---
id: lin-jing-xi-shi-men-dong
title: 石門洞
titlePinyin: shi2 men2 dong4
titleSlug: shi-men-dong
author: 林景熙
authorPinyin: lin2 jing3 xi1
authorSlug: lin-jing-xi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 臨溪雙石如層城，中有洞天門不扃。
- 杖藜穿莎入微逕，古藤絡樹春冥冥。
- 渴猿引子下飲澗，山瓢我亦分清泠。
- 一重一掩翳復朗，朱門金榜開殊庭。
- 衆峰環拱受約束，何年神造驅五丁。
- 縹緲樓臺鐘磬寂，薜荔紛披窗戶青。
- 黄冠羽服者誰子，瓊臺坐閲南華經。
- 客來揖坐松下石，呼茶味瀹枸杞靈。
- 笑遣青衣導予步，峰回路轉銀河傾。
- 初看絕壁走雲霧，倏聽萬壑驅風霆。
- 不知何代擘青峽，明珠萬斛皆龍腥。
- 欲喚琴高借仙鯉，濛濛山雨吹孤亭。

## 拼音

- lin2 xi1 shuang1 shi2 ru2 ceng2 cheng2 ， zhong1 you3 dong4 tian1 men2 bu4 jiong1 。
- zhang4 li2 chuan1 sha1 ru4 wei1 jing4 ， gu3 teng2 luo4 shu4 chun1 ming2 ming2 。
- ke3 yuan2 yin3 zi3 xia4 yin3 jian4 ， shan1 piao2 wo3 yi4 fen1 qing1 ling2 。
- yi4 chong2 yi4 yan3 yi4 fu4 lang3 ， zhu1 men2 jin1 bang3 kai1 shu1 ting2 。
- zhong4 feng1 huan2 gong3 shou4 yue1 shu4 ， he2 nian2 shen2 zao4 qu1 wu3 ding1 。
- piao3 miao3 lou2 tai2 zhong1 qing4 ji4 ， bi4 li4 fen1 pi1 chuang1 hu4 qing1 。
- huang2 guan1 yu3 fu2 zhe3 shui2 zi3 ， qiong2 tai2 zuo4 yue4 nan2 hua2 jing1 。
- ke4 lai2 yi1 zuo4 song1 xia4 shi2 ， hu1 cha2 wei4 yue4 gou3 qi3 ling2 。
- xiao4 qian3 qing1 yi1 dao3 yu3 bu4 ， feng1 hui2 lu4 zhuan3 yin2 he2 qing1 。
- chu1 kan4 jue2 bi4 zou3 yun2 wu4 ， shu1 ting1 wan4 he4 qu1 feng1 ting2 。
- bu4 zhi1 he2 dai4 bo4 qing1 xia2 ， ming2 zhu1 wan4 hu2 jie1 long2 xing1 。
- yu4 huan4 qin2 gao1 jie4 xian1 li3 ， meng2 meng2 shan1 yu3 chui1 gu1 ting2 。

## 注释

## 译文

## 赏析
