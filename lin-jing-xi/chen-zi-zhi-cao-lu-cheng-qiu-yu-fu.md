---
id: lin-jing-xi-chen-zi-zhi-cao-lu-cheng-qiu-yu-fu
title: 陳子植草廬成求予賦
titlePinyin: chen2 zi3 zhi2 cao3 lu2 cheng2 qiu2 yu3 fu4
titleSlug: chen-zi-zhi-cao-lu-cheng-qiu-yu-fu
author: 林景熙
authorPinyin: lin2 jing3 xi1
authorSlug: lin-jing-xi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 老矣杜陵客，草堂倚江干。
- 故人相幽築，皇天愍生還。
- 君家付楚炬，結搆當時囏。
- 謂得風雅力，竹木供大官。
- 城邊夜歸鶴，杳杳發長歎。
- 朱甍昔峨峨，碧草今曼曼。
- 何如蔭白茅，容膝有餘安。
- 我哀喪亂餘，人烟半凋殘。
- 風凄狐兔警，露重星斗寒。
- 丈夫坐一室，此念馳九寰。
- 所以草堂人，安得千萬間。

## 拼音

- lao3 yi3 du4 ling2 ke4 ， cao3 tang2 yi3 jiang1 gan1 。
- gu4 ren2 xiang1 you1 zhu4 ， huang2 tian1 min3 sheng1 huan2 。
- jun1 jia1 fu4 chu3 ju4 ， jie2 gou4 dang1 shi2 jian1 。
- wei4 de2 feng1 ya3 li4 ， zhu2 mu4 gong4 da4 guan1 。
- cheng2 bian1 ye4 gui1 he4 ， yao3 yao3 fa1 chang2 tan4 。
- zhu1 meng2 xi1 e2 e2 ， bi4 cao3 jin1 man4 man4 。
- he2 ru2 yin1 bai2 mao2 ， rong2 xi1 you3 yu2 an1 。
- wo3 ai1 sang1 luan4 yu2 ， ren2 yan1 ban4 diao1 can2 。
- feng1 qi1 hu2 tu4 jing3 ， lu4 zhong4 xing1 dou4 han2 。
- zhang4 fu0 zuo4 yi2 shi4 ， ci3 nian4 chi2 jiu3 huan2 。
- suo3 yi3 cao3 tang2 ren2 ， an1 de2 qian1 wan4 jian4 。

## 注释

## 译文

## 赏析
