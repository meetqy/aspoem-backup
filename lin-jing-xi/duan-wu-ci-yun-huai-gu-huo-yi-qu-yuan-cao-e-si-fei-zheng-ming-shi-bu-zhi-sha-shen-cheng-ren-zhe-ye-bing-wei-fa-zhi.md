---
id: lin-jing-xi-duan-wu-ci-yun-huai-gu-huo-yi-qu-yuan-cao-e-si-fei-zheng-ming-shi-bu-zhi-sha-shen-cheng-ren-zhe-ye-bing-wei-fa-zhi
title: 端午次韻懷古或疑屈原曹娥死非正命是不知殺身成仁者也併爲發之
titlePinyin: duan1 wu3 ci4 yun4 huai2 gu3 huo4 yi2 qu1 yuan2 cao2 e2 si3 fei1 zheng4 ming4 shi4 bu4 zhi1 sha1 shen1 cheng2 ren2 zhe3 ye3 bing4 wei2 fa1 zhi1
titleSlug: duan-wu-ci-yun-huai-gu-huo-yi-qu-yuan-cao-e-si-fei-zheng-ming-shi-bu-zhi-sha-shen-cheng-ren-zhe-ye-bing-wei-fa-zhi
author: 林景熙
authorPinyin: lin2 jing3 xi1
authorSlug: lin-jing-xi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 葵榴入眼明，得酒慰衰齒。
- 胡爲浪自悲，懷古淚紛委。
- 湘江沈忠臣，越江沈孝子。
- 沈骨不沈名，清風兩江水。
- 或云非正命，是昧舍生理。
- 歸全豈髮膚，所懼本心毀。
- 哭父天爲驚，憂君國將燬。
- 於焉偷吾生，何以立戴履。
- 脩短在百年，芳穢垂千紀。
- 之人死猶生，滔滔真死矣。

## 拼音

- kui2 liu2 ru4 yan3 ming2 ， de2 jiu3 wei4 shuai1 chi3 。
- hu2 wei2 lang4 zi4 bei1 ， huai2 gu3 lei4 fen1 wei3 。
- xiang1 jiang1 shen3 zhong1 chen2 ， yue4 jiang1 shen3 xiao4 zi3 。
- shen3 gu3 bu4 shen3 ming2 ， qing1 feng1 liang3 jiang1 shui3 。
- huo4 yun2 fei1 zheng4 ming4 ， shi4 mei4 she4 sheng1 li3 。
- gui1 quan2 qi3 fa4 fu1 ， suo3 ju4 ben3 xin1 hui3 。
- ku1 fu4 tian1 wei2 jing1 ， you1 jun1 guo2 jiang1 hui3 。
- wu1 yan1 tou1 wu2 sheng1 ， he2 yi3 li4 dai4 lü3 。
- xiu1 duan3 zai4 bai3 nian2 ， fang1 hui4 chui2 qian1 ji4 。
- zhi1 ren2 si3 you2 sheng1 ， tao1 tao1 zhen1 si3 yi3 。

## 注释

## 译文

## 赏析
