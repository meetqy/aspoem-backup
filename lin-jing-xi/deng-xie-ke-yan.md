---
id: lin-jing-xi-deng-xie-ke-yan
title: 登謝客巖
titlePinyin: deng1 xie4 ke4 yan2
titleSlug: deng-xie-ke-yan
author: 林景熙
authorPinyin: lin2 jing3 xi1
authorSlug: lin-jing-xi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 巀嶭鎮九斗，贔屭挾五丁。
- 飛霞適何來，縹緲開殊庭。
- 永懷謝康樂，坐嘯山水城。
- 曠代得真契，登臨有餘情。
- 松風洒六月，使我毛骨清。
- 猿鳥亦仙意，人生胡營營。
- 石麟卧荒麓，問此誰氏塋。
- 野老向我言，其人昔公卿。
- 珠玉照黄壤，送者冠蓋傾。
- 華朽變百年，所寶非修名。
- 乃知鐘鼎貴，不如芝薇馨。
- 所以世外人，返老還吾嬰。
- 倚杖空歎息，洞口雲冥冥。

## 拼音

- jie2 nie4 zhen4 jiu3 dou3 ， bi4 xi4 xie2 wu3 ding1 。
- fei1 xia2 shi4 he2 lai2 ， piao3 miao3 kai1 shu1 ting2 。
- yong3 huai2 xie4 kang1 le4 ， zuo4 xiao4 shan1 shui3 cheng2 。
- kuang4 dai4 de2 zhen1 qi4 ， deng1 lin2 you3 yu2 qing2 。
- song1 feng1 sa3 liu4 yue4 ， shi3 wo3 mao2 gu3 qing1 。
- yuan2 niao3 yi4 xian1 yi4 ， ren2 sheng1 hu2 ying2 ying2 。
- shi2 lin2 wo4 huang1 lu4 ， wen4 ci3 shui2 shi4 ying2 。
- ye3 lao3 xiang4 wo3 yan2 ， qi2 ren2 xi1 gong1 qing1 。
- zhu1 yu4 zhao4 huang2 rang3 ， song4 zhe3 guan1 gai4 qing1 。
- hua2 xiu3 bian4 bai3 nian2 ， suo3 bao3 fei1 xiu1 ming2 。
- nai3 zhi1 zhong1 ding3 gui4 ， bu4 ru2 zhi1 wei1 xin1 。
- suo3 yi3 shi4 wai4 ren2 ， fan3 lao3 huan2 wu2 ying1 。
- yi3 zhang4 kong1 tan4 xi1 ， dong4 kou3 yun2 ming2 ming2 。

## 注释

## 译文

## 赏析
