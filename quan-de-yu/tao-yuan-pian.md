---
id: quan-de-yu-tao-yuan-pian
title: 桃源篇
titlePinyin: tao2 yuan2 pian1
titleSlug: tao-yuan-pian
author: 權德輿
authorPinyin: quan2 de2 yu2
authorSlug: quan-de-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 小年嘗讀桃源記，忽覩良工施繪事。
- 巖逕初欣繚繞通，溪風轉覺芬芳異。
- 一路鮮雲雜彩霞，漁舟遠遠逐桃花。
- 漸入空濛迷島道，寧知掩映有人家。
- 龐眉秀骨爭迎客，鑿井耕田人世隔。
- 不知漢代有衣冠，猶說秦家變阡陌。
- 石髓雲英甘且香，仙翁留飯出青囊。
- 相逢自是松喬侶，良會應殊劉阮郎。
- 內子閑吟倚瑤瑟，翫此沈沈銷永日。
- 忽聞麗曲金玉聲，便使老夫思閣筆。

## 拼音

- xiao3 nian2 chang2 du2 tao2 yuan2 ji4 ， hu1 du3 liang2 gong1 shi1 hui4 shi4 。
- yan2 jing4 chu1 xin1 liao2 rao4 tong1 ， xi1 feng1 zhuan3 jue2 fen1 fang1 yi4 。
- yi2 lu4 xian1 yun2 za2 cai3 xia2 ， yu2 zhou1 yuan3 yuan3 zhu2 tao2 hua1 。
- jian4 ru4 kong1 meng2 mi2 dao3 dao4 ， ning2 zhi1 yan3 ying4 you3 ren2 jia1 。
- pang2 mei2 xiu4 gu3 zheng1 ying2 ke4 ， zao2 jing3 geng1 tian2 ren2 shi4 ge2 。
- bu4 zhi1 han4 dai4 you3 yi1 guan1 ， you2 shuo1 qin2 jia1 bian4 qian1 mo4 。
- shi2 sui3 yun2 ying1 gan1 qie3 xiang1 ， xian1 weng1 liu2 fan4 chu1 qing1 nang2 。
- xiang1 feng2 zi4 shi4 song1 qiao2 lü3 ， liang2 hui4 ying1 shu1 liu2 ruan3 lang2 。
- nei4 zi3 xian2 yin2 yi3 yao2 se4 ， wan2 ci3 shen3 shen3 xiao1 yong3 ri4 。
- hu1 wen2 li2 qu3 jin1 yu4 sheng1 ， bian4 shi3 lao3 fu1 si1 ge2 bi3 。

## 注释

## 译文

## 赏析
