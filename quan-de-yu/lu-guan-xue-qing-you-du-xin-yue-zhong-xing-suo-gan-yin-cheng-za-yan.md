---
id: quan-de-yu-lu-guan-xue-qing-you-du-xin-yue-zhong-xing-suo-gan-yin-cheng-za-yan
title: 旅館雪晴又覩新月衆興所感因成雜言
titlePinyin: lü3 guan3 xue3 qing2 you4 du3 xin1 yue4 zhong4 xing1 suo3 gan3 yin1 cheng2 za2 yan2
titleSlug: lu-guan-xue-qing-you-du-xin-yue-zhong-xing-suo-gan-yin-cheng-za-yan
author: 權德輿
authorPinyin: quan2 de2 yu2
authorSlug: quan-de-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 寥寥深夜雪初晴，樓上雲開月漸明。
- 池中片影依稀見，簾外清光遠近生。
- 皎皎晴空疑破鏡，廣庭積素偏相映。
- 珠簾卷却光更深，玉指持來色逾淨。
- 夢覺青樓最可憐，嬋娟素魄滿寒天。
- 天地寥寥同一色，秦淮楚江無限極。
- 歸鴻斷猨何處聲，深閨旅館遙相憶。
- 長安五侯華閣開，嘉賓列坐傾金罍。
- 賞明月，翫流雪，纖手蛾眉座中設。
- 清歌一聲無斷絕，夜已央，樂未闌。
- 狐裘獸炭不知寒，珠環翠珮聲珊珊。
- 履舃紛紜桂袖攢，朱顏倚醉盡君歡。
- 人生少年全不久，相看且勸杯中酒。
- 丈夫富貴自有期，映雪讀書徒白首。

## 拼音

- liao2 liao2 shen1 ye4 xue3 chu1 qing2 ， lou2 shang4 yun2 kai1 yue4 jian4 ming2 。
- chi2 zhong1 pian4 ying3 yi1 xi1 jian4 ， lian2 wai4 qing1 guang1 yuan3 jin4 sheng1 。
- jiao3 jiao3 qing2 kong1 yi2 po4 jing4 ， guang3 ting2 ji1 su4 pian1 xiang1 ying4 。
- zhu1 lian2 juan4 que4 guang1 geng4 shen1 ， yu4 zhi3 chi2 lai2 se4 yu2 jing4 。
- meng4 jue2 qing1 lou2 zui4 ke3 lian2 ， chan2 juan1 su4 po4 man3 han2 tian1 。
- tian1 di4 liao2 liao2 tong2 yi2 se4 ， qin2 huai2 chu3 jiang1 wu2 xian4 ji2 。
- gui1 hong2 duan4 yuan2 he2 chu3 sheng1 ， shen1 gui1 lü3 guan3 yao2 xiang1 yi4 。
- chang2 an1 wu3 hou2 hua2 ge2 kai1 ， jia1 bin1 lie4 zuo4 qing1 jin1 lei2 。
- shang3 ming2 yue4 ， wan2 liu2 xue3 ， xian1 shou3 e2 mei2 zuo4 zhong1 she4 。
- qing1 ge1 yi4 sheng1 wu2 duan4 jue2 ， ye4 yi3 yang1 ， le4 wei4 lan2 。
- hu2 qiu2 shou4 tan4 bu4 zhi1 han2 ， zhu1 huan2 cui4 pei4 sheng1 shan1 shan1 。
- lü3 xi4 fen1 yun2 gui4 xiu4 zan3 ， zhu1 yan2 yi3 zui4 jin4 jun1 huan1 。
- ren2 sheng1 shao4 nian2 quan2 bu4 jiu3 ， xiang1 kan4 qie3 quan4 bei1 zhong1 jiu3 。
- zhang4 fu0 fu4 gui4 zi4 you3 qi1 ， ying4 xue3 du2 shu1 tu2 bai2 shou3 。

## 注释

## 译文

## 赏析
