---
id: quan-de-yu-he-li-zhong-cheng-ci-en-si-qing-shang-ren-yuan-mu-dan-hua-ge
title: 和李中丞慈恩寺清上人院牡丹花歌
titlePinyin: he2 li3 zhong1 cheng2 ci2 en1 si4 qing1 shang4 ren2 yuan4 mu3 dan1 hua1 ge1
titleSlug: he-li-zhong-cheng-ci-en-si-qing-shang-ren-yuan-mu-dan-hua-ge
author: 權德舆
authorPinyin: quan2 de2 yu2
authorSlug: quan-de-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 澹蕩韶光三月中，牡丹偏自占春風。
- 時過寶地尋香徑，已見新花出故叢。
- 曲水亭西杏園北，濃芳深院紅霞色。
- 擢秀全勝珠樹林，結根幸在青蓮城。
- 豔蘂鮮房次第開，含煙洗露照蒼苔。
- 龐眉依杖禪僧起，輕翅縈枝舞蝶來。
- 獨坐南臺時共美，閑行古剎情何已。
- 花間一曲奏陽春，應爲芬芳比君子。

## 拼音

- dan4 dang4 shao2 guang1 san1 yue4 zhong1 ， mu3 dan1 pian1 zi4 zhan4 chun1 feng1 。
- shi2 guo4 bao3 di4 xun2 xiang1 jing4 ， yi3 jian4 xin1 hua1 chu1 gu4 cong2 。
- qu1 shui3 ting2 xi1 xing4 yuan2 bei3 ， nong2 fang1 shen1 yuan4 hong2 xia2 se4 。
- zhuo2 xiu4 quan2 sheng4 zhu1 shu4 lin2 ， jie2 gen1 xing4 zai4 qing1 lian2 cheng2 。
- yan4 rui3 xian1 fang2 ci4 di4 kai1 ， han2 yan1 xi3 lu4 zhao4 cang1 tai2 。
- pang2 mei2 yi1 zhang4 shan4 seng1 qi3 ， qing1 chi4 ying2 zhi1 wu3 die2 lai2 。
- du2 zuo4 nan2 tai2 shi2 gong4 mei3 ， xian2 xing2 gu3 cha4 qing2 he2 yi3 。
- hua1 jian4 yi4 qu3 zou4 yang2 chun1 ， ying1 wei2 fen1 fang1 bi3 jun1 zi3 。

## 注释

## 译文

## 赏析
