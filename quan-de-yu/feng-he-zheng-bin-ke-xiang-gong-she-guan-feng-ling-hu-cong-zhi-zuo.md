---
id: quan-de-yu-feng-he-zheng-bin-ke-xiang-gong-she-guan-feng-ling-hu-cong-zhi-zuo
title: 奉和鄭賓客相公攝官豐陵扈從之作
titlePinyin: feng4 he2 zheng4 bin1 ke4 xiang4 gong0 she4 guan1 feng1 ling2 hu4 cong2 zhi1 zuo4
titleSlug: feng-he-zheng-bin-ke-xiang-gong-she-guan-feng-ling-hu-cong-zhi-zuo
author: 權德輿
authorPinyin: quan2 de2 yu2
authorSlug: quan-de-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 五輅導靈輼，千夫象繚垣。
- 行宮移曉漏，綵杖下秋原。
- 莫究希夷理，空懷渙汗恩。
- 頤神方蹈道，傳聖乃尊尊。
- 共祝如山壽，俄驚憑几言。
- 遐荒七月會，肸蠁百靈奔。
- 豹尾從風直，鸞旗映日翻。
- 塗芻聯法從，營騎肅旌門。
- 杳靄虞泉夕，淒清楚挽喧。
- 不堪程盡處，嗚咽望文園。

## 拼音

- wu3 lu4 dao3 ling2 wen1 ， qian1 fu1 xiang4 liao2 yuan2 。
- xing2 gong1 yi2 xiao3 lou4 ， cai3 zhang4 xia4 qiu1 yuan2 。
- mo4 jiu1 xi1 yi2 li3 ， kong1 huai2 huan4 han4 en1 。
- yi2 shen2 fang1 dao3 dao4 ， chuan2 sheng4 nai3 zun1 zun1 。
- gong4 zhu4 ru2 shan1 shou4 ， e2 jing1 ping2 ji3 yan2 。
- xia2 huang1 qi1 yue4 hui4 ， xi1 xiang3 bai3 ling2 ben1 。
- bao4 wei3 cong2 feng1 zhi2 ， luan2 qi2 ying4 ri4 fan1 。
- tu2 chu2 lian2 fa3 cong2 ， ying2 qi2 su4 jing1 men2 。
- yao3 ai3 yu2 quan2 xi1 ， qi1 qing1 chu3 wan3 xuan1 。
- bu4 kan1 cheng2 jin4 chu3 ， wu1 yan4 wang4 wen2 yuan2 。

## 注释

## 译文

## 赏析
