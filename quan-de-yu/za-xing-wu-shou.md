---
id: quan-de-yu-za-xing-wu-shou
title: 雜興五首
titlePinyin: za2 xing1 wu3 shou3
titleSlug: za-xing-wu-shou
author: 權德輿
authorPinyin: quan2 de2 yu2
authorSlug: quan-de-yu
dynasty: 唐
dynastyPinyin: tang2
dynastySlug: tang
tags: []
---

## 正文

- 叢鬢愁眉時勢新，初笄絕代北方人。
- 一顰一笑千金重，肯似成都夜失身。
- 乍聽絲聲似竹聲，又疑丹穴九雛驚。
- 金波露洗淨於晝，寂寞不堪深夜情。
- 琥珀尊開月映簾，調弦理曲指纖纖。
- 含羞斂態勸君住，更奏新聲刮骨鹽。
- 乳燕雙飛鶯亂啼，百花如繡照深閨。
- 新妝對鏡知無比，微笑時時出瓠犀。
- 巫山雲雨洛川神，珠襻香腰穩稱身。
- 惆悵妝成君不見，含情起立問傍人。

## 拼音

- cong2 bin4 chou2 mei2 shi2 shi4 xin1 ， chu1 ji1 jue2 dai4 bei3 fang1 ren2 。
- yi4 pin2 yi2 xiao4 qian1 jin1 zhong4 ， ken3 si4 cheng2 du1 ye4 shi1 shen1 。
- zha4 ting1 si1 sheng1 si4 zhu2 sheng1 ， you4 yi2 dan1 xue2 jiu3 chu2 jing1 。
- jin1 bo1 lu4 xi3 jing4 wu1 zhou4 ， ji4 mo4 bu4 kan1 shen1 ye4 qing2 。
- hu3 po4 zun1 kai1 yue4 ying4 lian2 ， diao4 xian2 li3 qu1 zhi3 xian1 xian1 。
- han2 xiu1 lian3 tai4 quan4 jun1 zhu4 ， geng4 zou4 xin1 sheng1 gua1 gu3 yan2 。
- ru3 yan4 shuang1 fei1 ying1 luan4 ti2 ， bai3 hua1 ru2 xiu4 zhao4 shen1 gui1 。
- xin1 zhuang1 dui4 jing4 zhi1 wu2 bi3 ， wei1 xiao4 shi2 shi2 chu1 hu4 xi1 。
- wu1 shan1 yun2 yu3 luo4 chuan1 shen2 ， zhu1 pan4 xiang1 yao1 wen3 cheng1 shen1 。
- chou2 chang4 zhuang1 cheng2 jun1 bu2 jian4 ， han2 qing2 qi3 li4 wen4 bang4 ren2 。

## 注释

## 译文

## 赏析
