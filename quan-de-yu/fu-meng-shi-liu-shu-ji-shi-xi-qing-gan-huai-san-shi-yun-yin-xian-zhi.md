---
id: quan-de-yu-fu-meng-shi-liu-shu-ji-shi-xi-qing-gan-huai-san-shi-yun-yin-xian-zhi
title: 伏蒙十六叔寄示喜慶感懷三十韻因獻之
titlePinyin: fu2 meng2 shi2 liu4 shu1 ji4 shi4 xi3 qing4 gan3 huai2 san1 shi2 yun4 yin1 xian4 zhi1
titleSlug: fu-meng-shi-liu-shu-ji-shi-xi-qing-gan-huai-san-shi-yun-yin-xian-zhi
author: 權德輿
authorPinyin: quan2 de2 yu2
authorSlug: quan-de-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 受氏自有殷，樹功緬前秦。
- 圭田接土宇，侯籍相紛綸。
- 道義集天爵，菁華極人文。
- 握蘭中臺並，折桂東堂春。
- 祖德蹈前哲，家風播清芬。
- 先公秉明義，大節逢艱屯。
- 獨立挺忠孝，至誠感神人。
- 命書備追錫，跡遠道不伸。
- 小生諒無似，積慶遭昌辰。
- 九年西掖忝，五轉南宮頻。
- 司理因曠職，曲臺仍禮神。
- 愧非夔龍姿，忽佐堯舜君。
- 內惟負且乘，徒以弱似仁。
- 豈足議大政，所憂玷彝倫。
- 叔父貞素履，含章窮典墳。
- 百氏若珠貫，九流皆翬分。
- 黃鍾蘊聲調，白玉那緇磷。
- 清論坐虛室，長謠宜幅巾。
- 開關接人祠，支策無俗賓。
- 種杏當暑熱，烹茶含露新。
- 井徑交碧蘚，軒窗棲白雲。
- 飛沈禽魚樂，芬馥蘭桂薰。
- 經術弘義訓，息男茂嘉聞。
- 筮仕就色養，宴居忘食貧。
- 四方有翹車，上國有蒲輪。
- 行當反招隱，豈得常退身。
- 秦吳路杳杳，朔海望沄沄。
- 侍坐馳夢寐，結懷積昏昕。
- 發函捧新詩，慈誨情殷勤。
- 省躬日三復，拜首書諸紳。

## 拼音

- shou4 shi4 zi4 you3 yin1 ， shu4 gong1 mian3 qian2 qin2 。
- gui1 tian2 jie1 tu3 yu3 ， hou2 ji2 xiang1 fen1 lun2 。
- dao4 yi4 ji2 tian1 jue2 ， jing1 hua2 ji2 ren2 wen2 。
- wo4 lan2 zhong1 tai2 bing4 ， zhe2 gui4 dong1 tang2 chun1 。
- zu3 de2 dao3 qian2 zhe2 ， jia1 feng1 bo1 qing1 fen1 。
- xian1 gong1 bing3 ming2 yi4 ， da4 jie2 feng2 jian1 tun2 。
- du2 li4 ting3 zhong1 xiao4 ， zhi4 cheng2 gan3 shen2 ren2 。
- ming4 shu1 bei4 zhui1 xi1 ， ji4 yuan3 dao4 bu4 shen1 。
- xiao3 sheng1 liang4 wu2 si4 ， ji1 qing4 zao1 chang1 chen2 。
- jiu3 nian2 xi1 ye4 tian3 ， wu3 zhuan3 nan2 gong1 bin1 。
- si1 li3 yin1 kuang4 zhi2 ， qu3 tai2 reng2 li3 shen2 。
- kui4 fei1 kui2 long2 zi1 ， hu1 zuo3 yao2 shun4 jun1 。
- nei4 wei2 fu4 qie3 cheng2 ， tu2 yi3 ruo4 si4 ren2 。
- qi3 zu2 yi4 da4 zheng4 ， suo3 you1 dian4 yi2 lun2 。
- shu1 fu4 zhen1 su4 lü3 ， han2 zhang1 qiong2 dian3 fen2 。
- bai3 shi4 ruo4 zhu1 guan4 ， jiu3 liu2 jie1 hui1 fen1 。
- huang2 zhong1 yun4 sheng1 diao4 ， bai2 yu4 na4 zi1 lin2 。
- qing1 lun4 zuo4 xu1 shi4 ， chang2 yao2 yi2 fu2 jin1 。
- kai1 guan1 jie1 ren2 ci2 ， zhi1 ce4 wu2 su2 bin1 。
- zhong3 xing4 dang1 shu3 re4 ， peng1 cha2 han2 lu4 xin1 。
- jing3 jing4 jiao1 bi4 xian3 ， xuan1 chuang1 qi1 bai2 yun2 。
- fei1 shen3 qin2 yu2 le4 ， fen1 fu4 lan2 gui4 xun1 。
- jing1 shu4 hong2 yi4 xun4 ， xi1 nan2 mao4 jia1 wen2 。
- shi4 shi4 jiu4 se4 yang3 ， yan4 ju1 wang4 shi2 pin2 。
- si4 fang1 you3 qiao2 ju1 ， shang4 guo2 you3 pu2 lun2 。
- xing2 dang1 fan3 zhao1 yin3 ， qi3 de2 chang2 tui4 shen1 。
- qin2 wu2 lu4 yao3 yao3 ， shuo4 hai3 wang4 yun2 yun2 。
- shi4 zuo4 chi2 meng4 mei4 ， jie2 huai2 ji1 hun1 xin1 。
- fa1 han2 peng3 xin1 shi1 ， ci2 hui4 qing2 yin1 qin2 。
- sheng3 gong1 ri4 san1 fu4 ， bai4 shou3 shu1 zhu1 shen1 。

## 注释

## 译文

## 赏析
