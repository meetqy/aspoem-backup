---
id: quan-de-yu-tang-kai-zhou-wen-bian-yuan-ji-xin-fu-lei-hui-liang-yao-yong-tan-yang-pei-bu-jue-fei-ran-zou-bi-dai-shu-liao-shu-huan-da
title: 唐開州文編遠寄新賦累惠良藥詠嘆仰佩不覺斐然走筆代書聊書還荅
titlePinyin: tang2 kai1 zhou1 wen2 bian1 yuan3 ji4 xin1 fu4 lei4 hui4 liang2 yao4 yong3 tan4 yang3 pei4 bu4 jue2 fei3 ran2 zou3 bi3 dai4 shu1 liao2 shu1 huan2 da2
titleSlug: tang-kai-zhou-wen-bian-yuan-ji-xin-fu-lei-hui-liang-yao-yong-tan-yang-pei-bu-jue-fei-ran-zou-bi-dai-shu-liao-shu-huan-da
author: 權德輿
authorPinyin: quan2 de2 yu2
authorSlug: quan-de-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 風雨竦庭柯，端憂坐空堂。
- 多病時節換，所思道里長。
- 故人朱兩轓，出自尚書郎。
- 下車今幾時，理行遠芬芳。
- 瓊瑤覽良訊，芣苢滿素囊。
- 結根在貴州，蠲疾傳古方。
- 探擷當五月，慇懃逾八行。
- 深情婉如此，善祝何可忘。
- 復有金玉音，煥如龍鳳章。
- 一聞靈洞說，若覩羣仙翔。
- 三清飛慶霄，百汰成雄鋩。
- 體物信無對，灑心願相將。
- 昔年同旅食，終日窺文房。
- 春風眺蕪城，秋水渡柳楊。
- 君爲太史氏，弱質羈楚鄉。
- 今來忝司諫，千騎遙相望。
- 歸雲夕鱗鱗，圓魄夜蒼蒼。
- 遠思結鈴閣，何人交羽觴。
- 佇見徵穎川，無爲薄淮陽。
- 政成看再入，列侍爐煙傍。

## 拼音

- feng1 yu3 song3 ting2 ke1 ， duan1 you1 zuo4 kong1 tang2 。
- duo1 bing4 shi2 jie2 huan4 ， suo3 si1 dao4 li3 chang2 。
- gu4 ren2 zhu1 liang3 fan1 ， chu1 zi4 shang4 shu1 lang2 。
- xia4 ju1 jin1 ji1 shi2 ， li3 xing2 yuan3 fen1 fang1 。
- qiong2 yao2 lan3 liang2 xun4 ， fu2 yi3 man3 su4 nang2 。
- jie2 gen1 zai4 gui4 zhou1 ， juan1 ji2 chuan2 gu3 fang1 。
- tan4 xie2 dang1 wu3 yue4 ， yin1 qin2 yu2 ba1 hang2 。
- shen1 qing2 wan3 ru2 ci3 ， shan4 zhu4 he2 ke3 wang4 。
- fu4 you3 jin1 yu4 yin1 ， huan4 ru2 long2 feng4 zhang1 。
- yi4 wen2 ling2 dong4 shuo1 ， ruo4 du3 qun2 xian1 xiang2 。
- san1 qing1 fei1 qing4 xiao1 ， bai3 tai4 cheng2 xiong2 mang2 。
- ti3 wu4 xin4 wu2 dui4 ， sa3 xin1 yuan4 xiang1 jiang1 。
- xi1 nian2 tong2 lü3 shi2 ， zhong1 ri4 kui1 wen2 fang2 。
- chun1 feng1 tiao4 wu2 cheng2 ， qiu1 shui3 du4 liu3 yang2 。
- jun1 wei2 tai4 shi3 shi4 ， ruo4 zhi4 ji1 chu3 xiang1 。
- jin1 lai2 tian3 si1 jian4 ， qian1 qi2 yao2 xiang1 wang4 。
- gui1 yun2 xi1 lin2 lin2 ， yuan2 po4 ye4 cang1 cang1 。
- yuan3 si1 jie2 ling2 ge2 ， he2 ren2 jiao1 yu3 shang1 。
- zhu4 jian4 zhi3 ying3 chuan1 ， wu2 wei2 bao2 huai2 yang2 。
- zheng4 cheng2 kan4 zai4 ru4 ， lie4 shi4 lu2 yan1 bang4 。

## 注释

## 译文

## 赏析
