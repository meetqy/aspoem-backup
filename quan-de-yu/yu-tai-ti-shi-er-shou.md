---
id: quan-de-yu-yu-tai-ti-shi-er-shou
title: 玉台體十二首
titlePinyin: yu4 tai2 ti3 shi2 er4 shou3
titleSlug: yu-tai-ti-shi-er-shou
author: 權德輿
authorPinyin: quan2 de2 yu2
authorSlug: quan-de-yu
dynasty: 唐
dynastyPinyin: tang2
dynastySlug: tang
tags: []
---

## 正文

- 鸞啼蘭已紅，見出鳳城東。粉汗宜斜日，衣香逐上風。
- 情來不自覺，暗駐五花驄。
- 嬋娟二八正嬌羞，日暮相逢南陌頭。
- 試問佳期不肯道，落花深處指青樓。
- 隱映羅衫薄，輕盈玉腕圓。相逢不肯語，微笑畫屏前。
- 知向遼東去，由來幾許愁。破顏君莫怪，嬌小不禁羞。
- 樓上吹簫罷，閨中刺繡闌。佳期不可見，盡日淚潺潺。
- 淚盡珊瑚枕，魂銷玳瑁床。羅衣不忍著，羞見繡鴛鴦。
- 君去期花時，花時君不至。簷前雙燕飛，落妾相思淚。
- 空閨滅燭後，羅幌獨眠時。淚盡腸欲斷，心知人不知。
- 秋風一夜至，吹盡後庭花。莫作經時別，西鄰是宋家。
- 獨自披衣坐，更深月露寒。隔簾腸欲斷，爭敢下階看。
- 昨夜裙帶解，今朝蟢子飛。鉛華不可棄，莫是槁砧歸。
- 萬里行人至，深閨夜未眠。雙眉燈下掃，不待鏡臺前。

## 拼音

- luan2 ti2 lan2 yi3 hong2 ， jian4 chu1 feng4 cheng2 dong1 。 fen3 han4 yi2 xie2 ri4 ， yi1 xiang1 zhu2 shang4 feng1 。
- qing2 lai2 bu2 zi4 jue2 ， an4 zhu4 wu3 hua1 cong1 。
- chan2 juan1 er4 ba1 zheng4 jiao1 xiu1 ， ri4 mu4 xiang1 feng2 nan2 mo4 tou2 。
- shi4 wen4 jia1 qi1 bu4 ken3 dao4 ， luo4 hua1 shen1 chu3 zhi3 qing1 lou2 。
- yin3 ying4 luo2 shan1 bao2 ， qing1 ying2 yu4 wan4 yuan2 。 xiang1 feng2 bu4 ken3 yu3 ， wei1 xiao4 hua4 ping2 qian2 。
- zhi1 xiang4 liao2 dong1 qu4 ， you2 lai2 ji1 xu1 chou2 。 po4 yan2 jun1 mo4 guai4 ， jiao1 xiao3 bu4 jin1 xiu1 。
- lou2 shang4 chui1 xiao1 ba4 ， gui1 zhong1 ci4 xiu4 lan2 。 jia1 qi1 bu4 ke3 jian4 ， jin4 ri4 lei4 chan2 chan2 。
- lei4 jin4 shan1 hu2 zhen3 ， hun2 xiao1 dai4 mao4 chuang2 。 luo2 yi1 bu4 ren3 zhu4 ， xiu1 jian4 xiu4 yuan1 yang1 。
- jun1 qu4 qi1 hua1 shi2 ， hua1 shi2 jun1 bu2 zhi4 。 yan2 qian2 shuang1 yan4 fei1 ， luo4 qie4 xiang1 si1 lei4 。
- kong1 gui1 mie4 zhu2 hou4 ， luo2 huang3 du2 mian2 shi2 。 lei4 jin4 chang2 yu4 duan4 ， xin1 zhi1 ren2 bu4 zhi1 。
- qiu1 feng1 yi2 ye4 zhi4 ， chui1 jin4 hou4 ting2 hua1 。 mo4 zuo4 jing1 shi2 bie2 ， xi1 lin2 shi4 song4 jia1 。
- du2 zi4 pi1 yi1 zuo4 ， geng4 shen1 yue4 lu4 han2 。 ge2 lian2 chang2 yu4 duan4 ， zheng1 gan3 xia4 jie1 kan4 。
- zuo2 ye4 qun2 dai4 jie3 ， jin1 zhao1 xi3 zi3 fei1 。 qian1 hua2 bu4 ke3 qi4 ， mo4 shi4 gao3 zhen1 gui1 。
- wan4 li3 xing2 ren2 zhi4 ， shen1 gui1 ye4 wei4 mian2 。 shuang1 mei2 deng1 xia4 sao3 ， bu2 dai4 jing4 tai2 qian2 。

## 注释

## 译文

## 赏析
