---
id: quan-de-yu-bo-ming-pian
title: 薄命篇
titlePinyin: bo2 ming4 pian1
titleSlug: bo-ming-pian
author: 權德輿
authorPinyin: quan2 de2 yu2
authorSlug: quan-de-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昔住邯鄲年尚少，只是嬌羞弄花鳥。
- 青樓碧紗大道邊，綠楊日暮風褭褭。
- 嬋娟玉貌二八餘，自憐顏色花不如。
- 麗質全勝秦氏女，藁砧寧用專城居。
- 歲去年來年漸長，青春紅粉全堪賞。
- 玉樓珠箔但閑居，南陌東城詎來往。
- 韶光日日看漸遲，【摽】梅既落行有時。
- 寧知燕趙娉婷子，翻嫁幽幷游俠兒。
- 年年結束青絲騎，出門一去何時至。
- 秋月空懸翡翠簾，春幃嬾臥鴛鴦被。
- 沙塞經時不寄書，深閨愁獨意何如。
- 花前拭淚情無限，月下調琴恨有餘。
- 離別苦多相見少，洞房愁夢何由曉。
- 閑看雙燕淚霏霏，靜對空牀魂悄悄。
- 鏡裏紅顏不自禁，陌頭香騎動春心。
- 爲問佳期早晚是，人人總解有黃金。

## 拼音

- xi1 zhu4 han2 dan1 nian2 shang4 shao3 ， zhi3 shi4 jiao1 xiu1 nong4 hua1 niao3 。
- qing1 lou2 bi4 sha1 da4 dao4 bian1 ， lü4 yang2 ri4 mu4 feng1 niao3 niao3 。
- chan2 juan1 yu4 mao4 er4 ba1 yu2 ， zi4 lian2 yan2 se4 hua1 bu4 ru2 。
- li2 zhi4 quan2 sheng4 qin2 shi4 nü3 ， gao3 zhen1 ning2 yong4 zhuan1 cheng2 ju1 。
- sui4 qu4 nian2 lai2 nian2 jian4 chang2 ， qing1 chun1 hong2 fen3 quan2 kan1 shang3 。
- yu4 lou2 zhu1 bo2 dan4 xian2 ju1 ， nan2 mo4 dong1 cheng2 ju4 lai2 wang3 。
- shao2 guang1 ri4 ri4 kan4 jian4 chi2 ，【 biao1 】 mei2 ji4 luo4 xing2 you3 shi2 。
- ning2 zhi1 yan4 zhao4 ping1 ting2 zi3 ， fan1 jia4 you1 bing4 you2 xia2 er2 。
- nian2 nian2 jie2 shu4 qing1 si1 qi2 ， chu1 men2 yi2 qu4 he2 shi2 zhi4 。
- qiu1 yue4 kong1 xuan2 fei3 cui4 lian2 ， chun1 wei2 lan3 wo4 yuan1 yang1 bei4 。
- sha1 sai1 jing1 shi2 bu2 ji4 shu1 ， shen1 gui1 chou2 du2 yi4 he2 ru2 。
- hua1 qian2 shi4 lei4 qing2 wu2 xian4 ， yue4 xia4 diao4 qin2 hen4 you3 yu2 。
- li2 bie2 ku3 duo1 xiang4 jian4 shao3 ， dong4 fang2 chou2 meng4 he2 you2 xiao3 。
- xian2 kan4 shuang1 yan4 lei4 fei1 fei1 ， jing4 dui4 kong1 chuang2 hun2 qiao1 qiao1 。
- jing4 li3 hong2 yan2 bu2 zi4 jin1 ， mo4 tou2 xiang1 qi2 dong4 chun1 xin1 。
- wei2 wen4 jia1 qi1 zao3 wan3 shi4 ， ren2 ren2 zong3 jie3 you3 huang2 jin1 。

## 注释

## 译文

## 赏析
