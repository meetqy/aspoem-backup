---
id: quan-de-yu-yu-dao-zhe-tong-shou-geng-shen
title: 與道者同守庚申
titlePinyin: yu3 dao4 zhe3 tong2 shou3 geng1 shen1
titleSlug: yu-dao-zhe-tong-shou-geng-shen
author: 權德輿
authorPinyin: quan2 de2 yu2
authorSlug: quan-de-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 洞真善救世，守夜看仙經。
- 俾我外持內，當茲申配庚。
- 齋心已恬愉，澡身自澂明。
- 沈沈簾幃下，靄靄燈燭清。
- 四支動用息，一室虛白生。
- 收視忘趨舍，叩齒集神靈。
- 伊予嗜欲寡，居常痾恙輕。
- 三尸既伏竄，九藏乃和平。
- 無令耳目勝，則使性命傾。
- 窅然深夜中，若與元氣幷。
- 釋宗稱定慧，儒師著誠明。
- 派分示三敎，理詣無二名。
- 吉祥能止止，委順則生生。
- 視履苟無咎，天祐期永貞。
- 應物智不勞，虛中理自冥。
- 豈資金丹術，即此駐頹齡。

## 拼音

- dong4 zhen1 shan4 jiu4 shi4 ， shou3 ye4 kan4 xian1 jing1 。
- bi3 wo3 wai4 chi2 nei4 ， dang1 zi1 shen1 pei4 geng1 。
- zhai1 xin1 yi3 tian2 yu2 ， zao3 shen1 zi4 cheng2 ming2 。
- shen3 shen3 lian2 wei2 xia4 ， ai3 ai3 deng1 zhu2 qing1 。
- si4 zhi1 dong4 yong4 xi1 ， yi2 shi4 xu1 bai2 sheng1 。
- shou1 shi4 wang4 qu1 she4 ， kou4 chi3 ji2 shen2 ling2 。
- yi1 yu3 shi4 yu4 gua3 ， ju1 chang2 ke1 yang4 qing1 。
- san1 shi1 ji4 fu2 cuan4 ， jiu3 cang2 nai3 he2 ping2 。
- wu2 ling4 er3 mu4 sheng4 ， ze2 shi3 xing4 ming4 qing1 。
- yao3 ran2 shen1 ye4 zhong1 ， ruo4 yu3 yuan2 qi4 bing4 。
- shi4 zong1 cheng1 ding4 hui4 ， ru2 shi1 zhu4 cheng2 ming2 。
- pai4 fen1 shi4 san1 jiao4 ， li3 yi4 wu2 er4 ming2 。
- ji2 xiang2 neng2 zhi3 zhi3 ， wei3 shun4 ze2 sheng1 sheng1 。
- shi4 lü3 gou3 wu2 jiu4 ， tian1 you4 qi1 yong3 zhen1 。
- ying1 wu4 zhi4 bu4 lao2 ， xu1 zhong1 li3 zi4 ming2 。
- qi3 zi1 jin1 dan1 shu4 ， ji2 ci3 zhu4 tui2 ling2 。

## 注释

## 译文

## 赏析
