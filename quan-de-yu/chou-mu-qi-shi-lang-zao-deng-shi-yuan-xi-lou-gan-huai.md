---
id: quan-de-yu-chou-mu-qi-shi-lang-zao-deng-shi-yuan-xi-lou-gan-huai
title: 酬穆七侍郎早登使院西樓感懷
titlePinyin: chou2 mu4 qi1 shi4 lang2 zao3 deng1 shi3 yuan4 xi1 lou2 gan3 huai2
titleSlug: chou-mu-qi-shi-lang-zao-deng-shi-yuan-xi-lou-gan-huai
author: 權德輿
authorPinyin: quan2 de2 yu2
authorSlug: quan-de-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 耿耿宵欲半，振衣庭戶前。
- 浩歌撫長劒，臨風泛清弦。
- 晴霜麗寒蕪，微月露碧鮮。
- 杉梧韻幽籟，河漢明秋天。
- 良夜雖可翫，沈憂逾浩然。
- 樓中遲啓明，林際揮宿煙。
- 晨風響鐘鼓，曙色映山川。
- 滔滔天外駛，杲杲朝日懸。
- 因窮西南永，得見天地全。
- 動植相糺紛，車從競喧闐。
- 鱣鮪躍洪流，麕麚倚荒阡。
- 嗈嗈白雲鴈，嘒嘒清露蟬。
- 一氣鼓萬殊，晦明相推遷。
- 羲和無停鞅，不得常少年。
- 當令志氣神，及此鬢髮玄。
- 豈唯十六族，今古稱其賢。
- 夫君才氣雄，振藻何翩翩。
- 詩輕沈隱侯，賦擬王仲宣。
- 小鳥搶榆枋，大鵬激三千。
- 與君期晚歲，方結林棲緣。

## 拼音

- geng3 geng3 xiao1 yu4 ban4 ， zhen4 yi1 ting2 hu4 qian2 。
- hao4 ge1 fu3 chang2 jian4 ， lin2 feng1 fan4 qing1 xian2 。
- qing2 shuang1 li2 han2 wu2 ， wei1 yue4 lu4 bi4 xian1 。
- shan1 wu2 yun4 you1 lai4 ， he2 han4 ming2 qiu1 tian1 。
- liang2 ye4 sui1 ke3 wan2 ， shen3 you1 yu2 hao4 ran2 。
- lou2 zhong1 chi2 qi3 ming2 ， lin2 ji4 hui1 su4 yan1 。
- chen2 feng1 xiang3 zhong1 gu3 ， shu3 se4 ying4 shan1 chuan1 。
- tao1 tao1 tian1 wai4 shi3 ， gao3 gao3 zhao1 ri4 xuan2 。
- yin1 qiong2 xi1 nan2 yong3 ， de2 jian4 tian1 di4 quan2 。
- dong4 zhi2 xiang1 jiu1 fen1 ， ju1 cong2 jing4 xuan1 tian2 。
- zhan1 wei3 yue4 hong2 liu2 ， jun1 jia1 yi3 huang1 qian1 。
- yong1 yong1 bai2 yun2 yan4 ， hui4 hui4 qing1 lu4 chan2 。
- yi2 qi4 gu3 wan4 shu1 ， hui4 ming2 xiang1 tui1 qian1 。
- xi1 he2 wu2 ting2 yang1 ， bu4 de2 chang2 shao4 nian2 。
- dang1 ling4 zhi4 qi4 shen2 ， ji2 ci3 bin4 fa4 xuan2 。
- qi3 wei2 shi2 liu4 zu2 ， jin1 gu3 cheng1 qi2 xian2 。
- fu1 jun1 cai2 qi4 xiong2 ， zhen4 zao3 he2 pian1 pian1 。
- shi1 qing1 shen3 yin3 hou2 ， fu4 ni3 wang2 zhong4 xuan1 。
- xiao3 niao3 qiang1 yu2 fang1 ， da4 peng2 ji1 san1 qian1 。
- yu3 jun1 qi1 wan3 sui4 ， fang1 jie2 lin2 qi1 yuan2 。

## 注释

## 译文

## 赏析
