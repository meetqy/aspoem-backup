---
id: quan-de-yu-bing-yin-sui-ku-pin-xi-ti
title: 丙寅歲苦貧戲題
titlePinyin: bing3 yin2 sui4 ku3 pin2 xi4 ti2
titleSlug: bing-yin-sui-ku-pin-xi-ti
author: 權德輿
authorPinyin: quan2 de2 yu2
authorSlug: quan-de-yu
dynasty: 唐
dynastyPinyin: tang2
dynastySlug: tang
tags: []
---

## 正文

- 清朝起藜床，雪霜對枯籬。家人來告予，今日無晨炊。
- 鹺醯一已整，新炭固難期。厚生彼何人，工拙各異宜。
- 間歲從使檄，親賓苦川馳。雖非悖而入，與出常相隨。
- 吳門與南畝，頗亦持鎡基。有時遇豐年，歲計猶不支。
- 顏淵諒賢人，陋巷能自怡。中憶裴子野，泰然傾薄糜。
- 愧非古人心，戚戚愁朝饑。近古猶不及，太上那可希。
- 奈何時風扇，使我正性衰。巧智競憂勞，輾轉生澆漓。
- 吾觀黃金印，未勝青松枝。粗令有魚菽，豈複求輕肥。
- 顧慚主家拙，甘使群下嗤。如何致一杯，醉後無所知。

## 拼音

- qing1 chao2 qi3 li2 chuang2 ， xue3 shuang1 dui4 ku1 li2 。 jia1 ren2 lai2 gao4 yu3 ， jin1 ri4 wu2 chen2 chui1 。
- cuo2 xi1 yi4 yi3 zheng3 ， xin1 tan4 gu4 nan2 qi1 。 hou4 sheng1 bi3 he2 ren2 ， gong1 zhuo1 ge4 yi4 yi2 。
- jian4 sui4 cong2 shi3 xi2 ， qin1 bin1 ku3 chuan1 chi2 。 sui1 fei1 bei4 er2 ru4 ， yu3 chu1 chang2 xiang1 sui2 。
- wu2 men2 yu3 nan2 mu3 ， po1 yi4 chi2 zi1 ji1 。 you3 shi2 yu4 feng1 nian2 ， sui4 ji4 you2 bu4 zhi1 。
- yan2 yuan1 liang4 xian2 ren2 ， lou4 xiang4 neng2 zi4 yi2 。 zhong1 yi4 pei2 zi3 ye3 ， tai4 ran2 qing1 bao2 mi2 。
- kui4 fei1 gu3 ren2 xin1 ， qi1 qi1 chou2 chao2 ji1 。 jin4 gu3 you2 bu4 ji2 ， tai4 shang4 na4 ke3 xi1 。
- nai4 he2 shi2 feng1 shan4 ， shi3 wo3 zheng4 xing4 shuai1 。 qiao3 zhi4 jing4 you1 lao2 ， zhan3 zhuan3 sheng1 jiao1 li2 。
- wu2 guan1 huang2 jin1 yin4 ， wei4 sheng4 qing1 song1 zhi1 。 cu1 ling4 you3 yu2 shu1 ， qi3 fu4 qiu2 qing1 fei2 。
- gu4 can2 zhu3 jia1 zhuo1 ， gan1 shi3 qun2 xia4 chi1 。 ru2 he2 zhi4 yi4 bei1 ， zui4 hou4 wu2 suo3 zhi1 。

## 注释

## 译文

## 赏析
