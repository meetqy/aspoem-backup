---
id: ma-dai-ji-jin-zhou-yao-shi-jun-yuan-wai
title: 寄金州姚使君員外
titlePinyin: ji4 jin1 zhou1 yao2 shi3 jun1 yuan2 wai4
titleSlug: ji-jin-zhou-yao-shi-jun-yuan-wai
author: 馬戴
authorPinyin: ma3 dai4
authorSlug: ma-dai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 老懷清淨化，乞去守洵陽。
- 廢井人應滿，空林虎自藏。
- 迸泉疎石竇，殘雨發椒香。
- 山缺通巴峽，江流帶楚檣。
- 憂農生野思，禱廟結雲裝。
- 覆局松移影，聽琴月墮光。
- 鳥鳴開郡印，僧去置禪牀。
- 罷貢金休鑿，凌寒笋更長。
- 退公披鶴氅，高步隔鵷行。
- 相見朱門內，麾幢拂曙霜。

## 拼音

- lao3 huai2 qing1 jing4 hua4 ， qi3 qu4 shou3 xun2 yang2 。
- fei4 jing3 ren2 ying1 man3 ， kong1 lin2 hu3 zi4 cang2 。
- beng4 quan2 shu1 shi2 dou4 ， can2 yu3 fa1 jiao1 xiang1 。
- shan1 que1 tong1 ba1 xia2 ， jiang1 liu2 dai4 chu3 qiang2 。
- you1 nong2 sheng1 ye3 si1 ， dao3 miao4 jie2 yun2 zhuang1 。
- fu4 ju2 song1 yi2 ying3 ， ting1 qin2 yue4 duo4 guang1 。
- niao3 ming2 kai1 jun4 yin4 ， seng1 qu4 zhi4 shan4 chuang2 。
- ba4 gong4 jin1 xiu1 zao2 ， ling2 han2 sun3 geng4 chang2 。
- tui4 gong1 pi1 he4 chang3 ， gao1 bu4 ge2 yuan1 xing2 。
- xiang1 jian4 zhu1 men2 nei4 ， hui1 zhuang4 fu2 shu3 shuang1 。

## 注释

## 译文

## 赏析
