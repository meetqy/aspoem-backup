---
id: ma-dai-song-gu-shao-fu-zhi-yong-kang
title: 送顧少府之永康
titlePinyin: song4 gu4 shao4 fu3 zhi1 yong3 kang1
titleSlug: song-gu-shao-fu-zhi-yong-kang
author: 馬戴
authorPinyin: ma3 dai4
authorSlug: ma-dai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 婺女星邊去，春生即有花。
- 寒關雲復雪，古渡草連沙。
- 宿次吳江晚，行侵日徼斜。
- 官傳梅福政，縣顧赤松家。
- 燒起明山翠，潮迴動海霞。
- 清高宜閱此，莫歎近天涯。

## 拼音

- wu4 nü3 xing1 bian1 qu4 ， chun1 sheng1 ji2 you3 hua1 。
- han2 guan1 yun2 fu4 xue3 ， gu3 du4 cao3 lian2 sha1 。
- su4 ci4 wu2 jiang1 wan3 ， xing2 qin1 ri4 jiao3 xie2 。
- guan1 chuan2 mei2 fu2 zheng4 ， xian4 gu4 chi4 song1 jia1 。
- shao1 qi3 ming2 shan1 cui4 ， chao2 hui2 dong4 hai3 xia2 。
- qing1 gao1 yi2 yue4 ci3 ， mo4 tan4 jin4 tian1 ya2 。

## 注释

## 译文

## 赏析
