---
id: wen-tian-xiang-wu-yue-shi-qi-ye-da-yu-ge
title: 五月十七夜大雨歌
titlePinyin: wu3 yue4 shi2 qi1 ye4 da4 yu3 ge1
titleSlug: wu-yue-shi-qi-ye-da-yu-ge
author: 文天祥
authorPinyin: wen2 tian1 xiang2
authorSlug: wen-tian-xiang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 去年五月望，流水滿一房。
- 今年後三夕，大雨復沒床。
- 我辭江海來，中原路茫茫。
- 舟楫不復見，車馬馳康莊。
- 矧居圜土中，得水猶得漿。
- 忽如巨石浸，倉卒殊徬徨。
- 明星尚未啟，大風方發狂。
- 叫呼人不譍，宛轉水中央。
- 壁下有水穴，群鼠走踉蹡。
- 或如魚潑剌，墊溺無所藏。
- 周身莫如物，患至不得防。
- 業爲世間人，何處逃禍殃。
- 朝來闢溝道，宛如决陂塘。
- 盡室泥濘塗，化爲糜爛場。
- 炎蒸迫其上，臭腐薰其傍。
- 惡氣所侵薄，疫癘何可當。
- 楚囚欲何之，寢食此一方。
- 羈棲無復望，坐待仆且僵。
- 乾坤莽空闊，何爲此凉凉。
- 達人識義命，此事關綱常。
- 萬物方焦枯，皇皇禱穹蒼。
- 上帝實好生，夜半下龍章。
- 但願天下人，家家足稻粱。
- 我命渾小事，我死庸何傷。

## 拼音

- qu4 nian2 wu3 yue4 wang4 ， liu2 shui3 man3 yi4 fang2 。
- jin1 nian2 hou4 san1 xi1 ， da4 yu3 fu4 mei2 chuang2 。
- wo3 ci2 jiang1 hai3 lai2 ， zhong1 yuan2 lu4 mang2 mang2 。
- zhou1 ji2 bu2 fu4 jian4 ， ju1 ma3 chi2 kang1 zhuang1 。
- shen3 ju1 huan2 tu3 zhong1 ， de2 shui3 you2 de2 jiang1 。
- hu1 ru2 ju4 shi2 jin4 ， cang1 zu2 shu1 pang2 huang2 。
- ming2 xing1 shang4 wei4 qi3 ， da4 feng1 fang1 fa1 kuang2 。
- jiao4 hu1 ren2 bu4 ying1 ， wan3 zhuan3 shui3 zhong1 yang1 。
- bi4 xia4 you3 shui3 xue2 ， qun2 shu3 zou3 liang4 qiang1 。
- huo4 ru2 yu2 po1 la4 ， dian4 ni4 wu2 suo3 cang2 。
- zhou1 shen1 mo4 ru2 wu4 ， huan4 zhi4 bu4 de2 fang2 。
- ye4 wei2 shi4 jian4 ren2 ， he2 chu3 tao2 huo4 yang1 。
- chao2 lai2 pi4 gou1 dao4 ， wan3 ru2 jue2 bei1 tang2 。
- jin4 shi4 ni2 ning4 tu2 ， hua4 wei2 mi2 lan4 chang3 。
- yan2 zheng1 po4 qi2 shang4 ， chou4 fu3 xun1 qi2 bang4 。
- e4 qi4 suo3 qin1 bao2 ， yi4 li4 he2 ke3 dang1 。
- chu3 qiu2 yu4 he2 zhi1 ， qin3 shi2 ci3 yi4 fang1 。
- ji1 qi1 wu2 fu4 wang4 ， zuo4 dai4 pu2 qie3 jiang1 。
- qian2 kun1 mang3 kong1 kuo4 ， he2 wei2 ci3 liang2 liang2 。
- da2 ren2 shi2 yi4 ming4 ， ci3 shi4 guan1 gang1 chang2 。
- wan4 wu4 fang1 jiao1 ku1 ， huang2 huang2 dao3 qiong2 cang1 。
- shang4 di4 shi2 hao3 sheng1 ， ye4 ban4 xia4 long2 zhang1 。
- dan4 yuan4 tian1 xia4 ren2 ， jia1 jia1 zu2 dao4 liang2 。
- wo3 ming4 hun2 xiao3 shi4 ， wo3 si3 yong1 he2 shang1 。

## 注释

## 译文

## 赏析
