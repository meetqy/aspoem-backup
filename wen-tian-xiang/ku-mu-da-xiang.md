---
id: wen-tian-xiang-ku-mu-da-xiang
title: 哭母大祥
titlePinyin: ku1 mu3 da4 xiang2
titleSlug: ku-mu-da-xiang
author: 文天祥
authorPinyin: wen2 tian1 xiang2
authorSlug: wen-tian-xiang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 前年惠州哭母歛，去年邳州哭母期。
- 今年飄泊在何處，燕山獄裏菊花時。
- 哀哀黄花如昨日，兩度星周俄箭疾。
- 人間送死一大事，生兒富貴不得力。
- 祇今誰人守墳墓，零落瘴鄉一堆土。
- 大兒狼狽勿復道，下有二兒并二女。
- 一兒一女亦在燕，佛廬設供捐金錢。
- 一兒一女家下祭，病脫麻衣日晏眠。
- 夜來好夢歸故國，忽然海上見顔色。
- 一聲鷄叫淚滿床，化爲清血衣裳濕。
- 當年嫠緯意謂何，親曾撫我夜枕戈。
- 古來全忠不全孝，世事至此甘滂沱。
- 夫人開國分齊魏，生榮死哀送天地。
- 悠悠國破與家亡，平生無憾惟此事。
- 二郎已作門戶謀，江南葬母麥滿舟。
- 不知何日歸兄骨，狐死猶應正首丘。

## 拼音

- qian2 nian2 hui4 zhou1 ku1 mu3 lian3 ， qu4 nian2 pi1 zhou1 ku1 mu3 qi1 。
- jin1 nian2 piao1 bo2 zai4 he2 chu3 ， yan1 shan1 yu4 li3 ju2 hua1 shi2 。
- ai1 ai1 huang2 hua1 ru2 zuo2 ri4 ， liang3 du4 xing1 zhou1 e2 jian4 ji2 。
- ren2 jian4 song4 si3 yi2 da4 shi4 ， sheng1 er2 fu4 gui4 bu4 de2 li4 。
- qi2 jin1 shui2 ren2 shou3 fen2 mu4 ， ling2 luo4 zhang4 xiang1 yi4 dui1 tu3 。
- da4 er2 lang2 bei4 wu4 fu4 dao4 ， xia4 you3 er4 er2 bing4 er4 nü3 。
- yi4 er2 yi4 nü3 yi4 zai4 yan4 ， fo2 lu2 she4 gong4 juan1 jin1 qian2 。
- yi4 er2 yi4 nü3 jia1 xia4 ji4 ， bing4 tuo1 ma2 yi1 ri4 yan4 mian2 。
- ye4 lai2 hao3 meng4 gui1 gu4 guo2 ， hu1 ran2 hai3 shang4 jian4 yan2 se4 。
- yi4 sheng1 ji1 jiao4 lei4 man3 chuang2 ， hua4 wei2 qing1 xue4 yi1 shang0 shi1 。
- dang1 nian2 li2 wei3 yi4 wei4 he2 ， qin1 ceng2 fu3 wo3 ye4 zhen3 ge1 。
- gu3 lai2 quan2 zhong1 bu4 quan2 xiao4 ， shi4 shi4 zhi4 ci3 gan1 pang1 tuo2 。
- fu1 ren2 kai1 guo2 fen1 qi2 wei4 ， sheng1 rong2 si3 ai1 song4 tian1 di4 。
- you1 you1 guo2 po4 yu3 jia1 wang2 ， ping2 sheng1 wu2 han4 wei2 ci3 shi4 。
- er4 lang2 yi3 zuo4 men2 hu4 mou2 ， jiang1 nan2 zang4 mu3 mai4 man3 zhou1 。
- bu4 zhi1 he2 ri4 gui1 xiong1 gu3 ， hu2 si3 you2 ying1 zheng4 shou3 qiu1 。

## 注释

## 译文

## 赏析
