---
id: wen-tian-xiang-gu-xin-jiang-xian-sheng-yi-jiu-bi-chu-zhen-chang-sha-gui-you-shi-yue-yi-hai-shi-wei-qi-shi-liu-sui-men-ren-wen-mou-yi-yi-jie-qu-zou-bu-nei-jin-ni-gu-ti-yi-shou-wei-shou
title: 古心江先生以舊弼出鎮長沙癸酉十月乙亥是爲七十六歲門人文某以一節趨走部內謹擬古體一首爲壽
titlePinyin: gu3 xin1 jiang1 xian1 sheng1 yi3 jiu4 bi4 chu1 zhen4 chang2 sha1 gui3 you3 shi2 yue4 yi3 hai4 shi4 wei2 qi1 shi2 liu4 sui4 men2 ren2 wen2 mou3 yi3 yi4 jie2 qu1 zou3 bu4 nei4 jin3 ni3 gu3 ti3 yi4 shou3 wei2 shou4
titleSlug: gu-xin-jiang-xian-sheng-yi-jiu-bi-chu-zhen-chang-sha-gui-you-shi-yue-yi-hai-shi-wei-qi-shi-liu-sui-men-ren-wen-mou-yi-yi-jie-qu-zou-bu-nei-jin-ni-gu-ti-yi-shou-wei-shou
author: 文天祥
authorPinyin: wen2 tian1 xiang2
authorSlug: wen-tian-xiang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 炎圖啟丕運，皇路熙以平。
- 蜿蟺發令姿，有美洵一人。
- 鴻藻舒朝華，大音鏘韶鈞。
- 黼珽麗三階，火龍昭紞紘。
- 桓圭殿南服，熊旂被金城。
- 瞻彼鶉爲火，翼軫宣其精。
- 祥鸞舞瑶席，鳴鳳翔媧笙。
- 孟冬兆陽氣，西北無浮雲。
- 駕言酌春酒，可以寫我情。
- 揚旍下祝融，躧履朝泰清。
- 嘉猷扇九垓，還以邃古淳。
- 君子保金石，所以永國成。
- 純嘏錫千歲，綿綿贊休明。

## 拼音

- yan2 tu2 qi3 pi1 yun4 ， huang2 lu4 xi1 yi3 ping2 。
- wan1 shan4 fa1 ling4 zi1 ， you3 mei3 xun2 yi4 ren2 。
- hong2 zao3 shu1 chao2 hua2 ， da4 yin1 qiang1 shao2 jun1 。
- fu3 ting3 li2 san1 jie1 ， huo3 long2 zhao1 dan3 hong2 。
- huan2 gui1 dian4 nan2 fu2 ， xiong2 qi2 bei4 jin1 cheng2 。
- zhan1 bi3 chun2 wei2 huo3 ， yi4 zhen3 xuan1 qi2 jing1 。
- xiang2 luan2 wu3 yao2 xi2 ， ming2 feng4 xiang2 wa1 sheng1 。
- meng4 dong1 zhao4 yang2 qi4 ， xi1 bei3 wu2 fu2 yun2 。
- jia4 yan2 zhuo2 chun1 jiu3 ， ke3 yi3 xie3 wo3 qing2 。
- yang2 jing1 xia4 zhu4 rong2 ， xi3 lü3 chao2 tai4 qing1 。
- jia1 you2 shan4 jiu3 gai1 ， huan2 yi3 sui4 gu3 chun2 。
- jun1 zi3 bao3 jin1 shi2 ， suo3 yi3 yong3 guo2 cheng2 。
- chun2 gu3 xi1 qian1 sui4 ， mian2 mian2 zan4 xiu1 ming2 。

## 注释

## 译文

## 赏析
