---
id: feng-wei-shou-mu-lan-hua-man
title: 木兰花慢
titlePinyin: mu4 lan2 hua1 man4
titleSlug: mu-lan-hua-man
author: 冯伟寿
authorPinyin: feng2 wei3 shou4
authorSlug: feng-wei-shou
dynasty: 宋
dynastyPinyin: song4
dynastySlug: song
tags: []
---

## 正文

- 酒醒人世换，碧桃靓、海山春。
- 任青鸟沈沈，紫鳞杳杳，有玉林人。
- 宫袍掉头未爱，爱荷衣、不染市朝尘。
- 仙样蓬莱翰墨，云间鸾凤精神。
- 笑呼银汉入金鲸。
- 琼苑自由身。
- 羡咳唾成章，香薰花雾，音和韵钧。
- 六丁夜来捧去，便天人、也自叹尖新。
- 那得金笺飞洒，浩歌飞步苍旻。

## 拼音

- jiu3 xing3 ren2 shi4 huan4 ， bi4 tao2 liang4 、 hai3 shan1 chun1 。
- ren4 qing1 niao3 shen3 shen3 ， zi3 lin2 yao3 yao3 ， you3 yu4 lin2 ren2 。
- gong1 pao2 diao4 tou2 wei4 ai4 ， ai4 he2 yi1 、 bu4 ran3 shi4 chao2 chen2 。
- xian1 yang4 peng2 lai2 han4 mo4 ， yun2 jian1 luan2 feng4 jing1 shen2 。
- xiao4 hu1 yin2 han4 ru4 jin1 jing1 。
- qiong2 yuan4 zi4 you2 shen1 。
- xian4 hai1 tuo4 cheng2 zhang1 ， xiang1 xun1 hua1 wu4 ， yin1 he2 yun4 jun1 。
- liu4 ding1 ye4 lai2 peng3 qu4 ， bian4 tian1 ren2 、 ye3 zi4 tan4 jian1 xin1 。
- na4 de2 jin1 jian1 fei1 sa3 ， hao4 ge1 fei1 bu4 cang1 min2 。

## 注释

## 译文

## 赏析
