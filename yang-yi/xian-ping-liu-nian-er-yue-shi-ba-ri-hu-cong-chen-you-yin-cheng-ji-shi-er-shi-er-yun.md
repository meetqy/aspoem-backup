---
id: yang-yi-xian-ping-liu-nian-er-yue-shi-ba-ri-hu-cong-chen-you-yin-cheng-ji-shi-er-shi-er-yun
title: 咸平六年二月十八日扈從宸遊因成紀事二十二韻
titlePinyin: xian2 ping2 liu4 nian2 er4 yue4 shi2 ba1 ri4 hu4 cong2 chen2 you2 yin1 cheng2 ji4 shi4 er4 shi2 er4 yun4
titleSlug: xian-ping-liu-nian-er-yue-shi-ba-ri-hu-cong-chen-you-yin-cheng-ji-shi-er-shi-er-yun
author: 楊億
authorPinyin: yang2 yi4
authorSlug: yang-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 步輦下明光，鳴鞘出未央。
- 屬車多載酒，夾道競焚香。
- 雲管飄梅吹，蜺旌錯鳥章。
- 從臣沙苑馬，衛士羽林槍。
- 玉輅天行健，金壺晝漏長。
- 光風汎蘭蕙，仙霧拂旂常。
- 宿雨收林薄，晨曦艷屋梁。
- 閭閻空里巷，旄罕隘康莊。
- 託乘奉珍使，先驅執戟郎。
- 從橋初轉轂，憑軾見垂裳。
- 暫駐時龍馭，前臨戲馬塲。
- 由來講武事，所以服遐荒。
- 電影流機石，鵶羣發大黄。
- 千鈞寧覺重，七札豈曾妨。
- 卒勇如虓虎，人觀若堵墻。
- 腰鞬晉元帥，扈蹕漢諸王。
- 聊用誇胡客，還聞讋鬼方。
- 迴輿百里囿，錫宴九霞觴。
- 射以騶虞節，歌爲白雪倡。
- 仙山鯨海上，御苑斗城旁。
- 周鎬歡麀鹿，虞韶集鳳凰。
- 瑤池春水渌，猶誤濯滄浪。

## 拼音

- bu4 nian3 xia4 ming2 guang1 ， ming2 qiao4 chu1 wei4 yang1 。
- shu3 ju1 duo1 zai4 jiu3 ， jia1 dao4 jing4 fen2 xiang1 。
- yun2 guan3 piao1 mei2 chui1 ， ni2 jing1 cuo4 niao3 zhang1 。
- cong2 chen2 sha1 yuan4 ma3 ， wei4 shi4 yu3 lin2 qiang1 。
- yu4 lu4 tian1 xing2 jian4 ， jin1 hu2 zhou4 lou4 chang2 。
- guang1 feng1 fan4 lan2 hui4 ， xian1 wu4 fu2 qi2 chang2 。
- su4 yu3 shou1 lin2 bao2 ， chen2 xi1 yan4 wu1 liang2 。
- lü2 yan2 kong1 li3 xiang4 ， mao2 han3 ai4 kang1 zhuang1 。
- tuo1 cheng2 feng4 zhen1 shi3 ， xian1 qu1 zhi2 ji3 lang2 。
- cong2 qiao2 chu1 zhuan3 gu3 ， ping2 shi4 jian4 chui2 shang0 。
- zan4 zhu4 shi2 long2 yu4 ， qian2 lin2 xi4 ma3 chang3 。
- you2 lai2 jiang3 wu3 shi4 ， suo3 yi3 fu2 xia2 huang1 。
- dian4 ying3 liu2 ji1 shi2 ， ya1 qun2 fa1 da4 huang2 。
- qian1 jun1 ning2 jue2 zhong4 ， qi1 zha2 qi3 ceng2 fang2 。
- zu2 yong3 ru2 xiao1 hu3 ， ren2 guan1 ruo4 du3 qiang2 。
- yao1 jian1 jin4 yuan2 shuai4 ， hu4 bi4 han4 zhu1 wang2 。
- liao2 yong4 kua1 hu2 ke4 ， huan2 wen2 zhe2 gui3 fang1 。
- hui2 yu2 bai3 li3 you4 ， xi1 yan4 jiu3 xia2 shang1 。
- she4 yi3 zou1 yu2 jie2 ， ge1 wei2 bai2 xue3 chang4 。
- xian1 shan1 jing1 hai3 shang4 ， yu4 yuan4 dou4 cheng2 pang2 。
- zhou1 gao3 huan1 you1 lu4 ， yu2 shao2 ji2 feng4 huang2 。
- yao2 chi2 chun1 shui3 lu4 ， you2 wu4 zhuo2 cang1 lang4 。

## 注释

## 译文

## 赏析
