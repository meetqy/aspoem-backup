---
id: yang-yi-ci-yun-feng-he-zhi-fu-wen-shang-shu-song-zhi-zheng-zhu-shi-lang-shi-liu-yun
title: 次韻奉和知府温尚書送致政朱侍郎十六韻
titlePinyin: ci4 yun4 feng4 he2 zhi1 fu3 wen1 shang4 shu1 song4 zhi4 zheng4 zhu1 shi4 lang2 shi2 liu4 yun4
titleSlug: ci-yun-feng-he-zhi-fu-wen-shang-shu-song-zhi-zheng-zhu-shi-lang-shi-liu-yun
author: 楊億
authorPinyin: yang2 yi4
authorSlug: yang-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 拜章納禄便歸休，秘殿親辭十二旒。
- 閣筆罷批丹鳯尾，拂衣初下六鰲頭。
- 非緣荆渚依劉表，定欲箕山訪許由。
- 北闕子牟終眷戀，南朝安石本風流。
- 明庭顧遇違三接，别墅生涯治一邱。
- 身健寧煩策鳩杖，心閑無復夢刀州。
- 素風有子堪傳遺，禪論將誰共對酬。
- 白璧賜多應尚在，黄金散盡不須留。
- 人欽雅譽芝蘭馥，帝憶嘉言水石投。
- 祖帳特令開上苑，歸帆那肯待高秋。
- 幾程郵驛經濃暑，千里山川見舊遊。
- 已是抛官玉堂署，尚思陪宴井幹樓。
- 時裁奏牘猶規諫，旋冩丹經自校讎。
- 鄉里高門表陰德，國朝惇史紀嘉猷。
- 枌榆舊業須重葺，香火前緣莫廢修。
- 歲計將何資伏臘，龍陽千樹木奴洲。

## 拼音

- bai4 zhang1 na4 lu4 bian4 gui1 xiu1 ， mi4 dian4 qin1 ci2 shi2 er4 liu2 。
- ge2 bi3 ba4 pi1 dan1 feng4 wei3 ， fu2 yi1 chu1 xia4 liu4 ao2 tou2 。
- fei1 yuan2 jing1 zhu3 yi1 liu2 biao3 ， ding4 yu4 ji1 shan1 fang3 xu1 you2 。
- bei3 que4 zi3 mu4 zhong1 juan4 lian4 ， nan2 chao2 an1 shi2 ben3 feng1 liu2 。
- ming2 ting2 gu4 yu4 wei2 san1 jie1 ， bie2 shu4 sheng1 ya2 zhi4 yi4 qiu1 。
- shen1 jian4 ning2 fan2 ce4 jiu1 zhang4 ， xin1 xian2 wu2 fu4 meng4 dao1 zhou1 。
- su4 feng1 you3 zi3 kan1 chuan2 yi2 ， shan4 lun4 jiang1 shui2 gong4 dui4 chou2 。
- bai2 bi4 ci4 duo1 ying1 shang4 zai4 ， huang2 jin1 san4 jin4 bu4 xu1 liu2 。
- ren2 qin1 ya3 yu4 zhi1 lan2 fu4 ， di4 yi4 jia1 yan2 shui3 shi2 tou2 。
- zu3 zhang4 te4 ling4 kai1 shang4 yuan4 ， gui1 fan1 na4 ken3 dai4 gao1 qiu1 。
- ji1 cheng2 you2 yi4 jing1 nong2 shu3 ， qian1 li3 shan1 chuan1 jian4 jiu4 you2 。
- yi3 shi4 pao1 guan1 yu4 tang2 shu3 ， shang4 si1 pei2 yan4 jing3 gan4 lou2 。
- shi2 cai2 zou4 du2 you2 gui1 jian4 ， xuan2 xie3 dan1 jing1 zi4 xiao4 chou2 。
- xiang1 li3 gao1 men2 biao3 yin1 de2 ， guo2 chao2 dun1 shi3 ji4 jia1 you2 。
- fen2 yu2 jiu4 ye4 xu1 zhong4 qi4 ， xiang1 huo3 qian2 yuan2 mo4 fei4 xiu1 。
- sui4 ji4 jiang1 he2 zi1 fu2 la4 ， long2 yang2 qian1 shu4 mu4 nu2 zhou1 。

## 注释

## 译文

## 赏析
