---
id: yang-yi-ji-xian-su-zhi-ji-zhong-shu-li-liang-er-she-ren
title: 集賢宿直寄中書李梁二舍人
titlePinyin: ji2 xian2 su4 zhi2 ji4 zhong1 shu1 li3 liang2 er4 she4 ren2
titleSlug: ji-xian-su-zhi-ji-zhong-shu-li-liang-er-she-ren
author: 楊億
authorPinyin: yang2 yi4
authorSlug: yang-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 耿耿銀釭照直廬，西風黄葉滿庭除。
- 愁心不忍聞賓雁，病眼猶能拾蠧魚。
- 欹枕微吟空展轉，遶廊閑步自躊躇。
- 銅龍漏滴傳鈎盾，玉兔光芒射綺疏。
- 薄宦久淹滄海郡，故交多入紫垣居。
- 洛陽已在拜塵後，宣室那逢膝席初。
- 投閣寂寥深自愧，抱關憔悴擬何如。
- 寧思西掖五花判，且補河東三篋書。
- 桑梓任抛萬里外，蓬萊試住十年餘。
- 釋之不調嵇康懶，終待休官學灌蔬。

## 拼音

- geng3 geng3 yin2 gang1 zhao4 zhi2 lu2 ， xi1 feng1 huang2 ye4 man3 ting2 chu2 。
- chou2 xin1 bu4 ren3 wen2 bin1 yan4 ， bing4 yan3 you2 neng2 shi2 du4 yu2 。
- qi1 zhen3 wei1 yin2 kong1 zhan3 zhuan3 ， rao4 lang2 xian2 bu4 zi4 chou2 chu2 。
- tong2 long2 lou4 di1 chuan2 gou1 dun4 ， yu4 tu4 guang1 mang2 she4 qi3 shu1 。
- bao2 huan4 jiu3 yan1 cang1 hai3 jun4 ， gu4 jiao1 duo1 ru4 zi3 yuan2 ju1 。
- luo4 yang2 yi3 zai4 bai4 chen2 hou4 ， xuan1 shi4 na4 feng2 xi1 xi2 chu1 。
- tou2 ge2 ji4 liao2 shen1 zi4 kui4 ， bao4 guan1 qiao2 cui4 ni3 he2 ru2 。
- ning2 si1 xi1 ye4 wu3 hua1 pan4 ， qie3 bu3 he2 dong1 san1 qie4 shu1 。
- sang1 zi3 ren4 pao1 wan4 li3 wai4 ， peng2 lai2 shi4 zhu4 shi2 nian2 yu2 。
- shi4 zhi1 bu2 diao4 ji1 kang1 lan3 ， zhong1 dai4 xiu1 guan1 xue2 guan4 shu1 。

## 注释

## 译文

## 赏析
