---
id: yang-yi-biao-di-zhang-ting-ping-de-xiang-zhi-shao-wu-jun-gui-hua-xian
title: 表弟章廷評得象知邵武軍歸化縣
titlePinyin: biao3 di4 zhang1 ting2 ping2 de2 xiang4 zhi1 shao4 wu3 jun1 gui1 hua4 xian4
titleSlug: biao-di-zhang-ting-ping-de-xiang-zhi-shao-wu-jun-gui-hua-xian
author: 楊億
authorPinyin: yang2 yi4
authorSlug: yang-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 幾年索米住京師，新得東堂桂一枝。
- 宰邑絃歌循吏政，還鄉鷄黍故人期。
- 于公陰德知終大，萬石家風喜不衰。
- 毛義動容初捧檄，太邱積德舊刊碑。
- 甘棠二紀民猶愛，苦蘗三年吏不欺。
- 桑梓經過身晝錦，庭闈扶侍鬢垂絲。
- 元方惠化傳遒鐸，令伯歡心獻壽巵。
- 邦境中分同魯衛，政聲相應似塤篪。
- 嘗思竹馬遊從日，又見風鵬奮擊時。
- 執手勉君勤素業，歸來更直鳳凰池。

## 拼音

- ji1 nian2 suo3 mi3 zhu4 jing1 shi1 ， xin1 de2 dong1 tang2 gui4 yi4 zhi1 。
- zai3 yi4 xian2 ge1 xun2 li4 zheng4 ， huan2 xiang1 ji1 shu3 gu4 ren2 qi1 。
- yu2 gong1 yin1 de2 zhi1 zhong1 da4 ， wan4 shi2 jia1 feng1 xi3 bu4 shuai1 。
- mao2 yi4 dong4 rong2 chu1 peng3 xi2 ， tai4 qiu1 ji1 de2 jiu4 kan1 bei1 。
- gan1 tang2 er4 ji4 min2 you2 ai4 ， ku3 bo4 san1 nian2 li4 bu4 qi1 。
- sang1 zi3 jing1 guo4 shen1 zhou4 jin3 ， ting2 wei2 fu2 shi4 bin4 chui2 si1 。
- yuan2 fang1 hui4 hua4 chuan2 qiu2 duo2 ， ling4 bo2 huan1 xin1 xian4 shou4 zhi1 。
- bang1 jing4 zhong1 fen1 tong2 lu3 wei4 ， zheng4 sheng1 xiang1 ying1 si4 xun1 chi2 。
- chang2 si1 zhu2 ma3 you2 cong2 ri4 ， you4 jian4 feng1 peng2 fen4 ji1 shi2 。
- zhi2 shou3 mian3 jun1 qin2 su4 ye4 ， gui1 lai2 geng4 zhi2 feng4 huang2 chi2 。

## 注释

## 译文

## 赏析
