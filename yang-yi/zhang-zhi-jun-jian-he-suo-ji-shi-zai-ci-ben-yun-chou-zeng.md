---
id: yang-yi-zhang-zhi-jun-jian-he-suo-ji-shi-zai-ci-ben-yun-chou-zeng
title: 章徵君見和所寄詩再次本韻酬贈
titlePinyin: zhang1 zhi3 jun1 jian4 he2 suo3 ji4 shi1 zai4 ci4 ben3 yun4 chou2 zeng4
titleSlug: zhang-zhi-jun-jian-he-suo-ji-shi-zai-ci-ben-yun-chou-zeng
author: 楊億
authorPinyin: yang2 yi4
authorSlug: yang-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 武夷山秀建溪清，身隱心閑事不縈。
- 前古是非爲己任，故鄉人物與誰評。
- 勸農春壠巾頻折，逢客秋郊蓋暫傾。
- 綵服趨翔娛壽母，絳帷談論誘諸生。
- 潁流洗耳殊非達，谷口躬耕亦近名。
- 博奕自堪銷永日，絲桐兼得助高情。
- 莫嫌霜雪將侵鬢，須歎塵埃漸滿纓。
- 早晚鳴騶催上道，聖君虛左欲相迎。

## 拼音

- wu3 yi2 shan1 xiu4 jian4 xi1 qing1 ， shen1 yin3 xin1 xian2 shi4 bu4 ying2 。
- qian2 gu3 shi4 fei1 wei2 ji3 ren4 ， gu4 xiang1 ren2 wu4 yu3 shui2 ping2 。
- quan4 nong2 chun1 long3 jin1 bin1 zhe2 ， feng2 ke4 qiu1 jiao1 gai4 zan4 qing1 。
- cai3 fu2 qu1 xiang2 yu2 shou4 mu3 ， jiang4 wei2 tan2 lun4 you4 zhu1 sheng1 。
- ying3 liu2 xi3 er3 shu1 fei1 da2 ， gu3 kou3 gong1 geng1 yi4 jin4 ming2 。
- bo2 yi4 zi4 kan1 xiao1 yong3 ri4 ， si1 tong2 jian1 de2 zhu4 gao1 qing2 。
- mo4 xian2 shuang1 xue3 jiang1 qin1 bin4 ， xu1 tan4 chen2 ai1 jian4 man3 ying1 。
- zao3 wan3 ming2 zou1 cui1 shang4 dao4 ， sheng4 jun1 xu1 zuo3 yu4 xiang1 ying2 。

## 注释

## 译文

## 赏析
