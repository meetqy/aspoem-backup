---
id: yang-wu-jiu-yong-yu-le
title: 永遇乐
titlePinyin: yong3 yu4 le4
titleSlug: yong-yu-le
author: 杨无咎
authorPinyin: yang2 wu2 jiu4
authorSlug: yang-wu-jiu
dynasty: 宋
dynastyPinyin: song4
dynastySlug: song
tags: []
---

## 正文

- 鸳瓦霜明，绣帘烟暖，和气容与。
- 云想衣裳，风清环佩，拥翠娥扶步。
- 蓬山远别，仙班知是，有客旧同俦侣。
- 朅来到、人间又也，爱他相门荣遇。
- 清秋菊在，小春梅绽，正是年华好处。
- 酒满瑶觞，歌翻金缕，莫放行云去。
- 已随夫贵，仍因儿显，两国看齐楚。
- 此时对、生朝听我，却称寿语。

## 拼音

- yuan1 wa3 shuang1 ming2 ， xiu4 lian2 yan1 nuan3 ， he2 qi4 rong2 yu3 。
- yun2 xiang3 yi1 shang0 ， feng1 qing1 huan2 pei4 ， yong1 cui4 e2 fu2 bu4 。
- peng2 shan1 yuan3 bie2 ， xian1 ban1 zhi1 shi4 ， you3 ke4 jiu4 tong2 chou2 lü3 。
- qie4 lai2 dao4 、 ren2 jian1 you4 ye3 ， ai4 ta1 xiang1 men2 rong2 yu4 。
- qing1 qiu1 ju2 zai4 ， xiao3 chun1 mei2 zhan4 ， zheng4 shi4 nian2 hua2 hao3 chu4 。
- jiu3 man3 yao2 shang1 ， ge1 fan1 jin1 lü3 ， mo4 fang4 xing2 yun2 qu4 。
- yi3 sui2 fu1 gui4 ， reng2 yin1 er2 xian3 ， liang3 guo2 kan4 qi2 chu3 。
- ci3 shi2 dui4 、 sheng1 chao2 ting1 wo3 ， que4 cheng1 shou4 yu3 。

## 注释

## 译文

## 赏析
