---
id: shen-gou-qi-yan-song-he-zhong-fu-fu-gao-ling-bo
title: 七言送何中復赴高陵簿
titlePinyin: qi1 yan2 song4 he2 zhong1 fu4 fu4 gao1 ling2 bo2
titleSlug: qi-yan-song-he-zhong-fu-fu-gao-ling-bo
author: 沈遘
authorPinyin: shen3 gou4
authorSlug: shen-gou
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昔初送君向秦關，君時失意多悲嘆。
- 今來送君復西去，君懷新命多歡語。
- 別君重見凡四年，顔色如故氣軒軒。
- 文章學問益老富，卓然遠致信可賢。
- 長安古都今大府，并護關西諸節度。
- 邇臣元老來後先，賢士大夫還而聚。
- 君持利器往從之，當能一發胸中奇。
- 莫嗟須臾廷下屈，我有鎡基又乘時。
- 君家湘衡萬餘里，十年遠遊何所事。
- 高車駟馬終當歸，努力無爲故人恥。

## 拼音

- xi1 chu1 song4 jun1 xiang4 qin2 guan1 ， jun1 shi2 shi1 yi4 duo1 bei1 tan4 。
- jin1 lai2 song4 jun1 fu4 xi1 qu4 ， jun1 huai2 xin1 ming4 duo1 huan1 yu3 。
- bie2 jun1 zhong4 jian4 fan2 si4 nian2 ， yan2 se4 ru2 gu4 qi4 xuan1 xuan1 。
- wen2 zhang1 xue2 wen4 yi4 lao3 fu4 ， zhuo2 ran2 yuan3 zhi4 xin4 ke3 xian2 。
- chang2 an1 gu3 du1 jin1 da4 fu3 ， bing4 hu4 guan1 xi1 zhu1 jie2 du4 。
- er3 chen2 yuan2 lao3 lai2 hou4 xian1 ， xian2 shi4 da4 fu1 huan2 er2 ju4 。
- jun1 chi2 li4 qi4 wang3 cong2 zhi1 ， dang1 neng2 yi4 fa1 xiong1 zhong1 qi2 。
- mo4 jie1 xu1 yu2 ting2 xia4 qu1 ， wo3 you3 zi1 ji1 you4 cheng2 shi2 。
- jun1 jia1 xiang1 heng2 wan4 yu2 li3 ， shi2 nian2 yuan3 you2 he2 suo3 shi4 。
- gao1 ju1 si4 ma3 zhong1 dang1 gui1 ， nu3 li4 wu2 wei2 gu4 ren2 chi3 。

## 注释

## 译文

## 赏析
