---
id: shen-gou-tian-lu-yan-yi-ge
title: 天錄研匜歌
titlePinyin: tian1 lu4 yan2 yi2 ge1
titleSlug: tian-lu-yan-yi-ge
author: 沈遘
authorPinyin: shen3 gou4
authorSlug: shen-gou
dynasty: 唐
dynastyPinyin: tang2
dynastySlug: tang
tags: [] 
---

## 正文

- 張君贈我古研滴，四脚爬沙角如戟。
- 肉翼絡髀老獸姿，世不能名眼未識。
- 我知此爲天祿兒，口銜一寸黄金匜。
- 蟾蜍嚼月兩吻坼，天鯨胸穴雙泉飛。
- 玉聲琮琤珠迸落，影射巖石光瀺灂。
- 未央書殿立髬髵，曾見揚雄老投閣。
- 子孫晚出中平間，渴烏翻車灑平洛。
- 宗資墓口卧露霜，頭角頓挫仍騰攫。
- 爾來拂拭傍几案，眉目睢盱苔蘚剝。
- 形模不入世俗用，疑付大手傳糟粕。
- 未能點綴清廟頌，開闢大易摛春秋。
- 就令□□□□□，末勢猶足爲遷彪。
- 物無貴賤繫所用，千金乞我直暗投。
- 圖書散落愈□下，晚歲惟有齏鹽謀。
- 學注蟲魚問老圃，無乃塌颯爲匜羞。

## 拼音

- zhang1 jun1 zeng4 wo3 gu3 yan2 di1 ， si4 jiao3 pa2 sha1 jiao3 ru2 ji3 。
- rou4 yi4 luo4 bi4 lao3 shou4 zi1 ， shi4 bu4 neng2 ming2 yan3 wei4 shi2 。
- wo3 zhi1 ci3 wei2 tian1 lu4 er2 ， kou3 xian2 yi2 cun4 huang2 jin1 yi2 。
- chan2 chu2 jiao2 yue4 liang3 wen3 che4 ， tian1 jing1 xiong1 xue2 shuang1 quan2 fei1 。
- yu4 sheng1 cong2 cheng1 zhu1 beng4 luo4 ， ying3 she4 yan2 shi2 guang1 chan2 zhuo2 。
- wei4 yang1 shu1 dian4 li4 pi1 er2 ， ceng2 jian4 yang2 xiong2 lao3 tou2 ge2 。
- zi3 sun1 wan3 chu1 zhong1 ping2 jian4 ， ke3 wu1 fan1 ju1 sa3 ping2 luo4 。
- zong1 zi1 mu4 kou3 wo4 lu4 shuang1 ， tou2 jiao3 dun4 cuo4 reng2 teng2 jue2 。
- er3 lai2 fu2 shi4 bang4 ji1 an4 ， mei2 mu4 sui1 xu1 tai2 xian3 bao1 。
- xing2 mo2 bu2 ru4 shi4 su2 yong4 ， yi2 fu4 da4 shou3 chuan2 zao1 po4 。
- wei4 neng2 dian3 zhui4 qing1 miao4 song4 ， kai1 pi4 da4 yi4 chi1 chun1 qiu1 。
- jiu4 ling4 □□□□□， mo4 shi4 you2 zu2 wei2 qian1 biao1 。
- wu4 wu2 gui4 jian4 xi4 suo3 yong4 ， qian1 jin1 qi3 wo3 zhi2 an4 tou2 。
- tu2 shu1 san4 luo4 yu4 □ xia4 ， wan3 sui4 wei2 you3 ji1 yan2 mou2 。
- xue2 zhu4 chong2 yu2 wen4 lao3 pu3 ， wu2 nai3 ta1 sa4 wei2 yi2 xiu1 。

## 注释

## 译文

## 赏析
