---
id: han-jiang-da-ji-yao-fu-xian-sheng
title: 答寄堯夫先生
titlePinyin: da2 ji4 yao2 fu1 xian1 sheng0
titleSlug: da-ji-yao-fu-xian-sheng
author: 韓絳
authorPinyin: han2 jiang4
authorSlug: han-jiang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 君子志於道，出處非一端。
- 伊尹負鼎俎，顔淵樂瓢簞。
- 斯自理適當，匪緣情所安。
- 超然達者致，邈矣誰可攀。
- 嗟嗟狂若狷，狥已缺其完。
- 軒冕死不釋，山林趨不還。
- 我愛邵夫子，醇氣充見顔。
- 羣經究彼邃，古史閱而刪。
- 不爲詭異行，已蹈時俗難。
- 逃名去其奧，築室伊洛間。
- 抱業舍仕進，竭心奉親歡。
- 修竹當環堵，寒流日潺潺。
- 問誰從之遊，結駟款其關。
- 茲予久欣慕，欲往良獨艱。
- 幸君適河內，至此解征鞍。
- 僚友恃交舊，屈致及門闌。
- 前迎倒我屣，布席羅雕盤。
- 高談未一二，長揖忽歸騫。
- 不意饋雙鯉，剖腴出琅玕。
- 何以報嘉惠，永懷金與蘭。

## 拼音

- jun1 zi3 zhi4 wu1 dao4 ， chu1 chu3 fei1 yi4 duan1 。
- yi1 yin3 fu4 ding3 zu3 ， yan2 yuan1 le4 piao2 dan1 。
- si1 zi4 li3 shi4 dang1 ， fei3 yuan2 qing2 suo3 an1 。
- chao1 ran2 da2 zhe3 zhi4 ， miao3 yi3 shui2 ke3 pan1 。
- jie1 jie1 kuang2 ruo4 juan4 ， xun4 yi3 que1 qi2 wan2 。
- xuan1 mian3 si3 bu2 shi4 ， shan1 lin2 qu1 bu4 huan2 。
- wo3 ai4 shao4 fu1 zi3 ， chun2 qi4 chong1 jian4 yan2 。
- qun2 jing1 jiu1 bi3 sui4 ， gu3 shi3 yue4 er2 shan1 。
- bu4 wei2 gui3 yi4 xing2 ， yi3 dao3 shi2 su2 nan2 。
- tao2 ming2 qu4 qi2 ao4 ， zhu4 shi4 yi1 luo4 jian4 。
- bao4 ye4 she4 shi4 jin4 ， jie2 xin1 feng4 qin1 huan1 。
- xiu1 zhu2 dang1 huan2 du3 ， han2 liu2 ri4 chan2 chan2 。
- wen4 shui2 cong2 zhi1 you2 ， jie2 si4 kuan3 qi2 guan1 。
- zi1 yu3 jiu3 xin1 mu4 ， yu4 wang3 liang2 du2 jian1 。
- xing4 jun1 shi4 he2 nei4 ， zhi4 ci3 jie3 zheng1 an1 。
- liao2 you3 shi4 jiao1 jiu4 ， qu1 zhi4 ji2 men2 lan2 。
- qian2 ying2 dao3 wo3 xi3 ， bu4 xi2 luo2 diao1 pan2 。
- gao1 tan2 wei4 yi1 er4 ， chang2 yi1 hu1 gui1 qian1 。
- bu2 yi4 kui4 shuang1 li3 ， pou1 yu2 chu1 lang2 gan1 。
- he2 yi3 bao4 jia1 hui4 ， yong3 huai2 jin1 yu3 lan2 。

## 注释

## 译文

## 赏析
