---
id: han-ju-xi-yu-dao-yan-zhi-ju-er-seng-ju-wu-ning-ming-xin-si-wei-ji-yu-ju-bi-zei-shan-zhong-yan-ji-bu-mian-shao-xing-san-nian-fu-hui-wu-guang-shou-si-ou-zuo-yi-shou
title: 昔與道顔智俱二僧居武寧明心寺未幾與俱避賊山中顔幾不免紹興三年復會於廣壽寺偶作一首
titlePinyin: xi1 yu3 dao4 yan2 zhi4 ju4 er4 seng1 ju1 wu3 ning2 ming2 xin1 si4 wei4 ji1 yu3 ju4 bi4 zei2 shan1 zhong1 yan2 ji1 bu4 mian3 shao4 xing1 san1 nian2 fu4 hui4 wu1 guang3 shou4 si4 ou3 zuo4 yi4 shou3
titleSlug: xi-yu-dao-yan-zhi-ju-er-seng-ju-wu-ning-ming-xin-si-wei-ji-yu-ju-bi-zei-shan-zhong-yan-ji-bu-mian-shao-xing-san-nian-fu-hui-wu-guang-shou-si-ou-zuo-yi-shou
author: 韓駒
authorPinyin: han2 ju1
authorSlug: han-ju
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昔與二子居明心，避賊夜走南山陰。
- 天寒更蹋沮洳徑，月黑錯墮楊梅林。
- 歷險登危四三里，少復前行過溪水。
- 平明乞火野人家，十日身藏巖窟裏。
- 閩俱歎我装齎空，蜀顔轉陷妖氛中。
- 誰言性命脫鍼孔，沉憂傷人衰疾同。
- 春風酣酣柳邊寺，相對夢中論夢事。
- 莫嫌薄飯一莖虀，郡國而今無鼓鼙。

## 拼音

- xi1 yu3 er4 zi3 ju1 ming2 xin1 ， bi4 zei2 ye4 zou3 nan2 shan1 yin1 。
- tian1 han2 geng4 ta4 ju4 ru4 jing4 ， yue4 hei1 cuo4 duo4 yang2 mei2 lin2 。
- li4 xian3 deng1 wei1 si4 san1 li3 ， shao3 fu4 qian2 xing2 guo4 xi1 shui3 。
- ping2 ming2 qi3 huo3 ye3 ren2 jia1 ， shi2 ri4 shen1 cang2 yan2 ku1 li3 。
- min3 ju4 tan4 wo3 zhuang1 ji1 kong1 ， shu3 yan2 zhuan3 xian4 yao1 fen1 zhong1 。
- shui2 yan2 xing4 ming4 tuo1 zhen1 kong3 ， chen2 you1 shang1 ren2 shuai1 ji2 tong2 。
- chun1 feng1 han1 han1 liu3 bian1 si4 ， xiang1 dui4 meng4 zhong1 lun4 meng4 shi4 。
- mo4 xian2 bao2 fan4 yi2 jing4 ji1 ， jun4 guo2 er2 jin1 wu2 gu3 pi2 。

## 注释

## 译文

## 赏析
