---
id: han-ju-ci-yun-guan-zhong-zhu-gong-you-ci-yun-si
title: 次韻館中諸公游慈雲寺
titlePinyin: ci4 yun4 guan3 zhong1 zhu1 gong1 you2 ci2 yun2 si4
titleSlug: ci-yun-guan-zhong-zhu-gong-you-ci-yun-si
author: 韓駒
authorPinyin: han2 ju1
authorSlug: han-ju
dynasty: 唐
dynastyPinyin: tang2
dynastySlug: tang
tags: [] 
---

## 正文

- 嘉蔬隨客庖，香飯出僧甑。
- 聊爲一飽謀，未暇談禪病。
- 二公當代豪，詞林氣方盛。
- 五言謹詩律，百罰嚴酒令。
- 樂與同舍郎，共此給園浄。
- 想像斜川游，何如舞雩詠。
- 甘瓜自雍丘，肥芡來新鄭。
- 肴果各有攜，笑我室懸磬。
- 陋質謝不往，實愧瓊瑤映。
- 人生一車足，那須富千乘。
- 有興驅短轅，寧辭沮洳徑。
- 及時速行樂，莫待苦脚脛。
- 炎暑忽已闌，當念時難更。

## 拼音

- jia1 shu1 sui2 ke4 pao2 ， xiang1 fan4 chu1 seng1 zeng4 。
- liao2 wei2 yi4 bao3 mou2 ， wei4 xia2 tan2 shan4 bing4 。
- er4 gong1 dang1 dai4 hao2 ， ci2 lin2 qi4 fang1 sheng4 。
- wu3 yan2 jin3 shi1 lü4 ， bai3 fa2 yan2 jiu3 ling4 。
- le4 yu3 tong2 she4 lang2 ， gong4 ci3 gei3 yuan2 jing4 。
- xiang3 xiang4 xie2 chuan1 you2 ， he2 ru2 wu3 yu2 yong3 。
- gan1 gua1 zi4 yong1 qiu1 ， fei2 qian4 lai2 xin1 zheng4 。
- yao2 guo3 ge4 you3 xie2 ， xiao4 wo3 shi4 xuan2 qing4 。
- lou4 zhi4 xie4 bu4 wang3 ， shi2 kui4 qiong2 yao2 ying4 。
- ren2 sheng1 yi4 ju1 zu2 ， na4 xu1 fu4 qian1 cheng2 。
- you3 xing1 qu1 duan3 yuan2 ， ning2 ci2 ju4 ru4 jing4 。
- ji2 shi2 su4 xing2 le4 ， mo4 dai4 ku3 jiao3 jing4 。
- yan2 shu3 hu1 yi3 lan2 ， dang1 nian4 shi2 nan2 geng4 。

## 注释

## 译文

## 赏析
