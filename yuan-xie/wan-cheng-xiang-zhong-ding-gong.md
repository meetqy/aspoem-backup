---
id: yuan-xie-wan-cheng-xiang-zhong-ding-gong
title: 挽丞相忠定公
titlePinyin: wan3 cheng2 xiang4 zhong1 ding4 gong1
titleSlug: wan-cheng-xiang-zhong-ding-gong
author: 袁燮
authorPinyin: yuan2 xie4
authorSlug: yuan-xie
dynasty: 唐
dynastyPinyin: tang2
dynastySlug: tang
tags: [] 
---

## 正文

- 孝皇龍飛策多士，宗英第一天顔喜。
- 力言萬事實爲原，要與邦家立基址。
- 堂堂碩望聳中外，耿耿丹心貫終始。
- 紹熙之末天步艱，忠臣義士肝膽寒。
- 元樞扶日上黄道，指顧宗社磐石安。
- 億萬生靈疑慮釋，轉移愁嘆爲欣懽。
- 帝謂忠勞無與並，爰立作相專魁柄。
- 大開公道延時髦，相與同心究民病。
- 區分玉石殊薰蕕，賢人得志憸人憂。
- 不堪狂雲巧妬月，何意積羽能沈舟。
- 衡陽道上霜松勁，日色慘澹風颼颼。
- 行路咨嗟淚相續，興懷安靖恩難酬。
- 皇情愴然思舊德，辨誣雪謗分白黑。
- 誅鋤元惡氛翳掃，昭揭殊勳鼎彝勒。
- 由來物理屈必伸，況此柱石真偉人。
- 萊公獲譴死海上，至今勳績摩蒼旻。
- 中興趙李二人傑，亦復身後褒忠純。
- 嗟爾讒夫太無識，徒把巧言汙碩德。
- 正人摧折不妨榮，爾輩羞愧寧有極。
- 蚤知此事悔難追，當年詎敢懷姦欺。
- 我作此詩慰忠烈，因爲人間息邪說。

## 拼音

- xiao4 huang2 long2 fei1 ce4 duo1 shi4 ， zong1 ying1 di4 yi1 tian1 yan2 xi3 。
- li4 yan2 wan4 shi4 shi2 wei2 yuan2 ， yao4 yu3 bang1 jia1 li4 ji1 zhi3 。
- tang2 tang2 shuo4 wang4 song3 zhong1 wai4 ， geng3 geng3 dan1 xin1 guan4 zhong1 shi3 。
- shao4 xi1 zhi1 mo4 tian1 bu4 jian1 ， zhong1 chen2 yi4 shi4 gan1 dan3 han2 。
- yuan2 shu1 fu2 ri4 shang4 huang2 dao4 ， zhi3 gu4 zong1 she4 pan2 shi2 an1 。
- yi4 wan4 sheng1 ling2 yi2 lü4 shi4 ， zhuan3 yi2 chou2 tan4 wei2 xin1 huan1 。
- di4 wei4 zhong1 lao2 wu2 yu3 bing4 ， yuan2 li4 zuo4 xiang1 zhuan1 kui2 bing3 。
- da4 kai1 gong1 dao4 yan2 shi2 mao2 ， xiang1 yu3 tong2 xin1 jiu1 min2 bing4 。
- qu1 fen1 yu4 shi2 shu1 xun1 you2 ， xian2 ren2 de2 zhi4 xian1 ren2 you1 。
- bu4 kan1 kuang2 yun2 qiao3 du4 yue4 ， he2 yi4 ji1 yu3 neng2 shen3 zhou1 。
- heng2 yang2 dao4 shang4 shuang1 song1 jin4 ， ri4 se4 can3 dan4 feng1 sou1 sou1 。
- xing2 lu4 zi1 jie1 lei4 xiang1 xu4 ， xing1 huai2 an1 jing4 en1 nan2 chou2 。
- huang2 qing2 chuang4 ran2 si1 jiu4 de2 ， bian4 wu1 xue3 bang4 fen1 bai2 hei1 。
- zhu1 chu2 yuan2 e4 fen1 yi4 sao3 ， zhao1 jie1 shu1 xun1 ding3 yi2 le4 。
- you2 lai2 wu4 li3 qu1 bi4 shen1 ， kuang4 ci3 zhu4 shi2 zhen1 wei3 ren2 。
- lai2 gong1 huo4 qian3 si3 hai3 shang4 ， zhi4 jin1 xun1 ji4 mo2 cang1 min2 。
- zhong1 xing1 zhao4 li3 er4 ren2 jie2 ， yi4 fu4 shen1 hou4 bao1 zhong1 chun2 。
- jie1 er3 chan2 fu1 tai4 wu2 shi2 ， tu2 ba3 qiao3 yan2 wu1 shuo4 de2 。
- zheng4 ren2 cui1 zhe2 bu4 fang2 rong2 ， er3 bei4 xiu1 kui4 ning2 you3 ji2 。
- zao3 zhi1 ci3 shi4 hui3 nan2 zhui1 ， dang1 nian2 ju4 gan3 huai2 jian1 qi1 。
- wo3 zuo4 ci3 shi1 wei4 zhong1 lie4 ， yin1 wei2 ren2 jian4 xi1 xie2 shuo1 。

## 注释

## 译文

## 赏析
