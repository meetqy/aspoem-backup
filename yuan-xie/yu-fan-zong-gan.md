---
id: yuan-xie-yu-fan-zong-gan
title: 與范總幹
titlePinyin: yu3 fan4 zong3 gan4
titleSlug: yu-fan-zong-gan
author: 袁燮
authorPinyin: yuan2 xie4
authorSlug: yuan-xie
dynasty: 唐
dynastyPinyin: tang2
dynastySlug: tang
tags: [] 
---

## 正文

- 賢士未達時，懷寶混塵境。
- 得志行所爲，澤民效伊尹。
- 常深納溝念，疾苦勤訪問。
- 所期培殖豐，肯詫裁決敏。
- 所以龔黄輩，仁聲達幽隠。
- 是時民氣樂，魚躍快於牣。
- 高躅欲追攀，是心先戒謹。
- 日憐老鈍資，不敢汙蘭省。
- 朅來楚江邊，宣布寬大令。
- 牧養乃其職，此事無窮盡。
- 孳孳撫凋瘵，凜凜憂饑饉。
- 今歲雨意慳，齋心罄三請。
- 甘澤幸滂沱，良田稍膏潤。
- 雜種亦復熟，窮閭庶安枕。
- 亭平富詞學，春華灼千品。
- 貽我喜雨篇，仁心極矜軫。
- 源流自介庵，句法深以穩。
- 擾擾淫哇中，聞此古歌詠。
- 我無爲霖手，丹闕何由覲。
- 兀坐哦君詩，字字堪企敬。

## 拼音

- xian2 shi4 wei4 da2 shi2 ， huai2 bao3 hun4 chen2 jing4 。
- de2 zhi4 xing2 suo3 wei2 ， ze2 min2 xiao4 yi1 yin3 。
- chang2 shen1 na4 gou1 nian4 ， ji2 ku3 qin2 fang3 wen4 。
- suo3 qi1 pei2 zhi2 feng1 ， ken3 cha4 cai2 jue2 min3 。
- suo3 yi3 gong1 huang2 bei4 ， ren2 sheng1 da2 you1 yin3 。
- shi4 shi2 min2 qi4 le4 ， yu2 yue4 kuai4 wu1 ren4 。
- gao1 zhu2 yu4 zhui1 pan1 ， shi4 xin1 xian1 jie4 jin3 。
- ri4 lian2 lao3 dun4 zi1 ， bu4 gan3 wu1 lan2 sheng3 。
- qie4 lai2 chu3 jiang1 bian1 ， xuan1 bu4 kuan1 da4 ling4 。
- mu4 yang3 nai3 qi2 zhi2 ， ci3 shi4 wu2 qiong2 jin4 。
- zi1 zi1 fu3 diao1 zhai4 ， lin3 lin3 you1 ji1 jin3 。
- jin1 sui4 yu3 yi4 qian1 ， zhai1 xin1 qing4 san1 qing3 。
- gan1 ze2 xing4 pang1 tuo2 ， liang2 tian2 shao1 gao1 run4 。
- za2 zhong3 yi4 fu4 shu2 ， qiong2 lü2 shu4 an1 zhen3 。
- ting2 ping2 fu4 ci2 xue2 ， chun1 hua2 zhuo2 qian1 pin3 。
- yi2 wo3 xi3 yu3 pian1 ， ren2 xin1 ji2 jin1 zhen3 。
- yuan2 liu2 zi4 jie4 an1 ， ju4 fa3 shen1 yi3 wen3 。
- rao3 rao3 yin2 wa1 zhong1 ， wen2 ci3 gu3 ge1 yong3 。
- wo3 wu2 wei2 lin2 shou3 ， dan1 que4 he2 you2 jin4 。
- wu4 zuo4 o4 jun1 shi1 ， zi4 zi4 kan1 qi3 jing4 。

## 注释

## 译文

## 赏析
