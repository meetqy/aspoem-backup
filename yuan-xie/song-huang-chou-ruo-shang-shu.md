---
id: yuan-xie-song-huang-chou-ruo-shang-shu
title: 送黄疇若尚書
titlePinyin: song4 huang2 chou2 ruo4 shang4 shu1
titleSlug: song-huang-chou-ruo-shang-shu
author: 袁燮
authorPinyin: yuan2 xie4
authorSlug: yuan-xie
dynasty: 唐
dynastyPinyin: tang2
dynastySlug: tang
tags: [] 
---

## 正文

- 軒裳本外物，輕重非所關。
- 俗子不識真，貪榮强躋攀。
- 苟求既得志，巧計仍朋姦。
- 誰知國士胸，取舍超人寰。
- 不憂節不高，任重憂力孱。
- 公家太史氏，閲世多險艱。
- 無心羨尊顯，名塞穹壤間。
- 尚書續正脈，清泉瀉潺潺。
- 操修不敢怠，粹美無可刪。
- 垂垂躡政途，念念思江山。
- 上欲登絕頂，下欲臨碧灣。
- 勇退得所願，喜見冰雪顔。
- 是中有真趣，景貺天所慳。
- 一朝歸領略，拔萃玉筍班。
- 豈若嗜進徒，終身墮荒菅。
- 家聲遂復振，舊觀欣重還。
- 平生萬事足，只欠素與蠻。
- 美官非我願，寧復憐綠鬟。
- 却須富篇什，麗錦爭斕斑。
- 九重念耆德，詎許長清閒。
- 强敵未殄滅，罷甿正恫瘝。
- 譬如建大厦，運斧無輸般。
- 願公勉加餐，暫歸隨賜環。

## 拼音

- xuan1 shang0 ben3 wai4 wu4 ， qing1 zhong4 fei1 suo3 guan1 。
- su2 zi3 bu4 shi2 zhen1 ， tan1 rong2 qiang2 ji1 pan1 。
- gou3 qiu2 ji4 de2 zhi4 ， qiao3 ji4 reng2 peng2 jian1 。
- shui2 zhi1 guo2 shi4 xiong1 ， qu3 she4 chao1 ren2 huan2 。
- bu4 you1 jie2 bu4 gao1 ， ren4 zhong4 you1 li4 chan2 。
- gong1 jia0 tai4 shi3 shi4 ， yue4 shi4 duo1 xian3 jian1 。
- wu2 xin1 xian4 zun1 xian3 ， ming2 sai1 qiong2 rang3 jian4 。
- shang4 shu1 xu4 zheng4 mai4 ， qing1 quan2 xie4 chan2 chan2 。
- cao1 xiu1 bu4 gan3 dai4 ， cui4 mei3 wu2 ke3 shan1 。
- chui2 chui2 nie4 zheng4 tu2 ， nian4 nian4 si1 jiang1 shan1 。
- shang4 yu4 deng1 jue2 ding3 ， xia4 yu4 lin2 bi4 wan1 。
- yong3 tui4 de2 suo3 yuan4 ， xi3 jian4 bing1 xue3 yan2 。
- shi4 zhong1 you3 zhen1 qu4 ， jing3 kuang4 tian1 suo3 qian1 。
- yi4 zhao1 gui1 ling3 lüe4 ， ba2 cui4 yu4 sun3 ban1 。
- qi3 ruo4 shi4 jin4 tu2 ， zhong1 shen1 duo4 huang1 jian1 。
- jia1 sheng1 sui4 fu4 zhen4 ， jiu4 guan1 xin1 zhong4 huan2 。
- ping2 sheng1 wan4 shi4 zu2 ， zhi1 qian4 su4 yu3 man2 。
- mei3 guan1 fei1 wo3 yuan4 ， ning2 fu4 lian2 lü4 huan2 。
- que4 xu1 fu4 pian1 shi2 ， li2 jin3 zheng1 lan2 ban1 。
- jiu3 chong2 nian4 qi2 de2 ， ju4 xu1 chang2 qing1 xian2 。
- qiang2 di2 wei4 tian3 mie4 ， ba4 meng2 zheng4 dong4 guan1 。
- pi4 ru2 jian4 da4 sha4 ， yun4 fu3 wu2 shu1 ban1 。
- yuan4 gong1 mian3 jia1 can1 ， zan4 gui1 sui2 ci4 huan2 。

## 注释

## 译文

## 赏析
