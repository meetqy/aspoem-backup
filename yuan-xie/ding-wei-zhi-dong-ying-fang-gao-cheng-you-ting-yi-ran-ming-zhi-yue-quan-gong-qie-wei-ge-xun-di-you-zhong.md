---
id: yuan-xie-ding-wei-zhi-dong-ying-fang-gao-cheng-you-ting-yi-ran-ming-zhi-yue-quan-gong-qie-wei-ge-xun-di-you-zhong
title: 丁未之冬營房告成有亭翼然名之曰勸功且爲歌訓迪有衆
titlePinyin: ding1 wei4 zhi1 dong1 ying2 fang2 gao4 cheng2 you3 ting2 yi4 ran2 ming2 zhi1 yue1 quan4 gong1 qie3 wei2 ge1 xun4 di2 you3 zhong4
titleSlug: ding-wei-zhi-dong-ying-fang-gao-cheng-you-ting-yi-ran-ming-zhi-yue-quan-gong-qie-wei-ge-xun-di-you-zhong
author: 袁燮
authorPinyin: yuan2 xie4
authorSlug: yuan-xie
dynasty: 唐
dynastyPinyin: tang2
dynastySlug: tang
tags: [] 
---

## 正文

- 維此江壖，控扼之所。
- 居安思危，可無備禦。
- 維彼强狡，巧於乘隙。
- 萌蘗弗除，其欲罔極。
- 孰堪制之，維汝弓兵。
- 猛虎在山，百獸震驚。
- 勇無堅敵，謀無遺慮。
- 如彼獵師，靡逸狐兔。
- 亦如農夫，稂莠是芟。
- 寇盜斯戢，善良斯安。
- 吾民膏血，爲汝衣食。
- 可不念此，爲民除慝。
- 國用方窘，于汝常給。
- 可不念此，竭誠報國。
- 無或徇私，貪求肆虐。
- 無或荒嬉，酣飲蒱博。
- 强汝志氣，精汝武藝。
- 習汝行陳，昭汝果毅。
- 我聞在昔，元勳茂烈。
- 發迹弧矢，登壇授鉞。
- 反觀此身，均一丈夫。
- 彼既能然，我豈不如。
- 黽勉從事，不辭險阻。
- 風餐露宿，含辛茹苦。
- 汝身則勞，民獲安堵。
- 肝膽忠義，神其福汝。
- 我作營房，亦既勞止。
- 用集爾衆，緩急有備。
- 營房之居，義均弟兄。
- 務在和睦，毋或紛爭。
- 營房之居，法如軍旅。
- 什伍相長，其傳自古。
- 以大總小，先正其身。
- 以小承大，期於率循。
- 我築斯亭，名曰勸功。
- 爾有勤勞，是奬是崇。
- 爾或有罪，吾不汝貸。
- 鞭扑斥逐，其恥爲大。
- 凡爾有衆，各敬爾德。
- 習此歌詩，持循罔失。

## 拼音

- wei2 ci3 jiang1 ruan2 ， kong4 e4 zhi1 suo3 。
- ju1 an1 si1 wei1 ， ke3 wu2 bei4 yu4 。
- wei2 bi3 qiang2 jiao3 ， qiao3 wu1 cheng2 xi4 。
- meng2 bo4 fu2 chu2 ， qi2 yu4 wang3 ji2 。
- shu2 kan1 zhi4 zhi1 ， wei2 ru3 gong1 bing1 。
- meng3 hu3 zai4 shan1 ， bai3 shou4 zhen4 jing1 。
- yong3 wu2 jian1 di2 ， mou2 wu2 yi2 lü4 。
- ru2 bi3 lie4 shi1 ， mi2 yi4 hu2 tu4 。
- yi4 ru2 nong2 fu1 ， lang2 you3 shi4 shan1 。
- kou4 dao4 si1 ji2 ， shan4 liang2 si1 an1 。
- wu2 min2 gao1 xue4 ， wei2 ru3 yi1 shi2 。
- ke3 bu2 nian4 ci3 ， wei2 min2 chu2 te4 。
- guo2 yong4 fang1 jiong3 ， yu2 ru3 chang2 gei3 。
- ke3 bu2 nian4 ci3 ， jie2 cheng2 bao4 guo2 。
- wu2 huo4 xun4 si1 ， tan1 qiu2 si4 nüe4 。
- wu2 huo4 huang1 xi1 ， han1 yin3 pu2 bo2 。
- qiang2 ru3 zhi4 qi4 ， jing1 ru3 wu3 yi4 。
- xi2 ru3 xing2 chen2 ， zhao1 ru3 guo3 yi4 。
- wo3 wen2 zai4 xi1 ， yuan2 xun1 mao4 lie4 。
- fa1 ji4 hu2 shi3 ， deng1 tan2 shou4 yue4 。
- fan3 guan1 ci3 shen1 ， jun1 yi2 zhang4 fu0 。
- bi3 ji4 neng2 ran2 ， wo3 qi3 bu4 ru2 。
- min3 mian3 cong2 shi4 ， bu4 ci2 xian3 zu3 。
- feng1 can1 lu4 su4 ， han2 xin1 ru2 ku3 。
- ru3 shen1 ze2 lao2 ， min2 huo4 an1 du3 。
- gan1 dan3 zhong1 yi4 ， shen2 qi2 fu2 ru3 。
- wo3 zuo4 ying2 fang2 ， yi4 ji4 lao2 zhi3 。
- yong4 ji2 er3 zhong4 ， huan3 ji2 you3 bei4 。
- ying2 fang2 zhi1 ju1 ， yi4 jun1 di4 xiong1 。
- wu4 zai4 he2 mu4 ， wu2 huo4 fen1 zheng1 。
- ying2 fang2 zhi1 ju1 ， fa3 ru2 jun1 lü3 。
- shen2 wu3 xiang1 chang2 ， qi2 chuan2 zi4 gu3 。
- yi3 da4 zong3 xiao3 ， xian1 zheng4 qi2 shen1 。
- yi3 xiao3 cheng2 da4 ， qi1 wu1 lü4 xun2 。
- wo3 zhu4 si1 ting2 ， ming2 yue1 quan4 gong1 。
- er3 you3 qin2 lao2 ， shi4 jiang3 shi4 chong2 。
- er3 huo4 you3 zui4 ， wu2 bu4 ru3 dai4 。
- bian1 pu1 chi4 zhu2 ， qi2 chi3 wei2 da4 。
- fan2 er3 you3 zhong4 ， ge4 jing4 er3 de2 。
- xi2 ci3 ge1 shi1 ， chi2 xun2 wang3 shi1 。

## 注释

## 译文

## 赏析
