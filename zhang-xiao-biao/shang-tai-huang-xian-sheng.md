---
id: zhang-xiao-biao-shang-tai-huang-xian-sheng
title: 上太皇先生
titlePinyin: shang4 tai4 huang2 xian1 sheng0
titleSlug: shang-tai-huang-xian-sheng
author: 章孝標
authorPinyin: zhang1 xiao4 biao1
authorSlug: zhang-xiao-biao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 顥氣貫精神，蒼崖老姓名。
- 煙霞空送景，水木苦無情。
- 斸藥雲根斷，眠花石面平。
- 折松開月色，決水放秋聲。
- 顏爲忘憂嫩，身緣絕粒輕。
- 圍棋看局勢，對鏡戮妖精。
- 過海量鯨力，歸天算鶴程。
- 露凝鍾乳冷，風定玉簫清。
- 坐覺衣裳古，行疑羽翼生。
- 應憐市朝客，開眼鏁浮榮。

## 拼音

- hao4 qi4 guan4 jing1 shen2 ， cang1 ya2 lao3 xing4 ming2 。
- yan1 xia2 kong1 song4 jing3 ， shui3 mu4 ku3 wu2 qing2 。
- zhu2 yao4 yun2 gen1 duan4 ， mian2 hua1 shi2 mian4 ping2 。
- zhe2 song1 kai1 yue4 se4 ， jue2 shui3 fang4 qiu1 sheng1 。
- yan2 wei2 wang4 you1 nen4 ， shen1 yuan2 jue2 li4 qing1 。
- wei2 qi2 kan4 ju2 shi4 ， dui4 jing4 lu4 yao1 jing0 。
- guo4 hai3 liang4 jing1 li4 ， gui1 tian1 suan4 he4 cheng2 。
- lu4 ning2 zhong1 ru3 leng3 ， feng1 ding4 yu4 xiao1 qing1 。
- zuo4 jue2 yi1 shang0 gu3 ， xing2 yi2 yu3 yi4 sheng1 。
- ying1 lian2 shi4 chao2 ke4 ， kai1 yan3 suo3 fu2 rong2 。

## 注释

## 译文

## 赏析
