---
id: zhu-song-ci-yun-zhang-cao-cha-shan-xi-yu
title: 次韻張漕茶山喜雨
titlePinyin: ci4 yun4 zhang1 cao2 cha2 shan1 xi3 yu3
titleSlug: ci-yun-zhang-cao-cha-shan-xi-yu
author: 朱松
authorPinyin: zhu1 song1
authorSlug: zhu-song
dynasty: 唐
dynastyPinyin: tang2
dynastySlug: tang
tags: []
---

## 正文

- 天公積憤何曾雪，遑恤茶工貪攬擷。
- 無聊桃李困遲遲，暗白蔫紅飛亂擷。
- 誰疏天漢下穹窿，苦厭風霾昏嵽嵲。
- 行臺使者掃雲手，釃酒叢祠拜靈蕝。
- 歸來一雨動三日，溝壑遺民起垂絕。
- 豈唯槍旗各呈露，更喜筍蕨爭芽茁。
- 明朝擊鼓萬指集，雲蹬携籝穿曲折。
- 紅塵一騎天容開，顧渚蒙山坐銷歇。
- 帝觴嘗罷思苦口，公如子牟心魏闕。
- 金鑾諫舌夜生塵，回首山中記同啜。

## 拼音

- tian1 gong1 ji1 fen4 he2 ceng2 xue3 ， huang2 xu4 cha2 gong1 tan1 lan3 xie2 。
- wu2 liao2 tao2 li3 kun4 chi2 chi2 ， an4 bai2 nian1 hong2 fei1 luan4 xie2 。
- shui2 shu1 tian1 han4 xia4 qiong2 long2 ， ku3 yan4 feng1 mai2 hun1 di4 nie4 。
- xing2 tai2 shi3 zhe3 sao3 yun2 shou3 ， shi1 jiu3 cong2 ci2 bai4 ling2 jue2 。
- gui1 lai2 yi4 yu3 dong4 san1 ri4 ， gou1 he4 yi2 min2 qi3 chui2 jue2 。
- qi3 wei2 qiang1 qi2 ge4 cheng2 lu4 ， geng4 xi3 sun3 jue2 zheng1 ya2 zhuo2 。
- ming2 chao2 ji1 gu3 wan4 zhi3 ji2 ， yun2 deng1 xie2 ying2 chuan1 qu1 zhe2 。
- hong2 chen2 yi4 qi2 tian1 rong2 kai1 ， gu4 zhu3 meng2 shan1 zuo4 xiao1 xie1 。
- di4 shang1 chang2 ba4 si1 ku3 kou3 ， gong1 ru2 zi3 mu4 xin1 wei4 que4 。
- jin1 luan2 jian4 she2 ye4 sheng1 chen2 ， hui2 shou3 shan1 zhong1 ji4 tong2 chuo4 。

## 注释

## 译文

## 赏析
