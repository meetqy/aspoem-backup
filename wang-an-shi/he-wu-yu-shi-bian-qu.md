---
id: wang-an-shi-he-wu-yu-shi-bian-qu
title: 和吳御史汴渠
titlePinyin: he2 wu2 yu4 shi3 bian4 qu2
titleSlug: he-wu-yu-shi-bian-qu
author: 王安石
authorPinyin: wang2 an1 shi2
authorSlug: wang-an-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 鄭國欲弊秦，渠成秦富彊。
- 本始意已陋，末流功更長。
- 維汴亦如此，浚源在淫荒。
- 歸作萬世利，誰能弛其防。
- 夷門築天都，橫带國之陽。
- 漕引天下半，豈云獨荆揚。
- 貨入空外府，租輸陳太倉。
- 東南一百年，寡老無殘粻。
- 自宜富京師，乃亦窘蓋藏。
- 征求過夙昔，機巧到莛芒。
- 御史閔其然，志欲窮舟航。
- 此言信有激，此水存何傷。
- 救世詎無術，習傳自先王。
- 念非老經綸，豈易識其方。
- 我懶不足數，君材仍自强。
- 他日聽施設，無乃棄篇章。

## 拼音

- zheng4 guo2 yu4 bi4 qin2 ， qu2 cheng2 qin2 fu4 qiang2 。
- ben3 shi3 yi4 yi3 lou4 ， mo4 liu2 gong1 geng4 chang2 。
- wei2 bian4 yi4 ru2 ci3 ， jun4 yuan2 zai4 yin2 huang1 。
- gui1 zuo4 wan4 shi4 li4 ， shui2 neng2 chi2 qi2 fang2 。
- yi2 men2 zhu4 tian1 du1 ， heng2 dai4 guo2 zhi1 yang2 。
- cao2 yin3 tian1 xia4 ban4 ， qi3 yun2 du2 jing1 yang2 。
- huo4 ru4 kong1 wai4 fu3 ， zu1 shu1 chen2 tai4 cang1 。
- dong1 nan2 yi4 bai3 nian2 ， gua3 lao3 wu2 can2 zhang1 。
- zi4 yi2 fu4 jing1 shi1 ， nai3 yi4 jiong3 gai4 cang2 。
- zheng1 qiu2 guo4 su4 xi1 ， ji1 qiao3 dao4 ting2 mang2 。
- yu4 shi3 min3 qi2 ran2 ， zhi4 yu4 qiong2 zhou1 hang2 。
- ci3 yan2 xin4 you3 ji1 ， ci3 shui3 cun2 he2 shang1 。
- jiu4 shi4 ju4 wu2 shu4 ， xi2 chuan2 zi4 xian1 wang2 。
- nian4 fei1 lao3 jing1 lun2 ， qi3 yi4 shi2 qi2 fang1 。
- wo3 lan3 bu4 zu2 shu4 ， jun1 cai2 reng2 zi4 qiang2 。
- ta1 ri4 ting1 shi1 she4 ， wu2 nai3 qi4 pian1 zhang1 。

## 注释

## 译文

## 赏析
