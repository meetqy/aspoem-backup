---
id: wang-an-shi-chong-qing-xi-shang-de-zuo-zi
title: 沖卿席上得作字
titlePinyin: chong1 qing1 xi2 shang4 de2 zuo4 zi4
titleSlug: chong-qing-xi-shang-de-zuo-zi
author: 王安石
authorPinyin: wang2 an1 shi2
authorSlug: wang-an-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 咨予乏時才，始願乃丘壑。
- 强走十五年，朱顔已非昨。
- 低回大梁下，屢歎風沙惡。
- 所欣同舍郎，誘我文義博。
- 古聲無慆淫，真味有淡泊。
- 追攀風月久，貌簡非心略。
- 君恩忽推徙，所望頗乖錯。
- 尚憐得經過，未比參辰各。
- 留連惜餘景，從子至日落。
- 明燈照親友，環坐傾杯杓。
- 別離寬後悲，笑語盡今樂。
- 論詩知不如，興至亦同作。

## 拼音

- zi1 yu3 fa2 shi2 cai2 ， shi3 yuan4 nai3 qiu1 he4 。
- qiang2 zou3 shi2 wu3 nian2 ， zhu1 yan2 yi3 fei1 zuo2 。
- di1 hui2 da4 liang2 xia4 ， lü3 tan4 feng1 sha1 e4 。
- suo3 xin1 tong2 she4 lang2 ， you4 wo3 wen2 yi4 bo2 。
- gu3 sheng1 wu2 tao1 yin2 ， zhen1 wei4 you3 dan4 bo2 。
- zhui1 pan1 feng1 yue4 jiu3 ， mao4 jian3 fei1 xin1 lüe4 。
- jun1 en1 hu1 tui1 xi3 ， suo3 wang4 po1 guai1 cuo4 。
- shang4 lian2 de2 jing1 guo4 ， wei4 bi3 can1 chen2 ge4 。
- liu2 lian2 xi1 yu2 jing3 ， cong2 zi3 zhi4 ri4 luo4 。
- ming2 deng1 zhao4 qin1 you3 ， huan2 zuo4 qing1 bei1 shao2 。
- bie2 li2 kuan1 hou4 bei1 ， xiao4 yu3 jin4 jin1 le4 。
- lun4 shi1 zhi1 bu4 ru2 ， xing1 zhi4 yi4 tong2 zuo4 。

## 注释

## 译文

## 赏析
