---
id: wang-an-shi-he-wang-le-dao-hong-shi
title: 和王樂道烘蝨
titlePinyin: he2 wang2 le4 dao4 hong1 shi1
titleSlug: he-wang-le-dao-hong-shi
author: 王安石
authorPinyin: wang2 an1 shi2
authorSlug: wang-an-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 秋暑汗流如炙輠，敝衣濕蒸塵垢涴。
- 施施衆蝨當此時，擇肉甘於虎狼餓。
- 咀嚙侵膚未云已，爬搔次骨終無那。
- 時時對客輒自捫，千百所除纔幾箇。
- 皮毛得氣强復活，爪甲流丹真暫破。
- 未能湯沐取一空，且以火攻令少挫。
- 踞爐熾炭已不暇，對竈張衣誠未過。
- 飄零乍若蛾赴燈，驚擾端如蟻旋磨。
- 欲毆百惡死焦灼，肯貸一凶生棄播。
- 已觀細黠無所容，未放老奸終不墮。
- 然臍郿塢患溢世，焚寶鹿臺身易貨。
- 冢中燎入化秦屍，池上焮隨遷莽坐。
- 彼皆勢極就煙埃，况汝命輕侔涕唾。
- 逃藏壞絮尚欲索，埋沒死灰誰復課。
- 熏心得禍爾莫悔，爛額收功吾可賀。
- 猶殘衆蟣恨未除，自計寧能久安卧。

## 拼音

- qiu1 shu3 han4 liu2 ru2 zhi4 guo3 ， bi4 yi1 shi1 zheng1 chen2 gou4 wo4 。
- shi1 shi1 zhong4 shi1 dang1 ci3 shi2 ， ze2 rou4 gan1 wu1 hu3 lang2 e4 。
- zui3 nie4 qin1 fu1 wei4 yun2 yi3 ， pa2 sao1 ci4 gu3 zhong1 wu2 na4 。
- shi2 shi2 dui4 ke4 zhe2 zi4 men2 ， qian1 bai3 suo3 chu2 cai2 ji1 ge4 。
- pi2 mao2 de2 qi4 qiang2 fu4 huo2 ， zhao3 jia3 liu2 dan1 zhen1 zan4 po4 。
- wei4 neng2 tang1 mu4 qu3 yi4 kong1 ， qie3 yi3 huo3 gong1 ling4 shao3 cuo4 。
- ju4 lu2 chi4 tan4 yi3 bu4 xia2 ， dui4 zao4 zhang1 yi1 cheng2 wei4 guo4 。
- piao1 ling2 zha4 ruo4 e2 fu4 deng1 ， jing1 rao3 duan1 ru2 yi3 xuan2 mo2 。
- yu4 ou1 bai3 e4 si3 jiao1 zhuo2 ， ken3 dai4 yi4 xiong1 sheng1 qi4 bo1 。
- yi3 guan1 xi4 xia2 wu2 suo3 rong2 ， wei4 fang4 lao3 jian1 zhong1 bu2 duo4 。
- ran2 qi2 mei2 wu4 huan4 yi4 shi4 ， fen2 bao3 lu4 tai2 shen1 yi4 huo4 。
- zhong3 zhong1 liao2 ru4 hua4 qin2 shi1 ， chi2 shang4 xin4 sui2 qian1 mang3 zuo4 。
- bi3 jie1 shi4 ji2 jiu4 yan1 ai1 ， kuang4 ru3 ming4 qing1 mou2 ti4 tuo4 。
- tao2 cang2 huai4 xu4 shang4 yu4 suo3 ， mai2 mei2 si3 hui1 shui2 fu4 ke4 。
- xun1 xin1 de2 huo4 er3 mo4 hui3 ， lan4 e2 shou1 gong1 wu2 ke3 he4 。
- you2 can2 zhong4 ji3 hen4 wei4 chu2 ， zi4 ji4 ning2 neng2 jiu3 an1 wo4 。

## 注释

## 译文

## 赏析
