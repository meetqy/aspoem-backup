---
id: wang-an-shi-ji-wu-shi-nu-zi
title: 寄吳氏女子
titlePinyin: ji4 wu2 shi4 nü3 zi3
titleSlug: ji-wu-shi-nu-zi
author: 王安石
authorPinyin: wang2 an1 shi2
authorSlug: wang-an-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 伯姬不見我，乃今始七齡。
- 家書無虛月，豈異常歸寧。
- 汝夫綴卿官，汝兒亦搢綖。
- 兒已受師學，出藍而更青。
- 女復知女功，婉嫕有典刑。
- 自吾捨汝東，中父繼在廷。
- 小父數往來，吉音汝每聆。
- 既嫁可願懷，孰如汝所丁。
- 而吾與汝母，湯熨幸小停。
- 丘園祿一品，吏卒給使令。
- 膏粱以晚食，安步而車軿。
- 山泉皋壤間，適志多所經。
- 汝何思而憂，書每說涕零。
- 吾廬所封殖，歲久愈華菁。
- 豈特茂松竹，梧楸亦冥冥。
- 芰荷美花實，瀰漫爭溝涇。
- 諸孫肯來游，誰謂川無舲。
- 姑示汝我詩，知嘉此林垌。
- 末有擬寒山，覺汝耳目熒。
- 因之授汝季，季也亦淑靈。

## 拼音

- bo2 ji1 bu2 jian4 wo3 ， nai3 jin1 shi3 qi1 ling2 。
- jia1 shu1 wu2 xu1 yue4 ， qi3 yi4 chang2 gui1 ning2 。
- ru3 fu1 zhui4 qing1 guan1 ， ru3 er2 yi4 jin4 yan2 。
- er2 yi3 shou4 shi1 xue2 ， chu1 lan2 er2 geng4 qing1 。
- nü3 fu4 zhi1 nü3 gong1 ， wan3 yi4 you3 dian3 xing2 。
- zi4 wu2 she3 ru3 dong1 ， zhong1 fu4 ji4 zai4 ting2 。
- xiao3 fu4 shu4 wang3 lai2 ， ji2 yin1 ru3 mei3 ling2 。
- ji4 jia4 ke3 yuan4 huai2 ， shu2 ru2 ru3 suo3 ding1 。
- er2 wu2 yu3 ru3 mu3 ， tang1 yun4 xing4 xiao3 ting2 。
- qiu1 yuan2 lu4 yi1 pin3 ， li4 zu2 gei3 shi3 ling4 。
- gao1 liang2 yi3 wan3 shi2 ， an1 bu4 er2 ju1 ping2 。
- shan1 quan2 gao1 rang3 jian4 ， shi4 zhi4 duo1 suo3 jing1 。
- ru3 he2 si1 er2 you1 ， shu1 mei3 shuo1 ti4 ling2 。
- wu2 lu2 suo3 feng1 zhi2 ， sui4 jiu3 yu4 hua2 jing1 。
- qi3 te4 mao4 song1 zhu2 ， wu2 qiu1 yi4 ming2 ming2 。
- ji4 he2 mei3 hua1 shi2 ， mi2 man4 zheng1 gou1 jing1 。
- zhu1 sun1 ken3 lai2 you2 ， shui2 wei4 chuan1 wu2 ling2 。
- gu1 shi4 ru3 wo3 shi1 ， zhi1 jia1 ci3 lin2 dong4 。
- mo4 you3 ni3 han2 shan1 ， jue2 ru3 er3 mu4 ying2 。
- yin1 zhi1 shou4 ru3 ji4 ， ji4 ye3 yi4 shu1 ling2 。

## 注释

## 译文

## 赏析
