---
id: wang-an-shi-chou-wang-zhan-shu-feng-shi-jiang-nan-fang-cha-fa-li-hai-jian-ji
title: 酬王詹叔奉使江南訪茶法利害見寄
titlePinyin: chou2 wang2 zhan1 shu1 feng4 shi3 jiang1 nan2 fang3 cha2 fa3 li4 hai4 jian4 ji4
titleSlug: chou-wang-zhan-shu-feng-shi-jiang-nan-fang-cha-fa-li-hai-jian-ji
author: 王安石
authorPinyin: wang2 an1 shi2
authorSlug: wang-an-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 余聞古之人，措法貽厥後。
- 命官惟賢材，職事又習狃。
- 止能權輕重，王府則多有。
- 豈嘗搉其子，而爲民父母。
- 當時所經營，今十已毀九。
- 其一雖幸在，漂摇亦將朽。
- 公卿患才難，州縣固多苟。
- 詔令雖數下，紛紛誰與守。
- 官居甚傳舍，位以聲勢受。
- 既不責施爲，安能辨賢不。
- 區區欲捄弊，萬謗不容口。
- 天下大安危，誰當執其咎。
- 勞心適有罪，養譽終天醜。
- 豈惟祖子孫，教戒及朋友。
- 貴者大其領，詩人歌四牡。
- 至尊空獨憂，不敢樂飲酒。
- 哿矣富阡陌，哀哉此無糗。
- 鄉閭人所懷，今或棄而走。
- 豈無濟時術，使爾安畎畝。
- 故今二三公，戮力思矯揉。
- 永惟東南害，茶法蓋其首。
- 私藏與竊販，犴獄常紛糾。
- 輸將一不足，往往死鞭杻。
- 販陳彼雜惡，强賣曾非誘。
- 已云困關市，且復搔林藪。
- 將更百年弊，謂民知可否。
- 出節付群材，詢謀欲經久。
- 朝廷每若此，自可躋仁壽。
- 因知從今始，漸欲人財阜。
- 吾宗恢奇士，選使自朝右。
- 聰明諒多得，爲上歸析剖。
- 王程雖薄遽，邦法難鹵莽。
- 願君博諮諏，無擇壯與耉。
- 余知茶山民，不必生皆厚。
- 獨當征求任，尚恐難措手。
- 孔稱均無貧，此語今可取。
- 譬欲輕萬鈞，當令衆人負。
- 强言豈宜當，聊用報瓊玖。

## 拼音

- yu2 wen2 gu3 zhi1 ren2 ， cuo4 fa3 yi2 jue2 hou4 。
- ming4 guan1 wei2 xian2 cai2 ， zhi2 shi4 you4 xi2 niu3 。
- zhi3 neng2 quan2 qing1 zhong4 ， wang2 fu3 ze2 duo1 you3 。
- qi3 chang2 que4 qi2 zi3 ， er2 wei2 min2 fu4 mu3 。
- dang1 shi2 suo3 jing1 ying2 ， jin1 shi2 yi3 hui3 jiu3 。
- qi2 yi4 sui1 xing4 zai4 ， piao1 yao2 yi4 jiang1 xiu3 。
- gong1 qing1 huan4 cai2 nan2 ， zhou1 xian4 gu4 duo1 gou3 。
- zhao4 ling4 sui1 shu4 xia4 ， fen1 fen1 shui2 yu3 shou3 。
- guan1 ju1 shen4 chuan2 she4 ， wei4 yi3 sheng1 shi4 shou4 。
- ji4 bu4 ze2 shi1 wei2 ， an1 neng2 bian4 xian2 bu4 。
- qu1 qu1 yu4 jiu4 bi4 ， wan4 bang4 bu4 rong2 kou3 。
- tian1 xia4 da4 an1 wei1 ， shui2 dang1 zhi2 qi2 jiu4 。
- lao2 xin1 shi4 you3 zui4 ， yang3 yu4 zhong1 tian1 chou3 。
- qi3 wei2 zu3 zi3 sun1 ， jiao4 jie4 ji2 peng2 you0 。
- gui4 zhe3 da4 qi2 ling3 ， shi1 ren2 ge1 si4 mu3 。
- zhi4 zun1 kong1 du2 you1 ， bu4 gan3 le4 yin3 jiu3 。
- ge3 yi3 fu4 qian1 mo4 ， ai1 zai1 ci3 wu2 qiu3 。
- xiang1 lü2 ren2 suo3 huai2 ， jin1 huo4 qi4 er2 zou3 。
- qi3 wu2 ji4 shi2 shu4 ， shi3 er3 an1 quan3 mu3 。
- gu4 jin1 er4 san1 gong1 ， lu4 li4 si1 jiao3 rou2 。
- yong3 wei2 dong1 nan2 hai4 ， cha2 fa3 gai4 qi2 shou3 。
- si1 cang2 yu3 qie4 fan4 ， an4 yu4 chang2 fen1 jiu1 。
- shu1 jiang1 yi2 bu4 zu2 ， wang3 wang3 si3 bian1 niu3 。
- fan4 chen2 bi3 za2 e4 ， qiang2 mai4 ceng2 fei1 you4 。
- yi3 yun2 kun4 guan1 shi4 ， qie3 fu4 sao1 lin2 sou3 。
- jiang1 geng4 bai3 nian2 bi4 ， wei4 min2 zhi1 ke3 fou3 。
- chu1 jie2 fu4 qun2 cai2 ， xun2 mou2 yu4 jing1 jiu3 。
- chao2 ting2 mei3 ruo4 ci3 ， zi4 ke3 ji1 ren2 shou4 。
- yin1 zhi1 cong2 jin1 shi3 ， jian4 yu4 ren2 cai2 fu4 。
- wu2 zong1 hui1 qi2 shi4 ， xuan3 shi3 zi4 chao2 you4 。
- cong1 ming2 liang4 duo1 de2 ， wei2 shang4 gui1 xi1 pou1 。
- wang2 cheng2 sui1 bao2 ju4 ， bang1 fa3 nan2 lu3 mang3 。
- yuan4 jun1 bo2 zi1 zou1 ， wu2 ze2 zhuang4 yu3 gou3 。
- yu2 zhi1 cha2 shan1 min2 ， bu2 bi4 sheng1 jie1 hou4 。
- du2 dang1 zheng1 qiu2 ren4 ， shang4 kong3 nan2 cuo4 shou3 。
- kong3 cheng1 jun1 wu2 pin2 ， ci3 yu3 jin1 ke3 qu3 。
- pi4 yu4 qing1 wan4 jun1 ， dang1 ling4 zhong4 ren2 fu4 。
- qiang2 yan2 qi3 yi2 dang1 ， liao2 yong4 bao4 qiong2 jiu3 。

## 注释

## 译文

## 赏析
