---
id: wang-an-shi-chou-wang-jun-xian-liang-song-quan-er-shi-song
title: 酬王濬賢良松泉二詩 松
titlePinyin: chou2 wang2 jun4 xian2 liang2 song1 quan2 er4 shi1   song1
titleSlug: chou-wang-jun-xian-liang-song-quan-er-shi-song
author: 王安石
authorPinyin: wang2 an1 shi2
authorSlug: wang-an-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 世傳壽可三松倒，此語難爲常人道。
- 人能百歲自古稀，松得千年未爲老。
- 我移兩松苦不早，豈望見渠身合抱。
- 但憐衆木總漂摇，顔色青青終自保。
- 兔絲茯苓會當有，邂逅食之能壽考。
- 不知篝火定何人，且看森垂覆荒草。
- 君詩愛我亦古意，秀眉昔比南山栲。
- 復謂留侯不及我，人或笑君無白皁。
- 求仙辟穀彼誠悞，未見赤松饑已槁。
- 豈如强飯適志遊，封殖蒼官蔭華皓。
- 赤松復自無特操，上下隨烟何慅慅。
- 蒼官受命與舜同，真可從之忘髮縞。
- 詩雖祝我以再黑，積雪已多安可掃。
- 試問蒼官值歲寒，戴白孰與蒼然好。

## 拼音

- shi4 chuan2 shou4 ke3 san1 song1 dao3 ， ci3 yu3 nan2 wei2 chang2 ren2 dao4 。
- ren2 neng2 bai3 sui4 zi4 gu3 xi1 ， song1 de2 qian1 nian2 wei4 wei2 lao3 。
- wo3 yi2 liang3 song1 ku3 bu4 zao3 ， qi3 wang4 jian4 qu2 shen1 he2 bao4 。
- dan4 lian2 zhong4 mu4 zong3 piao1 yao2 ， yan2 se4 qing1 qing1 zhong1 zi4 bao3 。
- tu4 si1 fu2 ling2 hui4 dang1 you3 ， xie4 hou4 shi2 zhi1 neng2 shou4 kao3 。
- bu4 zhi1 gou1 huo3 ding4 he2 ren2 ， qie3 kan4 sen1 chui2 fu4 huang1 cao3 。
- jun1 shi1 ai4 wo3 yi4 gu3 yi4 ， xiu4 mei2 xi1 bi3 nan2 shan1 kao3 。
- fu4 wei4 liu2 hou2 bu4 ji2 wo3 ， ren2 huo4 xiao4 jun1 wu2 bai2 zao4 。
- qiu2 xian1 pi4 gu3 bi3 cheng2 wu4 ， wei4 jian4 chi4 song1 ji1 yi3 gao3 。
- qi3 ru2 qiang2 fan4 shi4 zhi4 you2 ， feng1 zhi2 cang1 guan1 yin1 hua2 hao4 。
- chi4 song1 fu4 zi4 wu2 te4 cao1 ， shang4 xia4 sui2 yan1 he2 cao3 cao3 。
- cang1 guan1 shou4 ming4 yu3 shun4 tong2 ， zhen1 ke3 cong2 zhi1 wang4 fa4 gao3 。
- shi1 sui1 zhu4 wo3 yi3 zai4 hei1 ， ji1 xue3 yi3 duo1 an1 ke3 sao3 。
- shi4 wen4 cang1 guan1 zhi2 sui4 han2 ， dai4 bai2 shu2 yu3 cang1 ran2 hao3 。

## 注释

## 译文

## 赏析
