---
id: li-shang-sou-shou-fu-xian
title: 壽傅憲
titlePinyin: shou4 fu4 xian4
titleSlug: shou-fu-xian
author: 李商叟
authorPinyin: li3 shang1 sou3
authorSlug: li-shang-sou
dynasty: 唐
dynastyPinyin: tang2
dynastySlug: tang
tags: [] 
---

## 正文

- 籍甚河陽地，江山秀色連。
- 家聲自巖野，帝夢協台躔。
- 彝鼎功鎸勒，衣冠喜接聯。
- 相門當出相，賢父又生賢。
- 歲必爲霖雨，舟宜濟大川。
- 渥洼龍種異，丹穴鳳毛鮮。
- 擊甕知奇略，惜陰起妙年。
- 五車胸磊磊，萬卷腹便便。
- 韓柳堪同步，班揚可並肩。
- 千言看落紙，一掃快飛煙。
- 未說才如錦，端知□似椽。
- 斯文當振耀，吾道不沉綿。
- 揮麈談噴麝，書麟思湧泉。
- 鴒原真孝友，鴈塔壓儒先。
- 聲價機雲上，風流王謝邊。
- 兩科能俯拾，百行更兼全。
- 當代江都相，今時司馬遷。
- 紬書蓬館盛，主爵粉闈專。
- 致主心公正，經邦力勉旃。
- 嘉謀辰必告，宣席夜應前。
- 遽向急流退，猶爲郡紱牽。
- 道州迎竹馬，漳浦示蒲鞭。
- 一節方持遠，十行俄促還。
- 雲霄知有路，雨露正無偏。
- 復喜升華省，重聞擁使權。
- 望塵將負弩，夾道看帷褰。
- 善化能均被，仁風自廣宣。
- 片雲時作雨，長夏水盈田。
- 賦已無三窟，民今戴二天。
- 江湖欣有歲，魚稻不論錢。
- 爵未稱德耳，天宜厚報焉。
- 宣勞更內外，清禁召騰騫。
- 豈但狨遮坐，仍須錦護韉。
- 華才方燁燁，王道正平平。
- 草詔金門手，調羹鳳閣仙。
- 勳華聯竹帛，儀表稱貂蟬。
- 饋鯉嘉辰應，垂弧異氣躔。
- 中元明日是，皓月隔宵圓。
- 南圃開奇卉，東湖泛瑞蓮。
- 屈巵浮蟻綠，曲篆引香旋。
- 善頌詩三百，深祈歲八千。
- 再摩金狄久，不許玉枝堅。
- 鴻鴈昂霄遠，芝蘭滿砌妍。
- 定知仁者壽，寧羨老而傳。
- 自愧微生迹，嘗蒙先正憐。
- 顧方紆墨綬，應念忝青氈。
- 賸喜逢初度，將何見意虔。
- 祺維遥獻祝，敢繼頌申篇。

## 拼音

- ji2 shen4 he2 yang2 di4 ， jiang1 shan1 xiu4 se4 lian2 。
- jia1 sheng1 zi4 yan2 ye3 ， di4 meng4 xie2 tai2 chan2 。
- yi2 ding3 gong1 juan1 le4 ， yi1 guan1 xi3 jie1 lian2 。
- xiang1 men2 dang1 chu1 xiang1 ， xian2 fu4 you4 sheng1 xian2 。
- sui4 bi4 wei2 lin2 yu3 ， zhou1 yi2 ji4 da4 chuan1 。
- wo4 wa1 long2 zhong3 yi4 ， dan1 xue2 feng4 mao2 xian1 。
- ji1 weng4 zhi1 qi2 lüe4 ， xi1 yin1 qi3 miao4 nian2 。
- wu3 ju1 xiong1 lei3 lei3 ， wan4 juan4 fu4 bian4 bian4 。
- han2 liu3 kan1 tong2 bu4 ， ban1 yang2 ke3 bing4 jian1 。
- qian1 yan2 kan4 luo4 zhi3 ， yi4 sao3 kuai4 fei1 yan1 。
- wei4 shuo1 cai2 ru2 jin3 ， duan1 zhi1 □ si4 chuan2 。
- si1 wen2 dang1 zhen4 yao4 ， wu2 dao4 bu4 chen2 mian2 。
- hui1 zhu3 tan2 pen1 she4 ， shu1 lin2 si1 yong3 quan2 。
- ling2 yuan2 zhen1 xiao4 you3 ， yan4 ta3 ya1 ru2 xian1 。
- sheng1 jia4 ji1 yun2 shang4 ， feng1 liu2 wang2 xie4 bian1 。
- liang3 ke1 neng2 fu3 shi2 ， bai3 xing2 geng4 jian1 quan2 。
- dang1 dai4 jiang1 du1 xiang1 ， jin1 shi2 si1 ma3 qian1 。
- chou1 shu1 peng2 guan3 sheng4 ， zhu3 jue2 fen3 wei2 zhuan1 。
- zhi4 zhu3 xin1 gong1 zheng4 ， jing1 bang1 li4 mian3 zhan1 。
- jia1 mou2 chen2 bi4 gao4 ， xuan1 xi2 ye4 ying1 qian2 。
- ju4 xiang4 ji2 liu2 tui4 ， you2 wei2 jun4 fu2 qian1 。
- dao4 zhou1 ying2 zhu2 ma3 ， zhang1 pu3 shi4 pu2 bian1 。
- yi4 jie2 fang1 chi2 yuan3 ， shi2 hang2 e2 cu4 huan2 。
- yun2 xiao1 zhi1 you3 lu4 ， yu3 lu4 zheng4 wu2 pian1 。
- fu4 xi3 sheng1 hua2 sheng3 ， zhong4 wen2 yong1 shi3 quan2 。
- wang4 chen2 jiang1 fu4 nu3 ， jia1 dao4 kan4 wei2 qian1 。
- shan4 hua4 neng2 jun1 bei4 ， ren2 feng1 zi4 guang3 xuan1 。
- pian4 yun2 shi2 zuo4 yu3 ， chang2 xia4 shui3 ying2 tian2 。
- fu4 yi3 wu2 san1 ku1 ， min2 jin1 dai4 er4 tian1 。
- jiang1 hu2 xin1 you3 sui4 ， yu2 dao4 bu2 lun4 qian2 。
- jue2 wei4 cheng1 de2 er3 ， tian1 yi2 hou4 bao4 yan1 。
- xuan1 lao2 geng4 nei4 wai4 ， qing1 jin4 zhao4 teng2 qian1 。
- qi3 dan4 rong2 zhe1 zuo4 ， reng2 xu1 jin3 hu4 jian1 。
- hua2 cai2 fang1 ye4 ye4 ， wang2 dao4 zheng4 ping2 ping2 。
- cao3 zhao4 jin1 men2 shou3 ， diao4 geng1 feng4 ge2 xian1 。
- xun1 hua2 lian2 zhu2 bo2 ， yi2 biao3 cheng1 diao1 chan2 。
- kui4 li3 jia1 chen2 ying1 ， chui2 hu2 yi4 qi4 chan2 。
- zhong1 yuan2 ming2 ri4 shi4 ， hao4 yue4 ge2 xiao1 yuan2 。
- nan2 pu3 kai1 qi2 hui4 ， dong1 hu2 fan4 rui4 lian2 。
- qu1 zhi1 fu2 yi3 lü4 ， qu3 zhuan4 yin3 xiang1 xuan2 。
- shan4 song4 shi1 san1 bai3 ， shen1 qi2 sui4 ba1 qian1 。
- zai4 mo2 jin1 di2 jiu3 ， bu4 xu1 yu4 zhi1 jian1 。
- hong2 yan4 ang2 xiao1 yuan3 ， zhi1 lan2 man3 qi4 yan2 。
- ding4 zhi1 ren2 zhe3 shou4 ， ning2 xian4 lao3 er2 chuan2 。
- zi4 kui4 wei1 sheng1 ji4 ， chang2 meng2 xian1 zheng4 lian2 。
- gu4 fang1 yu1 mo4 shou4 ， ying1 nian4 tian3 qing1 zhan1 。
- sheng4 xi3 feng2 chu1 du4 ， jiang1 he2 jian4 yi4 qian2 。
- qi2 wei2 yao2 xian4 zhu4 ， gan3 ji4 song4 shen1 pian1 。

## 注释

## 译文

## 赏析
