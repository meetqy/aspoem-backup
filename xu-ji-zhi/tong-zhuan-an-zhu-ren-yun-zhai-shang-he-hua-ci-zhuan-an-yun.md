---
id: xu-ji-zhi-tong-zhuan-an-zhu-ren-yun-zhai-shang-he-hua-ci-zhuan-an-yun
title: 同轉庵諸人筠齋賞荷花次轉庵韵
titlePinyin: tong2 zhuan3 an1 zhu1 ren2 yun2 zhai1 shang3 he2 hua1 ci4 zhuan3 an1 yun4
titleSlug: tong-zhuan-an-zhu-ren-yun-zhai-shang-he-hua-ci-zhuan-an-yun
author: 許及之
authorPinyin: xu1 ji2 zhi1
authorSlug: xu-ji-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 一笑筠齋同集客，眼看荷花笑中坼。
- 未說賞花先賞葉，破曉清香晨竟夕。
- 了知出水非雕飾，乍覺臨流似塗澤。
- 多情落日助酣紅，爭媚清漪動寒碧。
- 其間得意誰最多，幾箇文禽不容隻。
- 錦鱗似梭躍流黄，雨蓋如鎔傾大白。
- 同社持觴聊破戒，行令傳花非俚畫。
- 昆明撐舟真錦渡，太華如船儼仙籍。
- 明朝定爾傳新篇，今日褎然有詩伯。
- 詩來忽起西湖思，我輩已覺蓬萊隔。
- 憶曾畫船作夜游，親聽菱歌和露摘。
- 南高北高祇在眼，長橋短橋頻泛宅。
- 掛冠神武吾盍歸，奏篇未央君盍適。
- 便應獻策取貂蟬，焉用孤吟和螻蟈。
- 功成五湖有成例，全賜西湖底分擘。
- 回視筠齋乃坳堂，豈須更許漁爭席。
- 紅蓮綠水姑相娛，明月夜光成浪獲。
- 當暑清風誦三過，真是雙清泯心迹。

## 拼音

- yi2 xiao4 yun2 zhai1 tong2 ji2 ke4 ， yan3 kan4 he2 hua1 xiao4 zhong1 che4 。
- wei4 shuo1 shang3 hua1 xian1 shang3 ye4 ， po4 xiao3 qing1 xiang1 chen2 jing4 xi1 。
- liao3 zhi1 chu1 shui3 fei1 diao1 shi4 ， zha4 jue2 lin2 liu2 si4 tu2 ze2 。
- duo1 qing2 luo4 ri4 zhu4 han1 hong2 ， zheng1 mei4 qing1 yi1 dong4 han2 bi4 。
- qi2 jian4 de2 yi4 shui2 zui4 duo1 ， ji1 ge4 wen2 qin2 bu4 rong2 zhi1 。
- jin3 lin2 si4 suo1 yue4 liu2 huang2 ， yu3 gai4 ru2 rong2 qing1 da4 bai2 。
- tong2 she4 chi2 shang1 liao2 po4 jie4 ， xing2 ling4 chuan2 hua1 fei1 li3 hua4 。
- kun1 ming2 cheng1 zhou1 zhen1 jin3 du4 ， tai4 hua2 ru2 chuan2 yan3 xian1 ji2 。
- ming2 chao2 ding4 er3 chuan2 xin1 pian1 ， jin1 ri4 xiu4 ran2 you3 shi1 bo2 。
- shi1 lai2 hu1 qi3 xi1 hu2 si1 ， wo3 bei4 yi3 jue2 peng2 lai2 ge2 。
- yi4 ceng2 hua4 chuan2 zuo4 ye4 you2 ， qin1 ting1 ling2 ge1 he2 lu4 zhai1 。
- nan2 gao1 bei3 gao1 qi2 zai4 yan3 ， chang2 qiao2 duan3 qiao2 bin1 fan4 zhai2 。
- gua4 guan1 shen2 wu3 wu2 he2 gui1 ， zou4 pian1 wei4 yang1 jun1 he2 shi4 。
- bian4 ying1 xian4 ce4 qu3 diao1 chan2 ， yan1 yong4 gu1 yin2 he2 lou2 guo1 。
- gong1 cheng2 wu3 hu2 you3 cheng2 li4 ， quan2 ci4 xi1 hu2 di3 fen1 bo4 。
- hui2 shi4 yun2 zhai1 nai3 ao4 tang2 ， qi3 xu1 geng4 xu1 yu2 zheng1 xi2 。
- hong2 lian2 lü4 shui3 gu1 xiang1 yu2 ， ming2 yue4 ye4 guang1 cheng2 lang4 huo4 。
- dang1 shu3 qing1 feng1 song4 san1 guo4 ， zhen1 shi4 shuang1 qing1 min3 xin1 ji4 。

## 注释

## 译文

## 赏析
