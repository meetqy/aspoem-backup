---
id: xu-ji-zhi-shang-yun-shi-su-da-qing-shi-liu-yun
title: 上運使蘇大卿十六韻
titlePinyin: shang4 yun4 shi3 su1 da4 qing1 shi2 liu4 yun4
titleSlug: shang-yun-shi-su-da-qing-shi-liu-yun
author: 許及之
authorPinyin: xu1 ji2 zhi1
authorSlug: xu-ji-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 當代推先正，斯文倚廢興。
- 表章逢聖主，衣鉢見孫曾。
- 操履渾圭璧，行藏動準繩。
- 太羹元薄味，積水自增冰。
- 洛誦傳瑰墨，雞林織寶繒。
- 六卿聊率屬，三事即延登。
- 一自雙星出，重煩四牡乘。
- 周知民疾苦，密訪吏賢能。
- 已見江西化，都爲道院稱。
- 夷塗終妥帖，揆路始飛騰。
- 後進思親炙，今吾有服膺。
- 百年能幾見，一語願師承。
- 令弩方危脫，公堂許驟升。
- 暗中慙摸索，胸次漫崚嶒。
- 末俗惟同調，初心只自憎。
- 可能憐鷽鷃，隨意亦鯤鵬。

## 拼音

- dang1 dai4 tui1 xian1 zheng4 ， si1 wen2 yi3 fei4 xing1 。
- biao3 zhang1 feng2 sheng4 zhu3 ， yi1 bo1 jian4 sun1 ceng2 。
- cao1 lü3 hun2 gui1 bi4 ， xing2 cang2 dong4 zhun3 sheng2 。
- tai4 geng1 yuan2 bao2 wei4 ， ji1 shui3 zi4 zeng1 bing1 。
- luo4 song4 chuan2 gui1 mo4 ， ji1 lin2 zhi1 bao3 zeng1 。
- liu4 qing1 liao2 lü4 shu3 ， san1 shi4 ji2 yan2 deng1 。
- yi2 zi4 shuang1 xing1 chu1 ， zhong4 fan2 si4 mu3 cheng2 。
- zhou1 zhi1 min2 ji2 ku3 ， mi4 fang3 li4 xian2 neng2 。
- yi3 jian4 jiang1 xi1 hua4 ， dou1 wei2 dao4 yuan4 cheng1 。
- yi2 tu2 zhong1 tuo3 tie1 ， kui2 lu4 shi3 fei1 teng2 。
- hou4 jin4 si1 qin1 zhi4 ， jin1 wu2 you3 fu2 ying1 。
- bai3 nian2 neng2 ji1 jian4 ， yi4 yu3 yuan4 shi1 cheng2 。
- ling4 nu3 fang1 wei1 tuo1 ， gong1 tang2 xu1 zhou4 sheng1 。
- an4 zhong1 can2 mo1 suo3 ， xiong1 ci4 man4 ling2 ceng2 。
- mo4 su2 wei2 tong2 diao4 ， chu1 xin1 zhi1 zi4 zeng1 。
- ke3 neng2 lian2 xue2 yan4 ， sui2 yi4 yi4 kun1 peng2 。

## 注释

## 译文

## 赏析
