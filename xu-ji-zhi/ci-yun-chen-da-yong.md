---
id: xu-ji-zhi-ci-yun-chen-da-yong
title: 次韻陳大用
titlePinyin: ci4 yun4 chen2 da4 yong4
titleSlug: ci-yun-chen-da-yong
author: 許及之
authorPinyin: xu1 ji2 zhi1
authorSlug: xu-ji-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 林巒迫摇落，卉木見槎梗。
- 物當各歸根，人盍思退省。
- 我今幸投閒，日力競俄頃。
- 闔戶思寡過，出戶忘造請。
- 第知龜藏六，大似蛙坎井。
- 佳客車枉門，好語裘挈領。
- 遽發醯雞覆，如脫孤㹠穽。
- 見道乏新硎，導窾昧微綮。
- 元方擅能事，轉庵互規警。
- 倡酬傳五字，翫味消百眚。
- 盤餐共麤糲，軒窗臨閴靜。
- 恨方厲霜風，惜不行蔗境。
- 何當歷崟岑，相與忘畛町。
- 江山開偉觀，華蓋登絕頂。

## 拼音

- lin2 luan2 po4 yao2 luo4 ， hui4 mu4 jian4 cha2 geng3 。
- wu4 dang1 ge4 gui1 gen1 ， ren2 he2 si1 tui4 sheng3 。
- wo3 jin1 xing4 tou2 xian2 ， ri4 li4 jing4 e2 qing3 。
- he2 hu4 si1 gua3 guo4 ， chu1 hu4 wang4 zao4 qing3 。
- di4 zhi1 gui1 cang2 liu4 ， da4 si4 wa1 kan3 jing3 。
- jia1 ke4 ju1 wang3 men2 ， hao3 yu3 qiu2 qie4 ling3 。
- ju4 fa1 xi1 ji1 fu4 ， ru2 tuo1 gu1 㹠 jing3 。
- jian4 dao4 fa2 xin1 xing2 ， dao3 kuan3 mei4 wei1 qing4 。
- yuan2 fang1 shan4 neng2 shi4 ， zhuan3 an1 hu4 gui1 jing3 。
- chang4 chou2 chuan2 wu3 zi4 ， wan2 wei4 xiao1 bai3 sheng3 。
- pan2 can1 gong4 cu1 li4 ， xuan1 chuang1 lin2 qu4 jing4 。
- hen4 fang1 li4 shuang1 feng1 ， xi1 bu4 xing2 zhe4 jing4 。
- he2 dang1 li4 yin2 cen2 ， xiang1 yu3 wang4 zhen3 ting3 。
- jiang1 shan1 kai1 wei3 guan1 ， hua2 gai4 deng1 jue2 ding3 。

## 注释

## 译文

## 赏析
