---
id: xu-ji-zhi-ci-yun-zhuan-an-yong-shan-gu-ban-zi-yun-jian-ji
title: 次韻轉庵用山谷半字韻見寄
titlePinyin: ci4 yun4 zhuan3 an1 yong4 shan1 gu3 ban4 zi4 yun4 jian4 ji4
titleSlug: ci-yun-zhuan-an-yong-shan-gu-ban-zi-yun-jian-ji
author: 許及之
authorPinyin: xu1 ji2 zhi1
authorSlug: xu-ji-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 居閒數相過，每語夜參半。
- 稍作一日踈，已起三秋歎。
- 老去惜光陰，歡來猶把玩。
- 去年摻袂別，轉首摶沙散。
- 恍思麇鹿侶，豈是鴛鷺伴。
- 拂龜信逢辰，聽雞虞失旦。
- 冉冉金階趨，穆穆玉皇案。
- 端笏儼一夔，曳履儀十亂。
- 咸德足享天，旅薦潔初盥。
- 疲駑亦自鞭，百駕祇恐緩。
- 以茲故山夢，纍纍若珠貫。
- 佳句自山來，居然起衰愞。
- 平生錦繡腸，不復置冰炭。
- 室邇猶遠思，迢迢况閩館。
- 加意松柏姿，聊逐桑榆暖。
- 歸投玉女壺，天當一笑粲。

## 拼音

- ju1 xian2 shu4 xiang1 guo4 ， mei3 yu3 ye4 can1 ban4 。
- shao1 zuo4 yi2 ri4 shu1 ， yi3 qi3 san1 qiu1 tan4 。
- lao3 qu4 xi1 guang1 yin1 ， huan1 lai2 you2 ba3 wan2 。
- qu4 nian2 chan1 mei4 bie2 ， zhuan3 shou3 tuan2 sha1 san4 。
- huang3 si1 jun1 lu4 lü3 ， qi3 shi4 yuan1 lu4 ban4 。
- fu2 gui1 xin4 feng2 chen2 ， ting1 ji1 yu2 shi1 dan4 。
- ran3 ran3 jin1 jie1 qu1 ， mu4 mu4 yu4 huang2 an4 。
- duan1 hu4 yan3 yi4 kui2 ， ye4 lü3 yi2 shi2 luan4 。
- xian2 de2 zu2 xiang3 tian1 ， lü3 jian4 jie2 chu1 guan4 。
- pi2 nu2 yi4 zi4 bian1 ， bai3 jia4 qi2 kong3 huan3 。
- yi3 zi1 gu4 shan1 meng4 ， lei2 lei2 ruo4 zhu1 guan4 。
- jia1 ju4 zi4 shan1 lai2 ， ju1 ran2 qi3 shuai1 nuo4 。
- ping2 sheng1 jin3 xiu4 chang2 ， bu2 fu4 zhi4 bing1 tan4 。
- shi4 er3 you2 yuan3 si1 ， tiao2 tiao2 kuang4 min3 guan3 。
- jia1 yi4 song1 bai3 zi1 ， liao2 zhu2 sang1 yu2 nuan3 。
- gui1 tou2 yu4 nü3 hu2 ， tian1 dang1 yi2 xiao4 can4 。

## 注释

## 译文

## 赏析
