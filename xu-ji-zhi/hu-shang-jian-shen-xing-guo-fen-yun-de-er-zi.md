---
id: xu-ji-zhi-hu-shang-jian-shen-xing-guo-fen-yun-de-er-zi
title: 湖上餞沈興國分韻得二字
titlePinyin: hu2 shang4 jian4 shen3 xing1 guo2 fen1 yun4 de2 er4 zi4
titleSlug: hu-shang-jian-shen-xing-guo-fen-yun-de-er-zi
author: 許及之
authorPinyin: xu1 ji2 zhi1
authorSlug: xu-ji-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 赤驥見已罕，名駒更兼值。
- 吾鄉推賢侯，逢人話詹事。
- 訟簡古風還，心清民業遂。
- 江山妙主盟，景物恢位置。
- 如何柱石姿，尚以牧伯寄。
- 北關別經年，南薰動離思。
- 居然軟紅中，見此清白似。
- 松筠儼長身，雲霄舒直氣。
- 寵光竹使符，假借玉階地。
- 餉計曾入幕，軍容有竑議。
- 恭聞天語溫，喜見家學粹。
- 它時課最騰，看即璽書被。
- 今晨欣壽節，輕陰遞凉吹。
- 三呼禮云畢，一笑天所施。
- 榴花染白雲，游鯈芘青芰。
- 畫舸得夷猶，名園隨造次。
- 懷綬却羨君，戲彩且歸侍。
- 不繇鴈蕩山，即過石門寺。
- 永嘉政久成，謝公跡重記。
- 剩有名詩章，因來寄一二。

## 拼音

- chi4 ji4 jian4 yi3 han3 ， ming2 ju1 geng4 jian1 zhi2 。
- wu2 xiang1 tui1 xian2 hou2 ， feng2 ren2 hua4 zhan1 shi4 。
- song4 jian3 gu3 feng1 huan2 ， xin1 qing1 min2 ye4 sui4 。
- jiang1 shan1 miao4 zhu3 meng2 ， jing3 wu4 hui1 wei4 zhi4 。
- ru2 he2 zhu4 shi2 zi1 ， shang4 yi3 mu4 bo2 ji4 。
- bei3 guan1 bie2 jing1 nian2 ， nan2 xun1 dong4 li2 si1 。
- ju1 ran2 ruan3 hong2 zhong1 ， jian4 ci3 qing1 bai2 si4 。
- song1 yun2 yan3 chang2 shen1 ， yun2 xiao1 shu1 zhi2 qi4 。
- chong3 guang1 zhu2 shi3 fu2 ， jia3 jie4 yu4 jie1 di4 。
- xiang3 ji4 ceng2 ru4 mu4 ， jun1 rong2 you3 hong2 yi4 。
- gong1 wen2 tian1 yu3 wen1 ， xi3 jian4 jia1 xue2 cui4 。
- ta1 shi2 ke4 zui4 teng2 ， kan4 ji2 xi3 shu1 bei4 。
- jin1 chen2 xin1 shou4 jie2 ， qing1 yin1 di4 liang2 chui1 。
- san1 hu1 li3 yun2 bi4 ， yi2 xiao4 tian1 suo3 shi1 。
- liu2 hua1 ran3 bai2 yun2 ， you2 tiao2 pi2 qing1 ji4 。
- hua4 ge3 de2 yi2 you2 ， ming2 yuan2 sui2 zao4 ci4 。
- huai2 shou4 que4 xian4 jun1 ， xi4 cai3 qie3 gui1 shi4 。
- bu4 yao2 yan4 dang4 shan1 ， ji2 guo4 shi2 men2 si4 。
- yong3 jia1 zheng4 jiu3 cheng2 ， xie4 gong1 ji4 zhong4 ji4 。
- sheng4 you3 ming2 shi1 zhang1 ， yin1 lai2 ji4 yi1 er4 。

## 注释

## 译文

## 赏析
