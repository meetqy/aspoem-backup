---
id: su-shi-qiu-jiao-qian-zhi-hui-shan-quan-shi
title: 求焦千之惠山泉詩
titlePinyin: qiu2 jiao1 qian1 zhi1 hui4 shan1 quan2 shi1
titleSlug: qiu-jiao-qian-zhi-hui-shan-quan-shi
author: 蘇軾
authorPinyin: su1 shi4
authorSlug: su-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 茲山定空中，乳水滿其腹。
- 遇隙則發見，臭味實一族。
- 淺深各有值，方圓隨所蓄。
- 或爲雲洶湧，或作線斷續。
- 或鳴空洞中，雜佩間琴筑。
- 或流蒼石縫，宛轉龍鸞蹙。
- 瓶罌走千里，真僞半相瀆。
- 貴人高宴罷，醉眼亂紅綠。
- 赤泥開方印，紫餠截圓玉。
- 傾甌共歎賞，竊語笑僮僕。
- 豈如泉上僧，盥灑自挹掬。
- 故人憐我病，蒻籠寄新馥。
- 欠伸北窗下，晝睡美方熟。
- 精品厭凡泉，願子致一斛。

## 拼音

- zi1 shan1 ding4 kong1 zhong1 ， ru3 shui3 man3 qi2 fu4 。
- yu4 xi4 ze2 fa1 jian4 ， chou4 wei4 shi2 yi4 zu2 。
- qian3 shen1 ge4 you3 zhi2 ， fang1 yuan2 sui2 suo3 xu4 。
- huo4 wei2 yun2 xiong1 yong3 ， huo4 zuo4 xian4 duan4 xu4 。
- huo4 ming2 kong1 dong4 zhong1 ， za2 pei4 jian4 qin2 zhu4 。
- huo4 liu2 cang1 shi2 feng2 ， wan3 zhuan3 long2 luan2 cu4 。
- ping2 ying1 zou3 qian1 li3 ， zhen1 wei3 ban4 xiang1 du2 。
- gui4 ren2 gao1 yan4 ba4 ， zui4 yan3 luan4 hong2 lü4 。
- chi4 ni2 kai1 fang1 yin4 ， zi3 bing3 jie2 yuan2 yu4 。
- qing1 ou1 gong4 tan4 shang3 ， qie4 yu3 xiao4 tong2 pu2 。
- qi3 ru2 quan2 shang4 seng1 ， guan4 sa3 zi4 yi4 ju1 。
- gu4 ren2 lian2 wo3 bing4 ， ruo4 long2 ji4 xin1 fu4 。
- qian4 shen1 bei3 chuang1 xia4 ， zhou4 shui4 mei3 fang1 shu2 。
- jing1 pin3 yan4 fan2 quan2 ， yuan4 zi3 zhi4 yi4 hu2 。

## 注释

## 译文

## 赏析
