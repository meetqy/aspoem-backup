---
id: su-shi-mei-bei-yu
title: 渼陂魚
titlePinyin: mei3 bei1 yu2
titleSlug: mei-bei-yu
author: 蘇軾
authorPinyin: su1 shi4
authorSlug: su-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 霜筠細破爲雙掩，中有長魚如卧劍。
- 紫荇穿腮氣慘悽，紅鱗照座光磨閃。
- 携來雖遠鬣尚動，烹不待熟指先染。
- 坐客相看爲解顔，香粳飽送如填塹。
- 早歲嘗爲荆渚客，黄魚屢食沙頭店。
- 濱江易採不復珍，盈尺輒棄無乃僭。
- 自從西征復何有，欲致南烹嗟久欠。
- 游鯈瑣細空自腥，亂骨縱橫動遭砭。
- 故人遠饋何以報，客俎久空驚忽贍。
- 東道無辭信使頻，西鄰幸有庖虀釅。

## 拼音

- shuang1 yun2 xi4 po4 wei2 shuang1 yan3 ， zhong1 you3 chang2 yu2 ru2 wo4 jian4 。
- zi3 xing4 chuan1 sai1 qi4 can3 qi1 ， hong2 lin2 zhao4 zuo4 guang1 mo2 shan3 。
- xie2 lai2 sui1 yuan3 lie4 shang4 dong4 ， peng1 bu2 dai4 shu2 zhi3 xian1 ran3 。
- zuo4 ke4 xiang1 kan4 wei2 jie3 yan2 ， xiang1 jing1 bao3 song4 ru2 tian2 qian4 。
- zao3 sui4 chang2 wei2 jing1 zhu3 ke4 ， huang2 yu2 lü3 shi2 sha1 tou2 dian4 。
- bin1 jiang1 yi4 cai3 bu2 fu4 zhen1 ， ying2 chi3 zhe2 qi4 wu2 nai3 jian4 。
- zi4 cong2 xi1 zheng1 fu4 he2 you3 ， yu4 zhi4 nan2 peng1 jie1 jiu3 qian4 。
- you2 tiao2 suo3 xi4 kong1 zi4 xing1 ， luan4 gu3 zong4 heng2 dong4 zao1 bian1 。
- gu4 ren2 yuan3 kui4 he2 yi3 bao4 ， ke4 zu3 jiu3 kong1 jing1 hu1 shan4 。
- dong1 dao4 wu2 ci2 xin4 shi3 bin1 ， xi1 lin2 xing4 you3 pao2 ji1 yan4 。

## 注释

## 译文

## 赏析
