---
id: su-shi-shan-po-tuo-xing
title: 山坡陀行
titlePinyin: shan1 po1 tuo2 xing2
titleSlug: shan-po-tuo-xing
author: 蘇軾
authorPinyin: su1 shi4
authorSlug: su-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 山坡陀兮下屬江，勢崖絕兮游波所蕩如頹牆。
- 松茀律兮百尺，旁枝虬葛藟之。
- 上不見日兮下可依，吾曳杖兮吾僮以吾之書隨。
- 藐余望兮水中汦，頎然而長者黄冠而羽衣。
- 澣頤坦腹盤石箕坐兮，山亦有趾安不危，四無人兮可忘饑。
- 仙人偓佺自言其居瑶之圃，一日一夜飛相往來不可數。
- 使其開口言兮，豈惟河漢無極驚余心。
- 默不言兮，蹇昭氏之不鼓琴。
- 憺將翔兮山海，與日月兮長在。
- 若有人兮夢中仇池我歸路，此非小有兮噫乎何以樂此而不去。
- 昔余游於葛天兮，身非陶氏猶與偕。
- 乘渺茫良未果兮，僕夫悲余馬懷。
- 聊逍遥兮容與，晞余髮兮蘭之渚。
- 余論世兮千載一人猶並時，余行詰曲兮欲知余者稀。
- 峨峨洋洋余方樂兮，譬余繫舟於水魚潛鳥舉亦不知。
- 何必每念輒得應余若響，坐有如此兮人子期。

## 拼音

- shan1 po1 tuo2 xi1 xia4 shu3 jiang1 ， shi4 ya2 jue2 xi1 you2 bo1 suo3 dang4 ru2 tui2 qiang2 。
- song1 fu2 lü4 xi1 bai3 chi3 ， pang2 zhi1 qiu2 ge3 lei3 zhi1 。
- shang4 bu2 jian4 ri4 xi1 xia4 ke3 yi1 ， wu2 ye4 zhang4 xi1 wu2 tong2 yi3 wu2 zhi1 shu1 sui2 。
- miao3 yu2 wang4 xi1 shui3 zhong1 zhi3 ， qi2 ran2 er2 chang2 zhe3 huang2 guan1 er2 yu3 yi1 。
- huan4 yi2 tan3 fu4 pan2 shi2 ji1 zuo4 xi1 ， shan1 yi4 you3 zhi3 an1 bu4 wei1 ， si4 wu2 ren2 xi1 ke3 wang4 ji1 。
- xian1 ren2 wo4 quan2 zi4 yan2 qi2 ju1 yao2 zhi1 pu3 ， yi2 ri4 yi2 ye4 fei1 xiang1 wang3 lai2 bu4 ke3 shu4 。
- shi3 qi2 kai1 kou3 yan2 xi1 ， qi3 wei2 he2 han4 wu2 ji2 jing1 yu2 xin1 。
- mo4 bu4 yan2 xi1 ， jian3 zhao1 shi4 zhi1 bu4 gu3 qin2 。
- dan4 jiang1 xiang2 xi1 shan1 hai3 ， yu3 ri4 yue4 xi1 chang2 zai4 。
- ruo4 you3 ren2 xi1 meng4 zhong1 qiu2 chi2 wo3 gui1 lu4 ， ci3 fei1 xiao3 you3 xi1 yi1 hu1 he2 yi3 le4 ci3 er2 bu2 qu4 。
- xi1 yu2 you2 wu1 ge3 tian1 xi1 ， shen1 fei1 tao2 shi4 you2 yu3 xie2 。
- cheng2 miao3 mang2 liang2 wei4 guo3 xi1 ， pu2 fu1 bei1 yu2 ma3 huai2 。
- liao2 xiao1 yao2 xi1 rong2 yu3 ， xi1 yu2 fa4 xi1 lan2 zhi1 zhu3 。
- yu2 lun4 shi4 xi1 qian1 zai4 yi4 ren2 you2 bing4 shi2 ， yu2 xing2 jie2 qu3 xi1 yu4 zhi1 yu2 zhe3 xi1 。
- e2 e2 yang2 yang2 yu2 fang1 le4 xi1 ， pi4 yu2 xi4 zhou1 wu1 shui3 yu2 qian2 niao3 ju3 yi4 bu4 zhi1 。
- he2 bi4 mei3 nian4 zhe2 de2 ying1 yu2 ruo4 xiang3 ， zuo4 you3 ru2 ci3 xi1 ren2 zi3 qi1 。

## 注释

## 译文

## 赏析
