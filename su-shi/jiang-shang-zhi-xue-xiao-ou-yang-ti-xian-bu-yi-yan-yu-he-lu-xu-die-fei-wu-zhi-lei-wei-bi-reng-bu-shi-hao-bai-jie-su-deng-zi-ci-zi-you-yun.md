---
id: su-shi-jiang-shang-zhi-xue-xiao-ou-yang-ti-xian-bu-yi-yan-yu-he-lu-xu-die-fei-wu-zhi-lei-wei-bi-reng-bu-shi-hao-bai-jie-su-deng-zi-ci-zi-you-yun
title: 江上值雪效歐陽體限不以鹽玉鶴鷺絮蝶飛舞之類爲比仍不使皓白潔素等字次子由韵
titlePinyin: jiang1 shang4 zhi2 xue3 xiao4 ou1 yang2 ti3 xian4 bu4 yi3 yan2 yu4 he4 lu4 xu4 die2 fei1 wu3 zhi1 lei4 wei2 bi3 reng2 bu4 shi3 hao4 bai2 jie2 su4 deng3 zi4 ci4 zi3 you2 yun4
titleSlug: jiang-shang-zhi-xue-xiao-ou-yang-ti-xian-bu-yi-yan-yu-he-lu-xu-die-fei-wu-zhi-lei-wei-bi-reng-bu-shi-hao-bai-jie-su-deng-zi-ci-zi-you-yun
author: 蘇軾
authorPinyin: su1 shi4
authorSlug: su-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 縮頸夜眠如凍龜，雪來惟有客先知。
- 江邊曉起浩無際，樹杪風多寒更吹。
- 青山有似少年子，一夕變盡滄浪髭。
- 方知陽氣在流水，沙上盈尺江無澌。
- 隨風顛倒紛不擇，下滿坑谷高陵危。
- 江空野闊落不見，入戶但覺輕絲絲。
- 沾裳細看若刻鏤，豈有一一天工爲。
- 霍然一揮遍九野，吁此權柄誰執持。
- 世間苦樂知有幾，今我幸免沾膚肌。
- 山夫只見壓樵擔，豈知带酒飄歌兒。
- 天王臨軒喜有麥，宰相獻壽嘉及時。
- 凍吟書生筆欲折，夜織貧女寒無幃。
- 高人著屐踏冷冽，飄拂巾帽真仙姿。
- 野僧斫路出門去，寒液滿鼻清淋漓。
- 灑袍入袖濕靴底，亦有執板趨階墀。
- 舟中行客何所愛，願得獵騎當風披。
- 草中咻咻有寒兔，孤隼下擊千夫馳。
- 敲冰煮鹿最可樂，我雖不飲强倒卮。
- 楚人自古好弋獵，誰能往者我欲隨。
- 紛紜旋轉從滿面，馬上操筆爲賦之。

## 拼音

- suo1 jing3 ye4 mian2 ru2 dong4 gui1 ， xue3 lai2 wei2 you3 ke4 xian1 zhi1 。
- jiang1 bian1 xiao3 qi3 hao4 wu2 ji4 ， shu4 miao3 feng1 duo1 han2 geng4 chui1 。
- qing1 shan1 you3 si4 shao4 nian2 zi3 ， yi4 xi1 bian4 jin4 cang1 lang4 zi1 。
- fang1 zhi1 yang2 qi4 zai4 liu2 shui3 ， sha1 shang4 ying2 chi3 jiang1 wu2 si1 。
- sui2 feng1 dian1 dao3 fen1 bu4 ze2 ， xia4 man3 keng1 gu3 gao1 ling2 wei1 。
- jiang1 kong1 ye3 kuo4 luo4 bu2 jian4 ， ru4 hu4 dan4 jue2 qing1 si1 si1 。
- zhan1 shang0 xi4 kan4 ruo4 ke4 lou4 ， qi3 you3 yi1 yi1 tian1 gong1 wei2 。
- huo4 ran2 yi4 hui1 bian4 jiu3 ye3 ， xu1 ci3 quan2 bing3 shui2 zhi2 chi2 。
- shi4 jian4 ku3 le4 zhi1 you3 ji1 ， jin1 wo3 xing4 mian3 zhan1 fu1 ji1 。
- shan1 fu1 zhi1 jian4 ya1 qiao2 dan1 ， qi3 zhi1 dai4 jiu3 piao1 ge1 er2 。
- tian1 wang2 lin2 xuan1 xi3 you3 mai4 ， zai3 xiang1 xian4 shou4 jia1 ji2 shi2 。
- dong4 yin2 shu1 sheng1 bi3 yu4 zhe2 ， ye4 zhi1 pin2 nü3 han2 wu2 wei2 。
- gao1 ren2 zhu4 ji1 ta4 leng3 lie4 ， piao1 fu2 jin1 mao4 zhen1 xian1 zi1 。
- ye3 seng1 zhuo2 lu4 chu1 men2 qu4 ， han2 ye4 man3 bi2 qing1 lin2 li2 。
- sa3 pao2 ru4 xiu4 shi1 xue1 di3 ， yi4 you3 zhi2 ban3 qu1 jie1 chi2 。
- zhou1 zhong1 hang2 ke4 he2 suo3 ai4 ， yuan4 de2 lie4 qi2 dang1 feng1 pi1 。
- cao3 zhong1 xiu1 xiu1 you3 han2 tu4 ， gu1 sun3 xia4 ji1 qian1 fu1 chi2 。
- qiao1 bing1 zhu3 lu4 zui4 ke3 le4 ， wo3 sui1 bu4 yin3 qiang2 dao3 zhi1 。
- chu3 ren2 zi4 gu3 hao3 yi4 lie4 ， shui2 neng2 wang3 zhe3 wo3 yu4 sui2 。
- fen1 yun2 xuan2 zhuan3 cong2 man3 mian4 ， ma3 shang4 cao1 bi3 wei2 fu4 zhi1 。

## 注释

## 译文

## 赏析
