---
id: su-shi-qi-ting-wu-shou-qi-si
title: 岐亭五首  其四
titlePinyin: qi2 ting2 wu3 shou3     qi2 si4
titleSlug: qi-ting-wu-shou-qi-si
author: 蘇軾
authorPinyin: su1 shi4
authorSlug: su-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 酸酒如虀湯，甜酒如蜜汁。
- 三年黄州城，飲酒但飲濕。
- 我如更揀擇，一醉豈易得。
- 幾思壓茅柴，禁網日夜急。
- 西鄰推甕盎，醉倒豬與鴨。
- 君家大如掌，破屋無遮羃。
- 何從得此酒，冷面妒君赤。
- 定應好事人，千石供李白。
- 爲君三日醉，蓬髮不暇幘。
- 夜深欲踰垣，卧想春甕泣。
- 君奴亦笑我，鬢齒行禿缺。
- 三年已四至，歲歲遭惡客。
- 人生幾兩屐，莫厭頻來集。

## 拼音

- suan1 jiu3 ru2 ji1 tang1 ， tian2 jiu3 ru2 mi4 zhi1 。
- san1 nian2 huang2 zhou1 cheng2 ， yin3 jiu3 dan4 yin3 shi1 。
- wo3 ru2 geng4 jian3 ze2 ， yi2 zui4 qi3 yi4 de2 。
- ji1 si1 ya1 mao2 chai2 ， jin4 wang3 ri4 ye4 ji2 。
- xi1 lin2 tui1 weng4 ang4 ， zui4 dao3 zhu1 yu3 ya1 。
- jun1 jia1 da4 ru2 zhang3 ， po4 wu1 wu2 zhe1 mi4 。
- he2 cong2 de2 ci3 jiu3 ， leng3 mian4 du4 jun1 chi4 。
- ding4 ying1 hao3 shi4 ren2 ， qian1 shi2 gong4 li3 bai2 。
- wei2 jun1 san1 ri4 zui4 ， peng2 fa4 bu4 xia2 ze2 。
- ye4 shen1 yu4 yu2 yuan2 ， wo4 xiang3 chun1 weng4 qi4 。
- jun1 nu2 yi4 xiao4 wo3 ， bin4 chi3 xing2 tu1 que1 。
- san1 nian2 yi3 si4 zhi4 ， sui4 sui4 zao1 e4 ke4 。
- ren2 sheng1 ji1 liang3 ji1 ， mo4 yan4 bin1 lai2 ji2 。

## 注释

## 译文

## 赏析
