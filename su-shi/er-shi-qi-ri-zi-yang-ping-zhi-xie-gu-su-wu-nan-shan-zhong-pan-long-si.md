---
id: su-shi-er-shi-qi-ri-zi-yang-ping-zhi-xie-gu-su-wu-nan-shan-zhong-pan-long-si
title: 二十七日自陽平至斜谷宿於南山中蟠龍寺
titlePinyin: er4 shi2 qi1 ri4 zi4 yang2 ping2 zhi4 xie2 gu3 su4 wu1 nan2 shan1 zhong1 pan2 long2 si4
titleSlug: er-shi-qi-ri-zi-yang-ping-zhi-xie-gu-su-wu-nan-shan-zhong-pan-long-si
author: 蘇軾
authorPinyin: su1 shi4
authorSlug: su-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 橫槎晚渡碧澗口，騎馬夜入南山谷。
- 谷中暗水響瀧瀧，嶺上疏星明煜煜。
- 寺藏巌底千萬仞，路轉山腰三百曲。
- 風生饑虎嘯空林，月黑驚麏竄修竹。
- 入門突兀見深殿，照佛青熒有殘燭。
- 愧無酒食待遊人，旋斫杉松煮溪蔌。
- 板閣獨眠驚旅枕，木魚曉動隨僧粥。
- 起觀萬瓦鬰參差，目亂千巌散紅綠。
- 門前商賈負椒荈，山後咫尺連巴蜀。
- 何時歸耕江上田，一夜心逐南飛鵠。

## 拼音

- heng2 cha2 wan3 du4 bi4 jian4 kou3 ， qi2 ma3 ye4 ru4 nan2 shan1 gu3 。
- gu3 zhong1 an4 shui3 xiang3 long2 long2 ， ling3 shang4 shu1 xing1 ming2 yu4 yu4 。
- si4 cang2 yan2 di3 qian1 wan4 ren4 ， lu4 zhuan3 shan1 yao1 san1 bai3 qu3 。
- feng1 sheng1 ji1 hu3 xiao4 kong1 lin2 ， yue4 hei1 jing1 jun1 cuan4 xiu1 zhu2 。
- ru4 men2 tu1 wu4 jian4 shen1 dian4 ， zhao4 fo2 qing1 ying2 you3 can2 zhu2 。
- kui4 wu2 jiu3 shi2 dai4 you2 ren2 ， xuan2 zhuo2 shan1 song1 zhu3 xi1 su4 。
- ban3 ge2 du2 mian2 jing1 lü3 zhen3 ， mu4 yu2 xiao3 dong4 sui2 seng1 zhou1 。
- qi3 guan1 wan4 wa3 yu4 can1 cha4 ， mu4 luan4 qian1 yan2 san4 hong2 lü4 。
- men2 qian2 shang1 jia3 fu4 jiao1 chuan3 ， shan1 hou4 zhi3 chi3 lian2 ba1 shu3 。
- he2 shi2 gui1 geng1 jiang1 shang4 tian2 ， yi2 ye4 xin1 zhu2 nan2 fei1 hu2 。

## 注释

## 译文

## 赏析
