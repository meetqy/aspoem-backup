---
id: su-shi-ci-yun-zi-you-xin-chou-chu-ri-jian-ji
title: 次韵子由辛丑除日見寄
titlePinyin: ci4 yun4 zi3 you2 xin1 chou3 chu2 ri4 jian4 ji4
titleSlug: ci-yun-zi-you-xin-chou-chu-ri-jian-ji
author: 蘇軾
authorPinyin: su1 shi4
authorSlug: su-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 薄宦驅我西，遠別不容惜。
- 方愁後會遠，未暇憂歲夕。
- 强歡雖有酒，冷酌不成席。
- 秦烹惟羊羹，隴饌有熊腊。
- 念爲兒童歲，屈指已成昔。
- 往事今何追，忽若箭已釋。
- 感時嗟事變，所得不償失。
- 府卒來驅儺，矍鑠驚遠客。
- 愁來豈有魔，煩汝爲攘磔。
- 寒梅與凍杏，嫩萼初似麥。
- 攀條爲惆悵，玉蕊何時折。
- 不憂春艷晚，行見棄夏覈。
- 人生行樂耳，安用聲名籍。
- 胡爲獨多感，不見膏自炙。
- 詩來苦相寬，子意遠可射。
- 依依見其面，疑子在咫尺。
- 兄今雖小官，幸忝佐方伯。
- 北池近所鑿，中有汧水碧。
- 臨池飲美酒，尚可消永日。
- 但恐詩力弱，鬬健未免馘。
- 詩成十日到，誰謂千里隔。
- 一月寄一篇，憂愁何足擲。

## 拼音

- bao2 huan4 qu1 wo3 xi1 ， yuan3 bie2 bu4 rong2 xi1 。
- fang1 chou2 hou4 hui4 yuan3 ， wei4 xia2 you1 sui4 xi1 。
- qiang2 huan1 sui1 you3 jiu3 ， leng3 zhuo2 bu4 cheng2 xi2 。
- qin2 peng1 wei2 yang2 geng1 ， long3 zhuan4 you3 xiong2 la4 。
- nian4 wei2 er2 tong2 sui4 ， qu1 zhi3 yi3 cheng2 xi1 。
- wang3 shi4 jin1 he2 zhui1 ， hu1 ruo4 jian4 yi3 shi4 。
- gan3 shi2 jie1 shi4 bian4 ， suo3 de2 bu4 chang2 shi1 。
- fu3 zu2 lai2 qu1 nuo2 ， jue2 shuo4 jing1 yuan3 ke4 。
- chou2 lai2 qi3 you3 mo2 ， fan2 ru3 wei2 rang3 zhe2 。
- han2 mei2 yu3 dong4 xing4 ， nen4 e4 chu1 si4 mai4 。
- pan1 tiao2 wei2 chou2 chang4 ， yu4 rui3 he2 shi2 zhe2 。
- bu4 you1 chun1 yan4 wan3 ， xing2 jian4 qi4 xia4 he2 。
- ren2 sheng1 xing2 le4 er3 ， an1 yong4 sheng1 ming2 ji2 。
- hu2 wei2 du2 duo1 gan3 ， bu2 jian4 gao1 zi4 zhi4 。
- shi1 lai2 ku3 xiang4 kuan1 ， zi3 yi4 yuan3 ke3 she4 。
- yi1 yi1 jian4 qi2 mian4 ， yi2 zi3 zai4 zhi3 chi3 。
- xiong1 jin1 sui1 xiao3 guan1 ， xing4 tian3 zuo3 fang1 bo2 。
- bei3 chi2 jin4 suo3 zao2 ， zhong1 you3 qian1 shui3 bi4 。
- lin2 chi2 yin3 mei3 jiu3 ， shang4 ke3 xiao1 yong3 ri4 。
- dan4 kong3 shi1 li4 ruo4 ， dou4 jian4 wei4 mian3 guo2 。
- shi1 cheng2 shi2 ri4 dao4 ， shui2 wei4 qian1 li3 ge2 。
- yi1 yue4 ji4 yi4 pian1 ， you1 chou2 he2 zu2 zhi4 。

## 注释

## 译文

## 赏析
