---
id: su-shi-bian-dao-ge
title: 辨道歌
titlePinyin: bian4 dao4 ge1
titleSlug: bian-dao-ge
author: 蘇軾
authorPinyin: su1 shi4
authorSlug: su-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 北方正氣名袪邪，東郊西應歸中華。
- 離南爲室坎爲家，先凝白雪生黄芽。
- 黄河流駕紫河車，水精池産紅蓮花。
- 赤龍騰霄驚盤蛇，姹女含笑嬰兒呀。
- 十二樓瞰靈泉䨟，華池玉液陰交加。
- 子馳午前無停差，三田聚寶真生涯。
- 龜精鳳髓填谽谺，天地駭有鬼神嗟。
- 一丹休別內外砂，長修久餌須升遐。
- 腸中澄結無餘柤，俗骨變換顔如葩。
- 哀哉世人爭齒牙，指僞爲真正爲哇。
- 輕肥甘美形驕奢，譎詭詐妄言矜誇。
- 遊鱼在網兔在罝，一氣頓盡猶嘔啞。
- 餘生所託誠棲槎，九原枯髀如亂麻。
- 胡不斷衆如鏌鋣，空與利名交撐拏。
- 胡不騰踏如文騧，可惜貪愛相漫洿。
- 真心道意非不嘉，餐金閑暇非虛譁。
- 何須橫議相疵瘕，衆口並發鳴羣鴉。
- 安知聚散同魚蝦，自纏如繭居如蝸。
- 日懷嗔喜甘籠笯，其去死地猶獵豭。
- 吾恨爾見有所遮，海波或至驚井蛙。
- 烏輪即晚蟾影斜，吾時俱睹超雲霞。

## 拼音

- bei3 fang1 zheng4 qi4 ming2 qu1 xie2 ， dong1 jiao1 xi1 ying1 gui1 zhong1 hua2 。
- li2 nan2 wei2 shi4 kan3 wei2 jia1 ， xian1 ning2 bai2 xue3 sheng1 huang2 ya2 。
- huang2 he2 liu2 jia4 zi3 he2 ju1 ， shui3 jing1 chi2 chan3 hong2 lian2 hua1 。
- chi4 long2 teng2 xiao1 jing1 pan2 she2 ， cha4 nü3 han2 xiao4 ying1 er2 ya0 。
- shi2 er4 lou2 kan4 ling2 quan2 䨟， hua2 chi2 yu4 ye4 yin1 jiao1 jia1 。
- zi3 chi2 wu3 qian2 wu2 ting2 cha4 ， san1 tian2 ju4 bao3 zhen1 sheng1 ya2 。
- gui1 jing1 feng4 sui3 tian2 han1 xia1 ， tian1 di4 hai4 you3 gui3 shen2 jie1 。
- yi4 dan1 xiu1 bie2 nei4 wai4 sha1 ， chang2 xiu1 jiu3 er3 xu1 sheng1 xia2 。
- chang2 zhong1 cheng2 jie2 wu2 yu2 zha1 ， su2 gu3 bian4 huan4 yan2 ru2 pa1 。
- ai1 zai1 shi4 ren2 zheng1 chi3 ya2 ， zhi3 wei3 wei2 zhen1 zheng4 wei2 wa1 。
- qing1 fei2 gan1 mei3 xing2 jiao1 she1 ， jue2 gui3 zha4 wang4 yan2 jin1 kua1 。
- you2 yu2 zai4 wang3 tu4 zai4 ju1 ， yi2 qi4 dun4 jin4 you2 ou3 ya3 。
- yu2 sheng1 suo3 tuo1 cheng2 qi1 cha2 ， jiu3 yuan2 ku1 bi4 ru2 luan4 ma2 。
- hu2 bu2 duan4 zhong4 ru2 mo4 ye2 ， kong1 yu3 li4 ming2 jiao1 cheng1 na2 。
- hu2 bu4 teng2 ta4 ru2 wen2 gua1 ， ke3 xi1 tan1 ai4 xiang1 man4 wu1 。
- zhen1 xin1 dao4 yi4 fei1 bu4 jia1 ， can1 jin1 xian2 xia2 fei1 xu1 hua2 。
- he2 xu1 heng2 yi4 xiang1 ci1 jia3 ， zhong4 kou3 bing4 fa1 ming2 qun2 ya1 。
- an1 zhi1 ju4 san4 tong2 yu2 xia1 ， zi4 chan2 ru2 jian3 ju1 ru2 wo1 。
- ri4 huai2 chen1 xi3 gan1 long2 nu2 ， qi2 qu4 si3 di4 you2 lie4 jia1 。
- wu2 hen4 er3 jian4 you3 suo3 zhe1 ， hai3 bo1 huo4 zhi4 jing1 jing3 wa1 。
- wu1 lun2 ji2 wan3 chan2 ying3 xie2 ， wu2 shi2 ju4 du3 chao1 yun2 xia2 。

## 注释

## 译文

## 赏析
