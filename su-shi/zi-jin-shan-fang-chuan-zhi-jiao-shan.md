---
id: su-shi-zi-jin-shan-fang-chuan-zhi-jiao-shan
title: 自金山放船至焦山
titlePinyin: zi4 jin1 shan1 fang4 chuan2 zhi4 jiao1 shan1
titleSlug: zi-jin-shan-fang-chuan-zhi-jiao-shan
author: 蘇軾
authorPinyin: su1 shi4
authorSlug: su-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 金山樓觀何耽耽，撞鐘擊鼓聞淮南。
- 焦山何有有修竹，采薪汲水僧兩三。
- 雲霾浪打人跡絕，時有沙戶祈春蠶。
- 我來金山更留宿，而此不到心懷慚。
- 同遊興盡决獨往，賦命窮薄輕江潭。
- 清晨無風浪自湧，中流歌嘯倚半酣。
- 老僧下山驚客至，迎笑喜作巴人談。
- 自言久客忘鄉井，只有彌勒爲同龕。
- 困眠得就紙帳暖，飽食未厭山蔬甘。
- 山林饑餓古亦有，無田不退寧非貪。
- 展禽雖未三見黜，叔夜自知七不堪。
- 行當投劾謝簪組，爲我佳處留茅庵。

## 拼音

- jin1 shan1 lou2 guan1 he2 dan1 dan1 ， zhuang4 zhong1 ji1 gu3 wen2 huai2 nan2 。
- jiao1 shan1 he2 you3 you3 xiu1 zhu2 ， cai3 xin1 ji2 shui3 seng1 liang3 san1 。
- yun2 mai2 lang4 da3 ren2 ji4 jue2 ， shi2 you3 sha1 hu4 qi2 chun1 can2 。
- wo3 lai2 jin1 shan1 geng4 liu2 su4 ， er2 ci3 bu2 dao4 xin1 huai2 can2 。
- tong2 you2 xing1 jin4 jue2 du2 wang3 ， fu4 ming4 qiong2 bao2 qing1 jiang1 tan2 。
- qing1 chen2 wu2 feng1 lang4 zi4 yong3 ， zhong1 liu2 ge1 xiao4 yi3 ban4 han1 。
- lao3 seng1 xia4 shan1 jing1 ke4 zhi4 ， ying2 xiao4 xi3 zuo4 ba1 ren2 tan2 。
- zi4 yan2 jiu3 ke4 wang4 xiang1 jing3 ， zhi3 you3 mi2 le4 wei2 tong2 kan1 。
- kun4 mian2 de2 jiu4 zhi3 zhang4 nuan3 ， bao3 shi2 wei4 yan4 shan1 shu1 gan1 。
- shan1 lin2 ji1 e4 gu3 yi4 you3 ， wu2 tian2 bu2 tui4 ning2 fei1 tan1 。
- zhan3 qin2 sui1 wei4 san1 jian4 chu4 ， shu1 ye4 zi4 zhi1 qi1 bu4 kan1 。
- xing2 dang1 tou2 he2 xie4 zan1 zu3 ， wei2 wo3 jia1 chu3 liu2 mao2 an1 。

## 注释

## 译文

## 赏析
