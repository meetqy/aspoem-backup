---
id: su-shi-he-tao-gui-qu-lai-xi-ci
title: 和陶歸去來兮辭
titlePinyin: he2 tao2 gui1 qu4 lai2 xi1 ci2
titleSlug: he-tao-gui-qu-lai-xi-ci
author: 蘇軾
authorPinyin: su1 shi4
authorSlug: su-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 歸去來兮，吾方南遷安得歸。
- 卧江海之澒洞，弔鼓角之悽悲。
- 迹泥蟠而愈深，時電往而莫追。
- 懷西南之歸路，夢良是而覺非。
- 悟此生之何常，猶寒暑之異衣。
- 豈襲裘而念葛，蓋得觕而喪微。
- 我歸甚易，匪馳匪奔。
- 俯仰還家，下車闔門。
- 藩垣雖缺，堂室故存。
- 挹吾天醴，注之漥尊。
- 飲月露以洗心，餐朝霞而眩顔。
- 混客主而爲一，俾婦姑之相安。
- 知盜竊之何有，乃掊門而折關。
- 廓圜鏡以外照，納萬象而中觀。
- 治廢井以晨汲，滃百泉之夜還。
- 守靜極以自作，時爵躍而鯢桓。
- 歸去來兮，請終老於斯游。
- 我先人之敝廬，復舍此而焉求。
- 均海南與漠北，挈往來而無憂。
- 畸人告予以一言，非八卦與九疇。
- 方饑須糧，已濟無舟。
- 忽人牛之皆喪，但喬木與高丘。
- 警六用之無成，自一根之返流。
- 望故家而求息，曷中道之三休。
- 已矣乎，吾生有命歸有時，我初無行亦無留。
- 駕言隨子聽所之，豈以師南華而廢從安期。
- 謂湯稼之終枯，遂不溉而不耔。
- 師淵明之雅放，和百篇之新詩。
- 賦歸來之清引，我其後身蓋無疑。

## 拼音

- gui1 qu4 lai2 xi1 ， wu2 fang1 nan2 qian1 an1 de2 gui1 。
- wo4 jiang1 hai3 zhi1 hong4 dong4 ， diao4 gu3 jiao3 zhi1 qi1 bei1 。
- ji4 ni2 pan2 er2 yu4 shen1 ， shi2 dian4 wang3 er2 mo4 zhui1 。
- huai2 xi1 nan2 zhi1 gui1 lu4 ， meng4 liang2 shi4 er2 jue2 fei1 。
- wu4 ci3 sheng1 zhi1 he2 chang2 ， you2 han2 shu3 zhi1 yi4 yi1 。
- qi3 xi2 qiu2 er2 nian4 ge3 ， gai4 de2 cu1 er2 sang1 wei1 。
- wo3 gui1 shen4 yi4 ， fei3 chi2 fei3 ben1 。
- fu3 yang3 huan2 jia1 ， xia4 ju1 he2 men2 。
- fan1 yuan2 sui1 que1 ， tang2 shi4 gu4 cun2 。
- yi4 wu2 tian1 li3 ， zhu4 zhi1 wa1 zun1 。
- yin3 yue4 lu4 yi3 xi3 xin1 ， can1 zhao1 xia2 er2 xuan4 yan2 。
- hun4 ke4 zhu3 er2 wei2 yi1 ， bi3 fu4 gu1 zhi1 xiang1 an1 。
- zhi1 dao4 qie4 zhi1 he2 you3 ， nai3 pou2 men2 er2 zhe2 guan1 。
- kuo4 huan2 jing4 yi3 wai4 zhao4 ， na4 wan4 xiang4 er2 zhong1 guan1 。
- zhi4 fei4 jing3 yi3 chen2 ji2 ， weng3 bai3 quan2 zhi1 ye4 huan2 。
- shou3 jing4 ji2 yi3 zi4 zuo4 ， shi2 jue2 yue4 er2 ni2 huan2 。
- gui1 qu4 lai2 xi1 ， qing3 zhong1 lao3 wu1 si1 you2 。
- wo3 xian1 ren2 zhi1 bi4 lu2 ， fu4 she3 ci3 er2 yan1 qiu2 。
- jun1 hai3 nan2 yu3 mo4 bei3 ， qie4 wang3 lai2 er2 wu2 you1 。
- ji1 ren2 gao4 yu3 yi3 yi4 yan2 ， fei1 ba1 gua4 yu3 jiu3 chou2 。
- fang1 ji1 xu1 liang2 ， yi3 ji4 wu2 zhou1 。
- hu1 ren2 niu2 zhi1 jie1 sang1 ， dan4 qiao2 mu4 yu3 gao1 qiu1 。
- jing3 liu4 yong4 zhi1 wu2 cheng2 ， zi4 yi4 gen1 zhi1 fan3 liu2 。
- wang4 gu4 jia1 er2 qiu2 xi1 ， he2 zhong1 dao4 zhi1 san1 xiu1 。
- yi3 yi3 hu1 ， wu2 sheng1 you3 ming4 gui1 you3 shi2 ， wo3 chu1 wu2 xing2 yi4 wu2 liu2 。
- jia4 yan2 sui2 zi3 ting1 suo3 zhi1 ， qi3 yi3 shi1 nan2 hua2 er2 fei4 cong2 an1 qi1 。
- wei4 tang1 jia4 zhi1 zhong1 ku1 ， sui4 bu2 gai4 er2 bu4 zi3 。
- shi1 yuan1 ming2 zhi1 ya3 fang4 ， he2 bai3 pian1 zhi1 xin1 shi1 。
- fu4 gui1 lai2 zhi1 qing1 yin3 ， wo3 qi2 hou4 shen1 gai4 wu2 yi2 。

## 注释

## 译文

## 赏析
