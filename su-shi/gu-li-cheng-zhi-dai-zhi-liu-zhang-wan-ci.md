---
id: su-shi-gu-li-cheng-zhi-dai-zhi-liu-zhang-wan-ci
title: 故李誠之待制六丈挽詞
titlePinyin: gu4 li3 cheng2 zhi1 dai4 zhi4 liu4 zhang4 wan3 ci2
titleSlug: gu-li-cheng-zhi-dai-zhi-liu-zhang-wan-ci
author: 蘇軾
authorPinyin: su1 shi4
authorSlug: su-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 青青一寸松，中有梁棟姿。
- 天驥墮地走，萬里端可期。
- 世無阿房宮，下建五丈旂。
- 又無穆天子，西征燕瑶池。
- 才大古難用，老死亦其宜。
- 丈夫恐不免，豈患莫己知。
- 公如松與驥，少小稱偉奇。
- 俯仰自廊廟，笑談無羌夷。
- 清朝竟不用，白首仍憂時。
- 願斬橫行將，請烹乾沒兒。
- 言雖不見省，坐折姦雄窺。
- 嗟我去公久，江湖生白髭。
- 歸來耆舊盡，零落存者誰。
- 比公嵇中散，龍性不可羈。
- 疑公李北海，慷慨多雄詞。
- 淒涼五君詠，沉痛八哀詩。
- 邪正久乃明，人今屬公思。
- 九原不可作，千古有餘悲。

## 拼音

- qing1 qing1 yi2 cun4 song1 ， zhong1 you3 liang2 dong4 zi1 。
- tian1 ji4 duo4 di4 zou3 ， wan4 li3 duan1 ke3 qi1 。
- shi4 wu2 a1 fang2 gong1 ， xia4 jian4 wu3 zhang4 qi2 。
- you4 wu2 mu4 tian1 zi3 ， xi1 zheng1 yan4 yao2 chi2 。
- cai2 da4 gu3 nan2 yong4 ， lao3 si3 yi4 qi2 yi2 。
- zhang4 fu0 kong3 bu4 mian3 ， qi3 huan4 mo4 ji3 zhi1 。
- gong1 ru2 song1 yu3 ji4 ， shao3 xiao3 cheng1 wei3 qi2 。
- fu3 yang3 zi4 lang2 miao4 ， xiao4 tan2 wu2 qiang1 yi2 。
- qing1 chao2 jing4 bu2 yong4 ， bai2 shou3 reng2 you1 shi2 。
- yuan4 zhan3 heng2 xing2 jiang1 ， qing3 peng1 qian2 mei2 er2 。
- yan2 sui1 bu2 jian4 sheng3 ， zuo4 zhe2 jian1 xiong2 kui1 。
- jie1 wo3 qu4 gong1 jiu3 ， jiang1 hu2 sheng1 bai2 zi1 。
- gui1 lai2 qi2 jiu4 jin4 ， ling2 luo4 cun2 zhe3 shui2 。
- bi3 gong1 ji1 zhong1 san4 ， long2 xing4 bu4 ke3 ji1 。
- yi2 gong1 li3 bei3 hai3 ， kang1 kai3 duo1 xiong2 ci2 。
- qi1 liang2 wu3 jun1 yong3 ， chen2 tong4 ba1 ai1 shi1 。
- xie2 zheng4 jiu3 nai3 ming2 ， ren2 jin1 shu3 gong1 si1 。
- jiu3 yuan2 bu4 ke3 zuo4 ， qian1 gu3 you3 yu2 bei1 。

## 注释

## 译文

## 赏析
