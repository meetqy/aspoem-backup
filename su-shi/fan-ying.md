---
id: su-shi-fan-ying
title: 泛潁
titlePinyin: fan4 ying3
titleSlug: fan-ying
author: 蘇軾
authorPinyin: su1 shi4
authorSlug: su-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我性喜臨水，得潁意甚奇。
- 到官十日來，九日河之湄。
- 吏民笑相語，使君老而癡。
- 使君實不癡，流水有令姿。
- 遶郡十餘里，不駛亦不遲。
- 上流直而清，下流曲而漪。
- 畫船俯明鏡，笑問汝爲誰。
- 忽然生鱗甲，亂我鬚與眉。
- 散爲百東坡，頃刻復在茲。
- 此豈水薄相，與我相娛嬉。
- 聲色與臭味，顛倒眩小兒。
- 等是兒戲物，水中少磷緇。
- 趙陳兩歐陽，同參天人師。
- 觀妙各有得，共賦泛潁詩。

## 拼音

- wo3 xing4 xi3 lin2 shui3 ， de2 ying3 yi4 shen4 qi2 。
- dao4 guan1 shi2 ri4 lai2 ， jiu3 ri4 he2 zhi1 mei2 。
- li4 min2 xiao4 xiang1 yu3 ， shi3 jun1 lao3 er2 chi1 。
- shi3 jun1 shi2 bu4 chi1 ， liu2 shui3 you3 ling4 zi1 。
- rao4 jun4 shi2 yu2 li3 ， bu4 shi3 yi4 bu4 chi2 。
- shang4 liu2 zhi2 er2 qing1 ， xia4 liu2 qu3 er2 yi1 。
- hua4 chuan2 fu3 ming2 jing4 ， xiao4 wen4 ru3 wei2 shui2 。
- hu1 ran2 sheng1 lin2 jia3 ， luan4 wo3 xu1 yu3 mei2 。
- san4 wei2 bai3 dong1 po1 ， qing3 ke4 fu4 zai4 zi1 。
- ci3 qi3 shui3 bao2 xiang1 ， yu3 wo3 xiang1 yu2 xi1 。
- sheng1 se4 yu3 chou4 wei4 ， dian1 dao3 xuan4 xiao3 er2 。
- deng3 shi4 er2 xi4 wu4 ， shui3 zhong1 shao3 lin2 zi1 。
- zhao4 chen2 liang3 ou1 yang2 ， tong2 can1 tian1 ren2 shi1 。
- guan1 miao4 ge4 you3 de2 ， gong4 fu4 fan4 ying3 shi1 。

## 注释

## 译文

## 赏析
