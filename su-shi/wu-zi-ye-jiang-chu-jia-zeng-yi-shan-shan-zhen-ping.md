---
id: su-shi-wu-zi-ye-jiang-chu-jia-zeng-yi-shan-shan-zhen-ping
title: 吳子野將出家贈以扇山枕屏
titlePinyin: wu2 zi3 ye3 jiang1 chu1 jia1 zeng4 yi3 shan4 shan1 zhen3 ping2
titleSlug: wu-zi-ye-jiang-chu-jia-zeng-yi-shan-shan-zhen-ping
author: 蘇軾
authorPinyin: su1 shi4
authorSlug: su-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 峨峨扇中山，絕壁信天剖。
- 誰知大圓鏡，衡霍入戶牖。
- 得之老月師，畫者一醉叟。
- 常疑若人胸，自有雲夢藪。
- 千巌在掌握，用舍彈指久。
- 低昂不自知，恨寄兒女手。
- 短屏雖曲折，高枕謝奔走。
- 出家非今日，法水洗無垢。
- 浮游雲釋嶠，宴坐柳生肘。
- 忘懷紫翠間，相與到白首。

## 拼音

- e2 e2 shan4 zhong1 shan1 ， jue2 bi4 xin4 tian1 pou1 。
- shui2 zhi1 da4 yuan2 jing4 ， heng2 huo4 ru4 hu4 you3 。
- de2 zhi1 lao3 yue4 shi1 ， hua4 zhe3 yi2 zui4 sou3 。
- chang2 yi2 ruo4 ren2 xiong1 ， zi4 you3 yun2 meng4 sou3 。
- qian1 yan2 zai4 zhang3 wo4 ， yong4 she4 dan4 zhi3 jiu3 。
- di1 ang2 bu2 zi4 zhi1 ， hen4 ji4 er2 nü3 shou3 。
- duan3 ping2 sui1 qu1 zhe2 ， gao1 zhen3 xie4 ben1 zou3 。
- chu1 jia1 fei1 jin1 ri4 ， fa3 shui3 xi3 wu2 gou4 。
- fu2 you2 yun2 shi4 jiao4 ， yan4 zuo4 liu3 sheng1 zhou3 。
- wang4 huai2 zi3 cui4 jian4 ， xiang1 yu3 dao4 bai2 shou3 。

## 注释

## 译文

## 赏析
