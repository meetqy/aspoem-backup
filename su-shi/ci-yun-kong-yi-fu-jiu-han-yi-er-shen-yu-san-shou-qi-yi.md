---
id: su-shi-ci-yun-kong-yi-fu-jiu-han-yi-er-shen-yu-san-shou-qi-yi
title: 次韵孔毅父久旱已而甚雨三首  其一
titlePinyin: ci4 yun4 kong3 yi4 fu4 jiu3 han4 yi3 er2 shen4 yu3 san1 shou3     qi2 yi1
titleSlug: ci-yun-kong-yi-fu-jiu-han-yi-er-shen-yu-san-shou-qi-yi
author: 蘇軾
authorPinyin: su1 shi4
authorSlug: su-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 饑人忽夢飯甑溢，夢中一飽百憂失。
- 只知夢飽本來空，未悟真饑定何物。
- 我生無田食破硯，爾來硯枯磨不出。
- 去年太歲空在酉，傍舍壺漿不容乞。
- 今年旱勢復如此，歲晚何以黔吾突。
- 青天蕩蕩呼不聞，況欲稽首號泥佛。
- 甕中蜥蜴尤可笑，跂跂脈脈何等秩。
- 陰陽有時雨有數，民是天民天自卹。
- 我雖窮苦不如人，要亦自是民之一。
- 形容雖似喪家狗，未肯聑耳爭投骨。
- 倒冠落幘謝朋友，獨與蚊雷共圭蓽。
- 故人嗔我不開門，君視我門誰肯屈。
- 可憐明月如潑水，夜半清光翻我室。
- 風從南來非雨候，且爲疲人洗蒸鬰。
- 褰裳一和快哉謠，未暇饑寒念明日。

## 拼音

- ji1 ren2 hu1 meng4 fan4 zeng4 yi4 ， meng4 zhong1 yi4 bao3 bai3 you1 shi1 。
- zhi1 zhi1 meng4 bao3 ben3 lai2 kong1 ， wei4 wu4 zhen1 ji1 ding4 he2 wu4 。
- wo3 sheng1 wu2 tian2 shi2 po4 yan4 ， er3 lai2 yan4 ku1 mo2 bu4 chu1 。
- qu4 nian2 tai4 sui4 kong1 zai4 you3 ， bang4 she4 hu2 jiang1 bu4 rong2 qi3 。
- jin1 nian2 han4 shi4 fu4 ru2 ci3 ， sui4 wan3 he2 yi3 qian2 wu2 tu1 。
- qing1 tian1 dang4 dang4 hu1 bu4 wen2 ， kuang4 yu4 qi3 shou3 hao4 ni2 fo2 。
- weng4 zhong1 xi1 yi4 you2 ke3 xiao4 ， qi2 qi2 mai4 mai4 he2 deng3 zhi4 。
- yin1 yang2 you3 shi2 yu3 you3 shu4 ， min2 shi4 tian1 min2 tian1 zi4 xu4 。
- wo3 sui1 qiong2 ku3 bu4 ru2 ren2 ， yao4 yi4 zi4 shi4 min2 zhi1 yi1 。
- xing2 rong2 sui1 si4 sang1 jia1 gou3 ， wei4 ken3 tie1 er3 zheng1 tou2 gu3 。
- dao3 guan1 luo4 ze2 xie4 peng2 you0 ， du2 yu3 wen2 lei2 gong4 gui1 bi4 。
- gu4 ren2 chen1 wo3 bu4 kai1 men2 ， jun1 shi4 wo3 men2 shui2 ken3 qu1 。
- ke3 lian2 ming2 yue4 ru2 po1 shui3 ， ye4 ban4 qing1 guang1 fan1 wo3 shi4 。
- feng1 cong2 nan2 lai2 fei1 yu3 hou4 ， qie3 wei2 pi2 ren2 xi3 zheng1 yu4 。
- qian1 shang0 yi4 he2 kuai4 zai1 yao2 ， wei4 xia2 ji1 han2 nian4 ming2 ri4 。

## 注释

## 译文

## 赏析
