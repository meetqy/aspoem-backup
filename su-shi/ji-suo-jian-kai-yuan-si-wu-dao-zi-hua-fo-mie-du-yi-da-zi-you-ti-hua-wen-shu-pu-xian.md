---
id: su-shi-ji-suo-jian-kai-yuan-si-wu-dao-zi-hua-fo-mie-du-yi-da-zi-you-ti-hua-wen-shu-pu-xian
title: 記所見開元寺吳道子畫佛滅度以答子由題畫文殊普賢
titlePinyin: ji4 suo3 jian4 kai1 yuan2 si4 wu2 dao4 zi3 hua4 fo2 mie4 du4 yi3 da2 zi3 you2 ti2 hua4 wen2 shu1 pu3 xian2
titleSlug: ji-suo-jian-kai-yuan-si-wu-dao-zi-hua-fo-mie-du-yi-da-zi-you-ti-hua-wen-shu-pu-xian
author: 蘇軾
authorPinyin: su1 shi4
authorSlug: su-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 西方真人誰所見，衣被七寶從雙狻。
- 當時修道頗辛苦，柳生兩肘烏巢肩。
- 初如濛濛隠山玉，漸如濯濯出水蓮。
- 道成一旦就空滅，奔會四海悲人天。
- 翔禽哀響動林谷，獸鬼躑躅淚迸泉。
- 龐眉深目彼誰子，繞牀彈指性自圓。
- 隠如寒月墮清晝，空有孤光留故躔。
- 春遊古寺拂塵壁，遺像久此霾香煙。
- 畫師不復寫姓名，皆云道子口所傳。
- 縱橫固已蔑孫鄧，有如巨鰐吞小鮮。
- 來詩所誇孰與此，安得携掛其傍觀。

## 拼音

- xi1 fang1 zhen1 ren2 shui2 suo3 jian4 ， yi1 bei4 qi1 bao3 cong2 shuang1 suan1 。
- dang1 shi2 xiu1 dao4 po1 xin1 ku3 ， liu3 sheng1 liang3 zhou3 wu1 chao2 jian1 。
- chu1 ru2 meng2 meng2 yin3 shan1 yu4 ， jian4 ru2 zhuo2 zhuo2 chu1 shui3 lian2 。
- dao4 cheng2 yi2 dan4 jiu4 kong1 mie4 ， ben1 hui4 si4 hai3 bei1 ren2 tian1 。
- xiang2 qin2 ai1 xiang3 dong4 lin2 gu3 ， shou4 gui3 zhi2 zhu2 lei4 beng4 quan2 。
- pang2 mei2 shen1 mu4 bi3 shui2 zi3 ， rao4 chuang2 dan4 zhi3 xing4 zi4 yuan2 。
- yin3 ru2 han2 yue4 duo4 qing1 zhou4 ， kong1 you3 gu1 guang1 liu2 gu4 chan2 。
- chun1 you2 gu3 si4 fu2 chen2 bi4 ， yi2 xiang4 jiu3 ci3 mai2 xiang1 yan1 。
- hua4 shi1 bu2 fu4 xie3 xing4 ming2 ， jie1 yun2 dao4 zi3 kou3 suo3 chuan2 。
- zong4 heng2 gu4 yi3 mie4 sun1 deng4 ， you3 ru2 ju4 e4 tun1 xiao3 xian1 。
- lai2 shi1 suo3 kua1 shu2 yu3 ci3 ， an1 de2 xie2 gua4 qi2 bang4 guan1 。

## 注释

## 译文

## 赏析
