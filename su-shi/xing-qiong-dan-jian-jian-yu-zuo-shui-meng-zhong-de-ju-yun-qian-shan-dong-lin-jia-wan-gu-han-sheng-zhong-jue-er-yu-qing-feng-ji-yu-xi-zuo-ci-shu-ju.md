---
id: su-shi-xing-qiong-dan-jian-jian-yu-zuo-shui-meng-zhong-de-ju-yun-qian-shan-dong-lin-jia-wan-gu-han-sheng-zhong-jue-er-yu-qing-feng-ji-yu-xi-zuo-ci-shu-ju
title: 行瓊儋間肩輿坐睡夢中得句云千山動鱗甲萬谷酣笙鐘覺而遇清風急雨戲作此數句
titlePinyin: xing2 qiong2 dan1 jian4 jian1 yu2 zuo4 shui4 meng4 zhong1 de2 ju4 yun2 qian1 shan1 dong4 lin2 jia3 wan4 gu3 han1 sheng1 zhong1 jue2 er2 yu4 qing1 feng1 ji2 yu3 xi4 zuo4 ci3 shu4 ju4
titleSlug: xing-qiong-dan-jian-jian-yu-zuo-shui-meng-zhong-de-ju-yun-qian-shan-dong-lin-jia-wan-gu-han-sheng-zhong-jue-er-yu-qing-feng-ji-yu-xi-zuo-ci-shu-ju
author: 蘇軾
authorPinyin: su1 shi4
authorSlug: su-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 四州環一島，百洞蟠其中。
- 我行西北隅，如度月半弓。
- 登高望中原，但見積水空。
- 此生當安歸，四顧真途窮。
- 眇觀大瀛海，坐詠談天翁。
- 茫茫太倉中，一米誰雌雄。
- 幽懷忽破散，詠嘯來天風。
- 千山動鱗甲，萬谷酣笙鐘。
- 安知非羣仙，鈞天宴未終。
- 喜我歸有期，舉酒屬青童。
- 急雨豈無意，催詩走羣龍。
- 夢雲忽變色，笑電亦改容。
- 應怪東坡老，顔衰語徒工。
- 久矣此妙聲，不聞蓬萊宮。

## 拼音

- si4 zhou1 huan2 yi4 dao3 ， bai3 dong4 pan2 qi2 zhong1 。
- wo3 xing2 xi1 bei3 yu2 ， ru2 du4 yue4 ban4 gong1 。
- deng1 gao1 wang4 zhong1 yuan2 ， dan4 jian4 ji1 shui3 kong1 。
- ci3 sheng1 dang1 an1 gui1 ， si4 gu4 zhen1 tu2 qiong2 。
- miao3 guan1 da4 ying2 hai3 ， zuo4 yong3 tan2 tian1 weng1 。
- mang2 mang2 tai4 cang1 zhong1 ， yi4 mi3 shui2 ci2 xiong2 。
- you1 huai2 hu1 po4 san4 ， yong3 xiao4 lai2 tian1 feng1 。
- qian1 shan1 dong4 lin2 jia3 ， wan4 gu3 han1 sheng1 zhong1 。
- an1 zhi1 fei1 qun2 xian1 ， jun1 tian1 yan4 wei4 zhong1 。
- xi3 wo3 gui1 you3 qi1 ， ju3 jiu3 shu3 qing1 tong2 。
- ji2 yu3 qi3 wu2 yi4 ， cui1 shi1 zou3 qun2 long2 。
- meng4 yun2 hu1 bian4 se4 ， xiao4 dian4 yi4 gai3 rong2 。
- ying1 guai4 dong1 po1 lao3 ， yan2 shuai1 yu3 tu2 gong1 。
- jiu3 yi3 ci3 miao4 sheng1 ， bu4 wen2 peng2 lai2 gong1 。

## 注释

## 译文

## 赏析
