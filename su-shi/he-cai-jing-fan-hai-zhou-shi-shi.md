---
id: su-shi-he-cai-jing-fan-hai-zhou-shi-shi
title: 和蔡景繁海州石室
titlePinyin: he2 cai4 jing3 fan2 hai3 zhou1 shi2 shi4
titleSlug: he-cai-jing-fan-hai-zhou-shi-shi
author: 蘇軾
authorPinyin: su1 shi4
authorSlug: su-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 芙蓉仙人舊遊處，蒼藤翠壁初無路。
- 戲將桃核裹黄泥，石間散擲如風雨。
- 坐令空山作錦繡，倚天照海花無數。
- 花間石室可容車，流蘇寶蓋窺靈宇。
- 何年霹靂起神物，玉棺飛出王喬墓。
- 當時醉卧動千日，至今石縫餘糟醑。
- 仙人一去五十年，花老室空誰作主。
- 手植數松今偃蓋，蒼髯白甲低瓊戶。
- 我來取酒酹先生，後車仍載胡琴女。
- 一聲冰鐵散巌谷，海爲瀾翻松爲舞。
- 爾來心賞復何人，持節中郎醉無伍。
- 獨臨斷岸呼日出，紅波碧巘相吞吐。
- 徑尋我語覓餘聲，拄杖彭鏗叩銅鼓。
- 長篇小字遠相寄，一唱三歎神悽楚。
- 江風海雨入牙頰，似聽石室胡琴語。
- 我今老病不出門，海山巌洞知何許。
- 門外桃花自開落，牀頭酒甕生塵土。
- 前年開閤放柳枝，今年洗心歸佛祖。
- 夢中舊事時一笑，坐覺俯仰成今古。
- 願君不用刻此詩，東海桑田真旦暮。

## 拼音

- fu2 rong2 xian1 ren2 jiu4 you2 chu3 ， cang1 teng2 cui4 bi4 chu1 wu2 lu4 。
- xi4 jiang1 tao2 he2 guo3 huang2 ni2 ， shi2 jian4 san4 zhi4 ru2 feng1 yu3 。
- zuo4 ling4 kong1 shan1 zuo4 jin3 xiu4 ， yi3 tian1 zhao4 hai3 hua1 wu2 shu4 。
- hua1 jian4 shi2 shi4 ke3 rong2 ju1 ， liu2 su1 bao3 gai4 kui1 ling2 yu3 。
- he2 nian2 pi1 li4 qi3 shen2 wu4 ， yu4 guan1 fei1 chu1 wang2 qiao2 mu4 。
- dang1 shi2 zui4 wo4 dong4 qian1 ri4 ， zhi4 jin1 shi2 feng2 yu2 zao1 xu3 。
- xian1 ren2 yi2 qu4 wu3 shi2 nian2 ， hua1 lao3 shi4 kong1 shui2 zuo4 zhu3 。
- shou3 zhi2 shu4 song1 jin1 yan3 gai4 ， cang1 ran2 bai2 jia3 di1 qiong2 hu4 。
- wo3 lai2 qu3 jiu3 lei4 xian1 sheng0 ， hou4 ju1 reng2 zai4 hu2 qin2 nü3 。
- yi4 sheng1 bing1 tie3 san4 yan2 gu3 ， hai3 wei2 lan2 fan1 song1 wei2 wu3 。
- er3 lai2 xin1 shang3 fu4 he2 ren2 ， chi2 jie2 zhong1 lang2 zui4 wu2 wu3 。
- du2 lin2 duan4 an4 hu1 ri4 chu1 ， hong2 bo1 bi4 yan3 xiang1 tun1 tu3 。
- jing4 xun2 wo3 yu3 mi4 yu2 sheng1 ， zhu3 zhang4 peng2 keng1 kou4 tong2 gu3 。
- chang2 pian1 xiao3 zi4 yuan3 xiang1 ji4 ， yi2 chang4 san1 tan4 shen2 qi1 chu3 。
- jiang1 feng1 hai3 yu3 ru4 ya2 jia2 ， si4 ting1 shi2 shi4 hu2 qin2 yu3 。
- wo3 jin1 lao3 bing4 bu4 chu1 men2 ， hai3 shan1 yan2 dong4 zhi1 he2 xu1 。
- men2 wai4 tao2 hua1 zi4 kai1 luo4 ， chuang2 tou2 jiu3 weng4 sheng1 chen2 tu3 。
- qian2 nian2 kai1 he2 fang4 liu3 zhi1 ， jin1 nian2 xi3 xin1 gui1 fo2 zu3 。
- meng4 zhong1 jiu4 shi4 shi2 yi2 xiao4 ， zuo4 jue2 fu3 yang3 cheng2 jin1 gu3 。
- yuan4 jun1 bu2 yong4 ke4 ci3 shi1 ， dong1 hai3 sang1 tian2 zhen1 dan4 mu4 。

## 注释

## 译文

## 赏析
