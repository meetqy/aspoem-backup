---
id: su-shi-shang-si-ri-yu-er-san-zi-xie-jiu-chu-you-sui-suo-jian-zhe-zuo-shu-ju-ming-ri-ji-zhi-wei-shi-gu-ci-wu-lun-ci
title: 上巳日與二三子携酒出游隨所見輒作數句明日集之爲詩故辭無倫次
titlePinyin: shang4 si4 ri4 yu3 er4 san1 zi3 xie2 jiu3 chu1 you2 sui2 suo3 jian4 zhe2 zuo4 shu4 ju4 ming2 ri4 ji2 zhi1 wei2 shi1 gu4 ci2 wu2 lun2 ci4
titleSlug: shang-si-ri-yu-er-san-zi-xie-jiu-chu-you-sui-suo-jian-zhe-zuo-shu-ju-ming-ri-ji-zhi-wei-shi-gu-ci-wu-lun-ci
author: 蘇軾
authorPinyin: su1 shi4
authorSlug: su-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 薄雲霏霏不成雨，杖藜曉入千花塢。
- 柯丘海棠吾有詩，獨笑深林誰敢侮。
- 三杯卯酒人徑醉，一枕春眠日亭午。
- 竹間老人不讀書，留我閉門誰教汝。
- 出簷藂枳十圍大，寫真素壁千蛟舞。
- 東坡作塘今幾尺，携酒一勞農工苦。
- 却尋流水出東門，壞垣古塹花無主。
- 卧開桃李爲誰妍，對立鵁鶄相媚嫵。
- 開樽藉草勸行路，不惜春衫污泥土。
- 褰裳共過春草亭，扣門却入韓家圃。
- 轆轤繩斷井深碧，秋千挂索人何所。
- 映簾空復小桃枝，乞漿不見譍門女。
- 南上古臺臨斷岸，雪陣翻空迷仰俯。
- 故人饋我玉葉羹，水冷烟消誰爲煮。
- 崎嶇束縕下荒徑，婭姹隔花聞好語。
- 更隨落景盡餘樽，却傍孤城得僧宇。
- 主人勸我洗足眠，倒牀不必聞鐘鼓。
- 明朝門外泥一尺，始悟三更雨如許。
- 平生所向無一遂，茲游何事天不阻。
- 固知我友不終窮，豈弟君子神所予。

## 拼音

- bao2 yun2 fei1 fei1 bu4 cheng2 yu3 ， zhang4 li2 xiao3 ru4 qian1 hua1 wu4 。
- ke1 qiu1 hai3 tang2 wu2 you3 shi1 ， du2 xiao4 shen1 lin2 shui2 gan3 wu3 。
- san1 bei1 mao3 jiu3 ren2 jing4 zui4 ， yi4 zhen3 chun1 mian2 ri4 ting2 wu3 。
- zhu2 jian4 lao3 ren2 bu4 du2 shu1 ， liu2 wo3 bi4 men2 shui2 jiao4 ru3 。
- chu1 yan2 cong2 zhi3 shi2 wei2 da4 ， xie3 zhen1 su4 bi4 qian1 jiao1 wu3 。
- dong1 po1 zuo4 tang2 jin1 ji1 chi3 ， xie2 jiu3 yi4 lao2 nong2 gong1 ku3 。
- que4 xun2 liu2 shui3 chu1 dong1 men2 ， huai4 yuan2 gu3 qian4 hua1 wu2 zhu3 。
- wo4 kai1 tao2 li3 wei2 shui2 yan2 ， dui4 li4 jiao1 jing1 xiang1 mei4 wu3 。
- kai1 zun1 jie4 cao3 quan4 xing2 lu4 ， bu4 xi1 chun1 shan1 wu1 ni2 tu3 。
- qian1 shang0 gong4 guo4 chun1 cao3 ting2 ， kou4 men2 que4 ru4 han2 jia1 pu3 。
- lu4 lu2 sheng2 duan4 jing3 shen1 bi4 ， qiu1 qian1 gua4 suo3 ren2 he2 suo3 。
- ying4 lian2 kong1 fu4 xiao3 tao2 zhi1 ， qi3 jiang1 bu2 jian4 ying1 men2 nü3 。
- nan2 shang4 gu3 tai2 lin2 duan4 an4 ， xue3 zhen4 fan1 kong1 mi2 yang3 fu3 。
- gu4 ren2 kui4 wo3 yu4 ye4 geng1 ， shui3 leng3 yan1 xiao1 shui2 wei2 zhu3 。
- qi2 qu1 shu4 yun4 xia4 huang1 jing4 ， ya4 cha4 ge2 hua1 wen2 hao3 yu3 。
- geng4 sui2 luo4 jing3 jin4 yu2 zun1 ， que4 bang4 gu1 cheng2 de2 seng1 yu3 。
- zhu3 ren2 quan4 wo3 xi3 zu2 mian2 ， dao3 chuang2 bu2 bi4 wen2 zhong1 gu3 。
- ming2 chao2 men2 wai4 ni2 yi4 chi3 ， shi3 wu4 san1 geng1 yu3 ru2 xu1 。
- ping2 sheng1 suo3 xiang4 wu2 yi2 sui4 ， zi1 you2 he2 shi4 tian1 bu4 zu3 。
- gu4 zhi1 wo3 you3 bu4 zhong1 qiong2 ， qi3 di4 jun1 zi3 shen2 suo3 yu3 。

## 注释

## 译文

## 赏析
