---
id: su-shi-kong-yi-fu-yi-shi-jie-yin-jiu-wen-mai-tian-qie-qi-mo-zhu-ci-qi-yun
title: 孔毅父以詩戒飲酒問買田且乞墨竹次其韵
titlePinyin: kong3 yi4 fu4 yi3 shi1 jie4 yin3 jiu3 wen4 mai3 tian2 qie3 qi3 mo4 zhu2 ci4 qi2 yun4
titleSlug: kong-yi-fu-yi-shi-jie-yin-jiu-wen-mai-tian-qie-qi-mo-zhu-ci-qi-yun
author: 蘇軾
authorPinyin: su1 shi4
authorSlug: su-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 酒中真復有何好，孟生雖賢未聞道。
- 醉時萬慮一埽空，醒後紛紛如宿草。
- 十年揩洗見真妄，石女無兒焦穀槁。
- 此身何異貯酒瓶，滿輒予人空自倒。
- 武昌痛飲豈吾意，性不違人遭客惱。
- 君家長松十畝陰，借我一庵聊洗心。
- 我田方寸耕不盡，何用百頃糜千金。
- 枕書睡熟呼不起，好學憐君工雜擬。
- 且將墨竹換新詩，潤色何須待東里。

## 拼音

- jiu3 zhong1 zhen1 fu4 you3 he2 hao3 ， meng4 sheng1 sui1 xian2 wei4 wen2 dao4 。
- zui4 shi2 wan4 lü4 yi2 sao4 kong1 ， xing3 hou4 fen1 fen1 ru2 su4 cao3 。
- shi2 nian2 kai1 xi3 jian4 zhen1 wang4 ， shi2 nü3 wu2 er2 jiao1 gu3 gao3 。
- ci3 shen1 he2 yi4 zhu4 jiu3 ping2 ， man3 zhe2 yu3 ren2 kong1 zi4 dao3 。
- wu3 chang1 tong4 yin3 qi3 wu2 yi4 ， xing4 bu4 wei2 ren2 zao1 ke4 nao3 。
- jun1 jia1 chang2 song1 shi2 mu3 yin1 ， jie4 wo3 yi4 an1 liao2 xi3 xin1 。
- wo3 tian2 fang1 cun4 geng1 bu2 jin4 ， he2 yong4 bai3 qing3 mi2 qian1 jin1 。
- zhen3 shu1 shui4 shu2 hu1 bu4 qi3 ， hao3 xue2 lian2 jun1 gong1 za2 ni3 。
- qie3 jiang1 mo4 zhu2 huan4 xin1 shi1 ， run4 se4 he2 xu1 dai4 dong1 li3 。

## 注释

## 译文

## 赏析
