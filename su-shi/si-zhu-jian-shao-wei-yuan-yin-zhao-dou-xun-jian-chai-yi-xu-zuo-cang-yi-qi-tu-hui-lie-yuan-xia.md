---
id: su-shi-si-zhu-jian-shao-wei-yuan-yin-zhao-dou-xun-jian-chai-yi-xu-zuo-cang-yi-qi-tu-hui-lie-yuan-xia
title: 司竹監燒葦園因召都巡檢柴貽勖左藏以其徒會獵園下
titlePinyin: si1 zhu2 jian1 shao1 wei3 yuan2 yin1 zhao4 dou1 xun2 jian3 chai2 yi2 xu4 zuo3 cang2 yi3 qi2 tu2 hui4 lie4 yuan2 xia4
titleSlug: si-zhu-jian-shao-wei-yuan-yin-zhao-dou-xun-jian-chai-yi-xu-zuo-cang-yi-qi-tu-hui-lie-yuan-xia
author: 蘇軾
authorPinyin: su1 shi4
authorSlug: su-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 官園刈葦留枯槎，深冬放火如紅霞。
- 枯槎燒盡有根在，春雨一洗皆萌芽。
- 黄狐老兔最狡捷，賣侮百獸常矜誇。
- 年年此厄竟不悟，但愛蒙密爭來家。
- 風迴焰卷毛尾熱，欲出已被蒼鷹遮。
- 野人來言此最樂，徒手曉出歸滿車。
- 巡邊將軍在近邑，呼來颯颯從矛叉。
- 戍兵久閑可小試，戰鼓雖凍猶堪撾。
- 雄心欲搏南澗虎，陣勢頗學常山蛇。
- 霜乾火烈聲暴野，飛走無路號且呀。
- 迎人截來砉逢箭，避犬逸去窮投罝。
- 擊鮮走馬殊未厭，但恐落日催棲鴉。
- 弊旗仆鼓坐數獲，鞍掛雉兔肩分麚。
- 主人置酒聚狂客，紛紛醉語晚更譁。
- 燎毛燔肉不暇割，飲啖直欲追羲媧。
- 青丘雲夢古所咤，與此何啻百倍加。
- 苦遭諫疏說夷羿，又被詞客嘲淫奢。
- 豈如閑官走山邑，放曠不與趨朝衙。
- 農工已畢歲云暮，車騎雖少賓殊嘉。
- 酒酣上馬去不告，獵獵霜風吹帽斜。

## 拼音

- guan1 yuan2 yi4 wei3 liu2 ku1 cha2 ， shen1 dong1 fang4 huo3 ru2 hong2 xia2 。
- ku1 cha2 shao1 jin4 you3 gen1 zai4 ， chun1 yu3 yi4 xi3 jie1 meng2 ya2 。
- huang2 hu2 lao3 tu4 zui4 jiao3 jie2 ， mai4 wu3 bai3 shou4 chang2 jin1 kua1 。
- nian2 nian2 ci3 e4 jing4 bu2 wu4 ， dan4 ai4 meng2 mi4 zheng1 lai2 jia1 。
- feng1 hui2 yan4 juan3 mao2 wei3 re4 ， yu4 chu1 yi3 bei4 cang1 ying1 zhe1 。
- ye3 ren2 lai2 yan2 ci3 zui4 le4 ， tu2 shou3 xiao3 chu1 gui1 man3 ju1 。
- xun2 bian1 jiang1 jun1 zai4 jin4 yi4 ， hu1 lai2 sa4 sa4 cong2 mao2 cha1 。
- shu4 bing1 jiu3 xian2 ke3 xiao3 shi4 ， zhan4 gu3 sui1 dong4 you2 kan1 zhua1 。
- xiong2 xin1 yu4 bo2 nan2 jian4 hu3 ， zhen4 shi4 po1 xue2 chang2 shan1 she2 。
- shuang1 qian2 huo3 lie4 sheng1 bao4 ye3 ， fei1 zou3 wu2 lu4 hao4 qie3 ya0 。
- ying2 ren2 jie2 lai2 hua1 feng2 jian4 ， bi4 quan3 yi4 qu4 qiong2 tou2 ju1 。
- ji1 xian1 zou3 ma3 shu1 wei4 yan4 ， dan4 kong3 luo4 ri4 cui1 qi1 ya1 。
- bi4 qi2 pu2 gu3 zuo4 shu4 huo4 ， an1 gua4 zhi4 tu4 jian1 fen1 jia1 。
- zhu3 ren2 zhi4 jiu3 ju4 kuang2 ke4 ， fen1 fen1 zui4 yu3 wan3 geng4 hua2 。
- liao2 mao2 fan2 rou4 bu4 xia2 ge1 ， yin3 dan4 zhi2 yu4 zhui1 xi1 wa1 。
- qing1 qiu1 yun2 meng4 gu3 suo3 zha4 ， yu3 ci3 he2 chi4 bai3 bei4 jia1 。
- ku3 zao1 jian4 shu1 shuo1 yi2 yi4 ， you4 bei4 ci2 ke4 chao2 yin2 she1 。
- qi3 ru2 xian2 guan1 zou3 shan1 yi4 ， fang4 kuang4 bu4 yu3 qu1 chao2 ya2 。
- nong2 gong1 yi3 bi4 sui4 yun2 mu4 ， ju1 qi2 sui1 shao3 bin1 shu1 jia1 。
- jiu3 han1 shang4 ma3 qu4 bu2 gao4 ， lie4 lie4 shuang1 feng1 chui1 mao4 xie2 。

## 注释

## 译文

## 赏析
