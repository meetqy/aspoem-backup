---
id: su-shi-qian-ju-lin-gao-ting
title: 遷居臨皋亭
titlePinyin: qian1 ju1 lin2 gao1 ting2
titleSlug: qian-ju-lin-gao-ting
author: 蘇軾
authorPinyin: su1 shi4
authorSlug: su-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我生天地間，一蟻寄大磨。
- 區區欲右行，不救風輪左。
- 雖云走仁義，未免違寒餓。
- 劍米有危炊，針氈無穩坐。
- 豈無佳山水，借眼風雨過。
- 歸田不待老，勇决凡幾箇。
- 幸茲廢棄餘，疲馬解鞍馱。
- 全家占江驛，絕境天爲破。
- 饑貧相乘除，未見可弔賀。
- 澹然無憂樂，苦語不成些。

## 拼音

- wo3 sheng1 tian1 di4 jian4 ， yi4 yi3 ji4 da4 mo2 。
- qu1 qu1 yu4 you4 xing2 ， bu2 jiu4 feng1 lun2 zuo3 。
- sui1 yun2 zou3 ren2 yi4 ， wei4 mian3 wei2 han2 e4 。
- jian4 mi3 you3 wei1 chui1 ， zhen1 zhan1 wu2 wen3 zuo4 。
- qi3 wu2 jia1 shan1 shui3 ， jie4 yan3 feng1 yu3 guo4 。
- gui1 tian2 bu2 dai4 lao3 ， yong3 jue2 fan2 ji1 ge4 。
- xing4 zi1 fei4 qi4 yu2 ， pi2 ma3 jie3 an1 tuo2 。
- quan2 jia1 zhan4 jiang1 yi4 ， jue2 jing4 tian1 wei2 po4 。
- ji1 pin2 xiang1 cheng2 chu2 ， wei4 jian4 ke3 diao4 he4 。
- dan4 ran2 wu2 you1 le4 ， ku3 yu3 bu4 cheng2 xie1 。

## 注释

## 译文

## 赏析
