---
id: su-shi-yu-ke-you-dao-chang-he-shan-de-niao-zi
title: 與客遊道場何山得鳥字
titlePinyin: yu3 ke4 you2 dao4 chang3 he2 shan1 de2 niao3 zi4
titleSlug: yu-ke-you-dao-chang-he-shan-de-niao-zi
author: 蘇軾
authorPinyin: su1 shi4
authorSlug: su-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 清溪到山盡，飛路盤空小。
- 紅亭與白塔，隠見喬木杪。
- 中休得小庵，孤絕寄雲表。
- 洞庭在北戶，雲水天渺渺。
- 庵僧俗緣盡，浄業洗未了。
- 十年畫鵲竹，益以詩自繞。
- 高堂儼像設，禪室各深窈。
- 奔泉何處來，華屋過溪沼。
- 何山隔幽谷，去路清且悄。
- 長松度翠蔓，絕壁挂啼鳥。
- 我友自杭來，尚歎所歷少。
- 歸途風雨作，一洗紅日燎。
- 俄驚萬竅號，黑霧卷蓬蓼。
- 舟人紛變色，坐羨輕鷗矯。
- 我獨喚酒杯，醉死勝流殍。
- 書生例强狠，造物空煩擾。
- 更將掀舞勢，把燭畫風篠。
- 美人爲破顔，正似腰支嫋。
- 明朝更陳迹，清景墮空杳。
- 作詩記餘歡，萬古一昏曉。

## 拼音

- qing1 xi1 dao4 shan1 jin4 ， fei1 lu4 pan2 kong1 xiao3 。
- hong2 ting2 yu3 bai2 ta3 ， yin3 jian4 qiao2 mu4 miao3 。
- zhong1 xiu1 de2 xiao3 an1 ， gu1 jue2 ji4 yun2 biao3 。
- dong4 ting2 zai4 bei3 hu4 ， yun2 shui3 tian1 miao3 miao3 。
- an1 seng1 su2 yuan2 jin4 ， jing4 ye4 xi3 wei4 liao3 。
- shi2 nian2 hua4 que4 zhu2 ， yi4 yi3 shi1 zi4 rao4 。
- gao1 tang2 yan3 xiang4 she4 ， shan4 shi4 ge4 shen1 yao3 。
- ben1 quan2 he2 chu3 lai2 ， hua2 wu1 guo4 xi1 zhao3 。
- he2 shan1 ge2 you1 gu3 ， qu4 lu4 qing1 qie3 qiao1 。
- chang2 song1 du4 cui4 man4 ， jue2 bi4 gua4 ti2 niao3 。
- wo3 you3 zi4 hang2 lai2 ， shang4 tan4 suo3 li4 shao3 。
- gui1 tu2 feng1 yu3 zuo4 ， yi4 xi3 hong2 ri4 liao2 。
- e2 jing1 wan4 qiao4 hao4 ， hei1 wu4 juan4 peng2 liao3 。
- zhou1 ren2 fen1 bian4 se4 ， zuo4 xian4 qing1 ou1 jiao3 。
- wo3 du2 huan4 jiu3 bei1 ， zui4 si3 sheng4 liu2 piao3 。
- shu1 sheng1 li4 qiang2 hen3 ， zao4 wu4 kong1 fan2 rao3 。
- geng4 jiang1 xian1 wu3 shi4 ， ba3 zhu2 hua4 feng1 xiao3 。
- mei3 ren2 wei2 po4 yan2 ， zheng4 si4 yao1 zhi1 niao3 。
- ming2 chao2 geng4 chen2 ji4 ， qing1 jing3 duo4 kong1 yao3 。
- zuo4 shi1 ji4 yu2 huan1 ， wan4 gu3 yi4 hun1 xiao3 。

## 注释

## 译文

## 赏析
