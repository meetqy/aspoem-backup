---
id: gao-shi-dong-ping-lu-you-feng-zeng-xue-tai-shou-er-shi-si-yun
title: 東平旅遊奉贈薛太守二十四韻
titlePinyin: dong1 ping2 lü3 you2 feng4 zeng4 xue1 tai4 shou3 er4 shi2 si4 yun4
titleSlug: dong-ping-lu-you-feng-zeng-xue-tai-shou-er-shi-si-yun
author: 高適
authorPinyin: gao1 shi4
authorSlug: gao-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 頌美馳千古，欽賢仰大猷。
- 晉公標逸氣，汾水注長流。
- 神與公忠節，天生將相儔。
- 青雲本自負，赤縣獨推尤。
- 御史風逾勁，郎官草屢修。
- 鵷鸞粉署起，鷹隼柏臺秋。
- 出入交三事，飛鳴揖五侯。
- 軍書陳上策，廷議借前籌。
- 肅肅趨朝列，雝雝引帝求。
- 一麾俄出守，千里再分憂。
- 不改任棠水，仍傳晏子裘。
- 歌謠隨舉扇，旌斾逐鳴騶。
- 郡國長河繞，川原大野幽。
- 地連堯泰嶽，山向禹青州。
- 汶上春帆渡，秦亭晚日愁。
- 遺墟當少昊，懸象逼奎婁。
- 即此逢清鑒，終然喜暗投。
- 叨承解榻禮，更得問縑遊。
- 高興陪登陟，嘉言忝獻酬。
- 觀棊知戰勝，探象會冥搜。
- 眺聽情何限，沖融惠勿休。
- 祗應齊語默，寧肯問沈浮。
- 然諾長懷季，棲遑輙累丘。
- 平生感知己，方寸豈悠悠。

## 拼音

- song4 mei3 chi2 qian1 gu3 ， qin1 xian2 yang3 da4 you2 。
- jin4 gong1 biao1 yi4 qi4 ， fen2 shui3 zhu4 chang2 liu2 。
- shen2 yu3 gong1 zhong1 jie2 ， tian1 sheng1 jiang1 xiang1 chou2 。
- qing1 yun2 ben3 zi4 fu4 ， chi4 xian4 du2 tui1 you2 。
- yu4 shi3 feng1 yu2 jin4 ， lang2 guan1 cao3 lü3 xiu1 。
- yuan1 luan2 fen3 shu3 qi3 ， ying1 sun3 bai3 tai2 qiu1 。
- chu1 ru4 jiao1 san1 shi4 ， fei1 ming2 yi1 wu3 hou2 。
- jun1 shu1 chen2 shang4 ce4 ， ting2 yi4 jie4 qian2 chou2 。
- su4 su4 qu1 chao2 lie4 ， yong1 yong1 yin3 di4 qiu2 。
- yi4 hui1 e2 chu1 shou3 ， qian1 li3 zai4 fen1 you1 。
- bu4 gai3 ren4 tang2 shui3 ， reng2 chuan2 yan4 zi3 qiu2 。
- ge1 yao2 sui2 ju3 shan4 ， jing1 pei4 zhu2 ming2 zou1 。
- jun4 guo2 chang2 he2 rao4 ， chuan1 yuan2 da4 ye3 you1 。
- di4 lian2 yao2 tai4 yue4 ， shan1 xiang4 yu3 qing1 zhou1 。
- wen4 shang4 chun1 fan1 du4 ， qin2 ting2 wan3 ri4 chou2 。
- yi2 xu1 dang1 shao3 hao4 ， xuan2 xiang4 bi1 kui2 lou2 。
- ji2 ci3 feng2 qing1 jian4 ， zhong1 ran2 xi3 an4 tou2 。
- dao1 cheng2 jie3 ta4 li3 ， geng4 de2 wen4 jian1 you2 。
- gao1 xing1 pei2 deng1 zhi4 ， jia1 yan2 tian3 xian4 chou2 。
- guan1 qi2 zhi1 zhan4 sheng4 ， tan4 xiang4 hui4 ming2 sou1 。
- tiao4 ting1 qing2 he2 xian4 ， chong1 rong2 hui4 wu4 xiu1 。
- zhi1 ying1 qi2 yu3 mo4 ， ning2 ken3 wen4 shen3 fu2 。
- ran2 nuo4 chang2 huai2 ji4 ， qi1 huang2 zhe2 lei4 qiu1 。
- ping2 sheng1 gan3 zhi1 ji3 ， fang1 cun4 qi3 you1 you1 。

## 注释

## 译文

## 赏析
