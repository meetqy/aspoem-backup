---
id: gao-shi-zeng-bie-wang-shi-qi-guan-ji
title: 贈別王十七管記
titlePinyin: zeng4 bie2 wang2 shi2 qi1 guan3 ji4
titleSlug: zeng-bie-wang-shi-qi-guan-ji
author: 高適
authorPinyin: gao1 shi4
authorSlug: gao-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 故交吾未測，薄宦空年歲。
- 晚節蹤曩賢，雄詞冠當世。
- 堂中皆食客，門外多酒債。
- 產業曾未言，衣裘與人敝。
- 飄颻戎幕下，出入關山際。
- 轉戰輕壯心，立談有邊計。
- 雲沙自廻合，天海空迢遞。
- 星高漢將驕，月盛胡兵銳。
- 沙深冷陘斷，雪暗遼陽閉。
- 亦謂掃欃槍，旋驚陷蜂蠆。
- 歸旌告東捷，鬬騎傳西敗。
- 遙飛絕漢書，已築長安第。
- 畫龍俱在葉，寵鶴先居衛。
- 勿辭部曲勳，不藉將軍勢。
- 相逢季冬月，倀望窮海裔。
- 折劒留贈人，嚴裝遂云邁。
- 我行將悠𥾝，及此還羈滯。
- 曾非濟代謀，且有臨深誡。
- 隨波混清濁，與物同醜麗。
- 眇憶青巖棲，寧忘褐衣拜。
- 自言愛水石，本欲親蘭蕙。
- 何意薄松筠，翻然重菅蒯。
- 恆深取與分，孰慢平生契。
- 欵曲雞黍期，酸辛別離袂。
- 逢時愧名節，遇坎悲淪替。
- 適趙非解紛，遊燕往無說。
- 浩歌方振蕩，逸翮思凌勵。
- 倏若異鵬摶，吾當學蟬蛻。

## 拼音

- gu4 jiao1 wu2 wei4 ce4 ， bao2 huan4 kong1 nian2 sui4 。
- wan3 jie2 zong1 nang3 xian2 ， xiong2 ci2 guan1 dang1 shi4 。
- tang2 zhong1 jie1 shi2 ke4 ， men2 wai4 duo1 jiu3 zhai4 。
- chan3 ye4 ceng2 wei4 yan2 ， yi1 qiu2 yu3 ren2 bi4 。
- piao1 yao2 rong2 mu4 xia4 ， chu1 ru4 guan1 shan1 ji4 。
- zhuan3 zhan4 qing1 zhuang4 xin1 ， li4 tan2 you3 bian1 ji4 。
- yun2 sha1 zi4 hui2 he2 ， tian1 hai3 kong1 tiao2 di4 。
- xing1 gao1 han4 jiang1 jiao1 ， yue4 sheng4 hu2 bing1 rui4 。
- sha1 shen1 leng3 xing2 duan4 ， xue3 an4 liao2 yang2 bi4 。
- yi4 wei4 sao3 chan2 qiang1 ， xuan2 jing1 xian4 feng1 chai4 。
- gui1 jing1 gao4 dong1 jie2 ， dou4 qi2 chuan2 xi1 bai4 。
- yao2 fei1 jue2 han4 shu1 ， yi3 zhu4 chang2 an1 di4 。
- hua4 long2 ju4 zai4 ye4 ， chong3 he4 xian1 ju1 wei4 。
- wu4 ci2 bu4 qu3 xun1 ， bu2 jie4 jiang1 jun1 shi4 。
- xiang1 feng2 ji4 dong1 yue4 ， chang1 wang4 qiong2 hai3 yi4 。
- zhe2 jian4 liu2 zeng4 ren2 ， yan2 zhuang1 sui4 yun2 mai4 。
- wo3 xing2 jiang1 you1 𥾝， ji2 ci3 huan2 ji1 zhi4 。
- ceng2 fei1 ji4 dai4 mou2 ， qie3 you3 lin2 shen1 jie4 。
- sui2 bo1 hun4 qing1 zhuo2 ， yu3 wu4 tong2 chou3 li2 。
- miao3 yi4 qing1 yan2 qi1 ， ning2 wang4 he4 yi1 bai4 。
- zi4 yan2 ai4 shui3 shi2 ， ben3 yu4 qin1 lan2 hui4 。
- he2 yi4 bao2 song1 yun2 ， fan1 ran2 zhong4 jian1 kuai3 。
- heng2 shen1 qu3 yu3 fen1 ， shu2 man4 ping2 sheng1 qi4 。
- kuan3 qu3 ji1 shu3 qi1 ， suan1 xin1 bie2 li2 mei4 。
- feng2 shi2 kui4 ming2 jie2 ， yu4 kan3 bei1 lun2 ti4 。
- shi4 zhao4 fei1 jie3 fen1 ， you2 yan4 wang3 wu2 shuo1 。
- hao4 ge1 fang1 zhen4 dang4 ， yi4 he2 si1 ling2 li4 。
- shu1 ruo4 yi4 peng2 tuan2 ， wu2 dang1 xue2 chan2 tui4 。

## 注释

## 译文

## 赏析
