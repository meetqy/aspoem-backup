---
id: gao-shi-guo-lu-ming-fu-you-zeng
title: 過盧明府有贈
titlePinyin: guo4 lu2 ming2 fu3 you3 zeng4
titleSlug: guo-lu-ming-fu-you-zeng
author: 高適
authorPinyin: gao1 shi4
authorSlug: gao-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 良吏不易得，古人今可傳。
- 靜然本諸已，以此知其賢。
- 我行挹高風，羨爾兼少年。
- 胸懷豁清夜，史漢如流泉。
- 明日復行春，逶迤出郊壇。
- 登高見百里，桑野鬱芊芊。
- 時平俯鵲巢，歲熟多人烟。
- 奸猾唯閉戶，逃亡歸種田。
- 廻軒自郭南，老幼滿馬前。
- 皆賀蠶農至，而無徭役牽。
- 君觀黎庶心，撫之誠萬全。
- 何幸逢大道，願言烹小鮮。
- 能奏明廷主，一試武城弦。

## 拼音

- liang2 li4 bu2 yi4 de2 ， gu3 ren2 jin1 ke3 chuan2 。
- jing4 ran2 ben3 zhu1 yi3 ， yi3 ci3 zhi1 qi2 xian2 。
- wo3 xing2 yi4 gao1 feng1 ， xian4 er3 jian1 shao3 nian2 。
- xiong1 huai2 huo1 qing1 ye4 ， shi3 han4 ru2 liu2 quan2 。
- ming2 ri4 fu4 xing2 chun1 ， wei1 yi2 chu1 jiao1 tan2 。
- deng1 gao1 jian4 bai3 li3 ， sang1 ye3 yu4 qian1 qian1 。
- shi2 ping2 fu3 que4 chao2 ， sui4 shu2 duo1 ren2 yan1 。
- jian1 hua2 wei2 bi4 hu4 ， tao2 wang2 gui1 zhong3 tian2 。
- hui2 xuan1 zi4 guo1 nan2 ， lao3 you4 man3 ma3 qian2 。
- jie1 he4 can2 nong2 zhi4 ， er2 wu2 yao2 yi4 qian1 。
- jun1 guan1 li2 shu4 xin1 ， fu3 zhi1 cheng2 wan4 quan2 。
- he2 xing4 feng2 da4 dao4 ， yuan4 yan2 peng1 xiao3 xian1 。
- neng2 zou4 ming2 ting2 zhu3 ， yi2 shi4 wu3 cheng2 xian2 。

## 注释

## 译文

## 赏析
