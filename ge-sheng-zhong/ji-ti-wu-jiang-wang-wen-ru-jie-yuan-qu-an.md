---
id: ge-sheng-zhong-ji-ti-wu-jiang-wang-wen-ru-jie-yuan-qu-an
title: 寄題吳江王文孺解元臞庵
titlePinyin: ji4 ti2 wu2 jiang1 wang2 wen2 ru2 jie4 yuan2 qu2 an1
titleSlug: ji-ti-wu-jiang-wang-wen-ru-jie-yuan-qu-an
author: 葛勝仲
authorPinyin: ge3 sheng4 zhong4
authorSlug: ge-sheng-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 臞庵散人築隱居，自稱山澤之臞儒。
- 邀風貯月有亭觀，以道自廣何其臞。
- 三江雪浪魚龍窟，千古浮天仍浴日。
- 乍吞涯涘歸醉胸，時卷波瀾入吟筆。
- 天儲此景非寒窘，經營傑觀規相凖。
- 萬株蒼石雲斸根，十頃紅蕖波照影。
- 異時璧沼摇毛錐，同門太半通金閨。
- 一班一級何足道，賦歸有此知爲誰。
- 境清恍與塵寰隔，彷彿天隨舊行迹。
- 聞道朱黄近筆牀，定有叢書增笠澤。

## 拼音

- qu2 an1 san4 ren2 zhu4 yin3 ju1 ， zi4 cheng1 shan1 ze2 zhi1 qu2 ru2 。
- yao1 feng1 zhu4 yue4 you3 ting2 guan1 ， yi3 dao4 zi4 guang3 he2 qi2 qu2 。
- san1 jiang1 xue3 lang4 yu2 long2 ku1 ， qian1 gu3 fu2 tian1 reng2 yu4 ri4 。
- zha4 tun1 ya2 si4 gui1 zui4 xiong1 ， shi2 juan4 bo1 lan2 ru4 yin2 bi3 。
- tian1 chu3 ci3 jing3 fei1 han2 jiong3 ， jing1 ying2 jie2 guan1 gui1 xiang1 zhun3 。
- wan4 zhu1 cang1 shi2 yun2 zhu2 gen1 ， shi2 qing3 hong2 qu2 bo1 zhao4 ying3 。
- yi4 shi2 bi4 zhao3 yao2 mao2 zhui1 ， tong2 men2 tai4 ban4 tong1 jin1 gui1 。
- yi1 ban1 yi4 ji2 he2 zu2 dao4 ， fu4 gui1 you3 ci3 zhi1 wei2 shui2 。
- jing4 qing1 huang3 yu3 chen2 huan2 ge2 ， pang2 fu2 tian1 sui2 jiu4 xing2 ji4 。
- wen2 dao4 zhu1 huang2 jin4 bi3 chuang2 ， ding4 you3 cong2 shu1 zeng1 li4 ze2 。

## 注释

## 译文

## 赏析
