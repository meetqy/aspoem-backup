---
id: ge-sheng-zhong-zhu-ren-ge-jian-he-fu-he-yi-shou
title: 諸人各見和復和一首
titlePinyin: zhu1 ren2 ge4 jian4 he2 fu4 he2 yi4 shou3
titleSlug: zhu-ren-ge-jian-he-fu-he-yi-shou
author: 葛勝仲
authorPinyin: ge3 sheng4 zhong4
authorSlug: ge-sheng-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我祖還笏歸樂天，不羡戴冕兼乘軒。
- 掃門笑傲寄元趣，一龕相對惟金仙。
- 辭藻翩翩能析理，字字清奇中商徴。
- 響泉韻磬初不施，見色聞聲自真意。
- 從來家學傳青箱，禄侈萬石今方将。
- 此篇不愁暫飛去，天相斯文終不亡。
- 孫曾秀傑今層出，餘慶仰承君子澤。
- 莫言臨絕似獲麟，請看筆頭扛鼎力。

## 拼音

- wo3 zu3 huan2 hu4 gui1 le4 tian1 ， bu2 xian4 dai4 mian3 jian1 cheng2 xuan1 。
- sao3 men2 xiao4 ao4 ji4 yuan2 qu4 ， yi4 kan1 xiang1 dui4 wei2 jin1 xian1 。
- ci2 zao3 pian1 pian1 neng2 xi1 li3 ， zi4 zi4 qing1 qi2 zhong1 shang1 zhi3 。
- xiang3 quan2 yun4 qing4 chu1 bu4 shi1 ， jian4 se4 wen2 sheng1 zi4 zhen1 yi4 。
- cong2 lai2 jia1 xue2 chuan2 qing1 xiang1 ， lu4 chi3 wan4 shi2 jin1 fang1 jiang1 。
- ci3 pian1 bu4 chou2 zan4 fei1 qu4 ， tian1 xiang1 si1 wen2 zhong1 bu4 wang2 。
- sun1 ceng2 xiu4 jie2 jin1 ceng2 chu1 ， yu2 qing4 yang3 cheng2 jun1 zi3 ze2 。
- mo4 yan2 lin2 jue2 si4 huo4 lin2 ， qing3 kan4 bi3 tou2 kang2 ding3 li4 。

## 注释

## 译文

## 赏析
