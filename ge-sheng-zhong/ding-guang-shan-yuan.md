---
id: ge-sheng-zhong-ding-guang-shan-yuan
title: 定光禪院
titlePinyin: ding4 guang1 shan4 yuan4
titleSlug: ding-guang-shan-yuan
author: 葛勝仲
authorPinyin: ge3 sheng4 zhong4
authorSlug: ge-sheng-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 雲巖五花樹，下臨碧玉潭。
- 泛泛石溜中，此獨潴揉藍。
- 潭底玉石響，聲如奏韶咸。
- 名從襄陽樣，山神固不甘。
- 姓字汙山谷，貞元歲所鑱。
- 我來事登覽，云有神龍潛。
- 驕陽虔禬禱，膏乳一境霑。
- 靈祠錫碩號，丹雘飛楹簷。
- 僧廬鎖深閟，靈境超塵凡。
- 懸瀑二十丈，銀河掛高巖。
- 飛流濺珠琲，餘潤霑松杉。
- 震響洶朝夕，數里聲不殱。
- 禪客伴幽討，高下皆窮探。
- 猿鶴不足數，俗駕從譏嫌。
- 何當叨龍宮，寶方求玉函。

## 拼音

- yun2 yan2 wu3 hua1 shu4 ， xia4 lin2 bi4 yu4 tan2 。
- fan4 fan4 shi2 liu1 zhong1 ， ci3 du2 zhu1 rou2 lan2 。
- tan2 di3 yu4 shi2 xiang3 ， sheng1 ru2 zou4 shao2 xian2 。
- ming2 cong2 xiang1 yang2 yang4 ， shan1 shen2 gu4 bu4 gan1 。
- xing4 zi4 wu1 shan1 gu3 ， zhen1 yuan2 sui4 suo3 chan2 。
- wo3 lai2 shi4 deng1 lan3 ， yun2 you3 shen2 long2 qian2 。
- jiao1 yang2 qian2 gui4 dao3 ， gao1 ru3 yi2 jing4 zhan1 。
- ling2 ci2 xi1 shuo4 hao4 ， dan1 huo4 fei1 ying2 yan2 。
- seng1 lu2 suo3 shen1 bi4 ， ling2 jing4 chao1 chen2 fan2 。
- xuan2 pu4 er4 shi2 zhang4 ， yin2 he2 gua4 gao1 yan2 。
- fei1 liu2 jian4 zhu1 bei4 ， yu2 run4 zhan1 song1 shan1 。
- zhen4 xiang3 xiong1 zhao1 xi1 ， shu4 li3 sheng1 bu4 jian1 。
- shan4 ke4 ban4 you1 tao3 ， gao1 xia4 jie1 qiong2 tan4 。
- yuan2 he4 bu4 zu2 shu4 ， su2 jia4 cong2 ji1 xian2 。
- he2 dang1 dao1 long2 gong1 ， bao3 fang1 qiu2 yu4 han2 。

## 注释

## 译文

## 赏析
