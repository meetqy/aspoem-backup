---
id: ge-sheng-zhong-jiu-yue-er-shi-si-ri-pei-shao-yun-zuo-xia-yin-zhu-shi-lin-ting-yi-zhu-xing-zhong-ji-qi-di-shi-wei-yun-xi-shang-tong-fu
title: 九月二十四日陪少藴左轄飲朱氏林亭以朱行中寄其弟詩爲韻席上同賦
titlePinyin: jiu3 yue4 er4 shi2 si4 ri4 pei2 shao3 yun4 zuo3 xia2 yin3 zhu1 shi4 lin2 ting2 yi3 zhu1 xing2 zhong1 ji4 qi2 di4 shi1 wei2 yun4 xi2 shang4 tong2 fu4
titleSlug: jiu-yue-er-shi-si-ri-pei-shao-yun-zuo-xia-yin-zhu-shi-lin-ting-yi-zhu-xing-zhong-ji-qi-di-shi-wei-yun-xi-shang-tong-fu
author: 葛勝仲
authorPinyin: ge3 sheng4 zhong4
authorSlug: ge-sheng-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 蕭晨天宇澄，雲物掃氛霿。
- 寒飈振飛藿，策策商聲中。
- 官散無町畦，出若孤雲縦。
- 仰懷山中相，隱居鄰二仲。
- 駕言訪精舍，連日食指動。
- 午坐烹茶龍，夜飲燒燭鳳。
- 殷勤數啗我，省煩慚閔貢。
- 美哉澄空隄，松竹鎻巗洞。
- 怪石初平留，嘉樹橐駝種。
- 山水有清音，招隐詩可誦。
- 初如叩清角，乍若聽幽美。
- 窺臨已不惡，況乃陪營從。
- 清談木霏屑，圓機盤走汞。
- 清寒逼吟魄，不起梨雲夢。
- 半生了官事，今假幸少空。
- 坐有第一流，不飲宜自訟。
- 人生行樂耳，急若奉漏甕。
- 東山恐不免，衮職行登用。
- 槎通天衢升，茅茹諸賢共。
- 惟有數奇人，辛苦仍耘葑。

## 拼音

- xiao1 chen2 tian1 yu3 cheng2 ， yun2 wu4 sao3 fen1 meng2 。
- han2 biao1 zhen4 fei1 huo4 ， ce4 ce4 shang1 sheng1 zhong1 。
- guan1 san4 wu2 ting3 qi2 ， chu1 ruo4 gu1 yun2 zong4 。
- yang3 huai2 shan1 zhong1 xiang1 ， yin3 ju1 lin2 er4 zhong4 。
- jia4 yan2 fang3 jing1 she4 ， lian2 ri4 shi2 zhi3 dong4 。
- wu3 zuo4 peng1 cha2 long2 ， ye4 yin3 shao1 zhu2 feng4 。
- yin1 qin2 shu4 dan4 wo3 ， sheng3 fan2 can2 min3 gong4 。
- mei3 zai1 cheng2 kong1 di1 ， song1 zhu2 suo3 yan2 dong4 。
- guai4 shi2 chu1 ping2 liu2 ， jia1 shu4 tuo2 tuo2 zhong3 。
- shan1 shui3 you3 qing1 yin1 ， zhao1 yin3 shi1 ke3 song4 。
- chu1 ru2 kou4 qing1 jiao3 ， zha4 ruo4 ting1 you1 mei3 。
- kui1 lin2 yi3 bu2 e4 ， kuang4 nai3 pei2 ying2 cong2 。
- qing1 tan2 mu4 fei1 xie4 ， yuan2 ji1 pan2 zou3 gong3 。
- qing1 han2 bi1 yin2 po4 ， bu4 qi3 li2 yun2 meng4 。
- ban4 sheng1 le0 guan1 shi4 ， jin1 jia3 xing4 shao3 kong1 。
- zuo4 you3 di4 yi1 liu2 ， bu4 yin3 yi2 zi4 song4 。
- ren2 sheng1 xing2 le4 er3 ， ji2 ruo4 feng4 lou4 weng4 。
- dong1 shan1 kong3 bu4 mian3 ， gun3 zhi2 xing2 deng1 yong4 。
- cha2 tong1 tian1 qu2 sheng1 ， mao2 ru2 zhu1 xian2 gong4 。
- wei2 you3 shu4 qi2 ren2 ， xin1 ku3 reng2 yun2 feng1 。

## 注释

## 译文

## 赏析
