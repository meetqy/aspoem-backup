---
id: ge-sheng-zhong-song-you-fu-shi-ju-ye-song-zhi-xi-men-shi-fang-you-wai-jiu-zhi-qi-ji-mu-wu-liao-gui-bu-de-wo-zuo-shi-wu-shou-que-ji-yi-feng-yun-ru-zhuang-huai-wei-yun-qi-er
title: 送友赴試鉅野送之西門時方有外舅之戚極目無聊歸不得卧作詩五首却寄以風雲入壯懷爲韻  其二
titlePinyin: song4 you3 fu4 shi4 ju4 ye3 song4 zhi1 xi1 men2 shi2 fang1 you3 wai4 jiu4 zhi1 qi1 ji2 mu4 wu2 liao2 gui1 bu4 de2 wo4 zuo4 shi1 wu3 shou3 que4 ji4 yi3 feng1 yun2 ru4 zhuang4 huai2 wei2 yun4     qi2 er4
titleSlug: song-you-fu-shi-ju-ye-song-zhi-xi-men-shi-fang-you-wai-jiu-zhi-qi-ji-mu-wu-liao-gui-bu-de-wo-zuo-shi-wu-shou-que-ji-yi-feng-yun-ru-zhuang-huai-wei-yun-qi-er
author: 葛勝仲
authorPinyin: ge3 sheng4 zhong4
authorSlug: ge-sheng-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 此子早樹立，抗志高浮雲。
- 委蛇處州巷，頗以雋秀聞。
- 挾書從我遊，追琢益自勤。
- 便便經與史，用志初不分。
- 疑篇了咄嗟，確論摧紛紜。
- 文辭近道要，見者筆爲焚。
- 差肩魯諸儒，藹藹揚清芬。
- 秋風濟陽戰，足掃千人軍。
- 只今呼賀酒，佇子歸策勲。

## 拼音

- ci3 zi3 zao3 shu4 li4 ， kang4 zhi4 gao1 fu2 yun2 。
- wei1 yi2 chu3 zhou1 xiang4 ， po1 yi3 jun4 xiu4 wen2 。
- xie2 shu1 cong2 wo3 you2 ， zhui1 zhuo2 yi4 zi4 qin2 。
- bian4 bian4 jing1 yu3 shi3 ， yong4 zhi4 chu1 bu4 fen1 。
- yi2 pian1 le0 duo1 jie1 ， que4 lun4 cui1 fen1 yun2 。
- wen2 ci2 jin4 dao4 yao4 ， jian4 zhe3 bi3 wei2 fen2 。
- cha4 jian1 lu3 zhu1 ru2 ， ai3 ai3 yang2 qing1 fen1 。
- qiu1 feng1 ji4 yang2 zhan4 ， zu2 sao3 qian1 ren2 jun1 。
- zhi1 jin1 hu1 he4 jiu3 ， zhu4 zi3 gui1 ce4 xun1 。

## 注释

## 译文

## 赏析
