---
id: ge-sheng-zhong-meng-wei-xin-shi-xie-bi-xian-shang-shu-xiang-bi-jia-shen-shi-wei-xin-fang-kan-zheng-san-guo-shi-zhe-yi-yun-pan-he
title: 蒙維心示謝必先尚書餉筆佳什時維心方刊正三國史輙依韻攀和
titlePinyin: meng2 wei2 xin1 shi4 xie4 bi4 xian1 shang4 shu1 xiang3 bi3 jia1 shen2 shi2 wei2 xin1 fang1 kan1 zheng4 san1 guo2 shi3 zhe2 yi1 yun4 pan1 he2
titleSlug: meng-wei-xin-shi-xie-bi-xian-shang-shu-xiang-bi-jia-shen-shi-wei-xin-fang-kan-zheng-san-guo-shi-zhe-yi-yun-pan-he
author: 葛勝仲
authorPinyin: ge3 sheng4 zhong4
authorSlug: ge-sheng-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 谷口之孫材刃銛，如針處囊立見尖。
- 平生苦心在墳索，入月猶未高騎蟾。
- 若嫌壽史六十五，論次未必三長兼。
- 與時諱惡難僂指，爲米溢美堪掀髯。
- 浪言張華爲輟筆，至今詆者口不箝。
- 因持衆製事編削，管城雖老聊復拈。
- 明明褒譏淆涇渭，欲向素王師謹嚴。
- 已刪卧龍無将略，過實仍刊諸葛瞻。
- 東陽尚書助述作，束穎分餉出寶奩。
- 自言宸廷夙霑賜，今以歸奉餘不潛。
- 鷄距鹿毛青鏤管，品制一一形標籤。
- 昔冠神羊書白簡，痛擊姦佞如針砭。
- 并與書法奉君子，大書特書不可淹。
- 懸知南董奮直筆，首於三馬誅姦憸。

## 拼音

- gu3 kou3 zhi1 sun1 cai2 ren4 xian1 ， ru2 zhen1 chu3 nang2 li4 jian4 jian1 。
- ping2 sheng1 ku3 xin1 zai4 fen2 suo3 ， ru4 yue4 you2 wei4 gao1 qi2 chan2 。
- ruo4 xian2 shou4 shi3 liu4 shi2 wu3 ， lun4 ci4 wei4 bi4 san1 chang2 jian1 。
- yu3 shi2 hui4 e4 nan2 lü3 zhi3 ， wei2 mi3 yi4 mei3 kan1 xian1 ran2 。
- lang4 yan2 zhang1 hua2 wei2 chuo4 bi3 ， zhi4 jin1 di3 zhe3 kou3 bu4 qian2 。
- yin1 chi2 zhong4 zhi4 shi4 bian1 xiao1 ， guan3 cheng2 sui1 lao3 liao2 fu4 nian1 。
- ming2 ming2 bao1 ji1 xiao2 jing1 wei4 ， yu4 xiang4 su4 wang2 shi1 jin3 yan2 。
- yi3 shan1 wo4 long2 wu2 jiang4 lüe4 ， guo4 shi2 reng2 kan1 zhu1 ge3 zhan1 。
- dong1 yang2 shang4 shu1 zhu4 shu4 zuo4 ， shu4 ying3 fen1 xiang3 chu1 bao3 lian2 。
- zi4 yan2 chen2 ting2 su4 zhan1 ci4 ， jin1 yi3 gui1 feng4 yu2 bu4 qian2 。
- ji1 ju4 lu4 mao2 qing1 lou4 guan3 ， pin3 zhi4 yi1 yi1 xing2 biao1 qian1 。
- xi1 guan1 shen2 yang2 shu1 bai2 jian3 ， tong4 ji1 jian1 ning4 ru2 zhen1 bian1 。
- bing4 yu3 shu1 fa3 feng4 jun1 zi3 ， da4 shu1 te4 shu1 bu4 ke3 yan1 。
- xuan2 zhi1 nan2 dong3 fen4 zhi2 bi3 ， shou3 wu1 san1 ma3 zhu1 jian1 xian1 。

## 注释

## 译文

## 赏析
