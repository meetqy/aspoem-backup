---
id: ge-sheng-zhong-wei-qing-di-he-shi-jia-shen-fu-he-yi-shou
title: 衛卿弟和詩佳甚復和一首
titlePinyin: wei4 qing1 di4 he2 shi1 jia1 shen4 fu4 he2 yi4 shou3
titleSlug: wei-qing-di-he-shi-jia-shen-fu-he-yi-shou
author: 葛勝仲
authorPinyin: ge3 sheng4 zhong4
authorSlug: ge-sheng-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 俗人雪句如翻水，陳言堪弔剡藤紙。
- 子詩清如扇上讚，使我三歎不能已。
- 妍姿與雪爭輕明，白戰不道飛瑶瓊。
- 西神山畔芙蓉水，好招煙艇浮澄瀛。
- 千巖不必山陰道，何處輕飄看不好。
- 百觚判斷速呼客，莫待睍消還畀昊。
- 天儲此景娯閒人，貯瓶潑茗甘流津。
- 茅簷從此便歸隱，不待人呼祁孔賓。

## 拼音

- su2 ren2 xue3 ju4 ru2 fan1 shui3 ， chen2 yan2 kan1 diao4 yan3 teng2 zhi3 。
- zi3 shi1 qing1 ru2 shan4 shang4 zan4 ， shi3 wo3 san1 tan4 bu4 neng2 yi3 。
- yan2 zi1 yu3 xue3 zheng1 qing1 ming2 ， bai2 zhan4 bu2 dao4 fei1 yao2 qiong2 。
- xi1 shen2 shan1 pan4 fu2 rong2 shui3 ， hao3 zhao1 yan1 ting3 fu2 cheng2 ying2 。
- qian1 yan2 bu2 bi4 shan1 yin1 dao4 ， he2 chu3 qing1 piao1 kan4 bu4 hao3 。
- bai3 gu1 pan4 duan4 su4 hu1 ke4 ， mo4 dai4 xian4 xiao1 huan2 bi4 hao4 。
- tian1 chu3 ci3 jing3 yu2 xian2 ren2 ， zhu4 ping2 po1 ming2 gan1 liu2 jin1 。
- mao2 yan2 cong2 ci3 bian4 gui1 yin3 ， bu2 dai4 ren2 hu1 qi2 kong3 bin1 。

## 注释

## 译文

## 赏析
