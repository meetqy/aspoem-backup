---
id: ge-sheng-zhong-ci-yun-lu-xing-zhi-zhi-yuan-jian-zeng
title: 次韻盧行之知原見贈
titlePinyin: ci4 yun4 lu2 xing2 zhi1 zhi1 yuan2 jian4 zeng4
titleSlug: ci-yun-lu-xing-zhi-zhi-yuan-jian-zeng
author: 葛勝仲
authorPinyin: ge3 sheng4 zhong4
authorSlug: ge-sheng-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 元豐詩禮將，勲略傳萬口。
- 長城國西陲，寄託十年久。
- 折箠笞黠羌，游魂屢窮走。
- 羊公緩裘带，李廣静刁斗。
- 黑頭已青雲，日昃笑擊缶。
- 陰功與忠諫，二俱宜有後。
- 繩繩丈夫子，茂宰最稱首。
- 不裁猶能裁，應有既盡有。
- 丘墳三十車，習復不置手。
- 尚友千載人，豈論骨已朽。
- 芳蘭秀深林，嘉芑就菑畝。
- 宜爲數旬客，顧作三日婦。
- 行聞尺一來，內閣延枚叟。

## 拼音

- yuan2 feng1 shi1 li3 jiang1 ， xun1 lüe4 chuan2 wan4 kou3 。
- chang2 cheng2 guo2 xi1 chui2 ， ji4 tuo1 shi2 nian2 jiu3 。
- zhe2 chui2 chi1 xia2 qiang1 ， you2 hun2 lü3 qiong2 zou3 。
- yang2 gong1 huan3 qiu2 dai4 ， li3 guang3 jing4 diao1 dou4 。
- hei1 tou2 yi3 qing1 yun2 ， ri4 ze4 xiao4 ji1 fou3 。
- yin1 gong1 yu3 zhong1 jian4 ， er4 ju4 yi2 you3 hou4 。
- sheng2 sheng2 zhang4 fu0 zi3 ， mao4 zai3 zui4 cheng1 shou3 。
- bu4 cai2 you2 neng2 cai2 ， ying1 you3 ji4 jin4 you3 。
- qiu1 fen2 san1 shi2 ju1 ， xi2 fu4 bu2 zhi4 shou3 。
- shang4 you3 qian1 zai4 ren2 ， qi3 lun4 gu3 yi3 xiu3 。
- fang1 lan2 xiu4 shen1 lin2 ， jia1 qi3 jiu4 zi1 mu3 。
- yi2 wei2 shu4 xun2 ke4 ， gu4 zuo4 san1 ri4 fu4 。
- xing2 wen2 chi3 yi4 lai2 ， nei4 ge2 yan2 mei2 sou3 。

## 注释

## 译文

## 赏析
