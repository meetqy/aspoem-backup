---
id: ye-run-ying-ti-xu
title: 莺啼序
titlePinyin: ying1 ti2 xu4
titleSlug: ying-ti-xu
author: 叶润
authorPinyin: ye4 run4
authorSlug: ye-run
dynasty: 宋
dynastyPinyin: song4
dynastySlug: song
tags: []
---

## 正文

- 离骚困吟梦醒，访台城旧路。
- 问流水、东入沧溟，还解流转西否。
- 乌衣梦、浪传故国，晴烟冉冉宫墙树。
- 念吟魂凄断，待随燕子来去。
- 回首十年，阑锦花场，趁吟云赋雨。
- 可曾对、宝瑟知音，高轩为谁轻驻。
- 倚东风、愁长笑短，水云深、春江日暮。
- 伴羁怀，唯有征衫，贮寒半缕。
- 高情谩赋，蕙带兰襟，蛾眉古来相妒。
- 英雄到、江南易老。
- 后来谁更，风景伤心，泪沾樽俎。
- 登山宴水，横江酹酒，倾将慷慨酬形势，付兴亡、一笑翻歌舞。
- 独醒难继山公，上马旌旗动，又还惊起鸥鹭。
- 危亭恨极，落尽寒香，怕道断肠句。
- 有多少、行星翠点，春浅寒深，孕粉藏香，蝶清蜂瘦。
- 因孤彩笔芳笺，拟待倩取游丝，系却离绪。
- 旋□□、写入鸣弦柱。
- 曲高调古。
- 更人何在，谁比和、此幽素。

## 拼音

- li2 sao1 kun4 yin2 meng4 xing3 ， fang3 tai2 cheng2 jiu4 lu4 。
- wen4 liu2 shui3 、 dong1 ru4 cang1 ming2 ， hai2 jie3 liu2 zhuan3 xi1 fou3 。
- wu1 yi1 meng4 、 lang4 chuan2 gu4 guo2 ， qing2 yan1 ran3 ran3 gong1 qiang2 shu4 。
- nian4 yin2 hun2 qi1 duan4 ， dai4 sui2 yan4 zi0 lai2 qu4 。
- hui2 shou3 shi2 nian2 ， lan2 jin3 hua1 chang3 ， chen4 yin2 yun2 fu4 yu3 。
- ke3 ceng2 dui4 、 bao3 se4 zhi1 yin1 ， gao1 xuan1 wei4 shui2 qing1 zhu4 。
- yi3 dong1 feng1 、 chou2 chang2 xiao4 duan3 ， shui3 yun2 shen1 、 chun1 jiang1 ri4 mu4 。
- ban4 ji1 huai2 ， wei2 you3 zheng1 shan1 ， zhu4 han2 ban4 lü3 。
- gao1 qing2 man4 fu4 ， hui4 dai4 lan2 jin1 ， e2 mei2 gu3 lai2 xiang1 du4 。
- ying1 xiong2 dao4 、 jiang1 nan2 yi4 lao3 。
- hou4 lai2 shui2 geng4 ， feng1 jing3 shang1 xin1 ， lei4 zhan1 zun1 zu3 。
- deng1 shan1 yan4 shui3 ， heng2 jiang1 lei4 jiu3 ， qing1 jiang1 kang1 kai3 chou2 xing2 shi4 ， fu4 xing1 wang2 、 yi2 xiao4 fan1 ge1 wu3 。
- du2 xing3 nan2 ji4 shan1 gong1 ， shang4 ma3 jing1 qi2 dong4 ， you4 hai2 jing1 qi3 ou1 lu4 。
- wei1 ting2 hen4 ji2 ， luo4 jin4 han2 xiang1 ， pa4 dao4 duan4 chang2 ju4 。
- you3 duo1 shao3 、 xing2 xing1 cui4 dian3 ， chun1 qian3 han2 shen1 ， yun4 fen3 zang4 xiang1 ， die2 qing1 feng1 shou4 。
- yin1 gu1 cai3 bi3 fang1 jian1 ， ni3 dai4 qian4 qu3 you2 si1 ， xi4 que4 li2 xu4 。
- xuan2 □□、 xie3 ru4 ming2 xian2 zhu4 。
- qu3 gao1 diao4 gu3 。
- geng4 ren2 he2 zai4 ， shui2 bi3 he2 、 ci3 you1 su4 。

## 注释

## 译文

## 赏析
