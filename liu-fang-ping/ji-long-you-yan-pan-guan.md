---
id: liu-fang-ping-ji-long-you-yan-pan-guan
title: 寄隴右嚴判官
titlePinyin: ji4 long3 you4 yan2 pan4 guan1
titleSlug: ji-long-you-yan-pan-guan
author: 劉方平
authorPinyin: liu2 fang1 ping2
authorSlug: liu-fang-ping
dynasty: 唐
dynastyPinyin: tang2
dynastySlug: tang
tags: [] 
---

## 正文

- 副相西征重，蒼生屬望晨。
- 還同周薄伐，不取漢和親。
- 虜陣摧枯易，王師決勝頻。
- 高旗臨鼓角，太白靜風塵。
- 赤狄爭歸化，青羌已請臣。
- 遙傳閫外美，盛選幕中賓。
- 玉劒光初發，冰壺色自真。
- 忠貞期報主，章服豈榮身。
- 邊草含風綠，征鴻過月新。
- 胡笳長出塞，隴水半歸秦。
- 絕漠多來往，連年厭苦辛。
- 路經西漢雪，家擲後園春。
- 誰念煙雲裏，深居汝潁濱。
- 一叢黃菊地，九日白衣人。
- 松葉疎開嶺，桃花密映津。
- 縑書若有寄，爲訪許由鄰。

## 拼音

- fu4 xiang1 xi1 zheng1 zhong4 ， cang1 sheng1 shu3 wang4 chen2 。
- huan2 tong2 zhou1 bao2 fa2 ， bu4 qu3 han4 he2 qin1 。
- lu3 zhen4 cui1 ku1 yi4 ， wang2 shi1 jue2 sheng4 bin1 。
- gao1 qi2 lin2 gu3 jiao3 ， tai4 bai2 jing4 feng1 chen2 。
- chi4 di2 zheng1 gui1 hua4 ， qing1 qiang1 yi3 qing3 chen2 。
- yao2 chuan2 kun3 wai4 mei3 ， sheng4 xuan3 mu4 zhong1 bin1 。
- yu4 jian4 guang1 chu1 fa1 ， bing1 hu2 se4 zi4 zhen1 。
- zhong1 zhen1 qi1 bao4 zhu3 ， zhang1 fu2 qi3 rong2 shen1 。
- bian1 cao3 han2 feng1 lü4 ， zheng1 hong2 guo4 yue4 xin1 。
- hu2 jia1 chang2 chu1 sai4 ， long3 shui3 ban4 gui1 qin2 。
- jue2 mo4 duo1 lai2 wang3 ， lian2 nian2 yan4 ku3 xin1 。
- lu4 jing1 xi1 han4 xue3 ， jia1 zhi4 hou4 yuan2 chun1 。
- shui2 nian4 yan1 yun2 li3 ， shen1 ju1 ru3 ying3 bin1 。
- yi4 cong2 huang2 ju2 di4 ， jiu3 ri4 bai2 yi1 ren2 。
- song1 ye4 shu1 kai1 ling3 ， tao2 hua1 mi4 ying4 jin1 。
- jian1 shu1 ruo4 you3 ji4 ， wei2 fang3 xu1 you2 lin2 。

## 注释

## 译文

## 赏析
