---
id: liu-yong-po-zhen-le
title: 破阵乐
titlePinyin: po4 zhen4 le4
titleSlug: po-zhen-le
author: 柳永
authorPinyin: liu3 yong3
authorSlug: liu-yong
dynasty: 宋
dynastyPinyin: song4
dynastySlug: song
tags: []
---

## 正文

- 露花倒影，烟芜蘸碧，灵沼波暖。
- 金柳摇风树树，系彩舫龙舟遥岸。
- 千步虹桥，参差雁齿，直趋水殿。
- 绕金堤、曼衍鱼龙戏，簇娇春罗绮，喧天丝管。
- 霁色荣光，望中似睹，蓬莱清浅。
- 时见。
- 凤辇宸游，鸾觞禊饮，临翠水、开镐宴。
- 两两轻舠飞画楫，竞夺锦标霞烂。
- 罄欢娱，歌鱼藻，徘徊宛转。
- 别有盈盈游女，各委明珠，争收翠羽，相将归远。
- 渐觉云海沈沈，洞天日晚。

## 拼音

- lu4 hua1 dao4 ying3 ， yan1 wu2 zhan4 bi4 ， ling2 zhao3 bo1 nuan3 。
- jin1 liu3 yao2 feng1 shu4 shu4 ， xi4 cai3 fang3 long2 zhou1 yao2 an4 。
- qian1 bu4 hong2 qiao2 ， cen1 ci1 yan4 chi3 ， zhi2 qu1 shui3 dian4 。
- rao4 jin1 di1 、 man4 yan3 yu2 long2 xi4 ， cu4 jiao1 chun1 luo2 qi3 ， xuan1 tian1 si1 guan3 。
- ji4 se4 rong2 guang1 ， wang4 zhong1 si4 du3 ， peng2 lai2 qing1 qian3 。
- shi2 jian4 。
- feng4 nian3 chen2 you2 ， luan2 shang1 xi4 yin3 ， lin2 cui4 shui3 、 kai1 hao4 yan4 。
- liang3 liang3 qing1 dao1 fei1 hua4 ji2 ， jing4 duo2 jin3 biao1 xia2 lan4 。
- qing4 huan1 yu2 ， ge1 yu2 zao3 ， pai2 huai2 wan3 zhuan3 。
- bie2 you3 ying2 ying2 you2 nü3 ， ge4 wei3 ming2 zhu1 ， zheng1 shou1 cui4 yu3 ， xiang1 jiang1 gui1 yuan3 。
- jian4 jue2 yun2 hai3 shen3 shen3 ， dong4 tian1 ri4 wan3 。

## 注释

## 译文

## 赏析
