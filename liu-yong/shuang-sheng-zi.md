---
id: liu-yong-shuang-sheng-zi
title: 双声子
titlePinyin: shuang1 sheng1 zi3
titleSlug: shuang-sheng-zi
author: 柳永
authorPinyin: liu3 yong3
authorSlug: liu-yong
dynasty: 宋
dynastyPinyin: song4
dynastySlug: song
tags: []
---

## 正文

- 晚天萧索，断蓬踪迹，乘兴兰棹东游。
- 三吴风景，姑苏台榭，牢落暮霭初收。
- 夫差旧国，香径没、徒有荒丘。
- 繁华处，悄无睹，惟闻麋鹿呦呦。
- 想当年、空运筹决战，图王取霸无休。
- 江山如画，云涛烟浪，翻输范蠡扁舟。
- 验前经旧史，嗟漫载、当日风流。
- 斜阳暮草茫茫，尽成万古遗愁。

## 拼音

- wan3 tian1 xiao1 suo3 ， duan4 peng2 zong1 ji4 ， cheng2 xing4 lan2 zhao4 dong1 you2 。
- san1 wu2 feng1 jing3 ， gu1 su1 tai2 xie4 ， lao2 luo4 mu4 ai3 chu1 shou1 。
- fu1 chai1 jiu4 guo2 ， xiang1 jing4 mei2 、 tu2 you3 huang1 qiu1 。
- fan2 hua2 chu4 ， qiao1 wu2 du3 ， wei2 wen2 mi2 lu4 you1 you1 。
- xiang3 dang1 nian2 、 kong1 yun4 chou2 jue2 zhan4 ， tu2 wang2 qu3 ba4 wu2 xiu1 。
- jiang1 shan1 ru2 hua4 ， yun2 tao1 yan1 lang4 ， fan1 shu1 fan4 li3 pian1 zhou1 。
- yan4 qian2 jing1 jiu4 shi3 ， jie1 man4 zai3 、 dang1 ri4 feng1 liu2 。
- xie2 yang2 mu4 cao3 mang2 mang2 ， jin4 cheng2 wan4 gu3 yi2 chou2 。

## 注释

## 译文

## 赏析
