---
id: liu-yong-qi-shi
title: 戚氏
titlePinyin: qi1 shi4
titleSlug: qi-shi
author: 柳永
authorPinyin: liu3 yong3
authorSlug: liu-yong
dynasty: 宋
dynastyPinyin: song4
dynastySlug: song
tags: []
---

## 正文

- 晚秋天。
- 一霎微雨洒庭轩。
- 槛菊萧疏，井梧零乱惹残烟。
- 凄然。
- 望江关。
- 飞云黯淡夕阳间。
- 当时宋玉悲感，向此临水与登山。
- 远道迢递，行人凄楚，倦听陇水潺湲。
- 正蝉吟败叶，蛩响衰草，相应喧喧。
- 孤馆度日如年。
- 风露渐变，悄悄至更阑。
- 长天净，绛河清浅，皓月婵娟。
- 思绵绵。
- 夜永对景，那堪屈指，暗想从前。
- 未名未禄，绮陌红楼，往往经岁迁延。
- 帝里风光好，当年少日，暮宴朝欢。
- 况有狂朋怪侣，遇当歌、对酒竞留连。
- 别来迅景如梭，旧游似梦，烟水程何限。
- 念利名、憔悴长萦绊。
- 追往事、空惨愁颜。
- 漏箭移、稍觉轻寒。
- 渐呜咽、画角数声残。
- 对闲窗畔，停灯向晓，抱影无眠。

## 拼音

- wan3 qiu1 tian1 。
- yi2 sha4 wei1 yu3 sa3 ting2 xuan1 。
- kan3 ju2 xiao1 shu1 ， jing3 wu2 ling2 luan4 re3 can2 yan1 。
- qi1 ran2 。
- wang4 jiang1 guan1 。
- fei1 yun2 an4 dan4 xi1 yang2 jian1 。
- dang1 shi2 song4 yu4 bei1 gan3 ， xiang4 ci3 lin2 shui3 yu3 deng1 shan1 。
- yuan3 dao4 tiao2 di4 ， xing2 ren2 qi1 chu3 ， juan4 ting1 long3 shui3 chan2 yuan2 。
- zheng4 chan2 yin2 bai4 ye4 ， qiong2 xiang3 shuai1 cao3 ， xiang1 ying4 xuan1 xuan1 。
- gu1 guan3 du4 ri4 ru2 nian2 。
- feng1 lu4 jian4 bian4 ， qiao1 qiao1 zhi4 geng1 lan2 。
- chang2 tian1 jing4 ， jiang4 he2 qing1 qian3 ， hao4 yue4 chan2 juan1 。
- si1 mian2 mian2 。
- ye4 yong3 dui4 jing3 ， na4 kan1 qu1 zhi3 ， an4 xiang3 cong2 qian2 。
- wei4 ming2 wei4 lu4 ， qi3 mo4 hong2 lou2 ， wang3 wang3 jing1 sui4 qian1 yan2 。
- di4 li3 feng1 guang1 hao3 ， dang1 nian2 shao4 ri4 ， mu4 yan4 chao2 huan1 。
- kuang4 you3 kuang2 peng2 guai4 lü3 ， yu4 dang1 ge1 、 dui4 jiu3 jing4 liu2 lian2 。
- bie2 lai2 xun4 jing3 ru2 suo1 ， jiu4 you2 si4 meng4 ， yan1 shui3 cheng2 he2 xian4 。
- nian4 li4 ming2 、 qiao2 cui4 chang2 ying2 ban4 。
- zhui1 wang3 shi4 、 kong1 can3 chou2 yan2 。
- lou4 jian4 yi2 、 shao1 jue2 qing1 han2 。
- jian4 wu1 ye4 、 hua4 jiao3 shu4 sheng1 can2 。
- dui4 xian2 chuang1 pan4 ， ting2 deng1 xiang4 xiao3 ， bao4 ying3 wu2 mian2 。

## 注释

## 译文

## 赏析
