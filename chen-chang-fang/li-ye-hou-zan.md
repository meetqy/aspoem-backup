---
id: chen-chang-fang-li-ye-hou-zan
title: 李鄴侯贊
titlePinyin: li3 ye4 hou2 zan4
titleSlug: li-ye-hou-zan
author: 陳長方
authorPinyin: chen2 chang2 fang1
authorSlug: chen-chang-fang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 四海九州，如一戯具。
- 運之失機，人與俱仆。
- 嗟世小兒，坐旁窺觀。
- 擬指其手，目動心寒。
- 偉茲鄴侯，把握是器。
- 南西北東，唯所欲置。
- 先擣范陽，困賊兩河。
- 遠猷不施，遺孽遂多。
- 藉其餘智，指令李郭。
- 尚洗甲兵，二都清廓。
- 再造有唐，如漢子房。
- 留封亦謝，高卧嵩陽。
- 老居上宰，前星嵲屼。
- 誠動昏庸，陰銷篡奪。
- 寒暑迭運，今三百年。
- 巖巖英風，儼若在前。
- 我思古人，心焉密勿。
- 偉茲鄴侯，才不世出。

## 拼音

- si4 hai3 jiu3 zhou1 ， ru2 yi1 xi4 ju4 。
- yun4 zhi1 shi1 ji1 ， ren2 yu3 ju4 pu2 。
- jie1 shi4 xiao3 er2 ， zuo4 pang2 kui1 guan1 。
- ni3 zhi3 qi2 shou3 ， mu4 dong4 xin1 han2 。
- wei3 zi1 ye4 hou2 ， ba3 wo4 shi4 qi4 。
- nan2 xi1 bei3 dong1 ， wei2 suo3 yu4 zhi4 。
- xian1 dao3 fan4 yang2 ， kun4 zei2 liang3 he2 。
- yuan3 you2 bu4 shi1 ， yi2 nie4 sui4 duo1 。
- jie4 qi2 yu2 zhi4 ， zhi3 ling4 li3 guo1 。
- shang4 xi3 jia3 bing1 ， er4 dou1 qing1 kuo4 。
- zai4 zao4 you3 tang2 ， ru2 han4 zi3 fang2 。
- liu2 feng1 yi4 xie4 ， gao1 wo4 song1 yang2 。
- lao3 ju1 shang4 zai3 ， qian2 xing1 nie4 wu4 。
- cheng2 dong4 hun1 yong1 ， yin1 xiao1 cuan4 duo2 。
- han2 shu3 die2 yun4 ， jin1 san1 bai3 nian2 。
- yan2 yan2 ying1 feng1 ， yan3 ruo4 zai4 qian2 。
- wo3 si1 gu3 ren2 ， xin1 yan1 mi4 wu4 。
- wei3 zi1 ye4 hou2 ， cai2 bu2 shi4 chu1 。

## 注释

## 译文

## 赏析
