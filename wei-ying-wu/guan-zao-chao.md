---
id: wei-ying-wu-guan-zao-chao
title: 觀早朝
titlePinyin: guan1 zao3 chao2
titleSlug: guan-zao-chao
author: 韋應物
authorPinyin: wei2 ying1 wu4
authorSlug: wei-ying-wu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 伐鼓通嚴城，車馬溢廣躔。
- 煌煌列明燭，朝服照華鮮。
- 金門杳深沈，尚聽清漏傳。
- 河漢忽已沒，司閽啓晨關。
- 丹殿據龍首，崔嵬對南山。
- 寒生千門裏，日照雙闕間。
- 禁旅下成列，爐香起中天。
- 輝輝覩明聖，濟濟行俊賢。
- 媿無鴛鷺姿，短翮空飛還。
- 誰當假毛羽，雲路相追攀。

## 拼音

- fa2 gu3 tong1 yan2 cheng2 ， ju1 ma3 yi4 guang3 chan2 。
- huang2 huang2 lie4 ming2 zhu2 ， chao2 fu2 zhao4 hua2 xian1 。
- jin1 men2 yao3 shen1 shen3 ， shang4 ting1 qing1 lou4 chuan2 。
- he2 han4 hu1 yi3 mei2 ， si1 hun1 qi3 chen2 guan1 。
- dan1 dian4 ju4 long2 shou3 ， cui1 wei2 dui4 nan2 shan1 。
- han2 sheng1 qian1 men2 li3 ， ri4 zhao4 shuang1 que4 jian4 。
- jin4 lü3 xia4 cheng2 lie4 ， lu2 xiang1 qi3 zhong1 tian1 。
- hui1 hui1 du3 ming2 sheng4 ， ji4 ji4 xing2 jun4 xian2 。
- kui4 wu2 yuan1 lu4 zi1 ， duan3 he2 kong1 fei1 huan2 。
- shui2 dang1 jia3 mao2 yu3 ， yun2 lu4 xiang1 zhui1 pan1 。

## 注释

## 译文

## 赏析
