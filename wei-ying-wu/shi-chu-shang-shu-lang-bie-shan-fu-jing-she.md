---
id: wei-ying-wu-shi-chu-shang-shu-lang-bie-shan-fu-jing-she
title: 始除尚書郎別善福精舍
titlePinyin: shi3 chu2 shang4 shu1 lang2 bie2 shan4 fu2 jing1 she4
titleSlug: shi-chu-shang-shu-lang-bie-shan-fu-jing-she
author: 韋應物
authorPinyin: wei2 ying1 wu4
authorSlug: wei-ying-wu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 簡略非世器，委身同草木。
- 逍遙精舍居，飲酒自爲足。
- 累日曾一櫛，對書常懶讀。
- 社臘會高年，山川恣遊矚。
- 明世方選士，中朝懸美祿。
- 除書忽到門，冠帶便拘束。
- 愧忝郎署跡，謬蒙君子錄。
- 俯仰垂華纓，飄颻翔輕轂。
- 行將親愛別，戀此西澗曲。
- 遠峰明夕川，夏雨生衆綠。
- 迅風飄野路，廻首不遑宿。
- 明晨下煙閣，白雲在幽谷。

## 拼音

- jian3 lüe4 fei1 shi4 qi4 ， wei3 shen1 tong2 cao3 mu4 。
- xiao1 yao2 jing1 she4 ju1 ， yin3 jiu3 zi4 wei2 zu2 。
- lei4 ri4 ceng2 yi2 zhi4 ， dui4 shu1 chang2 lan3 du2 。
- she4 la4 hui4 gao1 nian2 ， shan1 chuan1 zi4 you2 zhu3 。
- ming2 shi4 fang1 xuan3 shi4 ， zhong1 chao2 xuan2 mei3 lu4 。
- chu2 shu1 hu1 dao4 men2 ， guan1 dai4 bian4 ju1 shu4 。
- kui4 tian3 lang2 shu3 ji4 ， miu4 meng2 jun1 zi3 lu4 。
- fu3 yang3 chui2 hua2 ying1 ， piao1 yao2 xiang2 qing1 gu3 。
- xing2 jiang1 qin1 ai4 bie2 ， lian4 ci3 xi1 jian4 qu3 。
- yuan3 feng1 ming2 xi1 chuan1 ， xia4 yu3 sheng1 zhong4 lü4 。
- xun4 feng1 piao1 ye3 lu4 ， hui2 shou3 bu4 huang2 su4 。
- ming2 chen2 xia4 yan1 ge2 ， bai2 yun2 zai4 you1 gu3 。

## 注释

## 译文

## 赏析
