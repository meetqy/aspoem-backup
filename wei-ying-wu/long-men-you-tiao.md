---
id: wei-ying-wu-long-men-you-tiao
title: 龍門遊眺
titlePinyin: long2 men2 you2 tiao4
titleSlug: long-men-you-tiao
author: 韋應物
authorPinyin: wei2 ying1 wu4
authorSlug: wei-ying-wu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 鑿山導伊流，中斷若天闢。
- 都門遙相望，佳氣生朝夕。
- 素懷出塵意，適有攜手客。
- 精舍遶層阿，千龕鄰峭壁。
- 緣雲路猶緬，憩澗鐘已寂。
- 花樹發煙華，淙流散石脈。
- 長嘯招遠風，臨潭漱金碧。
- 日落望都城，人間何役役。

## 拼音

- zao2 shan1 dao3 yi1 liu2 ， zhong1 duan4 ruo4 tian1 pi4 。
- dou1 men2 yao2 xiang1 wang4 ， jia1 qi4 sheng1 zhao1 xi1 。
- su4 huai2 chu1 chen2 yi4 ， shi4 you3 xie2 shou3 ke4 。
- jing1 she4 rao4 ceng2 a1 ， qian1 kan1 lin2 qiao4 bi4 。
- yuan2 yun2 lu4 you2 mian3 ， qi4 jian4 zhong1 yi3 ji4 。
- hua1 shu4 fa1 yan1 hua2 ， cong2 liu2 san4 shi2 mai4 。
- chang2 xiao4 zhao1 yuan3 feng1 ， lin2 tan2 shu4 jin1 bi4 。
- ri4 luo4 wang4 du1 cheng2 ， ren2 jian4 he2 yi4 yi4 。

## 注释

## 译文

## 赏析
