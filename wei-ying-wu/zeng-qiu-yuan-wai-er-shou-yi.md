---
id: wei-ying-wu-zeng-qiu-yuan-wai-er-shou-yi
title: 贈丘員外二首 一
titlePinyin: zeng4 qiu1 yuan2 wai4 er4 shou3   yi1
titleSlug: zeng-qiu-yuan-wai-er-shou-yi
author: 韋應物
authorPinyin: wei2 ying1 wu4
authorSlug: wei-ying-wu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 高詞棄浮靡，貞行表鄉閭。
- 未真南宮拜，聊偃東山居。
- 大藩本多事，日與文章疎。
- 每一覩之子，高詠遂起予。
- 宵晝方連燕，煩恡亦頓祛。
- 格言雅誨闕，善謔矜數餘。
- 久跼思遊曠，窮慘遇陽舒。
- 虎丘愜登眺，吳門悵躊躇。
- 方此戀攜手，豈云還舊墟。
- 告諸吳子弟，文學爲何如。

## 拼音

- gao1 ci2 qi4 fu2 mi2 ， zhen1 xing2 biao3 xiang1 lü2 。
- wei4 zhen1 nan2 gong1 bai4 ， liao2 yan3 dong1 shan1 ju1 。
- da4 fan1 ben3 duo1 shi4 ， ri4 yu3 wen2 zhang1 shu1 。
- mei3 yi4 du3 zhi1 zi3 ， gao1 yong3 sui4 qi3 yu3 。
- xiao1 zhou4 fang1 lian2 yan4 ， fan2 lin4 yi4 dun4 qu1 。
- ge2 yan2 ya3 hui4 que4 ， shan4 xue4 jin1 shu4 yu2 。
- jiu3 ju2 si1 you2 kuang4 ， qiong2 can3 yu4 yang2 shu1 。
- hu3 qiu1 qie4 deng1 tiao4 ， wu2 men2 chang4 chou2 chu2 。
- fang1 ci3 lian4 xie2 shou3 ， qi3 yun2 huan2 jiu4 xu1 。
- gao4 zhu1 wu2 zi3 di4 ， wen2 xue2 wei2 he2 ru2 。

## 注释

## 译文

## 赏析
