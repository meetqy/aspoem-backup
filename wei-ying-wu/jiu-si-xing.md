---
id: wei-ying-wu-jiu-si-xing
title: 酒肆行
titlePinyin: jiu3 si4 xing2
titleSlug: jiu-si-xing
author: 韋應物
authorPinyin: wei2 ying1 wu4
authorSlug: wei-ying-wu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 豪家沽酒長安陌，一旦起樓高百尺。
- 碧疏玲瓏含春風，銀題彩幟邀上客。
- 迴瞻丹鳳闕，直視樂遊苑。
- 四方稱賞名已高，五陵車馬無近遠。
- 晴景悠揚三月天，桃花飄俎柳垂筵。
- 繁絲急管一時合，他壚鄰肆何寂然。
- 主人無厭且專利，百斛須臾一壺費。
- 初醲後薄爲大偷，飲者知名不知味。
- 深門潛醞客來稀，終歲醇醲味不移。
- 長安酒徒空擾擾，路傍過去那得知。

## 拼音

- hao2 jia1 gu1 jiu3 chang2 an1 mo4 ， yi2 dan4 qi3 lou2 gao1 bai3 chi3 。
- bi4 shu1 ling2 long2 han2 chun1 feng1 ， yin2 ti2 cai3 zhi4 yao1 shang4 ke4 。
- hui2 zhan1 dan1 feng4 que4 ， zhi2 shi4 le4 you2 yuan4 。
- si4 fang1 cheng1 shang3 ming2 yi3 gao1 ， wu3 ling2 ju1 ma3 wu2 jin4 yuan3 。
- qing2 jing3 you1 yang2 san1 yue4 tian1 ， tao2 hua1 piao1 zu3 liu3 chui2 yan2 。
- fan2 si1 ji2 guan3 yi4 shi2 he2 ， ta1 lu2 lin2 si4 he2 ji4 ran2 。
- zhu3 ren2 wu2 yan4 qie3 zhuan1 li4 ， bai3 hu2 xu1 yu2 yi4 hu2 fei4 。
- chu1 nong2 hou4 bao2 wei2 da4 tou1 ， yin3 zhe3 zhi1 ming2 bu4 zhi1 wei4 。
- shen1 men2 qian2 yun4 ke4 lai2 xi1 ， zhong1 sui4 chun2 nong2 wei4 bu4 yi2 。
- chang2 an1 jiu3 tu2 kong1 rao3 rao3 ， lu4 bang4 guo4 qu4 na4 de2 zhi1 。

## 注释

## 译文

## 赏析
