---
id: wei-ying-wu-shi-gu-ge
title: 石鼓歌
titlePinyin: shi2 gu3 ge1
titleSlug: shi-gu-ge
author: 韋應物
authorPinyin: wei2 ying1 wu4
authorSlug: wei-ying-wu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 周宣大獵兮岐之陽，刻石表功兮煒煌煌。
- 石如鼓形數止十，風雨缺訛苔蘚澀。
- 今人濡紙脫其文，既擊既埽白黑分。
- 忽開滿卷不可識，驚潛動蟄走云云。
- 喘逶迤，相糾錯，乃是宣王之臣史籀作。
- 一書遺此天地間，精意長存世冥寞。
- 秦家祖龍還刻石，碣石之罘李斯跡。
- 世人好古猶共傳，持來比此殊懸隔。

## 拼音

- zhou1 xuan1 da4 lie4 xi1 qi2 zhi1 yang2 ， ke4 shi2 biao3 gong1 xi1 wei3 huang2 huang2 。
- shi2 ru2 gu3 xing2 shu4 zhi3 shi2 ， feng1 yu3 que1 e2 tai2 xian3 se4 。
- jin1 ren2 ru2 zhi3 tuo1 qi2 wen2 ， ji4 ji1 ji4 sao4 bai2 hei1 fen1 。
- hu1 kai1 man3 juan4 bu4 ke3 shi2 ， jing1 qian2 dong4 zhe2 zou3 yun2 yun2 。
- chuan3 wei1 yi2 ， xiang1 jiu1 cuo4 ， nai3 shi4 xuan1 wang2 zhi1 chen2 shi3 zhou4 zuo4 。
- yi4 shu1 yi2 ci3 tian1 di4 jian4 ， jing1 yi4 chang2 cun2 shi4 ming2 mo4 。
- qin2 jia1 zu3 long2 huan2 ke4 shi2 ， jie2 shi2 zhi1 fu2 li3 si1 ji4 。
- shi4 ren2 hao3 gu3 you2 gong4 chuan2 ， chi2 lai2 bi3 ci3 shu1 xuan2 ge2 。

## 注释

## 译文

## 赏析
