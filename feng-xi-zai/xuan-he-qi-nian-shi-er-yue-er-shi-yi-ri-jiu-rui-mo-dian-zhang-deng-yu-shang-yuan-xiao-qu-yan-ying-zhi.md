---
id: feng-xi-zai-xuan-he-qi-nian-shi-er-yue-er-shi-yi-ri-jiu-rui-mo-dian-zhang-deng-yu-shang-yuan-xiao-qu-yan-ying-zhi
title: 宣和七年十二月二十一日就睿謨殿張燈預賞元宵曲燕應制
titlePinyin: xuan1 he2 qi1 nian2 shi2 er4 yue4 er4 shi2 yi1 ri4 jiu4 rui4 mo2 dian4 zhang1 deng1 yu4 shang3 yuan2 xiao1 qu3 yan4 ying1 zhi4
titleSlug: xuan-he-qi-nian-shi-er-yue-er-shi-yi-ri-jiu-rui-mo-dian-zhang-deng-yu-shang-yuan-xiao-qu-yan-ying-zhi
author: 馮熙載
authorPinyin: feng2 xi1 zai4
authorSlug: feng-xi-zai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 化工欲放陽春到，先教玄冥戮衰草。
- 層冰封地萬木僵，誰向雪中探天巧。
- 璿璣星回斗指寅，羣芳未知時已春。
- 人心蕩漾趁佳節，燈夕獨冠年華新。
- 昇平萬里同文軌，井邑相連通四裔。
- 蘭膏競吐夜烘春，和叔回車避義轡。
- 巍巍九禁倚天開，溫風更覺先春來。
- 試燈不用雨花落，迎陽爲卻寒崔嵬。
- 宣和初載元冬尾，瑞白纔消塵不起。
- 穆清光賞屬欽鄰，錦繡雲龍頒宴喜。
- 初聞傳詔開睿謨，步障幾里承金鋪。
- 調音度曲三千女，正似廣樂陳清都。
- 遏雲妙唱韓娥侶，回雪飛花稱獨步。
- 千春蟠木效地英，獻壽當筵豈金母。
- 上林晚色煙靄輕，景龍遊人歡笑聲。
- 霞裾月佩擁仙仗，翠鳳挾輦趨平成。
- 銅華金掌散晶彩，翠碧重重簇珠琲。
- 先從前殿望脩廊，日出綺霞紅茜海。
- 神光通透雲母屏，驪龍出舞波濤驚。
- 煌煌黼座承天命，座下錯落如明星。
- 榻前玉案真核旅，獸炭銀爐夜初鼓。
- 憲天重屋訝雲屯，崇道簫臺疑蜃吐。
- 前楹火柱回萬牛，蘭卿璧碎色光浮。
- 周圍照耀眼界徹，冰壺漾月生珠流。
- 點點金錢盡銜璧，豹髓騰輝粲銀礫。
- 絲篁人籟有機緘，繳繹清音傳屋壁。
- 須臾隨蹕登會寧，如驂鸞鶴遊紫清。
- 彩蟾倒影上浮空，纖雲不點惟光明。
- 四壁垂簾圍暖玉，銀釭吐艷相連屬。
- 棼楣橫带碧玻璃，一朵翠雲承日轂。
- 萬光閃爍爭吐吞，燭龍銜耀輝四崑。
- 又如電母神鞭馳，金蛇著壁不可捫。
- 端信奇工通造化，豈比優人能幻假。
- 丹青漫數顧虎頭，盤礴解衣催客寫。
- 此時帝御鈞天台，紫垣兩兩明三臺。
- 尚方飲器萬金寶，古玉未足誇雲雷。
- 帝傍侍女雲華品，玉立仙標及時韻。
- 四音促柱泛笙簫，應有翔鸞落千仞。
- 龍瓶瀉酒如流泉，御廚絡繹紛珍鮮。
- 榻邊爭欲供天笑，快倒頗類鯨吸川。
- 厭厭夜飲方歡洽，玉漏頻催鼓三疊。
- 金門初下醉歸時，正見冰輪上城堞。
- 微臣去歲陪清班，惡詩誤辱重瞳觀。
- 小才易窮真鼠技，再賦愈覺相如慳。

## 拼音

- hua4 gong1 yu4 fang4 yang2 chun1 dao4 ， xian1 jiao4 xuan2 ming2 lu4 shuai1 cao3 。
- ceng2 bing1 feng1 di4 wan4 mu4 jiang1 ， shui2 xiang4 xue3 zhong1 tan4 tian1 qiao3 。
- xuan2 ji1 xing1 hui2 dou4 zhi3 yin2 ， qun2 fang1 wei4 zhi1 shi2 yi3 chun1 。
- ren2 xin1 dang4 yang4 chen4 jia1 jie2 ， deng1 xi1 du2 guan1 nian2 hua2 xin1 。
- sheng1 ping2 wan4 li3 tong2 wen2 gui3 ， jing3 yi4 xiang1 lian2 tong1 si4 yi4 。
- lan2 gao1 jing4 tu3 ye4 hong1 chun1 ， he2 shu1 hui2 ju1 bi4 yi4 pei4 。
- wei1 wei1 jiu3 jin4 yi3 tian1 kai1 ， wen1 feng1 geng4 jue2 xian1 chun1 lai2 。
- shi4 deng1 bu2 yong4 yu3 hua1 luo4 ， ying2 yang2 wei2 que4 han2 cui1 wei2 。
- xuan1 he2 chu1 zai4 yuan2 dong1 wei3 ， rui4 bai2 cai2 xiao1 chen2 bu4 qi3 。
- mu4 qing1 guang1 shang3 shu3 qin1 lin2 ， jin3 xiu4 yun2 long2 ban1 yan4 xi3 。
- chu1 wen2 chuan2 zhao4 kai1 rui4 mo2 ， bu4 zhang4 ji1 li3 cheng2 jin1 pu1 。
- diao4 yin1 du4 qu3 san1 qian1 nü3 ， zheng4 si4 guang3 le4 chen2 qing1 dou1 。
- e4 yun2 miao4 chang4 han2 e2 lü3 ， hui2 xue3 fei1 hua1 cheng1 du2 bu4 。
- qian1 chun1 pan2 mu4 xiao4 di4 ying1 ， xian4 shou4 dang1 yan2 qi3 jin1 mu3 。
- shang4 lin2 wan3 se4 yan1 ai3 qing1 ， jing3 long2 you2 ren2 huan1 xiao4 sheng1 。
- xia2 ju1 yue4 pei4 yong1 xian1 zhang4 ， cui4 feng4 xie2 nian3 qu1 ping2 cheng2 。
- tong2 hua2 jin1 zhang3 san4 jing1 cai3 ， cui4 bi4 chong2 chong2 cu4 zhu1 bei4 。
- xian1 cong2 qian2 dian4 wang4 xiu1 lang2 ， ri4 chu1 qi3 xia2 hong2 qian4 hai3 。
- shen2 guang1 tong1 tou4 yun2 mu3 ping2 ， li2 long2 chu1 wu3 bo1 tao1 jing1 。
- huang2 huang2 fu3 zuo4 cheng2 tian1 ming4 ， zuo4 xia4 cuo4 luo4 ru2 ming2 xing1 。
- ta4 qian2 yu4 an4 zhen1 he2 lü3 ， shou4 tan4 yin2 lu2 ye4 chu1 gu3 。
- xian4 tian1 zhong4 wu1 ya4 yun2 tun2 ， chong2 dao4 xiao1 tai2 yi2 shen4 tu3 。
- qian2 ying2 huo3 zhu4 hui2 wan4 niu2 ， lan2 qing1 bi4 sui4 se4 guang1 fu2 。
- zhou1 wei2 zhao4 yao4 yan3 jie4 che4 ， bing1 hu2 yang4 yue4 sheng1 zhu1 liu2 。
- dian3 dian3 jin1 qian2 jin4 xian2 bi4 ， bao4 sui3 teng2 hui1 can4 yin2 li4 。
- si1 huang2 ren2 lai4 you3 ji1 jian1 ， jiao3 yi4 qing1 yin1 chuan2 wu1 bi4 。
- xu1 yu2 sui2 bi4 deng1 hui4 ning2 ， ru2 can1 luan2 he4 you2 zi3 qing1 。
- cai3 chan2 dao4 ying3 shang4 fu2 kong1 ， xian1 yun2 bu4 dian3 wei2 guang1 ming2 。
- si4 bi4 chui2 lian2 wei2 nuan3 yu4 ， yin2 gang1 tu3 yan4 xiang1 lian2 shu3 。
- fen2 mei2 heng2 dai4 bi4 bo1 li0 ， yi4 duo3 cui4 yun2 cheng2 ri4 gu3 。
- wan4 guang1 shan3 shuo4 zheng1 tu3 tun1 ， zhu2 long2 xian2 yao4 hui1 si4 kun1 。
- you4 ru2 dian4 mu3 shen2 bian1 chi2 ， jin1 she2 zhu4 bi4 bu4 ke3 men2 。
- duan1 xin4 qi2 gong1 tong1 zao4 hua4 ， qi3 bi3 you1 ren2 neng2 huan4 jia3 。
- dan1 qing1 man4 shu4 gu4 hu3 tou2 ， pan2 bo2 jie3 yi1 cui1 ke4 xie3 。
- ci3 shi2 di4 yu4 jun1 tian1 tai2 ， zi3 yuan2 liang3 liang3 ming2 san1 tai2 。
- shang4 fang1 yin3 qi4 wan4 jin1 bao3 ， gu3 yu4 wei4 zu2 kua1 yun2 lei2 。
- di4 bang4 shi4 nü3 yun2 hua2 pin3 ， yu4 li4 xian1 biao1 ji2 shi2 yun4 。
- si4 yin1 cu4 zhu4 fan4 sheng1 xiao1 ， ying1 you3 xiang2 luan2 luo4 qian1 ren4 。
- long2 ping2 xie4 jiu3 ru2 liu2 quan2 ， yu4 chu2 luo4 yi4 fen1 zhen1 xian1 。
- ta4 bian1 zheng1 yu4 gong4 tian1 xiao4 ， kuai4 dao3 po1 lei4 jing1 xi1 chuan1 。
- yan4 yan4 ye4 yin3 fang1 huan1 qia4 ， yu4 lou4 bin1 cui1 gu3 san1 die2 。
- jin1 men2 chu1 xia4 zui4 gui1 shi2 ， zheng4 jian4 bing1 lun2 shang4 cheng2 die2 。
- wei1 chen2 qu4 sui4 pei2 qing1 ban1 ， e4 shi1 wu4 ru3 zhong4 tong2 guan1 。
- xiao3 cai2 yi4 qiong2 zhen1 shu3 ji4 ， zai4 fu4 yu4 jue2 xiang1 ru2 qian1 。

## 注释

## 译文

## 赏析
