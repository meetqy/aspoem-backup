---
id: ceng-gong-ji-sun-zhi-han
title: 寄孫之翰
titlePinyin: ji4 sun1 zhi1 han4
titleSlug: ji-sun-zhi-han
author: 曾鞏
authorPinyin: ceng2 gong3
authorSlug: ceng-gong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 孫侯腹載天下書，崔嵬豈啻重百車。
- 伏羲以來可悉數，孰若自作何有餘。
- 更能議論恣傾倒，萬里一瀉崑崙渠。
- 誰爲胸中斡太極，元氣浩浩隨卷舒。
- 昔來諫官對天子，何穢不欲親芟鋤。
- 不容乃獨見磊落，出走並海飄長裾。
- 孫侯風節何所似，雪洗八荒看太虛。
- 親如國忠眼不顧，舊若張禹手所除。
- 歸來已絕褒貶筆，進用祇調敖倉儲。
- 合持詩書白虎論，更護日月金華居。
- 萬世根深固社稷，百年舊叟休田閭。
- 素識孤生愛茅屋，久將老母求山砠。
- 秋歸願事九江耯，夜出未倦安豐漁。
- 孔明苟欲性命遂，孟子豈病王公疏。
- 塵埃未得見此樂，太息一付西江魚。

## 拼音

- sun1 hou2 fu4 zai4 tian1 xia4 shu1 ， cui1 wei2 qi3 chi4 zhong4 bai3 ju1 。
- fu2 xi1 yi3 lai2 ke3 xi1 shu4 ， shu2 ruo4 zi4 zuo4 he2 you3 yu2 。
- geng4 neng2 yi4 lun4 zi4 qing1 dao3 ， wan4 li3 yi2 xie4 kun1 lun2 qu2 。
- shui2 wei2 xiong1 zhong1 wo4 tai4 ji2 ， yuan2 qi4 hao4 hao4 sui2 juan3 shu1 。
- xi1 lai2 jian4 guan1 dui4 tian1 zi3 ， he2 hui4 bu2 yu4 qin1 shan1 chu2 。
- bu4 rong2 nai3 du2 jian4 lei3 luo4 ， chu1 zou3 bing4 hai3 piao1 chang2 ju1 。
- sun1 hou2 feng1 jie2 he2 suo3 si4 ， xue3 xi3 ba1 huang1 kan4 tai4 xu1 。
- qin1 ru2 guo2 zhong1 yan3 bu2 gu4 ， jiu4 ruo4 zhang1 yu3 shou3 suo3 chu2 。
- gui1 lai2 yi3 jue2 bao1 bian3 bi3 ， jin4 yong4 qi2 diao4 ao2 cang1 chu3 。
- he2 chi2 shi1 shu1 bai2 hu3 lun4 ， geng4 hu4 ri4 yue4 jin1 hua2 ju1 。
- wan4 shi4 gen1 shen1 gu4 she4 ji4 ， bai3 nian2 jiu4 sou3 xiu1 tian2 lü2 。
- su4 shi2 gu1 sheng1 ai4 mao2 wu1 ， jiu3 jiang1 lao3 mu3 qiu2 shan1 ju1 。
- qiu1 gui1 yuan4 shi4 jiu3 jiang1 huo4 ， ye4 chu1 wei4 juan4 an1 feng1 yu2 。
- kong3 ming2 gou3 yu4 xing4 ming4 sui4 ， meng4 zi3 qi3 bing4 wang2 gong1 shu1 。
- chen2 ai1 wei4 de2 jian4 ci3 le4 ， tai4 xi1 yi2 fu4 xi1 jiang1 yu2 。

## 注释

## 译文

## 赏析
