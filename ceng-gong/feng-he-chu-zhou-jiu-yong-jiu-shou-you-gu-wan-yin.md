---
id: ceng-gong-feng-he-chu-zhou-jiu-yong-jiu-shou-you-gu-wan-yin
title: 奉和滁州九咏九首 幽谷晚飲
titlePinyin: feng4 he2 chu2 zhou1 jiu3 yong3 jiu3 shou3   you1 gu3 wan3 yin3
titleSlug: feng-he-chu-zhou-jiu-yong-jiu-shou-you-gu-wan-yin
author: 曾鞏
authorPinyin: ceng2 gong3
authorSlug: ceng-gong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 先生卓難攀，材真帝王佐。
- 皎皎衆所病，蜿蜿龍方卧。
- 卷彼天下惠，赴此一郡課。
- 幕府既多暇，山水乃屢過。
- 旌旗拂蒙密，車馬經坎坷。
- 愛此谷中泉，聲響遠已播。
- 槎橫勢逾急，雨點綠新破。
- 旁生竹相圍，竦竦碧千箇。
- 遥源窅難窺，盤石坦如磋。
- 遊鱗戢可數，飛鳥嚶相和。
- 援琴薰風後，結宇寒岩左。
- 觥筵已得月，金紈尚圍坐。
- 心如合逍遥，語不綴招些。
- 一時聳傳觀，千載激柔懦。
- 甘棠詩之懷，峴首淚嘗墮。
- 況此盛德下，襦袴人所荷。
- 不假碑刻垂，棟牖敢隳挫。
- 當今甲兵後，天地合轗軻。
- 先生席上珍，豈忍溝中餓。
- 毋徐黑轓召，當馳四方賀。

## 拼音

- xian1 sheng0 zhuo2 nan2 pan1 ， cai2 zhen1 di4 wang2 zuo3 。
- jiao3 jiao3 zhong4 suo3 bing4 ， wan1 wan1 long2 fang1 wo4 。
- juan4 bi3 tian1 xia4 hui4 ， fu4 ci3 yi2 jun4 ke4 。
- mu4 fu3 ji4 duo1 xia2 ， shan1 shui3 nai3 lü3 guo4 。
- jing1 qi2 fu2 meng2 mi4 ， ju1 ma3 jing1 kan3 ke3 。
- ai4 ci3 gu3 zhong1 quan2 ， sheng1 xiang3 yuan3 yi3 bo1 。
- cha2 heng2 shi4 yu2 ji2 ， yu3 dian3 lü4 xin1 po4 。
- pang2 sheng1 zhu2 xiang1 wei2 ， song3 song3 bi4 qian1 ge4 。
- yao2 yuan2 yao3 nan2 kui1 ， pan2 shi2 tan3 ru2 cuo1 。
- you2 lin2 ji2 ke3 shu4 ， fei1 niao3 ying1 xiang1 he2 。
- yuan2 qin2 xun1 feng1 hou4 ， jie2 yu3 han2 yan2 zuo3 。
- gong1 yan2 yi3 de2 yue4 ， jin1 wan2 shang4 wei2 zuo4 。
- xin1 ru2 he2 xiao1 yao2 ， yu3 bu2 zhui4 zhao1 xie1 。
- yi4 shi2 song3 chuan2 guan1 ， qian1 zai4 ji1 rou2 nuo4 。
- gan1 tang2 shi1 zhi1 huai2 ， xian4 shou3 lei4 chang2 duo4 。
- kuang4 ci3 sheng4 de2 xia4 ， ru2 ku4 ren2 suo3 he2 。
- bu4 jia3 bei1 ke4 chui2 ， dong4 you3 gan3 hui1 cuo4 。
- dang1 jin1 jia3 bing1 hou4 ， tian1 di4 he2 kan3 ke1 。
- xian1 sheng0 xi2 shang4 zhen1 ， qi3 ren3 gou1 zhong1 e4 。
- wu2 xu2 hei1 fan1 zhao4 ， dang1 chi2 si4 fang1 he4 。

## 注释

## 译文

## 赏析
