---
id: ceng-gong-jing-shi-guan-yin-yuan-xin-tang
title: 京師觀音院新堂
titlePinyin: jing1 shi1 guan1 yin1 yuan4 xin1 tang2
titleSlug: jing-shi-guan-yin-yuan-xin-tang
author: 曾鞏
authorPinyin: ceng2 gong3
authorSlug: ceng-gong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 九衢言語亂人耳，三市塵沙瞇人目。
- 猿狙未慣裹章綬，魚鳥寧忘慕谿谷。
- 恨無棲宿在清曠，欲弄潺湲愈煩燠。
- 道人誰氏斥佳境，决漢披霄敞華屋。
- 駢羅嶷嶷三秀石，叢迸娟娟兩修竹。
- 雲蒸雨泄被巖壑，海倒河垂動林麓。
- 頓驚俯仰遠囂濁，豈直形骸擺羈束。
- 解衣堅坐暝忘返，飲水清談心亦足。
- 丈夫壯志須坦蕩，曲士陰機謾翻覆。
- 青鞋赤舄偶然爾，安用區區巧追逐。

## 拼音

- jiu3 qu2 yan2 yu3 luan4 ren2 er3 ， san1 shi4 chen2 sha1 mi1 ren2 mu4 。
- yuan2 ju1 wei4 guan4 guo3 zhang1 shou4 ， yu2 niao3 ning2 wang4 mu4 xi1 gu3 。
- hen4 wu2 qi1 su4 zai4 qing1 kuang4 ， yu4 nong4 chan2 yuan2 yu4 fan2 yu4 。
- dao4 ren2 shui2 shi4 chi4 jia1 jing4 ， jue2 han4 pi1 xiao1 chang3 hua2 wu1 。
- pian2 luo2 yi2 yi2 san1 xiu4 shi2 ， cong2 beng4 juan1 juan1 liang3 xiu1 zhu2 。
- yun2 zheng1 yu3 xie4 bei4 yan2 he4 ， hai3 dao3 he2 chui2 dong4 lin2 lu4 。
- dun4 jing1 fu3 yang3 yuan3 xiao1 zhuo2 ， qi3 zhi2 xing2 hai2 bai3 ji1 shu4 。
- jie3 yi1 jian1 zuo4 ming2 wang4 fan3 ， yin3 shui3 qing1 tan2 xin1 yi4 zu2 。
- zhang4 fu0 zhuang4 zhi4 xu1 tan3 dang4 ， qu3 shi4 yin1 ji1 man2 fan1 fu4 。
- qing1 xie2 chi4 xi4 ou3 ran2 er3 ， an1 yong4 qu1 qu1 qiao3 zhui1 zhu2 。

## 注释

## 译文

## 赏析
