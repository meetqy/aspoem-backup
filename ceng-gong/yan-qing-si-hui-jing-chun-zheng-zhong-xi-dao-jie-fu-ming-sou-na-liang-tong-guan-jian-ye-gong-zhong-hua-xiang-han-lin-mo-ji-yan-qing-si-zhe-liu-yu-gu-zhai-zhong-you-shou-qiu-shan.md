---
id: ceng-gong-yan-qing-si-hui-jing-chun-zheng-zhong-xi-dao-jie-fu-ming-sou-na-liang-tong-guan-jian-ye-gong-zhong-hua-xiang-han-lin-mo-ji-yan-qing-si-zhe-liu-yu-gu-zhai-zhong-you-shou-qiu-shan
title: 延慶寺會景純正仲希道介夫明叟納凉同觀建鄴宮中畫像翰林墨迹延慶寺者劉裕故宅中有壽丘山
titlePinyin: yan2 qing4 si4 hui4 jing3 chun2 zheng4 zhong4 xi1 dao4 jie4 fu1 ming2 sou3 na4 liang2 tong2 guan1 jian4 ye4 gong1 zhong1 hua4 xiang4 han4 lin2 mo4 ji4 yan2 qing4 si4 zhe3 liu2 yu4 gu4 zhai2 zhong1 you3 shou4 qiu1 shan1
titleSlug: yan-qing-si-hui-jing-chun-zheng-zhong-xi-dao-jie-fu-ming-sou-na-liang-tong-guan-jian-ye-gong-zhong-hua-xiang-han-lin-mo-ji-yan-qing-si-zhe-liu-yu-gu-zhai-zhong-you-shou-qiu-shan
author: 曾鞏
authorPinyin: ceng2 gong3
authorSlug: ceng-gong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 禪方壽丘山，平昔宋公宅。
- 好風吹雨來，暑氣一蕩滌。
- 我與二三友，歡言同几席。
- 神清軼埃𡏖，趣合盡肝膈。
- 嶺竹翠尚新，水花紅可摘。
- 以此侑樽酒，隤然岸巾幘。
- 建鄴舊丹青，金鑾餘翰墨。
- 綽約桃李顔，超遥龍虎迹。
- 緬矣霸王業，信哉文章伯。
- 感古已躊躇，慕奇復嘆息。
- 泊無勢利心，自覺衿慮適。
- 起坐相扳牽，遲留日將夕。

## 拼音

- shan4 fang1 shou4 qiu1 shan1 ， ping2 xi1 song4 gong1 zhai2 。
- hao3 feng1 chui1 yu3 lai2 ， shu3 qi4 yi2 dang4 di2 。
- wo3 yu3 er4 san1 you3 ， huan1 yan2 tong2 ji3 xi2 。
- shen2 qing1 yi4 ai1 𡏖， qu4 he2 jin4 gan1 ge2 。
- ling3 zhu2 cui4 shang4 xin1 ， shui3 hua1 hong2 ke3 zhai1 。
- yi3 ci3 you4 zun1 jiu3 ， tui2 ran2 an4 jin1 ze2 。
- jian4 ye4 jiu4 dan1 qing1 ， jin1 luan2 yu2 han4 mo4 。
- chuo4 yue1 tao2 li3 yan2 ， chao1 yao2 long2 hu3 ji4 。
- mian3 yi3 ba4 wang2 ye4 ， xin4 zai1 wen2 zhang1 bo2 。
- gan3 gu3 yi3 chou2 chu2 ， mu4 qi2 fu4 tan4 xi1 。
- bo2 wu2 shi4 li4 xin1 ， zi4 jue2 jin1 lü4 shi4 。
- qi3 zuo4 xiang1 ban1 qian1 ， chi2 liu2 ri4 jiang1 xi1 。

## 注释

## 译文

## 赏析
