---
id: cheng-ju-feng-pei-zhi-fu-nei-han-zhi-bian-shan-you-shi-wu-shou-zhu-shi-shan-ju
title: 奉陪知府內翰至卞山有詩五首 朱氏山居
titlePinyin: feng4 pei2 zhi1 fu3 nei4 han4 zhi4 bian4 shan1 you3 shi1 wu3 shou3   zhu1 shi4 shan1 ju1
titleSlug: feng-pei-zhi-fu-nei-han-zhi-bian-shan-you-shi-wu-shou-zhu-shi-shan-ju
author: 程俱
authorPinyin: cheng2 ju4
authorSlug: cheng-ju
dynasty: 唐
dynastyPinyin: tang2
dynastySlug: tang
tags: [] 
---

## 正文

- 嶔崎寶山麓，亂石如鬭獸。
- 雲根盡中空，噓吸弄昏晝。
- 兹山頗似之，無乃共靈構。
- 如何在人境，有此泉石囿。
- 深巖隱薈翳，竹樹兩森秀。
- 坡陀接煙磴，足力恣所究。
- 恍然天地開，遠目千嶂驟。
- 中營五畝宅，何必封石窌。
- 桑麻無外求，茶果供日富。
- 夭條列僮奴，花草更黼繡。
- 生生所應有，取足謝奔走。
- 嗟余四方志，老大無一就。
- 對此寸心驚，無因託圭竇。

## 拼音

- qin1 qi2 bao3 shan1 lu4 ， luan4 shi2 ru2 dou4 shou4 。
- yun2 gen1 jin4 zhong1 kong1 ， xu1 xi1 nong4 hun1 zhou4 。
- zi1 shan1 po1 si4 zhi1 ， wu2 nai3 gong4 ling2 gou4 。
- ru2 he2 zai4 ren2 jing4 ， you3 ci3 quan2 shi2 you4 。
- shen1 yan2 yin3 hui4 yi4 ， zhu2 shu4 liang3 sen1 xiu4 。
- po1 tuo2 jie1 yan1 deng4 ， zu2 li4 zi4 suo3 jiu1 。
- huang3 ran2 tian1 di4 kai1 ， yuan3 mu4 qian1 zhang4 zhou4 。
- zhong1 ying2 wu3 mu3 zhai2 ， he2 bi4 feng1 shi2 jiao4 。
- sang1 ma2 wu2 wai4 qiu2 ， cha2 guo3 gong4 ri4 fu4 。
- yao1 tiao2 lie4 tong2 nu2 ， hua1 cao3 geng4 fu3 xiu4 。
- sheng1 sheng1 suo3 ying1 you3 ， qu3 zu2 xie4 ben1 zou3 。
- jie1 yu2 si4 fang1 zhi4 ， lao3 da4 wu2 yi2 jiu4 。
- dui4 ci3 cun4 xin1 jing1 ， wu2 yin1 tuo1 gui1 dou4 。

## 注释

## 译文

## 赏析
