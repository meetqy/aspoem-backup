---
id: cheng-ju-shen-xiao-gong-zhi-gong-chen-ying-chang-yao-xiang-ren-ji-dao-tang-yu-bu-guo-wang-mao-yan-shi-you-shi-zhu-gong-jie-he-jian-lu-tong-zuo-ci-yun-yi-shou
title: 神霄宫知宫陳應常邀鄉人集道堂余不果往毛彦時有詩諸公皆和見率同作次韻一首
titlePinyin: shen2 xiao1 gong1 zhi1 gong1 chen2 ying1 chang2 yao1 xiang1 ren2 ji2 dao4 tang2 yu2 bu4 guo3 wang3 mao2 yan4 shi2 you3 shi1 zhu1 gong1 jie1 he2 jian4 lü4 tong2 zuo4 ci4 yun4 yi4 shou3
titleSlug: shen-xiao-gong-zhi-gong-chen-ying-chang-yao-xiang-ren-ji-dao-tang-yu-bu-guo-wang-mao-yan-shi-you-shi-zhu-gong-jie-he-jian-lu-tong-zuo-ci-yun-yi-shou
author: 程俱
authorPinyin: cheng2 ju4
authorSlug: cheng-ju
dynasty: 唐
dynastyPinyin: tang2
dynastySlug: tang
tags: [] 
---

## 正文

- 南枝月明烏鵲飛，北風驚沙燕馬嘶。
- 倦遊乃有故鄉念，強學處士聽朝雞。
- 馬蹄得得烏帽底，與日競走東還西。
- 安知神府在人境，曉霧十里飛香猊。
- 咄嗟似與化人遇，宫殿盤欝窮煙霏。
- 瑛房蘂箧浩無極，當關九虎何由闚。
- 仙郎邀客自清旦，閴若岫戶臨江湄。
- 向來同是爛柯客，石梁跨野長虹垂。
- 登晨未辨七盟蓋，祈年欲採三華芝。
- 授書忽作蘂珠吏，雲篆豈特傳盟威。
- 故人一笑共清景，常談曲謹皆芟夷。
- 而余煮餅北窗卧，正坐世網纒綿之。
- 棗瓜麟脯不同舉，但見綵筆方交馳。
- 蕭然俯仰在環堵，窮巷偪仄仍喧卑。
- 高堂修竹寄遐想，况烹雪乳調清絲。
- 徑須暇日一尋勝，眼中塵袂空成帷。

## 拼音

- nan2 zhi1 yue4 ming2 wu1 que4 fei1 ， bei3 feng1 jing1 sha1 yan4 ma3 si1 。
- juan4 you2 nai3 you3 gu4 xiang1 nian4 ， qiang2 xue2 chu3 shi4 ting1 chao2 ji1 。
- ma3 ti2 de2 de2 wu1 mao4 di3 ， yu3 ri4 jing4 zou3 dong1 huan2 xi1 。
- an1 zhi1 shen2 fu3 zai4 ren2 jing4 ， xiao3 wu4 shi2 li3 fei1 xiang1 ni2 。
- duo1 jie1 si4 yu3 hua4 ren2 yu4 ， gong1 dian4 pan2 yu4 qiong2 yan1 fei1 。
- ying1 fang2 rui3 qie4 hao4 wu2 ji2 ， dang1 guan1 jiu3 hu3 he2 you2 kui1 。
- xian1 lang2 yao1 ke4 zi4 qing1 dan4 ， qu4 ruo4 xiu4 hu4 lin2 jiang1 mei2 。
- xiang4 lai2 tong2 shi4 lan4 ke1 ke4 ， shi2 liang2 kua4 ye3 chang2 hong2 chui2 。
- deng1 chen2 wei4 bian4 qi1 meng2 gai4 ， qi2 nian2 yu4 cai3 san1 hua2 zhi1 。
- shou4 shu1 hu1 zuo4 rui3 zhu1 li4 ， yun2 zhuan4 qi3 te4 chuan2 meng2 wei1 。
- gu4 ren2 yi2 xiao4 gong4 qing1 jing3 ， chang2 tan2 qu3 jin3 jie1 shan1 yi2 。
- er2 yu2 zhu3 bing3 bei3 chuang1 wo4 ， zheng4 zuo4 shi4 wang3 chan2 mian2 zhi1 。
- zao3 gua1 lin2 pu2 bu4 tong2 ju3 ， dan4 jian4 cai3 bi3 fang1 jiao1 chi2 。
- xiao1 ran2 fu3 yang3 zai4 huan2 du3 ， qiong2 xiang4 bi1 ze4 reng2 xuan1 bei1 。
- gao1 tang2 xiu1 zhu2 ji4 xia2 xiang3 ， kuang4 peng1 xue3 ru3 diao4 qing1 si1 。
- jing4 xu1 xia2 ri4 yi4 xun2 sheng4 ， yan3 zhong1 chen2 mei4 kong1 cheng2 wei2 。

## 注释

## 译文

## 赏析
