---
id: cheng-ju-er-shi-ba-she-ge-shi-qian-ding-guo-xian-dao
title: 二十八舍歌示錢定國顯道
titlePinyin: er4 shi2 ba1 she4 ge1 shi4 qian2 ding4 guo2 xian3 dao4
titleSlug: er-shi-ba-she-ge-shi-qian-ding-guo-xian-dao
author: 程俱
authorPinyin: cheng2 ju4
authorSlug: cheng-ju
dynasty: 唐
dynastyPinyin: tang2
dynastySlug: tang
tags: [] 
---

## 正文

- 山川不捨騂與角，亢鼻孤豚殊不惡。
- 委身投筆事氐羌，何異天球薦房闥。
- 人心如面各不同，蛇頭蝎尾吾安容。
- 脂韋肯效箕箒態，拔劍撞斗真才雄。
- 少年食牛有餘氣，大笑文章幾女工。
- 立談寧與子虛比，危冠欲入明光宫。
- 功成築室依故丘，作書重壁垂千秋。
- 宸奎一扎呼不起，閉門老死如黔婁。
- 爾來養生如養胃，未羨昴精刀筆吏。
- 疲神畢慮子所訶，鳳觜鸞膠誰汝試。
- 昔賢忘心身亦空，身如丘井心如風。
- 君言作解皆魔鬼，蒲柳松筠同盡耳。
- 三星在霤能幾許，張拳且擊關南鼓。
- 遊龍作御雲生翼，軫地蓋天從莫逆。

## 拼音

- shan1 chuan1 bu4 she3 xing1 yu3 jiao3 ， kang4 bi2 gu1 tun2 shu1 bu2 e4 。
- wei3 shen1 tou2 bi3 shi4 di1 qiang1 ， he2 yi4 tian1 qiu2 jian4 fang2 ta4 。
- ren2 xin1 ru2 mian4 ge4 bu4 tong2 ， she2 tou2 xie1 wei3 wu2 an1 rong2 。
- zhi1 wei2 ken3 xiao4 ji1 zhou3 tai4 ， ba2 jian4 zhuang4 dou4 zhen1 cai2 xiong2 。
- shao4 nian2 shi2 niu2 you3 yu2 qi4 ， da4 xiao4 wen2 zhang1 ji1 nü3 gong1 。
- li4 tan2 ning2 yu3 zi3 xu1 bi3 ， wei1 guan1 yu4 ru4 ming2 guang1 gong1 。
- gong1 cheng2 zhu4 shi4 yi1 gu4 qiu1 ， zuo4 shu1 zhong4 bi4 chui2 qian1 qiu1 。
- chen2 kui2 yi4 zha1 hu1 bu4 qi3 ， bi4 men2 lao3 si3 ru2 qian2 lou2 。
- er3 lai2 yang3 sheng1 ru2 yang3 wei4 ， wei4 xian4 mao3 jing1 dao1 bi3 li4 。
- pi2 shen2 bi4 lü4 zi3 suo3 he1 ， feng4 zi1 luan2 jiao1 shui2 ru3 shi4 。
- xi1 xian2 wang4 xin1 shen1 yi4 kong1 ， shen1 ru2 qiu1 jing3 xin1 ru2 feng1 。
- jun1 yan2 zuo4 jie3 jie1 mo2 gui3 ， pu2 liu3 song1 yun2 tong2 jin4 er3 。
- san1 xing1 zai4 liu4 neng2 ji1 xu1 ， zhang1 quan2 qie3 ji1 guan1 nan2 gu3 。
- you2 long2 zuo4 yu4 yun2 sheng1 yi4 ， zhen3 di4 gai4 tian1 cong2 mo4 ni4 。

## 注释

## 译文

## 赏析
