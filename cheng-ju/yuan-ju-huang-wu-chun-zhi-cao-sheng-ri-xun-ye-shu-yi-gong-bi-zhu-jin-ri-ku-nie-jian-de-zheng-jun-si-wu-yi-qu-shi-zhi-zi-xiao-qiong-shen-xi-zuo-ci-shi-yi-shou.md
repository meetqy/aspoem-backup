---
id: cheng-ju-yuan-ju-huang-wu-chun-zhi-cao-sheng-ri-xun-ye-shu-yi-gong-bi-zhu-jin-ri-ku-nie-jian-de-zheng-jun-si-wu-yi-qu-shi-zhi-zi-xiao-qiong-shen-xi-zuo-ci-shi-yi-shou
title: 園居荒蕪春至草生日尋野蔬以供匕筯今日枯枿間得蒸菌四五亦取食之自笑窮甚戲作此詩一首
titlePinyin: yuan2 ju1 huang1 wu2 chun1 zhi4 cao3 sheng1 ri4 xun2 ye3 shu1 yi3 gong4 bi3 zhu4 jin1 ri4 ku1 nie4 jian4 de2 zheng1 jun1 si4 wu3 yi4 qu3 shi2 zhi1 zi4 xiao4 qiong2 shen4 xi4 zuo4 ci3 shi1 yi4 shou3
titleSlug: yuan-ju-huang-wu-chun-zhi-cao-sheng-ri-xun-ye-shu-yi-gong-bi-zhu-jin-ri-ku-nie-jian-de-zheng-jun-si-wu-yi-qu-shi-zhi-zi-xiao-qiong-shen-xi-zuo-ci-shi-yi-shou
author: 程俱
authorPinyin: cheng2 ju4
authorSlug: cheng-ju
dynasty: 唐
dynastyPinyin: tang2
dynastySlug: tang
tags: [] 
---

## 正文

- 平生囁嚅口，出語無媚悅。
- 定非肉食姿，賦分在藜蕨。
- 僑居得空園，窮陋亦清絕。
- 分陰豈不惜，飽睡送日月。
- 蕪菁不須種，衆草今已茁。
- 朝來一雨過，青細皆可掇。
- 東籬有更生，杞狗僅堪捋。
- 乃知天隨生，豈羡五鼎列。
- 堂萱不吾負，芽甲破春雪。
- 縻身薦瓢簞，解我憂思結。
- 薺花雖未繁，着地爛於纈。
- 驚雷發蒸菌，自可當夏鼈。
- 馬蘭亦芳脆，人莧固凡劣。
- 晴朝當炙背，俯僂事挑抉。
- 家人各盈襜，汲井手自挈。
- 滿炊太倉陳，侑以冬菹冽。
- 盤中長闌干，置饋每虚撤。
- 恨無籜龍苞，此味那得闕。
- 長謠青青槐，饞液想庭樾。
- 妻孥覆相誚，男子志勳烈。
- 君非老浮圖，菜本可長齧。
- 况兹閑草木，豈爲刀匕設。
- 乃翁笑摩腹，萬事付一吷。
- 此中有真趣，勿爲兒輩說。

## 拼音

- ping2 sheng1 nie4 ru2 kou3 ， chu1 yu3 wu2 mei4 yue4 。
- ding4 fei1 rou4 shi2 zi1 ， fu4 fen1 zai4 li2 jue2 。
- qiao2 ju1 de2 kong4 yuan2 ， qiong2 lou4 yi4 qing1 jue2 。
- fen1 yin1 qi3 bu4 xi1 ， bao3 shui4 song4 ri4 yue4 。
- wu2 jing1 bu4 xu1 zhong3 ， zhong4 cao3 jin1 yi3 zhuo2 。
- chao2 lai2 yi4 yu3 guo4 ， qing1 xi4 jie1 ke3 duo1 。
- dong1 li2 you3 geng1 sheng1 ， qi3 gou3 jin3 kan1 lü3 。
- nai3 zhi1 tian1 sui2 sheng1 ， qi3 xian4 wu3 ding3 lie4 。
- tang2 xuan1 bu4 wu2 fu4 ， ya2 jia3 po4 chun1 xue3 。
- mi2 shen1 jian4 piao2 dan1 ， jie3 wo3 you1 si1 jie2 。
- ji4 hua1 sui1 wei4 fan2 ， zhe0 di4 lan4 wu1 xie4 。
- jing1 lei2 fa1 zheng1 jun1 ， zi4 ke3 dang1 xia4 bie1 。
- ma3 lan2 yi4 fang1 cui4 ， ren2 xian4 gu4 fan2 lie4 。
- qing2 chao2 dang1 zhi4 bei4 ， fu3 lü3 shi4 tiao1 jue2 。
- jia1 ren2 ge4 ying2 chan1 ， ji2 jing3 shou3 zi4 qie4 。
- man3 chui1 tai4 cang1 chen2 ， you4 yi3 dong1 zu1 lie4 。
- pan2 zhong1 chang2 lan2 gan1 ， zhi4 kui4 mei3 xu1 che4 。
- hen4 wu2 tuo4 long2 bao1 ， ci3 wei4 na4 de2 que4 。
- chang2 yao2 qing1 qing1 huai2 ， chan2 ye4 xiang3 ting2 yue4 。
- qi1 nu2 fu4 xiang1 qiao4 ， nan2 zi3 zhi4 xun1 lie4 。
- jun1 fei1 lao3 fu2 tu2 ， cai4 ben3 ke3 chang2 nie4 。
- kuang4 zi1 xian2 cao3 mu4 ， qi3 wei2 dao1 bi3 she4 。
- nai3 weng1 xiao4 mo2 fu4 ， wan4 shi4 fu4 yi2 xue4 。
- ci3 zhong1 you3 zhen1 qu4 ， wu4 wei2 er2 bei4 shuo1 。

## 注释

## 译文

## 赏析
