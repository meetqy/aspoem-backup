---
id: cheng-ju-zhang-gong-dong
title: 張公洞
titlePinyin: zhang1 gong1 dong4
titleSlug: zhang-gong-dong
author: 程俱
authorPinyin: cheng2 ju4
authorSlug: cheng-ju
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昔年京江夜，飛夢投雲山。
- 仍追謫仙老，嘯咏層崖巔。
- 左盼俯無地，蒼巒生紫煙。
- 當時賦幽賞，妙境竟莫宣。
- 今我來自東，扶橈漾荆川。
- 飽聞張公洞，怪絕駭所傳。
- 聊從二三子，一結青山緣。
- 北靈敞奇觀，下矚壺中天。
- 怳然驚昨夢，了了墮我前。
- 仄徑繚危棧，重扃護靈淵。
- 奇礓互圾倚，側洞時鈎穿。
- 初疑天台聚，納此一室間。
- 夸娥運神化，不隘亦不顛。
- 又疑清都客，翩然下雲軿。
- 幢旄儼行立，導從森蟬聯。
- 丹梯香霧濕，玉室珠瓔懸。
- 撐虛一柱屹，戴重三能騫。
- 鉛竈久已冷，青騾那可鞭。
- 香壇望八景，東晨開五便。
- 坡陀忽度險，宛轉漫無邊。
- 或深如列廈，或迮纔容肩。
- 高躋乍捫頂，偊步欲墊泉。
- 不知行遠近，一步目九遷。
- 噫嘻此天設，端在太古先。
- 恨無少陵手，寫之黄絹篇。
- 聊書夢中夢，投筆一粲然。

## 拼音

- xi1 nian2 jing1 jiang1 ye4 ， fei1 meng4 tou2 yun2 shan1 。
- reng2 zhui1 zhe2 xian1 lao3 ， xiao4 yong3 ceng2 ya2 dian1 。
- zuo3 pan4 fu3 wu2 di4 ， cang1 luan2 sheng1 zi3 yan1 。
- dang1 shi2 fu4 you1 shang3 ， miao4 jing4 jing4 mo4 xuan1 。
- jin1 wo3 lai2 zi4 dong1 ， fu2 rao2 yang4 jing1 chuan1 。
- bao3 wen2 zhang1 gong1 dong4 ， guai4 jue2 hai4 suo3 chuan2 。
- liao2 cong2 er4 san1 zi3 ， yi4 jie2 qing1 shan1 yuan2 。
- bei3 ling2 chang3 qi2 guan1 ， xia4 zhu3 hu2 zhong1 tian1 。
- huang3 ran2 jing1 zuo2 meng4 ， liao3 liao3 duo4 wo3 qian2 。
- ze4 jing4 liao2 wei1 zhan4 ， zhong4 jiong1 hu4 ling2 yuan1 。
- qi2 jiang1 hu4 ji1 yi3 ， ce4 dong4 shi2 gou1 chuan1 。
- chu1 yi2 tian1 tai2 ju4 ， na4 ci3 yi2 shi4 jian4 。
- kua1 e2 yun4 shen2 hua4 ， bu2 ai4 yi4 bu4 dian1 。
- you4 yi2 qing1 dou1 ke4 ， pian1 ran2 xia4 yun2 ping2 。
- zhuang4 mao2 yan3 xing2 li4 ， dao3 cong2 sen1 chan2 lian2 。
- dan1 ti1 xiang1 wu4 shi1 ， yu4 shi4 zhu1 ying1 xuan2 。
- cheng1 xu1 yi2 zhu4 yi4 ， dai4 zhong4 san1 neng2 qian1 。
- qian1 zao4 jiu3 yi3 leng3 ， qing1 luo2 na4 ke3 bian1 。
- xiang1 tan2 wang4 ba1 jing3 ， dong1 chen2 kai1 wu3 bian4 。
- po1 tuo2 hu1 du4 xian3 ， wan3 zhuan3 man4 wu2 bian1 。
- huo4 shen1 ru2 lie4 sha4 ， huo4 ze2 cai2 rong2 jian1 。
- gao1 ji1 zha4 men2 ding3 ， yu3 bu4 yu4 dian4 quan2 。
- bu4 zhi1 xing2 yuan3 jin4 ， yi2 bu4 mu4 jiu3 qian1 。
- yi1 xi1 ci3 tian1 she4 ， duan1 zai4 tai4 gu3 xian1 。
- hen4 wu2 shao3 ling2 shou3 ， xie3 zhi1 huang2 juan4 pian1 。
- liao2 shu1 meng4 zhong1 meng4 ， tou2 bi3 yi2 can4 ran2 。

## 注释

## 译文

## 赏析
