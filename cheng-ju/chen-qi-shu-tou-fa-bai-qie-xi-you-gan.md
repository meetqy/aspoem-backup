---
id: cheng-ju-chen-qi-shu-tou-fa-bai-qie-xi-you-gan
title: 晨起梳頭髪白且稀有感
titlePinyin: chen2 qi3 shu1 tou2 fa4 bai2 qie3 xi1 you3 gan3
titleSlug: chen-qi-shu-tou-fa-bai-qie-xi-you-gan
author: 程俱
authorPinyin: cheng2 ju4
authorSlug: cheng-ju
dynasty: 唐
dynastyPinyin: tang2
dynastySlug: tang
tags: [] 
---

## 正文

- 余髪已種種，我懷亦依依。
- 風林無安巢，寒日無餘輝。
- 束髪隨官牒，前言服良規。
- 豈惟會計當，自詭牛羊肥。
- 妄獻北闕書，野芹安足希。
- 一挂邪士籍，徒嗟寸誠微。
- 惓惓畎畝志，正作禍患機。
- 羈危不如人，行行向知非。
- 世變不可料，胡塵暗王畿。
- 真人起白水，帝命式九圍。
- 誤沐宣室召，白頭侍經幃。
- 誰言螢爝光，敢近白日暉。
- 誰言草木萌，敢試雷霆威。
- 野馬立仗下，軒昂妄鳴嘶。
- 棄之老牛皂，無復瞻龍墀。
- 天公了無私，與奪適所宜。
- 時方急功名，選愞安所施。
- 士方貴才辨，安用鈍訥爲。
- 常人與善士，何異於愚癡。
- 譬之救焚溺，珮玉行逶迤。
- 棄捐乃其理，刺天看羣飛。
- 幸非高明室，百鬼浪見闚。
- 自從伏嵁巖，風淫得偏扉。
- 有足不得行，有手不得持。
- 每思林野娛，濟勝憂無期。
- 堆豗不得往，如驥縶且鞿。
- 如盲不忘視，如寒不忘衣。
- 如痿不忘起，如羈不忘歸。
- 但願老窮健，長甘北山薇。
- 豈復理鬚鬢，峨冠待晨曦。

## 拼音

- yu2 fa4 yi3 zhong3 zhong3 ， wo3 huai2 yi4 yi1 yi1 。
- feng1 lin2 wu2 an1 chao2 ， han2 ri4 wu2 yu2 hui1 。
- shu4 fa4 sui2 guan1 die2 ， qian2 yan2 fu2 liang2 gui1 。
- qi3 wei2 hui4 ji4 dang1 ， zi4 gui3 niu2 yang2 fei2 。
- wang4 xian4 bei3 que4 shu1 ， ye3 qin2 an1 zu2 xi1 。
- yi2 gua4 xie2 shi4 ji2 ， tu2 jie1 cun4 cheng2 wei1 。
- quan2 quan2 quan3 mu3 zhi4 ， zheng4 zuo4 huo4 huan4 ji1 。
- ji1 wei1 bu4 ru2 ren2 ， hang2 hang2 xiang4 zhi1 fei1 。
- shi4 bian4 bu4 ke3 liao4 ， hu2 chen2 an4 wang2 ji1 。
- zhen1 ren2 qi3 bai2 shui3 ， di4 ming4 shi4 jiu3 wei2 。
- wu4 mu4 xuan1 shi4 zhao4 ， bai2 tou2 shi4 jing1 wei2 。
- shui2 yan2 ying2 jue2 guang1 ， gan3 jin4 bai2 ri4 hui1 。
- shui2 yan2 cao3 mu4 meng2 ， gan3 shi4 lei2 ting2 wei1 。
- ye3 ma3 li4 zhang4 xia4 ， xuan1 ang2 wang4 ming2 si1 。
- qi4 zhi1 lao3 niu2 zao4 ， wu2 fu4 zhan1 long2 chi2 。
- tian1 gong1 liao3 wu2 si1 ， yu3 duo2 shi4 suo3 yi2 。
- shi2 fang1 ji2 gong1 ming2 ， xuan3 nuo4 an1 suo3 shi1 。
- shi4 fang1 gui4 cai2 bian4 ， an1 yong4 dun4 ne4 wei2 。
- chang2 ren2 yu3 shan4 shi4 ， he2 yi4 wu1 yu2 chi1 。
- pi4 zhi1 jiu4 fen2 ni4 ， pei4 yu4 xing2 wei1 yi2 。
- qi4 juan1 nai3 qi2 li3 ， ci4 tian1 kan4 qun2 fei1 。
- xing4 fei1 gao1 ming2 shi4 ， bai3 gui3 lang4 jian4 kui1 。
- zi4 cong2 fu2 kan1 yan2 ， feng1 yin2 de2 pian1 fei1 。
- you3 zu2 bu4 de2 xing2 ， you3 shou3 bu4 de2 chi2 。
- mei3 si1 lin2 ye3 yu2 ， ji4 sheng4 you1 wu2 qi1 。
- dui1 hui1 bu4 de2 wang3 ， ru2 ji4 zhi2 qie3 ji1 。
- ru2 mang2 bu2 wang4 shi4 ， ru2 han2 bu2 wang4 yi1 。
- ru2 wei3 bu2 wang4 qi3 ， ru2 ji1 bu2 wang4 gui1 。
- dan4 yuan4 lao3 qiong2 jian4 ， chang2 gan1 bei3 shan1 wei1 。
- qi3 fu4 li3 xu1 bin4 ， e2 guan1 dai4 chen2 xi1 。

## 注释

## 译文

## 赏析
