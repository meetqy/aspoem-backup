---
id: cheng-ju-huang-jia-fu-chao-qing-gong-yan-shi-shi-yi-bu-shu-mian-wei-yan-qie-suo-jin-zhu-ci-yun-xie-da-yi-shou
title: 黄嘉父朝請公彦示詩以不數面爲言且索近著次韻謝答一首
titlePinyin: huang2 jia1 fu4 chao2 qing3 gong1 yan4 shi4 shi1 yi3 bu2 shu4 mian4 wei2 yan2 qie3 suo3 jin4 zhu4 ci4 yun4 xie4 da2 yi4 shou3
titleSlug: huang-jia-fu-chao-qing-gong-yan-shi-shi-yi-bu-shu-mian-wei-yan-qie-suo-jin-zhu-ci-yun-xie-da-yi-shou
author: 程俱
authorPinyin: cheng2 ju4
authorSlug: cheng-ju
dynasty: 唐
dynastyPinyin: tang2
dynastySlug: tang
tags: [] 
---

## 正文

- 黄公游不成，白髮奉朝請。
- 東歸樂閑燕，有味如雋永。
- 雙鳬倦朝飛，獨鶴方夜警。
- 知余亦衰窮，繫馬無復騁。
- 貽詩重瓊玖，未展意先領。
- 勞生厭塵霧，對此得暫屏。
- 終當遣長鬚，亦復釣縮頸。
- 相過舉清觴，野水吹萬頃。
- 君當傾錦囊，我亦倩毛穎。
- 時尋招提勝，蓮社比宗炳。
- 如何迫寒餓，去棹聊一整。
- 興盡即言歸，江湖足佳景。

## 拼音

- huang2 gong1 you2 bu4 cheng2 ， bai2 fa4 feng4 chao2 qing3 。
- dong1 gui1 le4 xian2 yan4 ， you3 wei4 ru2 jun4 yong3 。
- shuang1 fu2 juan4 chao2 fei1 ， du2 he4 fang1 ye4 jing3 。
- zhi1 yu2 yi4 shuai1 qiong2 ， xi4 ma3 wu2 fu4 cheng3 。
- yi2 shi1 zhong4 qiong2 jiu3 ， wei4 zhan3 yi4 xian1 ling3 。
- lao2 sheng1 yan4 chen2 wu4 ， dui4 ci3 de2 zan4 ping2 。
- zhong1 dang1 qian3 chang2 xu1 ， yi4 fu4 diao4 suo1 jing3 。
- xiang1 guo4 ju3 qing1 shang1 ， ye3 shui3 chui1 wan4 qing3 。
- jun1 dang1 qing1 jin3 nang2 ， wo3 yi4 qian4 mao2 ying3 。
- shi2 xun2 zhao1 ti2 sheng4 ， lian2 she4 bi3 zong1 bing3 。
- ru2 he2 po4 han2 e4 ， qu4 zhao4 liao2 yi4 zheng3 。
- xing1 jin4 ji2 yan2 gui1 ， jiang1 hu2 zu2 jia1 jing3 。

## 注释

## 译文

## 赏析
