---
id: cheng-ju-su-hai-hui-si
title: 宿海會寺
titlePinyin: su4 hai3 hui4 si4
titleSlug: su-hai-hui-si
author: 程俱
authorPinyin: cheng2 ju4
authorSlug: cheng-ju
dynasty: 唐
dynastyPinyin: tang2
dynastySlug: tang
tags: [] 
---

## 正文

- 萬杉堆青没山骨，雲埋七峰時出没。
- 飛泉拂石瀉哀湍，下有萬古蛟龍窟。
- 藏頭睡熟呼不起，地坼三年蝗蝻出。
- 千山脉理漬清甘，一罅涓涓流石液。
- 同遊况與惠詢輩，納屐振衣何勃窣。
- 大門當前新築道，跨水曲欄欹突兀。
- 舂鳴轣轆趁朝炊，水畎懸流機械發。
- 搘筇對此自三歎，抱甕老人長搰搰。
- 却坐幽堂忽浩歌，回首已失西山日。

## 拼音

- wan4 shan1 dui1 qing1 mei2 shan1 gu3 ， yun2 mai2 qi1 feng1 shi2 chu1 mei2 。
- fei1 quan2 fu2 shi2 xie4 ai1 tuan1 ， xia4 you3 wan4 gu3 jiao1 long2 ku1 。
- cang2 tou2 shui4 shu2 hu1 bu4 qi3 ， di4 che4 san1 nian2 huang2 nan3 chu1 。
- qian1 shan1 mai4 li3 zi4 qing1 gan1 ， yi2 xia4 juan1 juan1 liu2 shi2 ye4 。
- tong2 you2 kuang4 yu3 hui4 xun2 bei4 ， na4 ji1 zhen4 yi1 he2 bo2 su1 。
- da4 men2 dang1 qian2 xin1 zhu4 dao4 ， kua4 shui3 qu3 lan2 qi1 tu1 wu4 。
- chong1 ming2 li4 lu4 chen4 chao2 chui1 ， shui3 quan3 xuan2 liu2 ji1 xie4 fa1 。
- zhi1 qiong2 dui4 ci3 zi4 san1 tan4 ， bao4 weng4 lao3 ren2 chang2 hu2 hu2 。
- que4 zuo4 you1 tang2 hu1 hao4 ge1 ， hui2 shou3 yi3 shi1 xi1 shan1 ri4 。

## 注释

## 译文

## 赏析
