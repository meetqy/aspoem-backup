---
id: cheng-ju-tong-you-dao-chang-he-shan-er-shou-he-shan
title: 同遊道場何山二首 何山
titlePinyin: tong2 you2 dao4 chang3 he2 shan1 er4 shou3   he2 shan1
titleSlug: tong-you-dao-chang-he-shan-er-shou-he-shan
author: 程俱
authorPinyin: cheng2 ju4
authorSlug: cheng-ju
dynasty: 唐
dynastyPinyin: tang2
dynastySlug: tang
tags: [] 
---

## 正文

- 謝公滄海士，眷眷在林壑。
- 飛輿下層巒，及此日未落。
- 翩然何山麓，古澗謝疏鑿。
- 方橋跨清泠，鬰密交翠幄。
- 通幽更窮深，木末見楹桷。
- 琅璫鳴老屋，拉攞相倚薄。
- 莊嚴布金地，藤蔓土花剝。
- 當年軒裳客，小隱事鉛削。
- 能令此山名，谷口振京洛。
- 如何給園居，勝士久不作。
- 豈惟雪山輕，顧恐泉水濁。
- 周行一泛覽，懷古歎冥漠。
- 安知千載人，不作來遊鶴。

## 拼音

- xie4 gong1 cang1 hai3 shi4 ， juan4 juan4 zai4 lin2 he4 。
- fei1 yu2 xia4 ceng2 luan2 ， ji2 ci3 ri4 wei4 luo4 。
- pian1 ran2 he2 shan1 lu4 ， gu3 jian4 xie4 shu1 zao2 。
- fang1 qiao2 kua4 qing1 ling2 ， yu4 mi4 jiao1 cui4 wo4 。
- tong1 you1 geng4 qiong2 shen1 ， mu4 mo4 jian4 ying2 jue2 。
- lang2 dang1 ming2 lao3 wu1 ， la1 luo2 xiang1 yi3 bao2 。
- zhuang1 yan2 bu4 jin1 di4 ， teng2 wan4 tu3 hua1 bao1 。
- dang1 nian2 xuan1 shang0 ke4 ， xiao3 yin3 shi4 qian1 xiao1 。
- neng2 ling4 ci3 shan1 ming2 ， gu3 kou3 zhen4 jing1 luo4 。
- ru2 he2 gei3 yuan2 ju1 ， sheng4 shi4 jiu3 bu2 zuo4 。
- qi3 wei2 xue3 shan1 qing1 ， gu4 kong3 quan2 shui3 zhuo2 。
- zhou1 xing2 yi2 fan4 lan3 ， huai2 gu3 tan4 ming2 mo4 。
- an1 zhi1 qian1 zai4 ren2 ， bu2 zuo4 lai2 you2 he4 。

## 注释

## 译文

## 赏析
