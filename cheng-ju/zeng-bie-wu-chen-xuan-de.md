---
id: cheng-ju-zeng-bie-wu-chen-xuan-de
title: 贈别吴忱宣德
titlePinyin: zeng4 bie2 wu2 chen2 xuan1 de2
titleSlug: zeng-bie-wu-chen-xuan-de
author: 程俱
authorPinyin: cheng2 ju4
authorSlug: cheng-ju
dynasty: 唐
dynastyPinyin: tang2
dynastySlug: tang
tags: [] 
---

## 正文

- 吳公河南守，薦士得賈生。
- 偉兹天下士，何止千人英。
- 吳公失名字，功業曖不明。
- 要非萬頃波，莫著横海鯨。
- 當時好賢意，豈愧勃與嬰。
- 蔽賢如面牆，自使兩目盲。
- 好賢如力穡，穰穰嘉穀成。
- 至今餘慶在，望著河南城。
- 如君豈其裔，樂善莫與京。
- 高門二千石，世德故可評。
- 平生周旋士，往往凌青冥。
- 作吏今十年，讀書不求名。
- 向來光山政，何異古所稱。
- 嗟哉士營己，寧使我負人。
- 聊須借汝頭，一用朱吾輪。
- 今君乃能爾，所棄如毛塵。
- 故知古賢世，尚見風俗淳。
- 猗予一畸士，落落良可憎。
- 折腰務求合，俗眼竟不青。
- 憧憧九衢內，邂逅蓋一傾。
- 何從乃知我，頓有交歡情。
- 相随若形影，出語見肺膺。
- 長安速化地，頑鈍終無營。
- 中宵起歸思，襆被東南征。
- 投林無擇巢，促步無安行。
- 寧嫌蕞爾邑，要是衆不爭。
- 紛紛同舍客，聚散兩不停。
- 毛子去山色，哦詩對峥嶸。
- 想見簿領間，烱如九秋鷹。
- 深州戢修翮，題輿重廬陵。
- 胸中若懸鑑，圭角不自呈。
- 石老故游倦，飄蕭數星星。
- 崇山古惡地，無乃煩笞榜。
- 程翁頗專嘿，兩版晝夜扃。
- 時時繫烏帽，匹馬挟二黥。
- 安知刹那間，一卧不復興。
- 其餘復誰在，誰與交忘形。
- 去駕雖結轍，來檣競揚舲。
- 懷君尚留寓，京塵染裾纓。
- 其誰念久要，佐子飛且鳴。
- 况君緇衣後，世故飽所更。
- 會當力推挽，横絕非階升。
- 却顧五湖上，有人方耦耕。

## 拼音

- wu2 gong1 he2 nan2 shou3 ， jian4 shi4 de2 jia3 sheng1 。
- wei3 zi1 tian1 xia4 shi4 ， he2 zhi3 qian1 ren2 ying1 。
- wu2 gong1 shi1 ming2 zi4 ， gong1 ye4 ai4 bu4 ming2 。
- yao4 fei1 wan4 qing3 bo1 ， mo4 zhu4 heng2 hai3 jing1 。
- dang1 shi2 hao3 xian2 yi4 ， qi3 kui4 bo2 yu3 ying1 。
- bi4 xian2 ru2 mian4 qiang2 ， zi4 shi3 liang3 mu4 mang2 。
- hao3 xian2 ru2 li4 se4 ， rang2 rang2 jia1 gu3 cheng2 。
- zhi4 jin1 yu2 qing4 zai4 ， wang4 zhu4 he2 nan2 cheng2 。
- ru2 jun1 qi3 qi2 yi4 ， le4 shan4 mo4 yu3 jing1 。
- gao1 men2 er4 qian1 shi2 ， shi4 de2 gu4 ke3 ping2 。
- ping2 sheng1 zhou1 xuan2 shi4 ， wang3 wang3 ling2 qing1 ming2 。
- zuo4 li4 jin1 shi2 nian2 ， du2 shu1 bu4 qiu2 ming2 。
- xiang4 lai2 guang1 shan1 zheng4 ， he2 yi4 gu3 suo3 cheng1 。
- jie1 zai1 shi4 ying2 ji3 ， ning2 shi3 wo3 fu4 ren2 。
- liao2 xu1 jie4 ru3 tou2 ， yi2 yong4 zhu1 wu2 lun2 。
- jin1 jun1 nai3 neng2 er3 ， suo3 qi4 ru2 mao2 chen2 。
- gu4 zhi1 gu3 xian2 shi4 ， shang4 jian4 feng1 su2 chun2 。
- yi1 yu3 yi4 ji1 shi4 ， luo4 luo4 liang2 ke3 zeng1 。
- zhe2 yao1 wu4 qiu2 he2 ， su2 yan3 jing4 bu4 qing1 。
- chong1 chong1 jiu3 qu2 nei4 ， xie4 hou4 gai4 yi4 qing1 。
- he2 cong2 nai3 zhi1 wo3 ， dun4 you3 jiao1 huan1 qing2 。
- xiang1 sui2 ruo4 xing2 ying3 ， chu1 yu3 jian4 fei4 ying1 。
- chang2 an1 su4 hua4 di4 ， wan2 dun4 zhong1 wu2 ying2 。
- zhong1 xiao1 qi3 gui1 si1 ， fu2 bei4 dong1 nan2 zheng1 。
- tou2 lin2 wu2 ze2 chao2 ， cu4 bu4 wu2 an1 xing2 。
- ning2 xian2 zui4 er3 yi4 ， yao4 shi0 zhong4 bu4 zheng1 。
- fen1 fen1 tong2 she4 ke4 ， ju4 san4 liang3 bu4 ting2 。
- mao2 zi0 qu4 shan1 se4 ， o4 shi1 dui4 zheng1 rong2 。
- xiang3 jian4 bo2 ling3 jian4 ， jiong3 ru2 jiu3 qiu1 ying1 。
- shen1 zhou1 ji2 xiu1 he2 ， ti2 yu2 zhong4 lu2 ling2 。
- xiong1 zhong1 ruo4 xuan2 jian4 ， gui1 jiao3 bu2 zi4 cheng2 。
- shi2 lao3 gu4 you2 juan4 ， piao1 xiao1 shu4 xing1 xing0 。
- chong2 shan1 gu3 e4 di4 ， wu2 nai3 fan2 chi1 bang3 。
- cheng2 weng1 po1 zhuan1 hei1 ， liang3 ban3 zhou4 ye4 jiong1 。
- shi2 shi2 xi4 wu1 mao4 ， pi3 ma3 xie2 er4 qing2 。
- an1 zhi1 cha4 na4 jian4 ， yi2 wo4 bu2 fu4 xing1 。
- qi2 yu2 fu4 shui2 zai4 ， shui2 yu3 jiao1 wang4 xing2 。
- qu4 jia4 sui1 jie2 zhe2 ， lai2 qiang2 jing4 yang2 ling2 。
- huai2 jun1 shang4 liu2 yu4 ， jing1 chen2 ran3 ju1 ying1 。
- qi2 shui2 nian4 jiu3 yao4 ， zuo3 zi3 fei1 qie3 ming2 。
- kuang4 jun1 zi1 yi1 hou4 ， shi4 gu4 bao3 suo3 geng4 。
- hui4 dang1 li4 tui1 wan3 ， heng2 jue2 fei1 jie1 sheng1 。
- que4 gu4 wu3 hu2 shang4 ， you3 ren2 fang1 ou3 geng1 。

## 注释

## 译文

## 赏析
