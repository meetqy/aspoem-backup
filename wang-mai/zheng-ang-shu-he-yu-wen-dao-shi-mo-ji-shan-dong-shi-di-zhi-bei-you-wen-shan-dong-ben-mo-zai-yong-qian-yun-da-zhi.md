---
id: wang-mai-zheng-ang-shu-he-yu-wen-dao-shi-mo-ji-shan-dong-shi-di-zhi-bei-you-wen-shan-dong-ben-mo-zai-yong-qian-yun-da-zhi
title: 鄭昂叔和余問盜詩末及山東事弟姪輩又問山東本末再用前韻答之
titlePinyin: zheng4 ang2 shu1 he2 yu2 wen4 dao4 shi1 mo4 ji2 shan1 dong1 shi4 di4 zhi2 bei4 you4 wen4 shan1 dong1 ben3 mo4 zai4 yong4 qian2 yun4 da2 zhi1
titleSlug: zheng-ang-shu-he-yu-wen-dao-shi-mo-ji-shan-dong-shi-di-zhi-bei-you-wen-shan-dong-ben-mo-zai-yong-qian-yun-da-zhi
author: 王邁
authorPinyin: wang2 mai4
authorSlug: wang-mai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 江左百年來，英雄老歲月。
- 空糜東南財，坐廩驕惰卒。
- 嘉定懲開禧，廢食因一咽。
- 國論規便安，神州聽淪沒。
- 和戎益金繒，諱戰鈍斧鉞。
- 邇者天禍之，韃靼逞狂獗。
- 一舉殄金人，犁庭掃其穴。
- 金如釜中魚，靼如火烈烈。
- 乘間蠻觸衡，復有山東黠。
- 長驅淮甸間，大縱山陽爇。
- 或屠制帥家，或髠守臣髮。
- 魚肉我王人，首領春葱切。
- 塗炭我生靈，聚落炊烟滅。
- 嫚書揭通衢，著語太辛辣。
- 供帳王者居，左纛將軍紱。
- 往來青齊區，健比霜天鶻。
- 一名娘子軍，掎角同生活。
- 狼心肆陸梁，烽燧競熏熱。
- 我事南方强，謂可以恩結。
- 衣裳一顛倒，茅土甘疏裂。
- 納侮忍包羞，容姦噤不發。
- 誰與生厲階，正爾錯鑄鐵。
- 彼計甚詐狙，吾謀類跛鱉。
- 歲幣久樁儲，復爲彼齎挈。
- 邊籌乏寸長，往往如拆襪。
- 相顧皆狐疑，莫能抵龜决。
- 心知示弱非，成事付不說。
- 邊民亦何辜，一孔盡搜括。
- 戰艦尾相銜，義丁家盡刷。
- 需求意無厭，許可舌太滑。
- 譬之護癰疽，包裹畏見血。
- 僅僅外留皮，駸駸齧至骨。
- 理勢有必然，吾言非强聒。
- 惟願天聽回，攬權制生殺。
- 毋倒太阿持，毋憚强弩末。
- 毋貽養虎憂，毋使饞蜂孽。
- 廢籍起忠賢，窮荒斥奇餮。
- 一朝出六師，聲罪行天罰。
- 名正事必成，本强衝可折。
- 銜璧許來臣，寸鐵誰敢竊。

## 拼音

- jiang1 zuo3 bai3 nian2 lai2 ， ying1 xiong2 lao3 sui4 yue4 。
- kong1 mi2 dong1 nan2 cai2 ， zuo4 lin3 jiao1 duo4 zu2 。
- jia1 ding4 cheng2 kai1 xi3 ， fei4 shi2 yin1 yi2 yan4 。
- guo2 lun4 gui1 bian4 an1 ， shen2 zhou1 ting1 lun2 mei2 。
- he2 rong2 yi4 jin1 zeng1 ， hui4 zhan4 dun4 fu3 yue4 。
- er3 zhe3 tian1 huo4 zhi1 ， da2 da2 cheng3 kuang2 jue2 。
- yi4 ju3 tian3 jin1 ren2 ， li2 ting2 sao3 qi2 xue2 。
- jin1 ru2 fu3 zhong1 yu2 ， da2 ru2 huo3 lie4 lie4 。
- cheng2 jian4 man2 chu4 heng2 ， fu4 you3 shan1 dong1 xia2 。
- chang2 qu1 huai2 dian4 jian4 ， da4 zong4 shan1 yang2 ruo4 。
- huo4 tu2 zhi4 shuai4 jia1 ， huo4 kun1 shou3 chen2 fa4 。
- yu2 rou4 wo3 wang2 ren2 ， shou3 ling3 chun1 cong1 qie4 。
- tu2 tan4 wo3 sheng1 ling2 ， ju4 luo4 chui1 yan1 mie4 。
- man4 shu1 jie1 tong1 qu2 ， zhu4 yu3 tai4 xin1 la4 。
- gong4 zhang4 wang2 zhe3 ju1 ， zuo3 dao4 jiang1 jun1 fu2 。
- wang3 lai2 qing1 qi2 qu1 ， jian4 bi3 shuang1 tian1 gu3 。
- yi4 ming2 niang2 zi3 jun1 ， ji3 jiao3 tong2 sheng1 huo2 。
- lang2 xin1 si4 lu4 liang2 ， feng1 sui4 jing4 xun1 re4 。
- wo3 shi4 nan2 fang1 qiang2 ， wei4 ke3 yi3 en1 jie2 。
- yi1 shang0 yi4 dian1 dao3 ， mao2 tu3 gan1 shu1 lie4 。
- na4 wu3 ren3 bao1 xiu1 ， rong2 jian1 jin4 bu4 fa1 。
- shui2 yu3 sheng1 li4 jie1 ， zheng4 er3 cuo4 zhu4 tie3 。
- bi3 ji4 shen4 zha4 ju1 ， wu2 mou2 lei4 bo3 bie1 。
- sui4 bi4 jiu3 zhuang1 chu3 ， fu4 wei2 bi3 ji1 qie4 。
- bian1 chou2 fa2 cun4 chang2 ， wang3 wang3 ru2 chai1 wa4 。
- xiang1 gu4 jie1 hu2 yi2 ， mo4 neng2 di3 gui1 jue2 。
- xin1 zhi1 shi4 ruo4 fei1 ， cheng2 shi4 fu4 bu4 shuo1 。
- bian1 min2 yi4 he2 gu1 ， yi4 kong3 jin4 sou1 gua1 。
- zhan4 jian4 wei3 xiang1 xian2 ， yi4 ding1 jia1 jin4 shua1 。
- xu1 qiu2 yi4 wu2 yan4 ， xu1 ke3 she2 tai4 hua2 。
- pi4 zhi1 hu4 yong1 ju1 ， bao1 guo3 wei4 jian4 xue4 。
- jin3 jin3 wai4 liu2 pi2 ， qin1 qin1 nie4 zhi4 gu3 。
- li3 shi4 you3 bi4 ran2 ， wu2 yan2 fei1 qiang2 guo1 。
- wei2 yuan4 tian1 ting1 hui2 ， lan3 quan2 zhi4 sheng1 sha1 。
- wu2 dao3 tai4 e1 chi2 ， wu2 dan4 qiang2 nu3 mo4 。
- wu2 yi2 yang3 hu3 you1 ， wu2 shi3 chan2 feng1 nie4 。
- fei4 ji2 qi3 zhong1 xian2 ， qiong2 huang1 chi4 qi2 tie4 。
- yi4 zhao1 chu1 liu4 shi1 ， sheng1 zui4 xing2 tian1 fa2 。
- ming2 zheng4 shi4 bi4 cheng2 ， ben3 qiang2 chong1 ke3 zhe2 。
- xian2 bi4 xu1 lai2 chen2 ， cun4 tie3 shui2 gan3 qie4 。

## 注释

## 译文

## 赏析
