---
id: wang-mai-ji-lin-jiao-shou-gui-cong
title: 寄林教授龜從
titlePinyin: ji4 lin2 jiao4 shou4 gui1 cong2
titleSlug: ji-lin-jiao-shou-gui-cong
author: 王邁
authorPinyin: wang2 mai4
authorSlug: wang-mai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我生麋鹿羣，巖穴性所樂。
- 寓城看病女，蹤跡良踸踔。
- 神明倘見憐，醫藥須課效。
- 便當歸舊廬，誰愛入此閙。
- 炎暑甚蒸炮，矮屋如籠罩。
- 欠伸尺蠖形，低垂木雞貌。
- 清晨得君書，銜繫新州教。
- 慈恩敘同年，轉盼夢一覺。
- 我於端平初，蓬山叨直儤。
- 批鱗咈神龍，編鬚犯關豹。
- 一斥褫三官，連年絕廩稍。
- 我罪坐狂愚，令受人繫敲。
- 君胡二十年，無由極比較。
- 今又深入南，正坐不能巧。
- 羣兒益紛拏，疾足逞超趠。
- 我輩履羊腸，所歷極确磽。
- 宦海走千帆，好風縱篙棹。
- 我輩航一葦，無緣出泥淖。
- 世道日以艱，大厦摧棟橈。
- 邊塵日以紛，衝梯設矢砲。
- 逆潮陸成淵，苦旱水飛窖。
- 餓莩盈通途，驕兒縱烈爆。
- 君視此何時，有官如荷校。
- 猶戒我韜藏，前尤勿再傚。
- 良玉不受焚，直木不畏撓。
- 命當安窮通，義當守忠孝。
- 久別誦吾詩，君心獨無恔。

## 拼音

- wo3 sheng1 mi2 lu4 qun2 ， yan2 xue2 xing4 suo3 le4 。
- yu4 cheng2 kan4 bing4 nü3 ， zong1 ji4 liang2 chen3 chuo1 。
- shen2 ming2 tang3 jian4 lian2 ， yi1 yao4 xu1 ke4 xiao4 。
- bian4 dang1 gui1 jiu4 lu2 ， shui2 ai4 ru4 ci3 nao4 。
- yan2 shu3 shen4 zheng1 pao4 ， ai3 wu1 ru2 long2 zhao4 。
- qian4 shen1 chi3 huo4 xing2 ， di1 chui2 mu4 ji1 mao4 。
- qing1 chen2 de2 jun1 shu1 ， xian2 xi4 xin1 zhou1 jiao4 。
- ci2 en1 xu4 tong2 nian2 ， zhuan3 pan4 meng4 yi4 jue2 。
- wo3 wu1 duan1 ping2 chu1 ， peng2 shan1 dao1 zhi2 bao4 。
- pi1 lin2 fu2 shen2 long2 ， bian1 xu1 fan4 guan1 bao4 。
- yi2 chi4 chi3 san1 guan1 ， lian2 nian2 jue2 lin3 shao1 。
- wo3 zui4 zuo4 kuang2 yu2 ， ling4 shou4 ren2 xi4 qiao1 。
- jun1 hu2 er4 shi2 nian2 ， wu2 you2 ji2 bi3 jiao4 。
- jin1 you4 shen1 ru4 nan2 ， zheng4 zuo4 bu4 neng2 qiao3 。
- qun2 er2 yi4 fen1 na2 ， ji2 zu2 cheng3 chao1 chuo1 。
- wo3 bei4 lü3 yang2 chang2 ， suo3 li4 ji2 que4 qiao1 。
- huan4 hai3 zou3 qian1 fan1 ， hao3 feng1 zong4 gao1 zhao4 。
- wo3 bei4 hang2 yi4 wei3 ， wu2 yuan2 chu1 ni2 nao4 。
- shi4 dao4 ri4 yi3 jian1 ， da4 sha4 cui1 dong4 rao2 。
- bian1 chen2 ri4 yi3 fen1 ， chong1 ti1 she4 shi3 pao4 。
- ni4 chao2 lu4 cheng2 yuan1 ， ku3 han4 shui3 fei1 jiao4 。
- e4 piao3 ying2 tong1 tu2 ， jiao1 er2 zong4 lie4 bao4 。
- jun1 shi4 ci3 he2 shi2 ， you3 guan1 ru2 he2 xiao4 。
- you2 jie4 wo3 tao1 cang2 ， qian2 you2 wu4 zai4 xiao4 。
- liang2 yu4 bu2 shou4 fen2 ， zhi2 mu4 bu2 wei4 nao2 。
- ming4 dang1 an1 qiong2 tong1 ， yi4 dang1 shou3 zhong1 xiao4 。
- jiu3 bie2 song4 wu2 shi1 ， jun1 xin1 du2 wu2 xiao4 。

## 注释

## 译文

## 赏析
