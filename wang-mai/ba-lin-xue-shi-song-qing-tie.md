---
id: wang-mai-ba-lin-xue-shi-song-qing-tie
title: 跋林學士宋卿帖
titlePinyin: ba2 lin2 xue2 shi4 song4 qing1 tie1
titleSlug: ba-lin-xue-shi-song-qing-tie
author: 王邁
authorPinyin: wang2 mai4
authorSlug: wang-mai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 朝爲一旅人，暮拾九品官。
- 趾高氣且浮，反面視孤寒。
- 昔聞韓魏公，義風塞人寰。
- 赤舄坐晝錦，有客排其關。
- 孤身無所賫，乞公玉盥盤。
- 公笑授之去，感涕雙汍瀾。
- 我始得此事，謂可聳俗觀。
- 家傳書甚悉，國史載不完。
- 今見學士帖，爛然銀鈎蟠。
- 方其一第初，半載游長安。
- 持書遺鄉朋，客費無虛閑。
- 近得奩中貲，分壯貧士顔。
- 寧我食無魚，不忍渠無餐。
- 寧我裾無華，不忍渠衣單。
- 臭味何所愛，敢言囊之慳。
- 猶愈輕薄兒，一笑黄金拚。
- 我來閲遺書，據案發長歎。
- 縱橫纔片紙，突兀已萬間。
- 魏公爲上相，庇士易爲懽。
- 林公初筮仕，爲此良獨難。
- 景仰前輩人，高節騫雲山。
- 原下不可作，清風何時還。
- 泚筆哦此詩，寄名烏絲欄。
- 庶幾一見者，可以激偷頑。

## 拼音

- chao2 wei2 yi4 lü3 ren2 ， mu4 shi2 jiu3 pin3 guan1 。
- zhi3 gao1 qi4 qie3 fu2 ， fan3 mian4 shi4 gu1 han2 。
- xi1 wen2 han2 wei4 gong1 ， yi4 feng1 sai1 ren2 huan2 。
- chi4 xi4 zuo4 zhou4 jin3 ， you3 ke4 pai2 qi2 guan1 。
- gu1 shen1 wu2 suo3 ji1 ， qi3 gong1 yu4 guan4 pan2 。
- gong1 xiao4 shou4 zhi1 qu4 ， gan3 ti4 shuang1 wan2 lan2 。
- wo3 shi3 de2 ci3 shi4 ， wei4 ke3 song3 su2 guan1 。
- jia1 chuan2 shu1 shen4 xi1 ， guo2 shi3 zai4 bu4 wan2 。
- jin1 jian4 xue2 shi4 tie1 ， lan4 ran2 yin2 gou1 pan2 。
- fang1 qi2 yi1 di4 chu1 ， ban4 zai4 you2 chang2 an1 。
- chi2 shu1 yi2 xiang1 peng2 ， ke4 fei4 wu2 xu1 xian2 。
- jin4 de2 lian2 zhong1 zi1 ， fen1 zhuang4 pin2 shi4 yan2 。
- ning2 wo3 shi2 wu2 yu2 ， bu4 ren3 qu2 wu2 can1 。
- ning2 wo3 ju1 wu2 hua2 ， bu4 ren3 qu2 yi1 dan1 。
- chou4 wei4 he2 suo3 ai4 ， gan3 yan2 nang2 zhi1 qian1 。
- you2 yu4 qing1 bao2 er2 ， yi2 xiao4 huang2 jin1 pin1 。
- wo3 lai2 yue4 yi2 shu1 ， ju4 an4 fa1 chang2 tan4 。
- zong4 heng2 cai2 pian4 zhi3 ， tu1 wu4 yi3 wan4 jian4 。
- wei4 gong1 wei2 shang4 xiang1 ， bi4 shi4 yi4 wei2 huan1 。
- lin2 gong1 chu1 shi4 shi4 ， wei2 ci3 liang2 du2 nan2 。
- jing3 yang3 qian2 bei4 ren2 ， gao1 jie2 qian1 yun2 shan1 。
- yuan2 xia4 bu4 ke3 zuo4 ， qing1 feng1 he2 shi2 huan2 。
- ci3 bi3 o4 ci3 shi1 ， ji4 ming2 wu1 si1 lan2 。
- shu4 ji1 yi2 jian4 zhe3 ， ke3 yi3 ji1 tou1 wan2 。

## 注释

## 译文

## 赏析
