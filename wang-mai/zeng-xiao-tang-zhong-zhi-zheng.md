---
id: wang-mai-zeng-xiao-tang-zhong-zhi-zheng
title: 贈蕭棠仲致政
titlePinyin: zeng4 xiao1 tang2 zhong4 zhi4 zheng4
titleSlug: zeng-xiao-tang-zhong-zhi-zheng
author: 王邁
authorPinyin: wang2 mai4
authorSlug: wang-mai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昔年鼓篋游膠庠，集英同日瞻天光。
- 金門初開獸環動，曈曈曉日升扶桑。
- 宮簾高捲開御扇，祥風習習飄天香。
- 殿庭神麗冠劍肅，巍巍玉几臨中央。
- 銀袍七百趨龍尾，拜恩稽首心歡康。
- 晚從銀臺出廣陌，寶鞍快馬爭騰驤。
- 團司涓日敘黄甲，義比天倫鴻雁行。
- 瓊苑宴開慈惠浹，宸章寵錫歌明良。
- 後來相繼隨宮牒，東西南北遥相望。
- 萍開風轉有時合，邂逅一見難預量。
- 非才叨竊愆咎積，自顧補報無毫芒。
- 朝廷寬大不終棄，領郡尚得來南漳。
- 下車問政訪耆舊，知公辭榮歸故鄉。
- 神武衣冠已久掛，冥鴻羽翮方高翔。
- 遺賢雖爲明時惜，承顔獨喜私願償。
- 共驚歲月何飄忽，相對鬢髮俱滄浪。
- 至言不吝揮玉麈，妙句屢蒙開錦囊。
- 已歎高風激貪懦，更敦雅契超尋常。
- 區區感慰豈有極，聊寫一二成短章。
- 蕪音不足繼真作，讀過幸勿留巾箱。

## 拼音

- xi1 nian2 gu3 qie4 you2 jiao1 xiang2 ， ji2 ying1 tong2 ri4 zhan1 tian1 guang1 。
- jin1 men2 chu1 kai1 shou4 huan2 dong4 ， tong2 tong2 xiao3 ri4 sheng1 fu2 sang1 。
- gong1 lian2 gao1 juan3 kai1 yu4 shan4 ， xiang2 feng1 xi2 xi2 piao1 tian1 xiang1 。
- dian4 ting2 shen2 li2 guan1 jian4 su4 ， wei1 wei1 yu4 ji3 lin2 zhong1 yang1 。
- yin2 pao2 qi1 bai3 qu1 long2 wei3 ， bai4 en1 qi3 shou3 xin1 huan1 kang1 。
- wan3 cong2 yin2 tai2 chu1 guang3 mo4 ， bao3 an1 kuai4 ma3 zheng1 teng2 xiang1 。
- tuan2 si1 juan1 ri4 xu4 huang2 jia3 ， yi4 bi3 tian1 lun2 hong2 yan4 hang2 。
- qiong2 yuan4 yan4 kai1 ci2 hui4 jia1 ， chen2 zhang1 chong3 xi1 ge1 ming2 liang2 。
- hou4 lai2 xiang1 ji4 sui2 gong1 die2 ， dong1 xi1 nan2 bei3 yao2 xiang1 wang4 。
- ping2 kai1 feng1 zhuan3 you3 shi2 he2 ， xie4 hou4 yi2 jian4 nan2 yu4 liang2 。
- fei1 cai2 dao1 qie4 qian1 jiu4 ji1 ， zi4 gu4 bu3 bao4 wu2 hao2 mang2 。
- chao2 ting2 kuan1 da4 bu4 zhong1 qi4 ， ling3 jun4 shang4 de2 lai2 nan2 zhang1 。
- xia4 ju1 wen4 zheng4 fang3 qi2 jiu4 ， zhi1 gong1 ci2 rong2 gui1 gu4 xiang1 。
- shen2 wu3 yi1 guan1 yi3 jiu3 gua4 ， ming2 hong2 yu3 he2 fang1 gao1 xiang2 。
- yi2 xian2 sui1 wei2 ming2 shi2 xi1 ， cheng2 yan2 du2 xi3 si1 yuan4 chang2 。
- gong4 jing1 sui4 yue4 he2 piao1 hu1 ， xiang1 dui4 bin4 fa4 ju4 cang1 lang4 。
- zhi4 yan2 bu2 lin4 hui1 yu4 zhu3 ， miao4 ju4 lü3 meng2 kai1 jin3 nang2 。
- yi3 tan4 gao1 feng1 ji1 tan1 nuo4 ， geng4 dun1 ya3 qi4 chao1 xun2 chang2 。
- qu1 qu1 gan3 wei4 qi3 you3 ji2 ， liao2 xie3 yi1 er4 cheng2 duan3 zhang1 。
- wu2 yin1 bu4 zu2 ji4 zhen1 zuo4 ， du2 guo4 xing4 wu4 liu2 jin1 xiang1 。

## 注释

## 译文

## 赏析
