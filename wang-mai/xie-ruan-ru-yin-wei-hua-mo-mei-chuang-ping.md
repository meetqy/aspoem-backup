---
id: wang-mai-xie-ruan-ru-yin-wei-hua-mo-mei-chuang-ping
title: 謝阮儒隠爲畫墨梅床屏
titlePinyin: xie4 ruan3 ru2 yin3 wei2 hua4 mo4 mei2 chuang2 ping2
titleSlug: xie-ruan-ru-yin-wei-hua-mo-mei-chuang-ping
author: 王邁
authorPinyin: wang2 mai4
authorSlug: wang-mai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 畸人平生偏愛奇，愛梅成癖不可醫。
- 書带堂前忽見之，相羊不去燃吟髭。
- 今夕何夕秋爲期，芙蓉映日紅葳蕤，籬菊傲霜紛離披。
- 南枝春信未有涯，安得此粲對酒巵。
- 元是大阮解作無聲詩，寫梅幻相爲娛嬉。
- 想當解衣盤礴下筆時，吸取清氣入肝脾。
- 先融雪嶺作墨池，坐變秋陽成春暉。
- 使我初見渾不疑，旋覺風骨全是顔容非。
- 恍如臙支馬上坐明妃，緇塵生汗白玉肌。
- 又如鴟夷船底載西子，烟波慘淡雙蛾眉。
- 雪堂仙去渺莫追，補之位置傳者誰。
- 君今此寶世間希，芒端寒燠巧推移。
- 花神上訴真宰悲，何爲苦泄造化機。
- 我有東絹滑如脂，裝潢爲屏作枕幃。
- 平章衆畫何品宜，笑我嗜好與君相背馳，不愛崇桃積李鬭芳菲。
- 請君快掃橫斜竹外枝，歲寒心事正要渠相知。

## 拼音

- ji1 ren2 ping2 sheng1 pian1 ai4 qi2 ， ai4 mei2 cheng2 pi3 bu4 ke3 yi1 。
- shu1 dai4 tang2 qian2 hu1 jian4 zhi1 ， xiang1 yang2 bu2 qu4 ran2 yin2 zi1 。
- jin1 xi1 he2 xi1 qiu1 wei2 qi1 ， fu2 rong2 ying4 ri4 hong2 wei1 rui2 ， li2 ju2 ao4 shuang1 fen1 li2 pi1 。
- nan2 zhi1 chun1 xin4 wei4 you3 ya2 ， an1 de2 ci3 can4 dui4 jiu3 zhi1 。
- yuan2 shi4 da4 ruan3 jie3 zuo4 wu2 sheng1 shi1 ， xie3 mei2 huan4 xiang4 wei2 yu2 xi1 。
- xiang3 dang1 jie3 yi1 pan2 bo2 xia4 bi3 shi2 ， xi1 qu3 qing1 qi4 ru4 gan1 pi2 。
- xian1 rong2 xue3 ling3 zuo4 mo4 chi2 ， zuo4 bian4 qiu1 yang2 cheng2 chun1 hui1 。
- shi3 wo3 chu1 jian4 hun2 bu4 yi2 ， xuan2 jue2 feng1 gu3 quan2 shi4 yan2 rong2 fei1 。
- huang3 ru2 yan1 zhi1 ma3 shang4 zuo4 ming2 fei1 ， zi1 chen2 sheng1 han4 bai2 yu4 ji1 。
- you4 ru2 chi1 yi2 chuan2 di3 zai4 xi1 zi3 ， yan1 bo1 can3 dan4 shuang1 e2 mei2 。
- xue3 tang2 xian1 qu4 miao3 mo4 zhui1 ， bu3 zhi1 wei4 zhi4 chuan2 zhe3 shui2 。
- jun1 jin1 ci3 bao3 shi4 jian4 xi1 ， mang2 duan1 han2 yu4 qiao3 tui1 yi2 。
- hua1 shen2 shang4 su4 zhen1 zai3 bei1 ， he2 wei2 ku3 xie4 zao4 hua4 ji1 。
- wo3 you3 dong1 juan4 hua2 ru2 zhi1 ， zhuang1 huang2 wei2 ping2 zuo4 zhen3 wei2 。
- ping2 zhang1 zhong4 hua4 he2 pin3 yi2 ， xiao4 wo3 shi4 hao4 yu3 jun1 xiang1 bei4 chi2 ， bu2 ai4 chong2 tao2 ji1 li3 dou4 fang1 fei1 。
- qing3 jun1 kuai4 sao3 heng2 xie2 zhu2 wai4 zhi1 ， sui4 han2 xin1 shi4 zheng4 yao4 qu2 xiang1 zhi1 。

## 注释

## 译文

## 赏析
