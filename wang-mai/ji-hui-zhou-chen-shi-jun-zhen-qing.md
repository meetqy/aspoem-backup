---
id: wang-mai-ji-hui-zhou-chen-shi-jun-zhen-qing
title: 寄惠州陳史君真卿
titlePinyin: ji4 hui4 zhou1 chen2 shi3 jun1 zhen1 qing1
titleSlug: ji-hui-zhou-chen-shi-jun-zhen-qing
author: 王邁
authorPinyin: wang2 mai4
authorSlug: wang-mai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 千仞羅浮山，蓬萊分左股。
- 有詔陳太丘，剖符爲地主。
- 皇皇太丘門，德星之所聚。
- 前光盛胚胎，後來紛衆甫。
- 共惟休齋公，遺教垂鄒魯。
- 君侯其聞孫，風烈不忝祖。
- 繼以詩書帥，遺愛比召杜。
- 君侯其英嗣，真清亦如父。
- 嚮者位于朝，穹官可拾取。
- 不能枉尺尋，矧肯效媚嫵。
- 翩然乞一麾，來此開藩府。
- 此郡舊富饒，廣中號樂土。
- 年來困軍須，炎火無冷釜。
- 鄰盜闖其藩，燒痕未全補。
- 噓枯待仁風，醒暍仰膏雨。
- 迎輅兩朱幡，驩呼十萬戶。
- 朝宣上德意，夕問民疾苦。
- 爲渠作豐年，愁嘆變歌舞。
- 得結數十輩，萬物氣可吐。
- 行奏循良功，入布承明武。
- 走也山林人，本無素宦譜。
- 妄言宗社事，屢犯君相怒。
- 緝緝惡樊繩，眈眈畏關虎。
- 歸歟結茆庵，課僕理蔬圃。
- 餘子易炎凉，眼前何足數。
- 君侯誼薄雲，寄詩傾肺腑。

## 拼音

- qian1 ren4 luo2 fu2 shan1 ， peng2 lai2 fen1 zuo3 gu3 。
- you3 zhao4 chen2 tai4 qiu1 ， pou1 fu2 wei2 di4 zhu3 。
- huang2 huang2 tai4 qiu1 men2 ， de2 xing1 zhi1 suo3 ju4 。
- qian2 guang1 sheng4 pei1 tai1 ， hou4 lai2 fen1 zhong4 fu3 。
- gong4 wei2 xiu1 zhai1 gong1 ， yi2 jiao4 chui2 zou1 lu3 。
- jun1 hou2 qi2 wen2 sun1 ， feng1 lie4 bu4 tian3 zu3 。
- ji4 yi3 shi1 shu1 shuai4 ， yi2 ai4 bi3 zhao4 du4 。
- jun1 hou2 qi2 ying1 si4 ， zhen1 qing1 yi4 ru2 fu4 。
- xiang4 zhe3 wei4 yu2 chao2 ， qiong2 guan1 ke3 shi2 qu3 。
- bu4 neng2 wang3 chi3 xun2 ， shen3 ken3 xiao4 mei4 wu3 。
- pian1 ran2 qi3 yi4 hui1 ， lai2 ci3 kai1 fan1 fu3 。
- ci3 jun4 jiu4 fu4 rao2 ， guang3 zhong1 hao4 le4 tu3 。
- nian2 lai2 kun4 jun1 xu1 ， yan2 huo3 wu2 leng3 fu3 。
- lin2 dao4 chuang3 qi2 fan1 ， shao1 hen2 wei4 quan2 bu3 。
- xu1 ku1 dai4 ren2 feng1 ， xing3 ye1 yang3 gao1 yu3 。
- ying2 lu4 liang3 zhu1 fan1 ， huan1 hu1 shi2 wan4 hu4 。
- chao2 xuan1 shang4 de2 yi4 ， xi1 wen4 min2 ji2 ku3 。
- wei2 qu2 zuo4 feng1 nian2 ， chou2 tan4 bian4 ge1 wu3 。
- de2 jie2 shu4 shi2 bei4 ， wan4 wu4 qi4 ke3 tu3 。
- xing2 zou4 xun2 liang2 gong1 ， ru4 bu4 cheng2 ming2 wu3 。
- zou3 ye3 shan1 lin2 ren2 ， ben3 wu2 su4 huan4 pu3 。
- wang4 yan2 zong1 she4 shi4 ， lü3 fan4 jun1 xiang1 nu4 。
- ji2 ji2 e4 fan2 sheng2 ， dan1 dan1 wei4 guan1 hu3 。
- gui1 yu2 jie2 mao2 an1 ， ke4 pu2 li3 shu1 pu3 。
- yu2 zi3 yi4 yan2 liang2 ， yan3 qian2 he2 zu2 shu4 。
- jun1 hou2 yi4 bao2 yun2 ， ji4 shi1 qing1 fei4 fu3 。

## 注释

## 译文

## 赏析
