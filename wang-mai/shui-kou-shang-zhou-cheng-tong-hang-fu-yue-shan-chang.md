---
id: wang-mai-shui-kou-shang-zhou-cheng-tong-hang-fu-yue-shan-chang
title: 水口上舟呈同行傅月山萇
titlePinyin: shui3 kou3 shang4 zhou1 cheng2 tong2 hang2 fu4 yue4 shan1 chang2
titleSlug: shui-kou-shang-zhou-cheng-tong-hang-fu-yue-shan-chang
author: 王邁
authorPinyin: wang2 mai4
authorSlug: wang-mai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 泝流上嵩江，江闊流益峻。
- 時方良月初，打頭惡風信。
- 老翁把柂立，首叫尾必應。
- 大男前運篙，風激水還噴。
- 小男上拽縴，石行跲復奮。
- 後退輒丈尋，前躋不尺寸。
- 偪仄一堵中，危坐易慵困。
- 冷雨去復來，前山邈難認。
- 江天暮漸低，好風來一瞬。
- 帆飽去如飛，兩程疑可併。
- 舉杯囑月山，凡物有定分。
- 壯年登王官，轉盼更五閏。
- 星沙罹閔艱，日轂轉顛頓。
- 方頭忤時流，失脚落陷穽。
- 巧宦疾以馳，笑我拙而鈍。
- 如登今日舟，易退難於進。
- 自知平生事，百欠無一剩。
- 饑寒驅出山，歌笑破羣悶。
- 獨有不自欺，心可與天印。
- 人爲固多端，天定或能勝。
- 願如晚來風，先逆後乃順。
- 得酒且酌斟，升沉付天運。
- 有窮必有通，無喜亦無慍。

## 拼音

- su4 liu2 shang4 song1 jiang1 ， jiang1 kuo4 liu2 yi4 jun4 。
- shi2 fang1 liang2 yue4 chu1 ， da3 tou2 e4 feng1 xin4 。
- lao3 weng1 ba3 yi2 li4 ， shou3 jiao4 wei3 bi4 ying1 。
- da4 nan2 qian2 yun4 gao1 ， feng1 ji1 shui3 huan2 pen1 。
- xiao3 nan2 shang4 zhuai4 qian4 ， shi2 xing2 jia2 fu4 fen4 。
- hou4 tui4 zhe2 zhang4 xun2 ， qian2 ji1 bu4 chi3 cun4 。
- bi1 ze4 yi4 du3 zhong1 ， wei1 zuo4 yi4 yong1 kun4 。
- leng3 yu3 qu4 fu4 lai2 ， qian2 shan1 miao3 nan2 ren4 。
- jiang1 tian1 mu4 jian4 di1 ， hao3 feng1 lai2 yi2 shun4 。
- fan1 bao3 qu4 ru2 fei1 ， liang3 cheng2 yi2 ke3 bing4 。
- ju3 bei1 zhu3 yue4 shan1 ， fan2 wu4 you3 ding4 fen1 。
- zhuang4 nian2 deng1 wang2 guan1 ， zhuan3 pan4 geng4 wu3 run4 。
- xing1 sha1 li2 min3 jian1 ， ri4 gu3 zhuan3 dian1 dun4 。
- fang1 tou2 wu3 shi2 liu2 ， shi1 jiao3 luo4 xian4 jing3 。
- qiao3 huan4 ji2 yi3 chi2 ， xiao4 wo3 zhuo1 er2 dun4 。
- ru2 deng1 jin1 ri4 zhou1 ， yi4 tui4 nan2 wu1 jin4 。
- zi4 zhi1 ping2 sheng1 shi4 ， bai3 qian4 wu2 yi2 sheng4 。
- ji1 han2 qu1 chu1 shan1 ， ge1 xiao4 po4 qun2 men4 。
- du2 you3 bu2 zi4 qi1 ， xin1 ke3 yu3 tian1 yin4 。
- ren2 wei2 gu4 duo1 duan1 ， tian1 ding4 huo4 neng2 sheng4 。
- yuan4 ru2 wan3 lai2 feng1 ， xian1 ni4 hou4 nai3 shun4 。
- de2 jiu3 qie3 zhuo2 zhen1 ， sheng1 chen2 fu4 tian1 yun4 。
- you3 qiong2 bi4 you3 tong1 ， wu2 xi3 yi4 wu2 yun4 。

## 注释

## 译文

## 赏析
