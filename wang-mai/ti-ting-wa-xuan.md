---
id: wang-mai-ti-ting-wa-xuan
title: 題聽蛙軒
titlePinyin: ti2 ting1 wa1 xuan1
titleSlug: ti-ting-wa-xuan
author: 王邁
authorPinyin: wang2 mai4
authorSlug: wang-mai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 白杜詩人大方家，詩兩牛腰書五車。
- 高談世事坐捫虱，大扁丈室名聽蛙。
- 我見東野低頭拜，三年未了聽蛙債。
- 蛙有何好君賞音，從黽得蛙自尊大。
- 君胡不聽高岡丹鳳鳴，又胡不聽華亭鶴唳聲。
- 答云二物不間出，吾與此蛙別有情。
- 年來鳳去避矰弋，梧桐其棲竹其食。
- 有時伸喙鳴朝陽，反被妖烏豪鷂擊。
- 鶴亦遠引歸遼東，無緣得近華清宮。
- 縱鳴九皋許嘹唳，流矢傷翼愁天翁。
- 不如且聽蛙聲好，喚回夢覺春池早。
- 縱饒翡翠上苕蘭，差勝蛩螿啼露草。
- 王子掉頭曰不然，夫君標致如胎仙。
- 富家有子比雛鵷，吾道豈得長迍邅。
- 不妨少待兩三年，一鳴驚人飛沖天。
- 羣蛙蜿蝡何足憐，棄置官池任啾喧。

## 拼音

- bai2 du4 shi1 ren2 da4 fang1 jia1 ， shi1 liang3 niu2 yao1 shu1 wu3 ju1 。
- gao1 tan2 shi4 shi4 zuo4 men2 shi1 ， da4 bian3 zhang4 shi4 ming2 ting1 wa1 。
- wo3 jian4 dong1 ye3 di1 tou2 bai4 ， san1 nian2 wei4 liao3 ting1 wa1 zhai4 。
- wa1 you3 he2 hao3 jun1 shang3 yin1 ， cong2 min3 de2 wa1 zi4 zun1 da4 。
- jun1 hu2 bu4 ting1 gao1 gang1 dan1 feng4 ming2 ， you4 hu2 bu4 ting1 hua2 ting2 he4 li4 sheng1 。
- da2 yun2 er4 wu4 bu2 jian4 chu1 ， wu2 yu3 ci3 wa1 bie2 you3 qing2 。
- nian2 lai2 feng4 qu4 bi4 zeng1 yi4 ， wu2 tong2 qi2 qi1 zhu2 qi2 shi2 。
- you3 shi2 shen1 hui4 ming2 chao2 yang2 ， fan3 bei4 yao1 wu1 hao2 yao4 ji1 。
- he4 yi4 yuan3 yin3 gui1 liao2 dong1 ， wu2 yuan2 de2 jin4 hua2 qing1 gong1 。
- zong4 ming2 jiu3 gao1 xu1 liao2 li4 ， liu2 shi3 shang1 yi4 chou2 tian1 weng1 。
- bu4 ru2 qie3 ting1 wa1 sheng1 hao3 ， huan4 hui2 meng4 jue2 chun1 chi2 zao3 。
- zong4 rao2 fei3 cui4 shang4 tiao2 lan2 ， cha4 sheng4 qiong2 jiang1 ti2 lu4 cao3 。
- wang2 zi3 diao4 tou2 yue1 bu4 ran2 ， fu1 jun1 biao1 zhi4 ru2 tai1 xian1 。
- fu4 jia1 you3 zi3 bi3 chu2 yuan1 ， wu2 dao4 qi3 de2 chang2 zhun1 zhan1 。
- bu4 fang2 shao3 dai1 liang3 san1 nian2 ， yi4 ming2 jing1 ren2 fei1 chong1 tian1 。
- qun2 wa1 wan1 ru2 he2 zu2 lian2 ， qi4 zhi4 guan1 chi2 ren4 jiu1 xuan1 。

## 注释

## 译文

## 赏析
