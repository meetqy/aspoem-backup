---
id: wang-mai-huang-jun-ren-jing-yi-xi-shang
title: 黄君任景伊西上
titlePinyin: huang2 jun1 ren4 jing3 yi1 xi1 shang4
titleSlug: huang-jun-ren-jing-yi-xi-shang
author: 王邁
authorPinyin: wang2 mai4
authorSlug: wang-mai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 杞梓非凡材，騏騄非凡馬。
- 樸樕不入公輸門，賞駿豈無伯樂者。
- 龍泉真寶劍，焦尾亦名琴。
- 張華有眼識紫氣，子期解聽流水音。
- 凡物時爲之否泰，橫寶在道衆所愛。
- 十年讀書得一友，送之西征吾意快。
- 梅花馨，雪花明，仙霞直上逼雲津。
- 別君不作兒女語，萬卷詩書早致身。
- 柳綿飛，榆莢舞，軟紅塵中花如雨。
- 逢君一笑上青樓，破費黄金買金縷。
- 那時君已在瀛洲，而我正爲京華游。
- 便教後舉入黄甲，早是輸君此一籌。

## 拼音

- qi3 zi3 fei1 fan2 cai2 ， qi2 lu4 fei1 fan2 ma3 。
- pu3 su4 bu2 ru4 gong1 shu1 men2 ， shang3 jun4 qi3 wu2 bo2 le4 zhe3 。
- long2 quan2 zhen1 bao3 jian4 ， jiao1 wei3 yi4 ming2 qin2 。
- zhang1 hua2 you3 yan3 shi2 zi3 qi4 ， zi3 qi1 jie3 ting1 liu2 shui3 yin1 。
- fan2 wu4 shi2 wei2 zhi1 pi3 tai4 ， heng2 bao3 zai4 dao4 zhong4 suo3 ai4 。
- shi2 nian2 du2 shu1 de2 yi4 you3 ， song4 zhi1 xi1 zheng1 wu2 yi4 kuai4 。
- mei2 hua1 xin1 ， xue3 hua1 ming2 ， xian1 xia2 zhi2 shang4 bi1 yun2 jin1 。
- bie2 jun1 bu2 zuo4 er2 nü3 yu3 ， wan4 juan4 shi1 shu1 zao3 zhi4 shen1 。
- liu3 mian2 fei1 ， yu2 jia2 wu3 ， ruan3 hong2 chen2 zhong1 hua1 ru2 yu3 。
- feng2 jun1 yi2 xiao4 shang4 qing1 lou2 ， po4 fei4 huang2 jin1 mai3 jin1 lü3 。
- na4 shi2 jun1 yi3 zai4 ying2 zhou1 ， er2 wo3 zheng4 wei2 jing1 hua2 you2 。
- bian4 jiao4 hou4 ju3 ru4 huang2 jia3 ， zao3 shi4 shu1 jun1 ci3 yi4 chou2 。

## 注释

## 译文

## 赏析
