---
id: wang-mai-xin-shou-yue-qing-xi-shi-yi-shou-yi-yun-ji-shi
title: 信手閲清溪詩一首依韻即事
titlePinyin: xin4 shou3 yue4 qing1 xi1 shi1 yi4 shou3 yi1 yun4 ji2 shi4
titleSlug: xin-shou-yue-qing-xi-shi-yi-shou-yi-yun-ji-shi
author: 王邁
authorPinyin: wang2 mai4
authorSlug: wang-mai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 久雨妨好春，朝暮無休息。
- 出門欲有行，苔滑泥餘尺。
- 四望人烟稀，千山鳥聲寂。
- 饕寒不肯歸，青帝覺無力。
- 况有黄巾徒，鄰郊漸相迫。
- 虐焰挺戈予，連車掠金帛。
- 王旅猶稽留，民兵半覆沒。
- 羊狠來莫當，鼠竄去無迹。
- 踐蹂清野塵，原草不能碧。
- 世運何乖張，生靈罹此厄。
- 丁壯抱枵腸，駢頭受科率。
- 氛妖誰掃清，氣象太窘窄。
- 書生憂國懷，半夜轉加劇。
- 相倚如輔車，忍視爲胡越。
- 富家太不仁，增價糶斗石。
- 但愛囊橐豐，不憂狗鼠黠。
- 甘爲盜貯儲，遑恤人饑渴。
- 兇渠曷日殲，苦潦何時歇。
- 作詩愧北征，聊以志歲月。

## 拼音

- jiu3 yu3 fang2 hao3 chun1 ， zhao1 mu4 wu2 xiu1 xi0 。
- chu1 men2 yu4 you3 xing2 ， tai2 hua2 ni2 yu2 chi3 。
- si4 wang4 ren2 yan1 xi1 ， qian1 shan1 niao3 sheng1 ji4 。
- tao1 han2 bu4 ken3 gui1 ， qing1 di4 jue2 wu2 li4 。
- kuang4 you3 huang2 jin1 tu2 ， lin2 jiao1 jian4 xiang1 po4 。
- nüe4 yan4 ting3 ge1 yu3 ， lian2 ju1 lüe4 jin1 bo2 。
- wang2 lü3 you2 ji1 liu2 ， min2 bing1 ban4 fu4 mei2 。
- yang2 hen3 lai2 mo4 dang1 ， shu3 cuan4 qu4 wu2 ji4 。
- jian4 rou2 qing1 ye3 chen2 ， yuan2 cao3 bu4 neng2 bi4 。
- shi4 yun4 he2 guai1 zhang1 ， sheng1 ling2 li2 ci3 e4 。
- ding1 zhuang4 bao4 xiao1 chang2 ， pian2 tou2 shou4 ke1 lü4 。
- fen1 yao1 shui2 sao3 qing1 ， qi4 xiang4 tai4 jiong3 zhai3 。
- shu1 sheng1 you1 guo2 huai2 ， ban4 ye4 zhuan3 jia1 ju4 。
- xiang1 yi3 ru2 fu3 ju1 ， ren3 shi4 wei2 hu2 yue4 。
- fu4 jia1 tai4 bu4 ren2 ， zeng1 jia4 tiao4 dou4 shi2 。
- dan4 ai4 nang2 tuo2 feng1 ， bu4 you1 gou3 shu3 xia2 。
- gan1 wei2 dao4 zhu4 chu3 ， huang2 xu4 ren2 ji1 ke3 。
- xiong1 qu2 he2 ri4 jian1 ， ku3 liao2 he2 shi2 xie1 。
- zuo4 shi1 kui4 bei3 zheng1 ， liao2 yi3 zhi4 sui4 yue4 。

## 注释

## 译文

## 赏析
