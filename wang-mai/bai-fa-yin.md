---
id: wang-mai-bai-fa-yin
title: 白髮吟
titlePinyin: bai2 fa4 yin2
titleSlug: bai-fa-yin
author: 王邁
authorPinyin: wang2 mai4
authorSlug: wang-mai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 明發覽青銅，寸白墜華簪。
- 懸知不能免，豈意遽見侵。
- 憶昔隨羣兒，總角混青衿。
- 縱弱不好弄，既冠知惜陰。
- 時開磊塊胸，澆之以古今。
- 二十偕計書，進士路欹嶔。
- 遲遲十四年，一第酬苦心。
- 今年已六六，暮景來駸駸。
- 一髮照我眸，衆髮立森森。
- 忽然一失笑，政要渠相尋。
- 有田願種玉，有腰願垂金。
- 富貴豈不好，勞鹿那能禁。
- 何如一床書，侑之綠綺琴。
- 遠參蘭茝香，清玩山水音。
- 高歌月滿架，醉卧斗橫參。
- 待教頭半白，掛冠老山林。
- 飲犢青草浦，盟鷗白沙潯。
- 憑虛喚張陸，聽我白髮吟。

## 拼音

- ming2 fa1 lan3 qing1 tong2 ， cun4 bai2 zhui4 hua2 zan1 。
- xuan2 zhi1 bu4 neng2 mian3 ， qi3 yi4 ju4 jian4 qin1 。
- yi4 xi1 sui2 qun2 er2 ， zong3 jiao3 hun4 qing1 jin1 。
- zong4 ruo4 bu4 hao3 nong4 ， ji4 guan1 zhi1 xi1 yin1 。
- shi2 kai1 lei3 kuai4 xiong1 ， jiao1 zhi1 yi3 gu3 jin1 。
- er4 shi2 xie2 ji4 shu1 ， jin4 shi4 lu4 qi1 qin1 。
- chi2 chi2 shi2 si4 nian2 ， yi2 di4 chou2 ku3 xin1 。
- jin1 nian2 yi3 liu4 liu4 ， mu4 jing3 lai2 qin1 qin1 。
- yi2 fa4 zhao4 wo3 mou2 ， zhong4 fa4 li4 sen1 sen1 。
- hu1 ran2 yi4 shi1 xiao4 ， zheng4 yao4 qu2 xiang1 xun2 。
- you3 tian2 yuan4 zhong3 yu4 ， you3 yao1 yuan4 chui2 jin1 。
- fu4 gui4 qi3 bu4 hao3 ， lao2 lu4 na4 neng2 jin4 。
- he2 ru2 yi4 chuang2 shu1 ， you4 zhi1 lü4 qi3 qin2 。
- yuan3 can1 lan2 chai3 xiang1 ， qing1 wan2 shan1 shui3 yin1 。
- gao1 ge1 yue4 man3 jia4 ， zui4 wo4 dou4 heng2 can1 。
- dai4 jiao4 tou2 ban4 bai2 ， gua4 guan1 lao3 shan1 lin2 。
- yin3 du2 qing1 cao3 pu3 ， meng2 ou1 bai2 sha1 xun2 。
- ping2 xu1 huan4 zhang1 lu4 ， ting1 wo3 bai2 fa4 yin2 。

## 注释

## 译文

## 赏析
