---
id: wang-mai-jian-tong-nian-diao-shi-zhong-jun-qing-shi
title: 簡同年刁時中俊卿詩
titlePinyin: jian3 tong2 nian2 diao1 shi2 zhong1 jun4 qing1 shi1
titleSlug: jian-tong-nian-diao-shi-zhong-jun-qing-shi
author: 王邁
authorPinyin: wang2 mai4
authorSlug: wang-mai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 讀君老農詩，一讀三太息。
- 君方未第時，憂民真懇惻。
- 直筆誅縣官，言言虹貫日。
- 縣官怒其訕，移文加誚斥。
- 君笑答之書，抗辭如矢直。
- 旁觀爭吐舌，此士勇無匹。
- 今君已得官，一飯必念國。
- 民爲國本根，豈不思培植。
- 其如邊事殷，賦役煩且亟。
- 虎營間二千，鳩工日數百。
- 硬土燒熾窑，高崗輿巨石。
- 山骨慘無青，犢皮腥带赤。
- 羸者頳其肩，饑者菜其色。
- 憔悴動天愁，搬移驚地脈。
- 吏饕鷹隼如，攫拏何顧惜。
- 交炭不論斤，每十必加一。
- 量竹不計圍，每丈必贏尺。
- 軍則新有營，誰念民無室。
- 吏則日飽鮮，誰憫民艱食。
- 州家費不貲，帑藏空儲積。
- 間有小人儒，旁獻生財策。
- 大帥令龔黄，豈願聞此畫。
- 夏潦苦不多，秋旱勢如炙。
- 願君在莒心，端不渝疇昔。
- 蔡人即吾人，一視孰肥瘠。
- 築事宜少寬，紓徐竢農隙。
- 至如浮屠宮，底用吾儒力。
- 彼役猶有名，何名尸此役。
- 君言雖慫惥，帥意竟縮瑟。
- 同年義弟兄，王事同休戚。
- 相辨色如爭，相與情似暱。
- 余言似太戇，有君前日癖。
- 責人斯無難，亦合受人責。
- 我既規君過，君盍砭我失。
- 面諛皆相傾，俗子吾所嫉。

## 拼音

- du2 jun1 lao3 nong2 shi1 ， yi4 du2 san1 tai4 xi1 。
- jun1 fang1 wei4 di4 shi2 ， you1 min2 zhen1 ken3 ce4 。
- zhi2 bi3 zhu1 xian4 guan1 ， yan2 yan2 hong2 guan4 ri4 。
- xian4 guan1 nu4 qi2 shan4 ， yi2 wen2 jia1 qiao4 chi4 。
- jun1 xiao4 da2 zhi1 shu1 ， kang4 ci2 ru2 shi3 zhi2 。
- pang2 guan1 zheng1 tu3 she2 ， ci3 shi4 yong3 wu2 pi3 。
- jin1 jun1 yi3 de2 guan1 ， yi2 fan4 bi4 nian4 guo2 。
- min2 wei2 guo2 ben3 gen1 ， qi3 bu4 si1 pei2 zhi2 。
- qi2 ru2 bian1 shi4 yin1 ， fu4 yi4 fan2 qie3 ji2 。
- hu3 ying2 jian4 er4 qian1 ， jiu1 gong1 ri4 shu4 bai3 。
- ying4 tu3 shao1 chi4 yao2 ， gao1 gang3 yu2 ju4 shi2 。
- shan1 gu3 can3 wu2 qing1 ， du2 pi2 xing1 dai4 chi4 。
- lei2 zhe3 cheng1 qi2 jian1 ， ji1 zhe3 cai4 qi2 se4 。
- qiao2 cui4 dong4 tian1 chou2 ， ban1 yi2 jing1 di4 mai4 。
- li4 tao1 ying1 sun3 ru2 ， jue2 na2 he2 gu4 xi1 。
- jiao1 tan4 bu2 lun4 jin1 ， mei3 shi2 bi4 jia1 yi1 。
- liang2 zhu2 bu2 ji4 wei2 ， mei3 zhang4 bi4 ying2 chi3 。
- jun1 ze2 xin1 you3 ying2 ， shui2 nian4 min2 wu2 shi4 。
- li4 ze2 ri4 bao3 xian1 ， shui2 min3 min2 jian1 shi2 。
- zhou1 jia1 fei4 bu4 zi1 ， tang3 cang2 kong1 chu3 ji1 。
- jian4 you3 xiao3 ren2 ru2 ， pang2 xian4 sheng1 cai2 ce4 。
- da4 shuai4 ling4 gong1 huang2 ， qi3 yuan4 wen2 ci3 hua4 。
- xia4 liao2 ku3 bu4 duo1 ， qiu1 han4 shi4 ru2 zhi4 。
- yuan4 jun1 zai4 ju3 xin1 ， duan1 bu4 yu2 chou2 xi1 。
- cai4 ren2 ji2 wu2 ren2 ， yi2 shi4 shu2 fei2 ji2 。
- zhu4 shi4 yi2 shao3 kuan1 ， shu1 xu2 si4 nong2 xi4 。
- zhi4 ru2 fu2 tu2 gong1 ， di3 yong4 wu2 ru2 li4 。
- bi3 yi4 you2 you3 ming2 ， he2 ming2 shi1 ci3 yi4 。
- jun1 yan2 sui1 song3 yong3 ， shuai4 yi4 jing4 suo1 se4 。
- tong2 nian2 yi4 di4 xiong0 ， wang2 shi4 tong2 xiu1 qi1 。
- xiang1 bian4 se4 ru2 zheng1 ， xiang1 yu3 qing2 si4 ni4 。
- yu2 yan2 si4 tai4 zhuang4 ， you3 jun1 qian2 ri4 pi3 。
- ze2 ren2 si1 wu2 nan2 ， yi4 he2 shou4 ren2 ze2 。
- wo3 ji4 gui1 jun1 guo4 ， jun1 he2 bian1 wo3 shi1 。
- mian4 yu2 jie1 xiang1 qing1 ， su2 zi3 wu2 suo3 ji2 。

## 注释

## 译文

## 赏析
