---
id: wang-mai-jia-xu-jiu-yue-ri-you-shi-zhi-ji-yi-san-shi-yun
title: 甲戌九月日有食之紀異三十韻
titlePinyin: jia3 xu1 jiu3 yue4 ri4 you3 shi2 zhi1 ji4 yi4 san1 shi2 yun4
titleSlug: jia-xu-jiu-yue-ri-you-shi-zhi-ji-yi-san-shi-yun
author: 王邁
authorPinyin: wang2 mai4
authorSlug: wang-mai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 甲戌九月秋，朔旦見災眚。
- 孛彗犯太陽，凄凄如月冷。
- 方其始虧時，宛然蟲食皿。
- 食之至於既，當空懸黑餠。
- 髣髴存輪圈，中陷猶枯井。
- 雲間星晝見，草木森弄影。
- 天地寂無聲，疑似非人境。
- 問之道旁翁，欲語喉先哽。
- 翁今九十餘，眼未見此景。
- 爰有蟣虱臣，拜跪淚沾領。
- 天高聽則卑，宜鑒愚臣請。
- 日者陽之宗，千古光常炳。
- 此日何不臧，臣心憂耿耿。
- 或者天愛君，先事示之警。
- 流金爲湯戒，洚水爲堯儆。
- 雖重一時憂，何傷天歷永。
- 吾君今堯湯，四海元元幸。
- 公道大開明，朝列肅而整。
- 祇恐萬一間，左右容憸悻。
- 方秋陰用事，陽微陰漸逞。
- 不去讒慝根，懼作忠良穽。
- 天乃出怪異，意欲悟觀省。
- 吾國必有人，伏蒲輸骨鯁。
- 吾君必開納，小心知畏謹。
- 陽政必日修，陰邪必痛屏。
- 天其終仁愛，悔過在俄頃。
- 大叫天上人，齊喚金烏醒。

## 拼音

- jia3 xu1 jiu3 yue4 qiu1 ， shuo4 dan4 jian4 zai1 sheng3 。
- bei4 hui4 fan4 tai4 yang2 ， qi1 qi1 ru2 yue4 leng3 。
- fang1 qi2 shi3 kui1 shi2 ， wan3 ran2 chong2 shi2 min3 。
- shi2 zhi1 zhi4 yu2 ji4 ， dang1 kong1 xuan2 hei1 bing3 。
- fang3 fu2 cun2 lun2 quan1 ， zhong1 xian4 you2 ku1 jing3 。
- yun2 jian4 xing1 zhou4 jian4 ， cao3 mu4 sen1 nong4 ying3 。
- tian1 di4 ji4 wu2 sheng1 ， yi2 si4 fei1 ren2 jing4 。
- wen4 zhi1 dao4 pang2 weng1 ， yu4 yu3 hou2 xian1 geng3 。
- weng1 jin1 jiu3 shi2 yu2 ， yan3 wei4 jian4 ci3 jing3 。
- yuan2 you3 ji3 shi1 chen2 ， bai4 gui4 lei4 zhan1 ling3 。
- tian1 gao1 ting1 ze2 bei1 ， yi2 jian4 yu2 chen2 qing3 。
- ri4 zhe3 yang2 zhi1 zong1 ， qian1 gu3 guang1 chang2 bing3 。
- ci3 ri4 he2 bu4 zang1 ， chen2 xin1 you1 geng3 geng3 。
- huo4 zhe3 tian1 ai4 jun1 ， xian1 shi4 shi4 zhi1 jing3 。
- liu2 jin1 wei2 tang1 jie4 ， jiang4 shui3 wei2 yao2 jing3 。
- sui1 zhong4 yi4 shi2 you1 ， he2 shang1 tian1 li4 yong3 。
- wu2 jun1 jin1 yao2 tang1 ， si4 hai3 yuan2 yuan2 xing4 。
- gong1 dao4 da4 kai1 ming2 ， chao2 lie4 su4 er2 zheng3 。
- qi2 kong3 wan4 yi2 jian4 ， zuo3 you4 rong2 xian1 xing4 。
- fang1 qiu1 yin1 yong4 shi4 ， yang2 wei1 yin1 jian4 cheng3 。
- bu2 qu4 chan2 te4 gen1 ， ju4 zuo4 zhong1 liang2 jing3 。
- tian1 nai3 chu1 guai4 yi4 ， yi4 yu4 wu4 guan1 sheng3 。
- wu2 guo2 bi4 you3 ren2 ， fu2 pu2 shu1 gu3 geng3 。
- wu2 jun1 bi4 kai1 na4 ， xiao3 xin1 zhi1 wei4 jin3 。
- yang2 zheng4 bi4 ri4 xiu1 ， yin1 xie2 bi4 tong4 ping2 。
- tian1 qi2 zhong1 ren2 ai4 ， hui3 guo4 zai4 e2 qing3 。
- da4 jiao4 tian1 shang4 ren2 ， qi2 huan4 jin1 wu1 xing3 。

## 注释

## 译文

## 赏析
