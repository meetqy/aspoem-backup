---
id: wang-mai-ti-jiang-lang-shi
title: 題江郎石
titlePinyin: ti2 jiang1 lang2 shi2
titleSlug: ti-jiang-lang-shi
author: 王邁
authorPinyin: wang2 mai4
authorSlug: wang-mai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 崒嵂天外來，生平眼不識。
- 道傍問行人，指此爲何石。
- 云是江郎神，茲地顯靈迹。
- 岳瀆孕精靈，陰陽陶器質。
- 壁立千萬仞，葱然翠欲滴。
- 縹緲出塵寰，上與太清迫。
- 伏如蛟龍蟠，聳如麒麟逸。
- 開如旌旗揚，斂如圭綬直。
- 交酬如大賓，相敬見顔色。
- 特立如正女，齋莊不可昵。
- 勇如毛大夫，囊錐推穎出。
- 烈如藺相如，挺身衛全璧。
- 勁如傅介子，叱咤在三尺。
- 直如太史公，巉巖操史筆。
- 裒萃許精英，狀出大奇特。
- 誰言造化工，於物無雕刻。
- 我來揖清標，倚杖立歎息。
- 年來天柱傾，誰是扶持力。
- 願移此靈根，支拄天西北。
- 三光五岳氣，要使合爲一。
- 血食千萬年，與國同無極。

## 拼音

- zu2 lü4 tian1 wai4 lai2 ， sheng1 ping2 yan3 bu4 shi2 。
- dao4 bang4 wen4 xing2 ren2 ， zhi3 ci3 wei2 he2 shi2 。
- yun2 shi4 jiang1 lang2 shen2 ， zi1 di4 xian3 ling2 ji4 。
- yue4 du2 yun4 jing1 ling2 ， yin1 yang2 tao2 qi4 zhi4 。
- bi4 li4 qian1 wan4 ren4 ， cong1 ran2 cui4 yu4 di1 。
- piao3 miao3 chu1 chen2 huan2 ， shang4 yu3 tai4 qing1 po4 。
- fu2 ru2 jiao1 long2 pan2 ， song3 ru2 qi2 lin2 yi4 。
- kai1 ru2 jing1 qi2 yang2 ， lian3 ru2 gui1 shou4 zhi2 。
- jiao1 chou2 ru2 da4 bin1 ， xiang1 jing4 jian4 yan2 se4 。
- te4 li4 ru2 zheng4 nü3 ， zhai1 zhuang1 bu4 ke3 ni4 。
- yong3 ru2 mao2 dai4 fu0 ， nang2 zhui1 tui1 ying3 chu1 。
- lie4 ru2 lin4 xiang1 ru2 ， ting3 shen1 wei4 quan2 bi4 。
- jin4 ru2 fu4 jie4 zi3 ， chi4 zha4 zai4 san1 chi3 。
- zhi2 ru2 tai4 shi3 gong1 ， chan2 yan2 cao1 shi3 bi3 。
- pou2 cui4 xu1 jing1 ying1 ， zhuang4 chu1 da4 qi2 te4 。
- shui2 yan2 zao4 hua4 gong1 ， wu1 wu4 wu2 diao1 ke4 。
- wo3 lai2 yi1 qing1 biao1 ， yi3 zhang4 li4 tan4 xi1 。
- nian2 lai2 tian1 zhu4 qing1 ， shui2 shi4 fu2 chi2 li4 。
- yuan4 yi2 ci3 ling2 gen1 ， zhi1 zhu3 tian1 xi1 bei3 。
- san1 guang1 wu3 yue4 qi4 ， yao4 shi3 he2 wei2 yi1 。
- xue4 shi2 qian1 wan4 nian2 ， yu3 guo2 tong2 wu2 ji2 。

## 注释

## 译文

## 赏析
