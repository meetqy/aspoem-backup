---
id: wang-mai-du-po-shi
title: 讀坡詩
titlePinyin: du2 po1 shi1
titleSlug: du-po-shi
author: 王邁
authorPinyin: wang2 mai4
authorSlug: wang-mai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 先生詩筆覷天巧，國中往往無曹鮑。
- 一讀快如檄愈頭，抓癢底用麻姑爪。
- 千古詞林有若人，誰復庸中誇佼佼。
- 當年流落見丹心，懸知世道終難拗。
- 玉堂豈不願公留，羣吠其如尨也狡。
- 出入風波千萬里，葛巾野服混蠻獠。
- 饑來隻字不堪煮，豆粥一盂粗可飽。
- 跋前疐後竟何成，贏得清名占箕昴。
- 與公同時富貴人，名字磨滅隨蟣蚤。
- 丈夫當爲不朽計，方寸莫被饑寒擾。

## 拼音

- xian1 sheng0 shi1 bi3 qu4 tian1 qiao3 ， guo2 zhong1 wang3 wang3 wu2 cao2 bao4 。
- yi4 du2 kuai4 ru2 xi2 yu4 tou2 ， zhua1 yang3 di3 yong4 ma2 gu1 zhua3 。
- qian1 gu3 ci2 lin2 you3 ruo4 ren2 ， shui2 fu4 yong1 zhong1 kua1 jiao3 jiao3 。
- dang1 nian2 liu2 luo4 jian4 dan1 xin1 ， xuan2 zhi1 shi4 dao4 zhong1 nan2 ao4 。
- yu4 tang2 qi3 bu2 yuan4 gong1 liu2 ， qun2 fei4 qi2 ru2 meng2 ye3 jiao3 。
- chu1 ru4 feng1 bo1 qian1 wan4 li3 ， ge2 jin1 ye3 fu2 hun4 man2 liao2 。
- ji1 lai2 zhi1 zi4 bu4 kan1 zhu3 ， dou4 zhou1 yi4 yu2 cu1 ke3 bao3 。
- ba2 qian2 di4 hou4 jing4 he2 cheng2 ， ying2 de2 qing1 ming2 zhan4 ji1 mao3 。
- yu3 gong1 tong2 shi2 fu4 gui4 ren2 ， ming2 zi4 mo2 mie4 sui2 ji3 zao3 。
- zhang4 fu0 dang1 wei2 bu4 xiu3 ji4 ， fang1 cun4 mo4 bei4 ji1 han2 rao3 。

## 注释

## 译文

## 赏析
