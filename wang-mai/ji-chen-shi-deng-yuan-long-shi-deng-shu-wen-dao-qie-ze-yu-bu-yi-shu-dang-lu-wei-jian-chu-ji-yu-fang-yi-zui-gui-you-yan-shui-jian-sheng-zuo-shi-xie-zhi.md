---
id: wang-mai-ji-chen-shi-deng-yuan-long-shi-deng-shu-wen-dao-qie-ze-yu-bu-yi-shu-dang-lu-wei-jian-chu-ji-yu-fang-yi-zui-gui-you-yan-shui-jian-sheng-zuo-shi-xie-zhi
title: 寄陳士登元龍士登書問盜且責予不貽書當路爲剪除計予方以罪歸有言誰見省作詩謝之
titlePinyin: ji4 chen2 shi4 deng1 yuan2 long2 shi4 deng1 shu1 wen4 dao4 qie3 ze2 yu3 bu4 yi2 shu1 dang1 lu4 wei2 jian3 chu2 ji4 yu3 fang1 yi3 zui4 gui1 you3 yan2 shui2 jian4 sheng3 zuo4 shi1 xie4 zhi1
titleSlug: ji-chen-shi-deng-yuan-long-shi-deng-shu-wen-dao-qie-ze-yu-bu-yi-shu-dang-lu-wei-jian-chu-ji-yu-fang-yi-zui-gui-you-yan-shui-jian-sheng-zuo-shi-xie-zhi
author: 王邁
authorPinyin: wang2 mai4
authorSlug: wang-mai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 悠悠我之思，東里陳驚坐。
- 更闌夢持環，晝永心摇纛。
- 一春苦風雨，我困南山餓。
- 君樓百尺高，頭上天幾大。
- 於我未忘情，更僕修夙好。
- 耿耿憂世懷，急於聞警報。
- 爲憐上四州，豺虎正喧噪。
- 虐焰欲熏天，獲人爭斬剉。
- 將州豈不武，棄縣如洟唾。
- 官軍望而奔，所至徼宴犒。
- 鄰境近憂惶，刁斗急巡邏。
- 君責我以書，何時乃高卧。
- 曷不出良籌，亟爲當路告。
- 當局自能迷，看局當不蹉。
- 我壯君之言，義起千夫愞。
- 顧方謹三緘，此戒那可破。
- 諸賢各有謀，何欠儂一箇。
- 君家昔太邱，能愧梁上盜。
- 毋爲陳君短，此語更傳播。
- 吾家昔彥方，能正屠牛暴。
- 勿使王君知，叩頭甘謝過。
- 兩家俱德門，今有若人麽。
- 前時何巖警，召亂在縣左。
- 頼君告少仙，全活幾髫髦。
- 但推此仁心，古人不難到。
- 鄰里貴有恩，急難相憫悼。
- 裂券蠲宿逋，減貲糶莊課。
- 肯令州中人，指我爲奇貨。
- 盜亦有道者，仁里敢桀驁。
- 忠信蠻貊行，豈弟神明勞。
- 我持一瓣香，日爲蒼生禱。
- 吾君甚愛民，恩德侔覆幬。
- 社稷福靈長，妖氛行屏掃。
- 吾言非誕迂，有唱吾須和。

## 拼音

- you1 you1 wo3 zhi1 si1 ， dong1 li3 chen2 jing1 zuo4 。
- geng4 lan2 meng4 chi2 huan2 ， zhou4 yong3 xin1 yao2 dao4 。
- yi4 chun1 ku3 feng1 yu3 ， wo3 kun4 nan2 shan1 e4 。
- jun1 lou2 bai3 chi3 gao1 ， tou2 shang4 tian1 ji1 da4 。
- wu1 wo3 wei4 wang4 qing2 ， geng4 pu2 xiu1 su4 hao3 。
- geng3 geng3 you1 shi4 huai2 ， ji2 wu1 wen2 jing3 bao4 。
- wei2 lian2 shang4 si4 zhou1 ， chai2 hu3 zheng4 xuan1 zao4 。
- nüe4 yan4 yu4 xun1 tian1 ， huo4 ren2 zheng1 zhan3 cuo4 。
- jiang1 zhou1 qi3 bu4 wu3 ， qi4 xian4 ru2 yi2 tuo4 。
- guan1 jun1 wang4 er2 ben1 ， suo3 zhi4 jiao3 yan4 kao4 。
- lin2 jing4 jin4 you1 huang2 ， diao1 dou4 ji2 xun2 luo2 。
- jun1 ze2 wo3 yi3 shu1 ， he2 shi2 nai3 gao1 wo4 。
- he2 bu4 chu1 liang2 chou2 ， ji2 wei2 dang1 lu4 gao4 。
- dang1 ju2 zi4 neng2 mi2 ， kan4 ju2 dang1 bu4 cuo1 。
- wo3 zhuang4 jun1 zhi1 yan2 ， yi4 qi3 qian1 fu1 nuo4 。
- gu4 fang1 jin3 san1 jian1 ， ci3 jie4 na4 ke3 po4 。
- zhu1 xian2 ge4 you3 mou2 ， he2 qian4 nong2 yi2 ge4 。
- jun1 jia1 xi1 tai4 qiu1 ， neng2 kui4 liang2 shang4 dao4 。
- wu2 wei2 chen2 jun1 duan3 ， ci3 yu3 geng4 chuan2 bo1 。
- wu2 jia1 xi1 yan4 fang1 ， neng2 zheng4 tu2 niu2 bao4 。
- wu4 shi3 wang2 jun1 zhi1 ， kou4 tou2 gan1 xie4 guo4 。
- liang3 jia1 ju4 de2 men2 ， jin1 you3 ruo4 ren2 mo2 。
- qian2 shi2 he2 yan2 jing3 ， zhao4 luan4 zai4 xian4 zuo3 。
- lai4 jun1 gao4 shao3 xian1 ， quan2 huo2 ji1 tiao2 mao2 。
- dan4 tui1 ci3 ren2 xin1 ， gu3 ren2 bu4 nan2 dao4 。
- lin2 li3 gui4 you3 en1 ， ji2 nan2 xiang1 min3 dao4 。
- lie4 quan4 juan1 su4 bu1 ， jian3 zi1 tiao4 zhuang1 ke4 。
- ken3 ling4 zhou1 zhong1 ren2 ， zhi3 wo3 wei2 qi2 huo4 。
- dao4 yi4 you3 dao4 zhe3 ， ren2 li3 gan3 jie2 ao4 。
- zhong1 xin4 man2 mo4 xing2 ， qi3 di4 shen2 ming2 lao2 。
- wo3 chi2 yi2 ban4 xiang1 ， ri4 wei2 cang1 sheng1 dao3 。
- wu2 jun1 shen4 ai4 min2 ， en1 de2 mou2 fu4 chou2 。
- she4 ji4 fu2 ling2 chang2 ， yao1 fen1 xing2 ping2 sao3 。
- wu2 yan2 fei1 dan4 yu1 ， you3 chang4 wu2 xu1 he2 。

## 注释

## 译文

## 赏析
