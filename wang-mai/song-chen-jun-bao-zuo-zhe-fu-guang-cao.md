---
id: wang-mai-song-chen-jun-bao-zuo-zhe-fu-guang-cao
title: 送陳君保作喆赴廣漕
titlePinyin: song4 chen2 jun1 bao3 zuo4 zhe2 fu4 guang3 cao2
titleSlug: song-chen-jun-bao-zuo-zhe-fu-guang-cao
author: 王邁
authorPinyin: wang2 mai4
authorSlug: wang-mai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昔我與君俱妙齡，同時充貢鄉曲英。
- 君携令名遜伯氏，天性好義甚好名。
- 薄俗斗粟有德色，君視名第鴻毛輕。
- 此事今無古亦少，百鳥羣中孤鳳鳴。
- 老天相知苦不早，囊書匣劍猶書生。
- 累年文屋提鐵騎，共我掎角參齊盟。
- 我于再戰偶得雋，君雖屢衂無弱兵。
- 長鬚忽持雙鯉至，短褐欲訪五羊城。
- 紅粉蛛絲期已近，金灘鸂鶒眼偏明。
- 知君圖南非左計，九萬扶摇第一程。
- 疇昔韓蘇行脚處，一草一木被光明。
- 鱷魚久出海若避，白鶴詩留泉石清。
- 葛仙丹井未湮沒，伏波銅柱餘崢嶸。
- 君行窺奇摘海異，澆沃磊塊氣愈盈。
- 閩士南征可車載，間有鐵中夸錚錚。
- 商瑚夏璉只君是，此寶豈久道邊橫。
- 吹送鶚書風借便，殿前奏賦摩空聲。
- 當家魁相衣缽在，會趾前美大門閎。
- 壽母一笑春生頰，繡輿錦誥來將迎。
- 牽衣兒女莫惜別，爲君爲親在此行。
- 計程何日到庾嶺，梅花雪片飛瓊瑛。
- 魁占羣芳差易耳，相期心事在和羹。

## 拼音

- xi1 wo3 yu3 jun1 ju4 miao4 ling2 ， tong2 shi2 chong1 gong4 xiang1 qu3 ying1 。
- jun1 xie2 ling4 ming2 xun4 bo2 shi4 ， tian1 xing4 hao3 yi4 shen4 hao3 ming2 。
- bao2 su2 dou4 su4 you3 de2 se4 ， jun1 shi4 ming2 di4 hong2 mao2 qing1 。
- ci3 shi4 jin1 wu2 gu3 yi4 shao3 ， bai3 niao3 qun2 zhong1 gu1 feng4 ming2 。
- lao3 tian1 xiang1 zhi1 ku3 bu4 zao3 ， nang2 shu1 xia2 jian4 you2 shu1 sheng1 。
- lei3 nian2 wen2 wu1 ti2 tie3 qi2 ， gong4 wo3 ji3 jiao3 can1 qi2 meng2 。
- wo3 yu2 zai4 zhan4 ou3 de2 jun4 ， jun1 sui1 lü3 nü4 wu2 ruo4 bing1 。
- chang2 xu1 hu1 chi2 shuang1 li3 zhi4 ， duan3 he4 yu4 fang3 wu3 yang2 cheng2 。
- hong2 fen3 zhu1 si1 qi1 yi3 jin4 ， jin1 tan1 xi1 chi4 yan3 pian1 ming2 。
- zhi1 jun1 tu2 nan2 fei1 zuo3 ji4 ， jiu3 wan4 fu2 yao2 di4 yi1 cheng2 。
- chou2 xi1 han2 su1 xing2 jiao3 chu3 ， yi4 cao3 yi2 mu4 bei4 guang1 ming2 。
- e4 yu2 jiu3 chu1 hai3 ruo4 bi4 ， bai2 he4 shi1 liu2 quan2 shi2 qing1 。
- ge3 xian1 dan1 jing3 wei4 yan1 mei2 ， fu2 bo1 tong2 zhu4 yu2 zheng1 rong2 。
- jun1 xing2 kui1 qi2 zhai1 hai3 yi4 ， jiao1 wo4 lei3 kuai4 qi4 yu4 ying2 。
- min3 shi4 nan2 zheng1 ke3 ju1 zai4 ， jian4 you3 tie3 zhong1 kua1 zheng1 zheng1 。
- shang1 hu2 xia4 lian3 zhi1 jun1 shi4 ， ci3 bao3 qi3 jiu3 dao4 bian1 heng2 。
- chui1 song4 e4 shu1 feng1 jie4 bian4 ， dian4 qian2 zou4 fu4 mo2 kong1 sheng1 。
- dang1 jia1 kui2 xiang1 yi1 bo1 zai4 ， hui4 zhi3 qian2 mei3 da4 men2 hong2 。
- shou4 mu3 yi2 xiao4 chun1 sheng1 jia2 ， xiu4 yu2 jin3 gao4 lai2 jiang1 ying2 。
- qian1 yi1 er2 nü3 mo4 xi1 bie2 ， wei2 jun1 wei2 qin1 zai4 ci3 xing2 。
- ji4 cheng2 he2 ri4 dao4 yu3 ling3 ， mei2 hua1 xue3 pian4 fei1 qiong2 ying1 。
- kui2 zhan4 qun2 fang1 cha4 yi4 er3 ， xiang1 qi1 xin1 shi4 zai4 he2 geng1 。

## 注释

## 译文

## 赏析
