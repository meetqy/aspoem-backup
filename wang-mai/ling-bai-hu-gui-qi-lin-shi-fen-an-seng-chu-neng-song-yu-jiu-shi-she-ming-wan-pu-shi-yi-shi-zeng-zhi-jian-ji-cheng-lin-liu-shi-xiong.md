---
id: wang-mai-ling-bai-hu-gui-qi-lin-shi-fen-an-seng-chu-neng-song-yu-jiu-shi-she-ming-wan-pu-shi-yi-shi-zeng-zhi-jian-ji-cheng-lin-liu-shi-xiong
title: 靈白湖歸憩林氏墳庵僧出能誦予舊詩設茗椀蒲食以詩贈之兼寄呈林六十兄
titlePinyin: ling2 bai2 hu2 gui1 qi4 lin2 shi4 fen2 an1 seng1 chu1 neng2 song4 yu3 jiu4 shi1 she4 ming2 wan3 pu2 shi2 yi3 shi1 zeng4 zhi1 jian1 ji4 cheng2 lin2 liu4 shi2 xiong1
titleSlug: ling-bai-hu-gui-qi-lin-shi-fen-an-seng-chu-neng-song-yu-jiu-shi-she-ming-wan-pu-shi-yi-shi-zeng-zhi-jian-ji-cheng-lin-liu-shi-xiong
author: 王邁
authorPinyin: wang2 mai4
authorSlug: wang-mai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 霜風襲客裘，朝日曬農背。
- 誰遣役此軀，隠痛在五內。
- 宿草漸重生，跼蹐處覆載。
- 扶衰策瘦筇，乞靈問龜蔡。
- 往來纔信宿，屏息過闤闠。
- 夙駕三十里，僕夫已告憊。
- 小庵闞道旁，丈室藏法界。
- 叩扉僧出迎，面熟不猜怪。
- 白髮久不梳，爬癢得痛快。
- 荷設茗椀供，仍有蒲食配。
- 去此已五霜，重來發孤慨。
- 一飽猶可謀，三釜已不逮。
- 退藏心甚甘，世故肯相貸。
- 博陵隠君子，堂萱春未艾。
- 悠悠我之思，此日君當愛。

## 拼音

- shuang1 feng1 xi2 ke4 qiu2 ， zhao1 ri4 shai4 nong2 bei4 。
- shui2 qian3 yi4 ci3 qu1 ， yin3 tong4 zai4 wu3 nei4 。
- su4 cao3 jian4 chong2 sheng1 ， ju2 ji2 chu3 fu4 zai4 。
- fu2 shuai1 ce4 shou4 qiong2 ， qi3 ling2 wen4 gui1 cai4 。
- wang3 lai2 cai2 xin4 su4 ， bing3 xi1 guo4 huan2 hui4 。
- su4 jia4 san1 shi2 li3 ， pu2 fu1 yi3 gao4 bei4 。
- xiao3 an1 kan4 dao4 pang2 ， zhang4 shi4 cang2 fa3 jie4 。
- kou4 fei1 seng1 chu1 ying2 ， mian4 shu2 bu4 cai1 guai4 。
- bai2 fa4 jiu3 bu4 shu1 ， pa2 yang3 de2 tong4 kuai4 。
- he2 she4 ming2 wan3 gong4 ， reng2 you3 pu2 shi2 pei4 。
- qu4 ci3 yi3 wu3 shuang1 ， zhong4 lai2 fa1 gu1 kai3 。
- yi4 bao3 you2 ke3 mou2 ， san1 fu3 yi3 bu4 dai3 。
- tui4 cang2 xin1 shen4 gan1 ， shi4 gu4 ken3 xiang1 dai4 。
- bo2 ling2 yin3 jun1 zi3 ， tang2 xuan1 chun1 wei4 ai4 。
- you1 you1 wo3 zhi1 si1 ， ci3 ri4 jun1 dang1 ai4 。

## 注释

## 译文

## 赏析
