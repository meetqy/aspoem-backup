---
id: xu-jing-yu-zeng-zhi-ke-lou-qian-qie-hu-wang-jun-yuan
title: 贈製刻漏前挈壺王君囦
titlePinyin: zeng4 zhi4 ke4 lou4 qian2 qie4 hu2 wang2 jun1 yuan1
titleSlug: zeng-zhi-ke-lou-qian-qie-hu-wang-jun-yuan
author: 許景迂
authorPinyin: xu1 jing3 yu1
authorSlug: xu-jing-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 蛩吟秋方來，鶴鳴夜參半。
- 山中無曆日，榮悴知節換。
- 王君太多事，絲杪察昏旦。
- 辛苦窮河源，把彼注罌罐。
- 綫溜來不停，會見白石爛。
- 旁有減水壺，節水使之緩。
- 儻無乘除法，巧曆安得算。
- 反求諸吾身，自有子午觀。
- 百刻呼吸調，勿使魂去幹。
- 冤哉張壽王，課最密於漢。
- 信史不足徵，徒興千載歎。
- 抱籌付木仙，試判此公案。

## 拼音

- qiong2 yin2 qiu1 fang1 lai2 ， he4 ming2 ye4 can1 ban4 。
- shan1 zhong1 wu2 li4 ri4 ， rong2 cui4 zhi1 jie2 huan4 。
- wang2 jun1 tai4 duo1 shi4 ， si1 miao3 cha2 hun1 dan4 。
- xin1 ku3 qiong2 he2 yuan2 ， ba3 bi3 zhu4 ying1 guan4 。
- xian4 liu1 lai2 bu4 ting2 ， hui4 jian4 bai2 shi2 lan4 。
- pang2 you3 jian3 shui3 hu2 ， jie2 shui3 shi3 zhi1 huan3 。
- tang3 wu2 cheng2 chu2 fa3 ， qiao3 li4 an1 de2 suan4 。
- fan3 qiu2 zhu1 wu2 shen1 ， zi4 you3 zi3 wu3 guan1 。
- bai3 ke4 hu1 xi1 diao4 ， wu4 shi3 hun2 qu4 gan4 。
- yuan1 zai1 zhang1 shou4 wang2 ， ke4 zui4 mi4 wu1 han4 。
- xin4 shi3 bu4 zu2 zhi3 ， tu2 xing1 qian1 zai4 tan4 。
- bao4 chou2 fu4 mu4 xian1 ， shi4 pan4 ci3 gong1 an4 。

## 注释

## 译文

## 赏析
