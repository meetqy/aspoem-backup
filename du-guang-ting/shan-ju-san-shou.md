---
id: du-guang-ting-shan-ju-san-shou
title: 山居三首
titlePinyin: shan1 ju1 san1 shou3
titleSlug: shan-ju-san-shou
author: 杜光庭
authorPinyin: du4 guang1 ting2
authorSlug: du-guang-ting
dynasty: 唐
dynastyPinyin: tang2
dynastySlug: tang
tags: []
---

## 正文

- 悶見有人尋，移庵更入深。落花流澗水，明月照松林。
- 醉勸頭陀酒，閑教孺子吟。身同雲外鶴，斷得世塵侵。
- 冥心棲太室，散發浸流泉。采柏時逢麝，看雲忽見仙。
- 夏狂沖雨戲，春醉戴花眠。絕頂登雲望，東都一點煙。
- 不求朝野知，臥見歲華移。采藥歸侵夜，聽松飯過時。
- 荷竿尋水釣，背局上岩棋。祭廟人來說，中原正亂離。

## 拼音

- men4 jian4 you3 ren2 xun2 ， yi2 an1 geng4 ru4 shen1 。 luo4 hua1 liu2 jian4 shui3 ， ming2 yue4 zhao4 song1 lin2 。
- zui4 quan4 tou2 tuo2 jiu3 ， xian2 jiao4 ru2 zi3 yin2 。 shen1 tong2 yun2 wai4 he4 ， duan4 de2 shi4 chen2 qin1 。
- ming2 xin1 qi1 tai4 shi4 ， san4 fa1 jin4 liu2 quan2 。 cai3 bai3 shi2 feng2 she4 ， kan4 yun2 hu1 jian4 xian1 。
- xia4 kuang2 chong1 yu3 xi4 ， chun1 zui4 dai4 hua1 mian2 。 jue2 ding3 deng1 yun2 wang4 ， dong1 dou1 yi4 dian3 yan1 。
- bu4 qiu2 chao2 ye3 zhi1 ， wo4 jian4 sui4 hua2 yi2 。 cai3 yao4 gui1 qin1 ye4 ， ting1 song1 fan4 guo4 shi2 。
- he2 gan1 xun2 shui3 diao4 ， bei4 ju2 shang4 yan2 qi2 。 ji4 miao4 ren2 lai2 shuo1 ， zhong1 yuan2 zheng4 luan4 li2 。

## 注释

## 译文

## 赏析
