---
id: qian-gai-ji
title: 偈
titlePinyin: ji4
titleSlug: ji
author: 錢蓋
authorPinyin: qian2 gai4
authorSlug: qian-gai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 稽首文殊師，昔爲七佛祖。
- 嘗發大悲願，廣度諸有情。
- 念彼東北方，是爲清凉境。
- 龍神五百俱，眷屬萬菩薩。
- 設化於此土，示現無量光。
- 聞者嘆希有，何况目所見。
- 我於曩劫中，曾種種供養。
- 今復得親近，瞻睹異於常。
- 念無始劫來，有塵沙數罪。
- 一獲光明相，釋然盡消滅。
- 又念諸衆生，與我同體性。
- 乘此勝妙力，離苦愁解脫。
- 我今永歸依，敬禮發弘誓。
- 願盡未來際，常居佛會中。
- 一聞微妙音，即證無上道。
- 十方虛空界，一切諸有情。
- 盡願同我心，速悟無生忍。

## 拼音

- qi3 shou3 wen2 shu1 shi1 ， xi1 wei2 qi1 fo2 zu3 。
- chang2 fa1 da4 bei1 yuan4 ， guang3 du4 zhu1 you3 qing2 。
- nian4 bi3 dong1 bei3 fang1 ， shi4 wei2 qing1 liang2 jing4 。
- long2 shen2 wu3 bai3 ju4 ， juan4 shu3 wan4 pu2 sa4 。
- she4 hua4 wu1 ci3 tu3 ， shi4 xian4 wu2 liang2 guang1 。
- wen2 zhe3 tan4 xi1 you3 ， he2 kuang4 mu4 suo3 jian4 。
- wo3 wu1 nang3 jie2 zhong1 ， ceng2 zhong3 zhong3 gong4 yang3 。
- jin1 fu4 de2 qin1 jin4 ， zhan1 du3 yi4 wu1 chang2 。
- nian4 wu2 shi3 jie2 lai2 ， you3 chen2 sha1 shu4 zui4 。
- yi2 huo4 guang1 ming2 xiang1 ， shi4 ran2 jin4 xiao1 mie4 。
- you4 nian4 zhu1 zhong4 sheng1 ， yu3 wo3 tong2 ti3 xing4 。
- cheng2 ci3 sheng4 miao4 li4 ， li2 ku3 chou2 jie3 tuo1 。
- wo3 jin1 yong3 gui1 yi1 ， jing4 li3 fa1 hong2 shi4 。
- yuan4 jin4 wei4 lai2 ji4 ， chang2 ju1 fo2 hui4 zhong1 。
- yi4 wen2 wei1 miao4 yin1 ， ji2 zheng4 wu2 shang4 dao4 。
- shi2 fang1 xu1 kong1 jie4 ， yi2 qie4 zhu1 you3 qing2 。
- jin4 yuan4 tong2 wo3 xin1 ， su4 wu4 wu2 sheng1 ren3 。

## 注释

## 译文

## 赏析
