---
id: cui-ri-zhi-feng-chou-wei-ji-jiu-ou-you-long-men-bei-xi-hu-huai-li-shan-bie-ye-yin-yi-yan-zhi-shi-di-shu-bing-cheng-zhu-da-liao-zhi-zuo
title: 奉酬韋祭酒偶遊龍門北溪忽懷驪山別業因以言志示弟淑並呈諸大僚之作
titlePinyin: feng4 chou2 wei2 ji4 jiu3 ou3 you2 long2 men2 bei3 xi1 hu1 huai2 li2 shan1 bie2 ye4 yin1 yi3 yan2 zhi4 shi4 di4 shu1 bing4 cheng2 zhu1 da4 liao2 zhi1 zuo4
titleSlug: feng-chou-wei-ji-jiu-ou-you-long-men-bei-xi-hu-huai-li-shan-bie-ye-yin-yi-yan-zhi-shi-di-shu-bing-cheng-zhu-da-liao-zhi-zuo
author: 崔日知
authorPinyin: cui1 ri4 zhi1
authorSlug: cui-ri-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 夙齡秉微尚，中年忽有鄰。
- 以茲山水癖，遂得狎通人。
- 迨我咸京道，聞君別業新。
- 巖前窺石鏡，河畔踏芳茵。
- 既憐伊浦綠，復憶灞池春。
- 連詞謝家子，同歡冀野賓。
- 趣閑魚共樂，情洽鳥來馴。
- 詎念昔遊者，祇命獨留秦。
- 蕭條穎陽戀，沖漠漢陰真。
- 無由陪勝躅，空此翫書筠。

## 拼音

- su4 ling2 bing3 wei1 shang4 ， zhong1 nian2 hu1 you3 lin2 。
- yi3 zi1 shan1 shui3 pi3 ， sui4 de2 xia2 tong1 ren2 。
- dai4 wo3 xian2 jing1 dao4 ， wen2 jun1 bie2 ye4 xin1 。
- yan2 qian2 kui1 shi2 jing4 ， he2 pan4 ta4 fang1 yin1 。
- ji4 lian2 yi1 pu3 lü4 ， fu4 yi4 ba4 chi2 chun1 。
- lian2 ci2 xie4 jia1 zi0 ， tong2 huan1 ji4 ye3 bin1 。
- qu4 xian2 yu2 gong4 le4 ， qing2 qia4 niao3 lai2 xun4 。
- ju4 nian4 xi1 you2 zhe3 ， qi2 ming4 du2 liu2 qin2 。
- xiao1 tiao2 ying3 yang2 lian4 ， chong1 mo4 han4 yin1 zhen1 。
- wu2 you2 pei2 sheng4 zhu2 ， kong1 ci3 wan2 shu1 yun2 。

## 注释

## 译文

## 赏析
