---
id: li-ji-lan-qin-qu-ge-ci-san-xia-liu-quan-ge
title: 琴曲歌辭 三峽流泉歌
titlePinyin: qin2 qu3 ge1 ci2   san1 xia2 liu2 quan2 ge1
titleSlug: qin-qu-ge-ci-san-xia-liu-quan-ge
author: 李季蘭
authorPinyin: li3 ji4 lan2
authorSlug: li-ji-lan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 妾家本住巫山雲，巫山流水常自聞。
- 玉琴彈出轉寥敻，直似當時夢中聽。
- 三峽流泉幾千里，一時流入深閨裏。
- 巨石奔崖指下生，飛波走浪弦中起。
- 初疑噴湧含雷風，又似嗚咽流不通。
- 回湍曲瀨勢將盡，時復滴瀝平沙中。
- 憶昔阮公爲此曲，能使仲容聽不足。
- 一彈既罷復一彈，願似流泉鎮相續。

## 拼音

- qie4 jia1 ben3 zhu4 wu1 shan1 yun2 ， wu1 shan1 liu2 shui3 chang2 zi4 wen2 。
- yu4 qin2 dan4 chu1 zhuan3 liao2 xiong4 ， zhi2 si4 dang1 shi2 meng4 zhong1 ting1 。
- san1 xia2 liu2 quan2 ji1 qian1 li3 ， yi4 shi2 liu2 ru4 shen1 gui1 li3 。
- ju4 shi2 ben1 ya2 zhi3 xia4 sheng1 ， fei1 bo1 zou3 lang4 xian2 zhong1 qi3 。
- chu1 yi2 pen1 yong3 han2 lei2 feng1 ， you4 si4 wu1 yan4 liu2 bu4 tong1 。
- hui2 tuan1 qu3 lai4 shi4 jiang1 jin4 ， shi2 fu4 di1 li4 ping2 sha1 zhong1 。
- yi4 xi1 ruan3 gong1 wei2 ci3 qu3 ， neng2 shi3 zhong4 rong2 ting1 bu4 zu2 。
- yi2 dan4 ji4 ba4 fu4 yi2 dan4 ， yuan4 si4 liu2 quan2 zhen4 xiang1 xu4 。

## 注释

## 译文

## 赏析
