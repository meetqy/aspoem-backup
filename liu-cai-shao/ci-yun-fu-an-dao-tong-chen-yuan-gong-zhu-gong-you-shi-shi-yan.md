---
id: liu-cai-shao-ci-yun-fu-an-dao-tong-chen-yuan-gong-zhu-gong-you-shi-shi-yan
title: 次韻傅安道同陳元功諸公遊石獅巖
titlePinyin: ci4 yun4 fu4 an1 dao4 tong2 chen2 yuan2 gong1 zhu1 gong1 you2 shi2 shi1 yan2
titleSlug: ci-yun-fu-an-dao-tong-chen-yuan-gong-zhu-gong-you-shi-shi-yan
author: 劉才邵
authorPinyin: liu2 cai2 shao4
authorSlug: liu-cai-shao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 中書英烈氣，凛然照人寒。
- 濟美世有人，盛德啟其原。
- 幸逢賢别乘，論文得交歡。
- 逸辯傾遠海，潮波歘飛奔。
- 燭理無滯碍，白日破幽昏。
- 誰云前輩遠，豈獨文采存。
- 新詩引人目，當食不暇餐。
- 爲說遊巖樂，飛步恣騰鶱。
- 卻立視萬象，森如列庭間。
- 飄然乘風興，星榆不難攀。
- 聊復陳大概，彼美難盡言。
- 少年陳將軍，奮迹起江村。
- 共知宰社手，美好豈常貧。
- 深懷恩未報，竭誠奉至尊。
- 驅兵獵餘寇，烈火焚蜂屯。
- 亦復事招納，投弓憫窮猿。
- 坐令歸業民，井竈羅丘樊。
- 是日出近郊，旌旗鬰幡幡。
- 同遊不知倦，落照横松門。
- 士卒共甘苦，無人譏華元。
- 老守懶出遊，何從滌塵煩。
- 况阻陪歸騎，幽尋款禅關。
- 鈴齋但兀坐，有酒空盈樽。
- 常能歌妙句，爲激壯士肝。
- 解勞須痛飲，盃行勿留殘。

## 拼音

- zhong1 shu1 ying1 lie4 qi4 ， lin3 ran2 zhao4 ren2 han2 。
- ji4 mei3 shi4 you3 ren2 ， sheng4 de2 qi3 qi2 yuan2 。
- xing4 feng2 xian2 bie2 cheng2 ， lun4 wen2 de2 jiao1 huan1 。
- yi4 bian4 qing1 yuan3 hai3 ， chao2 bo1 xu1 fei1 ben1 。
- zhu2 li3 wu2 zhi4 ai4 ， bai2 ri4 po4 you1 hun1 。
- shui2 yun2 qian2 bei4 yuan3 ， qi3 du2 wen2 cai3 cun2 。
- xin1 shi1 yin3 ren2 mu4 ， dang1 shi2 bu4 xia2 can1 。
- wei2 shuo1 you2 yan2 le4 ， fei1 bu4 zi4 teng2 xian1 。
- que4 li4 shi4 wan4 xiang4 ， sen1 ru2 lie4 ting2 jian4 。
- piao1 ran2 cheng2 feng1 xing1 ， xing1 yu2 bu4 nan2 pan1 。
- liao2 fu4 chen2 da4 gai4 ， bi3 mei3 nan2 jin4 yan2 。
- shao3 nian2 chen2 jiang1 jun1 ， fen4 ji4 qi3 jiang1 cun1 。
- gong4 zhi1 zai3 she4 shou3 ， mei3 hao3 qi3 chang2 pin2 。
- shen1 huai2 en1 wei4 bao4 ， jie2 cheng2 feng4 zhi4 zun1 。
- qu1 bing1 lie4 yu2 kou4 ， lie4 huo3 fen2 feng1 tun2 。
- yi4 fu4 shi4 zhao1 na4 ， tou2 gong1 min3 qiong2 yuan2 。
- zuo4 ling4 gui1 ye4 min2 ， jing3 zao4 luo2 qiu1 fan2 。
- shi4 ri4 chu1 jin4 jiao1 ， jing1 qi2 yu4 fan1 fan1 。
- tong2 you2 bu4 zhi1 juan4 ， luo4 zhao4 heng2 song1 men2 。
- shi4 zu2 gong4 gan1 ku3 ， wu2 ren2 ji1 hua2 yuan2 。
- lao3 shou3 lan3 chu1 you2 ， he2 cong2 di2 chen2 fan2 。
- kuang4 zu3 pei2 gui1 qi2 ， you1 xun2 kuan3 chan2 guan1 。
- ling2 zhai1 dan4 wu4 zuo4 ， you3 jiu3 kong1 ying2 zun1 。
- chang2 neng2 ge1 miao4 ju4 ， wei2 ji1 zhuang4 shi4 gan1 。
- jie3 lao2 xu1 tong4 yin3 ， bei1 xing2 wu4 liu2 can2 。

## 注释

## 译文

## 赏析
