---
id: liu-cai-shao-yong-bai-lian-hua
title: 詠白蓮花
titlePinyin: yong3 bai2 lian2 hua1
titleSlug: yong-bai-lian-hua
author: 劉才邵
authorPinyin: liu2 cai2 shao4
authorSlug: liu-cai-shao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 長林翠乾因薰爍，池面水平風不落。
- 天公似亦厭煩溽，開就寒姿洗暄濁。
- 龍宫想見送來時，靚粧無數褰珠箔。
- 預愁風日會無情，翠蓋欹斜護纖弱。
- 冰魂玉骨意自遠，凡花不是無心學。
- 神人飲露骨偏清，仙子凌波塵不著。
- 不隨時世事塗抹，徧得月娥憐綽約。
- 雲軿隱隱欲降時，寒光清霧都情薄。
- 勤勤問訊難留滯，欲去徘徊伸素約。
- 待得秋高風露清，相将歸去朝珠閣。
- 身家元是社中人，宿契非同謝康樂。
- 更恐群仙苦相問，寄與短章資一噱。

## 拼音

- chang2 lin2 cui4 qian2 yin1 xun1 shuo4 ， chi2 mian4 shui3 ping2 feng1 bu2 luo4 。
- tian1 gong1 si4 yi4 yan4 fan2 ru4 ， kai1 jiu4 han2 zi1 xi3 xuan1 zhuo2 。
- long2 gong1 xiang3 jian4 song4 lai2 shi2 ， jing4 zhuang1 wu2 shu4 qian1 zhu1 bo2 。
- yu4 chou2 feng1 ri4 hui4 wu2 qing2 ， cui4 gai4 qi1 xie2 hu4 xian1 ruo4 。
- bing1 hun2 yu4 gu3 yi4 zi4 yuan3 ， fan2 hua1 bu2 shi4 wu2 xin1 xue2 。
- shen2 ren2 yin3 lu4 gu3 pian1 qing1 ， xian1 zi3 ling2 bo1 chen2 bu2 zhu4 。
- bu4 sui2 shi2 shi4 shi4 tu2 mo3 ， bian4 de2 yue4 e2 lian2 chuo4 yue1 。
- yun2 ping2 yin3 yin3 yu4 jiang4 shi2 ， han2 guang1 qing1 wu4 dou1 qing2 bao2 。
- qin2 qin2 wen4 xun4 nan2 liu2 zhi4 ， yu4 qu4 pai2 huai2 shen1 su4 yue1 。
- dai4 de2 qiu1 gao1 feng1 lu4 qing1 ， xiang1 jiang1 gui1 qu4 chao2 zhu1 ge2 。
- shen1 jia1 yuan2 shi4 she4 zhong1 ren2 ， su4 qi4 fei1 tong2 xie4 kang1 le4 。
- geng4 kong3 qun2 xian1 ku3 xiang4 wen4 ， ji4 yu3 duan3 zhang1 zi1 yi4 jue2 。

## 注释

## 译文

## 赏析
