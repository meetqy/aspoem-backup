---
id: liu-cai-shao-ti-li-ping-guo-yi-fang-tang
title: 題李平國義方堂
titlePinyin: ti2 li3 ping2 guo2 yi4 fang1 tang2
titleSlug: ti-li-ping-guo-yi-fang-tang
author: 劉才邵
authorPinyin: liu2 cai2 shao4
authorSlug: liu-cai-shao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 渥洼異産超駛騠，逸態崷崪精權奇。
- 軼埃蹶塊儻未免，欲駕鑾輅終難爲。
- 迺知人家良子弟，亦或豪逸難羈縻。
- 調柔折服就繩矩，他日致遠夫何疑。
- 李侯灑落富清製，頃刻滿紙填珠璣。
- 建堂教子意不淺，欲使行能無少虧。
- 會須骨格早成就，不與凡足爭先馳。
- 正如名駒已服習，使堪寶校金黄羈。
- 周旋進退悉中節，追風逐電隨所施。
- 朝燕暮越尋常事，還看弄影舞瑤池。

## 拼音

- wo4 wa1 yi4 chan3 chao1 shi3 ti2 ， yi4 tai4 qiu2 zu2 jing1 quan2 qi2 。
- yi4 ai1 jue3 kuai4 tang3 wei4 mian3 ， yu4 jia4 luan2 lu4 zhong1 nan2 wei2 。
- nai3 zhi1 ren2 jia1 liang2 zi3 di4 ， yi4 huo4 hao2 yi4 nan2 ji1 mi2 。
- diao4 rou2 zhe2 fu2 jiu4 sheng2 ju3 ， ta1 ri4 zhi4 yuan3 fu1 he2 yi2 。
- li3 hou2 sa3 luo4 fu4 qing1 zhi4 ， qing3 ke4 man3 zhi3 tian2 zhu1 ji1 。
- jian4 tang2 jiao4 zi3 yi4 bu4 qian3 ， yu4 shi3 xing2 neng2 wu2 shao3 kui1 。
- hui4 xu1 gu3 ge2 zao3 cheng2 jiu4 ， bu4 yu3 fan2 zu2 zheng1 xian1 chi2 。
- zheng4 ru2 ming2 ju1 yi3 fu2 xi2 ， shi3 kan1 bao3 xiao4 jin1 huang2 ji1 。
- zhou1 xuan2 jin4 tui4 xi1 zhong1 jie2 ， zhui1 feng1 zhu2 dian4 sui2 suo3 shi1 。
- chao2 yan4 mu4 yue4 xun2 chang2 shi4 ， huan2 kan4 nong4 ying3 wu3 yao2 chi2 。

## 注释

## 译文

## 赏析
