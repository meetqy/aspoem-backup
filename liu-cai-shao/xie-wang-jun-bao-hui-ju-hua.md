---
id: liu-cai-shao-xie-wang-jun-bao-hui-ju-hua
title: 謝王君寶惠菊花
titlePinyin: xie4 wang2 jun1 bao3 hui4 ju2 hua1
titleSlug: xie-wang-jun-bao-hui-ju-hua
author: 劉才邵
authorPinyin: liu2 cai2 shao4
authorSlug: liu-cai-shao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 常憐避俗翁，寄傲謝簪紱。
- 三徑竹雖存，苦乏盃中物。
- 采采黄金英，籬邉空竚立。
- 賴有好事人，陶然得酣適。
- 吾家頗種秫，壓滓夜槽泣。
- 其如移菊晚，青蘂不堪摘。
- 念誰分秋香，泛此花瓷白。
- 高情歘相投，遣送勞一力。
- 風期宛然同，未易分今昔。
- 兩株千萬朵，冷艷光相射。
- 銀盤何爛爛，承露带青碧。
- 月下更奇絕，碎影寒氣逼。
- 桃紅吐鮮妍，醉暈不容拭。
- 嘉名配黄花，姚魏真匹敵。
- 開窗對二妙，清意爭先入。
- 卻思陪語笑，坐歎溪山隔。
- 幸有真契存，滿目共秋色。

## 拼音

- chang2 lian2 bi4 su2 weng1 ， ji4 ao4 xie4 zan1 fu2 。
- san1 jing4 zhu2 sui1 cun2 ， ku3 fa2 bei1 zhong1 wu4 。
- cai3 cai3 huang2 jin1 ying1 ， li2 bian1 kong1 zhu4 li4 。
- lai4 you3 hao3 shi4 ren2 ， tao2 ran2 de2 han1 shi4 。
- wu2 jia1 po1 zhong3 shu2 ， ya1 zi3 ye4 cao2 qi4 。
- qi2 ru2 yi2 ju2 wan3 ， qing1 rui3 bu4 kan1 zhai1 。
- nian4 shui2 fen1 qiu1 xiang1 ， fan4 ci3 hua1 ci2 bai2 。
- gao1 qing2 xu1 xiang1 tou2 ， qian3 song4 lao2 yi2 li4 。
- feng1 qi1 wan3 ran2 tong2 ， wei4 yi4 fen1 jin1 xi1 。
- liang3 zhu1 qian1 wan4 duo3 ， leng3 yan4 guang1 xiang1 she4 。
- yin2 pan2 he2 lan4 lan4 ， cheng2 lu4 dai4 qing1 bi4 。
- yue4 xia4 geng4 qi2 jue2 ， sui4 ying3 han2 qi4 bi1 。
- tao2 hong2 tu3 xian1 yan2 ， zui4 yun4 bu4 rong2 shi4 。
- jia1 ming2 pei4 huang2 hua1 ， yao2 wei4 zhen1 pi3 di2 。
- kai1 chuang1 dui4 er4 miao4 ， qing1 yi4 zheng1 xian1 ru4 。
- que4 si1 pei2 yu3 xiao4 ， zuo4 tan4 xi1 shan1 ge2 。
- xing4 you3 zhen1 qi4 cun2 ， man3 mu4 gong4 qiu1 se4 。

## 注释

## 译文

## 赏析
