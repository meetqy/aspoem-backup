---
id: liu-cai-shao-yu-si-shan-chao-ran-tang
title: 玉笥山超然堂
titlePinyin: yu4 si4 shan1 chao1 ran2 tang2
titleSlug: yu-si-shan-chao-ran-tang
author: 劉才邵
authorPinyin: liu2 cai2 shao4
authorSlug: liu-cai-shao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 三山遠在虛無間，還有勝境居人寰。
- 瓊樓貝闕知何許，統領分治皆仙官。
- 名稱等級已素定，載在玉書垂不刊。
- 能兼洞天與福地，唯有玉笥餘難攀。
- 憶昔扁舟中夜過，白月滿空星斗寒。
- 起登船背聊一望，攙天但見青孱顔。
- 重巖衆壑眇難辨，福庭想像依層巒。
- 那知虛堂宅幽邃，蕭爽不容塵滓干。
- 超然物外亦不惡，要當心境俱清閑。
- 真機還向靜中起，不礙默朝窺九關。
- 我生本來世味薄，欲養鉛汞成金丹。
- 也知上界足官府，人間遊覽堪盤桓。
- 如聞方平持玉節，似欲歷按諸名山。
- 相逢不問蓬萊事，試與乘風去共看。

## 拼音

- san1 shan1 yuan3 zai4 xu1 wu2 jian4 ， huan2 you3 sheng4 jing4 ju1 ren2 huan2 。
- qiong2 lou2 bei4 que4 zhi1 he2 xu1 ， tong3 ling3 fen1 zhi4 jie1 xian1 guan1 。
- ming2 cheng1 deng3 ji2 yi3 su4 ding4 ， zai4 zai4 yu4 shu1 chui2 bu4 kan1 。
- neng2 jian1 dong4 tian1 yu3 fu2 di4 ， wei2 you3 yu4 si4 yu2 nan2 pan1 。
- yi4 xi1 bian3 zhou1 zhong1 ye4 guo4 ， bai2 yue4 man3 kong1 xing1 dou3 han2 。
- qi3 deng1 chuan2 bei4 liao2 yi2 wang4 ， chan1 tian1 dan4 jian4 qing1 chan2 yan2 。
- zhong4 yan2 zhong4 he4 miao3 nan2 bian4 ， fu2 ting2 xiang3 xiang4 yi1 ceng2 luan2 。
- na4 zhi1 xu1 tang2 zhai2 you1 sui4 ， xiao1 shuang3 bu4 rong2 chen2 zi3 gan1 。
- chao1 ran2 wu4 wai4 yi4 bu2 e4 ， yao4 dang1 xin1 jing4 ju4 qing1 xian2 。
- zhen1 ji1 huan2 xiang4 jing4 zhong1 qi3 ， bu2 ai4 mo4 chao2 kui1 jiu3 guan1 。
- wo3 sheng1 ben3 lai2 shi4 wei4 bao2 ， yu4 yang3 qian1 gong3 cheng2 jin1 dan1 。
- ye3 zhi1 shang4 jie4 zu2 guan1 fu3 ， ren2 jian4 you2 lan3 kan1 pan2 huan2 。
- ru2 wen2 fang1 ping2 chi2 yu4 jie2 ， si4 yu4 li4 an4 zhu1 ming2 shan1 。
- xiang1 feng2 bu2 wen4 peng2 lai2 shi4 ， shi4 yu3 cheng2 feng1 qu4 gong4 kan4 。

## 注释

## 译文

## 赏析
