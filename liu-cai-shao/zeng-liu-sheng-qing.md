---
id: liu-cai-shao-zeng-liu-sheng-qing
title: 贈劉升卿
titlePinyin: zeng4 liu2 sheng1 qing1
titleSlug: zeng-liu-sheng-qing
author: 劉才邵
authorPinyin: liu2 cai2 shao4
authorSlug: liu-cai-shao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 五季詞格卑，一往遂不轉。
- 勢如屋將摧，難用一木撁。
- 國家復古初，出力賴諸彦。
- 探元測天心，擷秀空芳甸。
- 氣質既雄渾，采章復葱蒨。
- 炳焉同三代，風雅追未變。
- 旁收稗官說，笑䐑時一薦。
- 豈將鰕蜆盤，盡易鼎俎膳。
- 後來失其源，多以恠相眩。
- 觀濤遺巨浸，愛此一漚漩。
- 芝蘭向蕪没，蕭艾方蔓延。
- 顧豈無可觀，致遠恐非便。
- 方今從雅道，英俊爭就選。
- 當有紫鸞音，一洗時禽囀。
- 吾宗富清製，金璞飽鎔鍊。
- 高軒肯見臨，大軸獲初見。
- 盈前森欲動，貪讀不知倦。
- 吳歈鬭妍媚，楚些發哀怨。
- 暗芳啼曉露，白月垂秋練。
- 肅肅天廟儀，遲遲洞宫宴。
- 建標凌倒景，勝氣來酣戰。
- 古人用意處，窺闖應已徧。
- 不然新詩中，安得衆體見。
- 從來絕妙處，經眼不容眴。
- 歘起追其蹤，險若挽飛電。
- 豈容隨俗好，展轉就縈纒。
- 公當英少年，筆力十分健。
- 更期策高足，勿受塵泥濺。
- 一朝奮餘勇，名埸誰敢擅。
- 揚光雲霓上，聲價彌海縣。
- 方知掣鯨手，不足臨淵羡。

## 拼音

- wu3 ji4 ci2 ge2 bei1 ， yi4 wang3 sui4 bu4 zhuan3 。
- shi4 ru2 wu1 jiang1 cui1 ， nan2 yong4 yi2 mu4 qian1 。
- guo2 jia1 fu4 gu3 chu1 ， chu1 li4 lai4 zhu1 yan4 。
- tan4 yuan2 ce4 tian1 xin1 ， xie2 xiu4 kong1 fang1 dian4 。
- qi4 zhi4 ji4 xiong2 hun2 ， cai3 zhang1 fu4 cong1 qian4 。
- bing3 yan1 tong2 san1 dai4 ， feng1 ya3 zhui1 wei4 bian4 。
- pang2 shou1 bai4 guan1 shuo1 ， xiao4 䐑 shi2 yi2 jian4 。
- qi3 jiang1 xia1 xian3 pan2 ， jin4 yi4 ding3 zu3 shan4 。
- hou4 lai2 shi1 qi2 yuan2 ， duo1 yi3 guai4 xiang1 xuan4 。
- guan1 tao1 yi2 ju4 jin4 ， ai4 ci3 yi4 ou1 xuan2 。
- zhi1 lan2 xiang4 wu2 mei2 ， xiao1 ai4 fang1 man4 yan2 。
- gu4 qi3 wu2 ke3 guan1 ， zhi4 yuan3 kong3 fei1 bian4 。
- fang1 jin1 cong2 ya3 dao4 ， ying1 jun4 zheng1 jiu4 xuan3 。
- dang1 you3 zi3 luan2 yin1 ， yi4 xi3 shi2 qin2 zhuan4 。
- wu2 zong1 fu4 qing1 zhi4 ， jin1 pu2 bao3 rong2 lian4 。
- gao1 xuan1 ken3 jian4 lin2 ， da4 zhou2 huo4 chu1 jian4 。
- ying2 qian2 sen1 yu4 dong4 ， tan1 du2 bu4 zhi1 juan4 。
- wu2 yu2 dou4 yan2 mei4 ， chu3 xie1 fa1 ai1 yuan4 。
- an4 fang1 ti2 xiao3 lu4 ， bai2 yue4 chui2 qiu1 lian4 。
- su4 su4 tian1 miao4 yi2 ， chi2 chi2 dong4 gong1 yan4 。
- jian4 biao1 ling2 dao3 jing3 ， sheng4 qi4 lai2 han1 zhan4 。
- gu3 ren2 yong4 yi4 chu3 ， kui1 chuang3 ying1 yi3 bian4 。
- bu4 ran2 xin1 shi1 zhong1 ， an1 de2 zhong4 ti3 jian4 。
- cong2 lai2 jue2 miao4 chu3 ， jing1 yan3 bu4 rong2 xuan4 。
- xu1 qi3 zhui1 qi2 zong1 ， xian3 ruo4 wan3 fei1 dian4 。
- qi3 rong2 sui2 su2 hao3 ， zhan3 zhuan3 jiu4 ying2 chan2 。
- gong1 dang1 ying1 shao4 nian2 ， bi3 li4 shi2 fen1 jian4 。
- geng4 qi1 ce4 gao1 zu2 ， wu4 shou4 chen2 ni2 jian4 。
- yi4 zhao1 fen4 yu2 yong3 ， ming2 yi4 shui2 gan3 shan4 。
- yang2 guang1 yun2 ni2 shang4 ， sheng1 jia4 mi2 hai3 xian4 。
- fang1 zhi1 che4 jing1 shou3 ， bu4 zu2 lin2 yuan1 xian4 。

## 注释

## 译文

## 赏析
