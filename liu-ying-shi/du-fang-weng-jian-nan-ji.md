---
id: liu-ying-shi-du-fang-weng-jian-nan-ji
title: 讀放翁劍南集
titlePinyin: du2 fang4 weng1 jian4 nan2 ji2
titleSlug: du-fang-weng-jian-nan-ji
author: 劉應時
authorPinyin: liu2 ying1 shi2
authorSlug: liu-ying-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 少陵先生赴奉天，烏帽麻鞋見天子。
- 乾坤瘡痍塞目慘，人煙蕭瑟胡塵起。
- 八月之吉風淒然，北征徒步走三川。
- 夜經戰場霜月冷，纍纍白骨生蒼煙。
- 五載栖栖客蜀郡，騎馿日候平安信。
- 喜聞諸將收山東，拭淚一望長安近。
- 瞿唐想見放船時，回首夔府多愁思。
- 蜀人至今亦好事，翠珉盛刻草堂詩。
- 放翁前身少陵老，胸中如覺天地小。
- 平生一飯不忘君，危言曾把姦雄掃。
- 周流斯世轍已環，一笑又入劍南山。
- 酒杯吸盡錦屏秀，孤劍聲鏘峽水寒。
- 萬丈虹霓蟠肺腑，射虎劊鯨時一吐。
- 我雖老眼向昏花，夜窗吟哦雜風雨。
- 少陵間關兵亂中，放翁遭時樂且豐。
- 飽參要具正法眼，切忌錯下將無同。
- 茶山夜半傳機要，斷非口耳得其妙。
- 君不見塔主不識古雲門，異時衣鉢還渠紹。

## 拼音

- shao3 ling2 xian1 sheng0 fu4 feng4 tian1 ， wu1 mao4 ma2 xie2 jian4 tian1 zi3 。
- qian2 kun1 chuang1 yi2 sai1 mu4 can3 ， ren2 yan1 xiao1 se4 hu2 chen2 qi3 。
- ba1 yue4 zhi1 ji2 feng1 qi1 ran2 ， bei3 zheng1 tu2 bu4 zou3 san1 chuan1 。
- ye4 jing1 zhan4 chang3 shuang1 yue4 leng3 ， lei2 lei2 bai2 gu3 sheng1 cang1 yan1 。
- wu3 zai4 qi1 qi1 ke4 shu3 jun4 ， qi2 lu2 ri4 hou4 ping2 an1 xin4 。
- xi3 wen2 zhu1 jiang1 shou1 shan1 dong1 ， shi4 lei4 yi2 wang4 chang2 an1 jin4 。
- qu2 tang2 xiang3 jian4 fang4 chuan2 shi2 ， hui2 shou3 kui2 fu3 duo1 chou2 si1 。
- shu3 ren2 zhi4 jin1 yi4 hao3 shi4 ， cui4 min2 sheng4 ke4 cao3 tang2 shi1 。
- fang4 weng1 qian2 shen1 shao3 ling2 lao3 ， xiong1 zhong1 ru2 jue2 tian1 di4 xiao3 。
- ping2 sheng1 yi2 fan4 bu2 wang4 jun1 ， wei1 yan2 ceng2 ba3 jian1 xiong2 sao3 。
- zhou1 liu2 si1 shi4 zhe2 yi3 huan2 ， yi2 xiao4 you4 ru4 jian4 nan2 shan1 。
- jiu3 bei1 xi1 jin4 jin3 ping2 xiu4 ， gu1 jian4 sheng1 qiang1 xia2 shui3 han2 。
- wan4 zhang4 hong2 ni2 pan2 fei4 fu3 ， she4 hu3 gui4 jing1 shi2 yi4 tu3 。
- wo3 sui1 lao3 yan3 xiang4 hun1 hua1 ， ye4 chuang1 yin2 e2 za2 feng1 yu3 。
- shao3 ling2 jian4 guan1 bing1 luan4 zhong1 ， fang4 weng1 zao1 shi2 le4 qie3 feng1 。
- bao3 can1 yao4 ju4 zheng4 fa3 yan3 ， qie4 ji4 cuo4 xia4 jiang1 wu2 tong2 。
- cha2 shan1 ye4 ban4 chuan2 ji1 yao4 ， duan4 fei1 kou3 er3 de2 qi2 miao4 。
- jun1 bu2 jian4 ta3 zhu3 bu4 shi2 gu3 yun2 men2 ， yi4 shi2 yi1 bo1 huan2 qu2 shao4 。

## 注释

## 译文

## 赏析
