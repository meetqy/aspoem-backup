---
id: sun-yin-yue-wen-yin-yi
title: 越問 隠逸
titlePinyin: yue4 wen4   yin3 yi4
titleSlug: yue-wen-yin-yi
author: 孫因
authorPinyin: sun1 yin1
authorSlug: sun-yin
dynasty: 唐
dynastyPinyin: tang2
dynastySlug: tang
tags: [] 
---

## 正文

- 謝隠士當少微兮，精神見乎天文。
- 嚴子陵應客星兮，光芒動夫至尊。
- 居剡下以高潔兮，戴安道之父子。
- 游嵩嶽以偕隠兮，孔述睿之弟昆。
- 却米餉而不受兮，朱百年之夫婦。
- 受肥遁以就閑兮，阮萬齡之祖孫。
- 閉蓬戶以觀書兮，淳之棲於窮岫。
- 輕白璧而不盼兮，景齊隠於日門。
- 扣藥船而引聲兮，歌競傳於仲御。
- 漁鏡湖以賦詩兮，島尚號於方干。
- 黄公列乎四皓兮，成定儲之羽翼。
- 嵇康儕於七賢兮，著養生之至言。
- 王子猷詠招隠兮，愛山陰之竹種。
- 謝靈運賦山居兮，采地黄爲溪蓀。
- 著貂裘坐岩石兮，弘之志不在釣。
- 袘豹席與椶橋兮，志和豈羨回軒。
- 彼皆不事王侯兮，以高尚而辟世。
- 亦地氣之所鍾兮，多秀水與名山。
- 客曰士各有志兮，斯固古之逸民。
- 夫何欲潔其身兮，弗念君臣之大倫。

## 拼音

- xie4 yin3 shi4 dang1 shao3 wei1 xi1 ， jing1 shen2 jian4 hu1 tian1 wen2 。
- yan2 zi3 ling2 ying1 ke4 xing1 xi1 ， guang1 mang2 dong4 fu1 zhi4 zun1 。
- ju1 yan3 xia4 yi3 gao1 jie2 xi1 ， dai4 an1 dao4 zhi1 fu4 zi3 。
- you2 song1 yue4 yi3 xie2 yin3 xi1 ， kong3 shu4 rui4 zhi1 di4 kun1 。
- que4 mi3 xiang3 er2 bu2 shou4 xi1 ， zhu1 bai3 nian2 zhi1 fu1 fu4 。
- shou4 fei2 dun4 yi3 jiu4 xian2 xi1 ， ruan3 wan4 ling2 zhi1 zu3 sun1 。
- bi4 peng2 hu4 yi3 guan1 shu1 xi1 ， chun2 zhi1 qi1 wu1 qiong2 xiu4 。
- qing1 bai2 bi4 er2 bu2 pan4 xi1 ， jing3 qi2 yin3 wu1 ri4 men2 。
- kou4 yao4 chuan2 er2 yin3 sheng1 xi1 ， ge1 jing4 chuan2 wu1 zhong4 yu4 。
- yu2 jing4 hu2 yi3 fu4 shi1 xi1 ， dao3 shang4 hao4 wu1 fang1 gan1 。
- huang2 gong1 lie4 hu1 si4 hao4 xi1 ， cheng2 ding4 chu3 zhi1 yu3 yi4 。
- ji1 kang1 chai2 wu1 qi1 xian2 xi1 ， zhu4 yang3 sheng1 zhi1 zhi4 yan2 。
- wang2 zi3 you2 yong3 zhao1 yin3 xi1 ， ai4 shan1 yin1 zhi1 zhu2 zhong3 。
- xie4 ling2 yun4 fu4 shan1 ju1 xi1 ， cai4 di4 huang2 wei2 xi1 sun1 。
- zhu4 diao1 qiu2 zuo4 yan2 shi2 xi1 ， hong2 zhi1 zhi4 bu2 zai4 diao4 。
- yi2 bao4 xi2 yu3 zong1 qiao2 xi1 ， zhi4 he2 qi3 xian4 hui2 xuan1 。
- bi3 jie1 bu2 shi4 wang2 hou2 xi1 ， yi3 gao1 shang4 er2 pi4 shi4 。
- yi4 di4 qi4 zhi1 suo3 zhong1 xi1 ， duo1 xiu4 shui3 yu3 ming2 shan1 。
- ke4 yue1 shi4 ge4 you3 zhi4 xi1 ， si1 gu4 gu3 zhi1 yi4 min2 。
- fu1 he2 yu4 jie2 qi2 shen1 xi1 ， fu2 nian4 jun1 chen2 zhi1 da4 lun2 。

## 注释

## 译文

## 赏析
