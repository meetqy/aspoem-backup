---
id: sun-yin-yue-wen-yue-cha
title: 越問 越茶
titlePinyin: yue4 wen4   yue4 cha2
titleSlug: yue-wen-yue-cha
author: 孫因
authorPinyin: sun1 yin1
authorSlug: sun-yin
dynasty: 唐
dynastyPinyin: tang2
dynastySlug: tang
tags: [] 
---

## 正文

- 日鑄山之英氣兮，既發越於鏌鎁。
- 地靈洩而不盡兮，復薰蒸於草芽。
- 雖名出之最晚兮，爲江南之第一。
- 視紫筍若奴臺兮，又何論乎石花。
- 維瑞龍之爲品兮，與此山以相亞。
- 意山脈之通貫兮，仙種同乎一家。
- 汲西岩之清泉兮，松風生乎石鼎。
- 滋芳液於靈襟兮，沆瀣集乎齒牙。
- 歐公錄之歸田兮，蘇仙流諸佳詠。
- 伯玉註於詩版兮，文正賞其甘華。
- 至鴈塔與花塢兮，固郡志之所載。
- 若餘姚之瀑布兮，尤茶經之所誇。
- 嗟陸羽之不逢兮，宜鑑味之絕少。
- 世方貴夫建茗兮，孰有知夫越茶。
- 客曰世非不知兮，顧茗禁之已苛。
- 亦幸其不盡知兮，姑舍是而言他。

## 拼音

- ri4 zhu4 shan1 zhi1 ying1 qi4 xi1 ， ji4 fa1 yue4 wu1 mo4 ye2 。
- di4 ling2 xie4 er2 bu2 jin4 xi1 ， fu4 xun1 zheng1 wu1 cao3 ya2 。
- sui1 ming2 chu1 zhi1 zui4 wan3 xi1 ， wei2 jiang1 nan2 zhi1 di4 yi1 。
- shi4 zi3 sun3 ruo4 nu2 tai2 xi1 ， you4 he2 lun4 hu1 shi2 hua1 。
- wei2 rui4 long2 zhi1 wei2 pin3 xi1 ， yu3 ci3 shan1 yi3 xiang1 ya1 。
- yi4 shan1 mai4 zhi1 tong1 guan4 xi1 ， xian1 zhong3 tong2 hu1 yi4 jia1 。
- ji2 xi1 yan2 zhi1 qing1 quan2 xi1 ， song1 feng1 sheng1 hu1 shi2 ding3 。
- zi1 fang1 ye4 wu1 ling2 jin1 xi1 ， hang4 xie4 ji2 hu1 chi3 ya2 。
- ou1 gong1 lu4 zhi1 gui1 tian2 xi1 ， su1 xian1 liu2 zhu1 jia1 yong3 。
- bo2 yu4 zhu4 wu1 shi1 ban3 xi1 ， wen2 zheng4 shang3 qi2 gan1 hua2 。
- zhi4 yan4 ta3 yu3 hua1 wu4 xi1 ， gu4 jun4 zhi4 zhi1 suo3 zai4 。
- ruo4 yu2 yao2 zhi1 pu4 bu4 xi1 ， you2 cha2 jing1 zhi1 suo3 kua1 。
- jie1 lu4 yu3 zhi1 bu4 feng2 xi1 ， yi2 jian4 wei4 zhi1 jue2 shao3 。
- shi4 fang1 gui4 fu1 jian4 ming2 xi1 ， shu2 you3 zhi1 fu1 yue4 cha2 。
- ke4 yue1 shi4 fei1 bu4 zhi1 xi1 ， gu4 ming2 jin4 zhi1 yi3 ke1 。
- yi4 xing4 qi2 bu2 jin4 zhi1 xi1 ， gu1 she4 shi4 er2 yan2 ta1 。

## 注释

## 译文

## 赏析
