---
id: sun-yin-yue-wen-feng-jiang
title: 越問 封疆
titlePinyin: yue4 wen4   feng1 jiang1
titleSlug: yue-wen-feng-jiang
author: 孫因
authorPinyin: sun1 yin1
authorSlug: sun-yin
dynasty: 唐
dynastyPinyin: tang2
dynastySlug: tang
tags: [] 
---

## 正文

- 九州皆有山鎮兮，職方氏獨先會稽。
- 射祥光於斗分兮，占星紀於天倪。
- 牽牛炳其初躔兮，屆須女之七度。
- 少陽當其正位兮，爲萬物之潔齊。
- 南控引乎閩粵兮，北連亙乎鉅海。
- 日出扶桑之東兮，風行浙河之西。
- 八山蜿其中蟠兮，羅千嵒以爲鄣。
- 三江匯而旁注兮，渺萬壑以爲谿。
- 洞天㟏岈以連雲兮，俯九垠其如芥。
- 洪濤沸渭以拍天兮，轟三軍之鼓鼙。
- 宅卧龍之岧嶢兮，蠡城屹其環繚。
- 带平湖之浩㵿兮，雲鏡鑄而天低。
- 闢陵門而四達兮，八風颯其遞至。
- 飛翼樓而舞空兮，天門沈其可梯。
- 提封方數千里兮，運甌吳於掌上。
- 七郡四十餘縣兮，歸中權之總提。
- 茲古今之大都會兮，爲九牧之冠冕。
- 諒天地之設險兮，他郡寧得而攀躋。
- 客曰偉哉山川兮，信美矣其無慊。
- 然吾聞固國兮，不以山溪之險。

## 拼音

- jiu3 zhou1 jie1 you3 shan1 zhen4 xi1 ， zhi2 fang1 shi4 du2 xian1 hui4 ji1 。
- she4 xiang2 guang1 wu1 dou4 fen1 xi1 ， zhan1 xing1 ji4 wu1 tian1 ni2 。
- qian1 niu2 bing3 qi2 chu1 chan2 xi1 ， jie4 xu1 nü3 zhi1 qi1 du4 。
- shao3 yang2 dang1 qi2 zheng4 wei4 xi1 ， wei2 wan4 wu4 zhi1 jie2 qi2 。
- nan2 kong4 yin3 hu1 min3 yue4 xi1 ， bei3 lian2 gen4 hu1 ju4 hai3 。
- ri4 chu1 fu2 sang1 zhi1 dong1 xi1 ， feng1 xing2 zhe4 he2 zhi1 xi1 。
- ba1 shan1 wan1 qi2 zhong1 pan2 xi1 ， luo2 qian1 yan2 yi3 wei2 zhang1 。
- san1 jiang1 hui4 er2 pang2 zhu4 xi1 ， miao3 wan4 he4 yi3 wei2 xi1 。
- dong4 tian1 㟏 ya2 yi3 lian2 yun2 xi1 ， fu3 jiu3 yin2 qi2 ru2 jie4 。
- hong2 tao1 fei4 wei4 yi3 pai1 tian1 xi1 ， hong1 san1 jun1 zhi1 gu3 pi2 。
- zhai2 wo4 long2 zhi1 tiao2 yao2 xi1 ， li2 cheng2 yi4 qi2 huan2 liao2 。
- dai4 ping2 hu2 zhi1 hao4 㵿 xi1 ， yun2 jing4 zhu4 er2 tian1 di1 。
- pi4 ling2 men2 er2 si4 da2 xi1 ， ba1 feng1 sa4 qi2 di4 zhi4 。
- fei1 yi4 lou2 er2 wu3 kong1 xi1 ， tian1 men2 shen3 qi2 ke3 ti1 。
- ti2 feng1 fang1 shu4 qian1 li3 xi1 ， yun4 ou1 wu2 wu1 zhang3 shang4 。
- qi1 jun4 si4 shi2 yu2 xian4 xi1 ， gui1 zhong1 quan2 zhi1 zong3 ti2 。
- zi1 gu3 jin1 zhi1 da4 du1 hui4 xi1 ， wei2 jiu3 mu4 zhi1 guan1 mian3 。
- liang4 tian1 di4 zhi1 she4 xian3 xi1 ， ta1 jun4 ning2 de2 er2 pan1 ji1 。
- ke4 yue1 wei3 zai1 shan1 chuan1 xi1 ， xin4 mei3 yi3 qi2 wu2 qie4 。
- ran2 wu2 wen2 gu4 guo2 xi1 ， bu4 yi3 shan1 xi1 zhi1 xian3 。

## 注释

## 译文

## 赏析
