---
id: lu-you-shi-yue-er-shi-liu-ri-ye-meng-xing-nan-zheng-dao-zhong-ji-jue-huang-ran-lan-bi-zuo-ci-shi-shi-qie-wu-gu-yi
title: 十月二十六日夜夢行南鄭道中既覺恍然攬筆作此詩時且五鼓矣
titlePinyin: shi2 yue4 er4 shi2 liu4 ri4 ye4 meng4 xing2 nan2 zheng4 dao4 zhong1 ji4 jue2 huang3 ran2 lan3 bi3 zuo4 ci3 shi1 shi2 qie3 wu3 gu3 yi3
titleSlug: shi-yue-er-shi-liu-ri-ye-meng-xing-nan-zheng-dao-zhong-ji-jue-huang-ran-lan-bi-zuo-ci-shi-shi-qie-wu-gu-yi
author: 陸游
authorPinyin: lu4 you2
authorSlug: lu-you
dynasty: 唐
dynastyPinyin: tang2
dynastySlug: tang
tags: [] 
---

## 正文

- 孤雲兩角不可行，望雲九井不可渡。
- 嶓冢之山高插天，漢水滔滔日東去。
- 高皇試劍石爲分，草沒苔封猶故處。
- 將壇坡陀過千載，中野疑有神物護。
- 我時在幕府，来往無晨暮。
- 夜宿沔陽驛，朝飯長木鋪。
- 雪中痛飲百榼空，蹴踏山林伐狐兔。
- 躭躭北山虎，食人不知數。
- 孤兒寡婦讎不報，日落風生行旅懼。
- 我聞投袂起，大呼聞百步。
- 奮戈直前虎人立，吼裂蒼崖血如注。
- 從騎三千皆秦人，面青氣奪空相顧。
- 國家未發渡遼師，落魄人間傍行路。
- 對花把酒學醞藉，空辱諸公誦詩句。
- 即今衰病臥在床，振臂猶思備征戍。
- 南人孰謂不知兵，昔者亡秦楚三戶。

## 拼音

- gu1 yun2 liang3 jiao3 bu4 ke3 xing2 ， wang4 yun2 jiu3 jing3 bu4 ke3 du4 。
- bo1 zhong3 zhi1 shan1 gao1 cha1 tian1 ， han4 shui3 tao1 tao1 ri4 dong1 qu4 。
- gao1 huang2 shi4 jian4 shi2 wei2 fen1 ， cao3 mei2 tai2 feng1 you2 gu4 chu3 。
- jiang1 tan2 po1 tuo2 guo4 qian1 zai4 ， zhong1 ye3 yi2 you3 shen2 wu4 hu4 。
- wo3 shi2 zai4 mu4 fu3 ， lai2 wang3 wu2 chen2 mu4 。
- ye4 su4 mian3 yang2 yi4 ， chao2 fan4 chang2 mu4 pu1 。
- xue3 zhong1 tong4 yin3 bai3 ke1 kong1 ， cu4 ta4 shan1 lin2 fa2 hu2 tu4 。
- dan1 dan1 bei3 shan1 hu3 ， shi2 ren2 bu4 zhi1 shu4 。
- gu1 er2 gua3 fu4 chou2 bu2 bao4 ， ri4 luo4 feng1 sheng1 xing2 lü3 ju4 。
- wo3 wen2 tou2 mei4 qi3 ， da4 hu1 wen2 bai3 bu4 。
- fen4 ge1 zhi2 qian2 hu3 ren2 li4 ， hou3 lie4 cang1 ya2 xue4 ru2 zhu4 。
- cong2 qi2 san1 qian1 jie1 qin2 ren2 ， mian4 qing1 qi4 duo2 kong1 xiang4 gu4 。
- guo2 jia1 wei4 fa1 du4 liao2 shi1 ， luo4 po4 ren2 jian4 bang4 xing2 lu4 。
- dui4 hua1 ba3 jiu3 xue2 yun4 jie4 ， kong1 ru3 zhu1 gong1 song4 shi1 ju4 。
- ji2 jin1 shuai1 bing4 wo4 zai4 chuang2 ， zhen4 bi4 you2 si1 bei4 zheng1 shu4 。
- nan2 ren2 shu2 wei4 bu4 zhi1 bing1 ， xi1 zhe3 wang2 qin2 chu3 san1 hu4 。

## 注释

## 译文

## 赏析
