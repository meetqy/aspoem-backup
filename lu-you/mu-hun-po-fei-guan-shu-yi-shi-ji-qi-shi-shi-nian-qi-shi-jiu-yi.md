---
id: lu-you-mu-hun-po-fei-guan-shu-yi-shi-ji-qi-shi-shi-nian-qi-shi-jiu-yi
title: 目昏頗廢觀書以詩記其始時年七十九矣
titlePinyin: mu4 hun1 po1 fei4 guan1 shu1 yi3 shi1 ji4 qi2 shi3 shi2 nian2 qi1 shi2 jiu3 yi3
titleSlug: mu-hun-po-fei-guan-shu-yi-shi-ji-qi-shi-shi-nian-qi-shi-jiu-yi
author: 陸游
authorPinyin: lu4 you2
authorSlug: lu-you
dynasty: 唐
dynastyPinyin: tang2
dynastySlug: tang
tags: [] 
---

## 正文

- 少時業詩書，慕古不自量。
- 晨暮間弦誦，左右紛朱黄。
- 積書山崇崇，探義海茫茫。
- 同志三四人，辯論略相當。
- 落筆輒千言，氣欲吞名場。
- 忽焉六十年，綠鬢久已霜。
- 食必觀本草，不療病在床。
- 今秋又病目，始覺閑味長。
- 車馬既不至，亦無書在傍。
- 一坐漏十刻，甚倦則倚牆。
- 蝴蝶吾前身，華胥吾故鄉。
- 童子亦聽睡，不復呼燒香。

## 拼音

- shao3 shi2 ye4 shi1 shu1 ， mu4 gu3 bu2 zi4 liang4 。
- chen2 mu4 jian4 xian2 song4 ， zuo3 you4 fen1 zhu1 huang2 。
- ji1 shu1 shan1 chong2 chong2 ， tan4 yi4 hai3 mang2 mang2 。
- tong2 zhi4 san1 si4 ren2 ， bian4 lun4 lüe4 xiang1 dang1 。
- luo4 bi3 zhe2 qian1 yan2 ， qi4 yu4 tun1 ming2 chang3 。
- hu1 yan1 liu4 shi2 nian2 ， lü4 bin4 jiu3 yi3 shuang1 。
- shi2 bi4 guan1 ben3 cao3 ， bu4 liao2 bing4 zai4 chuang2 。
- jin1 qiu1 you4 bing4 mu4 ， shi3 jue2 xian2 wei4 chang2 。
- ju1 ma3 ji4 bu2 zhi4 ， yi4 wu2 shu1 zai4 bang4 。
- yi2 zuo4 lou4 shi2 ke4 ， shen4 juan4 ze2 yi3 qiang2 。
- hu2 die2 wu2 qian2 shen1 ， hua2 xu1 wu2 gu4 xiang1 。
- tong2 zi3 yi4 ting1 shui4 ， bu2 fu4 hu1 shao1 xiang1 。

## 注释

## 译文

## 赏析
