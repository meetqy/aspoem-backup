---
id: lu-you-huai-jiu-yong-xi-ren-shu-dao-shi-yun
title: 懷舊用昔人蜀道詩韵
titlePinyin: huai2 jiu4 yong4 xi1 ren2 shu3 dao4 shi1 yun4
titleSlug: huai-jiu-yong-xi-ren-shu-dao-shi-yun
author: 陸游
authorPinyin: lu4 you2
authorSlug: lu-you
dynasty: 唐
dynastyPinyin: tang2
dynastySlug: tang
tags: [] 
---

## 正文

- 曩自白帝城，一馬獨入蜀。
- 晝行多水湄，夜宿必山麓。
- 時聞木客嘯，常憂射工毒。
- 蜿蜒蛇兩頭，踸踔夔一足。
- 豈惟耳目駭，直恐性命促。
- 稍歷葭萌西，遂出劍閣北。
- 奴僵不敢訴，馬病猶盡力。
- 我亦困人客，一日带屢束。
- 最憶蒼溪縣，送客一亭綠。
- 豆枯狐兔肥，霜早柿栗熟。
- 酒酸壓查梨，妓野立土木。
- 主別意益勤，我去疲已極。
- 行行求旅店，借問久乃得。
- 溪聲答歌長，燈焰照影獨。
- 村深寒更甚，薪盡燒簀竹。
- 須臾風雨至，終夕苦漏屋。
- 於時厭道途，自誓棄微祿。
- 猶幾三十年，始謝祝史職。
- 君恩念篤老，內閣使寓直。
- 亦思秋豪報，力憊藝黍稷。
- 却尋少時書，開卷有慚色。

## 拼音

- nang3 zi4 bai2 di4 cheng2 ， yi4 ma3 du2 ru4 shu3 。
- zhou4 xing2 duo1 shui3 mei2 ， ye4 su4 bi4 shan1 lu4 。
- shi2 wen2 mu4 ke4 xiao4 ， chang2 you1 she4 gong1 du2 。
- wan1 yan2 she2 liang3 tou2 ， chen3 chuo1 kui2 yi4 zu2 。
- qi3 wei2 er3 mu4 hai4 ， zhi2 kong3 xing4 ming4 cu4 。
- shao1 li4 jia1 meng2 xi1 ， sui4 chu1 jian4 ge2 bei3 。
- nu2 jiang1 bu4 gan3 su4 ， ma3 bing4 you2 jin4 li4 。
- wo3 yi4 kun4 ren2 ke4 ， yi2 ri4 dai4 lü3 shu4 。
- zui4 yi4 cang1 xi1 xian4 ， song4 ke4 yi4 ting2 lü4 。
- dou4 ku1 hu2 tu4 fei2 ， shuang1 zao3 shi4 li4 shu2 。
- jiu3 suan1 ya1 cha2 li2 ， ji4 ye3 li4 tu3 mu4 。
- zhu3 bie2 yi4 yi4 qin2 ， wo3 qu4 pi2 yi3 ji2 。
- hang2 hang2 qiu2 lü3 dian4 ， jie4 wen4 jiu3 nai3 de2 。
- xi1 sheng1 da2 ge1 chang2 ， deng1 yan4 zhao4 ying3 du2 。
- cun1 shen1 han2 geng4 shen4 ， xin1 jin4 shao1 ze2 zhu2 。
- xu1 yu2 feng1 yu3 zhi4 ， zhong1 xi1 ku3 lou4 wu1 。
- wu1 shi2 yan4 dao4 tu2 ， zi4 shi4 qi4 wei1 lu4 。
- you2 ji1 san1 shi2 nian2 ， shi3 xie4 zhu4 shi3 zhi2 。
- jun1 en1 nian4 du3 lao3 ， nei4 ge2 shi3 yu4 zhi2 。
- yi4 si1 qiu1 hao2 bao4 ， li4 bei4 yi4 shu3 ji4 。
- que4 xun2 shao3 shi2 shu1 ， kai1 juan4 you3 can2 se4 。

## 注释

## 译文

## 赏析
