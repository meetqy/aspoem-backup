---
id: lu-you-qin-yuan-chun
title: 沁园春
titlePinyin: qin4 yuan2 chun1
titleSlug: qin-yuan-chun
author: 陆游
authorPinyin: lu4 you2
authorSlug: lu-you
dynasty: 宋
dynastyPinyin: song4
dynastySlug: song
tags: []
---

## 正文

- 粉破梅梢，绿动萱丛，春意已深。
- 渐珠帘低卷，筇枝微步，冰开跃鲤，林暖鸣禽。
- 荔子扶疏，竹枝哀怨，浊酒一尊和泪斟。
- 凭栏久，叹山川冉冉，岁月骎骎。
- 当时岂料如今。
- 漫一事无成霜鬓侵。
- 看故人强半，沙堤黄阁，鱼悬带玉，貂映蝉金。
- 许国虽坚，朝天无路，万里凄凉谁寄音。
- 东风里，有灞桥烟柳，知我归心。

## 拼音

- fen3 po4 mei2 shao1 ， lü4 dong4 xuan1 cong2 ， chun1 yi4 yi3 shen1 。
- jian4 zhu1 lian2 di1 juan4 ， qiong2 zhi1 wei1 bu4 ， bing1 kai1 yue4 li3 ， lin2 nuan3 ming2 qin2 。
- li4 zi3 fu2 shu1 ， zhu2 zhi1 ai1 yuan4 ， zhuo2 jiu3 yi4 zun1 he2 lei4 zhen1 。
- ping2 lan2 jiu3 ， tan4 shan1 chuan1 ran3 ran3 ， sui4 yue4 qin1 qin1 。
- dang1 shi2 qi3 liao4 ru2 jin1 。
- man4 yi2 shi4 wu2 cheng2 shuang1 bin4 qin1 。
- kan4 gu4 ren2 qiang2 ban4 ， sha1 di1 huang2 ge2 ， yu2 xuan2 dai4 yu4 ， diao1 ying4 chan2 jin1 。
- xu3 guo2 sui1 jian1 ， chao2 tian1 wu2 lu4 ， wan4 li3 qi1 liang2 shui2 ji4 yin1 。
- dong1 feng1 li3 ， you3 ba4 qiao2 yan1 liu3 ， zhi1 wo3 gui1 xin1 。

## 注释

## 译文

## 赏析
