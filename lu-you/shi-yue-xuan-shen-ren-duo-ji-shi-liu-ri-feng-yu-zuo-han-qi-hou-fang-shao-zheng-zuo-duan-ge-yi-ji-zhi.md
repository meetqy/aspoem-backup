---
id: lu-you-shi-yue-xuan-shen-ren-duo-ji-shi-liu-ri-feng-yu-zuo-han-qi-hou-fang-shao-zheng-zuo-duan-ge-yi-ji-zhi
title: 十月暄甚人多疾十六日風雨作寒氣候方少正作短歌以記之
titlePinyin: shi2 yue4 xuan1 shen4 ren2 duo1 ji2 shi2 liu4 ri4 feng1 yu3 zuo4 han2 qi4 hou4 fang1 shao3 zheng4 zuo4 duan3 ge1 yi3 ji4 zhi1
titleSlug: shi-yue-xuan-shen-ren-duo-ji-shi-liu-ri-feng-yu-zuo-han-qi-hou-fang-shao-zheng-zuo-duan-ge-yi-ji-zhi
author: 陸游
authorPinyin: lu4 you2
authorSlug: lu-you
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昔我從行臺，宿師南山旁。
- 仲秋已戒寒，九月常霣霜。
- 入冬即大雪，人馬有仆僵。
- 土床熾薪炭，旃毳如胡羌。
- 果蔬悉已冰，熟視不得嘗。
- 獵騎荷戈歸，爭獻狐與狼。
- 是時意氣快，豈復思江鄉。
- 邇來四十載，餘景迫耄荒。
- 結茅鏡湖曲，氣候歲靡常。
- 殘暑排不去，單衣作重陽。
- 霜晚木未丹，地燠草不黄。
- 玄冥失號令，瘧鬼意頡頏。
- 忽焉風雨惡，縱擊勢莫當。
- 頗疑地撼軸，又恐河决防。
- 和泥補竅穴，乞火燎衣裳。
- 霰雪雖未作，疾癘幸退藏。
- 風爐薺糝美，瓦甑粳飯香。
- 比鄰共安健，相與歌虞唐。

## 拼音

- xi1 wo3 cong2 xing2 tai2 ， su4 shi1 nan2 shan1 pang2 。
- zhong4 qiu1 yi3 jie4 han2 ， jiu3 yue4 chang2 yun3 shuang1 。
- ru4 dong1 ji2 da4 xue3 ， ren2 ma3 you3 pu2 jiang1 。
- tu3 chuang2 chi4 xin1 tan4 ， zhan1 cui4 ru2 hu2 qiang1 。
- guo3 shu1 xi1 yi3 bing1 ， shu2 shi4 bu4 de2 chang2 。
- lie4 qi2 he2 ge1 gui1 ， zheng1 xian4 hu2 yu3 lang2 。
- shi4 shi2 yi4 qi4 kuai4 ， qi3 fu4 si1 jiang1 xiang1 。
- er3 lai2 si4 shi2 zai4 ， yu2 jing3 po4 mao4 huang1 。
- jie2 mao2 jing4 hu2 qu3 ， qi4 hou4 sui4 mi2 chang2 。
- can2 shu3 pai2 bu2 qu4 ， dan1 yi1 zuo4 zhong4 yang2 。
- shuang1 wan3 mu4 wei4 dan1 ， di4 yu4 cao3 bu4 huang2 。
- xuan2 ming2 shi1 hao4 ling4 ， nüe4 gui3 yi4 jie2 hang2 。
- hu1 yan1 feng1 yu3 e4 ， zong4 ji1 shi4 mo4 dang1 。
- po1 yi2 di4 han4 zhou2 ， you4 kong3 he2 jue2 fang2 。
- he2 ni2 bu3 qiao4 xue2 ， qi3 huo3 liao2 yi1 shang0 。
- xian4 xue3 sui1 wei4 zuo4 ， ji2 li4 xing4 tui4 cang2 。
- feng1 lu2 ji4 san3 mei3 ， wa3 zeng4 jing1 fan4 xiang1 。
- bi3 lin2 gong4 an1 jian4 ， xiang1 yu3 ge1 yu2 tang2 。

## 注释

## 译文

## 赏析
