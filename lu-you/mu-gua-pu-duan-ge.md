---
id: lu-you-mu-gua-pu-duan-ge
title: 木瓜鋪短歌
titlePinyin: mu4 gua1 pu1 duan3 ge1
titleSlug: mu-gua-pu-duan-ge
author: 陸游
authorPinyin: lu4 you2
authorSlug: lu-you
dynasty: 唐
dynastyPinyin: tang2
dynastySlug: tang
tags: [] 
---

## 正文

- 鼓樓坡前木瓜鋪，歲晚悲辛利州路。
- 當車礧礧石如屋，百里夷途無十步。
- 溪橋缺斷水齧沙，崖腹崩頺風拔樹。
- 虎狼妥尾擇肉食，狐狸竪毛啼日莫。
- 冢丘短草聲窸窣，往往精靈與人遇。
- 我生胡爲忽在此，正坐一饑忘百慮。
- 五更出門寒裂面，半夜燎衣泥滿袴。
- 妻孥八月離夔州，寄書未到今何處。
- 餘年有幾百憂集，日夜朱顔不如故。
- 即今臺省盛諸賢，細思寜是儒冠誤。

## 拼音

- gu3 lou2 po1 qian2 mu4 gua1 pu1 ， sui4 wan3 bei1 xin1 li4 zhou1 lu4 。
- dang1 ju1 lei2 lei2 shi2 ru2 wu1 ， bai3 li3 yi2 tu2 wu2 shi2 bu4 。
- xi1 qiao2 que1 duan4 shui3 nie4 sha1 ， ya2 fu4 beng1 tui2 feng1 ba2 shu4 。
- hu3 lang2 tuo3 wei3 ze2 rou4 shi2 ， hu2 li0 shu4 mao2 ti2 ri4 mo4 。
- zhong3 qiu1 duan3 cao3 sheng1 xi1 su1 ， wang3 wang3 jing1 ling2 yu3 ren2 yu4 。
- wo3 sheng1 hu2 wei2 hu1 zai4 ci3 ， zheng4 zuo4 yi4 ji1 wang4 bai3 lü4 。
- wu3 geng1 chu1 men2 han2 lie4 mian4 ， ban4 ye4 liao2 yi1 ni2 man3 ku4 。
- qi1 nu2 ba1 yue4 li2 kui2 zhou1 ， ji4 shu1 wei4 dao4 jin1 he2 chu3 。
- yu2 nian2 you3 ji1 bai3 you1 ji2 ， ri4 ye4 zhu1 yan2 bu4 ru2 gu4 。
- ji2 jin1 tai2 sheng3 sheng4 zhu1 xian2 ， xi4 si1 ning2 shi4 ru2 guan1 wu4 。

## 注释

## 译文

## 赏析
