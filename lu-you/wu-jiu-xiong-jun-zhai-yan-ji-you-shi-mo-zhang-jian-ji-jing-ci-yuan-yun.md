---
id: lu-you-wu-jiu-xiong-jun-zhai-yan-ji-you-shi-mo-zhang-jian-ji-jing-ci-yuan-yun
title: 无咎兄郡齋燕集有詩末章見及敬次元韵
titlePinyin: wu2 jiu4 xiong1 jun4 zhai1 yan4 ji2 you3 shi1 mo4 zhang1 jian4 ji2 jing4 ci4 yuan2 yun4
titleSlug: wu-jiu-xiong-jun-zhai-yan-ji-you-shi-mo-zhang-jian-ji-jing-ci-yuan-yun
author: 陸游
authorPinyin: lu4 you2
authorSlug: lu-you
dynasty: 唐
dynastyPinyin: tang2
dynastySlug: tang
tags: [] 
---

## 正文

- 城樓畫角吹晚晴，梅花墮地草欲生。
- 綺盤翠杓春滿眼，我胡不樂君將行。
- 君歸吾黨共增氣，往往怪我衰涕横。
- 我來江干舊交少，見君不啻河之清。
- 北風共愛地爐暖，西日同賞油窗明。
- 微吟劇醉不知倦，坐閲漢臘逾周正。
- 君文雄麗擅一世，凜凜武庫藏五兵。
- 酸寒如我每自笑，顧辱刻畫爲虛聲。
- 乃知好士如好色，遇合不必皆傾城。
- 君方與世作水鏡，如此過許人將驚。
- 千金敝帚有定價，周玉鄭鼠難強名。
- 失言議罰不可緩，敬白府主浮金觥。
- 君看失脚落塵土，豈復毫髮餘詩情。
- 自傷但似路旁堠，雨剝風摧供送迎。

## 拼音

- cheng2 lou2 hua4 jiao3 chui1 wan3 qing2 ， mei2 hua1 duo4 di4 cao3 yu4 sheng1 。
- qi3 pan2 cui4 shao2 chun1 man3 yan3 ， wo3 hu2 bu2 le4 jun1 jiang1 xing2 。
- jun1 gui1 wu2 dang3 gong4 zeng1 qi4 ， wang3 wang3 guai4 wo3 shuai1 ti4 heng2 。
- wo3 lai2 jiang1 gan1 jiu4 jiao1 shao3 ， jian4 jun1 bu2 chi4 he2 zhi1 qing1 。
- bei3 feng1 gong4 ai4 di4 lu2 nuan3 ， xi1 ri4 tong2 shang3 you2 chuang1 ming2 。
- wei1 yin2 ju4 zui4 bu4 zhi1 juan4 ， zuo4 yue4 han4 la4 yu2 zhou1 zheng4 。
- jun1 wen2 xiong2 li2 shan4 yi2 shi4 ， lin3 lin3 wu3 ku4 cang2 wu3 bing1 。
- suan1 han2 ru2 wo3 mei3 zi4 xiao4 ， gu4 ru3 ke4 hua4 wei2 xu1 sheng1 。
- nai3 zhi1 hao3 shi4 ru2 hao4 se4 ， yu4 he2 bu2 bi4 jie1 qing1 cheng2 。
- jun1 fang1 yu3 shi4 zuo4 shui3 jing4 ， ru2 ci3 guo4 xu1 ren2 jiang1 jing1 。
- qian1 jin1 bi4 zhou3 you3 ding4 jia4 ， zhou1 yu4 zheng4 shu3 nan2 qiang2 ming2 。
- shi1 yan2 yi4 fa2 bu4 ke3 huan3 ， jing4 bai2 fu3 zhu3 fu2 jin1 gong1 。
- jun1 kan4 shi1 jiao3 luo4 chen2 tu3 ， qi3 fu4 hao2 fa4 yu2 shi1 qing2 。
- zi4 shang1 dan4 si4 lu4 pang2 hou4 ， yu3 bao1 feng1 cui1 gong4 song4 ying2 。

## 注释

## 译文

## 赏析
