---
id: lu-you-ti-xu-yuan-zi-huan-bi-ting-ting-you-cha-shan-ceng-xian-sheng-shi
title: 題徐淵子環碧亭亭有茶山曾先生詩
titlePinyin: ti2 xu2 yuan1 zi3 huan2 bi4 ting2 ting2 you3 cha2 shan1 ceng2 xian1 sheng0 shi1
titleSlug: ti-xu-yuan-zi-huan-bi-ting-ting-you-cha-shan-ceng-xian-sheng-shi
author: 陸游
authorPinyin: lu4 you2
authorSlug: lu-you
dynasty: 唐
dynastyPinyin: tang2
dynastySlug: tang
tags: [] 
---

## 正文

- 茶山丈人厭囂譁，幅巾每訪博士家。
- 小亭談笑不知暮，往往城上聞吹笳。
- 興来傑作粲珠璧，歲久妙墨亡龍蛇。
- 郎君弟子多白髮，回頭日月如奔車。
- 徐卿赤城古仙子，十年四海推才華。
- 覽觀陳迹喜不寐，旋補罅漏支傾斜。
- 曲池還浸古来月，樷莽忽見當時花。
- 重題舊句照高棟，力振風雅排滛哇。
- 席間紵袍已散鵠，堂上講鼓初停撾。
- 速宜力置竹葉酒，不用更瀹桃花茶。

## 拼音

- cha2 shan1 zhang4 ren2 yan4 xiao1 hua2 ， fu2 jin1 mei3 fang3 bo2 shi4 jia1 。
- xiao3 ting2 tan2 xiao4 bu4 zhi1 mu4 ， wang3 wang3 cheng2 shang4 wen2 chui1 jia1 。
- xing1 lai2 jie2 zuo4 can4 zhu1 bi4 ， sui4 jiu3 miao4 mo4 wang2 long2 she2 。
- lang2 jun1 di4 zi3 duo1 bai2 fa4 ， hui2 tou2 ri4 yue4 ru2 ben1 ju1 。
- xu2 qing1 chi4 cheng2 gu3 xian1 zi3 ， shi2 nian2 si4 hai3 tui1 cai2 hua2 。
- lan3 guan1 chen2 ji4 xi3 bu2 mei4 ， xuan2 bu3 xia4 lou4 zhi1 qing1 xie2 。
- qu3 chi2 huan2 jin4 gu3 lai2 yue4 ， cong2 mang3 hu1 jian4 dang1 shi2 hua1 。
- zhong4 ti2 jiu4 ju4 zhao4 gao1 dong4 ， li4 zhen4 feng1 ya3 pai2 yin2 wa1 。
- xi2 jian4 zhu4 pao2 yi3 san4 hu2 ， tang2 shang4 jiang3 gu3 chu1 ting2 zhua1 。
- su4 yi2 li4 zhi4 zhu2 ye4 jiu3 ， bu2 yong4 geng4 yue4 tao2 hua1 cha2 。

## 注释

## 译文

## 赏析
