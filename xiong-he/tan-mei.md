---
id: xiong-he-tan-mei
title: 探梅
titlePinyin: tan4 mei2
titleSlug: tan-mei
author: 熊禾
authorPinyin: xiong2 he2
authorSlug: xiong-he
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我歸及初夏，正值梅黄時。
- 曾得二三友，共賦梅仁詩。
- 當時梅樹下，捋實攀條枝。
- 顧此廊廟物，棄之或塗泥。
- 豈不盤實供，酸澀終見遺。
- 古來遇不遇，物理亦可推。
- 凉風八九月，葉盡條枝痿。
- 精華雖內腴，知者良亦希。
- 而况腔殻中，認此一性微。
- 古今詠梅者，此趣誰得知。
- 仁者天地心，生生無窮期。
- 維此生之性，物物皆有之。
- 安得似此梅，獨秉純陽姿。
- 一枝一太極，靜動常相隨。
- 却於坤復間，微微見端倪。
- 凝陰不翕固，陽德無繇施。
- 所以探梅人，用意常在茲。
- 清霜十月旦，吟邊發新題。
- 梅亦顧我笑，笑我世俗爲。
- 無華亦無實，此境正自奇。
- 半年不我問，覿面當何辭。
- 見花始知樹，識趣毋乃卑。
- 我今對梅語，此道何足疑。
- 自守固爾分，求知豈其宜。
- 伯夷合餓死，箕子當明夷。
- 嚙雪海上郎，履霜野中兒。
- 今我故來意，豈伊常情窺。
- 入冬雨霜多，玄冥張其威。
- 婉孌荆棘間，正恐不自持。
- 探梅願梅早，我獨願梅遲。
- 臘前與冬後，生意真如絲。
- 微陽不愛護，迓續今其誰。
- 憶昔少年日，看花來京師。
- 買舟西湖上，曾造孤山涯。
- 孤山不可往，葛嶺高巍巍。
- 豺梟正嘷舞，龍鵷何處飛。
- 不待歲月換，已覺人民非。
- 逋仙喚不起，歲晏亦徑歸。
- 歸來三十年，清夢常依依。
- 春事有代換，梅心無改移。
- 春光年年有，我髪自早衰。
- 但與梅久要，處處不暫離。
- 所至必種梅，殷勤廢培滋。
- 培滋不見盛，雪壓還霜欺。
- 氣候固多乖，人事亦如違。
- 行行去尋芳，三年海南陲。
- 雪霜不到地，生意當融怡。
- 舊來種梅處，更自荒弗治。
- 甚者斧爲薪，令人重懷悲。
- 拂衣歸去來，天風吹人衣。
- 舍南有古樹，久矣閲歲期。
- 至剛肯受磷，至潔寧爲緇。
- 廊廟未覺高，山林豈云卑。
- 但得餘蔕在，一任羌管吹。
- 明年煙雨中，青子還纍纍。
- 更看萌蘗生，生性常不虧。
- 新根連舊根，不斷生生機。
- 生機日以長，清陰漸成蹊。
- 從此種千樹，春暗花垂垂。
- 東風一解凍，萬卉紛芳菲。

## 拼音

- wo3 gui1 ji2 chu1 xia4 ， zheng4 zhi2 mei2 huang2 shi2 。
- ceng2 de2 er4 san1 you3 ， gong4 fu4 mei2 ren2 shi1 。
- dang1 shi2 mei2 shu4 xia4 ， lü3 shi2 pan1 tiao2 zhi1 。
- gu4 ci3 lang2 miao4 wu4 ， qi4 zhi1 huo4 tu2 ni2 。
- qi3 bu4 pan2 shi2 gong4 ， suan1 se4 zhong1 jian4 yi2 。
- gu3 lai2 yu4 bu0 yu4 ， wu4 li3 yi4 ke3 tui1 。
- liang2 feng1 ba1 jiu3 yue4 ， ye4 jin4 tiao2 zhi1 wei3 。
- jing1 hua2 sui1 nei4 yu2 ， zhi1 zhe3 liang2 yi4 xi1 。
- er2 kuang4 qiang1 qiao4 zhong1 ， ren4 ci3 yi2 xing4 wei1 。
- gu3 jin1 yong3 mei2 zhe3 ， ci3 qu4 shui2 de2 zhi1 。
- ren2 zhe3 tian1 di4 xin1 ， sheng1 sheng1 wu2 qiong2 qi1 。
- wei2 ci3 sheng1 zhi1 xing4 ， wu4 wu4 jie1 you3 zhi1 。
- an1 de2 si4 ci3 mei2 ， du2 bing3 chun2 yang2 zi1 。
- yi4 zhi1 yi2 tai4 ji2 ， jing4 dong4 chang2 xiang1 sui2 。
- que4 wu1 kun1 fu4 jian4 ， wei1 wei1 jian4 duan1 ni2 。
- ning2 yin1 bu4 xi1 gu4 ， yang2 de2 wu2 yao2 shi1 。
- suo3 yi3 tan4 mei2 ren2 ， yong4 yi4 chang2 zai4 zi1 。
- qing1 shuang1 shi2 yue4 dan4 ， yin2 bian1 fa1 xin1 ti2 。
- mei2 yi4 gu4 wo3 xiao4 ， xiao4 wo3 shi4 su2 wei2 。
- wu2 hua2 yi4 wu2 shi2 ， ci3 jing4 zheng4 zi4 qi2 。
- ban4 nian2 bu4 wo3 wen4 ， di2 mian4 dang1 he2 ci2 。
- jian4 hua1 shi3 zhi1 shu4 ， shi2 qu4 wu2 nai3 bei1 。
- wo3 jin1 dui4 mei2 yu3 ， ci3 dao4 he2 zu2 yi2 。
- zi4 shou3 gu4 er3 fen1 ， qiu2 zhi1 qi3 qi2 yi2 。
- bo2 yi2 he2 e4 si3 ， ji1 zi3 dang1 ming2 yi2 。
- nie4 xue3 hai3 shang4 lang2 ， lü3 shuang1 ye3 zhong1 er2 。
- jin1 wo3 gu4 lai2 yi4 ， qi3 yi1 chang2 qing2 kui1 。
- ru4 dong1 yu3 shuang1 duo1 ， xuan2 ming2 zhang1 qi2 wei1 。
- wan3 luan2 jing1 ji2 jian4 ， zheng4 kong3 bu2 zi4 chi2 。
- tan4 mei2 yuan4 mei2 zao3 ， wo3 du2 yuan4 mei2 chi2 。
- la4 qian2 yu3 dong1 hou4 ， sheng1 yi4 zhen1 ru2 si1 。
- wei1 yang2 bu2 ai4 hu4 ， ya4 xu4 jin1 qi2 shui2 。
- yi4 xi1 shao4 nian2 ri4 ， kan4 hua1 lai2 jing1 shi1 。
- mai3 zhou1 xi1 hu2 shang4 ， ceng2 zao4 gu1 shan1 ya2 。
- gu1 shan1 bu4 ke3 wang3 ， ge3 ling3 gao1 wei1 wei1 。
- chai2 xiao1 zheng4 hao2 wu3 ， long2 yuan1 he2 chu3 fei1 。
- bu2 dai4 sui4 yue4 huan4 ， yi3 jue2 ren2 min2 fei1 。
- bu1 xian1 huan4 bu4 qi3 ， sui4 yan4 yi4 jing4 gui1 。
- gui1 lai2 san1 shi2 nian2 ， qing1 meng4 chang2 yi1 yi1 。
- chun1 shi4 you3 dai4 huan4 ， mei2 xin1 wu2 gai3 yi2 。
- chun1 guang1 nian2 nian2 you3 ， wo3 fa4 zi4 zao3 shuai1 。
- dan4 yu3 mei2 jiu3 yao4 ， chu3 chu3 bu2 zan4 li2 。
- suo3 zhi4 bi4 zhong3 mei2 ， yin1 qin2 fei4 pei2 zi1 。
- pei2 zi1 bu2 jian4 sheng4 ， xue3 ya1 huan2 shuang1 qi1 。
- qi4 hou4 gu4 duo1 guai1 ， ren2 shi4 yi4 ru2 wei2 。
- hang2 hang2 qu4 xun2 fang1 ， san1 nian2 hai3 nan2 chui2 。
- xue3 shuang1 bu2 dao4 di4 ， sheng1 yi4 dang1 rong2 yi2 。
- jiu4 lai2 zhong3 mei2 chu3 ， geng4 zi4 huang1 fu2 zhi4 。
- shen4 zhe3 fu3 wei2 xin1 ， ling4 ren2 zhong4 huai2 bei1 。
- fu2 yi1 gui1 qu4 lai2 ， tian1 feng1 chui1 ren2 yi1 。
- she4 nan2 you3 gu3 shu4 ， jiu3 yi3 yue4 sui4 qi1 。
- zhi4 gang1 ken3 shou4 lin2 ， zhi4 jie2 ning2 wei2 zi1 。
- lang2 miao4 wei4 jue2 gao1 ， shan1 lin2 qi3 yun2 bei1 。
- dan4 de2 yu2 di4 zai4 ， yi2 ren4 qiang1 guan3 chui1 。
- ming2 nian2 yan1 yu3 zhong1 ， qing1 zi0 huan2 lei2 lei2 。
- geng4 kan4 meng2 bo4 sheng1 ， sheng1 xing4 chang2 bu4 kui1 。
- xin1 gen1 lian2 jiu4 gen1 ， bu2 duan4 sheng1 sheng1 ji1 。
- sheng1 ji1 ri4 yi3 chang2 ， qing1 yin1 jian4 cheng2 qi1 。
- cong2 ci3 zhong3 qian1 shu4 ， chun1 an4 hua1 chui2 chui2 。
- dong1 feng1 yi4 jie3 dong4 ， wan4 hui4 fen1 fang1 fei1 。

## 注释

## 译文

## 赏析
