---
id: xiong-he-ji-zhang-lian-fang
title: 寄張廉訪
titlePinyin: ji4 zhang1 lian2 fang3
titleSlug: ji-zhang-lian-fang
author: 熊禾
authorPinyin: xiong2 he2
authorSlug: xiong-he
dynasty: 唐
dynastyPinyin: tang2
dynastySlug: tang
tags: [] 
---

## 正文

- 七閩古要荒，是爲越南徼。
- 秦漢列職方，居民亦稀少。
- 文風漸褰開，李唐盛稱表。
- 問之何因爾，風氣有先兆。
- 桓桓觀察公，切切廑告詔。
- 至今章掖流，詩書被餘照。
- 伊洛道既南，考亭重繼紹。
- 譬之中天日，萬古垂炳耀。
- 豈但行中原，衣被彌嶺嶠。
- 云胡一氣遷，變化有難料。
- 百年詩書地，末俗事攘矯。
- 豈是殷民頑，此亦關感召。
- 天下本無事，庸人自爲擾。
- 庸人亦何傷，貪人禍非小。
- 小貪人易知，大貪一何巧。
- 豺狼不堪問，狐鼠何足道。
- 哀哀清漳民，仁者宜一吊。
- 何年彗旄頭，燐火猶有爝。
- 十家九空荒，落日曛野燒。
- 邇來痛甫定，生意漸原草。
- 三年兩徵兵，行人亦傷悼。
- 閩地本磽瘠，山海相带繞。
- 兩耕不供餐，儉歲即有莩。
- 獨藉煮海餘，易以供歲調。
- 古人弛麗禁，瑣瑣不爾較。
- 但令官無虧，一任民轉漕。
- 近年鹽法密，適以長貪暴。
- 茫茫一溟渤，乃是大穽沼。
- 下不濟民窮，上不資國耗。
- 饑狼與餓鼠，白晝敢嘷噪。
- 民膏寧幾何，爾腹安得飽。
- 我思山海藏，本是天地寶。
- 公家賣鹽引，本錢亦銖秒。
- 祇今增倍蓰，安得不爲撓。
- 上恩豈不厚，末弊誠不料。
- 官曹既猶禦，何責汝爲盜。
- 千鈞發鼷鼠，桃蟲集飛鳥。
- 我欲陳其言，哀情動深悄。
- 閩山秀而剛，習氣本强矯。
- 近代姱節人，一一皆可考。
- 漢史言未公，反覆出篁篠。
- 反覆豈其性，當年久探討。
- 學道皆有用，薰陶乃其妙。
- 撫御或失宜，反以萌不肖。
- 矧茲一嶠地，峒險接深杳。
- 郡人生本微，鄰寇時掠剽。
- 亟當保天和，玉石戒俱燎。
- 民生必有養，而後可施教。
- 云何無其具，而輒事刑勦。
- 海濱去天邊，高高不堪叫。
- 使者重觀風，甦息宜及早。

## 拼音

- qi1 min3 gu3 yao4 huang1 ， shi4 wei2 yue4 nan2 jiao3 。
- qin2 han4 lie4 zhi2 fang1 ， ju1 min2 yi4 xi1 shao3 。
- wen2 feng1 jian4 qian1 kai1 ， li3 tang2 sheng4 cheng1 biao3 。
- wen4 zhi1 he2 yin1 er3 ， feng1 qi4 you3 xian1 zhao4 。
- huan2 huan2 guan1 cha2 gong1 ， qie4 qie4 jin3 gao4 zhao4 。
- zhi4 jin1 zhang1 ye4 liu2 ， shi1 shu1 bei4 yu2 zhao4 。
- yi1 luo4 dao4 ji4 nan2 ， kao3 ting2 zhong4 ji4 shao4 。
- pi4 zhi1 zhong1 tian1 ri4 ， wan4 gu3 chui2 bing3 yao4 。
- qi3 dan4 xing2 zhong1 yuan2 ， yi1 bei4 mi2 ling3 jiao4 。
- yun2 hu2 yi2 qi4 qian1 ， bian4 hua4 you3 nan2 liao4 。
- bai3 nian2 shi1 shu1 di4 ， mo4 su2 shi4 rang3 jiao3 。
- qi3 shi4 yin1 min2 wan2 ， ci3 yi4 guan1 gan3 zhao4 。
- tian1 xia4 ben3 wu2 shi4 ， yong1 ren2 zi4 wei2 rao3 。
- yong1 ren2 yi4 he2 shang1 ， tan1 ren2 huo4 fei1 xiao3 。
- xiao3 tan1 ren2 yi4 zhi1 ， da4 tan1 yi4 he2 qiao3 。
- chai2 lang2 bu4 kan1 wen4 ， hu2 shu3 he2 zu2 dao4 。
- ai1 ai1 qing1 zhang1 min2 ， ren2 zhe3 yi2 yi2 diao4 。
- he2 nian2 hui4 mao2 tou2 ， lin2 huo3 you2 you3 jue2 。
- shi2 jia1 jiu3 kong1 huang1 ， luo4 ri4 xun1 ye3 shao1 。
- er3 lai2 tong4 fu3 ding4 ， sheng1 yi4 jian4 yuan2 cao3 。
- san1 nian2 liang3 zheng1 bing1 ， xing2 ren2 yi4 shang1 dao4 。
- min3 di4 ben3 qiao1 ji2 ， shan1 hai3 xiang1 dai4 rao4 。
- liang3 geng1 bu2 gong1 can1 ， jian3 sui4 ji2 you3 piao3 。
- du2 jie4 zhu3 hai3 yu2 ， yi4 yi3 gong4 sui4 diao4 。
- gu3 ren2 chi2 li2 jin4 ， suo3 suo3 bu4 er3 jiao4 。
- dan4 ling4 guan1 wu2 kui1 ， yi2 ren4 min2 zhuan3 cao2 。
- jin4 nian2 yan2 fa3 mi4 ， shi4 yi3 chang2 tan1 bao4 。
- mang2 mang2 yi4 ming2 bo2 ， nai3 shi4 da4 jing3 zhao3 。
- xia4 bu2 ji4 min2 qiong2 ， shang4 bu4 zi1 guo2 hao4 。
- ji1 lang2 yu3 e4 shu3 ， bai2 zhou4 gan3 hao2 zao4 。
- min2 gao1 ning2 ji1 he2 ， er3 fu4 an1 de2 bao3 。
- wo3 si1 shan1 hai3 cang2 ， ben3 shi4 tian1 di4 bao3 。
- gong1 jia0 mai4 yan2 yin3 ， ben3 qian2 yi4 zhu1 miao3 。
- qi2 jin1 zeng1 bei4 xi3 ， an1 de2 bu4 wei2 nao2 。
- shang4 en1 qi3 bu2 hou4 ， mo4 bi4 cheng2 bu2 liao4 。
- guan1 cao2 ji4 you2 yu4 ， he2 ze2 ru3 wei2 dao4 。
- qian1 jun1 fa1 xi1 shu3 ， tao2 chong2 ji2 fei1 niao3 。
- wo3 yu4 chen2 qi2 yan2 ， ai1 qing2 dong4 shen1 qiao1 。
- min3 shan1 xiu4 er2 gang1 ， xi2 qi4 ben3 qiang2 jiao3 。
- jin4 dai4 kua1 jie2 ren2 ， yi1 yi1 jie1 ke3 kao3 。
- han4 shi3 yan2 wei4 gong1 ， fan3 fu4 chu1 huang2 xiao3 。
- fan3 fu4 qi3 qi2 xing4 ， dang1 nian2 jiu3 tan4 tao3 。
- xue2 dao4 jie1 you3 yong4 ， xun1 tao2 nai3 qi2 miao4 。
- fu3 yu4 huo4 shi1 yi2 ， fan3 yi3 meng2 bu2 xiao4 。
- shen3 zi1 yi2 jiao4 di4 ， dong4 xian3 jie1 shen1 yao3 。
- jun4 ren2 sheng1 ben3 wei1 ， lin2 kou4 shi2 lüe4 piao1 。
- ji2 dang1 bao3 tian1 he2 ， yu4 shi2 jie4 ju4 liao2 。
- min2 sheng1 bi4 you3 yang3 ， er2 hou4 ke3 shi1 jiao4 。
- yun2 he2 wu2 qi2 ju4 ， er2 zhe2 shi4 xing2 jiao3 。
- hai3 bin1 qu4 tian1 bian1 ， gao1 gao1 bu4 kan1 jiao4 。
- shi3 zhe3 zhong4 guan1 feng1 ， su1 xi1 yi2 ji2 zao3 。

## 注释

## 译文

## 赏析
