---
id: shao-yong-ji-xie-san-cheng-tai-shou-han-zi-hua-she-ren
title: 寄謝三城太守韓子華舍人
titlePinyin: ji4 xie4 san1 cheng2 tai4 shou3 han2 zi3 hua2 she4 ren2
titleSlug: ji-xie-san-cheng-tai-shou-han-zi-hua-she-ren
author: 邵雍
authorPinyin: shao4 yong1
authorSlug: shao-yong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 洛陽自爲都，二千有餘年。
- 舉步圖籍中，開目今古間。
- 西北岌宮殿，東南傾山川。
- 照人伊洛清，迎門嵩少寒。
- 水竹最佳處，履道之南偏。
- 下有幽人室，一徑通柴關。
- 蓬蒿隠其居，藜藿品其飡。
- 上親下妻子，厚薄隨其緣。
- 人雖不堪憂，己亦不改安。
- 閱史悟興亡，探經得根源。
- 有客謂予曰，子獨不通權。
- 清朝能用才，聖主正求賢。
- 道德與仁義，不徒爲空言。
- 功業貴及時，何不求美官。
- 上食天子祿，下拯蒼生殘。
- 通衢張大第，負郭廣良田。
- 朱門爛金紫，青樓繁管絃。
- 外廐列肥駿，後庭羅纖妍。
- 入則坐虛堂，出則乘華軒。
- 冠劍何燁燁，氣體自舒閑。
- 高談天下事，廣坐生晴煙。
- 人莫敢仰視，屏息候其顔。
- 此所謂男子，志可得而觀。
- 又何必自苦，形容若枯鱣。
- 道古人行事，拾前世遺編。
- 而臨水一溝，而愛竹數竿。
- 此所謂匹夫，節何足而攀。
- 予敢對客曰，事有難其詮。
- 身非好敝縕，口非惡珍羶。
- 豈不知繫匏，而固辭執鞭。
- 蓋懼觀朵頤，敢忘賁丘園。
- 深極有層波，峻極有層巔。
- 履之若平地，此非人所艱。
- 貧賤人所苦，富貴人所遷。
- 處之若無事，此誠人所難。
- 進行己之道，退養己之全。
- 既未之易地，胡爲乎不堅。
- 敢謂客之說，曾無所取焉。
- 猗嗟乎玉兮，産之于荆山。
- 和氏雖云知，楚國未爲然。
- 污隆道屈伸，進退時後先。
- 苟不循此理，玉毀誰之愆。
- 道之未行兮，其命也在天。
- 近日遊三城，薄言尚盤桓。
- 當世之名卿，加等爲之延。
- 或清夜論道，或後池漾船。
- 數夕文酒會，有無涯之歡。
- 十月初寒外，萬葉清霜前。
- 歸來到環堵，竹窗睛醉眠。
- 仰謝君子知，代書成此篇。

## 拼音

- luo4 yang2 zi4 wei2 dou1 ， er4 qian1 you3 yu2 nian2 。
- ju3 bu4 tu2 ji2 zhong1 ， kai1 mu4 jin1 gu3 jian4 。
- xi1 bei3 ji2 gong1 dian4 ， dong1 nan2 qing1 shan1 chuan1 。
- zhao4 ren2 yi1 luo4 qing1 ， ying2 men2 song1 shao3 han2 。
- shui3 zhu2 zui4 jia1 chu3 ， lü3 dao4 zhi1 nan2 pian1 。
- xia4 you3 you1 ren2 shi4 ， yi2 jing4 tong1 chai2 guan1 。
- peng2 hao1 yin3 qi2 ju1 ， li2 huo4 pin3 qi2 can1 。
- shang4 qin1 xia4 qi1 zi0 ， hou4 bao2 sui2 qi2 yuan2 。
- ren2 sui1 bu4 kan1 you1 ， ji3 yi4 bu4 gai3 an1 。
- yue4 shi3 wu4 xing1 wang2 ， tan4 jing1 de2 gen1 yuan2 。
- you3 ke4 wei4 yu3 yue1 ， zi3 du2 bu4 tong1 quan2 。
- qing1 chao2 neng2 yong4 cai2 ， sheng4 zhu3 zheng4 qiu2 xian2 。
- dao4 de2 yu3 ren2 yi4 ， bu4 tu2 wei2 kong1 yan2 。
- gong1 ye4 gui4 ji2 shi2 ， he2 bu4 qiu2 mei3 guan1 。
- shang4 shi2 tian1 zi3 lu4 ， xia4 zheng3 cang1 sheng1 can2 。
- tong1 qu2 zhang1 da4 di4 ， fu4 guo1 guang3 liang2 tian2 。
- zhu1 men2 lan4 jin1 zi3 ， qing1 lou2 fan2 guan3 xian2 。
- wai4 jiu4 lie4 fei2 jun4 ， hou4 ting2 luo2 xian1 yan2 。
- ru4 ze2 zuo4 xu1 tang2 ， chu1 ze2 cheng2 hua2 xuan1 。
- guan1 jian4 he2 ye4 ye4 ， qi4 ti3 zi4 shu1 xian2 。
- gao1 tan2 tian1 xia4 shi4 ， guang3 zuo4 sheng1 qing2 yan1 。
- ren2 mo4 gan3 yang3 shi4 ， bing3 xi1 hou4 qi2 yan2 。
- ci3 suo3 wei4 nan2 zi3 ， zhi4 ke3 de2 er2 guan1 。
- you4 he2 bi4 zi4 ku3 ， xing2 rong2 ruo4 ku1 zhan1 。
- dao4 gu3 ren2 xing2 shi4 ， shi2 qian2 shi4 yi2 bian1 。
- er2 lin2 shui3 yi4 gou1 ， er2 ai4 zhu2 shu4 gan1 。
- ci3 suo3 wei4 pi3 fu1 ， jie2 he2 zu2 er2 pan1 。
- yu3 gan3 dui4 ke4 yue1 ， shi4 you3 nan2 qi2 quan2 。
- shen1 fei1 hao3 bi4 yun4 ， kou3 fei1 e4 zhen1 shan1 。
- qi3 bu4 zhi1 xi4 pao2 ， er2 gu4 ci2 zhi2 bian1 。
- gai4 ju4 guan1 duo3 yi2 ， gan3 wang4 bi4 qiu1 yuan2 。
- shen1 ji2 you3 ceng2 bo1 ， jun4 ji2 you3 ceng2 dian1 。
- lü3 zhi1 ruo4 ping2 di4 ， ci3 fei1 ren2 suo3 jian1 。
- pin2 jian4 ren2 suo3 ku3 ， fu4 gui4 ren2 suo3 qian1 。
- chu3 zhi1 ruo4 wu2 shi4 ， ci3 cheng2 ren2 suo3 nan2 。
- jin4 xing2 ji3 zhi1 dao4 ， tui4 yang3 ji3 zhi1 quan2 。
- ji4 wei4 zhi1 yi4 di4 ， hu2 wei2 hu1 bu4 jian1 。
- gan3 wei4 ke4 zhi1 shuo1 ， ceng2 wu2 suo3 qu3 yan1 。
- yi1 jie1 hu1 yu4 xi1 ， chan3 zhi1 yu2 jing1 shan1 。
- he2 shi4 sui1 yun2 zhi1 ， chu3 guo2 wei4 wei2 ran2 。
- wu1 long2 dao4 qu1 shen1 ， jin4 tui4 shi2 hou4 xian1 。
- gou3 bu4 xun2 ci3 li3 ， yu4 hui3 shui2 zhi1 qian1 。
- dao4 zhi1 wei4 xing2 xi1 ， qi2 ming4 ye3 zai4 tian1 。
- jin4 ri4 you2 san1 cheng2 ， bo2 yan2 shang4 pan2 huan2 。
- dang1 shi4 zhi1 ming2 qing1 ， jia1 deng3 wei2 zhi1 yan2 。
- huo4 qing1 ye4 lun4 dao4 ， huo4 hou4 chi2 yang4 chuan2 。
- shu4 xi1 wen2 jiu3 hui4 ， you3 wu2 ya2 zhi1 huan1 。
- shi2 yue4 chu1 han2 wai4 ， wan4 ye4 qing1 shuang1 qian2 。
- gui1 lai2 dao4 huan2 du3 ， zhu2 chuang1 jing1 zui4 mian2 。
- yang3 xie4 jun1 zi3 zhi1 ， dai4 shu1 cheng2 ci3 pian1 。

## 注释

## 译文

## 赏析
