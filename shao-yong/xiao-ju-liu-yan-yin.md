---
id: shao-yong-xiao-ju-liu-yan-yin
title: 小車六言吟
titlePinyin: xiao3 ju1 liu4 yan2 yin2
titleSlug: xiao-ju-liu-yan-yin
author: 邵雍
authorPinyin: shao4 yong1
authorSlug: shao-yong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昔人乘車是常，今見乘車倉皇。
- 既有前車戒慎，豈無覆轍兢莊。
- 將出必用茶飲，欲登先須道裝。
- 軫邊更掛詩帙，轅畔仍懸酒缸。
- 輪緩爲移芳草，蓋低因礙垂楊。
- 水際尤宜穩審，花間更要安詳。
- 朝出頻經履道，晚歸屢過平康。
- 春重縱觀明媚，秋深飫看豐穰。
- 五鳳樓前月色，天津橋上風涼。
- 金谷園中流水，魏王堤外脩篁。
- 靜處光陰最好，閑中氣味偏長。
- 所經莫不意得，所見無非情忘。
- 或見農人擁耒，或見蠶女求桑。
- 或見蘼蕪遍野，或見蒺蔾滿牆。
- 或見荆棘茂密，或見芝蘭芬芳。
- 或見雞豚狗彘，或見鵰鶚鸞凰。
- 惡者既不見害，善者固無相傷。
- 華嶽三峯岌嶪，黄陂萬頃汪洋。
- 不爲虛作男子，無負閑居洛陽。
- 天地精英多得，堯夫老去何妨。

## 拼音

- xi1 ren2 cheng2 ju1 shi4 chang2 ， jin1 jian4 cheng2 ju1 cang1 huang2 。
- ji4 you3 qian2 ju1 jie4 shen4 ， qi3 wu2 fu4 zhe2 jing1 zhuang1 。
- jiang1 chu1 bi4 yong4 cha2 yin3 ， yu4 deng1 xian1 xu1 dao4 zhuang1 。
- zhen3 bian1 geng4 gua4 shi1 zhi4 ， yuan2 pan4 reng2 xuan2 jiu3 gang1 。
- lun2 huan3 wei2 yi2 fang1 cao3 ， gai4 di1 yin1 ai4 chui2 yang2 。
- shui3 ji4 you2 yi2 wen3 shen3 ， hua1 jian4 geng4 yao4 an1 xiang2 。
- chao2 chu1 bin1 jing1 lü3 dao4 ， wan3 gui1 lü3 guo4 ping2 kang1 。
- chun1 zhong4 zong4 guan1 ming2 mei4 ， qiu1 shen1 yu4 kan4 feng1 rang2 。
- wu3 feng4 lou2 qian2 yue4 se4 ， tian1 jin1 qiao2 shang4 feng1 liang2 。
- jin1 gu3 yuan2 zhong1 liu2 shui3 ， wei4 wang2 di1 wai4 xiu1 huang2 。
- jing4 chu3 guang1 yin1 zui4 hao3 ， xian2 zhong1 qi4 wei4 pian1 chang2 。
- suo3 jing1 mo4 bu2 yi4 de2 ， suo3 jian4 wu2 fei1 qing2 wang4 。
- huo4 jian4 nong2 ren2 yong1 lei3 ， huo4 jian4 can2 nü3 qiu2 sang1 。
- huo4 jian4 mi2 wu2 bian4 ye3 ， huo4 jian4 ji2 li2 man3 qiang2 。
- huo4 jian4 jing1 ji2 mao4 mi4 ， huo4 jian4 zhi1 lan2 fen1 fang1 。
- huo4 jian4 ji1 tun2 gou3 zhi4 ， huo4 jian4 diao1 e4 luan2 huang2 。
- e4 zhe3 ji4 bu2 jian4 hai4 ， shan4 zhe3 gu4 wu2 xiang1 shang1 。
- hua2 yue4 san1 feng1 ji2 ye4 ， huang2 pi2 wan4 qing3 wang1 yang2 。
- bu4 wei2 xu1 zuo4 nan2 zi3 ， wu2 fu4 xian2 ju1 luo4 yang2 。
- tian1 di4 jing1 ying1 duo1 de2 ， yao2 fu1 lao3 qu4 he2 fang2 。

## 注释

## 译文

## 赏析
