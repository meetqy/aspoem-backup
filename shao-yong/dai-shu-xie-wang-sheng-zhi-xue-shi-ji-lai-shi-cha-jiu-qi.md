---
id: shao-yong-dai-shu-xie-wang-sheng-zhi-xue-shi-ji-lai-shi-cha-jiu-qi
title: 代書謝王勝之學士寄萊石茶酒器
titlePinyin: dai4 shu1 xie4 wang2 sheng4 zhi1 xue2 shi4 ji4 lai2 shi2 cha2 jiu3 qi4
titleSlug: dai-shu-xie-wang-sheng-zhi-xue-shi-ji-lai-shi-cha-jiu-qi
author: 邵雍
authorPinyin: shao4 yong1
authorSlug: shao-yong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 東山有石若瓊玖，匠者追琢可盛酒。
- 君子得之惜不用，慇懃遠寄林下叟。
- 林叟從來用瓦盞，驚惶不敢擎上手。
- 重誡兒童無損傷，緘藏復以待賢友。
- 未知賢友何時歸，男子功名未成就。
- 朝廷先從憂者言，方今莫如二虜醜。
- 漢之六郡限遼西，唐之八州隔山後。
- 自餘瓜沙甘與凉，中原久而不能有。
- 柰何更餌以金帛，重困吾民猶掣肘。
- 若非堂上出奇兵，安得閫外拉餘朽。
- 直可逐去此腥羶，西出玉門北逾口。
- 城下狐狸既不存，路上豺狼自無走。
- 太陽烜赫耀天衢，氛妖接變匿塵垢。
- 功成不肯受上賞，印解黄金大于斗。
- 乞洛辭君出國門，歸鞍暖拂天街柳。
- 千官如壁遮道留，仰面弄鞭不回首。
- 鄉人夾路迎大尹，醉擁旌幢錦光溜。
- 下車拜墓還政餘，不訪公門訪親舊。
- 始知此器用有時，吾當爲君獻眉壽。

## 拼音

- dong1 shan1 you3 shi2 ruo4 qiong2 jiu3 ， jiang4 zhe3 zhui1 zhuo2 ke3 cheng2 jiu3 。
- jun1 zi3 de2 zhi1 xi1 bu2 yong4 ， yin1 qin2 yuan3 ji4 lin2 xia4 sou3 。
- lin2 sou3 cong2 lai2 yong4 wa3 zhan3 ， jing1 huang2 bu4 gan3 qing2 shang4 shou3 。
- zhong4 jie4 er2 tong2 wu2 sun3 shang1 ， jian1 cang2 fu4 yi3 dai4 xian2 you3 。
- wei4 zhi1 xian2 you3 he2 shi2 gui1 ， nan2 zi3 gong1 ming2 wei4 cheng2 jiu4 。
- chao2 ting2 xian1 cong2 you1 zhe3 yan2 ， fang1 jin1 mo4 ru2 er4 lu3 chou3 。
- han4 zhi1 liu4 jun4 xian4 liao2 xi1 ， tang2 zhi1 ba1 zhou1 ge2 shan1 hou4 。
- zi4 yu2 gua1 sha1 gan1 yu3 liang2 ， zhong1 yuan2 jiu3 er2 bu4 neng2 you3 。
- nai4 he2 geng4 er3 yi3 jin1 bo2 ， zhong4 kun4 wu2 min2 you2 che4 zhou3 。
- ruo4 fei1 tang2 shang4 chu1 qi2 bing1 ， an1 de2 kun3 wai4 la1 yu2 xiu3 。
- zhi2 ke3 zhu2 qu4 ci3 xing1 shan1 ， xi1 chu1 yu4 men2 bei3 yu2 kou3 。
- cheng2 xia4 hu2 li0 ji4 bu4 cun2 ， lu4 shang0 chai2 lang2 zi4 wu2 zou3 。
- tai4 yang2 xuan1 he4 yao4 tian1 qu2 ， fen1 yao1 jie1 bian4 ni4 chen2 gou4 。
- gong1 cheng2 bu4 ken3 shou4 shang4 shang3 ， yin4 jie3 huang2 jin1 da4 yu2 dou4 。
- qi3 luo4 ci2 jun1 chu1 guo2 men2 ， gui1 an1 nuan3 fu2 tian1 jie1 liu3 。
- qian1 guan1 ru2 bi4 zhe1 dao4 liu2 ， yang3 mian4 nong4 bian1 bu4 hui2 shou3 。
- xiang1 ren2 jia1 lu4 ying2 da4 yin3 ， zui4 yong1 jing1 zhuang4 jin3 guang1 liu1 。
- xia4 ju1 bai4 mu4 huan2 zheng4 yu2 ， bu4 fang3 gong1 men2 fang3 qin1 jiu4 。
- shi3 zhi1 ci3 qi4 yong4 you3 shi2 ， wu2 dang1 wei2 jun1 xian4 mei2 shou4 。

## 注释

## 译文

## 赏析
