---
id: wei-zhen-shang-long-xing-zhao-shuai
title: 上隆興趙帥
titlePinyin: shang4 long2 xing1 zhao4 shuai4
titleSlug: shang-long-xing-zhao-shuai
author: 危稹
authorPinyin: wei1 zhen3
authorSlug: wei-zhen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 買宅須買千萬鄰，季雅喜得王僧珍。
- 買山百萬復誰與，襄陽節度真主人。
- 我生兀兀鑽蠹簡，不肯低頭植資産。
- 綴名虎榜二十年，依舊酸寒廣文飯。
- 綠鬢半作星星華，豈堪風雨猶無家。
- 大鵬小鷃各自適，只有鴻鴈長汀沙。
- 弟昆團欒雖足樂，老屋蕭條不堪著。
- 玉堂便是無骨相，也合專儂一丘壑。
- 近來卜築窮冥搜，十里而近依松楸。
- 驪龍塘上鄧家丘，半山老人所釣遊。
- 半山天下文章伯，鄧家聲名亦輝赫。
- 斷碑猶在古牆陰，好句曾經寫山色。
- 買鄰得此天所予，獨欠山資無覓處。
- 平生駡錢作阿堵，倉卒呼渠寧肯顧。
- 君侯地位高入雲，筆所到處皆成春。
- 萬間廣厦芘許遠，豈無一室棲貧身。
- 王鄧故處爲鄰曲，更得趙侯錢買屋。
- 便哦詩句謝山神，飲水也勝樽酒綠。

## 拼音

- mai3 zhai2 xu1 mai3 qian1 wan4 lin2 ， ji4 ya3 xi3 de2 wang2 seng1 zhen1 。
- mai3 shan1 bai3 wan4 fu4 shui2 yu3 ， xiang1 yang2 jie2 du4 zhen1 zhu3 ren2 。
- wo3 sheng1 wu4 wu4 zuan1 du4 jian3 ， bu4 ken3 di1 tou2 zhi2 zi1 chan3 。
- zhui4 ming2 hu3 bang3 er4 shi2 nian2 ， yi1 jiu4 suan1 han2 guang3 wen2 fan4 。
- lü4 bin4 ban4 zuo4 xing1 xing0 hua2 ， qi3 kan1 feng1 yu3 you2 wu2 jia1 。
- da4 peng2 xiao3 yan4 ge4 zi4 shi4 ， zhi3 you3 hong2 yan4 chang2 ting1 sha1 。
- di4 kun1 tuan2 luan2 sui1 zu2 le4 ， lao3 wu1 xiao1 tiao2 bu4 kan1 zhu4 。
- yu4 tang2 bian4 shi4 wu2 gu3 xiang4 ， ye3 he2 zhuan1 nong2 yi4 qiu1 he4 。
- jin4 lai2 bu3 zhu4 qiong2 ming2 sou1 ， shi2 li3 er2 jin4 yi1 song1 qiu1 。
- li2 long2 tang2 shang4 deng4 jia1 qiu1 ， ban4 shan1 lao3 ren2 suo3 diao4 you2 。
- ban4 shan1 tian1 xia4 wen2 zhang1 bo2 ， deng4 jia1 sheng1 ming2 yi4 hui1 he4 。
- duan4 bei1 you2 zai4 gu3 qiang2 yin1 ， hao3 ju4 ceng2 jing1 xie3 shan1 se4 。
- mai3 lin2 de2 ci3 tian1 suo3 yu3 ， du2 qian4 shan1 zi1 wu2 mi4 chu3 。
- ping2 sheng1 ma4 qian2 zuo4 a1 du3 ， cang1 zu2 hu1 qu2 ning2 ken3 gu4 。
- jun1 hou2 di4 wei4 gao1 ru4 yun2 ， bi3 suo3 dao4 chu3 jie1 cheng2 chun1 。
- wan4 jian4 guang3 sha4 pi2 xu1 yuan3 ， qi3 wu2 yi2 shi4 qi1 pin2 shen1 。
- wang2 deng4 gu4 chu3 wei2 lin2 qu3 ， geng4 de2 zhao4 hou2 qian2 mai3 wu1 。
- bian4 o4 shi1 ju4 xie4 shan1 shen2 ， yin3 shui3 ye3 sheng4 zun1 jiu3 lü4 。

## 注释

## 译文

## 赏析
