---
id: su-song-yuan-ri-hong-qing-gong-chao-bai-er-shi-yun
title: 元日鴻慶宮朝拜二十韵
titlePinyin: yuan2 ri4 hong2 qing4 gong1 chao2 bai4 er4 shi2 yun4
titleSlug: yuan-ri-hong-qing-gong-chao-bai-er-shi-yun
author: 蘇頌
authorPinyin: su1 song4
authorSlug: su-song
dynasty: 唐
dynastyPinyin: tang2
dynastySlug: tang
tags: [] 
---

## 正文

- 上國房心次，仙都太紫微。
- 璧門開倣雉，金闕立如翬。
- 昔聖躬三祀，乘時動六飛。
- 奠圭渦曲已，鳴蹕渙陽歸。
- 孚號興王澤，尊名象日畿。
- 經營原廟制，虔鞏上天威。
- 祖系崇軒鼎，宗祊奉漢衣。
- 豫游恩甚盛，謁款禮無違。
- 却顧和鸞迹，咸嗟歲序非。
- 璿源流永永，堯德冠巍巍。
- 我后遵鴻烈，聲明極範圍。
- 乾坤扶寶曆，日月拱琳扉。
- 朝會元正始，班聯內著依。
- 敘官風憲肅，就列羽儀輝。
- 北面鸞分黨，東隅斗轉機。
- 寒銷冰玉砌，風繞大龍旂。
- 瑞色花藏綠，歡聲霧散霏。
- 未竣真館集，遥仰帝陽晞。
- 至治尤遐邈，先猷重發揮。
- 邦人徒望幸，延首向端闈。

## 拼音

- shang4 guo2 fang2 xin1 ci4 ， xian1 du1 tai4 zi3 wei1 。
- bi4 men2 kai1 fang3 zhi4 ， jin1 que4 li4 ru2 hui1 。
- xi1 sheng4 gong1 san1 si4 ， cheng2 shi2 dong4 liu4 fei1 。
- dian4 gui1 wo1 qu3 yi3 ， ming2 bi4 huan4 yang2 gui1 。
- fu2 hao4 xing1 wang2 ze2 ， zun1 ming2 xiang4 ri4 ji1 。
- jing1 ying2 yuan2 miao4 zhi4 ， qian2 gong3 shang4 tian1 wei1 。
- zu3 xi4 chong2 xuan1 ding3 ， zong1 beng1 feng4 han4 yi1 。
- yu4 you2 en1 shen4 sheng4 ， ye4 kuan3 li3 wu2 wei2 。
- que4 gu4 he2 luan2 ji4 ， xian2 jie1 sui4 xu4 fei1 。
- xuan2 yuan2 liu2 yong3 yong3 ， yao2 de2 guan1 wei1 wei1 。
- wo3 hou4 zun1 hong2 lie4 ， sheng1 ming2 ji2 fan4 wei2 。
- qian2 kun1 fu2 bao3 li4 ， ri4 yue4 gong3 lin2 fei1 。
- chao2 hui4 yuan2 zheng4 shi3 ， ban1 lian2 nei4 zhu4 yi1 。
- xu4 guan1 feng1 xian4 su4 ， jiu4 lie4 yu3 yi2 hui1 。
- bei3 mian4 luan2 fen1 dang3 ， dong1 yu2 dou4 zhuan3 ji1 。
- han2 xiao1 bing1 yu4 qi4 ， feng1 rao4 da4 long2 qi2 。
- rui4 se4 hua1 cang2 lü4 ， huan1 sheng1 wu4 san4 fei1 。
- wei4 jun4 zhen1 guan3 ji2 ， yao2 yang3 di4 yang2 xi1 。
- zhi4 zhi4 you2 xia2 miao3 ， xian1 you2 zhong4 fa1 hui1 。
- bang1 ren2 tu2 wang4 xing4 ， yan2 shou3 xiang4 duan1 wei2 。

## 注释

## 译文

## 赏析
