---
id: su-song-ci-yun-yang-li-zhi-jian-bie
title: 次韵楊立之見別
titlePinyin: ci4 yun4 yang2 li4 zhi1 jian4 bie2
titleSlug: ci-yun-yang-li-zhi-jian-bie
author: 蘇頌
authorPinyin: su1 song4
authorSlug: su-song
dynasty: 唐
dynastyPinyin: tang2
dynastySlug: tang
tags: [] 
---

## 正文

- 梁苑昔傾蓋，膺門嘗贈鞭。
- 幾回留客舍，四紀度星躔。
- 染翰頻穿硯，繙書屢絕編。
- 文章傳累世，功業慕當年。
- 懷寶思求售，趨時輒遘邅。
- 宋忠徒問卜，孟子本知天。
- 得喪時難必，窮通命使然。
- 半生淹貢部，晚節困乘田。
- 事盬才非稱，歊喧性未便。
- 畏途嗟坎壈，野思憶潺湲。
- 解紱無終競，同袍每共憐。
- 老來心更逸，歸去樂應全。
- 鳳翮翔千仞，鯢蟠入九淵。
- 舊交尤惜別，後學欲鑽堅。
- 湖嶠新營第，河濱促放船。
- 一經勤教子，三徑往鄰賢。
- 顧我今耆艾，投閒竚冶甄。
- 何時江海上，拂榻重相延。

## 拼音

- liang2 yuan4 xi1 qing1 gai4 ， ying1 men2 chang2 zeng4 bian1 。
- ji1 hui2 liu2 ke4 she4 ， si4 ji4 du4 xing1 chan2 。
- ran3 han4 bin1 chuan1 yan4 ， fan1 shu1 lü3 jue2 bian1 。
- wen2 zhang1 chuan2 lei3 shi4 ， gong1 ye4 mu4 dang1 nian2 。
- huai2 bao3 si1 qiu2 shou4 ， qu1 shi2 zhe2 gou4 zhan1 。
- song4 zhong1 tu2 wen4 bu3 ， meng4 zi3 ben3 zhi1 tian1 。
- de2 sang1 shi2 nan2 bi4 ， qiong2 tong1 ming4 shi3 ran2 。
- ban4 sheng1 yan1 gong4 bu4 ， wan3 jie2 kun4 cheng2 tian2 。
- shi4 gu3 cai2 fei1 cheng1 ， xiao1 xuan1 xing4 wei4 bian4 。
- wei4 tu2 jie1 kan3 lan3 ， ye3 si1 yi4 chan2 yuan2 。
- jie3 fu2 wu2 zhong1 jing4 ， tong2 pao2 mei3 gong4 lian2 。
- lao3 lai2 xin1 geng4 yi4 ， gui1 qu4 le4 ying1 quan2 。
- feng4 he2 xiang2 qian1 ren4 ， ni2 pan2 ru4 jiu3 yuan1 。
- jiu4 jiao1 you2 xi1 bie2 ， hou4 xue2 yu4 zuan1 jian1 。
- hu2 jiao4 xin1 ying2 di4 ， he2 bin1 cu4 fang4 chuan2 。
- yi4 jing1 qin2 jiao4 zi3 ， san1 jing4 wang3 lin2 xian2 。
- gu4 wo3 jin1 qi2 ai4 ， tou2 xian2 zhu4 ye3 zhen1 。
- he2 shi2 jiang1 hai3 shang4 ， fu2 ta4 zhong4 xiang1 yan2 。

## 注释

## 译文

## 赏析
