---
id: su-song-zai-he-dao-yun
title: 再和倒韵
titlePinyin: zai4 he2 dao3 yun4
titleSlug: zai-he-dao-yun
author: 蘇頌
authorPinyin: su1 song4
authorSlug: su-song
dynasty: 唐
dynastyPinyin: tang2
dynastySlug: tang
tags: [] 
---

## 正文

- 新植蒼筤竹，欣欣若感知。
- 日陰紛展蓋，風韵巧吹篪。
- 幸對人瀟灑，兼依地坦夷。
- 二年官此者，一日可忘之。
- 抱節疏仍密，交柯挺復欹。
- 藂生相友善，特立甚矜持。
- 長處苔微破，看來露亦披。
- 鳳姿聊側翅，蛇變但存皮。
- 莫作恂兵伐，留爲介杖騎。
- 雪霜饒欲冒，雨露已先滋。
- 初見猶齊架，俄驚漸出籬。
- 中虛緣物性，外勁是天姿。
- 比畝雖云少，成林亦未遲。
- 廟丘當見採，栝羽豈勞施。
- 鵲尾冠須製，鵷雛食可期。
- 拂雲思柏悅，盈畹笑蘭衰。
- 任土前書貴，名園此地宜。
- 縱難聽嶰管，肯學唱巴枝。
- 既許親齋几，寧辭局甃墀。
- 更煩勤愛護，有用在他時。

## 拼音

- xin1 zhi2 cang1 lang2 zhu2 ， xin1 xin1 ruo4 gan3 zhi1 。
- ri4 yin1 fen1 zhan3 gai4 ， feng1 yun4 qiao3 chui1 chi2 。
- xing4 dui4 ren2 xiao1 sa3 ， jian1 yi1 di4 tan3 yi2 。
- er4 nian2 guan1 ci3 zhe3 ， yi2 ri4 ke3 wang4 zhi1 。
- bao4 jie2 shu1 reng2 mi4 ， jiao1 ke1 ting3 fu4 qi1 。
- cong2 sheng1 xiang4 you3 shan4 ， te4 li4 shen4 jin1 chi2 。
- chang2 chu3 tai2 wei1 po4 ， kan4 lai2 lu4 yi4 pi1 。
- feng4 zi1 liao2 ce4 chi4 ， she2 bian4 dan4 cun2 pi2 。
- mo4 zuo4 xun2 bing1 fa2 ， liu2 wei2 jie4 zhang4 qi2 。
- xue3 shuang1 rao2 yu4 mao4 ， yu3 lu4 yi3 xian1 zi1 。
- chu1 jian4 you2 qi2 jia4 ， e2 jing1 jian4 chu1 li2 。
- zhong1 xu1 yuan2 wu4 xing4 ， wai4 jin4 shi4 tian1 zi1 。
- bi3 mu3 sui1 yun2 shao3 ， cheng2 lin2 yi4 wei4 chi2 。
- miao4 qiu1 dang1 jian4 cai3 ， gua1 yu3 qi3 lao2 shi1 。
- que4 wei3 guan1 xu1 zhi4 ， yuan1 chu2 shi2 ke3 qi1 。
- fu2 yun2 si1 bai3 yue4 ， ying2 wan3 xiao4 lan2 shuai1 。
- ren4 tu3 qian2 shu1 gui4 ， ming2 yuan2 ci3 di4 yi2 。
- zong4 nan2 ting1 xie4 guan3 ， ken3 xue2 chang4 ba1 zhi1 。
- ji4 xu1 qin1 zhai1 ji3 ， ning2 ci2 ju2 zhou4 chi2 。
- geng4 fan2 qin2 ai4 hu4 ， you3 yong4 zai4 ta1 shi2 。

## 注释

## 译文

## 赏析
