---
id: su-song-song-zhao-jun-quan-zhong-gui-fu-tang-jian-cheng-chen-ji-zhong
title: 送趙君權中歸福唐兼呈陳季中
titlePinyin: song4 zhao4 jun1 quan2 zhong1 gui1 fu2 tang2 jian1 cheng2 chen2 ji4 zhong1
titleSlug: song-zhao-jun-quan-zhong-gui-fu-tang-jian-cheng-chen-ji-zhong
author: 蘇頌
authorPinyin: su1 song4
authorSlug: su-song
dynasty: 唐
dynastyPinyin: tang2
dynastySlug: tang
tags: [] 
---

## 正文

- 趙子抱經術，儒林挺孤秀。
- 策足入上庠，高誼諸生右。
- 秋闈再程文，懷寶不見售。
- 京師首善地，翹然俊賢囿。
- 朝廷舉新詔，多士四方走。
- 主司搜擇艱，有如羿張彀。
- 小善或不遺，寧當舍良茂。
- 豈非繩準高，刀尺下難就。
- 得喪不在己，自信非我疚。
- 歲窮感親心，倚門方遠候。
- 都亭謝知己，飄飄拂歸袖。
- 樂彼閩中幽，里中賢友舊。
- 且復從其游，行義益充厚。
- 道存貴有用，獨善古所陋。
- 明時無滯才，子行當勉懋。

## 拼音

- zhao4 zi3 bao4 jing1 shu4 ， ru2 lin2 ting3 gu1 xiu4 。
- ce4 zu2 ru4 shang4 xiang2 ， gao1 yi4 zhu1 sheng1 you4 。
- qiu1 wei2 zai4 cheng2 wen2 ， huai2 bao3 bu2 jian4 shou4 。
- jing1 shi1 shou3 shan4 di4 ， qiao2 ran2 jun4 xian2 you4 。
- chao2 ting2 ju3 xin1 zhao4 ， duo1 shi4 si4 fang1 zou3 。
- zhu3 si1 sou1 ze2 jian1 ， you3 ru2 yi4 zhang1 gou4 。
- xiao3 shan4 huo4 bu4 yi2 ， ning2 dang1 she4 liang2 mao4 。
- qi3 fei1 sheng2 zhun3 gao1 ， dao1 chi3 xia4 nan2 jiu4 。
- de2 sang1 bu2 zai4 ji3 ， zi4 xin4 fei1 wo3 jiu4 。
- sui4 qiong2 gan3 qin1 xin1 ， yi3 men2 fang1 yuan3 hou4 。
- dou1 ting2 xie4 zhi1 ji3 ， piao1 piao1 fu2 gui1 xiu4 。
- le4 bi3 min3 zhong1 you1 ， li3 zhong1 xian2 you3 jiu4 。
- qie3 fu4 cong2 qi2 you2 ， xing2 yi4 yi4 chong1 hou4 。
- dao4 cun2 gui4 you3 yong4 ， du2 shan4 gu3 suo3 lou4 。
- ming2 shi2 wu2 zhi4 cai2 ， zi3 xing2 dang1 mian3 mao4 。

## 注释

## 译文

## 赏析
