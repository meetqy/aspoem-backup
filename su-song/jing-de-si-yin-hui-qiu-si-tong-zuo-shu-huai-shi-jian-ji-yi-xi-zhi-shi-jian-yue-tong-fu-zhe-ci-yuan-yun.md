---
id: su-song-jing-de-si-yin-hui-qiu-si-tong-zuo-shu-huai-shi-jian-ji-yi-xi-zhi-shi-jian-yue-tong-fu-zhe-ci-yuan-yun
title: 景德寺飲會丘思同作述懷詩兼紀一席之事見約同賦輒次元韵
titlePinyin: jing3 de2 si4 yin3 hui4 qiu1 si1 tong2 zuo4 shu4 huai2 shi1 jian1 ji4 yi4 xi2 zhi1 shi4 jian4 yue1 tong2 fu4 zhe2 ci4 yuan2 yun4
titleSlug: jing-de-si-yin-hui-qiu-si-tong-zuo-shu-huai-shi-jian-ji-yi-xi-zhi-shi-jian-yue-tong-fu-zhe-ci-yuan-yun
author: 蘇頌
authorPinyin: su1 song4
authorSlug: su-song
dynasty: 唐
dynastyPinyin: tang2
dynastySlug: tang
tags: [] 
---

## 正文

- 瀕江多勝宇，茲地更推高。
- 結友爲文會，開樽較飲豪。
- 春華今始盛，聖代况親遭。
- 美景堪行樂，雄談任叫號。
- 數家供法饌，百斝和春醪。
- 異味頻登俎，良庖旋奏刀。
- 盤豐介象鱠，手馬畢生螯。
- 極量觚并榼，忘形甖與槽。
- 憐君皆曠達，獨我嘆徒勞。
- 俗狀區區外，剛腸漸漸熬。
- 壯心雖不屈，讒口亦奚逃。
- 感寓嘗懷古，愁來幾悼騷。
- 宦塗蝸鬥角，世事蝟森毛。
- 自得猶千慮，誰能挫一毫。
- 無煩惡蠅點，須擬效龍韜。
- 暫適惟詩酒，難兼是燕敖。
- 縱歡忘倦厭，論契甚堅牢。
- 峻節凌修幹，清風遏怒濤。
- 就賢知不倦，營道豈云叨。
- 此席今誰繼，知音盡俊髦。

## 拼音

- bin1 jiang1 duo1 sheng4 yu3 ， zi1 di4 geng4 tui1 gao1 。
- jie2 you3 wei2 wen2 hui4 ， kai1 zun1 jiao4 yin3 hao2 。
- chun1 hua2 jin1 shi3 sheng4 ， sheng4 dai4 kuang4 qin1 zao1 。
- mei3 jing3 kan1 xing2 le4 ， xiong2 tan2 ren4 jiao4 hao4 。
- shu4 jia1 gong4 fa3 zhuan4 ， bai3 jia3 he2 chun1 lao2 。
- yi4 wei4 bin1 deng1 zu3 ， liang2 pao2 xuan2 zou4 dao1 。
- pan2 feng1 jie4 xiang4 kuai4 ， shou3 ma3 bi4 sheng1 ao2 。
- ji2 liang2 gu1 bing4 ke1 ， wang4 xing2 ying1 yu3 cao2 。
- lian2 jun1 jie1 kuang4 da2 ， du2 wo3 tan4 tu2 lao2 。
- su2 zhuang4 qu1 qu1 wai4 ， gang1 chang2 jian4 jian4 ao2 。
- zhuang4 xin1 sui1 bu4 qu1 ， chan2 kou3 yi4 xi1 tao2 。
- gan3 yu4 chang2 huai2 gu3 ， chou2 lai2 ji1 dao4 sao1 。
- huan4 tu2 wo1 dou4 jiao3 ， shi4 shi4 wei4 sen1 mao2 。
- zi4 de2 you2 qian1 lü4 ， shui2 neng2 cuo4 yi4 hao2 。
- wu2 fan2 e4 ying2 dian3 ， xu1 ni3 xiao4 long2 tao1 。
- zan4 shi4 wei2 shi1 jiu3 ， nan2 jian1 shi4 yan4 ao2 。
- zong4 huan1 wang4 juan4 yan4 ， lun4 qi4 shen4 jian1 lao2 。
- jun4 jie2 ling2 xiu1 gan4 ， qing1 feng1 e4 nu4 tao1 。
- jiu4 xian2 zhi1 bu2 juan4 ， ying2 dao4 qi3 yun2 dao1 。
- ci3 xi2 jin1 shui2 ji4 ， zhi1 yin1 jin4 jun4 mao2 。

## 注释

## 译文

## 赏析
