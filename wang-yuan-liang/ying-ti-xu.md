---
id: wang-yuan-liang-ying-ti-xu
title: 莺啼序
titlePinyin: ying1 ti2 xu4
titleSlug: ying-ti-xu
author: 汪元量
authorPinyin: wang1 yuan2 liang4
authorSlug: wang-yuan-liang
dynasty: 宋
dynastyPinyin: song4
dynastySlug: song
tags: []
---

## 正文

- 金陵故都最好，有朱楼迢递。
- 嗟倦客、又此凭高，槛外已少佳致。
- 更落尽梨花，飞尽杨花，春也成憔悴。
- 问青山、三国英雄，六朝奇伟。
- 麦甸葵丘，荒台败垒。
- 鹿豕衔枯荠。
- 正朝打孤城，寂寞斜阳影里。
- 听楼头、哀笳怨角，未把酒、愁心先醉。
- 渐夜深，月满秦淮，烟笼寒水。
- 凄凄惨惨，冷冷清清，灯火渡头市。
- 慨商女不知兴废。
- 隔江犹唱庭花，馀音亹亹。
- 伤心千古，泪痕如洗。
- 乌衣巷口青芜路，认依稀、王谢旧邻里。
- 临春结绮。
- 可怜红粉成灰，萧索白杨风起。
- 因思畴昔，铁索千寻，谩沈江底。
- 挥羽扇、障西尘，便好角巾私第。
- 清谈到底成何事。
- 回首新亭，风景今如此。
- 楚囚对泣何时已。
- 叹人间、今古真儿戏。
- 东风岁岁还来，吹入锺山，几重苍翠。

## 拼音

- jin1 ling2 gu4 du1 zui4 hao3 ， you3 zhu1 lou2 tiao2 di4 。
- jie1 juan4 ke4 、 you4 ci3 ping2 gao1 ， kan3 wai4 yi3 shao3 jia1 zhi4 。
- geng4 luo4 jin4 li2 hua1 ， fei1 jin4 yang2 hua1 ， chun1 ye3 cheng2 qiao2 cui4 。
- wen4 qing1 shan1 、 san1 guo2 ying1 xiong2 ， liu4 chao2 qi2 wei3 。
- mai4 dian4 kui2 qiu1 ， huang1 tai2 bai4 lei3 。
- lu4 shi3 xian2 ku1 qi2 。
- zheng4 chao2 da3 gu1 cheng2 ， ji4 mo4 xie2 yang2 ying3 li3 。
- ting1 lou2 tou2 、 ai1 jia1 yuan4 jiao3 ， wei4 ba3 jiu3 、 chou2 xin1 xian1 zui4 。
- jian4 ye4 shen1 ， yue4 man3 qin2 huai2 ， yan1 long2 han2 shui3 。
- qi1 qi1 can3 can3 ， leng3 leng3 qing1 qing1 ， deng1 huo3 du4 tou2 shi4 。
- kai3 shang1 nü3 bu4 zhi1 xing1 fei4 。
- ge2 jiang1 you2 chang4 ting2 hua1 ， yu2 yin1 wei3 wei3 。
- shang1 xin1 qian1 gu3 ， lei4 hen2 ru2 xi3 。
- wu1 yi1 xiang4 kou3 qing1 wu2 lu4 ， ren4 yi1 xi1 、 wang2 xie4 jiu4 lin2 li3 。
- lin2 chun1 jie2 qi3 。
- ke3 lian2 hong2 fen3 cheng2 hui1 ， xiao1 suo3 bai2 yang2 feng1 qi3 。
- yin1 si1 chou2 xi1 ， tie3 suo3 qian1 xun2 ， man4 shen3 jiang1 di3 。
- hui1 yu3 shan4 、 zhang4 xi1 chen2 ， bian4 hao3 jiao3 jin1 si1 di4 。
- qing1 tan2 dao4 di3 cheng2 he2 shi4 。
- hui2 shou3 xin1 ting2 ， feng1 jing3 jin1 ru2 ci3 。
- chu3 qiu2 dui4 qi4 he2 shi2 yi3 。
- tan4 ren2 jian1 、 jin1 gu3 zhen1 er2 xi4 。
- dong1 feng1 sui4 sui4 hai2 lai2 ， chui1 ru4 zhong1 shan1 ， ji3 chong2 cang1 cui4 。

## 注释

## 译文

## 赏析
