---
id: mu-dai-wen-huo-hou-ji-quan-lao
title: 火後寄詮老
titlePinyin: huo3 hou4 ji4 quan2 lao3
titleSlug: huo-hou-ji-quan-lao
author: 木待問
authorPinyin: mu4 dai4 wen4
authorSlug: mu-dai-wen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 攙槍墮九霄，列缺亂阡陌。
- 西城若黔廬，東墟已堆甓。
- 幽栖僅容膝，隠市意自適。
- 天公不我相，同此編戶厄。
- 平生一丘壑，未信天地窄。
- 終焉感窮途，萬慮集中夕。
- 載觀宇宙內，在在等公宅。
- 鄙夫六尺軀，俯仰歎逼仄。
- 炙手事當路，快意已爛額。
- 野子今兀然，乘除付陳迹。
- 此身亦何有，而復身外惑。
- 相逢肯分山，試面九年壁。

## 拼音

- chan1 qiang1 duo4 jiu3 xiao1 ， lie4 que1 luan4 qian1 mo4 。
- xi1 cheng2 ruo4 qian2 lu2 ， dong1 xu1 yi3 dui1 pi4 。
- you1 qi1 jin3 rong2 xi1 ， yin3 shi4 yi4 zi4 shi4 。
- tian1 gong1 bu4 wo3 xiang1 ， tong2 ci3 bian1 hu4 e4 。
- ping2 sheng1 yi4 qiu1 he4 ， wei4 xin4 tian1 di4 zhai3 。
- zhong1 yan1 gan3 qiong2 tu2 ， wan4 lü4 ji2 zhong1 xi1 。
- zai4 guan1 yu3 zhou4 nei4 ， zai4 zai4 deng3 gong1 zhai2 。
- bi3 fu1 liu4 chi3 qu1 ， fu3 yang3 tan4 bi1 ze4 。
- zhi4 shou3 shi4 dang1 lu4 ， kuai4 yi4 yi3 lan4 e2 。
- ye3 zi3 jin1 wu4 ran2 ， cheng2 chu2 fu4 chen2 ji4 。
- ci3 shen1 yi4 he2 you3 ， er2 fu4 shen1 wai4 huo4 。
- xiang1 feng2 ken3 fen1 shan1 ， shi4 mian4 jiu3 nian2 bi4 。

## 注释

## 译文

## 赏析
