---
id: zhao-ding-chen-ji-he-shi-min-zhi-cha-shi-yi-er-yun-di-suo-xiang-you-wei-ji-qing-zai-ci-yun-qiu-zhi
title: 既和時敏止茶詩矣而允迪所餉猶未及請再次韵求之
titlePinyin: ji4 he2 shi2 min3 zhi3 cha2 shi1 yi3 er2 yun3 di2 suo3 xiang3 you2 wei4 ji2 qing3 zai4 ci4 yun4 qiu2 zhi1
titleSlug: ji-he-shi-min-zhi-cha-shi-yi-er-yun-di-suo-xiang-you-wei-ji-qing-zai-ci-yun-qiu-zhi
author: 趙鼎臣
authorPinyin: zhao4 ding3 chen2
authorSlug: zhao-ding-chen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 鉤繩異曲直，鑿枘殊圓方。
- 蛤死不脫殻，錐穎要出囊。
- 風蛇互矜憐，蚌鷸相探嘗。
- 紛然天壤間，巨細靡不藏。
- 孰能使之齊，賢哉我未皇。
- 付之將毋同，蠻貊猶故鄉。
- 方生天馬駒，頭作千里昂。
- 平生剛褊心，立朝慕周昌。
- 置之岯山下，所用乃針芒。
- 苦憎茶擾人，能妨春夢長。
- 季也謂不然，辨理殊堅强。
- 我欲兩可之，笙磬同一堂。
- 楚人固失矣，齊論亦豈當。
- 請歸亡是翁，文字搜枯腸。

## 拼音

- gou1 sheng2 yi4 qu1 zhi2 ， zao2 rui4 shu1 yuan2 fang1 。
- ha2 si3 bu4 tuo1 qiao4 ， zhui1 ying3 yao4 chu1 nang2 。
- feng1 she2 hu4 jin1 lian2 ， bang4 yu4 xiang1 tan4 chang2 。
- fen1 ran2 tian1 rang3 jian4 ， ju4 xi4 mi2 bu4 cang2 。
- shu2 neng2 shi3 zhi1 qi2 ， xian2 zai1 wo3 wei4 huang2 。
- fu4 zhi1 jiang1 wu2 tong2 ， man2 mo4 you2 gu4 xiang1 。
- fang1 sheng1 tian1 ma3 ju1 ， tou2 zuo4 qian1 li3 ang2 。
- ping2 sheng1 gang1 bian3 xin1 ， li4 chao2 mu4 zhou1 chang1 。
- zhi4 zhi1 pi1 shan1 xia4 ， suo3 yong4 nai3 zhen1 mang2 。
- ku3 zeng1 cha2 rao3 ren2 ， neng2 fang2 chun1 meng4 chang2 。
- ji4 ye3 wei4 bu4 ran2 ， bian4 li3 shu1 jian1 qiang2 。
- wo3 yu4 liang3 ke3 zhi1 ， sheng1 qing4 tong2 yi4 tang2 。
- chu3 ren2 gu4 shi1 yi3 ， qi2 lun4 yi4 qi3 dang1 。
- qing3 gui1 wang2 shi4 weng1 ， wen2 zi4 sou1 ku1 chang2 。

## 注释

## 译文

## 赏析
