---
id: zhao-ding-chen-yi-wei-han-shi-qian-yi-ri-pei-yao-ji-yi-wu-he-fu-deng-chong-de-si-ge-fu-shi-yi-jia-yan-chu-you-yi-xie-wo-you-wei-yun-fen-de-wo-chu-er-zi-qi-yi
title: 乙未寒食前一日陪姚季一吳和甫登崇德寺閣賦詩以駕言出游以寫我憂爲韵分得我出二字  其一
titlePinyin: yi3 wei4 han2 shi2 qian2 yi2 ri4 pei2 yao2 ji4 yi4 wu2 he2 fu3 deng1 chong2 de2 si4 ge2 fu4 shi1 yi3 jia4 yan2 chu1 you2 yi3 xie3 wo3 you1 wei2 yun4 fen1 de0 wo3 chu1 er4 zi4     qi2 yi1
titleSlug: yi-wei-han-shi-qian-yi-ri-pei-yao-ji-yi-wu-he-fu-deng-chong-de-si-ge-fu-shi-yi-jia-yan-chu-you-yi-xie-wo-you-wei-yun-fen-de-wo-chu-er-zi-qi-yi
author: 趙鼎臣
authorPinyin: zhao4 ding3 chen2
authorSlug: zhao-ding-chen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 東風日夜狂，草木困掀簸。
- 牆角數枝紅，春事亦到我。
- 平生喜追遊，雖老意尚頗。
- 况逢兩飛黄，共欲參蹇跛。
- 喟余麋鹿姿，章服强包裹。
- 出門天宇寬，自視覺磊砢。
- 士峻則少通，務達乃多可。
- 悠悠何必然，所得蓋么麽。
- 不如全其天，曠蕩出韁鎖。
- 東皋幸可耕，太息願未果。

## 拼音

- dong1 feng1 ri4 ye4 kuang2 ， cao3 mu4 kun4 xian1 bo4 。
- qiang2 jiao3 shu4 zhi1 hong2 ， chun1 shi4 yi4 dao4 wo3 。
- ping2 sheng1 xi3 zhui1 you2 ， sui1 lao3 yi4 shang4 po1 。
- kuang4 feng2 liang3 fei1 huang2 ， gong4 yu4 can1 jian3 bo3 。
- kui4 yu2 mi2 lu4 zi1 ， zhang1 fu2 qiang2 bao1 guo3 。
- chu1 men2 tian1 yu3 kuan1 ， zi4 shi4 jue2 lei3 luo3 。
- shi4 jun4 ze2 shao3 tong1 ， wu4 da2 nai3 duo1 ke3 。
- you1 you1 he2 bi4 ran2 ， suo3 de2 gai4 me0 mo2 。
- bu4 ru2 quan2 qi2 tian1 ， kuang4 dang4 chu1 jiang1 suo3 。
- dong1 gao1 xing4 ke3 geng1 ， tai4 xi1 yuan4 wei4 guo3 。

## 注释

## 译文

## 赏析
