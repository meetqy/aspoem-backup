---
id: zhao-ding-chen-jun-wen-lu-yue-xiang-guo-jin-de-shu-zhe-qian-yan-ou-du-yu-mei-hua-shi-ci-yun-yi-qu-bei-yuan-zhi-yue
title: 均文屢約相過近得書輒遷延偶讀予梅花詩次韵以趣北轅之約
titlePinyin: jun1 wen2 lü3 yue1 xiang1 guo4 jin4 de2 shu1 zhe2 qian1 yan2 ou3 du2 yu3 mei2 hua1 shi1 ci4 yun4 yi3 qu4 bei3 yuan2 zhi1 yue1
titleSlug: jun-wen-lu-yue-xiang-guo-jin-de-shu-zhe-qian-yan-ou-du-yu-mei-hua-shi-ci-yun-yi-qu-bei-yuan-zhi-yue
author: 趙鼎臣
authorPinyin: zhao4 ding3 chen2
authorSlug: zhao-ding-chen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 江南仲御才英發，身佩瓊琚冠寶月。
- 驊騮未肯就韁銜，乍蹋天街頻齧掣。
- 忽然醉裏謫三湘，頓覺新詩愈超絕。
- 人疑夫子不堪憂，豪氣壯心當少折。
- 不知世故轉磨礲，凜凜太阿初不缺。
- 歸逢北客笑無言，但道湖南苦秋熱。
- 許來過我已三書，欲對清樽話離別。
- 可憐楊葉漫飛煙，坐嘆榴花空點血。
- 平生一諾季將軍，邂逅相逢應有說。
- 頗聞列屋盡蛾眉，自教繞梁歌郢雪。
- 君能輒暇暫來無，莫待新聲都按徹。

## 拼音

- jiang1 nan2 zhong4 yu4 cai2 ying1 fa1 ， shen1 pei4 qiong2 ju1 guan1 bao3 yue4 。
- hua2 liu2 wei4 ken3 jiu4 jiang1 xian2 ， zha4 ta4 tian1 jie1 bin1 nie4 che4 。
- hu1 ran2 zui4 li3 zhe2 san1 xiang1 ， dun4 jue2 xin1 shi1 yu4 chao1 jue2 。
- ren2 yi2 fu1 zi3 bu4 kan1 you1 ， hao2 qi4 zhuang4 xin1 dang1 shao3 zhe2 。
- bu4 zhi1 shi4 gu4 zhuan3 mo2 long2 ， lin3 lin3 tai4 e1 chu1 bu4 que1 。
- gui1 feng2 bei3 ke4 xiao4 wu2 yan2 ， dan4 dao4 hu2 nan2 ku3 qiu1 re4 。
- xu1 lai2 guo4 wo3 yi3 san1 shu1 ， yu4 dui4 qing1 zun1 hua4 li2 bie2 。
- ke3 lian2 yang2 ye4 man4 fei1 yan1 ， zuo4 tan4 liu2 hua1 kong1 dian3 xue4 。
- ping2 sheng1 yi2 nuo4 ji4 jiang1 jun1 ， xie4 hou4 xiang1 feng2 ying1 you3 shuo1 。
- po1 wen2 lie4 wu1 jin4 e2 mei2 ， zi4 jiao4 rao4 liang2 ge1 ying3 xue3 。
- jun1 neng2 zhe2 xia2 zan4 lai2 wu2 ， mo4 dai4 xin1 sheng1 dou1 an4 che4 。

## 注释

## 译文

## 赏析
