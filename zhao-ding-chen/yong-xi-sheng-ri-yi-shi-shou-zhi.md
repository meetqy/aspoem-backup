---
id: zhao-ding-chen-yong-xi-sheng-ri-yi-shi-shou-zhi
title: 永錫生日以詩壽之
titlePinyin: yong3 xi1 sheng1 ri4 yi3 shi1 shou4 zhi1
titleSlug: yong-xi-sheng-ri-yi-shi-shou-zhi
author: 趙鼎臣
authorPinyin: zhao4 ding3 chen2
authorSlug: zhao-ding-chen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 酌君以御府黄封之酒，泛君以江南白玉之巵。
- 祝君以歲寒後凋之壽，頌君以鮐背難老之詞。
- 十年聞名不相識，一日傾蓋無復疑。
- 文如錦繡可貴重，行似金玉無瑕疵。
- 詔書求賢意不淺，嚴徐賈馬爭推薦。
- 大蟲老鼠本殊科，李耳韓非偶同傳。
- 看君此舉不匆匆，白日青霄意氣中。
- 上方未賜尚書履，烏府先騎御史驄。
- 我當報罷歸可必，却向軍中弄刀筆。
- 今朝判得一醉無，請辦黄封作生日。

## 拼音

- zhuo2 jun1 yi3 yu4 fu3 huang2 feng1 zhi1 jiu3 ， fan4 jun1 yi3 jiang1 nan2 bai2 yu4 zhi1 zhi1 。
- zhu4 jun1 yi3 sui4 han2 hou4 diao1 zhi1 shou4 ， song4 jun1 yi3 tai2 bei4 nan2 lao3 zhi1 ci2 。
- shi2 nian2 wen2 ming2 bu4 xiang1 shi2 ， yi2 ri4 qing1 gai4 wu2 fu4 yi2 。
- wen2 ru2 jin3 xiu4 ke3 gui4 zhong4 ， xing2 si4 jin1 yu4 wu2 xia2 ci1 。
- zhao4 shu1 qiu2 xian2 yi4 bu4 qian3 ， yan2 xu2 jia3 ma3 zheng1 tui1 jian4 。
- da4 chong2 lao3 shu3 ben3 shu1 ke1 ， li3 er3 han2 fei1 ou3 tong2 chuan2 。
- kan4 jun1 ci3 ju3 bu4 cong1 cong1 ， bai2 ri4 qing1 xiao1 yi4 qi4 zhong1 。
- shang4 fang1 wei4 ci4 shang4 shu1 lü3 ， wu1 fu3 xian1 qi2 yu4 shi3 cong1 。
- wo3 dang1 bao4 ba4 gui1 ke3 bi4 ， que4 xiang4 jun1 zhong1 nong4 dao1 bi3 。
- jin1 zhao1 pan4 de2 yi2 zui4 wu2 ， qing3 ban4 huang2 feng1 zuo4 sheng1 ri4 。

## 注释

## 译文

## 赏析
