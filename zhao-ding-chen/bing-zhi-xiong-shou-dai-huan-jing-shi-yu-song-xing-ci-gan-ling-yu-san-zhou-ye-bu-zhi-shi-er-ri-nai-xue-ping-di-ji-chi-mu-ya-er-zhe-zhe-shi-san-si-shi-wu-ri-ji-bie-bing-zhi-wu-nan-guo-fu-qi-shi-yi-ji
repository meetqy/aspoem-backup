---
id: zhao-ding-chen-bing-zhi-xiong-shou-dai-huan-jing-shi-yu-song-xing-ci-gan-ling-yu-san-zhou-ye-bu-zhi-shi-er-ri-nai-xue-ping-di-ji-chi-mu-ya-er-zhe-zhe-shi-san-si-shi-wu-ri-ji-bie-bing-zhi-wu-nan-guo-fu-qi-shi-yi-ji-wang-lu-dao-wang-shi-zai-da-ming
title: 秉之兄受代還京師余送行次甘陵雨三晝夜不止十二日乃雪平地幾尺木壓而折者十三四十五日既別秉之於南郭賦其事以寄王履道王時在大名
titlePinyin: bing3 zhi1 xiong1 shou4 dai4 huan2 jing1 shi1 yu2 song4 xing2 ci4 gan1 ling2 yu3 san1 zhou4 ye4 bu4 zhi3 shi2 er4 ri4 nai3 xue3 ping2 di4 ji1 chi3 mu4 ya1 er2 zhe2 zhe3 shi2 san1 si4 shi2 wu3 ri4 ji4 bie2 bing3 zhi1 wu1 nan2 guo1 fu4 qi2 shi4 yi3 ji4 wang2 lü3 dao4 wang2 shi2 zai4 da4 ming2
titleSlug: bing-zhi-xiong-shou-dai-huan-jing-shi-yu-song-xing-ci-gan-ling-yu-san-zhou-ye-bu-zhi-shi-er-ri-nai-xue-ping-di-ji-chi-mu-ya-er-zhe-zhe-shi-san-si-shi-wu-ri-ji-bie-bing-zhi-wu-nan-guo-fu-qi-shi-yi-ji-wang-lu-dao-wang-shi-zai-da-ming
author: 趙鼎臣
authorPinyin: zhao4 ding3 chen2
authorSlug: zhao-ding-chen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 季秋霜未降，草木尚華滋。
- 蕭索重陽雨，黄菊共凄其。
- 謂此膚寸澤，杲杲行復晞。
- 那知三日霖，淫潦方在茲。
- 我行既齟齬，我車遂逶遲。
- 僧房耿不眠，半夜寒侵扉。
- 開門怪事發，積雪滿前墀。
- 雨師技止此，更復出新奇。
- 兒童叫踴躍，僮僕驚嗟咨。
- 云此太早計，有眼省見稀。
- 天公豈怪我，不樂愁何爲。
- 幻此千頃玉，伸我一寸眉。
- 呼兒覓酒家，典衣具醇醨。
- 醉中見鄉社，命駕將言歸。
- 忽憶剡溪友，徑吟招隠詩。
- 嗟余興豈盡，無因謁戴逵。

## 拼音

- ji4 qiu1 shuang1 wei4 jiang4 ， cao3 mu4 shang4 hua2 zi1 。
- xiao1 suo3 zhong4 yang2 yu3 ， huang2 ju2 gong4 qi1 qi2 。
- wei4 ci3 fu1 cun4 ze2 ， gao3 gao3 xing2 fu4 xi1 。
- na4 zhi1 san1 ri4 lin2 ， yin2 liao2 fang1 zai4 zi1 。
- wo3 xing2 ji4 ju3 yu3 ， wo3 ju1 sui4 wei1 chi2 。
- seng1 fang2 geng3 bu4 mian2 ， ban4 ye4 han2 qin1 fei1 。
- kai1 men2 guai4 shi4 fa1 ， ji1 xue3 man3 qian2 chi2 。
- yu3 shi1 ji4 zhi3 ci3 ， geng4 fu4 chu1 xin1 qi2 。
- er2 tong2 jiao4 yong3 yue4 ， tong2 pu2 jing1 jie1 zi1 。
- yun2 ci3 tai4 zao3 ji4 ， you3 yan3 sheng3 jian4 xi1 。
- tian1 gong1 qi3 guai4 wo3 ， bu2 le4 chou2 he2 wei2 。
- huan4 ci3 qian1 qing3 yu4 ， shen1 wo3 yi2 cun4 mei2 。
- hu1 er2 mi4 jiu3 jia1 ， dian3 yi1 ju4 chun2 li2 。
- zui4 zhong1 jian4 xiang1 she4 ， ming4 jia4 jiang1 yan2 gui1 。
- hu1 yi4 shan4 xi1 you3 ， jing4 yin2 zhao1 yin3 shi1 。
- jie1 yu2 xing1 qi3 jin4 ， wu2 yin1 ye4 dai4 kui2 。

## 注释

## 译文

## 赏析
