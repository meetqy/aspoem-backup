---
id: zhao-ding-chen-song-jing-hong-fu-jian-he-zai-ci-yun
title: 宋京宏甫見和再次韵
titlePinyin: song4 jing1 hong2 fu3 jian4 he2 zai4 ci4 yun4
titleSlug: song-jing-hong-fu-jian-he-zai-ci-yun
author: 趙鼎臣
authorPinyin: zhao4 ding3 chen2
authorSlug: zhao-ding-chen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 水花浮空出奇變，散者爲霙圓者霰。
- 天翁大是富家翁，細碎剪雲親染練。
- 山陰曉起右軍泣，不見墨池安得硯。
- 從來緣水不充饑，此日正堪批作片。
- 書生冷淡惡生活，忍凍悲吟詩滿卷。
- 不知北里富薰天，舞袖對花裁圈線。
- 紅爐熾炭坐生春，本不畏寒那憶晛。
- 蘭臺賦風不賦雪，好色豈殊蜂蝶戀。
- 不如諸孫藝且賢，蜀烹啖客初無倦。
- 諸公速辯欲忘歸，盡磨東莊千斛麵。

## 拼音

- shui3 hua1 fu2 kong1 chu1 qi2 bian4 ， san4 zhe3 wei2 ying1 yuan2 zhe3 xian4 。
- tian1 weng1 da4 shi4 fu4 jia1 weng1 ， xi4 sui4 jian3 yun2 qin1 ran3 lian4 。
- shan1 yin1 xiao3 qi3 you4 jun1 qi4 ， bu2 jian4 mo4 chi2 an1 de2 yan4 。
- cong2 lai2 yuan2 shui3 bu4 chong1 ji1 ， ci3 ri4 zheng4 kan1 pi1 zuo4 pian4 。
- shu1 sheng1 leng3 dan4 e4 sheng1 huo2 ， ren3 dong4 bei1 yin2 shi1 man3 juan4 。
- bu4 zhi1 bei3 li3 fu4 xun1 tian1 ， wu3 xiu4 dui4 hua1 cai2 quan1 xian4 。
- hong2 lu2 chi4 tan4 zuo4 sheng1 chun1 ， ben3 bu2 wei4 han2 na4 yi4 xian4 。
- lan2 tai2 fu4 feng1 bu2 fu4 xue3 ， hao4 se4 qi3 shu1 feng1 die2 lian4 。
- bu4 ru2 zhu1 sun1 yi4 qie3 xian2 ， shu3 peng1 dan4 ke4 chu1 wu2 juan4 。
- zhu1 gong1 su4 bian4 yu4 wang4 gui1 ， jin4 mo2 dong1 zhuang1 qian1 hu2 mian4 。

## 注释

## 译文

## 赏析
