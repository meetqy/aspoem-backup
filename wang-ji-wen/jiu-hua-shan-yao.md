---
id: wang-ji-wen-jiu-hua-shan-yao
title: 九華山謠
titlePinyin: jiu3 hua2 shan1 yao2
titleSlug: jiu-hua-shan-yao
author: 王季文
authorPinyin: wang2 ji4 wen2
authorSlug: wang-ji-wen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 九華崢嶸占南陸，蓮花擢本山半腹。
- 翠屏橫截萬里天，瀑水落深千丈玉。
- 雲梯石磴入杳冥，俯看四極如中庭。
- 丹崖壓下廬霍勢，白日隱出牛斗星。
- 杉松一歲抽數尺，瓊草夤緣秀層壁。
- 南風拂曉煙霧開，滿山葱蒨鋪鮮碧。
- 雷霆往往從地發，龍臥豹藏安可別。
- 峻極遙看戛昊蒼，挺生豈得無才傑。
- 神仙憚險莫敢登，馭風駕鶴循丘陵。
- 陽烏不見峰頂樹，大火尚結嵒中冰。
- 靈光爽氣曛復旭，晴天倒影西江淥。
- 具區彭蠡夾兩傍，正可別作一嶽當少陽。

## 拼音

- jiu3 hua2 zheng1 rong2 zhan4 nan2 lu4 ， lian2 hua1 zhuo2 ben3 shan1 ban4 fu4 。
- cui4 ping2 heng2 jie2 wan4 li3 tian1 ， pu4 shui3 luo4 shen1 qian1 zhang4 yu4 。
- yun2 ti1 shi2 deng4 ru4 yao3 ming2 ， fu3 kan4 si4 ji2 ru2 zhong1 ting2 。
- dan1 ya2 ya1 xia4 lu2 huo4 shi4 ， bai2 ri4 yin3 chu1 niu2 dou4 xing1 。
- shan1 song1 yi2 sui4 chou1 shu4 chi3 ， qiong2 cao3 yin2 yuan2 xiu4 ceng2 bi4 。
- nan2 feng1 fu2 xiao3 yan1 wu4 kai1 ， man3 shan1 cong1 qian4 pu1 xian1 bi4 。
- lei2 ting2 wang3 wang3 cong2 di4 fa1 ， long2 wo4 bao4 cang2 an1 ke3 bie2 。
- jun4 ji2 yao2 kan4 jia2 hao4 cang1 ， ting3 sheng1 qi3 de2 wu2 cai2 jie2 。
- shen2 xian1 dan4 xian3 mo4 gan3 deng1 ， yu4 feng1 jia4 he4 xun2 qiu1 ling2 。
- yang2 wu1 bu2 jian4 feng1 ding3 shu4 ， da4 huo3 shang4 jie2 yan2 zhong1 bing1 。
- ling2 guang1 shuang3 qi4 xun1 fu4 xu4 ， qing2 tian1 dao4 ying3 xi1 jiang1 lu4 。
- ju4 qu1 peng2 li2 jia1 liang3 bang4 ， zheng4 ke3 bie2 zuo4 yi2 yue4 dang1 shao3 yang2 。

## 注释

## 译文

## 赏析
