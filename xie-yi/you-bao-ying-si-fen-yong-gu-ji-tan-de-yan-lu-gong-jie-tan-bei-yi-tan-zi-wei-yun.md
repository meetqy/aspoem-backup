---
id: xie-yi-you-bao-ying-si-fen-yong-gu-ji-tan-de-yan-lu-gong-jie-tan-bei-yi-tan-zi-wei-yun
title: 游寶應寺分詠古蹟探得顔魯公戒壇碑以壇字爲韵
titlePinyin: you2 bao3 ying1 si4 fen1 yong3 gu3 ji4 tan4 de2 yan2 lu3 gong1 jie4 tan2 bei1 yi3 tan2 zi4 wei2 yun4
titleSlug: you-bao-ying-si-fen-yong-gu-ji-tan-de-yan-lu-gong-jie-tan-bei-yi-tan-zi-wei-yun
author: 謝逸
authorPinyin: xie4 yi4
authorSlug: xie-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 魯公虹氣胸中蟠，發爲心畫妙筆端。
- 嚴如禮樂陳太廟，肅若朝會羅千官。
- 想見誚杞叱希烈，不憂米罄無晨餐。
- 曩憑熊軾守此土，浮屠受戒陞高壇。
- 手磨蒼珉紀歲月，大書深刻期不刓。
- 至今父老見必拜，尚餘墮淚碑斕斑。
- 爭摹墨本走四海，購求不惜千金殫。
- 挂之虛堂拂塵壁，凜然六月陰風寒。
- 豈惟賊臣斂衽避，厲鬼不得神其姦。

## 拼音

- lu3 gong1 hong2 qi4 xiong1 zhong1 pan2 ， fa1 wei2 xin1 hua4 miao4 bi3 duan1 。
- yan2 ru2 li3 le4 chen2 tai4 miao4 ， su4 ruo4 chao2 hui4 luo2 qian1 guan1 。
- xiang3 jian4 qiao4 qi3 chi4 xi1 lie4 ， bu4 you1 mi3 qing4 wu2 chen2 can1 。
- nang3 ping2 xiong2 shi4 shou3 ci3 tu3 ， fu2 tu2 shou4 jie4 sheng1 gao1 tan2 。
- shou3 mo2 cang1 min2 ji4 sui4 yue4 ， da4 shu1 shen1 ke4 qi1 bu4 wan2 。
- zhi4 jin1 fu4 lao3 jian4 bi4 bai4 ， shang4 yu2 duo4 lei4 bei1 lan2 ban1 。
- zheng1 mo2 mo4 ben3 zou3 si4 hai3 ， gou4 qiu2 bu4 xi1 qian1 jin1 dan1 。
- gua4 zhi1 xu1 tang2 fu2 chen2 bi4 ， lin3 ran2 liu4 yue4 yin1 feng1 han2 。
- qi3 wei2 zei2 chen2 lian3 ren4 bi4 ， li4 gui3 bu4 de2 shen2 qi2 jian1 。

## 注释

## 译文

## 赏析
