---
id: zhang-xiao-xiang-duo-li
title: 多丽
titlePinyin: duo1 li4
titleSlug: duo-li
author: 张孝祥
authorPinyin: zhang1 xiao4 xiang2
authorSlug: zhang-xiao-xiang
dynasty: 宋
dynastyPinyin: song4
dynastySlug: song
tags: []
---

## 正文

- 景萧疏，楚江那更高秋。
- 远连天，茫茫都是，败芦枯蓼汀洲。
- 认炊烟，几家蜗舍，映夕照，一簇渔舟。
- 去国虽遥，宁亲渐近，数峰青处是吾州。
- 便乘取，波平风静，荃棹且夷犹。
- 关情有，冥冥去雁，拍拍轻鸥。
- 忽追思，当年往事，惹起无限羁愁。
- 拄笏朝来多爽气，秉烛夜永足清游。
- 翠袖香寒，朱弦韵悄，无情江水只东流。
- 柂楼晚，清商哀怨，还听隔船讴。
- 无言久，馀霞散绮，烟际帆收。

## 拼音

- jing3 xiao1 shu1 ， chu3 jiang1 na4 geng4 gao1 qiu1 。
- yuan3 lian2 tian1 ， mang2 mang2 dou1 shi4 ， bai4 lu2 ku1 liao3 ting1 zhou1 。
- ren4 chui1 yan1 ， ji3 jia1 wo1 she4 ， ying4 xi1 zhao4 ， yi2 cu4 yu2 zhou1 。
- qu4 guo2 sui1 yao2 ， ning2 qin1 jian4 jin4 ， shu4 feng1 qing1 chu4 shi4 wu2 zhou1 。
- bian4 cheng2 qu3 ， bo1 ping2 feng1 jing4 ， quan2 zhao4 qie3 yi2 you2 。
- guan1 qing2 you3 ， ming2 ming2 qu4 yan4 ， pai1 pai1 qing1 ou1 。
- hu1 zhui1 si1 ， dang1 nian2 wang3 shi4 ， re3 qi3 wu2 xian4 ji1 chou2 。
- zhu3 hu4 chao2 lai2 duo1 shuang3 qi4 ， bing3 zhu2 ye4 yong3 zu2 qing1 you2 。
- cui4 xiu4 xiang1 han2 ， zhu1 xian2 yun4 qiao1 ， wu2 qing2 jiang1 shui3 zhi1 dong1 liu2 。
- yi2 lou2 wan3 ， qing1 shang1 ai1 yuan4 ， hai2 ting1 ge2 chuan2 ou1 。
- wu2 yan2 jiu3 ， yu2 xia2 san4 qi3 ， yan1 ji4 fan1 shou1 。

## 注释

## 译文

## 赏析
