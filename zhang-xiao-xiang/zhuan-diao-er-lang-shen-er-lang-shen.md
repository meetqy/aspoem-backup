---
id: zhang-xiao-xiang-zhuan-diao-er-lang-shen-er-lang-shen
title: 转调二郎神・二郎神
titlePinyin: zhuan3 diao4 er4 lang2 shen2 ・ er4 lang2 shen2
titleSlug: zhuan-diao-er-lang-shen-er-lang-shen
author: 张孝祥
authorPinyin: zhang1 xiao4 xiang2
authorSlug: zhang-xiao-xiang
dynasty: 宋
dynastyPinyin: song4
dynastySlug: song
tags: []
---

## 正文

- 闷来无那，暗数尽、残更不寐。
- 念楚馆香车，吴溪兰棹，多少愁云恨水。
- 阵阵回风吹雪霰，更旅雁、一声沙际。
- 想静拥孤衾，频挑寒灺，数行珠泪。
- 凝睇。
- 傍人笑我，终朝如醉。
- 便锦织回鸾，素传双鲤，难写衷肠密意。
- 绿鬓点霜，玉肌消雪，两处十分憔悴。
- 争忍见，旧时娟娟素月，照人千里。

## 拼音

- men1 lai2 wu2 na4 ， an4 shu4 jin4 、 can2 geng1 bu2 mei4 。
- nian4 chu3 guan3 xiang1 che1 ， wu2 xi1 lan2 zhao4 ， duo1 shao3 chou2 yun2 hen4 shui3 。
- zhen4 zhen4 hui2 feng1 chui1 xue3 xian4 ， geng4 lü3 yan4 、 yi1 sheng1 sha1 ji4 。
- xiang3 jing4 yong1 gu1 qin1 ， pin2 tiao1 han2 xie4 ， shu4 hang2 zhu1 lei4 。
- ning2 di4 。
- bang4 ren2 xiao4 wo3 ， zhong1 zhao1 ru2 zui4 。
- bian4 jin3 zhi1 hui2 luan2 ， su4 chuan2 shuang1 li3 ， nan2 xie3 zhong1 chang2 mi4 yi4 。
- lü4 bin4 dian3 shuang1 ， yu4 ji1 xiao1 xue3 ， liang3 chu4 shi2 fen1 qiao2 cui4 。
- zheng1 ren3 jian4 ， jiu4 shi2 juan1 juan1 su4 yue4 ， zhao4 ren2 qian1 li3 。

## 注释

## 译文

## 赏析
