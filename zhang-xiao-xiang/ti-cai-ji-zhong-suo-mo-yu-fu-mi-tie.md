---
id: zhang-xiao-xiang-ti-cai-ji-zhong-suo-mo-yu-fu-mi-tie
title: 題蔡濟忠所摹御府米帖
titlePinyin: ti2 cai4 ji4 zhong1 suo3 mo2 yu4 fu3 mi3 tie1
titleSlug: ti-cai-ji-zhong-suo-mo-yu-fu-mi-tie
author: 張孝祥
authorPinyin: zhang1 xiao4 xiang2
authorSlug: zhang-xiao-xiang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 生前官職但執戟，身後一字萬金直。
- 當時雷霆下收拾，世間不復有遺逸。
- 上清虛皇手自擇，編星爲囊雲作笈。
- 流鈴擲火守護密，君從何處見真跡。
- 知君定通玉帝籍，太微垣中賜餘墨。
- 龍騰虎卧摹不得，想君神授五色筆。
- 江南鈎鎖腕中力，釵折屋漏千態出。
- 整整十卷字猶濕，光彩激射海爲立。
- 平生我亦有書癖，對此戃怳心若失。
- 口呿汗下屢太息，十日把玩不得食。
- 作牋天公拜稽首，乞我此老生時一雙手，爲君痛飲百斛酒。
- 墨池如江筆如帚，一掃萬字不停肘。

## 拼音

- sheng1 qian2 guan1 zhi2 dan4 zhi2 ji3 ， shen1 hou4 yi2 zi4 wan4 jin1 zhi2 。
- dang1 shi2 lei2 ting2 xia4 shou1 shi0 ， shi4 jian4 bu2 fu4 you3 yi2 yi4 。
- shang4 qing1 xu1 huang2 shou3 zi4 ze2 ， bian1 xing1 wei2 nang2 yun2 zuo4 ji2 。
- liu2 ling2 zhi4 huo3 shou3 hu4 mi4 ， jun1 cong2 he2 chu3 jian4 zhen1 ji4 。
- zhi1 jun1 ding4 tong1 yu4 di4 ji2 ， tai4 wei1 yuan2 zhong1 ci4 yu2 mo4 。
- long2 teng2 hu3 wo4 mo2 bu4 de2 ， xiang3 jun1 shen2 shou4 wu3 se4 bi3 。
- jiang1 nan2 gou1 suo3 wan4 zhong1 li4 ， chai1 zhe2 wu1 lou4 qian1 tai4 chu1 。
- zheng3 zheng3 shi2 juan4 zi4 you2 shi1 ， guang1 cai3 ji1 she4 hai3 wei2 li4 。
- ping2 sheng1 wo3 yi4 you3 shu1 pi3 ， dui4 ci3 tang3 huang3 xin1 ruo4 shi1 。
- kou3 qu1 han4 xia4 lü3 tai4 xi1 ， shi2 ri4 ba3 wan2 bu4 de2 shi2 。
- zuo4 jian1 tian1 gong1 bai4 qi3 shou3 ， qi3 wo3 ci3 lao3 sheng1 shi2 yi4 shuang1 shou3 ， wei2 jun1 tong4 yin3 bai3 hu2 jiu3 。
- mo4 chi2 ru2 jiang1 bi3 ru2 zhou3 ， yi4 sao3 wan4 zi4 bu4 ting2 zhou3 。

## 注释

## 译文

## 赏析
