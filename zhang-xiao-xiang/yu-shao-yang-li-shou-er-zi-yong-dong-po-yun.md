---
id: zhang-xiao-xiang-yu-shao-yang-li-shou-er-zi-yong-dong-po-yun
title: 與邵陽李守二子用東坡韻
titlePinyin: yu3 shao4 yang2 li3 shou3 er4 zi3 yong4 dong1 po1 yun4
titleSlug: yu-shao-yang-li-shou-er-zi-yong-dong-po-yun
author: 張孝祥
authorPinyin: zhang1 xiao4 xiang2
authorSlug: zhang-xiao-xiang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 兩李有佳句，冰雪灑肺肝。
- 清越石在懸，圓熟珠走盤。
- 我家十二樓，下俯千仞湍。
- 誰掣白玉瑣，借與二子看。
- 臨風度長篴，瘴海爲清寒。
- 却立望九州，隘陿非所安。
- 便欲馭長鯤，九萬扶摇摶。
- 神山在吾牖，弱水空瀰漫。
- 回首五千劫，不費一指彈。
- 絕笑塵中年，攝提與涒灘。

## 拼音

- liang3 li3 you3 jia1 ju4 ， bing1 xue3 sa3 fei4 gan1 。
- qing1 yue4 shi2 zai4 xuan2 ， yuan2 shu2 zhu1 zou3 pan2 。
- wo3 jia1 shi2 er4 lou2 ， xia4 fu3 qian1 ren4 tuan1 。
- shui2 che4 bai2 yu4 suo3 ， jie4 yu3 er4 zi3 kan4 。
- lin2 feng1 du4 chang2 di2 ， zhang4 hai3 wei2 qing1 han2 。
- que4 li4 wang4 jiu3 zhou1 ， ai4 xia2 fei1 suo3 an1 。
- bian4 yu4 yu4 chang2 kun1 ， jiu3 wan4 fu2 yao2 tuan2 。
- shen2 shan1 zai4 wu2 you3 ， ruo4 shui3 kong1 mi2 man4 。
- hui2 shou3 wu3 qian1 jie2 ， bu2 fei4 yi4 zhi3 dan4 。
- jue2 xiao4 chen2 zhong1 nian2 ， she4 ti2 yu3 tun1 tan1 。

## 注释

## 译文

## 赏析
