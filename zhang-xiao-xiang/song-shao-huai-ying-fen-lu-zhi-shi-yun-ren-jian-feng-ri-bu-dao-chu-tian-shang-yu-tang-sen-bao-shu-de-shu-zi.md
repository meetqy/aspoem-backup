---
id: zhang-xiao-xiang-song-shao-huai-ying-fen-lu-zhi-shi-yun-ren-jian-feng-ri-bu-dao-chu-tian-shang-yu-tang-sen-bao-shu-de-shu-zi
title: 送邵懷英分魯直詩韻人間風日不到處天上玉堂森寶書得書字
titlePinyin: song4 shao4 huai2 ying1 fen1 lu3 zhi2 shi1 yun4 ren2 jian4 feng1 ri4 bu2 dao4 chu3 tian1 shang4 yu4 tang2 sen1 bao3 shu1 de2 shu1 zi4
titleSlug: song-shao-huai-ying-fen-lu-zhi-shi-yun-ren-jian-feng-ri-bu-dao-chu-tian-shang-yu-tang-sen-bao-shu-de-shu-zi
author: 張孝祥
authorPinyin: zhang1 xiao4 xiang2
authorSlug: zhang-xiao-xiang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 將酒澆君車，問君行何如。
- 初無十萬錢，但有一束書。
- 往昔千官班，渠曾綴簪裾。
- 日月九門隔，江湖十年餘。
- 老榦久凌剝，寒灰費吹噓。
- 今者尺一追，問津承明廬。
- 蓬萊道家山，紫極帝所居。
- 功名儻來爾，步武當徐徐。
- 遥岑出疎林，淺水行游魚。
- 臨分再三囑，音信莫我疎。

## 拼音

- jiang1 jiu3 jiao1 jun1 ju1 ， wen4 jun1 xing2 he2 ru2 。
- chu1 wu2 shi2 wan4 qian2 ， dan4 you3 yi2 shu4 shu1 。
- wang3 xi1 qian1 guan1 ban1 ， qu2 ceng2 zhui4 zan1 ju1 。
- ri4 yue4 jiu3 men2 ge2 ， jiang1 hu2 shi2 nian2 yu2 。
- lao3 gan4 jiu3 ling2 bao1 ， han2 hui1 fei4 chui1 xu1 。
- jin1 zhe3 chi3 yi4 zhui1 ， wen4 jin1 cheng2 ming2 lu2 。
- peng2 lai2 dao4 jia1 shan1 ， zi3 ji2 di4 suo3 ju1 。
- gong1 ming2 tang3 lai2 er3 ， bu4 wu3 dang1 xu2 xu2 。
- yao2 cen2 chu1 shu1 lin2 ， qian3 shui3 xing2 you2 yu2 。
- lin2 fen1 zai4 san1 zhu3 ， yin1 xin4 mo4 wo3 shu1 。

## 注释

## 译文

## 赏析
