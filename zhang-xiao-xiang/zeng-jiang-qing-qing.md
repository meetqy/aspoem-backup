---
id: zhang-xiao-xiang-zeng-jiang-qing-qing
title: 贈江清卿
titlePinyin: zeng4 jiang1 qing1 qing1
titleSlug: zeng-jiang-qing-qing
author: 張孝祥
authorPinyin: zhang1 xiao4 xiang2
authorSlug: zhang-xiao-xiang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 吾友林少穎，讀書不計屋。
- 抄書手生繭，照書眼如燭。
- 往時羣玉府，上直對床宿。
- 夜半聞吾伊，我睡已再熟。
- 此君抱高節，雪柏映霜竹。
- 造物乃兒戲，卧病在空谷。
- 尚能作手書，寄我成一束。
- 我懶更愧渠，終歲不報復。
- 今來見江子，少穎儼在目。
- 不必不如師，惟子肖甚速。
- 持身嚴法律，自愛比冰玉。
- 學官冷徹骨，三月食無肉。
- 危坐談仁義，口吻若布穀。
- 時能從我游，騎馬踏溪淥。
- 定自我輩人，胸次不碌碌。
- 惟皇開洪業，大厦非一木。
- 豈有梁棟姿，而令久淹辱。
- 願子益寵珍，即日馬首北。
- 我懷山林去，掃迹混樵牧。
- 躬耕得薄少，持用供水菽。
- 稍遠聲利場，真勝萬鍾祿。
- 但恨與子別，醉語成諄複。
- 因書寄少穎，以寫我心曲。

## 拼音

- wu2 you3 lin2 shao3 ying3 ， du2 shu1 bu2 ji4 wu1 。
- chao1 shu1 shou3 sheng1 jian3 ， zhao4 shu1 yan3 ru2 zhu2 。
- wang3 shi2 qun2 yu4 fu3 ， shang4 zhi2 dui4 chuang2 su4 。
- ye4 ban4 wen2 wu2 yi1 ， wo3 shui4 yi3 zai4 shu2 。
- ci3 jun1 bao4 gao1 jie2 ， xue3 bai3 ying4 shuang1 zhu2 。
- zao4 wu4 nai3 er2 xi4 ， wo4 bing4 zai4 kong1 gu3 。
- shang4 neng2 zuo4 shou3 shu1 ， ji4 wo3 cheng2 yi2 shu4 。
- wo3 lan3 geng4 kui4 qu2 ， zhong1 sui4 bu2 bao4 fu4 。
- jin1 lai2 jian4 jiang1 zi3 ， shao3 ying3 yan3 zai4 mu4 。
- bu2 bi4 bu4 ru2 shi1 ， wei2 zi3 xiao4 shen4 su4 。
- chi2 shen1 yan2 fa3 lü4 ， zi4 ai4 bi3 bing1 yu4 。
- xue2 guan1 leng3 che4 gu3 ， san1 yue4 shi2 wu2 rou4 。
- wei1 zuo4 tan2 ren2 yi4 ， kou3 wen3 ruo4 bu4 gu3 。
- shi2 neng2 cong2 wo3 you2 ， qi2 ma3 ta4 xi1 lu4 。
- ding4 zi4 wo3 bei4 ren2 ， xiong1 ci4 bu2 lu4 lu4 。
- wei2 huang2 kai1 hong2 ye4 ， da4 sha4 fei1 yi2 mu4 。
- qi3 you3 liang2 dong4 zi1 ， er2 ling4 jiu3 yan1 ru3 。
- yuan4 zi3 yi4 chong3 zhen1 ， ji2 ri4 ma3 shou3 bei3 。
- wo3 huai2 shan1 lin2 qu4 ， sao3 ji4 hun4 qiao2 mu4 。
- gong1 geng1 de2 bao2 shao3 ， chi2 yong4 gong1 shui3 shu1 。
- shao1 yuan3 sheng1 li4 chang3 ， zhen1 sheng4 wan4 zhong1 lu4 。
- dan4 hen4 yu3 zi3 bie2 ， zui4 yu3 cheng2 zhun1 fu4 。
- yin1 shu1 ji4 shao3 ying3 ， yi3 xie3 wo3 xin1 qu3 。

## 注释

## 译文

## 赏析
