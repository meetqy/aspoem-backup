---
id: zhang-xiao-xiang-zhe-shan-fen-yun-de-cheng-ye-zi-qi-er
title: 赭山分韻得成葉字  其二
titlePinyin: zhe3 shan1 fen1 yun4 de2 cheng2 ye4 zi4     qi2 er4
titleSlug: zhe-shan-fen-yun-de-cheng-ye-zi-qi-er
author: 張孝祥
authorPinyin: zhang1 xiao4 xiang2
authorSlug: zhang-xiao-xiang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 萬生紛不同，宿昔有定業。
- 哀哉彼遷民，苦事乃稠疊。
- 纍纍庭際炊，采采澗底葉。
- 問渠胡爲來，悲淚不盈睫。
- 連年避胡亂，生理安可說。
- 今年更倉皇，芻藁亦焚劫。
- 扶持過江南，十口四五活。
- 斗米六百錢，兼旬又風雪。
- 前時詔書下，振廩要周浹。
- 聖主甚哀矜，我曹空感咽。
- 願今兵革罷，復得理歸楫。
- 傳聞菰蒲中，相殺血新喋。
- 本是耕田農，饑寒實敺脅。
- 須公語縣吏，早與支米帖。

## 拼音

- wan4 sheng1 fen1 bu4 tong2 ， su4 xi1 you3 ding4 ye4 。
- ai1 zai1 bi3 qian1 min2 ， ku3 shi4 nai3 chou2 die2 。
- lei2 lei2 ting2 ji4 chui1 ， cai3 cai3 jian4 di3 ye4 。
- wen4 qu2 hu2 wei2 lai2 ， bei1 lei4 bu4 ying2 jie2 。
- lian2 nian2 bi4 hu2 luan4 ， sheng1 li3 an1 ke3 shuo1 。
- jin1 nian2 geng4 cang1 huang2 ， chu2 gao3 yi4 fen2 jie2 。
- fu2 chi2 guo4 jiang1 nan2 ， shi2 kou3 si4 wu3 huo2 。
- dou4 mi3 liu4 bai3 qian2 ， jian1 xun2 you4 feng1 xue3 。
- qian2 shi2 zhao4 shu1 xia4 ， zhen4 lin3 yao4 zhou1 jia1 。
- sheng4 zhu3 shen4 ai1 jin1 ， wo3 cao2 kong1 gan3 yan4 。
- yuan4 jin1 bing1 ge2 ba4 ， fu4 de2 li3 gui1 ji2 。
- chuan2 wen2 gu1 pu2 zhong1 ， xiang1 sha1 xue4 xin1 die2 。
- ben3 shi4 geng1 tian2 nong2 ， ji1 han2 shi2 qu1 xie2 。
- xu1 gong1 yu3 xian4 li4 ， zao3 yu3 zhi1 mi3 tie1 。

## 注释

## 译文

## 赏析
