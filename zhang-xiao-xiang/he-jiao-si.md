---
id: zhang-xiao-xiang-he-jiao-si
title: 賀郊祀
titlePinyin: he4 jiao1 si4
titleSlug: he-jiao-si
author: 張孝祥
authorPinyin: zhang1 xiao4 xiang2
authorSlug: zhang-xiao-xiang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 漢統千齡接，虞衡七政齊。
- 德馨天自饗，容祲古猶稽。
- 輿衛鈎陳北，衣冠觀闕西。
- 雨先清道蹕，寒避禮神圭。
- 方士朝仙仗，宮垣挾御堤。
- 廟芝楹疊璧，帝樂字連奎。
- 虛次尤祗慄，懷親極慘悽。
- 珠旒依玉色，蘭炬映璇題。
- 兩相初扶翼，崇壇六降隮。
- 高靈森欲墮，諸福應如携。
- 燎夜壇三燭，凌霜甲萬犀。
- 宗藩申寶酌，祕檢護金泥。
- 奉引星辰爛，旋歸錦繡迷。
- 端門臨五鳳，步輦駐雙霓。
- 日照雲裳委，風含綵筤低。
- 和聲翔四表，嘉澤浸羣黎。
- 盛事真寥廓，微生荷奬提。
- 侍祠叨執爵，著籍繆通閨。
- 異寵何由報，孤忠誓不睽。
- 裁詩獨慚晚，猶得并鳧鷖。

## 拼音

- han4 tong3 qian1 ling2 jie1 ， yu2 heng2 qi1 zheng4 qi2 。
- de2 xin1 tian1 zi4 xiang3 ， rong2 jin4 gu3 you2 ji1 。
- yu2 wei4 gou1 chen2 bei3 ， yi1 guan1 guan1 que4 xi1 。
- yu3 xian1 qing1 dao4 bi4 ， han2 bi4 li3 shen2 gui1 。
- fang1 shi4 chao2 xian1 zhang4 ， gong1 yuan2 xie2 yu4 di1 。
- miao4 zhi1 ying2 die2 bi4 ， di4 le4 zi4 lian2 kui2 。
- xu1 ci4 you2 zhi1 li4 ， huai2 qin1 ji2 can3 qi1 。
- zhu1 liu2 yi1 yu4 se4 ， lan2 ju4 ying4 xuan2 ti2 。
- liang3 xiang1 chu1 fu2 yi4 ， chong2 tan2 liu4 jiang4 ji1 。
- gao1 ling2 sen1 yu4 duo4 ， zhu1 fu2 ying1 ru2 xie2 。
- liao2 ye4 tan2 san1 zhu2 ， ling2 shuang1 jia3 wan4 xi1 。
- zong1 fan1 shen1 bao3 zhuo2 ， bi4 jian3 hu4 jin1 ni2 。
- feng4 yin3 xing1 chen2 lan4 ， xuan2 gui1 jin3 xiu4 mi2 。
- duan1 men2 lin2 wu3 feng4 ， bu4 nian3 zhu4 shuang1 ni2 。
- ri4 zhao4 yun2 shang0 wei3 ， feng1 han2 cai3 lang2 di1 。
- he2 sheng1 xiang2 si4 biao3 ， jia1 ze2 jin4 qun2 li2 。
- sheng4 shi4 zhen1 liao2 kuo4 ， wei1 sheng1 he2 jiang3 ti2 。
- shi4 ci2 dao1 zhi2 jue2 ， zhu4 ji2 mou2 tong1 gui1 。
- yi4 chong3 he2 you2 bao4 ， gu1 zhong1 shi4 bu4 kui2 。
- cai2 shi1 du2 can2 wan3 ， you2 de2 bing4 fu2 yi1 。

## 注释

## 译文

## 赏析
