---
id: xie-fang-de-chang-pu-ge
title: 菖蒲歌
titlePinyin: chang1 pu2 ge1
titleSlug: chang-pu-ge
author: 謝枋得
authorPinyin: xie4 fang1 de2
authorSlug: xie-fang-de
dynasty: 唐
dynastyPinyin: tang2
dynastySlug: tang
tags: [] 
---

## 正文

- 有石奇峭天琢成，有草夭夭冬夏青。
- 人言菖蒲非一種，上品九節通仙靈。
- 異根不带塵埃氣，孤操愛結泉石盟。
- 明窗凈几有宿契，花林草砌無交情。
- 夜深不嫌清露重，晨光疑有白雲生。
- 嫩如秦時童女登蓬瀛，手携綠玉杖徐行。
- 瘦如天台山上聖賢僧，休糧絕粒孤鶴形。
- 勁如五百義士從田橫，英氣凜凜磨青冥。
- 清如三千弟子立孔庭，回琴點瑟天機鳴。
- 堂前不入紅粉意，席上常聽詩書聲。
- 怪石篠簜皆充貢，此物舜廟當共登。
- 神農知己入本草，靈均蔽賢遺騷經。
- 幽人躭玩發仙興，方士服餌延修齡。
- 綵鸞紫鳳琪花苑，赤虬玉麟芙蓉城。
- 上界真人好清凈，見此靈苗當大驚。
- 我欲携之朝太清，瑶草不敢專芳馨。
- 玉皇一笑留香案，錫與有道者長生。
- 人間千花萬草儘榮豔，未必敢與此草爭高名。

## 拼音

- you3 shi2 qi2 qiao4 tian1 zhuo2 cheng2 ， you3 cao3 yao1 yao1 dong1 xia4 qing1 。
- ren2 yan2 chang1 pu2 fei1 yi4 zhong3 ， shang4 pin3 jiu3 jie2 tong1 xian1 ling2 。
- yi4 gen1 bu2 dai4 chen2 ai1 qi4 ， gu1 cao1 ai4 jie2 quan2 shi2 meng2 。
- ming2 chuang1 jing4 ji3 you3 su4 qi4 ， hua1 lin2 cao3 qi4 wu2 jiao1 qing0 。
- ye4 shen1 bu4 xian2 qing1 lu4 zhong4 ， chen2 guang1 yi2 you3 bai2 yun2 sheng1 。
- nen4 ru2 qin2 shi2 tong2 nü3 deng1 peng2 ying2 ， shou3 xie2 lü4 yu4 zhang4 xu2 hang2 。
- shou4 ru2 tian1 tai1 shan1 shang4 sheng4 xian2 seng1 ， xiu1 liang2 jue2 li4 gu1 he4 xing2 。
- jin4 ru2 wu3 bai3 yi4 shi4 cong2 tian2 heng2 ， ying1 qi4 lin3 lin3 mo2 qing1 ming2 。
- qing1 ru2 san1 qian1 di4 zi3 li4 kong3 ting2 ， hui2 qin2 dian3 se4 tian1 ji1 ming2 。
- tang2 qian2 bu2 ru4 hong2 fen3 yi4 ， xi2 shang4 chang2 ting1 shi1 shu1 sheng1 。
- guai4 shi2 xiao3 dang4 jie1 chong1 gong4 ， ci3 wu4 shun4 miao4 dang1 gong4 deng1 。
- shen2 nong2 zhi1 ji3 ru4 ben3 cao3 ， ling2 jun1 bi4 xian2 yi2 sao1 jing1 。
- you1 ren2 dan1 wan2 fa1 xian1 xing1 ， fang1 shi4 fu2 er3 yan2 xiu1 ling2 。
- cai3 luan2 zi3 feng4 qi2 hua1 yuan4 ， chi4 qiu2 yu4 lin2 fu2 rong2 cheng2 。
- shang4 jie4 zhen1 ren2 hao3 qing1 jing4 ， jian4 ci3 ling2 miao2 dang1 da4 jing1 。
- wo3 yu4 xie2 zhi1 chao2 tai4 qing1 ， yao2 cao3 bu4 gan3 zhuan1 fang1 xin1 。
- yu4 huang2 yi2 xiao4 liu2 xiang1 an4 ， xi1 yu3 you3 dao4 zhe3 chang2 sheng1 。
- ren2 jian4 qian1 hua1 wan4 cao3 jin3 rong2 yan4 ， wei4 bi4 gan3 yu3 ci3 cao3 zheng1 gao1 ming2 。

## 注释

## 译文

## 赏析
