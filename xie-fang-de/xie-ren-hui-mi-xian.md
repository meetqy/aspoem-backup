---
id: xie-fang-de-xie-ren-hui-mi-xian
title: 謝人惠米線
titlePinyin: xie4 ren2 hui4 mi3 xian4
titleSlug: xie-ren-hui-mi-xian
author: 謝枋得
authorPinyin: xie4 fang1 de2
authorSlug: xie-fang-de
dynasty: 唐
dynastyPinyin: tang2
dynastySlug: tang
tags: [] 
---

## 正文

- 玉粒百穀王，有功滿人寰。
- 舂磨作瓊屑，飛雷落九關。
- 翕張化瑶線，弦直又可彎。
- 湯鑊海沸騰，玉龍自相扳。
- 銀濤滾雪浪，出沒幾漩澴。
- 有味勝湯餠，飫歌不愁癏。
- 包裹數十里，瑩潔無點班。
- 興師遠持糒，此物正可頒。
- 千萬一日飽，不費金數鍰。
- 長安權貴人，五鼎靳笑顔。
- 玉食過九重，恨無土宇版。
- 豈知有瓊糜，天雨到市闤。
- 願獻空峒帝，馬迷龍難攀。

## 拼音

- yu4 li4 bai3 gu3 wang2 ， you3 gong1 man3 ren2 huan2 。
- chong1 mo2 zuo4 qiong2 xie4 ， fei1 lei2 luo4 jiu3 guan1 。
- xi1 zhang1 hua4 yao2 xian4 ， xian2 zhi2 you4 ke3 wan1 。
- tang1 huo4 hai3 fei4 teng2 ， yu4 long2 zi4 xiang1 ban1 。
- yin2 tao1 gun3 xue3 lang4 ， chu1 mei2 ji1 xuan2 huan2 。
- you3 wei4 sheng4 tang1 bing3 ， yu4 ge1 bu4 chou2 guan1 。
- bao1 guo3 shu4 shi2 li3 ， ying2 jie2 wu2 dian3 ban1 。
- xing1 shi1 yuan3 chi2 bei4 ， ci3 wu4 zheng4 ke3 ban1 。
- qian1 wan4 yi2 ri4 bao3 ， bu2 fei4 jin1 shu4 huan2 。
- chang2 an1 quan2 gui4 ren2 ， wu3 ding3 jin4 xiao4 yan2 。
- yu4 shi2 guo4 jiu3 chong2 ， hen4 wu2 tu3 yu3 ban3 。
- qi3 zhi1 you3 qiong2 mi2 ， tian1 yu3 dao4 shi4 huan2 。
- yuan4 xian4 kong1 dong4 di4 ， ma3 mi2 long2 nan2 pan1 。

## 注释

## 译文

## 赏析
