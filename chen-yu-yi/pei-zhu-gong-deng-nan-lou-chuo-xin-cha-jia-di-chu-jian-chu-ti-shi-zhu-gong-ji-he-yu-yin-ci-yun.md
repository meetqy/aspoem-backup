---
id: chen-yu-yi-pei-zhu-gong-deng-nan-lou-chuo-xin-cha-jia-di-chu-jian-chu-ti-shi-zhu-gong-ji-he-yu-yin-ci-yun
title: 陪諸公登南樓啜新茶家弟出建除體詩諸公既和余因次韻
titlePinyin: pei2 zhu1 gong1 deng1 nan2 lou2 chuo4 xin1 cha2 jia1 di4 chu1 jian4 chu2 ti3 shi1 zhu1 gong1 ji4 he2 yu2 yin1 ci4 yun4
titleSlug: pei-zhu-gong-deng-nan-lou-chuo-xin-cha-jia-di-chu-jian-chu-ti-shi-zhu-gong-ji-he-yu-yin-ci-yun
author: 陳與義
authorPinyin: chen2 yu3 yi4
authorSlug: chen-yu-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 建康九醞羙，侑以八品珍。
- 除瘴去熱惱，與茶不相親。
- 滿月墮九天，紫面光磷磷。
- 平生酪奴謗，脈脈氣未申。
- 定論得公詩，雅號知凝神。
- 執持甘露椀，未覺有等倫。
- 破睡及四座，愧我非嘉賓。
- 危樓與世隔，萬事不及唇。
- 成公方坐嘯，賞此玉花勻。
- 收杯未要忙，再試晴天雲。
- 開口得一笑，茲遊念當頻。
- 閉眼歸默存，助發梨棗春。

## 拼音

- jian4 kang1 jiu3 yun4 mei3 ， you4 yi3 ba1 pin3 zhen1 。
- chu2 zhang4 qu4 re4 nao3 ， yu3 cha2 bu4 xiang1 qin1 。
- man3 yue4 duo4 jiu3 tian1 ， zi3 mian4 guang1 lin2 lin2 。
- ping2 sheng1 lao4 nu2 bang4 ， mai4 mai4 qi4 wei4 shen1 。
- ding4 lun4 de2 gong1 shi1 ， ya3 hao4 zhi1 ning2 shen2 。
- zhi2 chi2 gan1 lu4 wan3 ， wei4 jue2 you3 deng3 lun2 。
- po4 shui4 ji2 si4 zuo4 ， kui4 wo3 fei1 jia1 bin1 。
- wei1 lou2 yu3 shi4 ge2 ， wan4 shi4 bu4 ji2 chun2 。
- cheng2 gong1 fang1 zuo4 xiao4 ， shang3 ci3 yu4 hua1 yun2 。
- shou1 bei1 wei4 yao4 mang2 ， zai4 shi4 qing2 tian1 yun2 。
- kai1 kou3 de2 yi2 xiao4 ， zi1 you2 nian4 dang1 bin1 。
- bi4 yan3 gui1 mo4 cun2 ， zhu4 fa1 li2 zao3 chun1 。

## 注释

## 译文

## 赏析
