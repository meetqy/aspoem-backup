---
id: chen-yu-yi-meng-zai-shi-shu-ci-san-tan-zhi-yu-zan-ju-li-wu-di-tuo-yan-zhe-yi-yuan-yun-zai-cheng-yi-zhang-fei-du-zhu-jia-di-cheng-xie-qu-qu-shao-bao-zhi-shi-jin-xue-yan-yi-shi-xi-shan-you-zhi-yi-ye
title: 蒙再示屬辭三歎之餘讚巨麗無地托言輒依元韻再成一章非獨助家弟稱謝區區少褒之使進學焉亦師席善誘之意也
titlePinyin: meng2 zai4 shi4 shu3 ci2 san1 tan4 zhi1 yu2 zan4 ju4 li2 wu2 di4 tuo1 yan2 zhe2 yi1 yuan2 yun4 zai4 cheng2 yi4 zhang1 fei1 du2 zhu4 jia1 di4 cheng1 xie4 qu1 qu1 shao3 bao1 zhi1 shi3 jin4 xue2 yan1 yi4 shi1 xi2 shan4 you4 zhi1 yi4 ye3
titleSlug: meng-zai-shi-shu-ci-san-tan-zhi-yu-zan-ju-li-wu-di-tuo-yan-zhe-yi-yuan-yun-zai-cheng-yi-zhang-fei-du-zhu-jia-di-cheng-xie-qu-qu-shao-bao-zhi-shi-jin-xue-yan-yi-shi-xi-shan-you-zhi-yi-ye
author: 陳與義
authorPinyin: chen2 yu3 yi4
authorSlug: chen-yu-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 書如嘉殽要知旨，區區太沖空詠史。
- 百年能挂幾牛角，火急編摩時亹亹。
- 柳家文類今無遺，可忍行事空違之。
- 此書真是群玉府，事辭所不遺毫釐。
- 子不見劉勰書成要人定，豈但令人愈頭病。
- 偶向車前問沈公，果符夢裏隨先聖。
- 兩詩入手喜生春，從今護持知有神。
- 便可繕寫持獻御，注解不須煩五臣。

## 拼音

- shu1 ru2 jia1 yao2 yao4 zhi1 zhi3 ， qu1 qu1 tai4 chong1 kong1 yong3 shi3 。
- bai3 nian2 neng2 gua4 ji1 niu2 jiao3 ， huo3 ji2 bian1 mo2 shi2 wei3 wei3 。
- liu3 jia1 wen2 lei4 jin1 wu2 yi2 ， ke3 ren3 xing2 shi4 kong1 wei2 zhi1 。
- ci3 shu1 zhen1 shi4 qun2 yu4 fu3 ， shi4 ci2 suo3 bu4 yi2 hao2 li2 。
- zi3 bu2 jian4 liu2 xie2 shu1 cheng2 yao4 ren2 ding4 ， qi3 dan4 ling4 ren2 yu4 tou2 bing4 。
- ou3 xiang4 ju1 qian2 wen4 shen3 gong1 ， guo3 fu2 meng4 li3 sui2 xian1 sheng4 。
- liang3 shi1 ru4 shou3 xi3 sheng1 chun1 ， cong2 jin1 hu4 chi2 zhi1 you3 shen2 。
- bian4 ke3 shan4 xie3 chi2 xian4 yu4 ， zhu4 jie3 bu4 xu1 fan2 wu3 chen2 。

## 注释

## 译文

## 赏析
