---
id: chen-yu-yi-liu-bie-ge-ru-zhou
title: 留別葛汝州
titlePinyin: liu2 bie2 ge3 ru3 zhou1
titleSlug: liu-bie-ge-ru-zhou
author: 陳與義
authorPinyin: chen2 yu3 yi4
authorSlug: chen-yu-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 平生師友塵莫數，兩眼偏明向公許。
- 一時盛德人中驥，四海知名地上虎。
- 東序階墀再靴板，西州杖屨三寒暑。
- 我方庶兄湯惠休，公乃小兒楊德祖。
- 未頒還朝尺一詔，不愧專城丈二組。
- 爲公剩買銀管筆，容我時親玉柄麈。
- 近蒙五字落珠璣，如服一丸生翅羽。
- 別離真成惜夜燭，感歎更值歌朝雨。
- 行看入侍玉皇案，與進不待金剛杵。
- 勸公慎勿學孔光，薦士何妨似張禹。

## 拼音

- ping2 sheng1 shi1 you3 chen2 mo4 shu4 ， liang3 yan3 pian1 ming2 xiang4 gong1 xu1 。
- yi4 shi2 sheng4 de2 ren2 zhong1 ji4 ， si4 hai3 zhi1 ming2 di4 shang4 hu3 。
- dong1 xu4 jie1 chi2 zai4 xue1 ban3 ， xi1 zhou1 zhang4 ju4 san1 han2 shu3 。
- wo3 fang1 shu4 xiong1 tang1 hui4 xiu1 ， gong1 nai3 xiao3 er2 yang2 de2 zu3 。
- wei4 ban1 huan2 chao2 chi3 yi2 zhao4 ， bu2 kui4 zhuan1 cheng2 zhang4 er4 zu3 。
- wei2 gong1 sheng4 mai3 yin2 guan3 bi3 ， rong2 wo3 shi2 qin1 yu4 bing3 zhu3 。
- jin4 meng2 wu3 zi4 luo4 zhu1 ji1 ， ru2 fu2 yi4 wan2 sheng1 chi4 yu3 。
- bie2 li2 zhen1 cheng2 xi1 ye4 zhu2 ， gan3 tan4 geng4 zhi2 ge1 chao2 yu3 。
- xing2 kan4 ru4 shi4 yu4 huang2 an4 ， yu3 jin4 bu2 dai4 jin1 gang1 chu3 。
- quan4 gong1 shen4 wu4 xue2 kong3 guang1 ， jian4 shi4 he2 fang2 si4 zhang1 yu3 。

## 注释

## 译文

## 赏析
