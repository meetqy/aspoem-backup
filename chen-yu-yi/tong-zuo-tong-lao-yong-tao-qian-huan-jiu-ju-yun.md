---
id: chen-yu-yi-tong-zuo-tong-lao-yong-tao-qian-huan-jiu-ju-yun
title: 同左通老用陶潜還舊居韻
titlePinyin: tong2 zuo3 tong1 lao3 yong4 tao2 qian2 huan2 jiu4 ju1 yun4
titleSlug: tong-zuo-tong-lao-yong-tao-qian-huan-jiu-ju-yun
author: 陳與義
authorPinyin: chen2 yu3 yi4
authorSlug: chen-yu-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 故園非無路，今已不念歸。
- 秋入漢水白，葉脫行人悲。
- 東西與南北，欲往還覺非。
- 勿云去年事，兵火偶脫遺。
- 可憐竛竮影，殘歲聊相依。
- 天涯一尊酒，細酌君勿催。
- 持觴望江山，路永悲身衰。
- 百感醉中起，清淚對君揮。

## 拼音

- gu4 yuan2 fei1 wu2 lu4 ， jin1 yi3 bu2 nian4 gui1 。
- qiu1 ru4 han4 shui3 bai2 ， ye4 tuo1 xing2 ren2 bei1 。
- dong1 xi1 yu3 nan2 bei3 ， yu4 wang3 huan2 jue2 fei1 。
- wu4 yun2 qu4 nian2 shi4 ， bing1 huo3 ou3 tuo1 yi2 。
- ke3 lian2 ling2 ping2 ying3 ， can2 sui4 liao2 xiang1 yi1 。
- tian1 ya2 yi4 zun1 jiu3 ， xi4 zhuo2 jun1 wu4 cui1 。
- chi2 shang1 wang4 jiang1 shan1 ， lu4 yong3 bei1 shen1 shuai1 。
- bai3 gan3 zui4 zhong1 qi3 ， qing1 lei4 dui4 jun1 hui1 。

## 注释

## 译文

## 赏析
