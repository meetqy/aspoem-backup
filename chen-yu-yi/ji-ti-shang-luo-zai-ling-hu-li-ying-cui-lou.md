---
id: chen-yu-yi-ji-ti-shang-luo-zai-ling-hu-li-ying-cui-lou
title: 寄題商洛宰令狐勵迎翠樓
titlePinyin: ji4 ti2 shang1 luo4 zai3 ling2 hu2 li4 ying2 cui4 lou2
titleSlug: ji-ti-shang-luo-zai-ling-hu-li-ying-cui-lou
author: 陳與義
authorPinyin: chen2 yu3 yi4
authorSlug: chen-yu-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 西來金衣鶴，書落汝水湄。
- 雲霞映道路，中有迎翠詩。
- 遥知五斗粟，未辦買山資。
- 政要百尺樓，了此浮天眉。
- 森然詩中畫，想見憑欄時。
- 朝曦與暮靄，百變皆令姿。
- 君方領此意，簿書何急爲。
- 衆手劇雲雨，唯山不瑕疪。
- 當年四老翁，視世輕於芝。
- 坐令山偃蹇，不受人招麾。
- 誰歟樓中客，俯仰與山期。
- 顧要君折腰，督郵真小兒。
- 因之感我意，故巖歸已遲。
- 便携靈運屐，不待德璋移。

## 拼音

- xi1 lai2 jin1 yi1 he4 ， shu1 luo4 ru3 shui3 mei2 。
- yun2 xia2 ying4 dao4 lu4 ， zhong1 you3 ying2 cui4 shi1 。
- yao2 zhi1 wu3 dou3 su4 ， wei4 ban4 mai3 shan1 zi1 。
- zheng4 yao4 bai3 chi3 lou2 ， liao3 ci3 fu2 tian1 mei2 。
- sen1 ran2 shi1 zhong1 hua4 ， xiang3 jian4 ping2 lan2 shi2 。
- chao2 xi1 yu3 mu4 ai3 ， bai3 bian4 jie1 ling4 zi1 。
- jun1 fang1 ling3 ci3 yi4 ， bo2 shu1 he2 ji2 wei2 。
- zhong4 shou3 ju4 yun2 yu3 ， wei2 shan1 bu4 xia2 bi4 。
- dang1 nian2 si4 lao3 weng1 ， shi4 shi4 qing1 wu1 zhi1 。
- zuo4 ling4 shan1 yan3 jian3 ， bu2 shou4 ren2 zhao1 hui1 。
- shui2 yu2 lou2 zhong1 ke4 ， fu3 yang3 yu3 shan1 qi1 。
- gu4 yao4 jun1 zhe2 yao1 ， du1 you2 zhen1 xiao3 er2 。
- yin1 zhi1 gan3 wo3 yi4 ， gu4 yan2 gui1 yi3 chi2 。
- bian4 xie2 ling2 yun4 ji1 ， bu2 dai4 de2 zhang1 yi2 。

## 注释

## 译文

## 赏析
