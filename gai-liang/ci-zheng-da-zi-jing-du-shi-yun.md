---
id: gai-liang-ci-zheng-da-zi-jing-du-shi-yun
title: 次鄭大資競渡詩韵
titlePinyin: ci4 zheng4 da4 zi1 jing4 du4 shi1 yun4
titleSlug: ci-zheng-da-zi-jing-du-shi-yun
author: 蓋諒
authorPinyin: gai4 liang4
authorSlug: gai-liang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昔年冶遊浚都城，溶溶春水漲金明。
- 龍舟鱗次鼓蘭槳，勝日講武風波平。
- 沸地笑歌混簫笛，轟天金鼓驚鷺鷁。
- 當年冠蓋盡英游，飛鞚聯翩迅翔翼。
- 只今潛盤向荒陂，疇曩偉觀那再期。
- 熙熙王化及遠近，春來勝事還相隨。
- 十百分朋同川濟，咸欲得梟無異意。
- 屈原死向千載餘，今不敬弔翻成戲。
- 敬弔賦就獨賈生，可見君子異小人。
- 公詩賈賦獨追傷，忍以爲戲向芳春。
- 企聽賜環在朝暮，衮繡遄歸廟堂去。
- 故先濯我塵土心，琅琅哦公七字句。

## 拼音

- xi1 nian2 ye3 you2 jun4 du1 cheng2 ， rong2 rong2 chun1 shui3 zhang3 jin1 ming2 。
- long2 zhou1 lin2 ci4 gu3 lan2 jiang3 ， sheng4 ri4 jiang3 wu3 feng1 bo1 ping2 。
- fei4 di4 xiao4 ge1 hun4 xiao1 di2 ， hong1 tian1 jin1 gu3 jing1 lu4 yi4 。
- dang1 nian2 guan1 gai4 jin4 ying1 you2 ， fei1 kong4 lian2 pian1 xun4 xiang2 yi4 。
- zhi1 jin1 qian2 pan2 xiang4 huang1 bei1 ， chou2 nang3 wei3 guan1 na4 zai4 qi1 。
- xi1 xi1 wang2 hua4 ji2 yuan3 jin4 ， chun1 lai2 sheng4 shi4 huan2 xiang1 sui2 。
- shi2 bai3 fen1 peng2 tong2 chuan1 ji4 ， xian2 yu4 de2 xiao1 wu2 yi4 yi4 。
- qu1 yuan2 si3 xiang4 qian1 zai4 yu2 ， jin1 bu2 jing4 diao4 fan1 cheng2 xi4 。
- jing4 diao4 fu4 jiu4 du2 jia3 sheng1 ， ke3 jian4 jun1 zi3 yi4 xiao3 ren2 。
- gong1 shi1 jia3 fu4 du2 zhui1 shang1 ， ren3 yi3 wei2 xi4 xiang4 fang1 chun1 。
- qi3 ting1 ci4 huan2 zai4 zhao1 mu4 ， gun3 xiu4 chuan2 gui1 miao4 tang2 qu4 。
- gu4 xian1 zhuo2 wo3 chen2 tu3 xin1 ， lang2 lang2 o4 gong1 qi1 zi4 ju4 。

## 注释

## 译文

## 赏析
