---
id: wei-zong-wu-fu-nan-shu-zhu
title: 賦南墅竹
titlePinyin: fu4 nan2 shu4 zhu2
titleSlug: fu-nan-shu-zhu
author: 衛宗武
authorPinyin: wei4 zong1 wu3
authorSlug: wei-zong-wu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 物得氣之清，鍾秀莫如竹。
- 是謂東南美，羣植可奴僕。
- 虛心而獨立，勁節不囘曲。
- 傍屋著數挺，能洗塵萬斛。
- 截之作鳳鳴，雌雄相配六。
- 殺以爲汗青，奚啻十年讀。
- 有體兼有用，迥異凡草木。
- 騷人互題品，國風嘗紀錄。
- 子有步仞丘，殆類篔簹谷。
- 老筠依雲根，錯出勝千陸。
- 矯虔相長雄，高下森立玉。
- 霏霏霧滴翠，灧灧浪翻綠。
- 蟠根龍蛇走，密葉鸞鳳蹙。
- 林飈振微響，環珮聲戛觸。
- 瑣碎流金輝，霽曉弄清旭。
- 熙陽發菁華，婀娜舞桂纛。
- 滋萌長雲仍，一一錦䙀束。
- 火輪行長空，炎歊暑方酷。
- 枕簟入幽深，灑若寒露沃。
- 秋月映嬋娟，清影夜相屬。
- 歲寒交勝友，南枝花倚伏。
- 四序景無涯，風月任追逐。
- 人謂小渭川，我忝共淇澳。
- 邀朋對此君，豈惜醉醽醁。
- 七賢迹已遠，遺響猶可續。
- 冰雪生襟袖，雲烟散毫牘。
- 祇欠與可儔，寫入鵝溪幅。

## 拼音

- wu4 de2 qi4 zhi1 qing1 ， zhong1 xiu4 mo4 ru2 zhu2 。
- shi4 wei4 dong1 nan2 mei3 ， qun2 zhi2 ke3 nu2 pu2 。
- xu1 xin1 er2 du2 li4 ， jin4 jie2 bu4 hui2 qu3 。
- bang4 wu1 zhu4 shu4 ting3 ， neng2 xi3 chen2 wan4 hu2 。
- jie2 zhi1 zuo4 feng4 ming2 ， ci2 xiong2 xiang1 pei4 liu4 。
- sha1 yi3 wei2 han4 qing1 ， xi1 chi4 shi2 nian2 du2 。
- you3 ti3 jian1 you3 yong4 ， jiong3 yi4 fan2 cao3 mu4 。
- sao1 ren2 hu4 ti2 pin3 ， guo2 feng1 chang2 ji4 lu4 。
- zi3 you3 bu4 ren4 qiu1 ， dai4 lei4 yun2 dang1 gu3 。
- lao3 yun2 yi1 yun2 gen1 ， cuo4 chu1 sheng4 qian1 lu4 。
- jiao3 qian2 xiang1 chang2 xiong2 ， gao1 xia4 sen1 li4 yu4 。
- fei1 fei1 wu4 di1 cui4 ， yan4 yan4 lang4 fan1 lü4 。
- pan2 gen1 long2 she2 zou3 ， mi4 ye4 luan2 feng4 cu4 。
- lin2 biao1 zhen4 wei1 xiang3 ， huan2 pei4 sheng1 jia2 chu4 。
- suo3 sui4 liu2 jin1 hui1 ， ji4 xiao3 nong4 qing1 xu4 。
- xi1 yang2 fa1 jing1 hua2 ， e1 nuo2 wu3 gui4 dao4 。
- zi1 meng2 chang2 yun2 reng2 ， yi1 yi1 jin3 䙀 shu4 。
- huo3 lun2 xing2 chang2 kong1 ， yan2 xiao1 shu3 fang1 ku4 。
- zhen3 dian4 ru4 you1 shen1 ， sa3 ruo4 han2 lu4 wo4 。
- qiu1 yue4 ying4 chan2 juan1 ， qing1 ying3 ye4 xiang1 shu3 。
- sui4 han2 jiao1 sheng4 you3 ， nan2 zhi1 hua1 yi3 fu2 。
- si4 xu4 jing3 wu2 ya2 ， feng1 yue4 ren4 zhui1 zhu2 。
- ren2 wei4 xiao3 wei4 chuan1 ， wo3 tian3 gong4 qi2 ao4 。
- yao1 peng2 dui4 ci3 jun1 ， qi3 xi1 zui4 ling2 lu4 。
- qi1 xian2 ji4 yi3 yuan3 ， yi2 xiang3 you2 ke3 xu4 。
- bing1 xue3 sheng1 jin1 xiu4 ， yun2 yan1 san4 hao2 du2 。
- qi2 qian4 yu3 ke3 chou2 ， xie3 ru4 e2 xi1 fu2 。

## 注释

## 译文

## 赏析
