---
id: wei-zong-wu-bei-shan-zhi-xue-ou-cheng
title: 北山值雪偶成
titlePinyin: bei3 shan1 zhi2 xue3 ou3 cheng2
titleSlug: bei-shan-zhi-xue-ou-cheng
author: 衛宗武
authorPinyin: wei4 zong1 wu3
authorSlug: wei-zong-wu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 艮象涵萬有，佳趣備四時。
- 此行屬寒沍，喜遇臘雪飛。
- 琤琤初集霰，粲粲紛葳蕤。
- 奔騰漸成陣，勢作龍鳳馳。
- 森森千碧林，緣飾如珠璣。
- 旋觀壓層嶺，爛若銀成圍。
- 一天散和氣，萬境凝清輝。
- 飛揚到朽壤，臭腐爲神奇。
- 問山何幻怪，頃刻顔面非。
- 蒼蒼改正色，皓皓浮鬚眉。
- 我來逢此瑞，爽塏流肝脾。
- 對之豈徒酒，而可不以詩。
- 因詩探山意，春信橫南枝。

## 拼音

- gen4 xiang4 han2 wan4 you3 ， jia1 qu4 bei4 si4 shi2 。
- ci3 xing2 shu3 han2 hu4 ， xi3 yu4 la4 xue3 fei1 。
- cheng1 cheng1 chu1 ji2 xian4 ， can4 can4 fen1 wei1 rui2 。
- ben1 teng2 jian4 cheng2 zhen4 ， shi4 zuo4 long2 feng4 chi2 。
- sen1 sen1 qian1 bi4 lin2 ， yuan2 shi4 ru2 zhu1 ji1 。
- xuan2 guan1 ya1 ceng2 ling3 ， lan4 ruo4 yin2 cheng2 wei2 。
- yi4 tian1 san4 he2 qi4 ， wan4 jing4 ning2 qing1 hui1 。
- fei1 yang2 dao4 xiu3 rang3 ， chou4 fu3 wei2 shen2 qi2 。
- wen4 shan1 he2 huan4 guai4 ， qing3 ke4 yan2 mian4 fei1 。
- cang1 cang1 gai3 zheng4 se4 ， hao4 hao4 fu2 xu1 mei2 。
- wo3 lai2 feng2 ci3 rui4 ， shuang3 kai3 liu2 gan1 pi2 。
- dui4 zhi1 qi3 tu2 jiu3 ， er2 ke3 bu4 yi3 shi1 。
- yin1 shi1 tan4 shan1 yi4 ， chun1 xin4 heng2 nan2 zhi1 。

## 注释

## 译文

## 赏析
