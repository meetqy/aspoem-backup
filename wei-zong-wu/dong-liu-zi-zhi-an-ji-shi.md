---
id: wei-zong-wu-dong-liu-zi-zhi-an-ji-shi
title: 冬留紫芝庵即事
titlePinyin: dong1 liu2 zi3 zhi1 an1 ji2 shi4
titleSlug: dong-liu-zi-zhi-an-ji-shi
author: 衛宗武
authorPinyin: wei4 zong1 wu3
authorSlug: wei-zong-wu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 玄冬適莽蒼，霜宇更闃寂。
- 繫舟山下路，窈窕松關入。
- 一榻寄僧居，幽雲生卧室。
- 明朝過東山，千尋更矹硉。
- 丙舍尤杳深，寒林互盤屈。
- 孤楓綴餘丹，萬竹錯叢碧。
- 天寒鳥聲靜，木落山骨出。
- 飲無客獻酬，坐有僧分席。
- 一盃復一盃，不覺日之夕。
- 林鳥欲歸栖，翩翩競翔集。
- 萬點布平田，有似坡仙弈。
- 此行爲訪梅，東尋復西覓。
- 俄見影橫斜，蕭然倚山壁。
- 中有第一春，緘藏何太密。
- 數日我重來，要見南枝白。

## 拼音

- xuan2 dong1 shi4 mang3 cang1 ， shuang1 yu3 geng4 qu4 ji4 。
- xi4 zhou1 shan1 xia4 lu4 ， yao3 tiao3 song1 guan1 ru4 。
- yi2 ta4 ji4 seng1 ju1 ， you1 yun2 sheng1 wo4 shi4 。
- ming2 chao2 guo4 dong1 shan1 ， qian1 xun2 geng4 wu4 lu4 。
- bing3 she4 you2 yao3 shen1 ， han2 lin2 hu4 pan2 qu1 。
- gu1 feng1 zhui4 yu2 dan1 ， wan4 zhu2 cuo4 cong2 bi4 。
- tian1 han2 niao3 sheng1 jing4 ， mu4 luo4 shan1 gu3 chu1 。
- yin3 wu2 ke4 xian4 chou2 ， zuo4 you3 seng1 fen1 xi2 。
- yi4 bei1 fu4 yi4 bei1 ， bu4 jue2 ri4 zhi1 xi1 。
- lin2 niao3 yu4 gui1 qi1 ， pian1 pian1 jing4 xiang2 ji2 。
- wan4 dian3 bu4 ping2 tian2 ， you3 si4 po1 xian1 yi4 。
- ci3 xing2 wei2 fang3 mei2 ， dong1 xun2 fu4 xi1 mi4 。
- e2 jian4 ying3 heng2 xie2 ， xiao1 ran2 yi3 shan1 bi4 。
- zhong1 you3 di4 yi1 chun1 ， jian1 cang2 he2 tai4 mi4 。
- shu4 ri4 wo3 zhong4 lai2 ， yao4 jian4 nan2 zhi1 bai2 。

## 注释

## 译文

## 赏析
