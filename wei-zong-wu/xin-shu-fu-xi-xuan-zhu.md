---
id: wei-zong-wu-xin-shu-fu-xi-xuan-zhu
title: 新暑賦西軒竹
titlePinyin: xin1 shu3 fu4 xi1 xuan1 zhu2
titleSlug: xin-shu-fu-xi-xuan-zhu
author: 衛宗武
authorPinyin: wei4 zong1 wu3
authorSlug: wei-zong-wu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 此君與我同襟期，延致屋宅西南維。
- 涵濡雨露歲未半，柯葉深茂華而滋。
- 恍疑神士萃庭宇，旌𣄛羽蓋紛交馳。
- 非箏非竽發天籟，不湍不瀨含風漪。
- 綠光到眼冰雪潑，頓令六月無炎威。
- 何須挹爽置象簟，不假去熱施龍皮。
- 挺然直節異凡植，四時不改琳瑯姿。
- 翛然雅致滌萬慮，一塵不染珊瑚枝。
- 明蟾寫真銀散彩，騰烏弄影金流輝。
- 千林剝落氣愈勁，更好雪壓并霜欹。
- 無山無水自幽勝，雨天霽景俱相宜。
- 方嗟此地翳草莽，幻出臭腐爲神奇。
- 恨無與可圖作幛，消得坡老模成詩。
- 中虛而靜有隠德，妙氣獨有予心知。
- 年今七十諸妄屏，久壓花本芳菲菲。
- 締交惟汝與松杓，嘯風吟月相追隨。
- 願言棲鳳同作伴，慎勿化龍隨所之。
- 武公勳業我所媿，猶覬老壽幾耆頤。

## 拼音

- ci3 jun1 yu3 wo3 tong2 jin1 qi1 ， yan2 zhi4 wu1 zhai2 xi1 nan2 wei2 。
- han2 ru2 yu3 lu4 sui4 wei4 ban4 ， ke1 ye4 shen1 mao4 hua2 er2 zi1 。
- huang3 yi2 shen2 shi4 cui4 ting2 yu3 ， jing1 𣄛 yu3 gai4 fen1 jiao1 chi2 。
- fei1 zheng1 fei1 yu2 fa1 tian1 lai4 ， bu4 tuan1 bu2 lai4 han2 feng1 yi1 。
- lü4 guang1 dao4 yan3 bing1 xue3 po1 ， dun4 ling4 liu4 yue4 wu2 yan2 wei1 。
- he2 xu1 yi4 shuang3 zhi4 xiang4 dian4 ， bu4 jia3 qu4 re4 shi1 long2 pi2 。
- ting3 ran2 zhi2 jie2 yi4 fan2 zhi2 ， si4 shi2 bu4 gai3 lin2 lang2 zi1 。
- xiao1 ran2 ya3 zhi4 di2 wan4 lü4 ， yi4 chen2 bu4 ran3 shan1 hu2 zhi1 。
- ming2 chan2 xie3 zhen1 yin2 san4 cai3 ， teng2 wu1 nong4 ying3 jin1 liu2 hui1 。
- qian1 lin2 bao1 luo4 qi4 yu4 jin4 ， geng4 hao3 xue3 ya1 bing4 shuang1 qi1 。
- wu2 shan1 wu2 shui3 zi4 you1 sheng4 ， yu3 tian1 ji4 jing3 ju4 xiang1 yi2 。
- fang1 jie1 ci3 di4 yi4 cao3 mang3 ， huan4 chu1 chou4 fu3 wei2 shen2 qi2 。
- hen4 wu2 yu3 ke3 tu2 zuo4 zhang4 ， xiao1 de2 po1 lao3 mo2 cheng2 shi1 。
- zhong1 xu1 er2 jing4 you3 yin3 de2 ， miao4 qi4 du2 you3 yu3 xin1 zhi1 。
- nian2 jin1 qi1 shi2 zhu1 wang4 ping2 ， jiu3 ya1 hua1 ben3 fang1 fei1 fei1 。
- di4 jiao1 wei2 ru3 yu3 song1 shao2 ， xiao4 feng1 yin2 yue4 xiang4 zhui1 sui2 。
- yuan4 yan2 qi1 feng4 tong2 zuo4 ban4 ， shen4 wu4 hua4 long2 sui2 suo3 zhi1 。
- wu3 gong1 xun1 ye4 wo3 suo3 kui4 ， you2 ji4 lao3 shou4 ji1 qi2 yi2 。

## 注释

## 译文

## 赏析
