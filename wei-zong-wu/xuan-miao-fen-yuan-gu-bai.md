---
id: wei-zong-wu-xuan-miao-fen-yuan-gu-bai
title: 宣妙墳院古柏
titlePinyin: xuan1 miao4 fen2 yuan4 gu3 bai3
titleSlug: xuan-miao-fen-yuan-gu-bai
author: 衛宗武
authorPinyin: wei4 zong1 wu3
authorSlug: wei-zong-wu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 古來喬木産墓宅，新甫之儔匪凡質。
- 風梳雨沐三百年，聳壑昂霄過千尺。
- 孤標屹立獨擎天，繁柯偏重常傾日。
- 蒼皮剝落節理堅，挺挺長虬初蛻骨。
- 我來屢見此崛奇，摩挲老眼增雙碧。
- 吁嗟松檟幾遷易，拱者芟夷新者茁。
- 青青惟此貫四時，物換人非飽更歷。
- 栽培意有天地根，不然守護資神物。
- 須知碩果不徒存，天佑吾宗當默識。
- 公侯復始此其符，衮衮人英須輩出。
- 偉才未許萬牛挽，香葉擬留孤鳳集。
- 千秋要與此山存，世世宗盟共封植。

## 拼音

- gu3 lai2 qiao2 mu4 chan3 mu4 zhai2 ， xin1 fu3 zhi1 chou2 fei3 fan2 zhi4 。
- feng1 shu1 yu3 mu4 san1 bai3 nian2 ， song3 he4 ang2 xiao1 guo4 qian1 chi3 。
- gu1 biao1 yi4 li4 du2 qing2 tian1 ， fan2 ke1 pian1 zhong4 chang2 qing1 ri4 。
- cang1 pi2 bao1 luo4 jie2 li3 jian1 ， ting3 ting3 chang2 qiu2 chu1 tui4 gu3 。
- wo3 lai2 lü3 jian4 ci3 jue2 qi2 ， mo2 suo1 lao3 yan3 zeng1 shuang1 bi4 。
- xu1 jie1 song1 jia3 ji1 qian1 yi4 ， gong3 zhe3 shan1 yi2 xin1 zhe3 zhuo2 。
- qing1 qing1 wei2 ci3 guan4 si4 shi2 ， wu4 huan4 ren2 fei1 bao3 geng4 li4 。
- zai1 pei2 yi4 you3 tian1 di4 gen1 ， bu4 ran2 shou3 hu4 zi1 shen2 wu4 。
- xu1 zhi1 shuo4 guo3 bu4 tu2 cun2 ， tian1 you4 wu2 zong1 dang1 mo4 shi2 。
- gong1 hou2 fu4 shi3 ci3 qi2 fu2 ， gun3 gun3 ren2 ying1 xu1 bei4 chu1 。
- wei3 cai2 wei4 xu1 wan4 niu2 wan3 ， xiang1 ye4 ni3 liu2 gu1 feng4 ji2 。
- qian1 qiu1 yao4 yu3 ci3 shan1 cun2 ， shi4 shi4 zong1 meng2 gong4 feng1 zhi2 。

## 注释

## 译文

## 赏析
