---
id: wei-zong-wu-ji-mao-yu-hou-chun-xing-cheng-yin-you
title: 己卯雨後春興呈吟友
titlePinyin: ji3 mao3 yu3 hou4 chun1 xing1 cheng2 yin2 you3
titleSlug: ji-mao-yu-hou-chun-xing-cheng-yin-you
author: 衛宗武
authorPinyin: wei4 zong1 wu3
authorSlug: wei-zong-wu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 一氣散沖融，生意溢羣動。
- 膏澤溜涓涓，物華來總總。
- 孤芳擅魁元，衆卉遂賓從。
- 丹碧互鮮妍，低昂相錯綜。
- 茵鋪五茸稠，旆接千林聳。
- 爲媒想雉驕，求友悅鶑哢。
- 絲繭富桑疇，餠餌馨麥隴。
- 耕犁雨既肥，荷鍤雲成滃。
- 花間車可乘，果下馬宜鞚。
- 駸尋光景流，瀟洒日月送。
- 悅情書一編，舒憂琴四弄。
- 九仞功徒勞，三逕步莫縱。
- 空羨蘭亭遊，惟存草池夢。
- 郊原初駘蕩，風塵息澒洞。
- 良辰悵易逾，雅志浩難控。
- 春吟料滿囊，春釀香浮甕。
- 春水玉交流，春山翠如涌。
- 樂事勿復論，幽尋猶可共。
- 王謝何人斯，吾將繼芳踵。

## 拼音

- yi2 qi4 san4 chong1 rong2 ， sheng1 yi4 yi4 qun2 dong4 。
- gao1 ze2 liu1 juan1 juan1 ， wu4 hua2 lai2 zong3 zong3 。
- gu1 fang1 shan4 kui2 yuan2 ， zhong4 hui4 sui4 bin1 cong2 。
- dan1 bi4 hu4 xian1 yan2 ， di1 ang2 xiang1 cuo4 zong1 。
- yin1 pu1 wu3 rong2 chou2 ， pei4 jie1 qian1 lin2 song3 。
- wei2 mei2 xiang3 zhi4 jiao1 ， qiu2 you3 yue4 ying1 long4 。
- si1 jian3 fu4 sang1 chou2 ， bing3 er3 xin1 mai4 long3 。
- geng1 li2 yu3 ji4 fei2 ， he2 cha1 yun2 cheng2 weng3 。
- hua1 jian4 ju1 ke3 cheng2 ， guo3 xia4 ma3 yi2 kong4 。
- qin1 xun2 guang1 jing3 liu2 ， xiao1 sa3 ri4 yue4 song4 。
- yue4 qing2 shu1 yi4 bian1 ， shu1 you1 qin2 si4 nong4 。
- jiu3 ren4 gong1 tu2 lao2 ， san1 jing4 bu4 mo4 zong4 。
- kong1 xian4 lan2 ting2 you2 ， wei2 cun2 cao3 chi2 meng4 。
- jiao1 yuan2 chu1 tai2 dang4 ， feng1 chen2 xi1 hong4 dong4 。
- liang2 chen2 chang4 yi4 yu2 ， ya3 zhi4 hao4 nan2 kong4 。
- chun1 yin2 liao4 man3 nang2 ， chun1 niang4 xiang1 fu2 weng4 。
- chun1 shui3 yu4 jiao1 liu2 ， chun1 shan1 cui4 ru2 yong3 。
- le4 shi4 wu4 fu4 lun4 ， you1 xun2 you2 ke3 gong4 。
- wang2 xie4 he2 ren2 si1 ， wu2 jiang1 ji4 fang1 zhong3 。

## 注释

## 译文

## 赏析
