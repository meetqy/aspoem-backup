---
id: wei-zong-wu-huai-nan-tang-zhu-sheng-yue
title: 懷南塘朱省閲
titlePinyin: huai2 nan2 tang2 zhu1 sheng3 yue4
titleSlug: huai-nan-tang-zhu-sheng-yue
author: 衛宗武
authorPinyin: wei4 zong1 wu3
authorSlug: wei-zong-wu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我如蟄戶居，跬步不可移。
- 君有遠行役，暑途方驅馳。
- 覘知所如往，謂已杭雙溪。
- 人苟懷忠信，蠻貊其行之。
- 平生玉雪襟，節行所素持。
- 督運奉省檄，迨今已數期。
- 故牘出袖間，數不差毫釐。
- 皓皓其可汙，皎若明鑑垂。
- 堂堂大司存，肯計銖與錙。
- 往事等塵埃，意者窮奸欺。
- 奸欺固莫逃，賞識必見奇。
- 豈惟憂責無，可以歌嘯歸。
- 獨念行路難，藴隆丁斯時。
- 野有暍死夫，何以當炎曦。
- 越山未易登，其上號狐狸。
- 越水不可厲，其下多蛟螭。
- 鬼魅常瞰人，往者來者稀。
- 毋爲巖壑娛，返旆因遲遲。
- 粵從軫既東，一日腸九迴。
- 桂秋俄已近，數日盼歸期。

## 拼音

- wo3 ru2 zhe2 hu4 ju1 ， kui3 bu4 bu4 ke3 yi2 。
- jun1 you3 yuan3 xing2 yi4 ， shu3 tu2 fang1 qu1 chi2 。
- chan1 zhi1 suo3 ru2 wang3 ， wei4 yi3 hang2 shuang1 xi1 。
- ren2 gou3 huai2 zhong1 xin4 ， man2 mo4 qi2 xing2 zhi1 。
- ping2 sheng1 yu4 xue3 jin1 ， jie2 xing2 suo3 su4 chi2 。
- du1 yun4 feng4 sheng3 xi2 ， dai4 jin1 yi3 shu4 qi1 。
- gu4 du2 chu1 xiu4 jian4 ， shu4 bu2 cha4 hao2 li2 。
- hao4 hao4 qi2 ke3 wu1 ， jiao3 ruo4 ming2 jian4 chui2 。
- tang2 tang2 da4 si1 cun2 ， ken3 ji4 zhu1 yu3 zi1 。
- wang3 shi4 deng3 chen2 ai1 ， yi4 zhe3 qiong2 jian1 qi1 。
- jian1 qi1 gu4 mo4 tao2 ， shang3 shi2 bi4 jian4 qi2 。
- qi3 wei2 you1 ze2 wu2 ， ke3 yi3 ge1 xiao4 gui1 。
- du2 nian4 xing2 lu4 nan2 ， yun4 long2 ding1 si1 shi2 。
- ye3 you3 ye1 si3 fu1 ， he2 yi3 dang1 yan2 xi1 。
- yue4 shan1 wei4 yi4 deng1 ， qi2 shang4 hao4 hu2 li0 。
- yue4 shui3 bu4 ke3 li4 ， qi2 xia4 duo1 jiao1 chi1 。
- gui3 mei4 chang2 kan4 ren2 ， wang3 zhe3 lai2 zhe3 xi1 。
- wu2 wei2 yan2 he4 yu2 ， fan3 pei4 yin1 chi2 chi2 。
- yue4 cong2 zhen3 ji4 dong1 ， yi2 ri4 chang2 jiu3 hui2 。
- gui4 qiu1 e2 yi3 jin4 ， shu4 ri4 pan4 gui1 qi1 。

## 注释

## 译文

## 赏析
