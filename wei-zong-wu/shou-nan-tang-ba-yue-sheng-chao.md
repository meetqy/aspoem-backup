---
id: wei-zong-wu-shou-nan-tang-ba-yue-sheng-chao
title: 壽南塘八月生朝
titlePinyin: shou4 nan2 tang2 ba1 yue4 sheng1 chao2
titleSlug: shou-nan-tang-ba-yue-sheng-chao
author: 衛宗武
authorPinyin: wei4 zong1 wu3
authorSlug: wei-zong-wu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 一年最好八月月，此月迥與尋常別。
- 君於厥月乃誕彌，天一之精所凝結。
- 涵精毓秀宜不凡，神如秋水膚如雪。
- 蜚英騰茂載宦途，所至光明而煒曄。
- 一簾瑩徹照今古，妙凝夜氣冰霜潔。
- 芬芳滿腹貯天香，吐出篇章更奇絕。
- 所存者厚養者深，晚歲丰姿尤發越。
- 不知何物敢相干，屢月光華似消歇。
- 直疑蒼狗互掩蔽，恨無長軀可手抉。
- 又類妖蟇初啗餠，恨無利劍可殲厥。
- 一朝天爲掃妖邪，銀輪爛爛仍高揭。
- 久嗟湮晦忽清明，儼若身居廣寒闕。
- 相將誕節紀祥弧，連夕金波倍澄澈。
- 誰云弦望有盈虧，須知本體原無缺。
- 滿堂子女競稱觴，比似常年更懽悅。
- 月中自有藥長生，不勞復問長生訣。
- 從今夜夜長輝光，年年月月無磨折。
- 刀圭無惜惠仝人，使我頹齡起疲苶。

## 拼音

- yi4 nian2 zui4 hao3 ba1 yue4 yue4 ， ci3 yue4 jiong3 yu3 xun2 chang2 bie2 。
- jun1 wu1 jue2 yue4 nai3 dan4 mi2 ， tian1 yi1 zhi1 jing1 suo3 ning2 jie2 。
- han2 jing1 yu4 xiu4 yi2 bu4 fan2 ， shen2 ru2 qiu1 shui3 fu1 ru2 xue3 。
- fei1 ying1 teng2 mao4 zai4 huan4 tu2 ， suo3 zhi4 guang1 ming2 er2 wei3 ye4 。
- yi4 lian2 ying2 che4 zhao4 jin1 gu3 ， miao4 ning2 ye4 qi4 bing1 shuang1 jie2 。
- fen1 fang1 man3 fu4 zhu4 tian1 xiang1 ， tu3 chu1 pian1 zhang1 geng4 qi2 jue2 。
- suo3 cun2 zhe3 hou4 yang3 zhe3 shen1 ， wan3 sui4 feng1 zi1 you2 fa1 yue4 。
- bu4 zhi1 he2 wu4 gan3 xiang1 gan1 ， lü3 yue4 guang1 hua2 si4 xiao1 xie1 。
- zhi2 yi2 cang1 gou3 hu4 yan3 bi4 ， hen4 wu2 chang2 qu1 ke3 shou3 jue2 。
- you4 lei4 yao1 ma2 chu1 dan4 bing3 ， hen4 wu2 li4 jian4 ke3 jian1 jue2 。
- yi4 zhao1 tian1 wei2 sao3 yao1 xie2 ， yin2 lun2 lan4 lan4 reng2 gao1 jie1 。
- jiu3 jie1 yan1 hui4 hu1 qing1 ming2 ， yan3 ruo4 shen1 ju1 guang3 han2 que4 。
- xiang1 jiang1 dan4 jie2 ji4 xiang2 hu2 ， lian2 xi1 jin1 bo1 bei4 cheng2 che4 。
- shui2 yun2 xian2 wang4 you3 ying2 kui1 ， xu1 zhi1 ben3 ti3 yuan2 wu2 que1 。
- man3 tang2 zi3 nü3 jing4 cheng1 shang1 ， bi3 si4 chang2 nian2 geng4 huan1 yue4 。
- yue4 zhong1 zi4 you3 yao4 chang2 sheng1 ， bu4 lao2 fu4 wen4 chang2 sheng1 jue2 。
- cong2 jin1 ye4 ye4 chang2 hui1 guang1 ， nian2 nian2 yue4 yue4 wu2 mo2 zhe2 。
- dao1 gui1 wu2 xi1 hui4 tong2 ren2 ， shi3 wo3 tui2 ling2 qi3 pi2 nie2 。

## 注释

## 译文

## 赏析
