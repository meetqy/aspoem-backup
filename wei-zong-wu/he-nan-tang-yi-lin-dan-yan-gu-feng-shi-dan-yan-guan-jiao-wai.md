---
id: wei-zong-wu-he-nan-tang-yi-lin-dan-yan-gu-feng-shi-dan-yan-guan-jiao-wai
title: 和南塘貽林丹巖古風時丹巖館郊外
titlePinyin: he2 nan2 tang2 yi2 lin2 dan1 yan2 gu3 feng1 shi2 dan1 yan2 guan3 jiao1 wai4
titleSlug: he-nan-tang-yi-lin-dan-yan-gu-feng-shi-dan-yan-guan-jiao-wai
author: 衛宗武
authorPinyin: wei4 zong1 wu3
authorSlug: wei-zong-wu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 丹巖今良士，南塘古當時。
- 館餐未有適，義圖以助之。
- 渠渠推轂心，終莫副所思。
- 遇合各有緣，天只非人爲。
- 裴回明月枝，乃在海一涯。
- 一字以拔人，我慚蔡子尼。
- 遂使文字交，遠邁爲人師。
- 騷壇不可即，比興安所施。
- 唱酬懷舊章，絢若辭藻摛。
- 細玩二君詠，形神坐欲馳。
- 蹤跡有聚散，情意無盈虧。
- 非晚即簪盍，寧久成訣離。
- 停雲思親友，且和淵明詩。

## 拼音

- dan1 yan2 jin1 liang2 shi4 ， nan2 tang2 gu3 dang1 shi2 。
- guan3 can1 wei4 you3 shi4 ， yi4 tu2 yi3 zhu4 zhi1 。
- qu2 qu2 tui1 gu3 xin1 ， zhong1 mo4 fu4 suo3 si1 。
- yu4 he2 ge4 you3 yuan2 ， tian1 zhi1 fei1 ren2 wei2 。
- pei2 hui2 ming2 yue4 zhi1 ， nai3 zai4 hai3 yi4 ya2 。
- yi2 zi4 yi3 ba2 ren2 ， wo3 can2 cai4 zi3 ni2 。
- sui4 shi3 wen2 zi4 jiao1 ， yuan3 mai4 wei2 ren2 shi1 。
- sao1 tan2 bu4 ke3 ji2 ， bi3 xing1 an1 suo3 shi1 。
- chang4 chou2 huai2 jiu4 zhang1 ， xuan4 ruo4 ci2 zao3 chi1 。
- xi4 wan2 er4 jun1 yong3 ， xing2 shen2 zuo4 yu4 chi2 。
- zong1 ji4 you3 ju4 san4 ， qing2 yi4 wu2 ying2 kui1 。
- fei1 wan3 ji2 zan1 he2 ， ning2 jiu3 cheng2 jue2 li2 。
- ting2 yun2 si1 qin1 you3 ， qie3 he2 yuan1 ming2 shi1 。

## 注释

## 译文

## 赏析
