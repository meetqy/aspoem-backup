---
id: chen-chun-xian-xia-ling-ge
title: 仙霞嶺歌
titlePinyin: xian1 xia2 ling3 ge1
titleSlug: xian-xia-ling-ge
author: 陳淳
authorPinyin: chen2 chun2
authorSlug: chen-chun
dynasty: 唐
dynastyPinyin: tang2
dynastySlug: tang
tags: [] 
---

## 正文

- 仙霞何事名仙霞，巔末得之神仙家。
- 此山南來絕高峻，上插雲表參天涯。
- 羣仙遊宴絕頂上，不飲烟火湯與茶。
- 朝餐赤霞吸其英，暮餐黄霞咀其華。
- 日傲烟霞爲洞府，不踏塵寰寸泥沙。
- 後躅躋攀不可得，危梯峻級頻咨嗟。
- 高人欲解行者疲，掇作好語清而嘉。
- 故取仙霞起人慕，非以仙霞爲世誇。
- 流傳歲月浸久遠，此意零落說又差。
- 謂酌流霞固淺陋，謂著霞衣亦浮葩。
- 我來登陟動幽趣，愧無灑落清襟懷。
- 聊寓數言代嶺記，未可例視爲南華。

## 拼音

- xian1 xia2 he2 shi4 ming2 xian1 xia2 ， dian1 mo4 de2 zhi1 shen2 xian1 jia1 。
- ci3 shan1 nan2 lai2 jue2 gao1 jun4 ， shang4 cha1 yun2 biao3 can1 tian1 ya2 。
- qun2 xian1 you2 yan4 jue2 ding3 shang4 ， bu4 yin3 yan1 huo3 tang1 yu3 cha2 。
- chao2 can1 chi4 xia2 xi1 qi2 ying1 ， mu4 can1 huang2 xia2 zui3 qi2 hua2 。
- ri4 ao4 yan1 xia2 wei2 dong4 fu3 ， bu2 ta4 chen2 huan2 cun4 ni2 sha1 。
- hou4 zhu2 ji1 pan1 bu4 ke3 de2 ， wei1 ti1 jun4 ji2 bin1 zi1 jie1 。
- gao1 ren2 yu4 jie3 xing2 zhe3 pi2 ， duo1 zuo4 hao3 yu3 qing1 er2 jia1 。
- gu4 qu3 xian1 xia2 qi3 ren2 mu4 ， fei1 yi3 xian1 xia2 wei2 shi4 kua1 。
- liu2 chuan2 sui4 yue4 jin4 jiu3 yuan3 ， ci3 yi4 ling2 luo4 shuo1 you4 cha4 。
- wei4 zhuo2 liu2 xia2 gu4 qian3 lou4 ， wei4 zhu4 xia2 yi1 yi4 fu2 pa1 。
- wo3 lai2 deng1 zhi4 dong4 you1 qu4 ， kui4 wu2 sa3 luo4 qing1 jin1 huai2 。
- liao2 yu4 shu4 yan2 dai4 ling3 ji4 ， wei4 ke3 li4 shi4 wei2 nan2 hua2 。

## 注释

## 译文

## 赏析
