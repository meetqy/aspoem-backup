---
id: chen-chun-song-zhao-shou-bei-jie-nan-zhang-fu-hu-bei-cang
title: 送趙守備解南漳赴湖北倉
titlePinyin: song4 zhao4 shou3 bei4 jie3 nan2 zhang1 fu4 hu2 bei3 cang1
titleSlug: song-zhao-shou-bei-jie-nan-zhang-fu-hu-bei-cang
author: 陳淳
authorPinyin: chen2 chun2
authorSlug: chen-chun
dynasty: 唐
dynastyPinyin: tang2
dynastySlug: tang
tags: [] 
---

## 正文

- 前年邦人迎公來，人人喜公來何暮。
- 今年邦人送公去，人人恨公去何遽。
- 公在南漳甫三年，仁政率起百年慕。
- 在民條目皆可書，及人惠愛何勝數。
- 農歌田野士歌學，工歌市廛商歌路。
- 攀轅無願以公歸，斷鞅必欲留公住。
- 天子愛民南北均，豈暇私漳一隅故。
- 命公乘軺使荆湖，歷訪民瘼清民蠹。
- 况曰古來用武地，直瞰中原正門戶。
- 英才分布豈偶然，籌畫端爲恢拓具。
- 北視敵衆紛蠢蠢，義槩寧無激衷素。
- 挽河洗兵特餘功，不日入爲聖明輔。
- 沃心迪德文太平，上窺周召參伊傅。
- 鯫生忝出陶鎔下，日望清光日以阻。
- 闔門惟知自好修，何敢越分求攀附。
- 竊幸斯道有主盟，用舍行藏無所與。

## 拼音

- qian2 nian2 bang1 ren2 ying2 gong1 lai2 ， ren2 ren2 xi3 gong1 lai2 he2 mu4 。
- jin1 nian2 bang1 ren2 song4 gong1 qu4 ， ren2 ren2 hen4 gong1 qu4 he2 ju4 。
- gong1 zai4 nan2 zhang1 fu3 san1 nian2 ， ren2 zheng4 lü4 qi3 bai3 nian2 mu4 。
- zai4 min2 tiao2 mu4 jie1 ke3 shu1 ， ji2 ren2 hui4 ai4 he2 sheng4 shu4 。
- nong2 ge1 tian2 ye3 shi4 ge1 xue2 ， gong1 ge1 shi4 chan2 shang1 ge1 lu4 。
- pan1 yuan2 wu2 yuan4 yi3 gong1 gui1 ， duan4 yang1 bi4 yu4 liu2 gong1 zhu4 。
- tian1 zi3 ai4 min2 nan2 bei3 jun1 ， qi3 xia2 si1 zhang1 yi4 yu2 gu4 。
- ming4 gong1 cheng2 yao2 shi3 jing1 hu2 ， li4 fang3 min2 mo4 qing1 min2 du4 。
- kuang4 yue1 gu3 lai2 yong4 wu3 di4 ， zhi2 kan4 zhong1 yuan2 zheng4 men2 hu4 。
- ying1 cai2 fen1 bu4 qi3 ou3 ran2 ， chou2 hua4 duan1 wei2 hui1 tuo4 ju4 。
- bei3 shi4 di2 zhong4 fen1 chun3 chun3 ， yi4 gai4 ning2 wu2 ji1 zhong1 su4 。
- wan3 he2 xi3 bing1 te4 yu2 gong1 ， bu2 ri4 ru4 wei2 sheng4 ming2 fu3 。
- wo4 xin1 di2 de2 wen2 tai4 ping2 ， shang4 kui1 zhou1 zhao4 can1 yi1 fu4 。
- zou1 sheng1 tian3 chu1 tao2 rong2 xia4 ， ri4 wang4 qing1 guang1 ri4 yi3 zu3 。
- he2 men2 wei2 zhi1 zi4 hao4 xiu1 ， he2 gan3 yue4 fen1 qiu2 pan1 fu4 。
- qie4 xing4 si1 dao4 you3 zhu3 meng2 ， yong4 she3 xing2 cang2 wu2 suo3 yu3 。

## 注释

## 译文

## 赏析
