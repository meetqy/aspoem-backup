---
id: chen-chun-he-fu-si-cheng-xi-yu-er-shi-liu-yun
title: 賀傅寺丞喜雨二十六韻
titlePinyin: he4 fu4 si4 cheng2 xi3 yu3 er4 shi2 liu4 yun4
titleSlug: he-fu-si-cheng-xi-yu-er-shi-liu-yun
author: 陳淳
authorPinyin: chen2 chun2
authorSlug: chen-chun
dynasty: 唐
dynastyPinyin: tang2
dynastySlug: tang
tags: [] 
---

## 正文

- 去冬九旬已渴雨，那意今春渴尤苦。
- 自開正元越三月，生意全蟄不闖吐。
- 陽威烈烈熾盛夏，田野熬熬劇焦釜。
- 新秧既長且乾萎，播種無由可入土。
- 農民望雨若倒垂，類嘆天命我無所。
- 太守念膺民命寄，如傷體膚痛心膂。
- 奔禱山川社稷前，下及百祠靡不舉。
- 壇告雷師雷莫聞，江叩龍神龍弗顧。
- 間或沾洒隨即收，翹想霶霈殊烏有。
- 日切一日不遑寧，直欲伐牲實籩俎。
- 精虔充積四十朝，幽明貫徹忽無阻。
- 季春望夜五鼓餘，瓦鳴琢琢簷垂縷。
- 起來四顧雲黑暝，阿香驅車震鼉鼓。
- 甘霔一番復一番，達晝傾盆莫之禦。
- 東阡西陌土膏溶，負耒荷鋤翕旁午。
- 父語其子兄語弟，或曰我侯感格故。
- 滴滴皆是真珠飯，天救我民賜我哺。
- 非我下民能動天，侯澤我民如父母。
- 既優既渥尚未已，實穎實栗决可睹。
- 人解戚容爲懽忻，歲轉凶兆爲豐阜。
- 從知天人本一機，氣脈流通有如許。
- 端猶影響應形聲，證驗昭昭真足數。
- 亦侯作霖大手段，家學淵源傳自古。
- 豈徒蕞爾南漳濱，特私所惠偏一塢。
- 抑將天下濟蒼生，行赴九重大用汝。

## 拼音

- qu4 dong1 jiu3 xun2 yi3 ke3 yu3 ， na4 yi4 jin1 chun1 ke3 you2 ku3 。
- zi4 kai1 zheng4 yuan2 yue4 san1 yue4 ， sheng1 yi4 quan2 zhe2 bu4 chuang3 tu3 。
- yang2 wei1 lie4 lie4 chi4 sheng4 xia4 ， tian2 ye3 ao2 ao2 ju4 jiao1 fu3 。
- xin1 yang1 ji4 chang2 qie3 qian2 wei3 ， bo1 zhong3 wu2 you2 ke3 ru4 tu3 。
- nong2 min2 wang4 yu3 ruo4 dao4 chui2 ， lei4 tan4 tian1 ming4 wo3 wu2 suo3 。
- tai4 shou3 nian4 ying1 min2 ming4 ji4 ， ru2 shang1 ti3 fu1 tong4 xin1 lü3 。
- ben1 dao3 shan1 chuan1 she4 ji4 qian2 ， xia4 ji2 bai3 ci2 mi2 bu4 ju3 。
- tan2 gao4 lei2 shi1 lei2 mo4 wen2 ， jiang1 kou4 long2 shen2 long2 fu2 gu4 。
- jian4 huo4 zhan1 sa3 sui2 ji2 shou1 ， qiao2 xiang3 pang1 pei4 shu1 wu1 you3 。
- ri4 qie4 yi2 ri4 bu4 huang2 ning2 ， zhi2 yu4 fa2 sheng1 shi2 bian1 zu3 。
- jing1 qian2 chong1 ji1 si4 shi2 chao2 ， you1 ming2 guan4 che4 hu1 wu2 zu3 。
- ji4 chun1 wang4 ye4 wu3 gu3 yu2 ， wa3 ming2 zhuo2 zhuo2 yan2 chui2 lü3 。
- qi3 lai2 si4 gu4 yun2 hei1 ming2 ， a1 xiang1 qu1 ju1 zhen4 tuo2 gu3 。
- gan1 shu4 yi4 fan1 fu4 yi4 fan1 ， da2 zhou4 qing1 pen2 mo4 zhi1 yu4 。
- dong1 qian1 xi1 mo4 tu3 gao1 rong2 ， fu4 lei3 he2 chu2 xi1 pang2 wu3 。
- fu4 yu3 qi2 zi3 xiong1 yu3 di4 ， huo4 yue1 wo3 hou2 gan3 ge2 gu4 。
- di1 di1 jie1 shi4 zhen1 zhu1 fan4 ， tian1 jiu4 wo3 min2 ci4 wo3 bu3 。
- fei1 wo3 xia4 min2 neng2 dong4 tian1 ， hou2 ze2 wo3 min2 ru2 fu4 mu3 。
- ji4 you1 ji4 wo4 shang4 wei4 yi3 ， shi2 ying3 shi2 li4 jue2 ke3 du3 。
- ren2 jie3 qi1 rong2 wei2 huan1 xin1 ， sui4 zhuan3 xiong1 zhao4 wei2 feng1 fu4 。
- cong2 zhi1 tian1 ren2 ben3 yi4 ji1 ， qi4 mai4 liu2 tong1 you3 ru2 xu1 。
- duan1 you2 ying3 xiang3 ying1 xing2 sheng1 ， zheng4 yan4 zhao1 zhao1 zhen1 zu2 shu4 。
- yi4 hou2 zuo4 lin2 da4 shou3 duan4 ， jia1 xue2 yuan1 yuan2 chuan2 zi4 gu3 。
- qi3 tu2 zui4 er3 nan2 zhang1 bin1 ， te4 si1 suo3 hui4 pian1 yi2 wu4 。
- yi4 jiang1 tian1 xia4 ji4 cang1 sheng1 ， xing2 fu4 jiu3 chong2 da4 yong4 ru3 。

## 注释

## 译文

## 赏析
