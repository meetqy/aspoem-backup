---
id: chen-chun-jin-suo-zhi-zeng-wang-shi-zi
title: 謹所之贈王氏子
titlePinyin: jin3 suo3 zhi1 zeng4 wang2 shi4 zi3
titleSlug: jin-suo-zhi-zeng-wang-shi-zi
author: 陳淳
authorPinyin: chen2 chun2
authorSlug: chen-chun
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我贈王氏子，作此謹所之。
- 之子何所喜，喜有近道資。
- 妙齡正弱冠，立志已不卑。
- 與之語則解，知弗流俗隨。
- 今聞欲有行，問之如何其。
- 曰取天下友，曰求天下師。
- 斯言美則美，乃大人之爲。
- 在子則太早，恐非其所宜。
- 去聖嗟已遠，名家好相持。
- 師者每異戶，友焉亦多岐。
- 志稚未堅定，焉保無轉移。
- 識嫩未的確，那知真是非。
- 同人遽于野，懔乎其亦危。
- 既慕聖賢學，須循聖賢規。
- 聖功有次序，躐進徒爾疲。
- 非益欲速成，孔深闕童譏。
- 登高必自下，子思端不欺。
- 道爾求諸遠，孟軻尤所嗤。
- 小學極纖悉，無非固骸肌。
- 洒掃進退間，三千其威儀。
- 子曾與周旋，有虧已無虧。
- 大學入德門，綱條備無遺。
- 開端在格物，大當致吾知。
- 子曾與講貫，有疑已無疑。
- 語孟兩部書，坦坦無嶢崎。
- 盡是平實語，中藴至寶輝。
- 子曾得其趣，抑爾獵其皮。
- 入道貴有主，何須事支離。
- 進德貴著實，何容慕新奇。
- 後生所可畏，不在華藻摛。
- 亦非記覽博，亦匪談辨飛。
- 勇往識其正，路頭不參差。
- 終始一敬入，絕無傲岸私。
- 驅車萬里道，最謹發軔時。
- 豪釐稍有差，千里謬莫追。
- 志學錯所學，從心竟相違。
- 知止失所止，能得之者希。
- 康莊大通衢，無用徑捷窺。
- 章韶大雅音，不必轉調吹。
- 美璞要成器，切戒浪琢鎚。
- 良苗善保養，粢盛方可期。
- 惜茲少壯力，正宜自鞭治。
- 一一務下學，俛焉日孜孜。
- 聖門縝密功，不容漏毫絲。
- 真積中欠缺，虛勞外奔馳。
- 雜乎其胸臆，决墮狂與癡。
- 不爲子行喜，抑爲子行悲。
- 子既扣我門，吾何吝子醫。
- 不覺寫肝肺，有此諄諄詞。
- 此理無强聒，姑以誠吾思。
- 於乎王氏子，念我謹所之。

## 拼音

- wo3 zeng4 wang2 shi4 zi3 ， zuo4 ci3 jin3 suo3 zhi1 。
- zhi1 zi3 he2 suo3 xi3 ， xi3 you3 jin4 dao4 zi1 。
- miao4 ling2 zheng4 ruo4 guan4 ， li4 zhi4 yi3 bu4 bei1 。
- yu3 zhi1 yu3 ze2 jie3 ， zhi1 fu2 liu2 su2 sui2 。
- jin1 wen2 yu4 you3 xing2 ， wen4 zhi1 ru2 he2 qi2 。
- yue1 qu3 tian1 xia4 you3 ， yue1 qiu2 tian1 xia4 shi1 。
- si1 yan2 mei3 ze2 mei3 ， nai3 da4 ren2 zhi1 wei2 。
- zai4 zi3 ze2 tai4 zao3 ， kong3 fei1 qi2 suo3 yi2 。
- qu4 sheng4 jie1 yi3 yuan3 ， ming2 jia1 hao3 xiang1 chi2 。
- shi1 zhe3 mei3 yi4 hu4 ， you3 yan1 yi4 duo1 qi2 。
- zhi4 zhi4 wei4 jian1 ding4 ， yan1 bao3 wu2 zhuan3 yi2 。
- shi2 nen4 wei4 de0 que4 ， na4 zhi1 zhen1 shi4 fei1 。
- tong2 ren2 ju4 yu2 ye3 ， lin3 hu1 qi2 yi4 wei1 。
- ji4 mu4 sheng4 xian2 xue2 ， xu1 xun2 sheng4 xian2 gui1 。
- sheng4 gong1 you3 ci4 xu4 ， lie4 jin4 tu2 er3 pi2 。
- fei1 yi4 yu4 su4 cheng2 ， kong3 shen1 que4 tong2 ji1 。
- deng1 gao1 bi4 zi4 xia4 ， zi3 si1 duan1 bu4 qi1 。
- dao4 er3 qiu2 zhu1 yuan3 ， meng4 ke1 you2 suo3 chi1 。
- xiao3 xue2 ji2 xian1 xi1 ， wu2 fei1 gu4 hai2 ji1 。
- sa3 sao3 jin4 tui4 jian4 ， san1 qian1 qi2 wei1 yi2 。
- zi3 ceng2 yu3 zhou1 xuan2 ， you3 kui1 yi3 wu2 kui1 。
- da4 xue2 ru4 de2 men2 ， gang1 tiao2 bei4 wu2 yi2 。
- kai1 duan1 zai4 ge2 wu4 ， da4 dang1 zhi4 wu2 zhi1 。
- zi3 ceng2 yu3 jiang3 guan4 ， you3 yi2 yi3 wu2 yi2 。
- yu3 meng4 liang3 bu4 shu1 ， tan3 tan3 wu2 yao2 qi2 。
- jin4 shi4 ping2 shi2 yu3 ， zhong1 yun4 zhi4 bao3 hui1 。
- zi3 ceng2 de2 qi2 qu4 ， yi4 er3 lie4 qi2 pi2 。
- ru4 dao4 gui4 you3 zhu3 ， he2 xu1 shi4 zhi1 li2 。
- jin4 de2 gui4 zhu4 shi2 ， he2 rong2 mu4 xin1 qi2 。
- hou4 sheng1 suo3 ke3 wei4 ， bu2 zai4 hua2 zao3 chi1 。
- yi4 fei1 ji4 lan3 bo2 ， yi4 fei3 tan2 bian4 fei1 。
- yong3 wang3 shi2 qi2 zheng4 ， lu4 tou2 bu4 can1 cha4 。
- zhong1 shi3 yi2 jing4 ru4 ， jue2 wu2 ao4 an4 si1 。
- qu1 ju1 wan4 li3 dao4 ， zui4 jin3 fa1 ren4 shi2 。
- hao2 li2 shao1 you3 cha4 ， qian1 li3 miu4 mo4 zhui1 。
- zhi4 xue2 cuo4 suo3 xue2 ， cong2 xin1 jing4 xiang1 wei2 。
- zhi1 zhi3 shi1 suo3 zhi3 ， neng2 de2 zhi1 zhe3 xi1 。
- kang1 zhuang1 da4 tong1 qu2 ， wu2 yong4 jing4 jie2 kui1 。
- zhang1 shao2 da4 ya3 yin1 ， bu2 bi4 zhuan3 diao4 chui1 。
- mei3 pu2 yao4 cheng2 qi4 ， qie4 jie4 lang4 zhuo2 chui2 。
- liang2 miao2 shan4 bao3 yang3 ， zi1 sheng4 fang1 ke3 qi1 。
- xi1 zi1 shao3 zhuang4 li4 ， zheng4 yi2 zi4 bian1 zhi4 。
- yi1 yi1 wu4 xia4 xue2 ， fu3 yan1 ri4 zi1 zi1 。
- sheng4 men2 zhen3 mi4 gong1 ， bu4 rong2 lou4 hao2 si1 。
- zhen1 ji1 zhong1 qian4 que1 ， xu1 lao2 wai4 ben1 chi2 。
- za2 hu1 qi2 xiong1 yi4 ， jue2 duo4 kuang2 yu3 chi1 。
- bu4 wei2 zi3 xing2 xi3 ， yi4 wei2 zi3 xing2 bei1 。
- zi3 ji4 kou4 wo3 men2 ， wu2 he2 lin4 zi3 yi1 。
- bu4 jue2 xie3 gan1 fei4 ， you3 ci3 zhun1 zhun1 ci2 。
- ci3 li3 wu2 qiang2 guo1 ， gu1 yi3 cheng2 wu2 si1 。
- yu2 hu1 wang2 shi4 zi3 ， nian4 wo3 jin3 suo3 zhi1 。

## 注释

## 译文

## 赏析
