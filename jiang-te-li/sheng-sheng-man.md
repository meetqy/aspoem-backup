---
id: jiang-te-li-sheng-sheng-man
title: 声声慢
titlePinyin: sheng1 sheng1 man4
titleSlug: sheng-sheng-man
author: 姜特立
authorPinyin: jiang1 te4 li4
authorSlug: jiang-te-li
dynasty: 宋
dynastyPinyin: song4
dynastySlug: song
tags: []
---

## 正文

- 云迷越岫，枫冷吴江，天香忽到人寰。
- 满额涂黄，别更一种施丹。
- 天教素秋独步，笑同时、霜菊秋兰。
- 最好处，向水阶月地，把酒相看。
- 应有骚人雅韵，将胆瓶筠管，簇向屏山。
- 野店云房，争待结屋中间。
- 无奈猖狂老子，架巢卧、风露清闲。
- 待早晚，约姮娥、同住广寒。

## 拼音

- yun2 mi2 yue4 xiu4 ， feng1 leng3 wu2 jiang1 ， tian1 xiang1 hu1 dao4 ren2 huan2 。
- man3 e2 tu2 huang2 ， bie2 geng4 yi4 zhong3 shi1 dan1 。
- tian1 jiao4 su4 qiu1 du2 bu4 ， xiao4 tong2 shi2 、 shuang1 ju2 qiu1 lan2 。
- zui4 hao3 chu4 ， xiang4 shui3 jie1 yue4 di4 ， ba3 jiu3 xiang1 kan4 。
- ying1 you3 sao1 ren2 ya3 yun4 ， jiang1 dan3 ping2 yun2 guan3 ， cu4 xiang4 ping2 shan1 。
- ye3 dian4 yun2 fang2 ， zheng1 dai4 jie2 wu1 zhong1 jian1 。
- wu2 nai4 chang1 kuang2 lao3 zi3 ， jia4 chao2 wo4 、 feng1 lu4 qing1 xian2 。
- dai4 zao3 wan3 ， yue1 heng2 e2 、 tong2 zhu4 guang3 han2 。

## 注释

## 译文

## 赏析
