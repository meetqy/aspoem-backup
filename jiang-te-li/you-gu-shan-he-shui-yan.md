---
id: jiang-te-li-you-gu-shan-he-shui-yan
title: 游鼓山喝水巖
titlePinyin: you2 gu3 shan1 he1 shui3 yan2
titleSlug: you-gu-shan-he-shui-yan
author: 姜特立
authorPinyin: jiang1 te4 li4
authorSlug: jiang-te-li
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昔聞鼓山名，未到鼓山寺。
- 勝游不易得，一失恐難值。
- 今朝忽勇猛，便作入山計。
- 雖無濟勝具，尚可策疲致。
- 松下止呵導，山前屏車騎。
- 仰窺白雲峰，俯躡青螺髻。
- 半天開佛剎，傑閣照金翠。
- 路窮兩崖間，巨石擘元氣。
- 何年瀉白虹，一喝回狂勢。
- 衝波落山後，餘力泄厚地。
- 山靈畏定力，仙鬼吝幽閟。
- 至今千仞底，不見波流駛。
- 尋師水倒回，卓錫泉湧沸。
- 異事驚倒人，此理本無二。
- 亭邊數蒼石，刻畫幾大字。
- 顧憐身後名，慘戚當時意。
- 茫茫千萬古，存滅可勝記。
- 灰劫同一盡，要自濟兒戲。
- 不如生前酒，對石聊一醉。
- 醉到無何鄉，却就僧床睡。

## 拼音

- xi1 wen2 gu3 shan1 ming2 ， wei4 dao4 gu3 shan1 si4 。
- sheng4 you2 bu2 yi4 de2 ， yi4 shi1 kong3 nan2 zhi2 。
- jin1 zhao1 hu1 yong3 meng3 ， bian4 zuo4 ru4 shan1 ji4 。
- sui1 wu2 ji4 sheng4 ju4 ， shang4 ke3 ce4 pi2 zhi4 。
- song1 xia4 zhi3 he1 dao3 ， shan1 qian2 ping2 ju1 qi2 。
- yang3 kui1 bai2 yun2 feng1 ， fu3 nie4 qing1 luo2 ji4 。
- ban4 tian1 kai1 fo2 cha4 ， jie2 ge2 zhao4 jin1 cui4 。
- lu4 qiong2 liang3 ya2 jian4 ， ju4 shi2 bo4 yuan2 qi4 。
- he2 nian2 xie4 bai2 hong2 ， yi4 he1 hui2 kuang2 shi4 。
- chong1 bo1 luo4 shan1 hou4 ， yu2 li4 xie4 hou4 di4 。
- shan1 ling2 wei4 ding4 li4 ， xian1 gui3 lin4 you1 bi4 。
- zhi4 jin1 qian1 ren4 di3 ， bu2 jian4 bo1 liu2 shi3 。
- xun2 shi1 shui3 dao3 hui2 ， zhuo2 xi1 quan2 yong3 fei4 。
- yi4 shi4 jing1 dao3 ren2 ， ci3 li3 ben3 wu2 er4 。
- ting2 bian1 shu4 cang1 shi2 ， ke4 hua4 ji1 da4 zi4 。
- gu4 lian2 shen1 hou4 ming2 ， can3 qi1 dang1 shi2 yi4 。
- mang2 mang2 qian1 wan4 gu3 ， cun2 mie4 ke3 sheng4 ji4 。
- hui1 jie2 tong2 yi2 jin4 ， yao4 zi4 ji4 er2 xi4 。
- bu4 ru2 sheng1 qian2 jiu3 ， dui4 shi2 liao2 yi2 zui4 。
- zui4 dao4 wu2 he2 xiang1 ， que4 jiu4 seng1 chuang2 shui4 。

## 注释

## 译文

## 赏析
