---
id: jiang-te-li-sui-zai-shao-xi-jia-yin-zhe-dong-xi-da-han-pang-lian-jiang-huai-zhi-qiu-bao-yu-shui-fa-tian-mu-piao-min-lu-jin-he-jia-er-su-chang-da-qian-xiao-ren-qu-li-zheng-yun-qu-wu-gu-su-shun-liu-er-xia-ri-ye-bu-zhi-you-qu-dong-sui-mu-duo-yu-lian-mian-zhi-chun-ban-wei-you-qing-yi-ren-qing-you-men-liao-shu-shu-yu-yi-bei-cai-yao-zhe-zhi-ci-zhi-gong-zhuo-gu-suo-bu-ji-ye-yi-mao-zhong-chun-zuo
title: 歲在紹熙甲寅浙東西大旱旁連江淮至秋暴雨水發天目漂民廬浸禾稼而蘇常大歉小人趨利爭運衢婺穀粟順流而下日夜不止又去冬歲暮多雨連綿至春半未有晴意人情憂悶聊書數語以備采謠者至辭之工拙固所不計也乙卯仲春作
titlePinyin: sui4 zai4 shao4 xi1 jia3 yin2 zhe4 dong1 xi1 da4 han4 pang2 lian2 jiang1 huai2 zhi4 qiu1 bao4 yu3 shui3 fa1 tian1 mu4 piao1 min2 lu2 jin4 he2 jia4 er2 su1 chang2 da4 qian4 xiao3 ren2 qu1 li4 zheng1 yun4 qu2 wu4 gu3 su4 shun4 liu2 er2 xia4 ri4 ye4 bu4 zhi3 you4 qu4 dong1 sui4 mu4 duo1 yu3 lian2 mian2 zhi4 chun1 ban4 wei4 you3 qing2 yi4 ren2 qing2 you1 men4 liao2 shu1 shu4 yu3 yi3 bei4 cai3 yao2 zhe3 zhi4 ci2 zhi1 gong1 zhuo1 gu4 suo3 bu2 ji4 ye3 yi3 mao3 zhong4 chun1 zuo4
titleSlug: sui-zai-shao-xi-jia-yin-zhe-dong-xi-da-han-pang-lian-jiang-huai-zhi-qiu-bao-yu-shui-fa-tian-mu-piao-min-lu-jin-he-jia-er-su-chang-da-qian-xiao-ren-qu-li-zheng-yun-qu-wu-gu-su-shun-liu-er-xia-ri-ye-bu-zhi-you-qu-dong-sui-mu-duo-yu-lian-mian-zhi-chun-ban-wei-you-qing-yi-ren-qing-you-men-liao-shu-shu-yu-yi-bei-cai-yao-zhe-zhi-ci-zhi-gong-zhuo-gu-suo-bu-ji-ye-yi-mao-zhong-chun-zuo
author: 姜特立
authorPinyin: jiang1 te4 li4
authorSlug: jiang-te-li
dynasty: 唐
dynastyPinyin: tang2
dynastySlug: tang
tags: [] 
---

## 正文

- 去年數州旱，秋雨漂民廬。
- 今年復春霖，赤子憂爲魚。
- 不見日月旋，但見霰雪俱。
- 處者絕營爲，出者困泥塗。
- 近山不可樵，平地不得鉏。
- 有壤莫糞田，有火莫燒畬。
- 花木淡慘慘，麥苗冷踈踈。
- 張王階下苔，寒酸井邊蔬。
- 上天胡不仁，蒼生一何辜。
- 傳聞常潤間，流殍滿路衢。
- 鄞江禍尤酷，越山復何如。
- 米鄉已無積，山郡豈有餘。
- 小人急眼前，負販日夜趨。
- 只知利一己，豈暇卹里閭。
- 屈指至秋成，未可保無虞。
- 堯湯備先具，庶冀收桑榆。

## 拼音

- qu4 nian2 shu4 zhou1 han4 ， qiu1 yu3 piao1 min2 lu2 。
- jin1 nian2 fu4 chun1 lin2 ， chi4 zi3 you1 wei2 yu2 。
- bu2 jian4 ri4 yue4 xuan2 ， dan4 jian4 xian4 xue3 ju4 。
- chu3 zhe3 jue2 ying2 wei2 ， chu1 zhe3 kun4 ni2 tu2 。
- jin4 shan1 bu4 ke3 qiao2 ， ping2 di4 bu4 de2 chu2 。
- you3 rang3 mo4 fen4 tian2 ， you3 huo3 mo4 shao1 she1 。
- hua1 mu4 dan4 can3 can3 ， mai4 miao2 leng3 shu1 shu1 。
- zhang1 wang2 jie1 xia4 tai2 ， han2 suan1 jing3 bian1 shu1 。
- shang4 tian1 hu2 bu4 ren2 ， cang1 sheng1 yi4 he2 gu1 。
- chuan2 wen2 chang2 run4 jian4 ， liu2 piao3 man3 lu4 qu2 。
- yin2 jiang1 huo4 you2 ku4 ， yue4 shan1 fu4 he2 ru2 。
- mi3 xiang1 yi3 wu2 ji1 ， shan1 jun4 qi3 you3 yu2 。
- xiao3 ren2 ji2 yan3 qian2 ， fu4 fan4 ri4 ye4 qu1 。
- zhi1 zhi1 li4 yi4 ji3 ， qi3 xia2 xu4 li3 lü2 。
- qu1 zhi3 zhi4 qiu1 cheng2 ， wei4 ke3 bao3 wu2 yu2 。
- yao2 tang1 bei4 xian1 ju4 ， shu4 ji4 shou1 sang1 yu2 。

## 注释

## 译文

## 赏析
