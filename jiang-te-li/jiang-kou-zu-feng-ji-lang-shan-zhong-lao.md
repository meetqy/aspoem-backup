---
id: jiang-te-li-jiang-kou-zu-feng-ji-lang-shan-zhong-lao
title: 江口阻風寄琅山衷老
titlePinyin: jiang1 kou3 zu3 feng1 ji4 lang2 shan1 zhong1 lao3
titleSlug: jiang-kou-zu-feng-ji-lang-shan-zhong-lao
author: 姜特立
authorPinyin: jiang1 te4 li4
authorSlug: jiang-te-li
dynasty: 唐
dynastyPinyin: tang2
dynastySlug: tang
tags: [] 
---

## 正文

- 人間有浄境，咫尺不易通。
- 今朝解塵縛，始到天人宮。
- 疊嶂擁崔嵬，夏木鬰青葱。
- 白鳥巢半山，掩映畫圖中。
- 高低闢窗牖，綠陰翳芳叢。
- 境寂意自佳，坐久心彌空。
- 更茲主人賢，晤語禪味融。
- 歸途若有得，便欲超樊籠。
- 奈此塵緣深，蹤跡如驚鴻。
- 驅車出蘭若，俯首坐踈篷。
- 連日滯江干，風雨渺冥濛。
- 緬懷支道林，此會何時逢。

## 拼音

- ren2 jian4 you3 jing4 jing4 ， zhi3 chi3 bu2 yi4 tong1 。
- jin1 zhao1 jie3 chen2 fu4 ， shi3 dao4 tian1 ren2 gong1 。
- die2 zhang4 yong1 cui1 wei2 ， xia4 mu4 yu4 qing1 cong1 。
- bai2 niao3 chao2 ban4 shan1 ， yan3 ying4 hua4 tu2 zhong1 。
- gao1 di1 pi4 chuang1 you3 ， lü4 yin1 yi4 fang1 cong2 。
- jing4 ji4 yi4 zi4 jia1 ， zuo4 jiu3 xin1 mi2 kong1 。
- geng4 zi1 zhu3 ren2 xian2 ， wu4 yu3 shan4 wei4 rong2 。
- gui1 tu2 ruo4 you3 de2 ， bian4 yu4 chao1 fan2 long2 。
- nai4 ci3 chen2 yuan2 shen1 ， zong1 ji4 ru2 jing1 hong2 。
- qu1 ju1 chu1 lan2 ruo4 ， fu3 shou3 zuo4 shu1 peng2 。
- lian2 ri4 zhi4 jiang1 gan1 ， feng1 yu3 miao3 ming2 meng2 。
- mian3 huai2 zhi1 dao4 lin2 ， ci3 hui4 he2 shi2 feng2 。

## 注释

## 译文

## 赏析
