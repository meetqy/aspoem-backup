---
id: jiang-te-li-ci-yun-zhong-zhi-he-zhu
title: 次韻仲志荷珠
titlePinyin: ci4 yun4 zhong4 zhi4 he2 zhu1
titleSlug: ci-yun-zhong-zhi-he-zhu
author: 姜特立
authorPinyin: jiang1 te4 li4
authorSlug: jiang-te-li
dynasty: 唐
dynastyPinyin: tang2
dynastySlug: tang
tags: [] 
---

## 正文

- 觀彼雨中荷，跳珠自涓滴。
- 初集尚端停，稍多還倚側。
- 虛明是本體，不受世鑽刻。
- 初疑鮫人泣，淚向盤中擲。
- 又疑石筍街，拋灑天不惜。
- 但見漾玻瓈，詎容登几格。
- 高低相依映，傾瀉才咫尺。
- 瀏灕丹砂汞，晃蕩摩尼色。
- 照乘儻見收，價恐千金直。
- 日乾風勢定，泯若無留迹。
- 固知造化巧，又似兒女劇。

## 拼音

- guan1 bi3 yu3 zhong1 he2 ， tiao4 zhu1 zi4 juan1 di1 。
- chu1 ji2 shang4 duan1 ting2 ， shao1 duo1 huan2 yi3 ce4 。
- xu1 ming2 shi4 ben3 ti3 ， bu2 shou4 shi4 zuan1 ke4 。
- chu1 yi2 jiao1 ren2 qi4 ， lei4 xiang4 pan2 zhong1 zhi4 。
- you4 yi2 shi2 sun3 jie1 ， pao1 sa3 tian1 bu4 xi1 。
- dan4 jian4 yang4 bo1 li2 ， ju4 rong2 deng1 ji3 ge2 。
- gao1 di1 xiang1 yi1 ying4 ， qing1 xie4 cai2 zhi3 chi3 。
- liu2 li2 dan1 sha1 gong3 ， huang4 dang4 mo2 ni2 se4 。
- zhao4 cheng2 tang3 jian4 shou1 ， jia4 kong3 qian1 jin1 zhi2 。
- ri4 qian2 feng1 shi4 ding4 ， min3 ruo4 wu2 liu2 ji4 。
- gu4 zhi1 zao4 hua4 qiao3 ， you4 si4 er2 nü3 ju4 。

## 注释

## 译文

## 赏析
