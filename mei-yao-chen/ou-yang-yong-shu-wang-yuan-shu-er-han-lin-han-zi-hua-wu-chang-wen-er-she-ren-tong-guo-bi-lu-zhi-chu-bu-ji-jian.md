---
id: mei-yao-chen-ou-yang-yong-shu-wang-yuan-shu-er-han-lin-han-zi-hua-wu-chang-wen-er-she-ren-tong-guo-bi-lu-zhi-chu-bu-ji-jian
title: 歐陽永叔王原叔二翰林韓子華吳長文二舍人同過弊廬值出不及見
titlePinyin: ou1 yang2 yong3 shu1 wang2 yuan2 shu1 er4 han4 lin2 han2 zi3 hua2 wu2 chang2 wen2 er4 she4 ren2 tong2 guo4 bi4 lu2 zhi2 chu1 bu4 ji2 jian4
titleSlug: ou-yang-yong-shu-wang-yuan-shu-er-han-lin-han-zi-hua-wu-chang-wen-er-she-ren-tong-guo-bi-lu-zhi-chu-bu-ji-jian
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 枯竹爲門扉，不可容車騎。
- 況如鄭廣文，無氊藉賓位。
- 窮冬月破七，貴客聯玉轡。
- 傳騶肅里閭，下榻呼童稚。
- 問我何所往，共留牆上字。
- 兒愚不知誰，金章言照地。
- 既屈卿大夫，恨莫親帚篲。
- 星躔回已高，麟趾寧復至。
- 戢戢鄰巷居，相見竊自喟。
- 豈料瘦老翁，能令賢達至。
- 昔時蓬蒿徑，安有此盛事。

## 拼音

- ku1 zhu2 wei2 men2 fei1 ， bu4 ke3 rong2 ju1 qi2 。
- kuang4 ru2 zheng4 guang3 wen2 ， wu2 zhan1 jie4 bin1 wei4 。
- qiong2 dong1 yue4 po4 qi1 ， gui4 ke4 lian2 yu4 pei4 。
- chuan2 zou1 su4 li3 lü2 ， xia4 ta4 hu1 tong2 zhi4 。
- wen4 wo3 he2 suo3 wang3 ， gong4 liu2 qiang2 shang4 zi4 。
- er2 yu2 bu4 zhi1 shui2 ， jin1 zhang1 yan2 zhao4 di4 。
- ji4 qu1 qing1 da4 fu1 ， hen4 mo4 qin1 zhou3 hui4 。
- xing1 chan2 hui2 yi3 gao1 ， lin2 zhi3 ning2 fu4 zhi4 。
- ji2 ji2 lin2 xiang4 ju1 ， xiang1 jian4 qie4 zi4 kui4 。
- qi3 liao4 shou4 lao3 weng1 ， neng2 ling4 xian2 da2 zhi4 。
- xi1 shi2 peng2 hao1 jing4 ， an1 you3 ci3 sheng4 shi4 。

## 注释

## 译文

## 赏析
