---
id: mei-yao-chen-ci-yun-he-yong-shu-shi-zhen-yu-di-zhu-dian
title: 次韻和永叔石枕與笛竹簟
titlePinyin: ci4 yun4 he2 yong3 shu1 shi2 zhen3 yu3 di2 zhu2 dian4
titleSlug: ci-yun-he-yong-shu-shi-zhen-yu-di-zhu-dian
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 溪上枕部龍卵石，蘄匠簟製蛇皮紋。
- 客從東方一持贈，竹色蒸青石抱雲。
- 磨沙斵骨自含潤，飽霜弔節無留塵。
- 京師貴豪空有力，六月耐此炎蒸劇。
- 旱風赤日吹熱來，大厦高簷任雕飾。
- 頭顱汗匝無富貧，雖有頒冰論官職。
- 官高職重冰則多，日永冰消難更得。
- 唯公掃室施枕簟，迎凉自感東方客。
- 東方客應非俗昏，能使賢人心體適。
- 賢人何以偏伏人，天下才名方赫赫。
- 我吟困窮不可聽，晝夜蚊蚋蒼蠅聲。
- 蠅如遠雞耳初感，蚊若隠雷空際鳴。
- 葛厨頂綻屋蝎墮，菅席中裂麻經橫。
- 平生賦分只煎炒，安有祿玉琉璃清。
- 猶勝昔年杜子美，老走耒陽牛炙死。
- 因思楊惲廢時言，但願人生行樂爾。
- 公今事業在朝廷，去就尤當慎終始。
- 待公睡足秋風來，去奉高談揮麈尾。

## 拼音

- xi1 shang4 zhen3 bu4 long2 luan3 shi2 ， qi2 jiang4 dian4 zhi4 she2 pi2 wen2 。
- ke4 cong2 dong1 fang1 yi4 chi2 zeng4 ， zhu2 se4 zheng1 qing1 shi2 bao4 yun2 。
- mo2 sha1 zhuo2 gu3 zi4 han2 run4 ， bao3 shuang1 diao4 jie2 wu2 liu2 chen2 。
- jing1 shi1 gui4 hao2 kong1 you3 li4 ， liu4 yue4 nai4 ci3 yan2 zheng1 ju4 。
- han4 feng1 chi4 ri4 chui1 re4 lai2 ， da4 sha4 gao1 yan2 ren4 diao1 shi4 。
- tou2 lu2 han4 za1 wu2 fu4 pin2 ， sui1 you3 ban1 bing1 lun4 guan1 zhi2 。
- guan1 gao1 zhi2 zhong4 bing1 ze2 duo1 ， ri4 yong3 bing1 xiao1 nan2 geng4 de2 。
- wei2 gong1 sao3 shi4 shi1 zhen3 dian4 ， ying2 liang2 zi4 gan3 dong1 fang1 ke4 。
- dong1 fang1 ke4 ying1 fei1 su2 hun1 ， neng2 shi3 xian2 ren2 xin1 ti3 shi4 。
- xian2 ren2 he2 yi3 pian1 fu2 ren2 ， tian1 xia4 cai2 ming2 fang1 he4 he4 。
- wo3 yin2 kun4 qiong2 bu4 ke3 ting1 ， zhou4 ye4 wen2 rui4 cang1 ying2 sheng1 。
- ying2 ru2 yuan3 ji1 er3 chu1 gan3 ， wen2 ruo4 yin3 lei2 kong1 ji4 ming2 。
- ge3 chu2 ding3 zhan4 wu1 xie1 duo4 ， jian1 xi2 zhong1 lie4 ma2 jing1 heng2 。
- ping2 sheng1 fu4 fen1 zhi1 jian1 chao3 ， an1 you3 lu4 yu4 liu2 li2 qing1 。
- you2 sheng4 xi1 nian2 du4 zi3 mei3 ， lao3 zou3 lei3 yang2 niu2 zhi4 si3 。
- yin1 si1 yang2 yun4 fei4 shi2 yan2 ， dan4 yuan4 ren2 sheng1 xing2 le4 er3 。
- gong1 jin1 shi4 ye4 zai4 chao2 ting2 ， qu4 jiu4 you2 dang1 shen4 zhong1 shi3 。
- dai4 gong1 shui4 zu2 qiu1 feng1 lai2 ， qu4 feng4 gao1 tan2 hui1 zhu3 wei3 。

## 注释

## 译文

## 赏析
