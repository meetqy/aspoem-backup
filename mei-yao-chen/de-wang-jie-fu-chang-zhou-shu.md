---
id: mei-yao-chen-de-wang-jie-fu-chang-zhou-shu
title: 得王介甫常州書
titlePinyin: de2 wang2 jie4 fu3 chang2 zhou1 shu1
titleSlug: de-wang-jie-fu-chang-zhou-shu
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 斜封一幅竹膜紙，上有文字十七行。
- 字如瘦棘攢黑刺，文如溫玉爛虹光。
- 別時春風吹榆莢，及此已變蒹葭霜。
- 道途與弟奉親樂，後各失子懷悲傷。
- 到郡紛然因事物，舊守數易承蔽藏。
- 搜姦證繆若治絮，蚤虱盡去煩爨湯。
- 事成條舉作書尺，不肯勞人魚腹將。
- 魚沉魚浮任所適，偶能及我爲非常。
- 勤勤問我詩小傳，國風纔畢葛屨章。
- 昔時許我到聖處，且避俗子多形相。
- 未即寄去慎勿怪，他時不惜傾箱囊。
- 知君亦欲此從事，君智自可施廟堂。
- 何故區區守黄卷，蠹魚尚恥親芸香。
- 我今正值雁南翔，報書與君倒肺腸。
- 直須趁取筋力强，炊粳烹鱸加桂薑。
- 洞庭綠橘包甘漿，舊楚黄橙綿作瓤。
- 東山故遊携舞孃，不飲學舉黄金觴。
- 谿如罨畫水泱泱，刺船靜入白鷺傍。
- 菱葉已枯鏡面凉，月色飛上白石牀。
- 坐看魚躍散星芒，左右寂寂夜何長。
- 烏棲古曲傳吳王，千年萬年歌未央。
- 莫作腐儒針膏肓，莫作健吏繩餓狼。
- 儻如龔遂勸農桑，儻如黄霸致鳳皇。
- 來不來，亦莫愛嘉祥。

## 拼音

- xie2 feng1 yi4 fu2 zhu2 mo2 zhi3 ， shang4 you3 wen2 zi4 shi2 qi1 xing2 。
- zi4 ru2 shou4 ji2 zan3 hei1 ci4 ， wen2 ru2 wen1 yu4 lan4 hong2 guang1 。
- bie2 shi2 chun1 feng1 chui1 yu2 jia2 ， ji2 ci3 yi3 bian4 jian1 jia1 shuang1 。
- dao4 tu2 yu3 di4 feng4 qin1 le4 ， hou4 ge4 shi1 zi3 huai2 bei1 shang1 。
- dao4 jun4 fen1 ran2 yin1 shi4 wu4 ， jiu4 shou3 shu4 yi4 cheng2 bi4 cang2 。
- sou1 jian1 zheng4 mou2 ruo4 zhi4 xu4 ， zao3 shi1 jin4 qu4 fan2 cuan4 tang1 。
- shi4 cheng2 tiao2 ju3 zuo4 shu1 chi3 ， bu4 ken3 lao2 ren2 yu2 fu4 jiang1 。
- yu2 chen2 yu2 fu2 ren4 suo3 shi4 ， ou3 neng2 ji2 wo3 wei2 fei1 chang2 。
- qin2 qin2 wen4 wo3 shi1 xiao3 chuan2 ， guo2 feng1 cai2 bi4 ge3 ju4 zhang1 。
- xi1 shi2 xu1 wo3 dao4 sheng4 chu3 ， qie3 bi4 su2 zi3 duo1 xing2 xiang4 。
- wei4 ji2 ji4 qu4 shen4 wu4 guai4 ， ta1 shi2 bu4 xi1 qing1 xiang1 nang2 。
- zhi1 jun1 yi4 yu4 ci3 cong2 shi4 ， jun1 zhi4 zi4 ke3 shi1 miao4 tang2 。
- he2 gu4 qu1 qu1 shou3 huang2 juan4 ， du4 yu2 shang4 chi3 qin1 yun2 xiang1 。
- wo3 jin1 zheng4 zhi2 yan4 nan2 xiang2 ， bao4 shu1 yu3 jun1 dao3 fei4 chang2 。
- zhi2 xu1 chen4 qu3 jin1 li4 qiang2 ， chui1 jing1 peng1 lu2 jia1 gui4 jiang1 。
- dong4 ting2 lü4 ju2 bao1 gan1 jiang1 ， jiu4 chu3 huang2 cheng2 mian2 zuo4 rang2 。
- dong1 shan1 gu4 you2 xie2 wu3 niang2 ， bu4 yin3 xue2 ju3 huang2 jin1 shang1 。
- xi1 ru2 yan3 hua4 shui3 yang1 yang1 ， ci4 chuan2 jing4 ru4 bai2 lu4 bang4 。
- ling2 ye4 yi3 ku1 jing4 mian4 liang2 ， yue4 se4 fei1 shang4 bai2 shi2 chuang2 。
- zuo4 kan4 yu2 yue4 san4 xing1 mang2 ， zuo3 you4 ji4 ji4 ye4 he2 chang2 。
- wu1 qi1 gu3 qu3 chuan2 wu2 wang2 ， qian1 nian2 wan4 nian2 ge1 wei4 yang1 。
- mo4 zuo4 fu3 ru2 zhen1 gao1 huang1 ， mo4 zuo4 jian4 li4 sheng2 e4 lang2 。
- tang3 ru2 gong1 sui4 quan4 nong2 sang1 ， tang3 ru2 huang2 ba4 zhi4 feng4 huang2 。
- lai2 bu0 lai2 ， yi4 mo4 ai4 jia1 xiang2 。

## 注释

## 译文

## 赏析
