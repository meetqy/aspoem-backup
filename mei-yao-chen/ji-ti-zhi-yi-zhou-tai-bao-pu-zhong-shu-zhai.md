---
id: mei-yao-chen-ji-ti-zhi-yi-zhou-tai-bao-pu-zhong-shu-zhai
title: 寄題知儀州太保蒲中書齋
titlePinyin: ji4 ti2 zhi1 yi2 zhou1 tai4 bao3 pu2 zhong1 shu1 zhai1
titleSlug: ji-ti-zhi-yi-zhou-tai-bao-pu-zhong-shu-zhai
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 中條插遠近，黄河瀉直斜。
- 蒲坂之城在其涯，渠渠碧瓦十萬家。
- 官商工農共擾擾，侯獨理齋窗照紗。
- 侯方守邊聽胡笳，滿屋蓄書凡幾車。
- 他年不按清商樂，亦莫學種東陵瓜。
- 老繫戰馬向庭下，厨架整娖齊籤牙。
- 朝聞鳴雞夕聞鴉，眼昏秋匣生銅花。
- 兒孫誦習且盈耳，客來休論常山蛇。

## 拼音

- zhong1 tiao2 cha1 yuan3 jin4 ， huang2 he2 xie4 zhi2 xie2 。
- pu2 ban3 zhi1 cheng2 zai4 qi2 ya2 ， qu2 qu2 bi4 wa3 shi2 wan4 jia1 。
- guan1 shang1 gong1 nong2 gong4 rao3 rao3 ， hou2 du2 li3 zhai1 chuang1 zhao4 sha1 。
- hou2 fang1 shou3 bian1 ting1 hu2 jia1 ， man3 wu1 xu4 shu1 fan2 ji1 ju1 。
- ta1 nian2 bu2 an4 qing1 shang1 le4 ， yi4 mo4 xue2 zhong3 dong1 ling2 gua1 。
- lao3 xi4 zhan4 ma3 xiang4 ting2 xia4 ， chu2 jia4 zheng3 chuo4 qi2 qian1 ya2 。
- chao2 wen2 ming2 ji1 xi1 wen2 ya1 ， yan3 hun1 qiu1 xia2 sheng1 tong2 hua1 。
- er2 sun1 song4 xi2 qie3 ying2 er3 ， ke4 lai2 xiu1 lun4 chang2 shan1 she2 。

## 注释

## 译文

## 赏析
