---
id: mei-yao-chen-he-liu-yuan-fu-she-ren-le-jiao-shi
title: 和劉原父舍人樂郊詩
titlePinyin: he2 liu2 yuan2 fu4 she4 ren2 le4 jiao1 shi1
titleSlug: he-liu-yuan-fu-she-ren-le-jiao-shi
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 太守東平來，固殊阮步兵。
- 步兵醉乘馿，太守整佩纓。
- 事物既已遺，駕車出東城。
- 園荒久不治，道路生棘荆。
- 地僻人馬入，草間狐兔驚。
- 舊池堙猶窊，遺址巋不平。
- 窊者使之濬，巋者使之營。
- 博野高榭起，陳漁危臺成。
- 榭前東山秀，臺下盧泉清。
- 傍塢梧竹暗，翳水芹藻并。
- 渠渠有深堂，燕賓飛玉觥。
- 芍藥廣陵美，謔贈鄭女情。
- 公子莫言歸，古人未以輕。
- 欲知學山簡，倒載去欹傾。

## 拼音

- tai4 shou3 dong1 ping2 lai2 ， gu4 shu1 ruan3 bu4 bing1 。
- bu4 bing1 zui4 cheng2 lu2 ， tai4 shou3 zheng3 pei4 ying1 。
- shi4 wu4 ji4 yi3 yi2 ， jia4 ju1 chu1 dong1 cheng2 。
- yuan2 huang1 jiu3 bu2 zhi4 ， dao4 lu4 sheng1 ji2 jing1 。
- di4 pi4 ren2 ma3 ru4 ， cao3 jian4 hu2 tu4 jing1 。
- jiu4 chi2 yin1 you2 wa1 ， yi2 zhi3 kui1 bu4 ping2 。
- wa1 zhe3 shi3 zhi1 jun4 ， kui1 zhe3 shi3 zhi1 ying2 。
- bo2 ye3 gao1 xie4 qi3 ， chen2 yu2 wei1 tai2 cheng2 。
- xie4 qian2 dong1 shan1 xiu4 ， tai2 xia4 lu2 quan2 qing1 。
- bang4 wu4 wu2 zhu2 an4 ， yi4 shui3 qin2 zao3 bing4 。
- qu2 qu2 you3 shen1 tang2 ， yan4 bin1 fei1 yu4 gong1 。
- shao2 yao4 guang3 ling2 mei3 ， xue4 zeng4 zheng4 nü3 qing2 。
- gong1 zi3 mo4 yan2 gui1 ， gu3 ren2 wei4 yi3 qing1 。
- yu4 zhi1 xue2 shan1 jian3 ， dao3 zai4 qu4 qi1 qing1 。

## 注释

## 译文

## 赏析
