---
id: mei-yao-chen-zhong-song-yang-ming-shu
title: 重送楊明叔
titlePinyin: zhong4 song4 yang2 ming2 shu1
titleSlug: zhong-song-yang-ming-shu
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 君將會稽去，舊蹟可以嬉。
- 予因狀其美，贈子臨路岐。
- 子不以爲樂，但願有以規。
- 噫吾豈無說，畏子未及裨。
- 既求不語子，吾曷忍子欺。
- 前年子渡淮，夜泊洪澤湄。
- 有鬼稱使者，來告風波期。
- 子時再拜謝，乃被鄰船嗤。
- 逡巡鬼復至，復附船家兒。
- 怒彼慢嗤士，明當使驚危。
- 船兒傍舷迴，走若一足夔。
- 翌日各解舟，出浦風動旗。
- 子獨乘安流，彼受橫浪吹。
- 此事非子傳，焉得他人知。
- 昨逢令弟藴，備述果不疑。
- 越俗素重鬼，慎勿啟其私。
- 子口有仁義，子腹有書詩。
- 子嘗談王道，怪語固未宜。
- 近聞蘇才翁，問子辟者誰。
- 得非外戚侯，子怒已豎眉。
- 今我儻得罪，甘與蘇同之。

## 拼音

- jun1 jiang1 hui4 ji1 qu4 ， jiu4 ji4 ke3 yi3 xi1 。
- yu3 yin1 zhuang4 qi2 mei3 ， zeng4 zi3 lin2 lu4 qi2 。
- zi3 bu4 yi3 wei2 le4 ， dan4 yuan4 you3 yi3 gui1 。
- yi1 wu2 qi3 wu2 shuo1 ， wei4 zi3 wei4 ji2 bi4 。
- ji4 qiu2 bu4 yu3 zi3 ， wu2 he2 ren3 zi3 qi1 。
- qian2 nian2 zi3 du4 huai2 ， ye4 bo2 hong2 ze2 mei2 。
- you3 gui3 cheng1 shi3 zhe3 ， lai2 gao4 feng1 bo1 qi1 。
- zi3 shi2 zai4 bai4 xie4 ， nai3 bei4 lin2 chuan2 chi1 。
- qun1 xun2 gui3 fu4 zhi4 ， fu4 fu4 chuan2 jia1 er2 。
- nu4 bi3 man4 chi1 shi4 ， ming2 dang1 shi3 jing1 wei1 。
- chuan2 er2 bang4 xian2 hui2 ， zou3 ruo4 yi4 zu2 kui2 。
- yi4 ri4 ge4 jie3 zhou1 ， chu1 pu3 feng1 dong4 qi2 。
- zi3 du2 cheng2 an1 liu2 ， bi3 shou4 heng2 lang4 chui1 。
- ci3 shi4 fei1 zi3 chuan2 ， yan1 de2 ta1 ren2 zhi1 。
- zuo2 feng2 ling4 di4 yun4 ， bei4 shu4 guo3 bu4 yi2 。
- yue4 su2 su4 zhong4 gui3 ， shen4 wu4 qi3 qi2 si1 。
- zi3 kou3 you3 ren2 yi4 ， zi3 fu4 you3 shu1 shi1 。
- zi3 chang2 tan2 wang2 dao4 ， guai4 yu3 gu4 wei4 yi2 。
- jin4 wen2 su1 cai2 weng1 ， wen4 zi3 pi4 zhe3 shui2 。
- de2 fei1 wai4 qi1 hou2 ， zi3 nu4 yi3 shu4 mei2 。
- jin1 wo3 tang3 de2 zui4 ， gan1 yu3 su1 tong2 zhi1 。

## 注释

## 译文

## 赏析
