---
id: mei-yao-chen-song-yin-zhan-jia-bu-jian-ling-xian-guan
title: 送尹瞻駕部監靈仙觀
titlePinyin: song4 yin3 zhan1 jia4 bu4 jian1 ling2 xian1 guan1
titleSlug: song-yin-zhan-jia-bu-jian-ling-xian-guan
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 天地如轉磨，屑屑今古人。
- 一落大化手，團品惟其新。
- 不幸積不用，衮衮同埃塵。
- 日月行何窮，過盡千萬春。
- 人生占幾許，百歲猶比晨。
- 君求灊山潛，捨去兩朱輪。
- 願效陶淵明，翦紗爲破巾。
- 山前溪多鱗，山下酒甚醇。
- 看雲舉大杓，杓造舒州民。
- 李白嘗愛之，死生曾與均。
- 此志我亦有，更將猿鳥親。

## 拼音

- tian1 di4 ru2 zhuan3 mo2 ， xie4 xie4 jin1 gu3 ren2 。
- yi2 luo4 da4 hua4 shou3 ， tuan2 pin3 wei2 qi2 xin1 。
- bu2 xing4 ji1 bu2 yong4 ， gun3 gun3 tong2 ai1 chen2 。
- ri4 yue4 xing2 he2 qiong2 ， guo4 jin4 qian1 wan4 chun1 。
- ren2 sheng1 zhan4 ji1 xu1 ， bai3 sui4 you2 bi3 chen2 。
- jun1 qiu2 qian2 shan1 qian2 ， she3 qu4 liang3 zhu1 lun2 。
- yuan4 xiao4 tao2 yuan1 ming2 ， jian3 sha1 wei2 po4 jin1 。
- shan1 qian2 xi1 duo1 lin2 ， shan1 xia4 jiu3 shen4 chun2 。
- kan4 yun2 ju3 da4 shao2 ， shao2 zao4 shu1 zhou1 min2 。
- li3 bai2 chang2 ai4 zhi1 ， si3 sheng1 ceng2 yu3 jun1 。
- ci3 zhi4 wo3 yi4 you3 ， geng4 jiang1 yuan2 niao3 qin1 。

## 注释

## 译文

## 赏析
