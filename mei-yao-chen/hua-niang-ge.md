---
id: mei-yao-chen-hua-niang-ge
title: 花娘歌
titlePinyin: hua1 niang2 ge1
titleSlug: hua-niang-ge
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 花娘十二能歌舞，籍甚聲名居樂府。
- 荏苒其間十四年，朝作行雲暮行雨。
- 格夫氣俊能動人，人能動之無幾許。
- 前歲適從江國來，時因醼席相微語。
- 雖有幽情未得傳，暗結殷勤度寒暑。
- 去春送客出東城，舟中接膝已心傾。
- 自茲稍稍有期約，五月連航並釣行。
- 曲堤別浦無人處，始笑鴛鴦浪得名。
- 爾後頻逢殊嬿婉，各恨從來相見晚。
- 月下花前不暫離，暫離已抵銀河遠。
- 青鳥傳音日幾迴，雞鳴歸去暮還來。
- 經秋度臘無纖失，愛極情專易得猜。
- 前時南圃尋芳卉，小忿不勝投袂起。
- 官私乘釁作威稜，督促倉惶去閭里。
- 蕭蕭風雨滿長溪，一舸翩然逐流水。
- 忽逢小史向城來，泣淚寄言心欲死。
- 願郎日日致青雲，妾已長甘在泥滓。
- 更悲恩意不得終，世事難憑何若此。
- 郎聞茲語痛莫深，天地無窮恨無已。
- 我今爲爾偶成章，便欲緘之託雙鯉。

## 拼音

- hua1 niang2 shi2 er4 neng2 ge1 wu3 ， ji2 shen4 sheng1 ming2 ju1 le4 fu3 。
- ren3 ran3 qi2 jian4 shi2 si4 nian2 ， chao2 zuo4 xing2 yun2 mu4 xing2 yu3 。
- ge2 fu1 qi4 jun4 neng2 dong4 ren2 ， ren2 neng2 dong4 zhi1 wu2 ji1 xu1 。
- qian2 sui4 shi4 cong2 jiang1 guo2 lai2 ， shi2 yin1 yan4 xi2 xiang1 wei1 yu3 。
- sui1 you3 you1 qing2 wei4 de2 chuan2 ， an4 jie2 yin1 qin2 du4 han2 shu3 。
- qu4 chun1 song4 ke4 chu1 dong1 cheng2 ， zhou1 zhong1 jie1 xi1 yi3 xin1 qing1 。
- zi4 zi1 shao1 shao1 you3 qi1 yue1 ， wu3 yue4 lian2 hang2 bing4 diao4 xing2 。
- qu3 di1 bie2 pu3 wu2 ren2 chu3 ， shi3 xiao4 yuan1 yang1 lang4 de2 ming2 。
- er3 hou4 bin1 feng2 shu1 yan4 wan3 ， ge4 hen4 cong2 lai2 xiang1 jian4 wan3 。
- yue4 xia4 hua1 qian2 bu2 zan4 li2 ， zan4 li2 yi3 di3 yin2 he2 yuan3 。
- qing1 niao3 chuan2 yin1 ri4 ji1 hui2 ， ji1 ming2 gui1 qu4 mu4 huan2 lai2 。
- jing1 qiu1 du4 la4 wu2 xian1 shi1 ， ai4 ji2 qing2 zhuan1 yi4 de2 cai1 。
- qian2 shi2 nan2 pu3 xun2 fang1 hui4 ， xiao3 fen4 bu2 sheng4 tou2 mei4 qi3 。
- guan1 si1 cheng2 xin4 zuo4 wei1 leng2 ， du1 cu4 cang1 huang2 qu4 lü2 li3 。
- xiao1 xiao1 feng1 yu3 man3 chang2 xi1 ， yi4 ge3 pian1 ran2 zhu2 liu2 shui3 。
- hu1 feng2 xiao3 shi3 xiang4 cheng2 lai2 ， qi4 lei4 ji4 yan2 xin1 yu4 si3 。
- yuan4 lang2 ri4 ri4 zhi4 qing1 yun2 ， qie4 yi3 chang2 gan1 zai4 ni2 zi3 。
- geng4 bei1 en1 yi4 bu4 de2 zhong1 ， shi4 shi4 nan2 ping2 he2 ruo4 ci3 。
- lang2 wen2 zi1 yu3 tong4 mo4 shen1 ， tian1 di4 wu2 qiong2 hen4 wu2 yi3 。
- wo3 jin1 wei2 er3 ou3 cheng2 zhang1 ， bian4 yu4 jian1 zhi1 tuo1 shuang1 li3 。

## 注释

## 译文

## 赏析
