---
id: mei-yao-chen-ji-xie-kai-feng-zai-xue-zan-shan
title: 寄謝開封宰薛贊善
titlePinyin: ji4 xie4 kai1 feng1 zai3 xue1 zan4 shan4
titleSlug: ji-xie-kai-feng-zai-xue-zan-shan
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 予生多不偶，事事相與背。
- 適從平川役，乃遇河决潰。
- 舟膠在中野，寸步使心痗。
- 誰知赤縣尹，勤恤每外內。
- 文符飭亭長，寇盜虞鼠輩。
- 仍能饋餠餌，童稚仰所賫。
- 今又置酒壺，惠問亦已再。
- 令我清夜飲，是夕值月晦。
- 獨酌效謫僊，而復無影對。
- 如何亡情游，似亦有世態。
- 家人誠可同，况我昨喪配。
- 雖曰預朝裾，左右無粉黛。
- 兀然唯書史，舊學厭瑣碎。
- 欲探文字工，下筆語多礙。
- 却思君西齋，新治虛可愛。
- 燕坐禽鳥寂，吟哦簿書退。
- 此樂吾未如，區區勞覆載。

## 拼音

- yu3 sheng1 duo1 bu4 ou3 ， shi4 shi4 xiang1 yu3 bei4 。
- shi4 cong2 ping2 chuan1 yi4 ， nai3 yu4 he2 jue2 kui4 。
- zhou1 jiao1 zai4 zhong1 ye3 ， cun4 bu4 shi3 xin1 mei4 。
- shui2 zhi1 chi4 xian4 yin3 ， qin2 xu4 mei3 wai4 nei4 。
- wen2 fu2 chi4 ting2 chang2 ， kou4 dao4 yu2 shu3 bei4 。
- reng2 neng2 kui4 bing3 er3 ， tong2 zhi4 yang3 suo3 ji1 。
- jin1 you4 zhi4 jiu3 hu2 ， hui4 wen4 yi4 yi3 zai4 。
- ling4 wo3 qing1 ye4 yin3 ， shi4 xi1 zhi2 yue4 hui4 。
- du2 zhuo2 xiao4 zhe2 xian1 ， er2 fu4 wu2 ying3 dui4 。
- ru2 he2 wang2 qing2 you2 ， si4 yi4 you3 shi4 tai4 。
- jia1 ren2 cheng2 ke3 tong2 ， kuang4 wo3 zuo2 sang1 pei4 。
- sui1 yue1 yu4 chao2 ju1 ， zuo3 you4 wu2 fen3 dai4 。
- wu4 ran2 wei2 shu1 shi3 ， jiu4 xue2 yan4 suo3 sui4 。
- yu4 tan4 wen2 zi4 gong1 ， xia4 bi3 yu3 duo1 ai4 。
- que4 si1 jun1 xi1 zhai1 ， xin1 zhi4 xu1 ke3 ai4 。
- yan4 zuo4 qin2 niao3 ji4 ， yin2 e2 bo2 shu1 tui4 。
- ci3 le4 wu2 wei4 ru2 ， qu1 qu1 lao2 fu4 zai4 。

## 注释

## 译文

## 赏析
