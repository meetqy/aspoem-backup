---
id: mei-yao-chen-he-yong-shu-zhe-zhi-ge
title: 和永叔柘枝歌
titlePinyin: he2 yong3 shu1 zhe4 zhi1 ge1
titleSlug: he-yong-shu-zhe-zhi-ge
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 漁陽三疊音隆隆，紅蕖亂坼當秋風。
- 披香擁霧出妖嫮，嫵眉壯髮翩驚鴻。
- 鏘鏘雜珮離芳渚，珠帽紅靴振金縷。
- 相迎垂手勢如傾，障袂倚歌詞欲吐。
- 最憐應節乍低昂，便轉疾徐皆可覩。
- 飄揚初認雪迴風，躑躅還看繭縈緒。
- 小小寧聞怨曲長，盈盈自解依儔侶。
- 藝奇體妙按者誰，金貂大尹宴清池。
- 綺茵繡幄粲輝映，玳簪珠履何委蛇。
- 是時郊原新退暑，天清氣爽過林墅。
- 淮王載酒昔嘗聞，謝公携妓那能數。
- 始知事簡樂民和，不厭來觀柘枝舞。

## 拼音

- yu2 yang2 san1 die2 yin1 long2 long2 ， hong2 qu2 luan4 che4 dang1 qiu1 feng1 。
- pi1 xiang1 yong1 wu4 chu1 yao1 hu4 ， wu3 mei2 zhuang4 fa4 pian1 jing1 hong2 。
- qiang1 qiang1 za2 pei4 li2 fang1 zhu3 ， zhu1 mao4 hong2 xue1 zhen4 jin1 lü3 。
- xiang1 ying2 chui2 shou3 shi4 ru2 qing1 ， zhang4 mei4 yi3 ge1 ci2 yu4 tu3 。
- zui4 lian2 ying1 jie2 zha4 di1 ang2 ， bian4 zhuan3 ji2 xu2 jie1 ke3 du3 。
- piao1 yang2 chu1 ren4 xue3 hui2 feng1 ， zhi2 zhu2 huan2 kan4 jian3 ying2 xu4 。
- xiao3 xiao3 ning2 wen2 yuan4 qu3 chang2 ， ying2 ying2 zi4 jie3 yi1 chou2 lü3 。
- yi4 qi2 ti3 miao4 an4 zhe3 shui2 ， jin1 diao1 da4 yin3 yan4 qing1 chi2 。
- qi3 yin1 xiu4 wo4 can4 hui1 ying4 ， dai4 zan1 zhu1 lü3 he2 wei1 yi2 。
- shi4 shi2 jiao1 yuan2 xin1 tui4 shu3 ， tian1 qing1 qi4 shuang3 guo4 lin2 shu4 。
- huai2 wang2 zai4 jiu3 xi1 chang2 wen2 ， xie4 gong1 xie2 ji4 na4 neng2 shu4 。
- shi3 zhi1 shi4 jian3 le4 min2 he2 ， bu2 yan4 lai2 guan1 zhe4 zhi1 wu3 。

## 注释

## 译文

## 赏析
