---
id: mei-yao-chen-yi-yun-he-yong-shu-xi-zuo
title: 依韻和永叔戲作
titlePinyin: yi1 yun4 he2 yong3 shu1 xi4 zuo4
titleSlug: yi-yun-he-yong-shu-xi-zuo
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 琵琶轉撥聲繁促，學作饑禽啄寒木。
- 木蠹生蟲細穴深，長啄歊鏗未充腹。
- 朧弦疊響入衆耳，發自深林答空谷。
- 上弦急逼下弦清，正如螗螂捕蟬聲。
- 坐中賓歡呼酒飲，門外客疑將欲行。
- 主人語客客莫去，彈到古樹裂丁丁。
- 內賓外客曾未聽，乍聞此曲無不驚。
- 還憶昭君入胡虜，烏孫帳下邊馬鳴。
- 安知如今有樂事，能使女奚飛玉觥。
- 女奚年小殊流俗，十月單衣體生粟。
- 言事關西楊廣文，廣文空腹貪教曲。
- 曲奇譜新偷法部，妙在取音時轉軸。
- 翰林先生多所知，又笑畫圖收滿屋。
- 不肯那錢買珠翠，任從堆插階前菊。
- 功曹時借乃許出，他日求觀龜殻縮。
- 我嗟老鈍不如渠，幸得交朋時借娛。
- 但樂休計有與無。

## 拼音

- pi2 pa0 zhuan3 bo1 sheng1 fan2 cu4 ， xue2 zuo4 ji1 qin2 zhuo2 han2 mu4 。
- mu4 du4 sheng1 chong2 xi4 xue2 shen1 ， chang2 zhuo2 xiao1 keng1 wei4 chong1 fu4 。
- long2 xian2 die2 xiang3 ru4 zhong4 er3 ， fa1 zi4 shen1 lin2 da2 kong1 gu3 。
- shang4 xian2 ji2 bi1 xia4 xian2 qing1 ， zheng4 ru2 tang2 lang2 bu3 chan2 sheng1 。
- zuo4 zhong1 bin1 huan1 hu1 jiu3 yin3 ， men2 wai4 ke4 yi2 jiang1 yu4 xing2 。
- zhu3 ren2 yu3 ke4 ke4 mo4 qu4 ， dan4 dao4 gu3 shu4 lie4 ding1 ding1 。
- nei4 bin1 wai4 ke4 ceng2 wei4 ting1 ， zha4 wen2 ci3 qu3 wu2 bu4 jing1 。
- huan2 yi4 zhao1 jun1 ru4 hu2 lu3 ， wu1 sun1 zhang4 xia4 bian1 ma3 ming2 。
- an1 zhi1 ru2 jin1 you3 le4 shi4 ， neng2 shi3 nü3 xi1 fei1 yu4 gong1 。
- nü3 xi1 nian2 xiao3 shu1 liu2 su2 ， shi2 yue4 dan1 yi1 ti3 sheng1 su4 。
- yan2 shi4 guan1 xi1 yang2 guang3 wen2 ， guang3 wen2 kong1 fu4 tan1 jiao4 qu3 。
- qu3 qi2 pu3 xin1 tou1 fa3 bu4 ， miao4 zai4 qu3 yin1 shi2 zhuan3 zhou2 。
- han4 lin2 xian1 sheng0 duo1 suo3 zhi1 ， you4 xiao4 hua4 tu2 shou1 man3 wu1 。
- bu4 ken3 na4 qian2 mai3 zhu1 cui4 ， ren4 cong2 dui1 cha1 jie1 qian2 ju2 。
- gong1 cao2 shi2 jie4 nai3 xu1 chu1 ， ta1 ri4 qiu2 guan1 gui1 qiao4 suo1 。
- wo3 jie1 lao3 dun4 bu4 ru2 qu2 ， xing4 de2 jiao1 peng2 shi2 jie4 yu2 。
- dan4 le4 xiu1 ji4 you3 yu3 wu2 。

## 注释

## 译文

## 赏析
