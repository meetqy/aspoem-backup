---
id: mei-yao-chen-wu-chong-qing-xue-shi-yi-wang-ping-fu-yan-huai-dian-hui-yu-yu-jiu-wei-zhi-chong-qing-yu-ping-fu-zuo-shi-jian-ji-da-zhi
title: 吳沖卿學士以王平甫言淮甸會予予久未至沖卿與平甫作詩見寄答之
titlePinyin: wu2 chong1 qing1 xue2 shi4 yi3 wang2 ping2 fu3 yan2 huai2 dian4 hui4 yu3 yu3 jiu3 wei4 zhi4 chong1 qing1 yu3 ping2 fu3 zuo4 shi1 jian4 ji4 da2 zhi1
titleSlug: wu-chong-qing-xue-shi-yi-wang-ping-fu-yan-huai-dian-hui-yu-yu-jiu-wei-zhi-chong-qing-yu-ping-fu-zuo-shi-jian-ji-da-zhi
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 老馬力盡道路長，豈若壯驥思騰驤。
- 項窮臨流歎不逝，燕骨埋沒庸可傷。
- 我今六十趨南北，饑腸不足面黧黑。
- 少年心志一點無，千里區區安所得。
- 往居閭閈乏經過，閉門讀書多廢食。
- 便從冠带向仕途，强顔希祿非貪職。
- 昨逢王倩昧平生，一見如舊心相傾。
- 談經樹下任日炙，酒狂便欲騎長鯨。
- 誰意同行有遲疾，先入大梁凡幾日。
- 大梁故人憐鈍衰，迭爲寄唱辭嚴密。
- 卒章言買羊與酒，雖齒動摇能飫溢。
- 亦知紅頰教新成，更願舊朋邀六七。

## 拼音

- lao3 ma3 li4 jin4 dao4 lu4 chang2 ， qi3 ruo4 zhuang4 ji4 si1 teng2 xiang1 。
- xiang4 qiong2 lin2 liu2 tan4 bu2 shi4 ， yan4 gu3 mai2 mei2 yong1 ke3 shang1 。
- wo3 jin1 liu4 shi2 qu1 nan2 bei3 ， ji1 chang2 bu4 zu2 mian4 li2 hei1 。
- shao4 nian2 xin1 zhi4 yi4 dian3 wu2 ， qian1 li3 qu1 qu1 an1 suo3 de2 。
- wang3 ju1 lü2 han4 fa2 jing1 guo4 ， bi4 men2 du2 shu1 duo1 fei4 shi2 。
- bian4 cong2 guan1 dai4 xiang4 shi4 tu2 ， qiang2 yan2 xi1 lu4 fei1 tan1 zhi2 。
- zuo2 feng2 wang2 qian4 mei4 ping2 sheng1 ， yi2 jian4 ru2 jiu4 xin1 xiang1 qing1 。
- tan2 jing1 shu4 xia4 ren4 ri4 zhi4 ， jiu3 kuang2 bian4 yu4 qi2 chang2 jing1 。
- shui2 yi4 tong2 hang2 you3 chi2 ji2 ， xian1 ru4 da4 liang2 fan2 ji1 ri4 。
- da4 liang2 gu4 ren2 lian2 dun4 shuai1 ， die2 wei2 ji4 chang4 ci2 yan2 mi4 。
- zu2 zhang1 yan2 mai3 yang2 yu3 jiu3 ， sui1 chi3 dong4 yao2 neng2 yu4 yi4 。
- yi4 zhi1 hong2 jia2 jiao4 xin1 cheng2 ， geng4 yuan4 jiu4 peng2 yao1 liu4 qi1 。

## 注释

## 译文

## 赏析
