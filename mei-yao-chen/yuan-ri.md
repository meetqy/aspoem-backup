---
id: mei-yao-chen-yuan-ri
title: 元日
titlePinyin: yuan2 ri4
titleSlug: yuan-ri
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昔遇風雪時，孤舟泊吳埭。
- 江潮未應浦，盡室坐相對。
- 行庖得海物，鹹酸何瑣碎。
- 久作北州人，食此欣已再。
- 是時值新歲，慶拜乃唯內。
- 草率具盤餐，約略施粉黛。
- 舉杯更獻酬，各爾祝鮐背。
- 咀橘齒病酸，目已驚老態。
- 豈意未幾年，中路苦失配。
- 嘉辰衆所喜，悲淚我何耐。
- 曩歡今已哀，日月不可頼。
- 前視四十春，空期此身在。
- 世事都厭聞，讀書未忍退。
- 過目雖已忘，寧捨心久愛。
- 何當往京口，竹里翦荒穢。
- 行歌樂暮節，薪菽甘自刈。

## 拼音

- xi1 yu4 feng1 xue3 shi2 ， gu1 zhou1 bo2 wu2 dai4 。
- jiang1 chao2 wei4 ying1 pu3 ， jin4 shi4 zuo4 xiang1 dui4 。
- xing2 pao2 de2 hai3 wu4 ， xian2 suan1 he2 suo3 sui4 。
- jiu3 zuo4 bei3 zhou1 ren2 ， shi2 ci3 xin1 yi3 zai4 。
- shi4 shi2 zhi2 xin1 sui4 ， qing4 bai4 nai3 wei2 nei4 。
- cao3 shuai4 ju4 pan2 can1 ， yue1 lüe4 shi1 fen3 dai4 。
- ju3 bei1 geng4 xian4 chou2 ， ge4 er3 zhu4 tai2 bei4 。
- zui3 ju2 chi3 bing4 suan1 ， mu4 yi3 jing1 lao3 tai4 。
- qi3 yi4 wei4 ji1 nian2 ， zhong1 lu4 ku3 shi1 pei4 。
- jia1 chen2 zhong4 suo3 xi3 ， bei1 lei4 wo3 he2 nai4 。
- nang3 huan1 jin1 yi3 ai1 ， ri4 yue4 bu4 ke3 lai4 。
- qian2 shi4 si4 shi2 chun1 ， kong1 qi1 ci3 shen1 zai4 。
- shi4 shi4 dou1 yan4 wen2 ， du2 shu1 wei4 ren3 tui4 。
- guo4 mu4 sui1 yi3 wang4 ， ning2 she3 xin1 jiu3 ai4 。
- he2 dang1 wang3 jing1 kou3 ， zhu2 li3 jian3 huang1 hui4 。
- xing2 ge1 le4 mu4 jie2 ， xin1 shu1 gan1 zi4 yi4 。

## 注释

## 译文

## 赏析
