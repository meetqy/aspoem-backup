---
id: mei-yao-chen-song-zhang-sheng-min-xue-shi-zhi-deng-zhou
title: 送張聖民學士知登州
titlePinyin: song4 zhang1 sheng4 min2 xue2 shi4 zhi1 deng1 zhou1
titleSlug: song-zhang-sheng-min-xue-shi-zhi-deng-zhou
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 慕君才行美，風義亦倜儻。
- 在遠恨未逢，既近不屢往。
- 非以近爲輕，恃易遂成曩。
- 倏爲東牟守，別我駐征鞅。
- 又作千里遥，依然復懷想。
- 昔聞之罘山，秦碑元有兩。
- 一存東頂中，一在西頂上。
- 篆實丞相斯，缺剝不可倣。
- 願言試歷覽，聞見欲以廣。
- 海晴望石橋，神仙事惝怳。
- 始皇安得長，陰怪役罔象。
- 橋斷水無涯，焉知有方丈。
- 邇者地出金，發掘懷沃壤。
- 良民皆逐末，茲事誰用長。
- 凡爲二千石，唯在勸耕紡。
- 幸君經術高，教化人所仰。

## 拼音

- mu4 jun1 cai2 xing2 mei3 ， feng1 yi4 yi4 ti4 tang3 。
- zai4 yuan3 hen4 wei4 feng2 ， ji4 jin4 bu4 lü3 wang3 。
- fei1 yi3 jin4 wei2 qing1 ， shi4 yi4 sui4 cheng2 nang3 。
- shu1 wei2 dong1 mu4 shou3 ， bie2 wo3 zhu4 zheng1 yang1 。
- you4 zuo4 qian1 li3 yao2 ， yi1 ran2 fu4 huai2 xiang3 。
- xi1 wen2 zhi1 fu2 shan1 ， qin2 bei1 yuan2 you3 liang3 。
- yi4 cun2 dong1 ding3 zhong1 ， yi2 zai4 xi1 ding3 shang4 。
- zhuan4 shi2 cheng2 xiang4 si1 ， que1 bao1 bu4 ke3 fang3 。
- yuan4 yan2 shi4 li4 lan3 ， wen2 jian4 yu4 yi3 guang3 。
- hai3 qing2 wang4 shi2 qiao2 ， shen2 xian1 shi4 chang3 huang3 。
- shi3 huang2 an1 de2 chang2 ， yin1 guai4 yi4 wang3 xiang4 。
- qiao2 duan4 shui3 wu2 ya2 ， yan1 zhi1 you3 fang1 zhang4 。
- er3 zhe3 di4 chu1 jin1 ， fa1 jue2 huai2 wo4 rang3 。
- liang2 min2 jie1 zhu2 mo4 ， zi1 shi4 shui2 yong4 chang2 。
- fan2 wei2 er4 qian1 shi2 ， wei2 zai4 quan4 geng1 fang3 。
- xing4 jun1 jing1 shu4 gao1 ， jiao4 hua4 ren2 suo3 yang3 。

## 注释

## 译文

## 赏析
