---
id: mei-yao-chen-yi-yun-he-bu-yi-ji-du-ting-zhi-yi-bing-yu-zhi-leng-tao-hui
title: 依韻和不疑寄杜挺之以病雨止冷淘會
titlePinyin: yi1 yun4 he2 bu4 yi2 ji4 du4 ting3 zhi1 yi3 bing4 yu3 zhi3 leng3 tao2 hui4
titleSlug: yi-yun-he-bu-yi-ji-du-ting-zhi-yi-bing-yu-zhi-leng-tao-hui
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 邵杜二良守，相逢欲霑醉。
- 促膝一開顔，衮衮言有味。
- 或歎季路宜，或語伯夷是。
- 各懷忠義心，要終豈同異。
- 我實疎賤軀，政治未使試。
- 預茲高古談，懦志生勇氣。
- 明當饌湯餠，疾雨晦天地。
- 一日不見君，何止如三歲。
- 口腹尚乖期，榮華可推類。
- 嗟嗟勿復問，安恬固無媿。

## 拼音

- shao4 du4 er4 liang2 shou3 ， xiang1 feng2 yu4 zhan1 zui4 。
- cu4 xi1 yi4 kai1 yan2 ， gun3 gun3 yan2 you3 wei4 。
- huo4 tan4 ji4 lu4 yi2 ， huo4 yu3 bo2 yi2 shi4 。
- ge4 huai2 zhong1 yi4 xin1 ， yao4 zhong1 qi3 tong2 yi4 。
- wo3 shi2 shu1 jian4 qu1 ， zheng4 zhi4 wei4 shi3 shi4 。
- yu4 zi1 gao1 gu3 tan2 ， nuo4 zhi4 sheng1 yong3 qi4 。
- ming2 dang1 zhuan4 tang1 bing3 ， ji2 yu3 hui4 tian1 di4 。
- yi2 ri4 bu2 jian4 jun1 ， he2 zhi3 ru2 san1 sui4 。
- kou3 fu4 shang4 guai1 qi1 ， rong2 hua2 ke3 tui1 lei4 。
- jie1 jie1 wu4 fu4 wen4 ， an1 tian2 gu4 wu2 kui4 。

## 注释

## 译文

## 赏析
