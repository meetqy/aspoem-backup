---
id: mei-yao-chen-pan-xi-zhou-guai-yu-sui-xing-yu-huang-jun-tong-lu-huang-xian-you-zhe-yi-yi-yun-chou-ji
title: 潘歙州怪予遂行與黄君同路黄先游浙矣依韻酬寄
titlePinyin: pan1 xi1 zhou1 guai4 yu3 sui4 xing2 yu3 huang2 jun1 tong2 lu4 huang2 xian1 you2 zhe4 yi3 yi1 yun4 chou2 ji4
titleSlug: pan-xi-zhou-guai-yu-sui-xing-yu-huang-jun-tong-lu-huang-xian-you-zhe-yi-yi-yun-chou-ji
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 未識潘岳貌，已知潘岳名。
- 去年改藩屏，暫此解佩纓。
- 一見意已合，談笑僕屢更。
- 豈唯文學富，況亦論事精。
- 溪邊昔欲罷，屑屑秋雨零。
- 於今又聞蟬，重起悲凉情。
- 作詩遠見招，值我將西行。
- 譬彼矯翼鳥，革然顧侶鳴。
- 蒼山不可陟，空入江上舲。
- 黄君雖云約同泛，明日自訪柳惲汀。
- 寒儒所向多不成，或西或東車馬驚。
- 高樓登望酸目睛，欲觀弄濤仍膾鯨。
- 新安太守空相迎，舉手謝君江水清。

## 拼音

- wei4 shi2 pan1 yue4 mao4 ， yi3 zhi1 pan1 yue4 ming2 。
- qu4 nian2 gai3 fan1 ping2 ， zan4 ci3 jie3 pei4 ying1 。
- yi2 jian4 yi4 yi3 he2 ， tan2 xiao4 pu2 lü3 geng4 。
- qi3 wei2 wen2 xue2 fu4 ， kuang4 yi4 lun4 shi4 jing1 。
- xi1 bian1 xi1 yu4 ba4 ， xie4 xie4 qiu1 yu3 ling2 。
- wu1 jin1 you4 wen2 chan2 ， zhong4 qi3 bei1 liang2 qing2 。
- zuo4 shi1 yuan3 jian4 zhao1 ， zhi2 wo3 jiang1 xi1 xing2 。
- pi4 bi3 jiao3 yi4 niao3 ， ge2 ran2 gu4 lü3 ming2 。
- cang1 shan1 bu4 ke3 zhi4 ， kong1 ru4 jiang1 shang4 ling2 。
- huang2 jun1 sui1 yun2 yue1 tong2 fan4 ， ming2 ri4 zi4 fang3 liu3 yun4 ting1 。
- han2 ru2 suo3 xiang4 duo1 bu4 cheng2 ， huo4 xi1 huo4 dong1 ju1 ma3 jing1 。
- gao1 lou2 deng1 wang4 suan1 mu4 jing1 ， yu4 guan1 nong4 tao1 reng2 kuai4 jing1 。
- xin1 an1 tai4 shou3 kong1 xiang1 ying2 ， ju3 shou3 xie4 jun1 jiang1 shui3 qing1 。

## 注释

## 译文

## 赏析
