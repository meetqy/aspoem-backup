---
id: mei-yao-chen-dong-lei
title: 冬雷
titlePinyin: dong1 lei2
titleSlug: dong-lei
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 上帝設號令，隠其南山下。
- 震發固有時，曷常事憑怒。
- 春以動含生，夏以奮風雨。
- 冬其息不用，藏在黄厚土。
- 我今來江南，歲曆惟建午。
- 如何小雪前，向曉疑鳴釜。
- 蛟蛇龜蟲厄，鱗裂口塊吐。
- 蝦蟆不食月，深窟僵兩股。
- 天公豈物欺，若此汩時序。
- 或言非天公，實乃陰怪主。
- 嘗觀古祠畫，牛首椎連鼓。
- 黑雲雜狂飇，相與爲肺腑。
- 是不由昊穹，安能順寒暑。
- 吾因考厥事，復以驗莽鹵。
- 市井欺量衡，定知不活汝。
- 元惡逆大倫，勿加霹靂斧。
- 此豈曰無私，故予未所取。
- 必恐竊天威，似將文法侮。
- 焉顧五行錯，詎畏萬物覩。
- 欲扣九門陳，恨身無鳥羽。

## 拼音

- shang4 di4 she4 hao4 ling4 ， yin3 qi2 nan2 shan1 xia4 。
- zhen4 fa1 gu4 you3 shi2 ， he2 chang2 shi4 ping2 nu4 。
- chun1 yi3 dong4 han2 sheng1 ， xia4 yi3 fen4 feng1 yu3 。
- dong1 qi2 xi1 bu2 yong4 ， cang2 zai4 huang2 hou4 tu3 。
- wo3 jin1 lai2 jiang1 nan2 ， sui4 li4 wei2 jian4 wu3 。
- ru2 he2 xiao3 xue3 qian2 ， xiang4 xiao3 yi2 ming2 fu3 。
- jiao1 she2 gui1 chong2 e4 ， lin2 lie4 kou3 kuai4 tu3 。
- xia1 ma0 bu4 shi2 yue4 ， shen1 ku1 jiang1 liang3 gu3 。
- tian1 gong1 qi3 wu4 qi1 ， ruo4 ci3 gu3 shi2 xu4 。
- huo4 yan2 fei1 tian1 gong1 ， shi2 nai3 yin1 guai4 zhu3 。
- chang2 guan1 gu3 ci2 hua4 ， niu2 shou3 zhui1 lian2 gu3 。
- hei1 yun2 za2 kuang2 biao1 ， xiang1 yu3 wei2 fei4 fu3 。
- shi4 bu4 you2 hao4 qiong2 ， an1 neng2 shun4 han2 shu3 。
- wu2 yin1 kao3 jue2 shi4 ， fu4 yi3 yan4 mang3 lu3 。
- shi4 jing3 qi1 liang2 heng2 ， ding4 zhi1 bu4 huo2 ru3 。
- yuan2 e4 ni4 da4 lun2 ， wu4 jia1 pi1 li4 fu3 。
- ci3 qi3 yue1 wu2 si1 ， gu4 yu3 wei4 suo3 qu3 。
- bi4 kong3 qie4 tian1 wei1 ， si4 jiang1 wen2 fa3 wu3 。
- yan1 gu4 wu3 xing2 cuo4 ， ju4 wei4 wan4 wu4 du3 。
- yu4 kou4 jiu3 men2 chen2 ， hen4 shen1 wu2 niao3 yu3 。

## 注释

## 译文

## 赏析
