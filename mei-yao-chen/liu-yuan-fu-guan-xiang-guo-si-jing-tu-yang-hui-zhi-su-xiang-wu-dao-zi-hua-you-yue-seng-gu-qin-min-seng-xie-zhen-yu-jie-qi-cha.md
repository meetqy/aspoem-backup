---
id: mei-yao-chen-liu-yuan-fu-guan-xiang-guo-si-jing-tu-yang-hui-zhi-su-xiang-wu-dao-zi-hua-you-yue-seng-gu-qin-min-seng-xie-zhen-yu-jie-qi-cha
title: 劉原甫觀相國寺浄土楊惠之塑像吳道子畫又越僧鼓琴閩僧寫真予解其詫
titlePinyin: liu2 yuan2 fu3 guan1 xiang1 guo2 si4 jing4 tu3 yang2 hui4 zhi1 su4 xiang4 wu2 dao4 zi3 hua4 you4 yue4 seng1 gu3 qin2 min3 seng1 xie3 zhen1 yu3 jie3 qi2 cha4
titleSlug: liu-yuan-fu-guan-xiang-guo-si-jing-tu-yang-hui-zhi-su-xiang-wu-dao-zi-hua-you-yue-seng-gu-qin-min-seng-xie-zhen-yu-jie-qi-cha
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 吾儕來都下，將踰三十春。
- 不聞此畫塑，想子得亦新。
- 茲寺臨大道，常多車馬塵。
- 設如前日手，晦昧已惑人。
- 曷分今與古，曷辯僞與真。
- 閩緇圖鳳姿，越釋彈龍唇。
- 但知五彩爛，徒謂五音淳。
- 熟識商聲高，孰驚眸子神。
- 不能評譜品，索玉翻得珉。
- 二君才調高，言若羽翮振。
- 將令尋常工，千歲傳不泯。

## 拼音

- wu2 chai2 lai2 dou1 xia4 ， jiang1 yu2 san1 shi2 chun1 。
- bu4 wen2 ci3 hua4 su4 ， xiang3 zi3 de2 yi4 xin1 。
- zi1 si4 lin2 da4 dao4 ， chang2 duo1 ju1 ma3 chen2 。
- she4 ru2 qian2 ri4 shou3 ， hui4 mei4 yi3 huo4 ren2 。
- he2 fen1 jin1 yu3 gu3 ， he2 bian4 wei3 yu3 zhen1 。
- min3 zi1 tu2 feng4 zi1 ， yue4 shi4 dan4 long2 chun2 。
- dan4 zhi1 wu3 cai3 lan4 ， tu2 wei4 wu3 yin1 chun2 。
- shu2 shi2 shang1 sheng1 gao1 ， shu2 jing1 mou2 zi0 shen2 。
- bu4 neng2 ping2 pu3 pin3 ， suo3 yu4 fan1 de2 min2 。
- er4 jun1 cai2 diao4 gao1 ， yan2 ruo4 yu3 he2 zhen4 。
- jiang1 ling4 xun2 chang2 gong1 ， qian1 sui4 chuan2 bu4 min3 。

## 注释

## 译文

## 赏析
