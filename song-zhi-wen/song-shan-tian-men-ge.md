---
id: song-zhi-wen-song-shan-tian-men-ge
title: 嵩山天門歌
titlePinyin: song1 shan1 tian1 men2 ge1
titleSlug: song-shan-tian-men-ge
author: 宋之問
authorPinyin: song4 zhi1 wen4
authorSlug: song-zhi-wen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 登天門兮坐盤石之磷𥒘，前漎漎兮未半，下漠漠兮無垠。
- 紛窈窕兮巖倚披以鵬翅，洞膠葛兮峰稜層以龍鱗。
- 松移岫轉，左變而右易。
- 風生雲起，出鬼而入神。
- 吾亦不知其靈怪如此，願遊杳冥兮見羽人。
- 重曰：天門兮穹崇，回合兮攢藂。
- 松萬接兮柱日，石千尋兮倚空。
- 晚陰兮足風，夕陽兮赩紅。
- 試一望兮奪魄，況衆妙之無窮。

## 拼音

- deng1 tian1 men2 xi1 zuo4 pan2 shi2 zhi1 lin2 𥒘， qian2 cong2 cong2 xi1 wei4 ban4 ， xia4 mo4 mo4 xi1 wu2 yin2 。
- fen1 yao3 tiao3 xi1 yan2 yi3 pi1 yi3 peng2 chi4 ， dong4 jiao1 ge3 xi1 feng1 leng2 ceng2 yi3 long2 lin2 。
- song1 yi2 xiu4 zhuan3 ， zuo3 bian4 er2 you4 yi4 。
- feng1 sheng1 yun2 qi3 ， chu1 gui3 er2 ru4 shen2 。
- wu2 yi4 bu4 zhi1 qi2 ling2 guai4 ru2 ci3 ， yuan4 you2 yao3 ming2 xi1 jian4 yu3 ren2 。
- zhong4 yue1 ： tian1 men2 xi1 qiong2 chong2 ， hui2 he2 xi1 zan3 cong2 。
- song1 wan4 jie1 xi1 zhu4 ri4 ， shi2 qian1 xun2 xi1 yi3 kong1 。
- wan3 yin1 xi1 zu2 feng1 ， xi1 yang2 xi1 xi4 hong2 。
- shi4 yi2 wang4 xi1 duo2 po4 ， kuang4 zhong4 miao4 zhi1 wu2 qiong2 。

## 注释

## 译文

## 赏析
