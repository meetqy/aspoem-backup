---
id: zhao-yu-min-tan-yu-xue-gan-huai
title: 探禹穴感懷
titlePinyin: tan4 yu3 xue2 gan3 huai2
titleSlug: tan-yu-xue-gan-huai
author: 趙與緡
authorPinyin: zhao4 yu3 min2
authorSlug: zhao-yu-min
dynasty: 唐
dynastyPinyin: tang2
dynastySlug: tang
tags: [] 
---

## 正文

- 神禹宏疏鑿，流傳山海經。
- 披覽未爲足，時騎李白鯨。
- 是日輕飆起，翛然天籟鳴。
- 孤峰带江浙，突兀地軸橫。
- 振衣履絕頂，盤踞雄殿亭。
- 群峯百里外，拱護頼衆星。
- 乃信王氣鍾，根深奕葉生。
- 厥後卧薪者，會稽棲復興。
- 此義久懵懵，寂寞羞山陵。

## 拼音

- shen2 yu3 hong2 shu1 zao2 ， liu2 chuan2 shan1 hai3 jing1 。
- pi1 lan3 wei4 wei2 zu2 ， shi2 qi2 li3 bai2 jing1 。
- shi4 ri4 qing1 biao1 qi3 ， xiao1 ran2 tian1 lai4 ming2 。
- gu1 feng1 dai4 jiang1 zhe4 ， tu1 wu4 di4 zhou2 heng2 。
- zhen4 yi1 lü3 jue2 ding3 ， pan2 ju4 xiong2 dian4 ting2 。
- qun2 feng1 bai3 li3 wai4 ， gong3 hu4 lai4 zhong4 xing1 。
- nai3 xin4 wang2 qi4 zhong1 ， gen1 shen1 yi4 ye4 sheng1 。
- jue2 hou4 wo4 xin1 zhe3 ， hui4 ji1 qi1 fu4 xing1 。
- ci3 yi4 jiu3 meng3 meng3 ， ji4 mo4 xiu1 shan1 ling2 。

## 注释

## 译文

## 赏析
