---
id: zheng-qing-zhi-zhu-jun-he-pian-mo-lei-zhi-shi-bu-rong-bi-bi-zai-yi-qian-yun-qi-yi
title: 諸君和篇摩壘致師不容閉壁再繹前韵  其一
titlePinyin: zhu1 jun1 he2 pian1 mo2 lei3 zhi4 shi1 bu4 rong2 bi4 bi4 zai4 yi4 qian2 yun4     qi2 yi1
titleSlug: zhu-jun-he-pian-mo-lei-zhi-shi-bu-rong-bi-bi-zai-yi-qian-yun-qi-yi
author: 鄭清之
authorPinyin: zheng4 qing1 zhi1
authorSlug: zheng-qing-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 平生周伯仁，耿耿空洞腹。
- 翛然猿鶴姿，豈辨鳩鷹目。
- 僕射不解事，居士偶題木。
- 種柳僅成五，樂園祗可獨。
- 皓首愧商隠，湛恩霑漢漉。
- 城府百無有，丘壑一已足。
- 詎省醉裙紅，安識墜樓綠。
- 生經未渠諳，酒頌聊喜讀。
- 耳熱聞秦聲，浪謂肉勝竹。
- 高陽有勍者，盛氣如曲沃。
- 直須殿上飲，撫床徑呼僕。
- 競看椀揮金，幾欲斗撞玉。
- 方丈食萬錢，娉婷珠一斛。
- 豈復堪束带，靡徙揖郡督。
- 耆壽祝老饕，嘉名艷春麴。
- 乃知梁州萄，大勝伯始菊。
- 相逢作青眼，洗去爾許俗。
- 泠然曲寡和，尚有騎能屬。
- 元和一漁翁，喜共學士六。
- 吳歈間雅奏，楚優效孫叔。
- 石鼎夜未央，春空雲已族。
- 何當一會期，清驩溢寒醁。

## 拼音

- ping2 sheng1 zhou1 bo2 ren2 ， geng3 geng3 kong1 dong4 fu4 。
- xiao1 ran2 yuan2 he4 zi1 ， qi3 bian4 jiu1 ying1 mu4 。
- pu2 she4 bu4 jie3 shi4 ， ju1 shi4 ou3 ti2 mu4 。
- zhong3 liu3 jin3 cheng2 wu3 ， le4 yuan2 zhi1 ke3 du2 。
- hao4 shou3 kui4 shang1 yin3 ， zhan4 en1 zhan1 han4 lu4 。
- cheng2 fu3 bai3 wu2 you3 ， qiu1 he4 yi4 yi3 zu2 。
- ju4 sheng3 zui4 qun2 hong2 ， an1 shi2 zhui4 lou2 lü4 。
- sheng1 jing1 wei4 qu2 an1 ， jiu3 song4 liao2 xi3 du2 。
- er3 re4 wen2 qin2 sheng1 ， lang4 wei4 rou4 sheng4 zhu2 。
- gao1 yang2 you3 qing2 zhe3 ， sheng4 qi4 ru2 qu1 wo4 。
- zhi2 xu1 dian4 shang4 yin3 ， fu3 chuang2 jing4 hu1 pu2 。
- jing4 kan4 wan3 hui1 jin1 ， ji1 yu4 dou4 zhuang4 yu4 。
- fang1 zhang4 shi2 wan4 qian2 ， ping1 ting2 zhu1 yi4 hu2 。
- qi3 fu4 kan1 shu4 dai4 ， mi2 xi3 yi1 jun4 du1 。
- qi2 shou4 zhu4 lao3 tao1 ， jia1 ming2 yan4 chun1 qu1 。
- nai3 zhi1 liang2 zhou1 tao2 ， da4 sheng4 bo2 shi3 ju2 。
- xiang1 feng2 zuo4 qing1 yan3 ， xi3 qu4 er3 xu1 su2 。
- ling2 ran2 qu3 gua3 he2 ， shang4 you3 qi2 neng2 shu3 。
- yuan2 he2 yi4 yu2 weng1 ， xi3 gong4 xue2 shi4 liu4 。
- wu2 yu2 jian4 ya3 zou4 ， chu3 you1 xiao4 sun1 shu1 。
- shi2 ding3 ye4 wei4 yang1 ， chun1 kong1 yun2 yi3 zu2 。
- he2 dang1 yi2 hui4 qi1 ， qing1 huan1 yi4 han2 lu4 。

## 注释

## 译文

## 赏析
