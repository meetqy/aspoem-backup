---
id: zheng-qing-zhi-ke-zhai-chen-da-qing-zheng-cheng-zhi-xia-sou-tao-he-qu-wei-xiang-guo-chang-jiu-lu-kai-wan-shi-li-fei-jun-hou-qi-shui-shu-yin-xiao-yi-de-yi-guang-sheng-xin-yan
title: 可齋陳大卿政成之暇蒐討河渠爲鄉國長久慮開萬世利非君侯其誰屬因效一得以廣盛心焉
titlePinyin: ke3 zhai1 chen2 da4 qing1 zheng4 cheng2 zhi1 xia2 sou1 tao3 he2 qu2 wei2 xiang1 guo2 chang2 jiu3 lü4 kai1 wan4 shi4 li4 fei1 jun1 hou2 qi2 shui2 shu3 yin1 xiao4 yi4 de2 yi3 guang3 sheng4 xin1 yan1
titleSlug: ke-zhai-chen-da-qing-zheng-cheng-zhi-xia-sou-tao-he-qu-wei-xiang-guo-chang-jiu-lu-kai-wan-shi-li-fei-jun-hou-qi-shui-shu-yin-xiao-yi-de-yi-guang-sheng-xin-yan
author: 鄭清之
authorPinyin: zheng4 qing1 zhi1
authorSlug: zheng-qing-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 四明瀛海壖，大田沃多稼。
- 三江納行潦，九穀偏畏夏。
- 治水宜講行，時哉及閒暇。
- 方當暑如惔，孰謂晴可乍。
- 十雨非所憂，一暴良已怕。
- 東有錢湖浸，寒玉渺無價。
- 西有它山源，盈科通晝夜。
- 維此兩支邑，厥田俱下下。
- 問之何因爾，水道無所舍。
- 河伯空望洋，旱魃巧乘罅。
- 緬思井田規，畎澮分溆汊。
- 培浚儻高深，怒潮敢雄跨。
- 官但督賦輿，誰肯趨田駕。
- 六輔能即功，百泉豈難壩。
- 願言均此施，利澤侔造化。
- 盡復淮南陂，端可儕杜亞。

## 拼音

- si4 ming2 ying2 hai3 ruan2 ， da4 tian2 wo4 duo1 jia4 。
- san1 jiang1 na4 xing2 liao2 ， jiu3 gu3 pian1 wei4 xia4 。
- zhi4 shui3 yi2 jiang3 xing2 ， shi2 zai1 ji2 xian2 xia2 。
- fang1 dang1 shu3 ru2 dan4 ， shu2 wei4 qing2 ke3 zha4 。
- shi2 yu3 fei1 suo3 you1 ， yi2 bao4 liang2 yi3 pa4 。
- dong1 you3 qian2 hu2 jin4 ， han2 yu4 miao3 wu2 jia4 。
- xi1 you3 ta1 shan1 yuan2 ， ying2 ke1 tong1 zhou4 ye4 。
- wei2 ci3 liang3 zhi1 yi4 ， jue2 tian2 ju4 xia4 xia4 。
- wen4 zhi1 he2 yin1 er3 ， shui3 dao4 wu2 suo3 she4 。
- he2 bo2 kong1 wang4 yang2 ， han4 ba2 qiao3 cheng2 xia4 。
- mian3 si1 jing3 tian2 gui1 ， quan3 kuai4 fen1 xu4 cha4 。
- pei2 jun4 tang3 gao1 shen1 ， nu4 chao2 gan3 xiong2 kua4 。
- guan1 dan4 du1 fu4 yu2 ， shui2 ken3 qu1 tian2 jia4 。
- liu4 fu3 neng2 ji2 gong1 ， bai3 quan2 qi3 nan2 ba4 。
- yuan4 yan2 jun1 ci3 shi1 ， li4 ze2 mou2 zao4 hua4 。
- jin4 fu4 huai2 nan2 bei1 ， duan1 ke3 chai2 du4 ya1 。

## 注释

## 译文

## 赏析
