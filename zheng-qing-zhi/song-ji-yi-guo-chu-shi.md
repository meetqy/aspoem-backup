---
id: zheng-qing-zhi-song-ji-yi-guo-chu-shi
title: 送繼一郭處士
titlePinyin: song4 ji4 yi4 guo1 chu3 shi4
titleSlug: song-ji-yi-guo-chu-shi
author: 鄭清之
authorPinyin: zheng4 qing1 zhi1
authorSlug: zheng-qing-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 聖君如堯舜，豈無巢與由。
- 計然亦何慕，五湖一扁舟。
- 之人久不作，側席思巖幽。
- 嘗聞鹿何君，清芬徹凝旒。
- 重華錫嘉號，見一光林丘。
- 誰謂雅道息，競風日悠悠。
- 脫冠掛神武，有士歸東州。
- 笑將金閨籍，猛博處士裘。
- 鈞天爲開顔，曰此夷逸儔。
- 大書繼一字，虹光屬奎婁。
- 宸章軼麟衮，正聲出天球。
- 清名奬靜退，下視古素侯。
- 睿謨廣先憲，姱節追前修。
- 况今輯衆雋，丞弼登虞周。
- 明時樂閒暇，出處自不侔。
- 赤城宅仙子，登陸方蓬洲。
- 君歸訪司馬，坐忘春與秋。
- 方瞳照綠髮，戲轉黄河流。
- 煙霧肅逋客，隠者應輟耰。
- 欵乃輔行色，春風生柁樓。

## 拼音

- sheng4 jun1 ru2 yao2 shun4 ， qi3 wu2 chao2 yu3 you2 。
- ji4 ran2 yi4 he2 mu4 ， wu3 hu2 yi4 pian1 zhou1 。
- zhi1 ren2 jiu3 bu2 zuo4 ， ce4 xi2 si1 yan2 you1 。
- chang2 wen2 lu4 he2 jun1 ， qing1 fen1 che4 ning2 liu2 。
- zhong4 hua2 xi1 jia1 hao4 ， jian4 yi4 guang1 lin2 qiu1 。
- shui2 wei4 ya3 dao4 xi1 ， jing4 feng1 ri4 you1 you1 。
- tuo1 guan1 gua4 shen2 wu3 ， you3 shi4 gui1 dong1 zhou1 。
- xiao4 jiang1 jin1 gui1 ji2 ， meng3 bo2 chu3 shi4 qiu2 。
- jun1 tian1 wei2 kai1 yan2 ， yue1 ci3 yi2 yi4 chou2 。
- da4 shu1 ji4 yi2 zi4 ， hong2 guang1 shu3 kui2 lou2 。
- chen2 zhang1 yi4 lin2 gun3 ， zheng4 sheng1 chu1 tian1 qiu2 。
- qing1 ming2 jiang3 jing4 tui4 ， xia4 shi4 gu3 su4 hou2 。
- rui4 mo2 guang3 xian1 xian4 ， kua1 jie2 zhui1 qian2 xiu1 。
- kuang4 jin1 ji2 zhong4 jun4 ， cheng2 bi4 deng1 yu2 zhou1 。
- ming2 shi2 le4 xian2 xia2 ， chu1 chu3 zi4 bu4 mou2 。
- chi4 cheng2 zhai2 xian1 zi3 ， deng1 lu4 fang1 peng2 zhou1 。
- jun1 gui1 fang3 si1 ma3 ， zuo4 wang4 chun1 yu3 qiu1 。
- fang1 tong2 zhao4 lü4 fa4 ， xi4 zhuan3 huang2 he2 liu2 。
- yan1 wu4 su4 bu1 ke4 ， yin3 zhe3 ying1 chuo4 you1 。
- kuan3 nai3 fu3 xing2 se4 ， chun1 feng1 sheng1 tuo2 lou2 。

## 注释

## 译文

## 赏析
