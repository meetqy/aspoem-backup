---
id: zheng-qing-zhi-bi-shan-xing
title: 碧扇行
titlePinyin: bi4 shan4 xing2
titleSlug: bi-shan-xing
author: 鄭清之
authorPinyin: zheng4 qing1 zhi1
authorSlug: zheng-qing-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 冰蠶吐絲青唾茸，天孫轉機聲隆隆。
- 帝家初裁新樣月，蒼然正色摩寒宮。
- 一朝飛隨烈士手，九關自此無剛風。
- 乘鸞女與蒲葵翁，癡翁騃女誰爲容。
- 吳剛斧頭紅玉篆，并州剪刀快如箭。
- 化工持此天然巧，古璧團團照君面。
- 長安四時生麴塵，馬頭摇曳春風轉。
- 君不見醉李白，窮杜甫，當時西游乘蹇馿。
- 太清獻賦動旒冕，脫靴笑視將軍奴。
- 奇哉二子真坦率，朝暮貰酒黄公壚。
- 游蓋飄雲手遮日，未省有扇如清夫。
- 清夫扇子僅盈尺，買斷清風歸嘯廬。
- 何物元規敢相污，醉中祗恐李杜呼。
- 我當吮筆和墨喚起文與可，把君畫入李白杜甫圖。

## 拼音

- bing1 can2 tu3 si1 qing1 tuo4 rong2 ， tian1 sun1 zhuan3 ji1 sheng1 long2 long2 。
- di4 jia1 chu1 cai2 xin1 yang4 yue4 ， cang1 ran2 zheng4 se4 mo2 han2 gong1 。
- yi4 zhao1 fei1 sui2 lie4 shi4 shou3 ， jiu3 guan1 zi4 ci3 wu2 gang1 feng1 。
- cheng2 luan2 nü3 yu3 pu2 kui2 weng1 ， chi1 weng1 si4 nü3 shui2 wei2 rong2 。
- wu2 gang1 fu3 tou2 hong2 yu4 zhuan4 ， bing1 zhou1 jian3 dao1 kuai4 ru2 jian4 。
- hua4 gong1 chi2 ci3 tian1 ran2 qiao3 ， gu3 bi4 tuan2 tuan2 zhao4 jun1 mian4 。
- chang2 an1 si4 shi2 sheng1 qu1 chen2 ， ma3 tou2 yao2 ye4 chun1 feng1 zhuan3 。
- jun1 bu2 jian4 zui4 li3 bai2 ， qiong2 du4 fu3 ， dang1 shi2 xi1 you2 cheng2 jian3 lu2 。
- tai4 qing1 xian4 fu4 dong4 liu2 mian3 ， tuo1 xue1 xiao4 shi4 jiang1 jun1 nu2 。
- qi2 zai1 er4 zi3 zhen1 tan3 shuai4 ， zhao1 mu4 shi4 jiu3 huang2 gong1 lu2 。
- you2 gai4 piao1 yun2 shou3 zhe1 ri4 ， wei4 sheng3 you3 shan4 ru2 qing1 fu1 。
- qing1 fu1 shan4 zi0 jin3 ying2 chi3 ， mai3 duan4 qing1 feng1 gui1 xiao4 lu2 。
- he2 wu4 yuan2 gui1 gan3 xiang1 wu1 ， zui4 zhong1 zhi1 kong3 li3 du4 hu1 。
- wo3 dang1 shun3 bi3 he2 mo4 huan4 qi3 wen2 yu3 ke3 ， ba3 jun1 hua4 ru4 li3 bai2 du4 fu3 tu2 。

## 注释

## 译文

## 赏析
