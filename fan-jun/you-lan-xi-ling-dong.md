---
id: fan-jun-you-lan-xi-ling-dong
title: 遊蘭谿靈洞
titlePinyin: you2 lan2 xi1 ling2 dong4
titleSlug: you-lan-xi-ling-dong
author: 范浚
authorPinyin: fan4 jun4
authorSlug: fan-jun
dynasty: 唐
dynastyPinyin: tang2
dynastySlug: tang
tags: [] 
---

## 正文

- 朝曦杲晴空，宿霧開紛披。
- 縈紆度墟曲，犖确行溪湄。
- 橫橋轉山腰，丹堊明招提。
- 豁谺覷陰洞，欲入愁途迷。
- 流泉暗淙琤，噴壑跳珠璣。
- 巖根石彩翠，映水光參差。
- 窮高上蒼岑，支策行欹危。
- 林端出紺宇，兀與浮雲齊。
- 曾來念舊事，歷歷經行時。
- 松長向如人，今已老十圍。
- 我尚喜青鬢，還年未生絲。
- 偕遊數君子，意擬探幽奇。
- 諸峰未歷覽，寒日還平西。
- 同携下前麓，却望蘭陰歸。
- 明年艷陽春，更約相追隨。
- 當須各努力，補屐尋幽期。

## 拼音

- chao2 xi1 gao3 qing2 kong1 ， su4 wu4 kai1 fen1 pi1 。
- ying2 yu1 du4 xu1 qu3 ， luo4 que4 xing2 xi1 mei2 。
- heng2 qiao2 zhuan3 shan1 yao1 ， dan1 e4 ming2 zhao1 ti2 。
- huo1 xia1 qu4 yin1 dong4 ， yu4 ru4 chou2 tu2 mi2 。
- liu2 quan2 an4 cong2 cheng1 ， pen1 he4 tiao4 zhu1 ji1 。
- yan2 gen1 shi2 cai3 cui4 ， ying4 shui3 guang1 can1 cha4 。
- qiong2 gao1 shang4 cang1 cen2 ， zhi1 ce4 xing2 qi1 wei1 。
- lin2 duan1 chu1 gan4 yu3 ， wu4 yu3 fu2 yun2 qi2 。
- ceng2 lai2 nian4 jiu4 shi4 ， li4 li4 jing1 xing2 shi2 。
- song1 chang2 xiang4 ru2 ren2 ， jin1 yi3 lao3 shi2 wei2 。
- wo3 shang4 xi3 qing1 bin4 ， huan2 nian2 wei4 sheng1 si1 。
- xie2 you2 shu4 jun1 zi3 ， yi4 ni3 tan4 you1 qi2 。
- zhu1 feng1 wei4 li4 lan3 ， han2 ri4 huan2 ping2 xi1 。
- tong2 xie2 xia4 qian2 lu4 ， que4 wang4 lan2 yin1 gui1 。
- ming2 nian2 yan4 yang2 chun1 ， geng4 yue1 xiang1 zhui1 sui2 。
- dang1 xu1 ge4 nu3 li4 ， bu3 ji1 xun2 you1 qi1 。

## 注释

## 译文

## 赏析
