---
id: fan-jun-du-chang-men-fu
title: 讀長門賦
titlePinyin: du2 chang2 men2 fu4
titleSlug: du-chang-men-fu
author: 范浚
authorPinyin: fan4 jun4
authorSlug: fan-jun
dynasty: 唐
dynastyPinyin: tang2
dynastySlug: tang
tags: [] 
---

## 正文

- 阿嬌負恃顔姝好，那知漢帝恩難保。
- 一朝秋水落芙蕖，幾歲長門閉春草。
- 自憐身世等前魚，舊寵全移衛子夫。
- 獨夜不眠香草枕，東箱斜月上金鋪。
- 曉驚永巷車音近，失喜疑君枉瑶軫。
- 臨風望幸立多時，却是輕雷聲隠隠。
- 年年織女會牽牛，百子池邊侍宴遊。
- 自從一落離宮後，無復穿針更上樓。
- 長記髫年聘時節，愛深金屋寧衰歇。
- 而今遽覺冷如冰，不解向人佯暖熱。
- 愁看空樹集珍禽，孔翠追飛鸞鳳吟。
- 顧步深嚬生悵望，伊誰一爲迴天心。
- 人言消渴臨邛客，天下工文專大冊。
- 黄金取酒奉文君，願悟君王賜顔色。
- 賦成果得大家憐，鳳觜煎膠續斷絃。
- 不似昭君離漢土，一生埋沒犬羊天。

## 拼音

- a1 jiao1 fu4 shi4 yan2 shu1 hao3 ， na4 zhi1 han4 di4 en1 nan2 bao3 。
- yi4 zhao1 qiu1 shui3 luo4 fu2 qu2 ， ji1 sui4 chang2 men2 bi4 chun1 cao3 。
- zi4 lian2 shen1 shi4 deng3 qian2 yu2 ， jiu4 chong3 quan2 yi2 wei4 zi3 fu1 。
- du2 ye4 bu4 mian2 xiang1 cao3 zhen3 ， dong1 xiang1 xie2 yue4 shang4 jin1 pu1 。
- xiao3 jing1 yong3 xiang4 ju1 yin1 jin4 ， shi1 xi3 yi2 jun1 wang3 yao2 zhen3 。
- lin2 feng1 wang4 xing4 li4 duo1 shi2 ， que4 shi4 qing1 lei2 sheng1 yin3 yin3 。
- nian2 nian2 zhi1 nü3 hui4 qian1 niu2 ， bai3 zi3 chi2 bian1 shi4 yan4 you2 。
- zi4 cong2 yi2 luo4 li2 gong1 hou4 ， wu2 fu4 chuan1 zhen1 geng4 shang4 lou2 。
- chang2 ji4 tiao2 nian2 pin4 shi2 jie2 ， ai4 shen1 jin1 wu1 ning2 shuai1 xie1 。
- er2 jin1 ju4 jue2 leng3 ru2 bing1 ， bu4 jie3 xiang4 ren2 yang2 nuan3 re4 。
- chou2 kan4 kong1 shu4 ji2 zhen1 qin2 ， kong3 cui4 zhui1 fei1 luan2 feng4 yin2 。
- gu4 bu4 shen1 pin2 sheng1 chang4 wang4 ， yi1 shui2 yi4 wei2 hui2 tian1 xin1 。
- ren2 yan2 xiao1 ke3 lin2 qiong2 ke4 ， tian1 xia4 gong1 wen2 zhuan1 da4 ce4 。
- huang2 jin1 qu3 jiu3 feng4 wen2 jun1 ， yuan4 wu4 jun1 wang2 ci4 yan2 se4 。
- fu4 cheng2 guo3 de2 da4 jia1 lian2 ， feng4 zi1 jian1 jiao1 xu4 duan4 xian2 。
- bu2 si4 zhao1 jun1 li2 han4 tu3 ， yi4 sheng1 mai2 mei2 quan3 yang2 tian1 。

## 注释

## 译文

## 赏析
