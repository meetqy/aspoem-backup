---
id: fan-jun-pu-jiang-hua-cang-si-ru-sheng-shang-ren-yu-mu-shi-zhe-kai-tian-zuo-seng-gong-yi-chang-lao-jiao-gong-shu-lai-qiu-yu-shi-zuo-er-shi-yun-feng-mian
title: 浦江華藏寺如勝上人欲募施者開田佐僧供以長老皎公書來求予詩作二十韵奉勉
titlePinyin: pu3 jiang1 hua2 cang2 si4 ru2 sheng4 shang4 ren2 yu4 mu4 shi1 zhe3 kai1 tian2 zuo3 seng1 gong4 yi3 chang2 lao3 jiao3 gong1 shu1 lai2 qiu2 yu3 shi1 zuo4 er4 shi2 yun4 feng4 mian3
titleSlug: pu-jiang-hua-cang-si-ru-sheng-shang-ren-yu-mu-shi-zhe-kai-tian-zuo-seng-gong-yi-chang-lao-jiao-gong-shu-lai-qiu-yu-shi-zuo-er-shi-yun-feng-mian
author: 范浚
authorPinyin: fan4 jun4
authorSlug: fan-jun
dynasty: 唐
dynastyPinyin: tang2
dynastySlug: tang
tags: [] 
---

## 正文

- 浮圖謝朋親，屏跡藏巖幽。
- 多規脫徭賦，豈必皆禪流。
- 自言佛遺經，墾土爲愆尤。
- 不耕徒穀腹，何異鼠雀偷。
- 告之勿浮食，當須力鋤耰。
- 前修舉鍬事，千載垂風猷。
- 奈何啞羊僧，百語不頷頭。
- 皎公老禪伯，雅慕吾孔周。
- 其徒有如勝，用意非常儔。
- 欲開千畦田，更辦兩具牛。
- 率彼枯木衆，躬耕食其秋。
- 釋門有添丁，乃翁坐無憂。
- 與國助耘耔，疲甿庶其瘳。
- 此志良足嘉，感之歎綢繆。
- 昔聞白黑衆，十萬俱清修。
- 鳩金置千畝，給供無時休。
- 於今豈無人，勝也當尋求。
- 長途觸隆冬，一衲寒颼飀。
- 朱門立雪久，歡喜無生愁。
- 作詩勸勇往，以俟歲晚收。

## 拼音

- fu2 tu2 xie4 peng2 qin1 ， ping2 ji4 cang2 yan2 you1 。
- duo1 gui1 tuo1 yao2 fu4 ， qi3 bi4 jie1 shan4 liu2 。
- zi4 yan2 fo2 yi2 jing1 ， ken3 tu3 wei2 qian1 you2 。
- bu4 geng1 tu2 gu3 fu4 ， he2 yi4 shu3 que4 tou1 。
- gao4 zhi1 wu4 fu2 shi2 ， dang1 xu1 li4 chu2 you1 。
- qian2 xiu1 ju3 qiao1 shi4 ， qian1 zai4 chui2 feng1 you2 。
- nai4 he2 ya3 yang2 seng1 ， bai3 yu3 bu2 han4 tou2 。
- jiao3 gong1 lao3 shan4 bo2 ， ya3 mu4 wu2 kong3 zhou1 。
- qi2 tu2 you3 ru2 sheng4 ， yong4 yi4 fei1 chang2 chou2 。
- yu4 kai1 qian1 qi2 tian2 ， geng4 ban4 liang3 ju4 niu2 。
- lü4 bi3 ku1 mu4 zhong4 ， gong1 geng1 shi2 qi2 qiu1 。
- shi4 men2 you3 tian1 ding1 ， nai3 weng1 zuo4 wu2 you1 。
- yu3 guo2 zhu4 yun2 zi3 ， pi2 meng2 shu4 qi2 chou1 。
- ci3 zhi4 liang2 zu2 jia1 ， gan3 zhi1 tan4 chou2 mou2 。
- xi1 wen2 bai2 hei1 zhong4 ， shi2 wan4 ju4 qing1 xiu1 。
- jiu1 jin1 zhi4 qian1 mu3 ， gei3 gong4 wu2 shi2 xiu1 。
- wu1 jin1 qi3 wu2 ren2 ， sheng4 ye3 dang1 xun2 qiu2 。
- chang2 tu2 chu4 long2 dong1 ， yi2 na4 han2 sou1 liu2 。
- zhu1 men2 li4 xue3 jiu3 ， huan1 xi3 wu2 sheng1 chou2 。
- zuo4 shi1 quan4 yong3 wang3 ， yi3 si4 sui4 wan3 shou1 。

## 注释

## 译文

## 赏析
