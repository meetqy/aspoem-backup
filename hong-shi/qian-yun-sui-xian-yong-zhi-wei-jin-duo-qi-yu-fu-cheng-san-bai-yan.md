---
id: hong-shi-qian-yun-sui-xian-yong-zhi-wei-jin-duo-qi-yu-fu-cheng-san-bai-yan
title: 前韻雖險用之未盡掇其餘復成三百言
titlePinyin: qian2 yun4 sui1 xian3 yong4 zhi1 wei4 jin4 duo1 qi2 yu2 fu4 cheng2 san1 bai3 yan2
titleSlug: qian-yun-sui-xian-yong-zhi-wei-jin-duo-qi-yu-fu-cheng-san-bai-yan
author: 洪适
authorPinyin: hong2 shi4
authorSlug: hong-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 一苦寒威重，清晨雨脚□。
- 嚴風號宇宙，飛雪下閭閻。
- 布地鹽初撒，穿帷粉乍黏。
- 裴回輕點袖，縈積滿盈檐。
- 騁巧飄雖急，乘危勢或沾。
- 梨花芳小圃，桂魄射疏簾。
- 烟濕茶翁竈，竿低酒舍帘。
- 清泉埋沼沚，蒼幹聳楩柟。
- 玉匝齊君履，銀封魯國詹。
- 盆收新琢璧，階展未裁縑。
- 木杪疑飛絮，江干雜秀蒹。
- 正隨雲陣合，未放日光暹。
- 處壯山屠虎，高興澤殪蚺。
- 重巔聞折木，邃野絕飛鶼。
- 隼擊翎添厲，鱗藏口敢噞。
- 狼隨姬滿駕，鵲集叔才苫。
- 授簡詞臣敏，乘車海若謙。
- 漢傳王母絳，周貢嵰山甜。
- 王脧師方整，高昌眾欲熸。
- 漢光開帝業，蘇烈貫兵鈐。
- 豹曳荆人舄，牙抽孫子籤。
- 膚寒方起粟，手坼正憂𪚫。
- 挾纊冬裘燠，傾罍夜飲厭。
- 寒光欺寶鑑，素質奪朱綅。
- 犬喜蹄方逞，兒餐舌未箝。
- 梅林催皚皚，麥垅長蔪蔪。
- 罝兔難探穴，叉魚已溉鬵。
- 鴟蹲饑愈噪，馬縮凍難拑。
- 見晛將消釋，歌詩興佞憸。
- 妍辭慚謝客，詎敢示群僉。

## 拼音

- yi4 ku3 han2 wei1 zhong4 ， qing1 chen2 yu3 jiao3 □。
- yan2 feng1 hao4 yu3 zhou4 ， fei1 xue3 xia4 lü2 yan2 。
- bu4 di4 yan2 chu1 sa1 ， chuan1 wei2 fen3 zha4 nian2 。
- pei2 hui2 qing1 dian3 xiu4 ， ying2 ji1 man3 ying2 yan2 。
- cheng3 qiao3 piao1 sui1 ji2 ， cheng2 wei1 shi4 huo4 zhan1 。
- li2 hua1 fang1 xiao3 pu3 ， gui4 po4 she4 shu1 lian2 。
- yan1 shi1 cha2 weng1 zao4 ， gan1 di1 jiu3 she4 lian2 。
- qing1 quan2 mai2 zhao3 zhi3 ， cang1 gan4 song3 pian2 nan2 。
- yu4 za1 qi2 jun1 lü3 ， yin2 feng1 lu3 guo2 zhan1 。
- pen2 shou1 xin1 zhuo2 bi4 ， jie1 zhan3 wei4 cai2 jian1 。
- mu4 miao3 yi2 fei1 xu4 ， jiang1 gan1 za2 xiu4 jian1 。
- zheng4 sui2 yun2 zhen4 he2 ， wei4 fang4 ri4 guang1 xian1 。
- chu3 zhuang4 shan1 tu2 hu3 ， gao1 xing1 ze2 yi4 ran2 。
- zhong4 dian1 wen2 zhe2 mu4 ， sui4 ye3 jue2 fei1 jian1 。
- sun3 ji1 ling2 tian1 li4 ， lin2 cang2 kou3 gan3 yan3 。
- lang2 sui2 ji1 man3 jia4 ， que4 ji2 shu1 cai2 shan1 。
- shou4 jian3 ci2 chen2 min3 ， cheng2 ju1 hai3 ruo4 qian1 。
- han4 chuan2 wang2 mu3 jiang4 ， zhou1 gong4 qian3 shan1 tian2 。
- wang2 zui1 shi1 fang1 zheng3 ， gao1 chang1 zhong4 yu4 jian1 。
- han4 guang1 kai1 di4 ye4 ， su1 lie4 guan4 bing1 qian2 。
- bao4 ye4 jing1 ren2 xi4 ， ya2 chou1 sun1 zi3 qian1 。
- fu1 han2 fang1 qi3 su4 ， shou3 che4 zheng4 you1 𪚫。
- xie2 kuang4 dong1 qiu2 yu4 ， qing1 lei2 ye4 yin3 yan4 。
- han2 guang1 qi1 bao3 jian4 ， su4 zhi4 duo2 zhu1 qin1 。
- quan3 xi3 ti2 fang1 cheng3 ， er2 can1 she2 wei4 qian2 。
- mei2 lin2 cui1 ai2 ai2 ， mai4 long3 chang2 jian1 jian1 。
- ju1 tu4 nan2 tan4 xue2 ， cha1 yu2 yi3 gai4 xin2 。
- chi1 dun1 ji1 yu4 zao4 ， ma3 suo1 dong4 nan2 qian2 。
- jian4 xian4 jiang1 xiao1 shi4 ， ge1 shi1 xing1 ning4 xian1 。
- yan2 ci2 can2 xie4 ke4 ， ju4 gan3 shi4 qun2 qian1 。

## 注释

## 译文

## 赏析
