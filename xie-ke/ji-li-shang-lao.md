---
id: xie-ke-ji-li-shang-lao
title: 寄李商老
titlePinyin: ji4 li3 shang1 lao3
titleSlug: ji-li-shang-lao
author: 謝薖
authorPinyin: xie4 ke1
authorSlug: xie-ke
dynasty: 唐
dynastyPinyin: tang2
dynastySlug: tang
tags: [] 
---

## 正文

- 所思定何方，渺然羌山麓。
- 别來經一年，不寄書一幅。
- 憶在元真館，與君同飲缸。
- 論文久未去，夜雪打寒窗。
- 明朝款君門，箯輿踏殘雪。
- 尊前聽君談，意氣排凛冽。
- 雪中兩相過，把酒俱留連。
- 豈同剡溪去，興盡回酒船。
- 今年走東吳，無復相邂逅。
- 遭回行路難，歸已三月後。
- 逢君所知人，頗嘗問君安。
- 猶聞臥苫塊，毁棘今欒欒。
- 君家所嬌兒，聞已去懷抱。
- 昔我嘗見之，瑶環實娟好。
- 我歸臥衡門，愁君亦如君。
- 淋雨子桑病，敝冠原憲貧。
- 此懷其誰語，思君何能已。
- 寄聲勞苦君，兼問兩季子。

## 拼音

- suo3 si1 ding4 he2 fang1 ， miao3 ran2 qiang1 shan1 lu4 。
- bie2 lai2 jing1 yi4 nian2 ， bu2 ji4 shu1 yi4 fu2 。
- yi4 zai4 yuan2 zhen1 guan3 ， yu3 jun1 tong2 yin3 gang1 。
- lun4 wen2 jiu3 wei4 qu4 ， ye4 xue3 da3 han2 chuang1 。
- ming2 chao2 kuan3 jun1 men2 ， bian1 yu2 ta4 can2 xue3 。
- zun1 qian2 ting1 jun1 tan2 ， yi4 qi4 pai2 lin3 lie4 。
- xue3 zhong1 liang3 xiang1 guo4 ， ba3 jiu3 ju4 liu2 lian2 。
- qi3 tong2 shan4 xi1 qu4 ， xing1 jin4 hui2 jiu3 chuan2 。
- jin1 nian2 zou3 dong1 wu2 ， wu2 fu4 xiang1 xie4 hou4 。
- zao1 hui2 xing2 lu4 nan2 ， gui1 yi3 san1 yue4 hou4 。
- feng2 jun1 suo3 zhi1 ren2 ， po1 chang2 wen4 jun1 an1 。
- you2 wen2 wo4 shan1 kuai4 ， hui3 ji2 jin1 luan2 luan2 。
- jun1 jia1 suo3 jiao1 er2 ， wen2 yi3 qu4 huai2 bao4 。
- xi1 wo3 chang2 jian4 zhi1 ， yao2 huan2 shi2 juan1 hao3 。
- wo3 gui1 wo4 heng2 men2 ， chou2 jun1 yi4 ru2 jun1 。
- lin2 yu3 zi3 sang1 bing4 ， bi4 guan1 yuan2 xian4 pin2 。
- ci3 huai2 qi2 shui2 yu3 ， si1 jun1 he2 neng2 yi3 。
- ji4 sheng1 lao2 ku3 jun1 ， jian1 wen4 liang3 ji4 zi0 。

## 注释

## 译文

## 赏析
