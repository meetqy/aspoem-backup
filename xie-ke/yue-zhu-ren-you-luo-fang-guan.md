---
id: xie-ke-yue-zhu-ren-you-luo-fang-guan
title: 約諸人遊羅坊觀
titlePinyin: yue1 zhu1 ren2 you2 luo2 fang1 guan1
titleSlug: yue-zhu-ren-you-luo-fang-guan
author: 謝薖
authorPinyin: xie4 ke1
authorSlug: xie-ke
dynasty: 唐
dynastyPinyin: tang2
dynastySlug: tang
tags: [] 
---

## 正文

- 陽夏吾鼻祖，人物傾九州。
- 間携東山妓，文靖極風流。
- 屐齒步飛磴，快哉康樂遊。
- 耳孫牛馬走，闒惰無匹儔。
- 但有愛山趣，尚能繼前修。
- 頗厭城市塵，拘縶如楚囚。
- 朅來龍泉上，杖履隨沙鷗。
- 幽尋風露靜，江月動金虯。
- 青山带長江，佳氣日夕浮。
- 旁有列仙家，丹楼連飛樓。
- 琴書静無華，竹樹煩更幽。
- 約我雲霞交，兹遊及清秋。
- 朱絃蕩塵襟，芳尊寫牢愁。
- 道士如彌明，長頸高結喉。
- 初無石鼎句，嶮怪壓劉侯。
- 從渠倚壁睡，吾屬足冥搜。

## 拼音

- yang2 xia4 wu2 bi2 zu3 ， ren2 wu4 qing1 jiu3 zhou1 。
- jian4 xie2 dong1 shan1 ji4 ， wen2 jing4 ji2 feng1 liu2 。
- ji1 chi3 bu4 fei1 deng4 ， kuai4 zai1 kang1 le4 you2 。
- er3 sun1 niu2 ma3 zou3 ， ta4 duo4 wu2 pi3 chou2 。
- dan4 you3 ai4 shan1 qu4 ， shang4 neng2 ji4 qian2 xiu1 。
- po1 yan4 cheng2 shi4 chen2 ， ju1 zhi2 ru2 chu3 qiu2 。
- qie4 lai2 long2 quan2 shang4 ， zhang4 lü3 sui2 sha1 ou1 。
- you1 xun2 feng1 lu4 jing4 ， jiang1 yue4 dong4 jin1 qiu2 。
- qing1 shan1 dai4 chang2 jiang1 ， jia1 qi4 ri4 xi1 fu2 。
- pang2 you3 lie4 xian1 jia1 ， dan1 lou2 lian2 fei1 lou2 。
- qin2 shu1 jing4 wu2 hua2 ， zhu2 shu4 fan2 geng4 you1 。
- yue1 wo3 yun2 xia2 jiao1 ， zi1 you2 ji2 qing1 qiu1 。
- zhu1 xian2 dang4 chen2 jin1 ， fang1 zun1 xie3 lao2 chou2 。
- dao4 shi0 ru2 mi2 ming2 ， chang2 jing3 gao1 jie2 hou2 。
- chu1 wu2 shi2 ding3 ju4 ， xian3 guai4 ya1 liu2 hou2 。
- cong2 qu2 yi3 bi4 shui4 ， wu2 shu3 zu2 ming2 sou1 。

## 注释

## 译文

## 赏析
