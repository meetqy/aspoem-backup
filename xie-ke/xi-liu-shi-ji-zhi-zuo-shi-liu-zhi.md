---
id: xie-ke-xi-liu-shi-ji-zhi-zuo-shi-liu-zhi
title: 喜劉世基至作詩留之
titlePinyin: xi3 liu2 shi4 ji1 zhi4 zuo4 shi1 liu2 zhi1
titleSlug: xi-liu-shi-ji-zhi-zuo-shi-liu-zhi
author: 謝薖
authorPinyin: xie4 ke1
authorSlug: xie-ke
dynasty: 唐
dynastyPinyin: tang2
dynastySlug: tang
tags: [] 
---

## 正文

- 君家飛猿西，我寄躍馬北。
- 躍馬望飛猿，渺若千山隔。
- 十載一會面，一年三寄書。
- 書中無剩語，只有問何如。
- 去年秋風初，君馬秣雲臥。
- 鶴立望君來，因鞭不我過。
- 今年薰風後，取道凌雲來。
- 解鞍愒我廬，握手慰我懷。
- 胸中所藴藏，言下皆傾倒。
- 挽留莫怱怱，索去還草草。
- 堂有鶴髪母，室有蓬首妻。
- 屋前虎豹怒，屋後鼯鼪啼。
- 遠遊縱未歸，旅寓安得久。
- 三年勞夢魂，一日接盃酒。
- 君歸太早計，此樂未易辭。
- 人事雖好乖，興盡當語離。
- 壮時須摩厲，老矣但跛挈。
- 荃蘭本同芳，霜雪有一節。
- 君哦飛猿句，我和躍馬詩。
- 它時兩相寄，抑亦慰相思。

## 拼音

- jun1 jia1 fei1 yuan2 xi1 ， wo3 ji4 yue4 ma3 bei3 。
- yue4 ma3 wang4 fei1 yuan2 ， miao3 ruo4 qian1 shan1 ge2 。
- shi2 zai4 yi2 hui4 mian4 ， yi4 nian2 san1 ji4 shu1 。
- shu1 zhong1 wu2 sheng4 yu3 ， zhi3 you3 wen4 he2 ru2 。
- qu4 nian2 qiu1 feng1 chu1 ， jun1 ma3 mo4 yun2 wo4 。
- he4 li4 wang4 jun1 lai2 ， yin1 bian1 bu4 wo3 guo4 。
- jin1 nian2 xun1 feng1 hou4 ， qu3 dao4 ling2 yun2 lai2 。
- jie3 an1 kai4 wo3 lu2 ， wo4 shou3 wei4 wo3 huai2 。
- xiong1 zhong1 suo3 yun4 cang2 ， yan2 xia4 jie1 qing1 dao3 。
- wan3 liu2 mo4 cong1 cong1 ， suo3 qu4 huan2 cao3 cao3 。
- tang2 you3 he4 fa4 mu3 ， shi4 you3 peng2 shou3 qi1 。
- wu1 qian2 hu3 bao4 nu4 ， wu1 hou4 wu2 sheng1 ti2 。
- yuan3 you2 zong4 wei4 gui1 ， lü3 yu4 an1 de2 jiu3 。
- san1 nian2 lao2 meng4 hun2 ， yi2 ri4 jie1 bei1 jiu3 。
- jun1 gui1 tai4 zao3 ji4 ， ci3 le4 wei4 yi4 ci2 。
- ren2 shi4 sui1 hao3 guai1 ， xing1 jin4 dang1 yu3 li2 。
- zhuang4 shi2 xu1 mo2 li4 ， lao3 yi3 dan4 bo3 qie4 。
- quan2 lan2 ben3 tong2 fang1 ， shuang1 xue3 you3 yi4 jie2 。
- jun1 o4 fei1 yuan2 ju4 ， wo3 he2 yue4 ma3 shi1 。
- ta1 shi2 liang3 xiang1 ji4 ， yi4 yi4 wei4 xiang1 si1 。

## 注释

## 译文

## 赏析
