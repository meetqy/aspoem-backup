---
id: yu-shi-xiao-shi-tang-yuan
title: 小石塘源
titlePinyin: xiao3 shi2 tang2 yuan2
titleSlug: xiao-shi-tang-yuan
author: 于石
authorPinyin: yu2 shi2
authorSlug: yu-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 萬山鬰回合，羣木尤老蒼。
- 細路百盤折，崎嶇陟羊腸。
- 凉陰覆峭壁，縈迴澗流長。
- 綠蘿下百尺，笑挹清泉香。
- 甘寒試一潄，齒頰凝冰霜。
- 拂石坐未去，樵叟來我傍。
- 云此澗中水，其源來浦陽。
- 浦陽婺屬邑，亦我父母邦。
- 欲我飲此水，而不忘故鄉。
- 叟言起予意，振衣欲飛揚。
- 便將隨水源，徑度千仞岡。
- 叟前挽我衣，遲留且勿忙。
- 吾家隔前坡，林居愧荒凉。
- 寒醅旋可壓，爲子炊黄粱。
- 微徑行犖确，柴門隠松篁。
- 推戶拂塵席，延我入中堂。
- 呼兒出長揖，闊步何蹡踉。
- 問我從何來，驚顧走欲僵。
- 屢呼不復出，自起致茶湯。
- 坐不分賓主，高談到羲皇。
- 炊烟淡茅屋，勸我飲盡觴。
- 葫蘆爛鵝鴨，盤飣羅芥薑。
- 一飽共酣寢，此樂殊未央。
- 攝衣起謝叟，聽我歌慨慷。
- 風埃暗宇縣，干戈幾搶攘。
- 朽骨纏蔓草，呻吟卧殘創。
- 荒丘奔狐兔，斷礎悲蛩螀。
- 奔逃不相顧，流離各悽傷。
- 十年未返業，幾人失耕桑。
- 而此源中民，熙然獨徜徉。
- 數家聯聚落，茅茨带林塘。
- 笑語聲相聞，隔籬燈火光。
- 翁嫗各垂白，童稚紛成行。
- 嫁女必近鄰，生男不行商。
- 死徙無出境，耕織各有常。
- 地罏老瓦盆，竹几素木床。
- 俗淳器亦古，豈識時世妝。
- 瓜瓠滿籬落，麻苧翳門牆。
- 缺竇出鷄犬，平坡散牛羊。
- 豚蹄一盂酒，神休答豐禳。
- 村謳雜社鼓，醉舞衣淋浪。
- 晝無悍吏恐，夜無羣盜狂。
- 生者遂所養，死者得所藏。
- 其樂有如此，宜與世相忘。
- 叟前重致詞，爲子言其詳。
- 使我居華屋，綺疏交洞房。
- 使我服鮮麗，翠襦綉羅裳。
- 食必具水陸，飲必酣瓊漿。
- 出則盛車騎，錦韉紫遊韁。
- 歸則擁歌吹，粉黛環姬姜。
- 貴封侯萬戶，富儲粟千倉。
- 如此豈不樂，患至難豫防。
- 利者禍之的，何地非戰場。
- 况有吏椎剝，寧免盜陸梁。
- 安貧即樂土，多財必遺殃。
- 人生守常分，世事胡可量。
- 我聞重歎息，臨風幾徬徨。
- 林霏掩蒼翠，回首路杳茫。
- 遠山銜落日，慘慘塵沙黄。
- 因思桃源中，人多壽而康。
- 山深事簡寡，居安俗淳良。
- 不與外人接，別在天一方。
- 兒孫自生長，古今任興亡。
- 世以爲神仙，此說誠荒唐。
- 平生志遠遊，恨不窮八荒。
- 去家百里近，絕境見未嘗。
- 邈與桃源居，異世遥相望。
- 安知千載下，以我非漁郎。
- 獨恨無桃花，夾岸摇紅芳。
- 花落春水漲，一葦或可航。

## 拼音

- wan4 shan1 yu4 hui2 he2 ， qun2 mu4 you2 lao3 cang1 。
- xi4 lu4 bai3 pan2 zhe2 ， qi2 qu1 zhi4 yang2 chang2 。
- liang2 yin1 fu4 qiao4 bi4 ， ying2 hui2 jian4 liu2 chang2 。
- lü4 luo2 xia4 bai3 chi3 ， xiao4 yi4 qing1 quan2 xiang1 。
- gan1 han2 shi4 yi2 shu4 ， chi3 jia2 ning2 bing1 shuang1 。
- fu2 shi2 zuo4 wei4 qu4 ， qiao2 sou3 lai2 wo3 bang4 。
- yun2 ci3 jian4 zhong1 shui3 ， qi2 yuan2 lai2 pu3 yang2 。
- pu3 yang2 wu4 shu3 yi4 ， yi4 wo3 fu4 mu3 bang1 。
- yu4 wo3 yin3 ci3 shui3 ， er2 bu2 wang4 gu4 xiang1 。
- sou3 yan2 qi3 yu3 yi4 ， zhen4 yi1 yu4 fei1 yang2 。
- bian4 jiang1 sui2 shui3 yuan2 ， jing4 du4 qian1 ren4 gang1 。
- sou3 qian2 wan3 wo3 yi1 ， chi2 liu2 qie3 wu4 mang2 。
- wu2 jia1 ge2 qian2 po1 ， lin2 ju1 kui4 huang1 liang2 。
- han2 pei1 xuan2 ke3 ya1 ， wei2 zi3 chui1 huang2 liang2 。
- wei1 jing4 xing2 luo4 que4 ， chai2 men2 yin3 song1 huang2 。
- tui1 hu4 fu2 chen2 xi2 ， yan2 wo3 ru4 zhong1 tang2 。
- hu1 er2 chu1 chang2 yi1 ， kuo4 bu4 he2 qiang1 liang4 。
- wen4 wo3 cong2 he2 lai2 ， jing1 gu4 zou3 yu4 jiang1 。
- lü3 hu1 bu2 fu4 chu1 ， zi4 qi3 zhi4 cha2 tang1 。
- zuo4 bu4 fen1 bin1 zhu3 ， gao1 tan2 dao4 xi1 huang2 。
- chui1 yan1 dan4 mao2 wu1 ， quan4 wo3 yin3 jin4 shang1 。
- hu2 lu2 lan4 e2 ya1 ， pan2 ding4 luo2 jie4 jiang1 。
- yi4 bao3 gong4 han1 qin3 ， ci3 le4 shu1 wei4 yang1 。
- she4 yi1 qi3 xie4 sou3 ， ting1 wo3 ge1 kai3 kang1 。
- feng1 ai1 an4 yu3 xian4 ， gan1 ge1 ji1 qiang1 rang3 。
- xiu3 gu3 chan2 man4 cao3 ， shen1 yin2 wo4 can2 chuang4 。
- huang1 qiu1 ben1 hu2 tu4 ， duan4 chu3 bei1 qiong2 jiang1 。
- ben1 tao2 bu4 xiang1 gu4 ， liu2 li2 ge4 qi1 shang1 。
- shi2 nian2 wei4 fan3 ye4 ， ji1 ren2 shi1 geng1 sang1 。
- er2 ci3 yuan2 zhong1 min2 ， xi1 ran2 du2 chang2 yang2 。
- shu4 jia1 lian2 ju4 luo4 ， mao2 ci2 dai4 lin2 tang2 。
- xiao4 yu3 sheng1 xiang1 wen2 ， ge2 li2 deng1 huo3 guang1 。
- weng1 yu4 ge4 chui2 bai2 ， tong2 zhi4 fen1 cheng2 xing2 。
- jia4 nü3 bi4 jin4 lin2 ， sheng1 nan2 bu4 xing2 shang1 。
- si3 xi3 wu2 chu1 jing4 ， geng1 zhi1 ge4 you3 chang2 。
- di4 lu2 lao3 wa3 pen2 ， zhu2 ji3 su4 mu4 chuang2 。
- su2 chun2 qi4 yi4 gu3 ， qi3 shi2 shi2 shi4 zhuang1 。
- gua1 hu4 man3 li2 luo4 ， ma2 zhu4 yi4 men2 qiang2 。
- que1 dou4 chu1 ji1 quan3 ， ping2 po1 san4 niu2 yang2 。
- tun2 ti2 yi4 yu2 jiu3 ， shen2 xiu1 da2 feng1 rang2 。
- cun1 ou1 za2 she4 gu3 ， zui4 wu3 yi1 lin2 lang4 。
- zhou4 wu2 han4 li4 kong3 ， ye4 wu2 qun2 dao4 kuang2 。
- sheng1 zhe3 sui4 suo3 yang3 ， si3 zhe3 de2 suo3 cang2 。
- qi2 le4 you3 ru2 ci3 ， yi2 yu3 shi4 xiang4 wang4 。
- sou3 qian2 zhong4 zhi4 ci2 ， wei2 zi3 yan2 qi2 xiang2 。
- shi3 wo3 ju1 hua2 wu1 ， qi3 shu1 jiao1 dong4 fang2 。
- shi3 wo3 fu2 xian1 li2 ， cui4 ru2 xiu4 luo2 shang0 。
- shi2 bi4 ju4 shui3 lu4 ， yin3 bi4 han1 qiong2 jiang1 。
- chu1 ze2 sheng4 ju1 qi2 ， jin3 jian1 zi3 you2 jiang1 。
- gui1 ze2 yong1 ge1 chui1 ， fen3 dai4 huan2 ji1 jiang1 。
- gui4 feng1 hou2 wan4 hu4 ， fu4 chu3 su4 qian1 cang1 。
- ru2 ci3 qi3 bu2 le4 ， huan4 zhi4 nan2 yu4 fang2 。
- li4 zhe3 huo4 zhi1 de0 ， he2 di4 fei1 zhan4 chang3 。
- kuang4 you3 li4 zhui1 bao1 ， ning2 mian3 dao4 lu4 liang2 。
- an1 pin2 ji2 le4 tu3 ， duo1 cai2 bi4 yi2 yang1 。
- ren2 sheng1 shou3 chang2 fen1 ， shi4 shi4 hu2 ke3 liang2 。
- wo3 wen2 zhong4 tan4 xi1 ， lin2 feng1 ji1 pang2 huang2 。
- lin2 fei1 yan3 cang1 cui4 ， hui2 shou3 lu4 yao3 mang2 。
- yuan3 shan1 xian2 luo4 ri4 ， can3 can3 chen2 sha1 huang2 。
- yin1 si1 tao2 yuan2 zhong1 ， ren2 duo1 shou4 er2 kang1 。
- shan1 shen1 shi4 jian3 gua3 ， ju1 an1 su2 chun2 liang2 。
- bu4 yu3 wai4 ren2 jie1 ， bie2 zai4 tian1 yi4 fang1 。
- er2 sun1 zi4 sheng1 chang2 ， gu3 jin1 ren4 xing1 wang2 。
- shi4 yi3 wei2 shen2 xian1 ， ci3 shuo1 cheng2 huang1 tang2 。
- ping2 sheng1 zhi4 yuan3 you2 ， hen4 bu4 qiong2 ba1 huang1 。
- qu4 jia1 bai3 li3 jin4 ， jue2 jing4 jian4 wei4 chang2 。
- miao3 yu3 tao2 yuan2 ju1 ， yi4 shi4 yao2 xiang1 wang4 。
- an1 zhi1 qian1 zai4 xia4 ， yi3 wo3 fei1 yu2 lang2 。
- du2 hen4 wu2 tao2 hua1 ， jia1 an4 yao2 hong2 fang1 。
- hua1 luo4 chun1 shui3 zhang3 ， yi4 wei3 huo4 ke3 hang2 。

## 注释

## 译文

## 赏析
