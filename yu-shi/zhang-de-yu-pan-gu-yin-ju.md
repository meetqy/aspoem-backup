---
id: yu-shi-zhang-de-yu-pan-gu-yin-ju
title: 張德裕盤谷隠居
titlePinyin: zhang1 de2 yu4 pan2 gu3 yin3 ju1
titleSlug: zhang-de-yu-pan-gu-yin-ju
author: 于石
authorPinyin: yu2 shi2
authorSlug: yu-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 盤谷四面環青山，晴嵐暖翠浮雲烟。
- 盤谷之阻多幽泉，湛然深碧蛟螭蟠。
- 中有華屋貯神仙，猿鳥不驚犬不喧。
- 竹侵行逕松礙簷，人疑無路堪攀緣。
- 忽聞讀書聲琅然，始信別是壺中天。
- 翩然振屐登其巔，仰林俯壑天地寬。
- 桑麻盡處開平川，千帆來往無時閑。
- 旁有一葉漁翁船，出沒紅蓼黄蘆邊。
- 呼之來泊岩下灣，就船買魚歸烹鮮。
- 煮茗有泉秫有田，問之世事笑不言。
- 家藏黄石書一編，安用李愿歸來篇。
- 我欲前峰卜數椽，幅巾杖屨行其間。
- 目送歸鴻揮五絃，閑窗靜聽松風眠。

## 拼音

- pan2 gu3 si4 mian4 huan2 qing1 shan1 ， qing2 lan2 nuan3 cui4 fu2 yun2 yan1 。
- pan2 gu3 zhi1 zu3 duo1 you1 quan2 ， zhan4 ran2 shen1 bi4 jiao1 chi1 pan2 。
- zhong1 you3 hua2 wu1 zhu4 shen2 xian1 ， yuan2 niao3 bu4 jing1 quan3 bu4 xuan1 。
- zhu2 qin1 xing2 jing4 song1 ai4 yan2 ， ren2 yi2 wu2 lu4 kan1 pan1 yuan2 。
- hu1 wen2 du2 shu1 sheng1 lang2 ran2 ， shi3 xin4 bie2 shi4 hu2 zhong1 tian1 。
- pian1 ran2 zhen4 ji1 deng1 qi2 dian1 ， yang3 lin2 fu3 he4 tian1 di4 kuan1 。
- sang1 ma2 jin4 chu3 kai1 ping2 chuan1 ， qian1 fan1 lai2 wang3 wu2 shi2 xian2 。
- pang2 you3 yi2 ye4 yu2 weng1 chuan2 ， chu1 mei2 hong2 liao3 huang2 lu2 bian1 。
- hu1 zhi1 lai2 bo2 yan2 xia4 wan1 ， jiu4 chuan2 mai3 yu2 gui1 peng1 xian1 。
- zhu3 ming2 you3 quan2 shu2 you3 tian2 ， wen4 zhi1 shi4 shi4 xiao4 bu4 yan2 。
- jia1 cang2 huang2 shi2 shu1 yi4 bian1 ， an1 yong4 li3 yuan4 gui1 lai2 pian1 。
- wo3 yu4 qian2 feng1 bu3 shu4 chuan2 ， fu2 jin1 zhang4 ju4 xing2 qi2 jian4 。
- mu4 song4 gui1 hong2 hui1 wu3 xian2 ， xian2 chuang1 jing4 ting1 song1 feng1 mian2 。

## 注释

## 译文

## 赏析
