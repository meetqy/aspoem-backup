---
id: yu-shi-dui-xue
title: 對雪
titlePinyin: dui4 xue3
titleSlug: dui-xue
author: 于石
authorPinyin: yu2 shi2
authorSlug: yu-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 頑雲怙勢吞燭龍，一夜老盡江上峰。
- 驂鸞駕鶴下瑶闕，羽衣森列飛行空。
- 玉虯夭矯振鱗甲，獵獵怒戰誰爭鋒。
- 銀河剪刻紛弄巧，姑射縹緲來無蹤。
- 半開半落花繞樹，無根無蒂絮因風。
- 造物幻出不可測，萬變歸我一慨中。
- 重裘何富，負薪何窮。
- 烹茶何儉，飲羔何豐。
- 天意茫茫無問處，人事悠悠定何許。
- 豐年固知雪可喜，貧民不以雪爲瑞。
- 安得見晛消凝陰，寒崖草木皆生春。

## 拼音

- wan2 yun2 hu4 shi4 tun1 zhu2 long2 ， yi2 ye4 lao3 jin4 jiang1 shang4 feng1 。
- can1 luan2 jia4 he4 xia4 yao2 que4 ， yu3 yi1 sen1 lie4 fei1 xing2 kong1 。
- yu4 qiu2 yao1 jiao3 zhen4 lin2 jia3 ， lie4 lie4 nu4 zhan4 shui2 zheng1 feng1 。
- yin2 he2 jian3 ke4 fen1 nong4 qiao3 ， gu1 she4 piao3 miao3 lai2 wu2 zong1 。
- ban4 kai1 ban4 luo4 hua1 rao4 shu4 ， wu2 gen1 wu2 di4 xu4 yin1 feng1 。
- zao4 wu4 huan4 chu1 bu4 ke3 ce4 ， wan4 bian4 gui1 wo3 yi4 kai3 zhong1 。
- zhong4 qiu2 he2 fu4 ， fu4 xin1 he2 qiong2 。
- peng1 cha2 he2 jian3 ， yin3 gao1 he2 feng1 。
- tian1 yi4 mang2 mang2 wu2 wen4 chu3 ， ren2 shi4 you1 you1 ding4 he2 xu1 。
- feng1 nian2 gu4 zhi1 xue3 ke3 xi3 ， pin2 min2 bu4 yi3 xue3 wei2 rui4 。
- an1 de2 jian4 xian4 xiao1 ning2 yin1 ， han2 ya2 cao3 mu4 jie1 sheng1 chun1 。

## 注释

## 译文

## 赏析
