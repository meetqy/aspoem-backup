---
id: yu-shi-du-shao-ling-zeng-wei-ba-chu-shi-yun-bie-bing-guo
title: 杜少陵贈衛八處士韻別秉國
titlePinyin: du4 shao4 ling2 zeng4 wei4 ba1 chu3 shi4 yun4 bie2 bing3 guo2
titleSlug: du-shao-ling-zeng-wei-ba-chu-shi-yun-bie-bing-guo
author: 于石
authorPinyin: yu2 shi2
authorSlug: yu-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昔君坐談詩，古音振宮商。
- 昔我起舞劍，三尺星斗光。
- 我劍何慷慨，君詩何老蒼。
- 感此一笑嘆，徒成九迴腸。
- 久別忽想見，歲月驚惶惶。
- 豈無平生友，對面險太行。
- 知心今幾人，况復天一方。
- 安得飛霞佩，共挹天瓢漿。
- 道義有真樂，何必甘膏粱。
- 臨行勸我酒，我飲不盡觴。
- 一飲情易闌，再飲情更長。
- 斜陽重回首，烟水空蒼茫。

## 拼音

- xi1 jun1 zuo4 tan2 shi1 ， gu3 yin1 zhen4 gong1 shang1 。
- xi1 wo3 qi3 wu3 jian4 ， san1 chi3 xing1 dou3 guang1 。
- wo3 jian4 he2 kang1 kai3 ， jun1 shi1 he2 lao3 cang1 。
- gan3 ci3 yi2 xiao4 tan4 ， tu2 cheng2 jiu3 hui2 chang2 。
- jiu3 bie2 hu1 xiang3 jian4 ， sui4 yue4 jing1 huang2 huang2 。
- qi3 wu2 ping2 sheng1 you3 ， dui4 mian4 xian3 tai4 xing2 。
- zhi1 xin1 jin1 ji1 ren2 ， kuang4 fu4 tian1 yi4 fang1 。
- an1 de2 fei1 xia2 pei4 ， gong4 yi4 tian1 piao2 jiang1 。
- dao4 yi4 you3 zhen1 le4 ， he2 bi4 gan1 gao1 liang2 。
- lin2 xing2 quan4 wo3 jiu3 ， wo3 yin3 bu2 jin4 shang1 。
- yi4 yin3 qing2 yi4 lan2 ， zai4 yin3 qing2 geng4 chang2 。
- xie2 yang2 zhong4 hui2 shou3 ， yan1 shui3 kong1 cang1 mang2 。

## 注释

## 译文

## 赏析
