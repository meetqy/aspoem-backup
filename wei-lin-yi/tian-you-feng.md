---
id: wei-lin-yi-tian-you-feng
title: 天遊峰
titlePinyin: tian1 you2 feng1
titleSlug: tian-you-feng
author: 魏麟一
authorPinyin: wei4 lin2 yi1
authorSlug: wei-lin-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 冰海濯足來天遊，萬里雲氣隨青牛。
- 盤車沾沾星斗濕，手捲風雨藏金甌。
- 玲瓏珊瑚樹，記得西王母挂玉鈎。
- 幾時化作小玉船，一葉蕩蕩隨天流。
- 滿載清霜落九州，與人生白頭。
- 我歌黄鵠歌，南斗盤其南兮，河嶽擁其後。
- 海岱明東方，黄河之源。
- 江水之宗，昆侖雪山在其右，巍然天柱當中居。
- 斯文光氣長，萬丈塞太虛。
- 不信九天上，仙人不讀書。
- 如今白玉樓，聞道紫陽老子在其上，手摶日月安星辰，爲玉皇作典謨。
- 又聞鬰羅蕭臺上，紫陽奏可决取河漢之水，千古萬古洗濯下土愚民愚。
- 男子學麟鳳，女子學王雎，萬萬萬世尊唐虞。
- 我乃太姥之曾孫，故聞天上語。
- 來此樂飲，人間愁一粟無，只有天地吾非吾。
- 鼓髪長嘯秋月白，照見大千世界都置在我太姥清水之玉壺。

## 拼音

- bing1 hai3 zhuo2 zu2 lai2 tian1 you2 ， wan4 li3 yun2 qi4 sui2 qing1 niu2 。
- pan2 ju1 zhan1 zhan1 xing1 dou3 shi1 ， shou3 juan3 feng1 yu3 cang2 jin1 ou1 。
- ling2 long2 shan1 hu2 shu4 ， ji4 de2 xi1 wang2 mu3 gua4 yu4 gou1 。
- ji1 shi2 hua4 zuo4 xiao3 yu4 chuan2 ， yi2 ye4 dang4 dang4 sui2 tian1 liu2 。
- man3 zai4 qing1 shuang1 luo4 jiu3 zhou1 ， yu3 ren2 sheng1 bai2 tou2 。
- wo3 ge1 huang2 hu2 ge1 ， nan2 dou3 pan2 qi2 nan2 xi1 ， he2 yue4 yong1 qi2 hou4 。
- hai3 dai4 ming2 dong1 fang1 ， huang2 he2 zhi1 yuan2 。
- jiang1 shui3 zhi1 zong1 ， kun1 lun2 xue3 shan1 zai4 qi2 you4 ， wei1 ran2 tian1 zhu4 dang1 zhong1 ju1 。
- si1 wen2 guang1 qi4 chang2 ， wan4 zhang4 sai1 tai4 xu1 。
- bu2 xin4 jiu3 tian1 shang4 ， xian1 ren2 bu4 du2 shu1 。
- ru2 jin1 bai2 yu4 lou2 ， wen2 dao4 zi3 yang2 lao3 zi3 zai4 qi2 shang4 ， shou3 tuan2 ri4 yue4 an1 xing1 chen2 ， wei2 yu4 huang2 zuo4 dian3 mo2 。
- you4 wen2 yu4 luo2 xiao1 tai2 shang4 ， zi3 yang2 zou4 ke3 jue2 qu3 he2 han4 zhi1 shui3 ， qian1 gu3 wan4 gu3 xi3 zhuo2 xia4 tu3 yu2 min2 yu2 。
- nan2 zi3 xue2 lin2 feng4 ， nü3 zi3 xue2 wang2 ju1 ， wan4 wan4 wan4 shi4 zun1 tang2 yu2 。
- wo3 nai3 tai4 lao3 zhi1 ceng2 sun1 ， gu4 wen2 tian1 shang4 yu3 。
- lai2 ci3 le4 yin3 ， ren2 jian4 chou2 yi2 su4 wu2 ， zhi3 you3 tian1 di4 wu2 fei1 wu2 。
- gu3 fa4 chang2 xiao4 qiu1 yue4 bai2 ， zhao4 jian4 da4 qian1 shi4 jie4 dou1 zhi4 zai4 wo3 tai4 lao3 qing1 shui3 zhi1 yu4 hu2 。

## 注释

## 译文

## 赏析
