---
id: wei-xiang-song-pi-xian-chen-lang-zhong-fu-he-shuo
title: 送皮獻臣郎中赴河朔
titlePinyin: song4 pi2 xian4 chen2 lang2 zhong1 fu4 he2 shuo4
titleSlug: song-pi-xian-chen-lang-zhong-fu-he-shuo
author: 韋驤
authorPinyin: wei2 xiang1
authorSlug: wei-xiang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 明公器業真無敵，術學精深貫今昔。
- 胸中應變勇所爲，韜養許誰窺畛域。
- 立朝壯齒名已高，君相都俞采風跡。
- 擢從畿邑超等倫，寘之計府憑宣力。
- 古來才盛多見排，議論波濤起尋尺。
- 剖符江表雖左遷，憤恤何嘗動顔色。
- 惟思補報誠益勤，奚翅循牆驚寵錫。
- 鋤姦整敝皆得要，百事詳求不容隙。
- 宜陽編戶十萬餘，疲瘵彌年逢藥石。
- 旄倪愛戴憂公去，口頌心祈繼朝夕。
- 除書忽爾天上來，借寇無緣徒悵惜。
- 汝曹固恨奪慈父，上意其如念河北。
- 河北近罹災變深，墊溺之餘病艱食。
- 經營調度難其任，正是廟堂精選擇。
- 此時委寄非平時，賢者豈辭當遠適。
- 長川六月風雲爽，苒苒雙旌標畫鷁。
- 送行擁岸車馬稠，戀德尤多淚霑臆。
- 袁民慎勿挽公舟，蚤看公歸廣膏澤。

## 拼音

- ming2 gong1 qi4 ye4 zhen1 wu2 di2 ， shu4 xue2 jing1 shen1 guan4 jin1 xi1 。
- xiong1 zhong1 ying1 bian4 yong3 suo3 wei2 ， tao1 yang3 xu1 shui2 kui1 zhen3 yu4 。
- li4 chao2 zhuang4 chi3 ming2 yi3 gao1 ， jun1 xiang1 dou1 yu2 cai3 feng1 ji4 。
- zhuo2 cong2 ji1 yi4 chao1 deng3 lun2 ， zhi4 zhi1 ji4 fu3 ping2 xuan1 li4 。
- gu3 lai2 cai2 sheng4 duo1 jian4 pai2 ， yi4 lun4 bo1 tao1 qi3 xun2 chi3 。
- pou1 fu2 jiang1 biao3 sui1 zuo3 qian1 ， fen4 xu4 he2 chang2 dong4 yan2 se4 。
- wei2 si1 bu3 bao4 cheng2 yi4 qin2 ， xi1 chi4 xun2 qiang2 jing1 chong3 xi1 。
- chu2 jian1 zheng3 bi4 jie1 de2 yao4 ， bai3 shi4 xiang2 qiu2 bu4 rong2 xi4 。
- yi2 yang2 bian1 hu4 shi2 wan4 yu2 ， pi2 zhai4 mi2 nian2 feng2 yao4 shi2 。
- mao2 ni2 ai4 dai4 you1 gong1 qu4 ， kou3 song4 xin1 qi2 ji4 zhao1 xi1 。
- chu2 shu1 hu1 er3 tian1 shang4 lai2 ， jie4 kou4 wu2 yuan2 tu2 chang4 xi1 。
- ru3 cao2 gu4 hen4 duo2 ci2 fu4 ， shang4 yi4 qi2 ru2 nian4 he2 bei3 。
- he2 bei3 jin4 li2 zai1 bian4 shen1 ， dian4 ni4 zhi1 yu2 bing4 jian1 shi2 。
- jing1 ying2 diao4 du4 nan2 qi2 ren4 ， zheng4 shi4 miao4 tang2 jing1 xuan3 ze2 。
- ci3 shi2 wei3 ji4 fei1 ping2 shi2 ， xian2 zhe3 qi3 ci2 dang1 yuan3 shi4 。
- chang2 chuan1 liu4 yue4 feng1 yun2 shuang3 ， ran3 ran3 shuang1 jing1 biao1 hua4 yi4 。
- song4 xing2 yong1 an4 ju1 ma3 chou2 ， lian4 de2 you2 duo1 lei4 zhan1 yi4 。
- yuan2 min2 shen4 wu4 wan3 gong1 zhou1 ， zao3 kan4 gong1 gui1 guang3 gao1 ze2 。

## 注释

## 译文

## 赏析
