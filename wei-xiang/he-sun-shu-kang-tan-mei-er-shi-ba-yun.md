---
id: wei-xiang-he-sun-shu-kang-tan-mei-er-shi-ba-yun
title: 和孫叔康探梅二十八韻
titlePinyin: he2 sun1 shu1 kang1 tan4 mei2 er4 shi2 ba1 yun4
titleSlug: he-sun-shu-kang-tan-mei-er-shi-ba-yun
author: 韋驤
authorPinyin: wei2 xiang1
authorSlug: wei-xiang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 臘過春将近，江梅想已苞。
- 逢時在南國，探信出東郊。
- 徑雪晴初掃，河冰薄易敲。
- 尋香望林隙，驚素辨山坳。
- 躍馬迴賓雁，飛旟懾蜡猫。
- 初芳得消息，喜氣自并包。
- 豈待鶯聲促，寧憂蝶足跑。
- 先容爲桃李，脱跡遠蕭茅。
- 此日花神睠，他年驛使譊。
- 前騶傳已的，後乘聽猶聲。
- 獨被陽功早，奚論地勢磽。
- 新葩同衆閱，秀句仗誰抄。
- 湛湛塵纓濯，纖纖痒背抓。
- 金絲纔出莟，珠琲遍攢梢。
- 攀折誠難忍，将承亦旋教。
- 重疑仙界種，復過歲寒交。
- 瑩潔疏情竇，精神動目窅。
- 貪幽頻倚杖，薄晚倦迴鞘。
- 有酒安辭釂，無魚孰嘆庖。
- 輕裘忘擁腋，短髮任垂髾。
- 坐不娛歌舞，盤非貴烙炮。
- 量尊鍾與鼎，器隘斗兼筲。
- 勇作先春計，甘從玩物嘲。
- 瓊英行漸盛，玲賞莫輕抛。
- 次第篘兵釀，隨宜饌野肴。
- 投閒集簪履，盡日卷旌旓。
- 隴笛終當起，塗歌或載呶。
- 空枝徒取恨，片片若爲膠。

## 拼音

- la4 guo4 chun1 jiang1 jin4 ， jiang1 mei2 xiang3 yi3 bao1 。
- feng2 shi2 zai4 nan2 guo2 ， tan4 xin4 chu1 dong1 jiao1 。
- jing4 xue3 qing2 chu1 sao3 ， he2 bing1 bao2 yi4 qiao1 。
- xun2 xiang1 wang4 lin2 xi4 ， jing1 su4 bian4 shan1 ao4 。
- yue4 ma3 hui2 bin1 yan4 ， fei1 yu2 she4 la4 mao1 。
- chu1 fang1 de2 xiao1 xi0 ， xi3 qi4 zi4 bing4 bao1 。
- qi3 dai4 ying1 sheng1 cu4 ， ning2 you1 die2 zu2 pao3 。
- xian1 rong2 wei2 tao2 li3 ， tuo1 ji4 yuan3 xiao1 mao2 。
- ci3 ri4 hua1 shen2 juan4 ， ta1 nian2 yi4 shi3 nao2 。
- qian2 zou1 chuan2 yi3 de0 ， hou4 cheng2 ting1 you2 sheng1 。
- du2 bei4 yang2 gong1 zao3 ， xi1 lun4 di4 shi4 qiao1 。
- xin1 pa1 tong2 zhong4 yue4 ， xiu4 ju4 zhang4 shui2 chao1 。
- zhan4 zhan4 chen2 ying1 zhuo2 ， xian1 xian1 yang3 bei4 zhua1 。
- jin1 si1 cai2 chu1 han4 ， zhu1 bei4 bian4 zan3 shao1 。
- pan1 zhe2 cheng2 nan2 ren3 ， jiang1 cheng2 yi4 xuan2 jiao4 。
- zhong4 yi2 xian1 jie4 zhong3 ， fu4 guo4 sui4 han2 jiao1 。
- ying2 jie2 shu1 qing2 dou4 ， jing1 shen2 dong4 mu4 yao3 。
- tan1 you1 bin1 yi3 zhang4 ， bao2 wan3 juan4 hui2 qiao4 。
- you3 jiu3 an1 ci2 jiao4 ， wu2 yu2 shu2 tan4 pao2 。
- qing1 qiu2 wang4 yong1 ye4 ， duan3 fa4 ren4 chui2 shao1 。
- zuo4 bu4 yu2 ge1 wu3 ， pan2 fei1 gui4 lao4 pao4 。
- liang2 zun1 zhong1 yu3 ding3 ， qi4 ai4 dou4 jian1 shao1 。
- yong3 zuo4 xian1 chun1 ji4 ， gan1 cong2 wan2 wu4 chao2 。
- qiong2 ying1 xing2 jian4 sheng4 ， ling2 shang3 mo4 qing1 pao1 。
- ci4 di4 chou1 bing1 niang4 ， sui2 yi2 zhuan4 ye3 yao2 。
- tou2 xian2 ji2 zan1 lü3 ， jin4 ri4 juan4 jing1 shao1 。
- long3 di2 zhong1 dang1 qi3 ， tu2 ge1 huo4 zai4 nao2 。
- kong1 zhi1 tu2 qu3 hen4 ， pian4 pian4 ruo4 wei2 jiao1 。

## 注释

## 译文

## 赏析
