---
id: wei-xiang-xi-yu-he-cao-zi-fang
title: 喜雨和曹子方
titlePinyin: xi3 yu3 he2 cao2 zi3 fang1
titleSlug: xi-yu-he-cao-zi-fang
author: 韋驤
authorPinyin: wei2 xiang1
authorSlug: wei-xiang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 班超已老入玉關，仲子欲絕得螬李。
- 洗腸術妙久疾愈，拜井誠危湧泉起。
- 較之今日遇滂沱，彼情未足方吾喜。
- 自從三月變旱暵，百口嗸嗸沸田里。
- 豚蹄榼醑謾禱求，朝夕叢祠致拳跪。
- 苗根土乾類龜坼，愁望油雲杳無涘。
- 富憂攘奪貧憂踣，疾首蹙頞誰不爾。
- 噫予豈獨鈞爾憂，反覆萬端思所以。
- 察冤遣滯督郡邑，焚巫暴尫固非理。
- 精虔賴我同僚賢，甘澤應祈災可弭。
- 沛然傾注數十刻，溝畎皆盈一何偉。
- 閩山草木亦增輝，萬口懽聲寧遽止。
- 翼朝又復得高篇，磊落珠璣光滿紙。
- 強酬珍貺愧拙疏，兩喜相投當不鄙。

## 拼音

- ban1 chao1 yi3 lao3 ru4 yu4 guan1 ， zhong4 zi3 yu4 jue2 de2 cao2 li3 。
- xi3 chang2 shu4 miao4 jiu3 ji2 yu4 ， bai4 jing3 cheng2 wei1 yong3 quan2 qi3 。
- jiao4 zhi1 jin1 ri4 yu4 pang1 tuo2 ， bi3 qing2 wei4 zu2 fang1 wu2 xi3 。
- zi4 cong2 san1 yue4 bian4 han4 han4 ， bai3 kou3 ao2 ao2 fei4 tian2 li3 。
- tun2 ti2 ke1 xu3 man2 dao3 qiu2 ， zhao1 xi1 cong2 ci2 zhi4 quan2 gui4 。
- miao2 gen1 tu3 qian2 lei4 gui1 che4 ， chou2 wang4 you2 yun2 yao3 wu2 si4 。
- fu4 you1 rang3 duo2 pin2 you1 bo2 ， ji2 shou3 cu4 e4 shui2 bu4 er3 。
- yi1 yu3 qi3 du2 jun1 er3 you1 ， fan3 fu4 wan4 duan1 si1 suo3 yi3 。
- cha2 yuan1 qian3 zhi4 du1 jun4 yi4 ， fen2 wu1 bao4 wang1 gu4 fei1 li3 。
- jing1 qian2 lai4 wo3 tong2 liao2 xian2 ， gan1 ze2 ying1 qi2 zai1 ke3 mi3 。
- pei4 ran2 qing1 zhu4 shu4 shi2 ke4 ， gou1 quan3 jie1 ying2 yi4 he2 wei3 。
- min3 shan1 cao3 mu4 yi4 zeng1 hui1 ， wan4 kou3 huan1 sheng1 ning2 ju4 zhi3 。
- yi4 chao2 you4 fu4 de2 gao1 pian1 ， lei3 luo4 zhu1 ji1 guang1 man3 zhi3 。
- qiang2 chou2 zhen1 kuang4 kui4 zhuo1 shu1 ， liang3 xi3 xiang1 tou2 dang1 bu4 bi3 。

## 注释

## 译文

## 赏析
