---
id: wei-xiang-he-xue-san-shi-yun
title: 和雪三十韻
titlePinyin: he2 xue3 san1 shi2 yun4
titleSlug: he-xue-san-shi-yun
author: 韋驤
authorPinyin: wei2 xiang1
authorSlug: wei-xiang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 密雪連空散，同雲蓋野繁。
- 朝暉掩羲馭，暮象蔽天垠。
- 皦皦漫長陌，霏霏集短垣。
- 杉松蒼翠奪，禽鳥語聲吞。
- 病足樵斤斂，尋蹤獵騎奔。
- 金莖迷沆瀣，銀界變崑崙。
- 光借寒儒牖，威消貴胄門。
- 酤簾表深巷，爨屋露幽村。
- 可響紅爐燼，難忘醁酒樽。
- 竹梢低欲折，梅蕚重猶存。
- 沒谷吟當楚，離江咏去袁。
- 高才題不盡，妙曲寫仍翻。
- 旅雁宵飛戢，栖雞曉舌捫。
- 塞嚴添玉壘，林迥化瓊園。
- 遠岸舟藏鷁，高樓瓦匿鴛。
- 秋濤千浪疊，夜甲萬軍屯。
- 綴若凝酥潔，堆如琢琥蹲。
- 脂車休旅傳，鏘佩放天閽。
- 不以多爲瑞，誰言即也温。
- 神鋒翦何利，地軸卷無痕。
- 暗與春工敵，清隨朔吹噴。
- 朽株銀作葉，圓沼璧爲盆。
- 照耀偏宜月，侵陵只有萱。
- 藩籬白羽插，略彴素虬蜿。
- 汀鷺難求侣，城烏不辨昏。
- 流年垂改籥，危坐祗銷魂。
- 自視豐和兆，心窮造化元。
- 紛紛霑動植，渺渺助乾坤。
- 屏盭殊強力，滋枯獨飬原。
- 芸然知矣否，雨露未成恩。

## 拼音

- mi4 xue3 lian2 kong1 san4 ， tong2 yun2 gai4 ye3 fan2 。
- chao2 hui1 yan3 xi1 yu4 ， mu4 xiang4 bi4 tian1 yin2 。
- jiao3 jiao3 man4 chang2 mo4 ， fei1 fei1 ji2 duan3 yuan2 。
- shan1 song1 cang1 cui4 duo2 ， qin2 niao3 yu3 sheng1 tun1 。
- bing4 zu2 qiao2 jin1 lian3 ， xun2 zong1 lie4 qi2 ben1 。
- jin1 jing4 mi2 hang4 xie4 ， yin2 jie4 bian4 kun1 lun2 。
- guang1 jie4 han2 ru2 you3 ， wei1 xiao1 gui4 zhou4 men2 。
- gu1 lian2 biao3 shen1 xiang4 ， cuan4 wu1 lu4 you1 cun1 。
- ke3 xiang3 hong2 lu2 jin4 ， nan2 wang4 lu4 jiu3 zun1 。
- zhu2 shao1 di1 yu4 zhe2 ， mei2 e4 zhong4 you2 cun2 。
- mei2 gu3 yin2 dang1 chu3 ， li2 jiang1 yong3 qu4 yuan2 。
- gao1 cai2 ti2 bu2 jin4 ， miao4 qu3 xie3 reng2 fan1 。
- lü3 yan4 xiao1 fei1 ji2 ， qi1 ji1 xiao3 she2 men2 。
- sai1 yan2 tian1 yu4 lei3 ， lin2 jiong3 hua4 qiong2 yuan2 。
- yuan3 an4 zhou1 cang2 yi4 ， gao1 lou2 wa3 ni4 yuan1 。
- qiu1 tao1 qian1 lang4 die2 ， ye4 jia3 wan4 jun1 tun2 。
- zhui4 ruo4 ning2 su1 jie2 ， dui1 ru2 zhuo2 hu3 dun1 。
- zhi1 ju1 xiu1 lü3 chuan2 ， qiang1 pei4 fang4 tian1 hun1 。
- bu4 yi3 duo1 wei2 rui4 ， shui2 yan2 ji2 ye3 wen1 。
- shen2 feng1 jian3 he2 li4 ， di4 zhou2 juan4 wu2 hen2 。
- an4 yu3 chun1 gong1 di2 ， qing1 sui2 shuo4 chui1 pen1 。
- xiu3 zhu1 yin2 zuo4 ye4 ， yuan2 zhao3 bi4 wei2 pen2 。
- zhao4 yao4 pian1 yi2 yue4 ， qin1 ling2 zhi3 you3 xuan1 。
- fan1 li2 bai2 yu3 cha1 ， lüe4 zhuo2 su4 qiu2 wan1 。
- ting1 lu4 nan2 qiu2 lü3 ， cheng2 wu1 bu2 bian4 hun1 。
- liu2 nian2 chui2 gai3 yue4 ， wei1 zuo4 zhi1 xiao1 hun2 。
- zi4 shi4 feng1 he2 zhao4 ， xin1 qiong2 zao4 hua4 yuan2 。
- fen1 fen1 zhan1 dong4 zhi2 ， miao3 miao3 zhu4 qian2 kun1 。
- ping2 li4 shu1 qiang2 li4 ， zi1 ku1 du2 yang3 yuan2 。
- yun2 ran2 zhi1 yi3 fou3 ， yu3 lu4 wei4 cheng2 en1 。

## 注释

## 译文

## 赏析
