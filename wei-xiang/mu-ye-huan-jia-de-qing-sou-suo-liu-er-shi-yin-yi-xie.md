---
id: wei-xiang-mu-ye-huan-jia-de-qing-sou-suo-liu-er-shi-yin-yi-xie
title: 暮夜還家得清叟所留二詩因以謝
titlePinyin: mu4 ye4 huan2 jia1 de2 qing1 sou3 suo3 liu2 er4 shi1 yin1 yi3 xie4
titleSlug: mu-ye-huan-jia-de-qing-sou-suo-liu-er-shi-yin-yi-xie
author: 韋驤
authorPinyin: wei2 xiang1
authorSlug: wei-xiang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 暑雲結雨殊蒸鬰，騎馬天街塵土沕。
- 汗漬巾冠溜墨珠，兩目昏眵睛忽忽。
- 入門下馬意歘紓，一派清風偶飄拂。
- 豁然自喜方自疑，短軸碧牋僮捧出。
- 開卷知爲清叟詩，濯熱蠲煩一何疾。
- 清叟之詩豪且麗，筆力滂葩少儔匹。
- 上篇首吟東府西壁之畫竹，彷彿龍孫見奇質。
- 繼言手植湘川斑，一一琅玕露蕭瑟。
- 次篇追憶錢塘西湖之荷花，十里紅香夢難必。
- 形容摸寫極纖妙，造物無心爲之屈。
- 繄余何幸併獲觀，冰飲玉壺清澈骨。
- 須臾狂霔轟雷車，至寶似難安陋室。
- 欲還却記古人言，在處護藏宜有物。
- 且攄鄙思酢所貽，無以續貂還見詰。

## 拼音

- shu3 yun2 jie2 yu3 shu1 zheng1 yu4 ， qi2 ma3 tian1 jie1 chen2 tu3 mi4 。
- han4 zi4 jin1 guan1 liu1 mo4 zhu1 ， liang3 mu4 hun1 chi1 jing1 hu1 hu1 。
- ru4 men2 xia4 ma3 yi4 xu1 shu1 ， yi2 pai4 qing1 feng1 ou3 piao1 fu2 。
- huo4 ran2 zi4 xi3 fang1 zi4 yi2 ， duan3 zhou2 bi4 jian1 tong2 peng3 chu1 。
- kai1 juan4 zhi1 wei2 qing1 sou3 shi1 ， zhuo2 re4 juan1 fan2 yi4 he2 ji2 。
- qing1 sou3 zhi1 shi1 hao2 qie3 li2 ， bi3 li4 pang1 pa1 shao3 chou2 pi3 。
- shang4 pian1 shou3 yin2 dong1 fu3 xi1 bi4 zhi1 hua4 zhu2 ， pang2 fu2 long2 sun1 jian4 qi2 zhi4 。
- ji4 yan2 shou3 zhi2 xiang1 chuan1 ban1 ， yi1 yi1 lang2 gan1 lu4 xiao1 se4 。
- ci4 pian1 zhui1 yi4 qian2 tang2 xi1 hu2 zhi1 he2 hua1 ， shi2 li3 hong2 xiang1 meng4 nan2 bi4 。
- xing2 rong2 mo1 xie3 ji2 xian1 miao4 ， zao4 wu4 wu2 xin1 wei2 zhi1 qu1 。
- yi1 yu2 he2 xing4 bing4 huo4 guan1 ， bing1 yin3 yu4 hu2 qing1 che4 gu3 。
- xu1 yu2 kuang2 shu4 hong1 lei2 ju1 ， zhi4 bao3 si4 nan2 an1 lou4 shi4 。
- yu4 huan2 que4 ji4 gu3 ren2 yan2 ， zai4 chu3 hu4 cang2 yi2 you3 wu4 。
- qie3 shu1 bi3 si1 cu4 suo3 yi2 ， wu2 yi3 xu4 diao1 huan2 jian4 jie2 。

## 注释

## 译文

## 赏析
