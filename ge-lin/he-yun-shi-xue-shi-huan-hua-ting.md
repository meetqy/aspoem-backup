---
id: ge-lin-he-yun-shi-xue-shi-huan-hua-ting
title: 和運使學士浣花亭
titlePinyin: he2 yun4 shi3 xue2 shi4 huan4 hua1 ting2
titleSlug: he-yun-shi-xue-shi-huan-hua-ting
author: 葛琳
authorPinyin: ge3 lin2
authorSlug: ge-lin
dynasty: 唐
dynastyPinyin: tang2
dynastySlug: tang
tags: [] 
---

## 正文

- 井絡西南區，成都號佳麗。
- 錦城十里外，景物居然異。
- 傍縈浣花溪，中開布金地。
- 杜宅巋遺址，任祠載經祀。
- 自昔歲一遊，有亭久摧廢。
- 將期汎舟會，先此留旌騎。
- 弗基矧肯構，後人莫予嗣。
- 冠蓋或戾止，風雨亡所庇。
- 我公至之初，行樂徇人意。
- 柅車集賓組，幕天陳燕器。
- 苟弗謀高明，胡爲革媮敝。
- 鳩工度材用，奢儉求中制。
- 舉從縣官給，下靡秋毫費。
- 巍然大厦成，甚于折枝易。
- 藩條息偃暇，時律清和際。
- 落成及休辰，夙駕忻重詣。
- 羣嬉逐使轂，雜處同蠶市。
- 棟宇美可觀，席筵陳有次。
- 芳樽既罷撤，綵舲爰登憩。
- 夾岸布緹帟，中流喧鼓吹。
- 泝沿烟靄間，禽鳥共翔戲。
- 都人與士女，疊足連帷被。
- 弄珠疑漢曲，浮觴均洛禊。
- 晻晻日將暮，熙熙衆皆醉。
- 怳入武陵源，却返塵寰世。
- 自是畢遨賞，始復專民事。
- 農耕士就學，商販工居肆。
- 蜀邦生齒繁，衣食良囏匱。
- 三時急耕播，寸壤無遺棄。
- 茲焉俾暇逸，所以慰勤瘁。
- 上頼天子心，慎重坤維寄。
- 既擇邇臣德，來秉諸侯瑞。
- 且命太史賢，出攬清澄轡。
- 第務廣教育，孜孜布仁惠。
- 匪圖極聚斂，規規奉邦計。
- 和氣斯涵濡，羣生皆茂遂。
- 乃躋富壽域，共樂升平治。
- 不才備屬僚，罔補公家利。
- 廕宇幸焉依，雅聲慙善繼。
- 願比召南篇，永歌棠蔽芾。

## 拼音

- jing3 luo4 xi1 nan2 qu1 ， cheng2 du1 hao4 jia1 li2 。
- jin3 cheng2 shi2 li3 wai4 ， jing3 wu4 ju1 ran2 yi4 。
- bang4 ying2 huan4 hua1 xi1 ， zhong1 kai1 bu4 jin1 di4 。
- du4 zhai2 kui1 yi2 zhi3 ， ren4 ci2 zai4 jing1 si4 。
- zi4 xi1 sui4 yi4 you2 ， you3 ting2 jiu3 cui1 fei4 。
- jiang1 qi1 fan4 zhou1 hui4 ， xian1 ci3 liu2 jing1 qi2 。
- fu2 ji1 shen3 ken3 gou4 ， hou4 ren2 mo4 yu3 si4 。
- guan1 gai4 huo4 li4 zhi3 ， feng1 yu3 wang2 suo3 bi4 。
- wo3 gong1 zhi4 zhi1 chu1 ， xing2 le4 xun4 ren2 yi4 。
- ni3 ju1 ji2 bin1 zu3 ， mu4 tian1 chen2 yan4 qi4 。
- gou3 fu2 mou2 gao1 ming2 ， hu2 wei2 ge2 tou1 bi4 。
- jiu1 gong1 du4 cai2 yong4 ， she1 jian3 qiu2 zhong1 zhi4 。
- ju3 cong2 xian4 guan1 gei3 ， xia4 mi2 qiu1 hao2 fei4 。
- wei1 ran2 da4 sha4 cheng2 ， shen4 yu2 zhe2 zhi1 yi4 。
- fan1 tiao2 xi1 yan3 xia2 ， shi2 lü4 qing1 he2 ji4 。
- luo4 cheng2 ji2 xiu1 chen2 ， su4 jia4 xin1 zhong4 yi4 。
- qun2 xi1 zhu2 shi3 gu3 ， za2 chu3 tong2 can2 shi4 。
- dong4 yu3 mei3 ke3 guan1 ， xi2 yan2 chen2 you3 ci4 。
- fang1 zun1 ji4 ba4 che4 ， cai3 ling2 yuan2 deng1 qi4 。
- jia1 an4 bu4 ti2 yi4 ， zhong1 liu2 xuan1 gu3 chui1 。
- su4 yan2 yan1 ai3 jian4 ， qin2 niao3 gong4 xiang2 xi4 。
- dou1 ren2 yu3 shi4 nü3 ， die2 zu2 lian2 wei2 bei4 。
- nong4 zhu1 yi2 han4 qu3 ， fu2 shang1 jun1 luo4 xi4 。
- an3 an3 ri4 jiang1 mu4 ， xi1 xi1 zhong4 jie1 zui4 。
- huang3 ru4 wu3 ling2 yuan2 ， que4 fan3 chen2 huan2 shi4 。
- zi4 shi4 bi4 ao2 shang3 ， shi3 fu4 zhuan1 min2 shi4 。
- nong2 geng1 shi4 jiu4 xue2 ， shang1 fan4 gong1 ju1 si4 。
- shu3 bang1 sheng1 chi3 fan2 ， yi1 shi2 liang2 jian1 kui4 。
- san1 shi2 ji2 geng1 bo1 ， cun4 rang3 wu2 yi2 qi4 。
- zi1 yan1 bi3 xia2 yi4 ， suo3 yi3 wei4 qin2 cui4 。
- shang4 lai4 tian1 zi3 xin1 ， shen4 zhong4 kun1 wei2 ji4 。
- ji4 ze2 er3 chen2 de2 ， lai2 bing3 zhu1 hou2 rui4 。
- qie3 ming4 tai4 shi3 xian2 ， chu1 lan3 qing1 cheng2 pei4 。
- di4 wu4 guang3 jiao4 yu4 ， zi1 zi1 bu4 ren2 hui4 。
- fei3 tu2 ji2 ju4 lian3 ， gui1 gui1 feng4 bang1 ji4 。
- he2 qi4 si1 han2 ru2 ， qun2 sheng1 jie1 mao4 sui4 。
- nai3 ji1 fu4 shou4 yu4 ， gong4 le4 sheng1 ping2 zhi4 。
- bu4 cai2 bei4 shu3 liao2 ， wang3 bu3 gong1 jia0 li4 。
- yin4 yu3 xing4 yan1 yi1 ， ya3 sheng1 can2 shan4 ji4 。
- yuan4 bi3 zhao4 nan2 pian1 ， yong3 ge1 tang2 bi4 fei4 。

## 注释

## 译文

## 赏析
