---
id: cao-xian-jia-zeng-zou-bao-guang-dao-shi
title: 贈鄒葆光道士
titlePinyin: zeng4 zou1 bao3 guang1 dao4 shi0
titleSlug: zeng-zou-bao-guang-dao-shi
author: 曹仙家
authorPinyin: cao2 xian1 jia1
authorSlug: cao-xian-jia
dynasty: 唐
dynastyPinyin: tang2
dynastySlug: tang
tags: [] 
---

## 正文

- 羅浮道士真仙子，躍出樊籠求不死。
- 冰壺皎潔水鑑清，洞然表裏無塵滓。
- 叱咤雷霆發指端，馘邪役鬼篆飛丹。
- 朝吞露氣松窗暖，夜禮星辰玉簡寒。
- 琴心和雅胎仙舞，屏絕淫哇追太古。
- 幽韻蕭深海島風，餘音繚繞江天雨。
- 真居僻在海南邊，溪上簾櫳洞裏天。
- 靈鳳九苞飛檻外，珍禽五色舞花前。
- 金絲島露紫河車，青霓跨嶺鐵橋斜。
- 羅浮自古神仙宅，萬里來尋况是家。
- 我昔閨中方幼穉，當年曾覽羅浮記。
- 形質雖拘一室間，精魂已出千山外。
- 如今親見羅浮人，疑是朱明降上真。
- 劍氣袖携三尺水，霞漿杖挂一壺春。
- 松姿鶴步何蕭散，風調飄飄驚俗眼。
- 吾師出處任高情，止則止兮行則行。
- 富有溪山寧願利，貴懷道義不干名。
- 我今寄跡都城裏，門外喧喧那入耳。
- 上床布被日高眠，不爲公來不能起。
- 問公去速來何遲，得接高談幾許時。
- 白雲偶向帝鄉過，去住無蹤安可期。
- 我亦韶華斷羈紲，何異飄蓬與翻葉。
- 相逢邂逅即開顔，禮樂何曾爲吾設。
- 志同笙磬合宮商，道乖肝膽成胡越。
- 相近未必常往還，相遥未必長離別。
- 翩然孤鶴又南征，寄語石樓好風月。

## 拼音

- luo2 fu2 dao4 shi0 zhen1 xian1 zi3 ， yue4 chu1 fan2 long2 qiu2 bu4 si3 。
- bing1 hu2 jiao3 jie2 shui3 jian4 qing1 ， dong4 ran2 biao3 li3 wu2 chen2 zi3 。
- chi4 zha4 lei2 ting2 fa1 zhi3 duan1 ， guo2 xie2 yi4 gui3 zhuan4 fei1 dan1 。
- chao2 tun1 lu4 qi4 song1 chuang1 nuan3 ， ye4 li3 xing1 chen2 yu4 jian3 han2 。
- qin2 xin1 he2 ya3 tai1 xian1 wu3 ， ping2 jue2 yin2 wa1 zhui1 tai4 gu3 。
- you1 yun4 xiao1 shen1 hai3 dao3 feng1 ， yu2 yin1 liao2 rao4 jiang1 tian1 yu3 。
- zhen1 ju1 pi4 zai4 hai3 nan2 bian1 ， xi1 shang4 lian2 long2 dong4 li3 tian1 。
- ling2 feng4 jiu3 bao1 fei1 jian4 wai4 ， zhen1 qin2 wu3 se4 wu3 hua1 qian2 。
- jin1 si1 dao3 lu4 zi3 he2 ju1 ， qing1 ni2 kua4 ling3 tie3 qiao2 xie2 。
- luo2 fu2 zi4 gu3 shen2 xian1 zhai2 ， wan4 li3 lai2 xun2 kuang4 shi4 jia1 。
- wo3 xi1 gui1 zhong1 fang1 you4 zhi4 ， dang1 nian2 ceng2 lan3 luo2 fu2 ji4 。
- xing2 zhi4 sui1 ju1 yi2 shi4 jian4 ， jing1 hun2 yi3 chu1 qian1 shan1 wai4 。
- ru2 jin1 qin1 jian4 luo2 fu2 ren2 ， yi2 shi4 zhu1 ming2 jiang4 shang4 zhen1 。
- jian4 qi4 xiu4 xie2 san1 chi3 shui3 ， xia2 jiang1 zhang4 gua4 yi4 hu2 chun1 。
- song1 zi1 he4 bu4 he2 xiao1 san4 ， feng1 diao4 piao1 piao1 jing1 su2 yan3 。
- wu2 shi1 chu1 chu3 ren4 gao1 qing2 ， zhi3 ze2 zhi3 xi1 xing2 ze2 xing2 。
- fu4 you3 xi1 shan1 ning2 yuan4 li4 ， gui4 huai2 dao4 yi4 bu4 gan1 ming2 。
- wo3 jin1 ji4 ji4 du1 cheng2 li3 ， men2 wai4 xuan1 xuan1 na4 ru4 er3 。
- shang4 chuang2 bu4 bei4 ri4 gao1 mian2 ， bu4 wei2 gong1 lai2 bu4 neng2 qi3 。
- wen4 gong1 qu4 su4 lai2 he2 chi2 ， de2 jie1 gao1 tan2 ji1 xu1 shi2 。
- bai2 yun2 ou3 xiang4 di4 xiang1 guo4 ， qu4 zhu4 wu2 zong1 an1 ke3 qi1 。
- wo3 yi4 shao2 hua2 duan4 ji1 xie4 ， he2 yi4 piao1 peng2 yu3 fan1 ye4 。
- xiang1 feng2 xie4 hou4 ji2 kai1 yan2 ， li3 le4 he2 ceng2 wei2 wu2 she4 。
- zhi4 tong2 sheng1 qing4 he2 gong1 shang1 ， dao4 guai1 gan1 dan3 cheng2 hu2 yue4 。
- xiang1 jin4 wei4 bi4 chang2 wang3 huan2 ， xiang1 yao2 wei4 bi4 chang2 li2 bie2 。
- pian1 ran2 gu1 he4 you4 nan2 zheng1 ， ji4 yu3 shi2 lou2 hao3 feng1 yue4 。

## 注释

## 译文

## 赏析
