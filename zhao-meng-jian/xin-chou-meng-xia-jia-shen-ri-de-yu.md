---
id: zhao-meng-jian-xin-chou-meng-xia-jia-shen-ri-de-yu
title: 辛丑孟夏甲申日得雨
titlePinyin: xin1 chou3 meng4 xia4 jia3 shen1 ri4 de2 yu3
titleSlug: xin-chou-meng-xia-jia-shen-ri-de-yu
author: 趙孟堅
authorPinyin: zhao4 meng4 jian1
authorSlug: zhao-meng-jian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 物理寓乘除，天存好還道。
- 去年夏迄秋，旱枯苗盡槁。
- 繁霜打麥根，療饑茲已兆。
- 逾春秀葽葽，修翠摇旌葆。
- 黄雲割未盡，赤日仍杲杲。
- 秧針方刺牙，還憂水泉少。
- 正深傷弓虞，曲成由大造。
- 耕雨刈欲晴，從來難兩好。
- 來牟迨既登，甘霖乃方到。
- 甲甲占久雨，古語信可考。
- 首夏際茲辰，其應孚未禱。
- 繁聲喧若注，陰雲陣如掃。
- 入夜聽簷溜，滴瀝響到曉。
- 蝗螟腐翅翼，蛙黽喊池沼。
- 從茲雨未艾，調潤知可保。
- 一畝數石收，麥秋功已告。
- 千倉而萬箱，應占富禾稻。
- 匪藉天功然，人力寧爾巧。
- 端由政致和，天示賢侯報。
- 不死見豐年，鼓腹歸醉飽。
- 末掾與農氓，熙熙歌皡皡。

## 拼音

- wu4 li3 yu4 cheng2 chu2 ， tian1 cun2 hao3 huan2 dao4 。
- qu4 nian2 xia4 qi4 qiu1 ， han4 ku1 miao2 jin4 gao3 。
- fan2 shuang1 da3 mai4 gen1 ， liao2 ji1 zi1 yi3 zhao4 。
- yu2 chun1 xiu4 yao1 yao1 ， xiu1 cui4 yao2 jing1 bao3 。
- huang2 yun2 ge1 wei4 jin4 ， chi4 ri4 reng2 gao3 gao3 。
- yang1 zhen1 fang1 ci4 ya2 ， huan2 you1 shui3 quan2 shao3 。
- zheng4 shen1 shang1 gong1 yu2 ， qu3 cheng2 you2 da4 zao4 。
- geng1 yu3 yi4 yu4 qing2 ， cong2 lai2 nan2 liang3 hao3 。
- lai2 mu4 dai4 ji4 deng1 ， gan1 lin2 nai3 fang1 dao4 。
- jia3 jia3 zhan4 jiu3 yu3 ， gu3 yu3 xin4 ke3 kao3 。
- shou3 xia4 ji4 zi1 chen2 ， qi2 ying1 fu2 wei4 dao3 。
- fan2 sheng1 xuan1 ruo4 zhu4 ， yin1 yun2 zhen4 ru2 sao3 。
- ru4 ye4 ting1 yan2 liu1 ， di1 li4 xiang3 dao4 xiao3 。
- huang2 ming2 fu3 chi4 yi4 ， wa1 min3 han3 chi2 zhao3 。
- cong2 zi1 yu3 wei4 ai4 ， diao4 run4 zhi1 ke3 bao3 。
- yi4 mu3 shu4 shi2 shou1 ， mai4 qiu1 gong1 yi3 gao4 。
- qian1 cang1 er2 wan4 xiang1 ， ying1 zhan4 fu4 he2 dao4 。
- fei3 jie4 tian1 gong1 ran2 ， ren2 li4 ning2 er3 qiao3 。
- duan1 you2 zheng4 zhi4 he2 ， tian1 shi4 xian2 hou2 bao4 。
- bu4 si3 jian4 feng1 nian2 ， gu3 fu4 gui1 zui4 bao3 。
- mo4 yuan4 yu3 nong2 mang2 ， xi1 xi1 ge1 hao4 hao4 。

## 注释

## 译文

## 赏析
