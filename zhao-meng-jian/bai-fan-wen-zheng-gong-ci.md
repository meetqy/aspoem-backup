---
id: zhao-meng-jian-bai-fan-wen-zheng-gong-ci
title: 拜范文正公祠
titlePinyin: bai4 fan4 wen2 zheng4 gong1 ci2
titleSlug: bai-fan-wen-zheng-gong-ci
author: 趙孟堅
authorPinyin: zhao4 meng4 jian1
authorSlug: zhao-meng-jian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 瘦石插半天，玲瓏聳蒼翠。
- 想從混沌初，有此紛破碎。
- 斷截不分離，欹危不顛墜。
- 乃於其中間，穿沿石路細。
- 頻勞謝屐行，捫撫足幻怪。
- 下有泉溶溶，根來從石背。
- 香山纔品題，名得因人貴。
- 瘦筇行清秋，西風吹我袂。
- 躋攀幸未疲，俯仰一歎喟。
- 下山拜范祠，遺像儼如在。
- 胸中萬甲兵，曾使西夏畏。
- 巖瞻石不移，可想鐵肝肺。
- 嘻其羣小人，風林犬空吠。
- 於今孰存亡，取捨良亦易。
- 但堅自力心，歲寒見節槩。
- 卓爾彼何人，晞之則亦是。

## 拼音

- shou4 shi2 cha1 ban4 tian1 ， ling2 long2 song3 cang1 cui4 。
- xiang3 cong2 hun4 dun4 chu1 ， you3 ci3 fen1 po4 sui4 。
- duan4 jie2 bu4 fen1 li2 ， qi1 wei1 bu4 dian1 zhui4 。
- nai3 wu1 qi2 zhong1 jian4 ， chuan1 yan2 shi2 lu4 xi4 。
- bin1 lao2 xie4 ji1 xing2 ， men2 fu3 zu2 huan4 guai4 。
- xia4 you3 quan2 rong2 rong2 ， gen1 lai2 cong2 shi2 bei4 。
- xiang1 shan1 cai2 pin3 ti2 ， ming2 de2 yin1 ren2 gui4 。
- shou4 qiong2 xing2 qing1 qiu1 ， xi1 feng1 chui1 wo3 mei4 。
- ji1 pan1 xing4 wei4 pi2 ， fu3 yang3 yi2 tan4 kui4 。
- xia4 shan1 bai4 fan4 ci2 ， yi2 xiang4 yan3 ru2 zai4 。
- xiong1 zhong1 wan4 jia3 bing1 ， ceng2 shi3 xi1 xia4 wei4 。
- yan2 zhan1 shi2 bu4 yi2 ， ke3 xiang3 tie3 gan1 fei4 。
- xi1 qi2 qun2 xiao3 ren2 ， feng1 lin2 quan3 kong1 fei4 。
- wu1 jin1 shu2 cun2 wang2 ， qu3 she3 liang2 yi4 yi4 。
- dan4 jian1 zi4 li4 xin1 ， sui4 han2 jian4 jie2 gai4 。
- zhuo2 er3 bi3 he2 ren2 ， xi1 zhi1 ze2 yi4 shi4 。

## 注释

## 译文

## 赏析
