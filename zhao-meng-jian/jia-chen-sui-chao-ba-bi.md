---
id: zhao-meng-jian-jia-chen-sui-chao-ba-bi
title: 甲辰歲朝把筆
titlePinyin: jia3 chen2 sui4 chao2 ba3 bi3
titleSlug: jia-chen-sui-chao-ba-bi
author: 趙孟堅
authorPinyin: zhao4 meng4 jian1
authorSlug: zhao-meng-jian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 四十五番見除夕，稍知慚愧此之日。
- 小時辛苦習科場，惟恐一官身未得。
- 二十七歲方塵忝，又閲八年初實歷。
- 又閲十年滿兩任，汲汲皇皇望通籍。
- 况逾百指家累重，蔭贍浩穰憂不給。
- 所以中心懷蹐跼，每至歲朝常戚戚。
- 前年涉險趨淮幕，去年舉剡甫及格。
- 猶自奔波趁班見，來往時時在塗陌。
- 今年事定已改官，分邑不遠近鄉國。
- 秋風行可報瓜熟，便得怡愉奉慈色。
- 所以親邊知自幸，笑語團欒竟通夕。
- 雖然丈夫致君澤民事業匪僅此，要是此去無限隔。
- 但辦勞心供撫字，忠信尚可行蠻貊。
- 斷不依阿事嫵媚，亦不聚歛求封殖。
- 升而戾天沈而淵，一聽天公無固必。
- 若綴班行儘向高，爐香夾侍螭坳側。
- 剩擬抗論高回天，粗有外氏之遺策。
- 或分一壘向邊疆，願作長城如李勣。
- 霜臺直筆屏姦回，機幕飛毫草文檄。
- 更令小試經綸手，黼黻曾夢江淹筆。
- 不然種花蒔藥老海濱，却覓長年當官職。

## 拼音

- si4 shi2 wu3 fan1 jian4 chu2 xi1 ， shao1 zhi1 can2 kui4 ci3 zhi1 ri4 。
- xiao3 shi2 xin1 ku3 xi2 ke1 chang3 ， wei2 kong3 yi4 guan1 shen1 wei4 de2 。
- er4 shi2 qi1 sui4 fang1 chen2 tian3 ， you4 yue4 ba1 nian2 chu1 shi2 li4 。
- you4 yue4 shi2 nian2 man3 liang3 ren4 ， ji2 ji2 huang2 huang2 wang4 tong1 ji2 。
- kuang4 yu2 bai3 zhi3 jia1 lei3 zhong4 ， yin1 shan4 hao4 rang2 you1 bu4 gei3 。
- suo3 yi3 zhong1 xin1 huai2 ji2 ju2 ， mei3 zhi4 sui4 chao2 chang2 qi1 qi1 。
- qian2 nian2 she4 xian3 qu1 huai2 mu4 ， qu4 nian2 ju3 yan3 fu3 ji2 ge2 。
- you2 zi4 ben1 bo1 chen4 ban1 jian4 ， lai2 wang3 shi2 shi2 zai4 tu2 mo4 。
- jin1 nian2 shi4 ding4 yi3 gai3 guan1 ， fen1 yi4 bu4 yuan3 jin4 xiang1 guo2 。
- qiu1 feng1 xing2 ke3 bao4 gua1 shu2 ， bian4 de2 yi2 yu2 feng4 ci2 se4 。
- suo3 yi3 qin1 bian1 zhi1 zi4 xing4 ， xiao4 yu3 tuan2 luan2 jing4 tong1 xi1 。
- sui1 ran2 zhang4 fu0 zhi4 jun1 ze2 min2 shi4 ye4 fei3 jin3 ci3 ， yao4 shi0 ci3 qu4 wu2 xian4 ge2 。
- dan4 ban4 lao2 xin1 gong4 fu3 zi4 ， zhong1 xin4 shang4 ke3 xing2 man2 mo4 。
- duan4 bu4 yi1 a1 shi4 wu3 mei4 ， yi4 bu2 ju4 lian3 qiu2 feng1 zhi2 。
- sheng1 er2 li4 tian1 shen3 er2 yuan1 ， yi4 ting1 tian1 gong1 wu2 gu4 bi4 。
- ruo4 zhui4 ban1 xing2 jin3 xiang4 gao1 ， lu2 xiang1 jia1 shi4 chi1 ao4 ce4 。
- sheng4 ni3 kang4 lun4 gao1 hui2 tian1 ， cu1 you3 wai4 shi4 zhi1 yi2 ce4 。
- huo4 fen1 yi4 lei3 xiang4 bian1 jiang1 ， yuan4 zuo4 chang2 cheng2 ru2 li3 ji4 。
- shuang1 tai2 zhi2 bi3 ping2 jian1 hui2 ， ji1 mu4 fei1 hao2 cao3 wen2 xi2 。
- geng4 ling4 xiao3 shi4 jing1 lun2 shou3 ， fu3 fu2 ceng2 meng4 jiang1 yan1 bi3 。
- bu4 ran2 zhong3 hua1 shi4 yao4 lao3 hai3 bin1 ， que4 mi4 chang2 nian2 dang1 guan1 zhi2 。

## 注释

## 译文

## 赏析
