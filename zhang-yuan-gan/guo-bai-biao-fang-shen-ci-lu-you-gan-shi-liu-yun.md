---
id: zhang-yuan-gan-guo-bai-biao-fang-shen-ci-lu-you-gan-shi-liu-yun
title: 過白彪訪沈次律有感十六韻
titlePinyin: guo4 bai2 biao1 fang3 shen3 ci4 lü4 you3 gan3 shi2 liu4 yun4
titleSlug: guo-bai-biao-fang-shen-ci-lu-you-gan-shi-liu-yun
author: 張元幹
authorPinyin: zhang1 yuan2 gan4
authorSlug: zhang-yuan-gan
dynasty: 唐
dynastyPinyin: tang2
dynastySlug: tang
tags: []
---

## 正文

- 天驕毒中原，國勢苦日削。
- 一爲虛聲摇，顛沛幾失脚。
- 翠華棲海隅，此戯亦太虐。
- 忽聞哀痛詔，迸淚向寥寞。
- 何當速悔禍，四海安耕鑿。
- 乃者浙西帥，望風先即却。
- 坐令臨安城，開關猶白著。
- 只今鋒鏑餘，寃鬼號冥漠。
- 賞罰二大柄，倒持示微弱。
- 豈無英雄人，戴宋心未薄。
- 有如沈使君，忠義等籌略。
- 始終誓復仇，志願久已確。
- 浮家來水村，避亂畏矰繳。
- 行矣收功名，遠過麒麟閣。
- 氣投平生歡，事付今夕噱。
- 吾衰世無用，鼓勇徒矍鑠。

## 拼音

- tian1 jiao1 du2 zhong1 yuan2 ， guo2 shi4 ku3 ri4 xiao1 。
- yi4 wei2 xu1 sheng1 yao2 ， dian1 pei4 ji1 shi1 jiao3 。
- cui4 hua2 qi1 hai3 yu2 ， ci3 xi4 yi4 tai4 nüe4 。
- hu1 wen2 ai1 tong4 zhao4 ， beng4 lei4 xiang4 liao2 mo4 。
- he2 dang1 su4 hui3 huo4 ， si4 hai3 an1 geng1 zao2 。
- nai3 zhe3 zhe4 xi1 shuai4 ， wang4 feng1 xian1 ji2 que4 。
- zuo4 ling4 lin2 an1 cheng2 ， kai1 guan1 you2 bai2 zhu4 。
- zhi1 jin1 feng1 di2 yu2 ， yuan1 gui3 hao4 ming2 mo4 。
- shang3 fa2 er4 da4 bing3 ， dao3 chi2 shi4 wei1 ruo4 。
- qi3 wu2 ying1 xiong2 ren2 ， dai4 song4 xin1 wei4 bao2 。
- you3 ru2 shen3 shi3 jun1 ， zhong1 yi4 deng3 chou2 lüe4 。
- shi3 zhong1 shi4 fu4 chou2 ， zhi4 yuan4 jiu3 yi3 que4 。
- fu2 jia1 lai2 shui3 cun1 ， bi4 luan4 wei4 zeng1 jiao3 。
- xing2 yi3 shou1 gong1 ming2 ， yuan3 guo4 qi2 lin2 ge2 。
- qi4 tou2 ping2 sheng1 huan1 ， shi4 fu4 jin1 xi1 jue2 。
- wu2 shuai1 shi4 wu2 yong4 ， gu3 yong3 tu2 jue2 shuo4 。

## 注释

## 译文

## 赏析
