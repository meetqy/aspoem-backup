---
id: zhao-ru-teng-zeng-heng-yang-bo-lin-shi-kai
title: 贈衡陽簿林士愷
titlePinyin: zeng4 heng2 yang2 bo2 lin2 shi4 kai3
titleSlug: zeng-heng-yang-bo-lin-shi-kai
author: 趙汝騰
authorPinyin: zhao4 ru3 teng2
authorSlug: zhao-ru-teng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 吾黨仲容，行脩能通。
- 而志卓然，以慕直躬。
- 嘗儕扣閽，力摧姦鋒。
- 上旌其言，擢第南宮。
- 府庠諸生，坐斥怱怱。
- 君盡遠詒，盍援掖逢。
- 予疏已先，所見略同。
- 每起敬愛，有烈士風。
- 予歸里閈，時訪藋蓬。
- 匪義不談，惟理是窮。
- 告予戍及，棲枳湘中。
- 壯哉茲行，近紫蓋峰。
- 刑使傑然，蜀彥之雄。
- 埋輪大勇，折檻精忠。
- 朝夕趨承，必得所從。
- 一被容接，終身登龍。
- 惟仕首輔，必廉必公。
- 惟學策要，必敬必恭。
- 胡張之鄉，名理之宗。
- 公餘取友，以相磨礲。

## 拼音

- wu2 dang3 zhong4 rong2 ， xing2 xiu1 neng2 tong1 。
- er2 zhi4 zhuo2 ran2 ， yi3 mu4 zhi2 gong1 。
- chang2 chai2 kou4 hun1 ， li4 cui1 jian1 feng1 。
- shang4 jing1 qi2 yan2 ， zhuo2 di4 nan2 gong1 。
- fu3 xiang2 zhu1 sheng1 ， zuo4 chi4 cong1 cong1 。
- jun1 jin4 yuan3 yi2 ， he2 yuan2 ye4 feng2 。
- yu3 shu1 yi3 xian1 ， suo3 jian4 lüe4 tong2 。
- mei3 qi3 jing4 ai4 ， you3 lie4 shi4 feng1 。
- yu3 gui1 li3 han4 ， shi2 fang3 diao4 peng2 。
- fei3 yi4 bu4 tan2 ， wei2 li3 shi4 qiong2 。
- gao4 yu3 shu4 ji2 ， qi1 zhi3 xiang1 zhong1 。
- zhuang4 zai1 zi1 xing2 ， jin4 zi3 gai4 feng1 。
- xing2 shi3 jie2 ran2 ， shu3 yan4 zhi1 xiong2 。
- mai2 lun2 da4 yong3 ， zhe2 jian4 jing1 zhong1 。
- zhao1 xi1 qu1 cheng2 ， bi4 de2 suo3 cong2 。
- yi2 bei4 rong2 jie1 ， zhong1 shen1 deng1 long2 。
- wei2 shi4 shou3 fu3 ， bi4 lian2 bi4 gong1 。
- wei2 xue2 ce4 yao4 ， bi4 jing4 bi4 gong1 。
- hu2 zhang1 zhi1 xiang1 ， ming2 li3 zhi1 zong1 。
- gong1 yu2 qu3 you3 ， yi3 xiang1 mo2 long2 。

## 注释

## 译文

## 赏析
