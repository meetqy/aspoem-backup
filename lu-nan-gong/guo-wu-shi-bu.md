---
id: lu-nan-gong-guo-wu-shi-bu
title: 過巫師步
titlePinyin: guo4 wu1 shi1 bu4
titleSlug: guo-wu-shi-bu
author: 呂南公
authorPinyin: lü3 nan2 gong1
authorSlug: lu-nan-gong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 還過巫師步，竚立想平昔。
- 不見舊門閭，蒼蒼但榛棘。
- 當時修竹圃，十里認濃碧。
- 佳樹鬰瓏璁，高能百餘尺。
- 連甍覆多瓦，厚塹疊堅甓。
- 生計具安恬，鄰人總驩適。
- 非無四時樂，乃預五等籍。
- 不知九載間，剗滅自誰力。
- 或尤近川水，川水豈其蹙。
- 隄岸盡民廬，何斯最崩析。
- 有疑沿鬼道，浮誕致淫慝。
- 僻術固欺人，窮祆蓋傷德。
- 不然當合會，大數名終極。
- 幽玄竟難量，理意浪參測。
- 憶初羈角歲，文字未深識。
- 此地事遨嬉，隨羣慣經歷。
- 波瀾澆暑汗，略彴騁霜屐。
- 逗曉集圍魚，連宵按傳覡。
- 走聽鐃鼓動，就視符籙敕。
- 座軋歌神兒，盤分受釐食。
- 中家餽牲果，豪屋送金帛。
- 弟子爭聚藏，巫師坐欣懌。
- 顧余方𦕈弱，比衆似岐嶷。
- 撫省更呼留，慇懃賜遮扼。
- 持盃勸醇酒，引堮指香臘。
- 牽袖索吟哦，嗟天賞英特。
- 其將雪侵鬢，見慶雲路翼。
- 童稚喜矜稱，徘徊重低嘿。
- 豈圖專轗軻，所望壹差忒。
- 荏苒至巾冠，奔馳爲甔石。
- 光陰與愁度，肝膽遭事役。
- 文藻漫雄渾，途程轉迤塞。
- 翦翎看遠舉，蹀足羨橫擊。
- 何以副鄉評，徒能冠經席。
- 虛聲漸凌厲，謗口遂壓積。
- 辭山寄他州，封紙問故國。
- 驚心存沒異，刺耳榮謝亟。
- 偶爾跨歸鞍，蕭然又行客。
- 凄凉到今日，憔悴對遺迹。
- 磵影冷茫茫，塍泥新拍拍。
- 春風吹駘蕩，夜月照岑寂。
- 曾是禍福場，翻爲馬牛陌。
- 誰能逃死喪，乃獨久酸惻。
- 無處瀝餘觴，空思詠漸麥。
- 人間屢興廢，世路真阻阨。
- 愜快一難逢，睽違千易得。
- 布衣甘我老，耕耒非上逼。
- 飽煖即逍遥，功名可拋擲。
- 雖慚巫師語，且免荷篠責。
- 自作好詩書，寧須位侯伯。

## 拼音

- huan2 guo4 wu1 shi1 bu4 ， zhu4 li4 xiang3 ping2 xi1 。
- bu2 jian4 jiu4 men2 lü2 ， cang1 cang1 dan4 zhen1 ji2 。
- dang1 shi2 xiu1 zhu2 pu3 ， shi2 li3 ren4 nong2 bi4 。
- jia1 shu4 yu4 long2 cong1 ， gao1 neng2 bai3 yu2 chi3 。
- lian2 meng2 fu4 duo1 wa3 ， hou4 qian4 die2 jian1 pi4 。
- sheng1 ji4 ju4 an1 tian2 ， lin2 ren2 zong3 huan1 shi4 。
- fei1 wu2 si4 shi2 le4 ， nai3 yu4 wu3 deng3 ji2 。
- bu4 zhi1 jiu3 zai4 jian4 ， chan3 mie4 zi4 shui2 li4 。
- huo4 you2 jin4 chuan1 shui3 ， chuan1 shui3 qi3 qi2 cu4 。
- di1 an4 jin4 min2 lu2 ， he2 si1 zui4 beng1 xi1 。
- you3 yi2 yan2 gui3 dao4 ， fu2 dan4 zhi4 yin2 te4 。
- pi4 shu4 gu4 qi1 ren2 ， qiong2 xian1 gai4 shang1 de2 。
- bu4 ran2 dang1 he2 hui4 ， da4 shu4 ming2 zhong1 ji2 。
- you1 xuan2 jing4 nan2 liang2 ， li3 yi4 lang4 can1 ce4 。
- yi4 chu1 ji1 jiao3 sui4 ， wen2 zi4 wei4 shen1 shi2 。
- ci3 di4 shi4 ao2 xi1 ， sui2 qun2 guan4 jing1 li4 。
- bo1 lan2 jiao1 shu3 han4 ， lüe4 zhuo2 cheng3 shuang1 ji1 。
- dou4 xiao3 ji2 wei2 yu2 ， lian2 xiao1 an4 chuan2 xi2 。
- zou3 ting1 nao2 gu3 dong4 ， jiu4 shi4 fu2 lu4 chi4 。
- zuo4 ya4 ge1 shen2 er2 ， pan2 fen1 shou4 li2 shi2 。
- zhong1 jia1 kui4 sheng1 guo3 ， hao2 wu1 song4 jin1 bo2 。
- di4 zi3 zheng1 ju4 cang2 ， wu1 shi1 zuo4 xin1 yi4 。
- gu4 yu2 fang1 𦕈 ruo4 ， bi3 zhong4 si4 qi2 yi2 。
- fu3 sheng3 geng4 hu1 liu2 ， yin1 qin2 ci4 zhe1 e4 。
- chi2 bei1 quan4 chun2 jiu3 ， yin3 e4 zhi3 xiang1 la4 。
- qian1 xiu4 suo3 yin2 e2 ， jie1 tian1 shang3 ying1 te4 。
- qi2 jiang1 xue3 qin1 bin4 ， jian4 qing4 yun2 lu4 yi4 。
- tong2 zhi4 xi3 jin1 cheng1 ， pai2 huai2 zhong4 di1 hei1 。
- qi3 tu2 zhuan1 kan3 ke1 ， suo3 wang4 yi1 cha4 te4 。
- ren3 ran3 zhi4 jin1 guan1 ， ben1 chi2 wei2 dan1 shi2 。
- guang1 yin1 yu3 chou2 du4 ， gan1 dan3 zao1 shi4 yi4 。
- wen2 zao3 man4 xiong2 hun2 ， tu2 cheng2 zhuan3 yi3 sai1 。
- jian3 ling2 kan4 yuan3 ju3 ， die2 zu2 xian4 heng2 ji1 。
- he2 yi3 fu4 xiang1 ping2 ， tu2 neng2 guan1 jing1 xi2 。
- xu1 sheng1 jian4 ling2 li4 ， bang4 kou3 sui4 ya1 ji1 。
- ci2 shan1 ji4 ta1 zhou1 ， feng1 zhi3 wen4 gu4 guo2 。
- jing1 xin1 cun2 mei2 yi4 ， ci4 er3 rong2 xie4 ji2 。
- ou3 er3 kua4 gui1 an1 ， xiao1 ran2 you4 xing2 ke4 。
- qi1 liang2 dao4 jin1 ri4 ， qiao2 cui4 dui4 yi2 ji4 。
- jian4 ying3 leng3 mang2 mang2 ， cheng2 ni2 xin1 pai1 pai1 。
- chun1 feng1 chui1 tai2 dang4 ， ye4 yue4 zhao4 cen2 ji4 。
- ceng2 shi4 huo4 fu2 chang3 ， fan1 wei2 ma3 niu2 mo4 。
- shui2 neng2 tao2 si3 sang1 ， nai3 du2 jiu3 suan1 ce4 。
- wu2 chu3 li4 yu2 shang1 ， kong1 si1 yong3 jian4 mai4 。
- ren2 jian4 lü3 xing1 fei4 ， shi4 lu4 zhen1 zu3 e4 。
- qie4 kuai4 yi4 nan2 feng2 ， kui2 wei2 qian1 yi4 de2 。
- bu4 yi1 gan1 wo3 lao3 ， geng1 lei3 fei1 shang4 bi1 。
- bao3 xuan1 ji2 xiao1 yao2 ， gong1 ming2 ke3 pao1 zhi4 。
- sui1 can2 wu1 shi1 yu3 ， qie3 mian3 he2 xiao3 ze2 。
- zi4 zuo4 hao3 shi1 shu1 ， ning2 xu1 wei4 hou2 bo2 。

## 注释

## 译文

## 赏析
