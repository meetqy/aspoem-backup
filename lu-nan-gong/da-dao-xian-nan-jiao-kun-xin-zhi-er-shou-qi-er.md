---
id: lu-nan-gong-da-dao-xian-nan-jiao-kun-xin-zhi-er-shou-qi-er
title: 答道先難交困新知二首  其二
titlePinyin: da2 dao4 xian1 nan2 jiao1 kun4 xin1 zhi1 er4 shou3     qi2 er4
titleSlug: da-dao-xian-nan-jiao-kun-xin-zhi-er-shou-qi-er
author: 呂南公
authorPinyin: lü3 nan2 gong1
authorSlug: lu-nan-gong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 孤坐念平昔，悽然垂涕洟。
- 他鄉二十遊，故里四十歸。
- 父老略已盡，後來異襟期。
- 卑躬揖我進，反顧問我誰。
- 譬彼古器物，形模漫瑰奇。
- 堯冠落戰國，不貴理亦宜。
- 嘿塞習蹇吃，遲徊避橫飛。
- 秋風吹我鬚，蕭颯近素絲。
- 多感屬暮齒，難交困新知。

## 拼音

- gu1 zuo4 nian4 ping2 xi1 ， qi1 ran2 chui2 ti4 yi2 。
- ta1 xiang1 er4 shi2 you2 ， gu4 li3 si4 shi2 gui1 。
- fu4 lao3 lüe4 yi3 jin4 ， hou4 lai2 yi4 jin1 qi1 。
- bei1 gong1 yi1 wo3 jin4 ， fan3 gu4 wen4 wo3 shui2 。
- pi4 bi3 gu3 qi4 wu4 ， xing2 mo2 man4 gui1 qi2 。
- yao2 guan1 luo4 zhan4 guo2 ， bu2 gui4 li3 yi4 yi2 。
- hei1 sai1 xi2 jian3 chi1 ， chi2 huai2 bi4 heng2 fei1 。
- qiu1 feng1 chui1 wo3 xu1 ， xiao1 sa4 jin4 su4 si1 。
- duo1 gan3 shu3 mu4 chi3 ， nan2 jiao1 kun4 xin1 zhi1 。

## 注释

## 译文

## 赏析
