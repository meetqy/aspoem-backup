---
id: lu-nan-gong-wu-hu-xing-wei-min-kou-lu-dong-zhou-jun-wu-bing-er-zuo
title: 嗚呼行爲閩寇屢動州郡無兵而作
titlePinyin: wu1 hu1 xing2 wei2 min3 kou4 lü3 dong4 zhou1 jun4 wu2 bing1 er2 zuo4
titleSlug: wu-hu-xing-wei-min-kou-lu-dong-zhou-jun-wu-bing-er-zuo
author: 呂南公
authorPinyin: lü3 nan2 gong1
authorSlug: lu-nan-gong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 君不見熙寧宰相經綸苦，不肯養兵累神武。
- 多時州郡罷招軍，欲責耕民爲戰伍。
- 詔書一日下九天，守令宣布周鄉田。
- 十家嗟吁百家和，父子握手悲殘年。
- 干戈不與鋤耰雜，此道幾迴輪歷甲。
- 未能井牧似三王，何用匆匆謀混合。
- 輿情有幸聞旒扆，斂鼓收旗防怨謗。
- 爾來下國稍自安，其奈兵防已頹毀。
- 大城有兵不千百，小城更少幾許力。
- 一夫竊發數縣驚，坐恐饑癯皆盜賊。
- 承平久矣稱繁富，儒生枉被高談誤。
- 同聲敷奏盡哀矜，引手施行皆耗蠹。
- 居不得寧輯，財安能充裕。
- 嗚呼，爭得略如開元姚宋之民人，萬里東南開夜戶。

## 拼音

- jun1 bu2 jian4 xi1 ning2 zai3 xiang4 jing1 lun2 ku3 ， bu4 ken3 yang3 bing1 lei4 shen2 wu3 。
- duo1 shi2 zhou1 jun4 ba4 zhao1 jun1 ， yu4 ze2 geng1 min2 wei2 zhan4 wu3 。
- zhao4 shu1 yi2 ri4 xia4 jiu3 tian1 ， shou3 ling4 xuan1 bu4 zhou1 xiang1 tian2 。
- shi2 jia1 jie1 xu1 bai3 jia1 he2 ， fu4 zi3 wo4 shou3 bei1 can2 nian2 。
- gan1 ge1 bu4 yu3 chu2 you1 za2 ， ci3 dao4 ji1 hui2 lun2 li4 jia3 。
- wei4 neng2 jing3 mu4 si4 san1 wang2 ， he2 yong4 cong1 cong1 mou2 hun4 he2 。
- yu2 qing2 you3 xing4 wen2 liu2 yi3 ， lian3 gu3 shou1 qi2 fang2 yuan4 bang4 。
- er3 lai2 xia4 guo2 shao1 zi4 an1 ， qi2 nai4 bing1 fang2 yi3 tui2 hui3 。
- dai4 cheng2 you3 bing1 bu4 qian1 bai3 ， xiao3 cheng2 geng4 shao3 ji1 xu1 li4 。
- yi4 fu1 qie4 fa1 shu4 xian4 jing1 ， zuo4 kong3 ji1 qu2 jie1 dao4 zei2 。
- cheng2 ping2 jiu3 yi3 cheng1 fan2 fu4 ， ru2 sheng1 wang3 bei4 gao1 tan2 wu4 。
- tong2 sheng1 fu1 zou4 jin4 ai1 jin1 ， yin3 shou3 shi1 xing2 jie1 hao4 du4 。
- ju1 bu4 de2 ning2 ji2 ， cai2 an1 neng2 chong1 yu4 。
- wu1 hu1 ， zheng1 de2 lüe4 ru2 kai1 yuan2 yao2 song4 zhi1 min2 ren2 ， wan4 li3 dong1 nan2 kai1 ye4 hu4 。

## 注释

## 译文

## 赏析
