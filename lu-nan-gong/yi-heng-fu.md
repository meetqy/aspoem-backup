---
id: lu-nan-gong-yi-heng-fu
title: 憶亨甫
titlePinyin: yi4 heng1 fu3
titleSlug: yi-heng-fu
author: 呂南公
authorPinyin: lü3 nan2 gong1
authorSlug: lu-nan-gong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 詩老海上去，三年斷音塵。
- 初非乘桴行，正以廩食勤。
- 夢想不悟遠，聲容藐難親。
- 忍無一紙書，不寄故國人。
- 昨日見其子，來歸自東濱。
- 能言別後意，憔悴不可聞。
- 一被吏責繞，心腸載愁輪。
- 忘餐躡偷黨，閱月馳空村。
- 勞事欲歌詠，匆匆未成文。
- 遂於筆硯間，章句絕所陳。
- 亦復病肺渴，尋常廢清樽。
- 唯餘滿頷鬚，增進玉雪痕。
- 伊昔坐學舍，蕭條恨長貧。
- 題詩日數首，大醉必繼旬。
- 仰望官祿戶，謂如隔天雲。
- 豈思曳尾龜，勝却居檻猿。
- 不肯空谷卧，願爲監綬奔。
- 毫釐一失差，千里豈得論。
- 嗟我實蹇拙，平生畏侯門。
- 乃無詩老愁，何耻鳥獸羣。

## 拼音

- shi1 lao3 hai3 shang4 qu4 ， san1 nian2 duan4 yin1 chen2 。
- chu1 fei1 cheng2 fu2 xing2 ， zheng4 yi3 lin3 shi2 qin2 。
- meng4 xiang3 bu2 wu4 yuan3 ， sheng1 rong2 miao3 nan2 qin1 。
- ren3 wu2 yi4 zhi3 shu1 ， bu2 ji4 gu4 guo2 ren2 。
- zuo2 ri4 jian4 qi2 zi3 ， lai2 gui1 zi4 dong1 bin1 。
- neng2 yan2 bie2 hou4 yi4 ， qiao2 cui4 bu4 ke3 wen2 。
- yi2 bei4 li4 ze2 rao4 ， xin1 chang2 zai4 chou2 lun2 。
- wang4 can1 nie4 tou1 dang3 ， yue4 yue4 chi2 kong1 cun1 。
- lao2 shi4 yu4 ge1 yong3 ， cong1 cong1 wei4 cheng2 wen2 。
- sui4 wu1 bi3 yan4 jian4 ， zhang1 ju4 jue2 suo3 chen2 。
- yi4 fu4 bing4 fei4 ke3 ， xun2 chang2 fei4 qing1 zun1 。
- wei2 yu2 man3 han4 xu1 ， zeng1 jin4 yu4 xue3 hen2 。
- yi1 xi1 zuo4 xue2 she4 ， xiao1 tiao2 hen4 chang2 pin2 。
- ti2 shi1 ri4 shu4 shou3 ， da4 zui4 bi4 ji4 xun2 。
- yang3 wang4 guan1 lu4 hu4 ， wei4 ru2 ge2 tian1 yun2 。
- qi3 si1 ye4 wei3 gui1 ， sheng4 que4 ju1 jian4 yuan2 。
- bu4 ken3 kong1 gu3 wo4 ， yuan4 wei2 jian1 shou4 ben1 。
- hao2 li2 yi4 shi1 cha4 ， qian1 li3 qi3 de2 lun4 。
- jie1 wo3 shi2 jian3 zhuo1 ， ping2 sheng1 wei4 hou2 men2 。
- nai3 wu2 shi1 lao3 chou2 ， he2 chi3 niao3 shou4 qun2 。

## 注释

## 译文

## 赏析
