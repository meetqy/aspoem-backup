---
id: jia-xuan-weng-jia-guan-shi
title: 假館詩
titlePinyin: jia3 guan3 shi1
titleSlug: jia-guan-shi
author: 家鉉翁
authorPinyin: jia1 xuan4 weng1
authorSlug: jia-xuan-weng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 江南遺老瀛邊客，來時鬢斑今雪白。
- 幾年坐困市井塵，五遷來到詩書宅。
- 中州典型尚未艾，故家文獻宛如昔。
- 主人盛年兀老蒼，古心不爲名利役。
- 晝閒對客無俗談，夜燈從容須挾冊。
- 有疑必問問必中，講學定知有源脈。
- 世人騖外如輪雲，君心向道堅金石。
- 念我南冠久縶維，分我三間明月席。
- 綈袍厚德更高古，冬有纖纊夏有綌。
- 我衰擬作菟裘藏，感君推田城西陌。
- 今年不歸明年復不歸，病骨嶔𡼭會當化爲原上骼。
- 擬從諸君豫乞石一方，他年埋之塚前三四尺。
- 上書宋使姓某其名某，下書人是西州之西老逢掖。
- 平生著書苦不多，可傳者見之春秋與周易。

## 拼音

- jiang1 nan2 yi2 lao3 ying2 bian1 ke4 ， lai2 shi2 bin4 ban1 jin1 xue3 bai2 。
- ji1 nian2 zuo4 kun4 shi4 jing3 chen2 ， wu3 qian1 lai2 dao4 shi1 shu1 zhai2 。
- zhong1 zhou1 dian3 xing2 shang4 wei4 ai4 ， gu4 jia1 wen2 xian4 wan3 ru2 xi1 。
- zhu3 ren2 sheng4 nian2 wu4 lao3 cang1 ， gu3 xin1 bu4 wei2 ming2 li4 yi4 。
- zhou4 xian2 dui4 ke4 wu2 su2 tan2 ， ye4 deng1 cong2 rong2 xu1 xie2 ce4 。
- you3 yi2 bi4 wen4 wen4 bi4 zhong1 ， jiang3 xue2 ding4 zhi1 you3 yuan2 mai4 。
- shi4 ren2 wu4 wai4 ru2 lun2 yun2 ， jun1 xin1 xiang4 dao4 jian1 jin1 shi2 。
- nian4 wo3 nan2 guan1 jiu3 zhi2 wei2 ， fen1 wo3 san1 jian4 ming2 yue4 xi2 。
- ti4 pao2 hou4 de2 geng4 gao1 gu3 ， dong1 you3 xian1 kuang4 xia4 you3 xi4 。
- wo3 shuai1 ni3 zuo4 tu2 qiu2 cang2 ， gan3 jun1 tui1 tian2 cheng2 xi1 mo4 。
- jin1 nian2 bu4 gui1 ming2 nian2 fu4 bu4 gui1 ， bing4 gu3 qin1 𡼭 hui4 dang1 hua4 wei2 yuan2 shang4 ge2 。
- ni3 cong2 zhu1 jun1 yu4 qi3 shi2 yi4 fang1 ， ta1 nian2 mai2 zhi1 zhong3 qian2 san1 si4 chi3 。
- shang4 shu1 song4 shi3 xing4 mou3 qi2 ming2 mou3 ， xia4 shu1 ren2 shi4 xi1 zhou1 zhi1 xi1 lao3 feng2 ye4 。
- ping2 sheng1 zhu4 shu1 ku3 bu4 duo1 ， ke3 chuan2 zhe3 jian4 zhi1 chun1 qiu1 yu3 zhou1 yi4 。

## 注释

## 译文

## 赏析
