---
id: jia-xuan-weng-liu-wen-wei-jiu-ku-mu-sheng-zuo-ri-cheng-liang-lai-guo-gong-tan-xian-tian-tu-yi-yi-xi-yi-qu-ming-xian-lu-li-yi-wei-yi-shi-yin-shi-ji-zhi
title: 劉文蔚久苦目眚昨日乘凉來過共談先天圖義一夕翳去明現閭里以爲異事因詩紀之
titlePinyin: liu2 wen2 wei4 jiu3 ku3 mu4 sheng3 zuo2 ri4 cheng2 liang2 lai2 guo4 gong4 tan2 xian1 tian1 tu2 yi4 yi4 xi1 yi4 qu4 ming2 xian4 lü2 li3 yi3 wei2 yi4 shi4 yin1 shi1 ji4 zhi1
titleSlug: liu-wen-wei-jiu-ku-mu-sheng-zuo-ri-cheng-liang-lai-guo-gong-tan-xian-tian-tu-yi-yi-xi-yi-qu-ming-xian-lu-li-yi-wei-yi-shi-yin-shi-ji-zhi
author: 家鉉翁
authorPinyin: jia1 xuan4 weng1
authorSlug: jia-xuan-weng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 心以靜而虛，眼以動而應。
- 心如明月懸太空，眼如當戶掛清鏡。
- 月光不受微雲干，鏡光或爲塵土暝。
- 學問之道貴澄源，源之既澄流自正。
- 但令心體常如月體明，寒風暑暄豈能爲我病。
- 吾友平生讀書眼，炯然不與事物競。
- 外圜偶被輕埃薄，靈府不摇中自定。
- 杜門息交踰三旬，强本勝邪在一靜。
- 昨日扶杖過我蝸角廬，共談壁上先天內外圖。
- 窮探羲孔象中意，不與異說論懸殊。
- 高談亹亹竟日暮，睛光灧灧生清矑。
- 夜歸不煩炬火照，入門索觀細字書。
- 晨興宿霧盡掃却，銀海爛爛可以貫碧虛。
- 神耶天耶孰能詰，心耶眼耶萬變同一樞。
- 里人共傳先生有良劑，爭持病目求我滌懵瞇。
- 先生無藥亦無方，請將心來爲君洗。

## 拼音

- xin1 yi3 jing4 er2 xu1 ， yan3 yi3 dong4 er2 ying1 。
- xin1 ru2 ming2 yue4 xuan2 tai4 kong1 ， yan3 ru2 dang1 hu4 gua4 qing1 jing4 。
- yue4 guang1 bu2 shou4 wei1 yun2 gan1 ， jing4 guang1 huo4 wei2 chen2 tu3 ming2 。
- xue2 wen4 zhi1 dao4 gui4 cheng2 yuan2 ， yuan2 zhi1 ji4 cheng2 liu2 zi4 zheng4 。
- dan4 ling4 xin1 ti3 chang2 ru2 yue4 ti3 ming2 ， han2 feng1 shu3 xuan1 qi3 neng2 wei2 wo3 bing4 。
- wu2 you3 ping2 sheng1 du2 shu1 yan3 ， jiong3 ran2 bu4 yu3 shi4 wu4 jing4 。
- wai4 huan2 ou3 bei4 qing1 ai1 bao2 ， ling2 fu3 bu4 yao2 zhong1 zi4 ding4 。
- du4 men2 xi1 jiao1 yu2 san1 xun2 ， qiang2 ben3 sheng4 xie2 zai4 yi2 jing4 。
- zuo2 ri4 fu2 zhang4 guo4 wo3 wo1 jiao3 lu2 ， gong4 tan2 bi4 shang4 xian1 tian1 nei4 wai4 tu2 。
- qiong2 tan4 xi1 kong3 xiang4 zhong4 yi4 ， bu4 yu3 yi4 shuo1 lun4 xuan2 shu1 。
- gao1 tan2 wei3 wei3 jing4 ri4 mu4 ， jing1 guang1 yan4 yan4 sheng1 qing1 lu2 。
- ye4 gui1 bu4 fan2 ju4 huo3 zhao4 ， ru4 men2 suo3 guan1 xi4 zi4 shu1 。
- chen2 xing1 su4 wu4 jin4 sao3 que4 ， yin2 hai3 lan4 lan4 ke3 yi3 guan4 bi4 xu1 。
- shen2 ye1 tian1 ye1 shu2 neng2 jie2 ， xin1 ye1 yan3 ye1 wan4 bian4 tong2 yi4 shu1 。
- li3 ren2 gong4 chuan2 xian1 sheng0 you3 liang2 ji4 ， zheng1 chi2 bing4 mu4 qiu2 wo3 di2 meng3 mi1 。
- xian1 sheng0 wu2 yao4 yi4 wu2 fang1 ， qing3 jiang1 xin1 lai2 wei2 jun1 xi3 。

## 注释

## 译文

## 赏析
