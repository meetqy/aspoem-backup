---
id: jia-xuan-weng-xue-zhong-mei-zhu-tu
title: 雪中梅竹圖
titlePinyin: xue3 zhong1 mei2 zhu2 tu2
titleSlug: xue-zhong-mei-zhu-tu
author: 家鉉翁
authorPinyin: jia1 xuan4 weng1
authorSlug: jia-xuan-weng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 梅兄乃我義理朋，竹友從我林壑遊。
- 青青不受塵土涴，皜皜肯與紅紫侔。
- 別來天涯今幾載，老大相逢俱白頭。
- 玉龍排空展鱗鬣，天姥振佩鏘琳璆。
- 古心姱節自爲伴，嚴氣正性誰能儔。
- 兒童莫作飛絮看，道眼無以空花求。
- 花飛絮舞兩值遇，殆天之合非人謀。
- 嬌禽謾誇顔色好，弱羽難禁寒風遒。
- 寄爾南枝尺寸地，莫與鶩羣爲輩流。
- 何人畫工巧位置，使我坐對消閒愁。
- 却風吹灰萬象改，平生故交還在不。
- 綈袍猶思見范叔，雪堂賸欲逢元修。
- 故山自有歸隠處，琅玕成林雪成塢。
- 會當見汝面目真，西湖西畔踏雪尋故人。

## 拼音

- mei2 xiong1 nai3 wo3 yi4 li3 peng2 ， zhu2 you3 cong2 wo3 lin2 he4 you2 。
- qing1 qing1 bu2 shou4 chen2 tu3 wo4 ， hao4 hao4 ken3 yu3 hong2 zi3 mou2 。
- bie2 lai2 tian1 ya2 jin1 ji1 zai4 ， lao3 da4 xiang1 feng2 ju4 bai2 tou2 。
- yu4 long2 pai2 kong1 zhan3 lin2 lie4 ， tian1 lao3 zhen4 pei4 qiang1 lin2 qiu2 。
- gu3 xin1 kua1 jie2 zi4 wei2 ban4 ， yan2 qi4 zheng4 xing4 shui2 neng2 chou2 。
- er2 tong2 mo4 zuo4 fei1 xu4 kan4 ， dao4 yan3 wu2 yi3 kong1 hua1 qiu2 。
- hua1 fei1 xu4 wu3 liang3 zhi2 yu4 ， dai4 tian1 zhi1 he2 fei1 ren2 mou2 。
- jiao1 qin2 man2 kua1 yan2 se4 hao3 ， ruo4 yu3 nan2 jin4 han2 feng1 qiu2 。
- ji4 er3 nan2 zhi1 chi3 cun4 di4 ， mo4 yu3 wu4 qun2 wei2 bei4 liu2 。
- he2 ren2 hua4 gong1 qiao3 wei4 zhi4 ， shi3 wo3 zuo4 dui4 xiao1 xian2 chou2 。
- que4 feng1 chui1 hui1 wan4 xiang4 gai3 ， ping2 sheng1 gu4 jiao1 huan2 zai4 bu4 。
- ti4 pao2 you2 si1 jian4 fan4 shu1 ， xue3 tang2 sheng4 yu4 feng2 yuan2 xiu1 。
- gu4 shan1 zi4 you3 gui1 yin3 chu3 ， lang2 gan1 cheng2 lin2 xue3 cheng2 wu4 。
- hui4 dang1 jian4 ru3 mian4 mu4 zhen1 ， xi1 hu2 xi1 pan4 ta4 xue3 xun2 gu4 ren2 。

## 注释

## 译文

## 赏析
