---
id: chu-guang-xi-tong-zhu-gong-song-li-yun-nan-fa-man
title: 同諸公送李雲南伐蠻
titlePinyin: tong2 zhu1 gong1 song4 li3 yun2 nan2 fa2 man2
titleSlug: tong-zhu-gong-song-li-yun-nan-fa-man
author: 儲光羲
authorPinyin: chu3 guang1 xi1
authorSlug: chu-guang-xi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昆明濱滇池，蠢爾敢逆常。
- 天星耀鈇鑕，弔彼西南方。
- 冢宰統元戎，太守齒軍行。
- 囊括千萬里，矢謨在廟堂。
- 耀耀金虎符，一息到炎荒。
- 蒐兵自交趾，茇舍出瀘陽。
- 羣山高嶄巖，凌越如鳥翔。
- 封豕驟跧伏，巨象遙披攘。
- 迴溪深天淵，揭厲踰舟梁。
- 玄武掃孤蜮，蛟龍除方良。
- 雷霆隨神兵，硼磕動穹蒼。
- 斬伐若草木，繫縲同犬羊。
- 餘醜隱弭河，啁啾亂行藏。
- 君子惡薄險，王師恥重傷。
- 廣車設罝梁，太白收光芒。
- 邊吏靜縣道，新書行紀綱。
- 劒關掉鞅歸，武弁朝建章。
- 龍樓加命服，獬豸擁秋霜。
- 邦人頌靈旗，側聽何洋洋。
- 京觀在七德，休哉我神皇。

## 拼音

- kun1 ming2 bin1 dian1 chi2 ， chun3 er3 gan3 ni4 chang2 。
- tian1 xing1 yao4 fu1 zhi4 ， diao4 bi3 xi1 nan2 fang1 。
- zhong3 zai3 tong3 yuan2 rong2 ， tai4 shou3 chi3 jun1 xing2 。
- nang2 kuo4 qian1 wan4 li3 ， shi3 mo2 zai4 miao4 tang2 。
- yao4 yao4 jin1 hu3 fu2 ， yi4 xi1 dao4 yan2 huang1 。
- sou1 bing1 zi4 jiao1 zhi3 ， ba2 she4 chu1 lu2 yang2 。
- qun2 shan1 gao1 zhan3 yan2 ， ling2 yue4 ru2 niao3 xiang2 。
- feng1 shi3 zhou4 quan2 fu2 ， ju4 xiang4 yao2 pi1 rang3 。
- hui2 xi1 shen1 tian1 yuan1 ， jie1 li4 yu2 zhou1 liang2 。
- xuan2 wu3 sao3 gu1 yu4 ， jiao1 long2 chu2 fang1 liang2 。
- lei2 ting2 sui2 shen2 bing1 ， peng2 ke1 dong4 qiong2 cang1 。
- zhan3 fa2 ruo4 cao3 mu4 ， xi4 lei2 tong2 quan3 yang2 。
- yu2 chou3 yin3 mi3 he2 ， zhou1 jiu1 luan4 xing2 cang2 。
- jun1 zi3 e4 bao2 xian3 ， wang2 shi1 chi3 zhong4 shang1 。
- guang3 ju1 she4 ju1 liang2 ， tai4 bai2 shou1 guang1 mang2 。
- bian1 li4 jing4 xian4 dao4 ， xin1 shu1 xing2 ji4 gang1 。
- jian4 guan1 diao4 yang1 gui1 ， wu3 bian4 chao2 jian4 zhang1 。
- long2 lou2 jia1 ming4 fu2 ， xie4 zhi4 yong1 qiu1 shuang1 。
- bang1 ren2 song4 ling2 qi2 ， ce4 ting1 he2 yang2 yang2 。
- jing1 guan1 zai4 qi1 de2 ， xiu1 zai1 wo3 shen2 huang2 。

## 注释

## 译文

## 赏析
