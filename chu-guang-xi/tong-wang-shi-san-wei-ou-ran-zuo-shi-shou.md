---
id: chu-guang-xi-tong-wang-shi-san-wei-ou-ran-zuo-shi-shou
title: 同王十三維偶然作十首
titlePinyin: tong2 wang2 shi2 san1 wei2 ou3 ran2 zuo4 shi2 shou3
titleSlug: tong-wang-shi-san-wei-ou-ran-zuo-shi-shou
author: 儲光羲
authorPinyin: chu3 guang1 xi1
authorSlug: chu-guang-xi
dynasty: 唐
dynastyPinyin: tang2
dynastySlug: tang
tags: []
---

## 正文

- 仲夏日中時，草木看欲燋。田家惜工力，把鋤來東皋。
- 顧望浮雲陰，往往誤傷苗。歸來悲困極，兄嫂共相譊。
- 無錢可沽酒，何以解劬勞。夜深星漢明，庭宇虛寥寥。
- 高柳三五株，可以獨逍遙。
- 北山種松柏，南山種蒺藜。出入雖同趣，所向各有宜。
- 孔丘貴仁義，老氏好無為。我心若虛空，此道將安施。
- 暫過伊闕間，晼晚三伏時。高閣入雲中，芙蓉滿清池。
- 要自非我室，還望南山陲。
- 野老本貧賤，冒暑鋤瓜田。一畦未及終，樹下高枕眠。
- 荷蓧者誰子，皤皤來息肩。不復問鄉墟，相見但依然。
- 腹中無一物，高話羲皇年。落日臨層隅，逍遙望晴川。
- 使婦提蠶筐，呼兒榜漁船。悠悠泛綠水，去摘浦中蓮。
- 蓮花豔且美，使我不能還。
- 浮雲在虛空，隨風複卷舒。我心方處順，動作何憂虞。
- 但言嬰世網，不復得閒居。迢遞別東國，超遙來西都。
- 見人乃恭敬，曾不問賢愚。雖若不能言，中心亦難誣。
- 故鄉滿親戚，道遠情日疏。偶欲陳此意，複無南飛鳧。
- 草木花葉生，相與命為春。當非草木意，信是故時人。
- 靜念惻群物，何由知至真。狂歌問夫子，夫子莫能陳。
- 鳳凰飛且鳴，容裔下天津。清淨無言語，茲焉庶可親。
- 黃河流向東，弱水流向西。趨舍各有異，造化安能齊。
- 妾本邯鄲女，生長在叢台。既聞容見寵，複想玄為妻。
- 刻畫尚風流，幸會君招攜。逶迤歌舞座，婉孌芙蓉閨。
- 日月方向除，恩愛忽焉暌。棄置誰複道，但悲生不諧。
- 羨彼匹婦意，偕老常同棲。
- 日暮登春山，山鮮雲複輕。遠近看春色，踟躕新月明。
- 仙人浮丘公，對月時吹笙。丹鳥飛熠熠，蒼蠅亂營營。
- 群動汩吾真，訛言傷我情。安得如子晉，與之遊太清。
- 耽耽銅鞮宮，遙望長數裏。賓客無多少，出入皆珠履。
- 朴儒亦何為，辛苦讀舊史。不道無家舍，效他養妻子。
- 冽冽玄冬暮，衣裳無准擬。偶然著道書，神人養生理。
- 公卿時見賞，賜賚難具紀。莫問身後事，且論朝夕是。
- 空山暮雨來，眾鳥竟棲息。斯須照夕陽，雙雙複撫翼。
- 我念天時好，東田有稼穡。浮雲蔽川原，新流集溝洫。
- 裴回顧衡宇，僮僕邀我食。臥覽床頭書，睡看機中織。
- 想見明膏煎，中夜起唧唧。
- 四鄰競豐屋，我獨好卑室。窈窕高臺中，時聞撫新瑟。
- 狂飆動地起，拔木乃非一。相顧始知悲，中心憂且栗。
- 蚩蚩命子弟，恨不居高秩。日入賓從歸，清晨冠蓋出。
- 中庭有奇樹，榮早衰複疾。此道猶不知，微言安可述。

## 拼音

- zhong4 xia4 ri4 zhong1 shi2 ， cao3 mu4 kan4 yu4 jiao1 。 tian2 jia1 xi1 gong1 li4 ， ba3 chu2 lai2 dong1 gao1 。
- gu4 wang4 fu2 yun2 yin1 ， wang3 wang3 wu4 shang1 miao2 。 gui1 lai2 bei1 kun4 ji2 ， xiong1 sao3 gong4 xiang4 nao2 。
- wu2 qian2 ke3 gu1 jiu3 ， he2 yi3 jie3 qu2 lao2 。 ye4 shen1 xing1 han4 ming2 ， ting2 yu3 xu1 liao2 liao2 。
- gao1 liu3 san1 wu3 zhu1 ， ke3 yi3 du2 xiao1 yao2 。
- bei3 shan1 zhong3 song1 bai3 ， nan2 shan1 zhong3 ji2 li2 。 chu1 ru4 sui1 tong2 qu4 ， suo3 xiang4 ge4 you3 yi2 。
- kong3 qiu1 gui4 ren2 yi4 ， lao3 shi4 hao3 wu2 wei2 。 wo3 xin1 ruo4 xu1 kong1 ， ci3 dao4 jiang1 an1 shi1 。
- zan4 guo4 yi1 que4 jian4 ， wan3 wan3 san1 fu2 shi2 。 gao1 ge2 ru4 yun2 zhong1 ， fu2 rong2 man3 qing1 chi2 。
- yao4 zi4 fei1 wo3 shi4 ， huan2 wang4 nan2 shan1 chui2 。
- ye3 lao3 ben3 pin2 jian4 ， mao4 shu3 chu2 gua1 tian2 。 yi4 qi2 wei4 ji2 zhong1 ， shu4 xia4 gao1 zhen3 mian2 。
- he2 diao4 zhe3 shui2 zi3 ， po2 po2 lai2 xi1 jian1 。 bu2 fu4 wen4 xiang1 xu1 ， xiang1 jian4 dan4 yi1 ran2 。
- fu4 zhong1 wu2 yi2 wu4 ， gao1 hua4 xi1 huang2 nian2 。 luo4 ri4 lin2 ceng2 yu2 ， xiao1 yao2 wang4 qing2 chuan1 。
- shi3 fu4 ti2 can2 kuang1 ， hu1 er2 bang3 yu2 chuan2 。 you1 you1 fan4 lü4 shui3 ， qu4 zhai1 pu3 zhong1 lian2 。
- lian2 hua1 yan4 qie3 mei3 ， shi3 wo3 bu4 neng2 huan2 。
- fu2 yun2 zai4 xu1 kong1 ， sui2 feng1 fu4 juan3 shu1 。 wo3 xin1 fang1 chu3 shun4 ， dong4 zuo4 he2 you1 yu2 。
- dan4 yan2 ying1 shi4 wang3 ， bu2 fu4 de2 xian2 ju1 。 tiao2 di4 bie2 dong1 guo2 ， chao1 yao2 lai2 xi1 du1 。
- jian4 ren2 nai3 gong1 jing4 ， ceng2 bu2 wen4 xian2 yu2 。 sui1 ruo4 bu4 neng2 yan2 ， zhong1 xin1 yi4 nan2 wu1 。
- gu4 xiang1 man3 qin1 qi1 ， dao4 yuan3 qing2 ri4 shu1 。 ou3 yu4 chen2 ci3 yi4 ， fu4 wu2 nan2 fei1 fu2 。
- cao3 mu4 hua1 ye4 sheng1 ， xiang1 yu3 ming4 wei2 chun1 。 dang1 fei1 cao3 mu4 yi4 ， xin4 shi4 gu4 shi2 ren2 。
- jing4 nian4 ce4 qun2 wu4 ， he2 you2 zhi1 zhi4 zhen1 。 kuang2 ge1 wen4 fu1 zi3 ， fu1 zi3 mo4 neng2 chen2 。
- feng4 huang2 fei1 qie3 ming2 ， rong2 yi4 xia4 tian1 jin1 。 qing1 jing4 wu2 yan2 yu3 ， zi1 yan1 shu4 ke3 qin1 。
- huang2 he2 liu2 xiang4 dong1 ， ruo4 shui3 liu2 xiang4 xi1 。 qu1 she4 ge4 you3 yi4 ， zao4 hua4 an1 neng2 qi2 。
- qie4 ben3 han2 dan1 nü3 ， sheng1 chang2 zai4 cong2 tai2 。 ji4 wen2 rong2 jian4 chong3 ， fu4 xiang3 xuan2 wei2 qi1 。
- ke4 hua4 shang4 feng1 liu2 ， xing4 hui4 jun1 zhao1 xie2 。 wei1 yi2 ge1 wu3 zuo4 ， wan3 luan2 fu2 rong2 gui1 。
- ri4 yue4 fang1 xiang4 chu2 ， en1 ai4 hu1 yan1 kui2 。 qi4 zhi4 shui2 fu4 dao4 ， dan4 bei1 sheng1 bu4 xie2 。
- xian4 bi3 pi3 fu4 yi4 ， xie2 lao3 chang2 tong2 qi1 。
- ri4 mu4 deng1 chun1 shan1 ， shan1 xian1 yun2 fu4 qing1 。 yuan3 jin4 kan4 chun1 se4 ， chi2 chu2 xin1 yue4 ming2 。
- xian1 ren2 fu2 qiu1 gong1 ， dui4 yue4 shi2 chui1 sheng1 。 dan1 niao3 fei1 yi4 yi4 ， cang1 ying2 luan4 ying2 ying2 。
- qun2 dong4 gu3 wu2 zhen1 ， e2 yan2 shang1 wo3 qing2 。 an1 de2 ru2 zi3 jin4 ， yu3 zhi1 you2 tai4 qing1 。
- dan1 dan1 tong2 di1 gong1 ， yao2 wang4 chang2 shu4 li3 。 bin1 ke4 wu2 duo1 shao3 ， chu1 ru4 jie1 zhu1 lü3 。
- pu3 ru2 yi4 he2 wei2 ， xin1 ku3 du2 jiu4 shi3 。 bu2 dao4 wu2 jia1 she4 ， xiao4 ta1 yang3 qi1 zi0 。
- lie4 lie4 xuan2 dong1 mu4 ， yi1 shang0 wu2 zhun3 ni3 。 ou3 ran2 zhu4 dao4 shu1 ， shen2 ren2 yang3 sheng1 li3 。
- gong1 qing1 shi2 jian4 shang3 ， ci4 lai4 nan2 ju4 ji4 。 mo4 wen4 shen1 hou4 shi4 ， qie3 lun4 zhao1 xi1 shi4 。
- kong1 shan1 mu4 yu3 lai2 ， zhong4 niao3 jing4 qi1 xi1 。 si1 xu1 zhao4 xi1 yang2 ， shuang1 shuang1 fu4 fu3 yi4 。
- wo3 nian4 tian1 shi2 hao3 ， dong1 tian2 you3 jia4 se4 。 fu2 yun2 bi4 chuan1 yuan2 ， xin1 liu2 ji2 gou1 xu4 。
- pei2 hui2 gu4 heng2 yu3 ， tong2 pu2 yao1 wo3 shi2 。 wo4 lan3 chuang2 tou2 shu1 ， shui4 kan4 ji1 zhong1 zhi1 。
- xiang3 jian4 ming2 gao1 jian1 ， zhong1 ye4 qi3 ji1 ji1 。
- si4 lin2 jing4 feng1 wu1 ， wo3 du2 hao3 bei1 shi4 。 yao3 tiao3 gao1 tai2 zhong1 ， shi2 wen2 fu3 xin1 se4 。
- kuang2 biao1 dong4 di4 qi3 ， ba2 mu4 nai3 fei1 yi1 。 xiang1 gu4 shi3 zhi1 bei1 ， zhong1 xin1 you1 qie3 li4 。
- chi1 chi1 ming4 zi3 di4 ， hen4 bu4 ju1 gao1 zhi4 。 ri4 ru4 bin1 cong2 gui1 ， qing1 chen2 guan1 gai4 chu1 。
- zhong1 ting2 you3 qi2 shu4 ， rong2 zao3 shuai1 fu4 ji2 。 ci3 dao4 you2 bu4 zhi1 ， wei1 yan2 an1 ke3 shu4 。

## 注释

## 译文

## 赏析
