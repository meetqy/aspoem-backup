---
id: chu-guang-xi-yi-ding-zhu-bo-xian-zhi-bie
title: 貽丁主簿仙芝別
titlePinyin: yi2 ding1 zhu3 bo2 xian1 zhi1 bie2
titleSlug: yi-ding-zhu-bo-xian-zhi-bie
author: 儲光羲
authorPinyin: chu3 guang1 xi1
authorSlug: chu-guang-xi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 赫赫明天子，翹翹羣秀才。
- 昭昭皇宇廣，隱隱雲門開。
- 搖曳君初起，聯翩予復來。
- 茲年不得意，相命遊靈臺。
- 驊騮多逸氣，琳瑯有清響。
- 聯行擊水飛，獨影凌虛上。
- 關河施芳聽，江海徼新賞。
- 歛袵歸故山，敷言播天壤。
- 雲峰雖有異，楚越幸相親。
- 既別復遊處，道深情更殷。
- 下愚忝聞見，上德猶邅迍。
- 偃仰東城曲，棲遲依水濱。
- 脫巾從會府，結綬歸海裔。
- 親知送河門，邦族迎江澨。
- 夫子安恬淡，他人悵迢遞。
- 飛艎既眇然，洲渚徒虧蔽。
- 人謀固無準，天德諒難知。
- 高名處下位，逸翮棲卑枝。
- 去去水中沚，搖搖天一涯。
- 蓬壺不可見，來泛躍龍池。

## 拼音

- he4 he4 ming2 tian1 zi3 ， qiao2 qiao2 qun2 xiu4 cai0 。
- zhao1 zhao1 huang2 yu3 guang3 ， yin3 yin3 yun2 men2 kai1 。
- yao2 ye4 jun1 chu1 qi3 ， lian2 pian1 yu3 fu4 lai2 。
- zi1 nian2 bu4 de2 yi4 ， xiang4 ming4 you2 ling2 tai2 。
- hua2 liu2 duo1 yi4 qi4 ， lin2 lang2 you3 qing1 xiang3 。
- lian2 xing2 ji1 shui3 fei1 ， du2 ying3 ling2 xu1 shang4 。
- guan1 he2 shi1 fang1 ting1 ， jiang1 hai3 jiao3 xin1 shang3 。
- lian3 ren4 gui1 gu4 shan1 ， fu1 yan2 bo1 tian1 rang3 。
- yun2 feng1 sui1 you3 yi4 ， chu3 yue4 xing4 xiang1 qin1 。
- ji4 bie2 fu4 you2 chu3 ， dao4 shen1 qing2 geng4 yin1 。
- xia4 yu2 tian3 wen2 jian4 ， shang4 de2 you2 zhan1 zhun1 。
- yan3 yang3 dong1 cheng2 qu3 ， qi1 chi2 yi1 shui3 bin1 。
- tuo1 jin1 cong2 hui4 fu3 ， jie2 shou4 gui1 hai3 yi4 。
- qin1 zhi1 song4 he2 men2 ， bang1 zu2 ying2 jiang1 shi4 。
- fu1 zi3 an1 tian2 dan4 ， ta1 ren2 chang4 tiao2 di4 。
- fei1 huang2 ji4 miao3 ran2 ， zhou1 zhu3 tu2 kui1 bi4 。
- ren2 mou2 gu4 wu2 zhun3 ， tian1 de2 liang4 nan2 zhi1 。
- gao1 ming2 chu3 xia4 wei4 ， yi4 he2 qi1 bei1 zhi1 。
- qu4 qu4 shui3 zhong1 zhi3 ， yao2 yao2 tian1 yi4 ya2 。
- peng2 hu2 bu4 ke3 jian4 ， lai2 fan4 yue4 long2 chi2 。

## 注释

## 译文

## 赏析
