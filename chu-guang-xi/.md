---
id: chu-guang-xi-
title: 
titlePinyin: 
titleSlug: 
author: 儲光羲
authorPinyin: chu3 guang1 xi1
authorSlug: chu-guang-xi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 伊昔好觀國，自鄉西入秦。
- 往復萬餘里，相逢皆衆人。
- 大君幸東嶽，世哲扈時巡。
- 予亦從此去，閑居清洛濱。
- 稍稍寒木直，彩彩陽華新。
- 迭宕孔文舉，風流石季倫。
- 妙年一相得，白首定相親。
- 重此虛賓館，歡言冬及春。
- 哲兄盛文史，出入馳高軌。
- 令德本同人，深心重知己。
- 絳衣朝聖主，紗帳延才子。
- 伯淮與季江，清濬各孤峙。
- 羣芳趨汎愛，萬物通情理。
- 而我信空虛，提攜過杞梓。
- 夫君美聲德，直道期終始。
- 孰謂忽離居，優游鄭東里。
- 東里近王城，山連路亦平。
- 何言相去遠，閑言獨淒清。
- 萬里鴻鴈度，四鄰砧杵鳴。
- 其如久離別，重以霜風驚。

## 拼音

- yi1 xi1 hao3 guan1 guo2 ， zi4 xiang1 xi1 ru4 qin2 。
- wang3 fu4 wan4 yu2 li3 ， xiang1 feng2 jie1 zhong4 ren2 。
- da4 jun1 xing4 dong1 yue4 ， shi4 zhe2 hu4 shi2 xun2 。
- yu3 yi4 cong2 ci3 qu4 ， xian2 ju1 qing1 luo4 bin1 。
- shao1 shao1 han2 mu4 zhi2 ， cai3 cai3 yang2 hua2 xin1 。
- die2 dang4 kong3 wen2 ju3 ， feng1 liu2 shi2 ji4 lun2 。
- miao4 nian2 yi4 xiang1 de2 ， bai2 shou3 ding4 xiang4 qin1 。
- zhong4 ci3 xu1 bin1 guan3 ， huan1 yan2 dong1 ji2 chun1 。
- zhe2 xiong1 sheng4 wen2 shi3 ， chu1 ru4 chi2 gao1 gui3 。
- ling4 de2 ben3 tong2 ren2 ， shen1 xin1 zhong4 zhi1 ji3 。
- jiang4 yi1 chao2 sheng4 zhu3 ， sha1 zhang4 yan2 cai2 zi3 。
- bo2 huai2 yu3 ji4 jiang1 ， qing1 jun4 ge4 gu1 zhi4 。
- qun2 fang1 qu1 fan4 ai4 ， wan4 wu4 tong1 qing2 li3 。
- er2 wo3 xin4 kong1 xu1 ， ti2 xie2 guo4 qi3 zi3 。
- fu1 jun1 mei3 sheng1 de2 ， zhi2 dao4 qi1 zhong1 shi3 。
- shu2 wei4 hu1 li2 ju1 ， you1 you2 zheng4 dong1 li3 。
- dong1 li3 jin4 wang2 cheng2 ， shan1 lian2 lu4 yi4 ping2 。
- he2 yan2 xiang1 qu4 yuan3 ， xian2 yan2 du2 qi1 qing1 。
- wan4 li3 hong2 yan4 du4 ， si4 lin2 zhen1 chu3 ming2 。
- qi2 ru2 jiu3 li2 bie2 ， zhong4 yi3 shuang1 feng1 jing1 。

## 注释

## 译文

## 赏析
