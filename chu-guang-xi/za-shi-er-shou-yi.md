---
id: chu-guang-xi-za-shi-er-shou-yi
title: 雜詩二首 一
titlePinyin: za2 shi1 er4 shou3   yi1
titleSlug: za-shi-er-shou-yi
author: 儲光羲
authorPinyin: chu3 guang1 xi1
authorSlug: chu-guang-xi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 混沌本無象，末路多是非。
- 達士志寥廓，所在能忘禨。
- 耕鑿時未至，還山聊采薇。
- 虎豹對我蹲，鸑鷟旁我飛。
- 仙人空中來，謂我勿復歸。
- 格澤爲君駕，虹蜺爲君衣。
- 西遊崑崙墟，可與世人違。

## 拼音

- hun4 dun4 ben3 wu2 xiang4 ， mo4 lu4 duo1 shi4 fei1 。
- da2 shi4 zhi4 liao2 kuo4 ， suo3 zai4 neng2 wang4 ji1 。
- geng1 zao2 shi2 wei4 zhi4 ， huan2 shan1 liao2 cai3 wei1 。
- hu3 bao4 dui4 wo3 dun1 ， yue4 zhuo2 pang2 wo3 fei1 。
- xian1 ren2 kong1 zhong1 lai2 ， wei4 wo3 wu4 fu4 gui1 。
- ge2 ze2 wei2 jun1 jia4 ， hong2 ni2 wei2 jun1 yi1 。
- xi1 you2 kun1 lun2 xu1 ， ke3 yu3 shi4 ren2 wei2 。

## 注释

## 译文

## 赏析
