---
id: chu-guang-xi-lin-jiang-ting-wu-yong
title: 臨江亭五詠
titlePinyin: lin2 jiang1 ting2 wu3 yong3
titleSlug: lin-jiang-ting-wu-yong
author: 儲光羲
authorPinyin: chu3 guang1 xi1
authorSlug: chu-guang-xi
dynasty: 唐
dynastyPinyin: tang2
dynastySlug: tang
tags: []
---

## 正文

- 晉家南作帝，京鎮北為關。江水中分地，城樓下帶山。
- 金陵事已往，青蓋理無還。落日空亭上，愁看龍尾灣。
- 山橫小苑前，路盡大江邊。此地興王業，無如宋主賢。
- 潮生建業水，風散廣陵煙。直望清波里，只言別有天。
- 城頭落暮暉，城外搗秋衣。江水青雲挹，蘆花白雪飛。
- 南州王氣疾，東國海風微。借問商歌客，年年何處歸。
- 古木嘯寒禽，層城帶夕陰。梁園多綠柳，楚岸盡楓林。
- 山際空為險，江流長自深。平生何以恨，天地本無心。
- 京山千里過，孤憤望中來。江勢將天合，城門向水開。
- 落霞明楚岸，夕露濕吳台。去去無相識，陳皇安在哉。

## 拼音

- jin4 jia1 nan2 zuo4 di4 ， jing1 zhen4 bei3 wei2 guan1 。 jiang1 shui3 zhong1 fen1 di4 ， cheng2 lou2 xia4 dai4 shan1 。
- jin1 ling2 shi4 yi3 wang3 ， qing1 gai4 li3 wu2 huan2 。 luo4 ri4 kong1 ting2 shang4 ， chou2 kan4 long2 wei3 wan1 。
- shan1 heng2 xiao3 yuan4 qian2 ， lu4 jin4 da4 jiang1 bian1 。 ci3 di4 xing1 wang2 ye4 ， wu2 ru2 song4 zhu3 xian2 。
- chao2 sheng1 jian4 ye4 shui3 ， feng1 san4 guang3 ling2 yan1 。 zhi2 wang4 qing1 bo1 li3 ， zhi1 yan2 bie2 you3 tian1 。
- cheng2 tou2 luo4 mu4 hui1 ， cheng2 wai4 dao3 qiu1 yi1 。 jiang1 shui3 qing1 yun2 yi4 ， lu2 hua1 bai2 xue3 fei1 。
- nan2 zhou1 wang2 qi4 ji2 ， dong1 guo2 hai3 feng1 wei1 。 jie4 wen4 shang1 ge1 ke4 ， nian2 nian2 he2 chu3 gui1 。
- gu3 mu4 xiao4 han2 qin2 ， ceng2 cheng2 dai4 xi1 yin1 。 liang2 yuan2 duo1 lü4 liu3 ， chu3 an4 jin4 feng1 lin2 。
- shan1 ji4 kong1 wei2 xian3 ， jiang1 liu2 chang2 zi4 shen1 。 ping2 sheng1 he2 yi3 hen4 ， tian1 di4 ben3 wu2 xin1 。
- jing1 shan1 qian1 li3 guo4 ， gu1 fen4 wang4 zhong1 lai2 。 jiang1 shi4 jiang1 tian1 he2 ， cheng2 men2 xiang4 shui3 kai1 。
- luo4 xia2 ming2 chu3 an4 ， xi1 lu4 shi1 wu2 tai2 。 qu4 qu4 wu2 xiang1 shi2 ， chen2 huang2 an1 zai4 zai1 。

## 注释

## 译文

## 赏析
