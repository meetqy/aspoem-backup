---
id: chu-guang-xi-wan-ci-dong-ting-xian-zheng-zhou-song-shi-jun-wen
title: 晚次東亭獻鄭州宋使君文
titlePinyin: wan3 ci4 dong1 ting2 xian4 zheng4 zhou1 song4 shi3 jun1 wen2
titleSlug: wan-ci-dong-ting-xian-zheng-zhou-song-shi-jun-wen
author: 儲光羲
authorPinyin: chu3 guang1 xi1
authorSlug: chu-guang-xi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 自初賓上國，乃到鄒人鄉。
- 曾點與曾子，俱升闕里堂。
- 武皇恢大略，逸翮思寥廓。
- 三居清憲臺，兩拜文昌閣。
- 爲道既貞信，處名猶謇諤。
- 鐵柱勵風威，錦軸含光輝。
- 夜聞持簡立，朝看伏奏歸。
- 洞門清珮響，廣路玉珂飛。
- 驤首入丹掖，摶空趨太微。
- 絲綸逢聖主，出入飄華組。
- 愔愔宿帝梧，侃侃居文府。
- 海內語三獨，朝端謀六戶。
- 善計在弘羊，清嚴歸仲舉。
- 侍郎跨方朔，中丞蔑周處。
- 天眷擇循良，惟賢降寵章。
- 分符指聊攝，爲政本農桑。
- 籍籍歌五袴，祁祁頌千箱。
- 隨車微雨灑，逐扇清風颺。
- 既以遷列國，復茲鄰帝鄉。
- 褰帷乃仍舊，坐嘯非更張。
- 居敬物無擾，履端人自康。
- 薄遊出京邑，引領東南望。
- 林晚鳥雀噪，田秋稼穡黃。
- 成臯天地險，廣武征戰場。
- 道喪苦兵賦，時來開井疆。
- 霏霏渠門色，晻晻制巖光。
- 徒念京索近，猶悲溱洧長。
- 大明潛照耀，淑慝自昭彰。
- 昔歲幸西土，今茲歸洛陽。
- 同焉知鄭伯，當輔我周王。

## 拼音

- zi4 chu1 bin1 shang4 guo2 ， nai3 dao4 zou1 ren2 xiang1 。
- ceng2 dian3 yu3 ceng2 zi3 ， ju4 sheng1 que4 li3 tang2 。
- wu3 huang2 hui1 da4 lüe4 ， yi4 he2 si1 liao2 kuo4 。
- san1 ju1 qing1 xian4 tai2 ， liang3 bai4 wen2 chang1 ge2 。
- wei2 dao4 ji4 zhen1 xin4 ， chu3 ming2 you2 jian3 e4 。
- tie3 zhu4 li4 feng1 wei1 ， jin3 zhou2 han2 guang1 hui1 。
- ye4 wen2 chi2 jian3 li4 ， chao2 kan4 fu2 zou4 gui1 。
- dong4 men2 qing1 pei4 xiang3 ， guang3 lu4 yu4 ke1 fei1 。
- xiang1 shou3 ru4 dan1 ye4 ， tuan2 kong1 qu1 tai4 wei1 。
- si1 lun2 feng2 sheng4 zhu3 ， chu1 ru4 piao1 hua2 zu3 。
- yin1 yin1 su4 di4 wu2 ， kan3 kan3 ju1 wen2 fu3 。
- hai3 nei4 yu3 san1 du2 ， chao2 duan1 mou2 liu4 hu4 。
- shan4 ji4 zai4 hong2 yang2 ， qing1 yan2 gui1 zhong4 ju3 。
- shi4 lang2 kua4 fang1 shuo4 ， zhong1 cheng2 mie4 zhou1 chu3 。
- tian1 juan4 ze2 xun2 liang2 ， wei2 xian2 jiang4 chong3 zhang1 。
- fen1 fu2 zhi3 liao2 she4 ， wei2 zheng4 ben3 nong2 sang1 。
- ji2 ji2 ge1 wu3 ku4 ， qi2 qi2 song4 qian1 xiang1 。
- sui2 ju1 wei1 yu3 sa3 ， zhu2 shan4 qing1 feng1 yang2 。
- ji4 yi3 qian1 lie4 guo2 ， fu4 zi1 lin2 di4 xiang1 。
- qian1 wei2 nai3 reng2 jiu4 ， zuo4 xiao4 fei1 geng4 zhang1 。
- ju1 jing4 wu4 wu2 rao3 ， lü3 duan1 ren2 zi4 kang1 。
- bao2 you2 chu1 jing1 yi4 ， yin3 ling3 dong1 nan2 wang4 。
- lin2 wan3 niao3 que4 zao4 ， tian2 qiu1 jia4 se4 huang2 。
- cheng2 gao1 tian1 di4 xian3 ， guang3 wu3 zheng1 zhan4 chang3 。
- dao4 sang1 ku3 bing1 fu4 ， shi2 lai2 kai1 jing3 jiang1 。
- fei1 fei1 qu2 men2 se4 ， an3 an3 zhi4 yan2 guang1 。
- tu2 nian4 jing1 suo3 jin4 ， you2 bei1 zhen1 wei3 chang2 。
- da4 ming2 qian2 zhao4 yao4 ， shu1 te4 zi4 zhao1 zhang1 。
- xi1 sui4 xing4 xi1 tu3 ， jin1 zi1 gui1 luo4 yang2 。
- tong2 yan1 zhi1 zheng4 bo2 ， dang1 fu3 wo3 zhou1 wang2 。

## 注释

## 译文

## 赏析
