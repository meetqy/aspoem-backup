---
id: chu-guang-xi-tong-wu-ping-yi-yuan-wai-you-hu-wu-shou-shi-wu-bian-jin-tan-ling
title: 同武平一員外游湖五首時武貶金壇令
titlePinyin: tong2 wu3 ping2 yi4 yuan2 wai4 you2 hu2 wu3 shou3 shi2 wu3 bian3 jin1 tan2 ling4
titleSlug: tong-wu-ping-yi-yuan-wai-you-hu-wu-shou-shi-wu-bian-jin-tan-ling
author: 儲光羲
authorPinyin: chu3 guang1 xi1
authorSlug: chu-guang-xi
dynasty: 唐
dynastyPinyin: tang2
dynastySlug: tang
tags: []
---

## 正文

- 紅荷碧筱夜相鮮，皂蓋蘭橈浮翠筵。
- 舟中對舞邯鄲曲，月下雙彈盧女弦。
- 青林碧嶼暗相期，緩楫揮觥欲賦詩。
- 借問高歌凡幾轉，河低月落五更時。
- 朝來仙閣聽弦歌，暝入花亭見綺羅。
- 池邊命酒憐風月，浦口回船惜芰荷。
- 朦朧竹影蔽岩扉，淡蕩荷風飄舞衣。
- 舟尋綠水宵將半，月隱青林人未歸。
- 花潭竹嶼傍幽蹊，畫楫浮空入夜溪。
- 芰荷覆水船難進，歌舞留人月易低。

## 拼音

- hong2 he2 bi4 xiao3 ye4 xiang1 xian1 ， zao4 gai4 lan2 rao2 fu2 cui4 yan2 。
- zhou1 zhong1 dui4 wu3 han2 dan1 qu3 ， yue4 xia4 shuang1 dan4 lu2 nü3 xian2 。
- qing1 lin2 bi4 yu3 an4 xiang1 qi1 ， huan3 ji2 hui1 gong1 yu4 fu4 shi1 。
- jie4 wen4 gao1 ge1 fan2 ji1 zhuan3 ， he2 di1 yue4 luo4 wu3 geng1 shi2 。
- chao2 lai2 xian1 ge2 ting1 xian2 ge1 ， ming2 ru4 hua1 ting2 jian4 qi3 luo2 。
- chi2 bian1 ming4 jiu3 lian2 feng1 yue4 ， pu3 kou3 hui2 chuan2 xi1 ji4 he2 。
- meng2 long2 zhu2 ying3 bi4 yan2 fei1 ， dan4 dang4 he2 feng1 piao1 wu3 yi1 。
- zhou1 xun2 lü4 shui3 xiao1 jiang1 ban4 ， yue4 yin3 qing1 lin2 ren2 wei4 gui1 。
- hua1 tan2 zhu2 yu3 bang4 you1 qi1 ， hua4 ji2 fu2 kong1 ru4 ye4 xi1 。
- ji4 he2 fu4 shui3 chuan2 nan2 jin4 ， ge1 wu3 liu2 ren2 yue4 yi4 di1 。

## 注释

## 译文

## 赏析
