---
id: chu-guang-xi-tian-jia-za-xing-ba-shou
title: 田家雜興八首
titlePinyin: tian2 jia1 za2 xing1 ba1 shou3
titleSlug: tian-jia-za-xing-ba-shou
author: 儲光羲
authorPinyin: chu3 guang1 xi1
authorSlug: chu-guang-xi
dynasty: 唐
dynastyPinyin: tang2
dynastySlug: tang
tags: []
---

## 正文

- 春至鶬鶊鳴，薄言向田墅。不能自力作，黽勉娶鄰女。
- 既念生子孫，方思廣田圃。閒時相顧笑，喜悅好禾黍。
- 夜夜登嘯台，南望洞庭渚。百草被霜露，秋山響砧杵。
- 卻羨故年時，中情無所取。
- 眾人恥貧賤，相與尚膏腴。我情既浩蕩，所樂在畋漁。
- 山澤時晦暝，歸家暫閒居。滿園植葵藿，繞屋樹桑榆。
- 禽雀知我閑，翔集依我廬。所願在優遊，州縣莫相呼。
- 日與南山老，兀然傾一壺。
- 逍遙阡陌上，遠近無相識。落日照秋山，千岩同一色。
- 網罟繞深莽，鷹鸇始輕翼。獵馬既如風，奔獸莫敢息。
- 駐旗滄海上，犒士吳宮側。楚國有夫人，性情本貞直。
- 鮮禽徒自致，終歲竟不食。
- 田家趨壟畝，當晝掩虛關。鄰里無煙火，兒童共幽閒。
- 桔槔懸空圃，雞犬滿桑間。時來農事隙，采藥遊名山。
- 但言所采多，不念路險艱。人生如蜉蝣，一往不可攀。
- 君看西王母，千載美容顏。
- 平生養情性，不復計憂樂。去家行賣畚，留滯南陽郭。
- 秋至黍苗黃，無人可刈獲。稚子朝未飯，把竿逐鳥雀。
- 忽見梁將軍，乘車出宛洛。意氣軼道路，光輝滿墟落。
- 安知負薪者，咥咥笑輕薄。
- 楚山有高士，梁國有遺老。築室既相鄰，向田複同道。
- 糗糒常共飯，兒孫每更抱。忘此耕耨勞，愧彼風雨好。
- 蟪蛄鳴空澤，鶗鴂傷秋草。日夕寒風來，衣裳苦不早。
- 梧桐蔭我門，薜荔網我屋。迢迢兩夫婦，朝出暮還宿。
- 稼穡既自種，牛羊還自牧。日旰懶耕鋤，登高望川陸。
- 空山足禽獸，墟落多喬木。白馬誰家兒，聯翩相馳逐。
- 種桑百餘樹，種黍三十畝。衣食既有餘，時時會親友。
- 夏來菰米飯，秋至菊花酒。孺人喜逢迎，稚子解趨走。
- 日暮閑園裏，團團蔭榆柳。酩酊乘夜歸，涼風吹戶牖。
- 清淺望河漢，低昂看北斗。數甕猶未開，明朝能飲否。

## 拼音

- chun1 zhi4 cang1 geng1 ming2 ， bo2 yan2 xiang4 tian2 shu4 。 bu4 neng2 zi4 li4 zuo4 ， min3 mian3 qu3 lin2 nü3 。
- ji4 nian4 sheng1 zi3 sun1 ， fang1 si1 guang3 tian2 pu3 。 xian2 shi2 xiang1 gu4 xiao4 ， xi3 yue4 hao3 he2 shu3 。
- ye4 ye4 deng1 xiao4 tai2 ， nan2 wang4 dong4 ting2 zhu3 。 bai3 cao3 bei4 shuang1 lu4 ， qiu1 shan1 xiang3 zhen1 chu3 。
- que4 xian4 gu4 nian2 shi2 ， zhong1 qing2 wu2 suo3 qu3 。
- zhong4 ren2 chi3 pin2 jian4 ， xiang1 yu3 shang4 gao1 yu2 。 wo3 qing2 ji4 hao4 dang4 ， suo3 le4 zai4 tian2 yu2 。
- shan1 ze2 shi2 hui4 ming2 ， gui1 jia1 zan4 xian2 ju1 。 man3 yuan2 zhi2 kui2 huo4 ， rao4 wu1 shu4 sang1 yu2 。
- qin2 que4 zhi1 wo3 xian2 ， xiang2 ji2 yi1 wo3 lu2 。 suo3 yuan4 zai4 you1 you2 ， zhou1 xian4 mo4 xiang1 hu1 。
- ri4 yu3 nan2 shan1 lao3 ， wu4 ran2 qing1 yi4 hu2 。
- xiao1 yao2 qian1 mo4 shang4 ， yuan3 jin4 wu2 xiang1 shi2 。 luo4 ri4 zhao4 qiu1 shan1 ， qian1 yan2 tong2 yi2 se4 。
- wang3 gu3 rao4 shen1 mang3 ， ying1 zhan1 shi3 qing1 yi4 。 lie4 ma3 ji4 ru2 feng1 ， ben1 shou4 mo4 gan3 xi1 。
- zhu4 qi2 cang1 hai3 shang4 ， kao4 shi4 wu2 gong1 ce4 。 chu3 guo2 you3 fu1 ren2 ， xing4 qing2 ben3 zhen1 zhi2 。
- xian1 qin2 tu2 zi4 zhi4 ， zhong1 sui4 jing4 bu4 shi2 。
- tian2 jia1 qu1 long3 mu3 ， dang1 zhou4 yan3 xu1 guan1 。 lin2 li3 wu2 yan1 huo3 ， er2 tong2 gong4 you1 xian2 。
- ju2 gao1 xuan2 kong1 pu3 ， ji1 quan3 man3 sang1 jian4 。 shi2 lai2 nong2 shi4 xi4 ， cai3 yao4 you2 ming2 shan1 。
- dan4 yan2 suo3 cai3 duo1 ， bu2 nian4 lu4 xian3 jian1 。 ren2 sheng1 ru2 fu2 you2 ， yi4 wang3 bu4 ke3 pan1 。
- jun1 kan4 xi1 wang2 mu3 ， qian1 zai4 mei3 rong2 yan2 。
- ping2 sheng1 yang3 qing2 xing4 ， bu2 fu4 ji4 you1 le4 。 qu4 jia1 xing2 mai4 ben3 ， liu2 zhi4 nan2 yang2 guo1 。
- qiu1 zhi4 shu3 miao2 huang2 ， wu2 ren2 ke3 yi4 huo4 。 zhi4 zi3 chao2 wei4 fan4 ， ba3 gan1 zhu2 niao3 que4 。
- hu1 jian4 liang2 jiang1 jun1 ， cheng2 ju1 chu1 wan3 luo4 。 yi4 qi4 yi4 dao4 lu4 ， guang1 hui1 man3 xu1 luo4 。
- an1 zhi1 fu4 xin1 zhe3 ， xi4 xi4 xiao4 qing1 bao2 。
- chu3 shan1 you3 gao1 shi4 ， liang2 guo2 you3 yi2 lao3 。 zhu4 shi4 ji4 xiang1 lin2 ， xiang4 tian2 fu4 tong2 dao4 。
- qiu3 bei4 chang2 gong4 fan4 ， er2 sun1 mei3 geng4 bao4 。 wang4 ci3 geng1 nou4 lao2 ， kui4 bi3 feng1 yu3 hao3 。
- hui4 gu1 ming2 kong1 ze2 ， ti2 jue2 shang1 qiu1 cao3 。 ri4 xi1 han2 feng1 lai2 ， yi1 shang0 ku3 bu4 zao3 。
- wu2 tong2 yin1 wo3 men2 ， bi4 li4 wang3 wo3 wu1 。 tiao2 tiao2 liang3 fu1 fu4 ， chao2 chu1 mu4 huan2 su4 。
- jia4 se4 ji4 zi4 zhong3 ， niu2 yang2 huan2 zi4 mu4 。 ri4 gan4 lan3 geng1 chu2 ， deng1 gao1 wang4 chuan1 lu4 。
- kong1 shan1 zu2 qin2 shou4 ， xu1 luo4 duo1 qiao2 mu4 。 bai2 ma3 shui2 jia1 er2 ， lian2 pian1 xiang1 chi2 zhu2 。
- zhong3 sang1 bai3 yu2 shu4 ， zhong3 shu3 san1 shi2 mu3 。 yi1 shi2 ji4 you3 yu2 ， shi2 shi2 hui4 qin1 you3 。
- xia4 lai2 gu1 mi3 fan4 ， qiu1 zhi4 ju2 hua1 jiu3 。 ru2 ren2 xi3 feng2 ying2 ， zhi4 zi3 jie3 qu1 zou3 。
- ri4 mu4 xian2 yuan2 li3 ， tuan2 tuan2 yin1 yu2 liu3 。 ming3 ding3 cheng2 ye4 gui1 ， liang2 feng1 chui1 hu4 you3 。
- qing1 qian3 wang4 he2 han4 ， di1 ang2 kan4 bei3 dou3 。 shu4 weng4 you2 wei4 kai1 ， ming2 chao2 neng2 yin3 fou3 。

## 注释

## 译文

## 赏析
