---
id: chu-guang-xi-yi-wang-shi-yu-chu-tai-yuan-dan-yang
title: 貽王侍御出臺掾丹陽
titlePinyin: yi2 wang2 shi4 yu4 chu1 tai2 yuan4 dan1 yang2
titleSlug: yi-wang-shi-yu-chu-tai-yuan-dan-yang
author: 儲光羲
authorPinyin: chu3 guang1 xi1
authorSlug: chu-guang-xi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 高高瑯琊臺，臺下生箘簵。
- 照車十二乘，光彩不足諭。
- 既當少微星，復隱高山霧。
- 金丘華陽下，仙伯養晦處。
- 茅茨對三峰，梧桐開一路。
- 神溪繞臯陸，樵牧自成趣。
- 時登青冥遊，若從天江度。
- 墟里獻薇蕨，羣公致衣縷。
- 深沈復清淨，偃仰視太素。
- 猛獸識賓僕，赬霞知早暮。
- 峨峨雲龍開，忽有方伯遇。
- 達人無不可，壯志且馳騖。
- 融泄長雞鳴，繽紛大鵬翥。
- 赤墀高崱屴，一見如三顧。
- 禮服正邦祀，刑冠肅王度。
- 三辰明昭代，光啓玄元祚。
- 章臺收杞梓，太液滿鵷鷺。
- 豐澤耀純仁，八方晏黔庶。
- 沈沈閶闔起，殷殷蓬萊曙。
- 旌戟儼成行，雞人傳發煦。
- 翔翼一如鶚，百辟莫不懼。
- 清廟奉烝嘗，靈山扈鑾輅。
- 天街時蹴鞠，直指讌梐枑。
- 四月純陽初，雷雨始奮豫。
- 逆星孛皇極，鈇鑕靜天步。
- 酆鎬舒曜靈，干戈藏武庫。
- 析㯕增廣運，直道有好惡。
- 廻跡清憲臺，傳騎東南去。
- 列城異疇昔，近餞寡徒御。
- 纏綿西關道，婉孌新豐樹。
- 伊洛不敢息，淮河任沿泝。
- 鄉亭茱萸津，先後非疏附。
- 炎時方怵惕，有若踐霜露。
- 惆悵長岑長，寂寞梁王傅。
- 紛吾家延州，結友在童孺。
- 岑陽沐天德，邦邑持民務。
- 躑躅望朝陰，如何復淪誤。
- 牙曠三千里，擊轅非所慕。
- 秋濤聯滄溟，舟檝湊北固。
- 江汜日綿眇，朝夕空寐寤。
- 中洞松栝新，東臯阡陌故。
- 餘輝方焜耀，可以歡邑聚。
- 南華在濠上，誰辯魏王瓠。
- 登陟芙蓉樓，爲我時一賦。

## 拼音

- gao1 gao1 lang2 ya2 tai2 ， tai2 xia4 sheng1 jun4 lu4 。
- zhao4 ju1 shi2 er4 cheng2 ， guang1 cai3 bu4 zu2 yu4 。
- ji4 dang1 shao3 wei1 xing1 ， fu4 yin3 gao1 shan1 wu4 。
- jin1 qiu1 hua2 yang2 xia4 ， xian1 bo2 yang3 hui4 chu3 。
- mao2 ci2 dui4 san1 feng1 ， wu2 tong2 kai1 yi2 lu4 。
- shen2 xi1 rao4 gao1 lu4 ， qiao2 mu4 zi4 cheng2 qu4 。
- shi2 deng1 qing1 ming2 you2 ， ruo4 cong2 tian1 jiang1 du4 。
- xu1 li3 xian4 wei1 jue2 ， qun2 gong1 zhi4 yi1 lü3 。
- shen1 shen3 fu4 qing1 jing4 ， yan3 yang3 shi4 tai4 su4 。
- meng3 shou4 shi2 bin1 pu2 ， cheng1 xia2 zhi1 zao3 mu4 。
- e2 e2 yun2 long2 kai1 ， hu1 you3 fang1 bo2 yu4 。
- da2 ren2 wu2 bu4 ke3 ， zhuang4 zhi4 qie3 chi2 wu4 。
- rong2 xie4 chang2 ji1 ming2 ， bin1 fen1 da4 peng2 zhu4 。
- chi4 chi2 gao1 ze4 li4 ， yi2 jian4 ru2 san1 gu4 。
- li3 fu2 zheng4 bang1 si4 ， xing2 guan1 su4 wang2 du4 。
- san1 chen2 ming2 zhao1 dai4 ， guang1 qi3 xuan2 yuan2 zuo4 。
- zhang1 tai2 shou1 qi3 zi3 ， tai4 ye4 man3 yuan1 lu4 。
- feng1 ze2 yao4 chun2 ren2 ， ba1 fang1 yan4 qian2 shu4 。
- shen3 shen3 chang1 he2 qi3 ， yin1 yin1 peng2 lai2 shu3 。
- jing1 ji3 yan3 cheng2 xing2 ， ji1 ren2 chuan2 fa1 xu4 。
- xiang2 yi4 yi4 ru2 e4 ， bai3 pi4 mo4 bu2 ju4 。
- qing1 miao4 feng4 zheng1 chang2 ， ling2 shan1 hu4 luan2 lu4 。
- tian1 jie1 shi2 cu4 ju1 ， zhi2 zhi3 yan4 bi4 hu4 。
- si4 yue4 chun2 yang2 chu1 ， lei2 yu3 shi3 fen4 yu4 。
- ni4 xing1 bei4 huang2 ji2 ， fu1 zhi4 jing4 tian1 bu4 。
- feng1 gao3 shu1 yao4 ling2 ， gan1 ge1 cang2 wu3 ku4 。
- xi1 㯕 zeng1 guang3 yun4 ， zhi2 dao4 you3 hao3 e4 。
- hui2 ji4 qing1 xian4 tai2 ， chuan2 qi2 dong1 nan2 qu4 。
- lie4 cheng2 yi4 chou2 xi1 ， jin4 jian4 gua3 tu2 yu4 。
- chan2 mian2 xi1 guan1 dao4 ， wan3 luan2 xin1 feng1 shu4 。
- yi1 luo4 bu4 gan3 xi1 ， huai2 he2 ren4 yan2 su4 。
- xiang1 ting2 zhu1 yu2 jin1 ， xian1 hou4 fei1 shu1 fu4 。
- yan2 shi2 fang1 chu4 ti4 ， you3 ruo4 jian4 shuang1 lu4 。
- chou2 chang4 chang2 cen2 chang2 ， ji4 mo4 liang2 wang2 fu4 。
- fen1 wu2 jia1 yan2 zhou1 ， jie2 you3 zai4 tong2 ru2 。
- cen2 yang2 mu4 tian1 de2 ， bang1 yi4 chi2 min2 wu4 。
- zhi2 zhu2 wang4 chao2 yin1 ， ru2 he2 fu4 lun2 wu4 。
- ya2 kuang4 san1 qian1 li3 ， ji1 yuan2 fei1 suo3 mu4 。
- qiu1 tao1 lian2 cang1 ming2 ， zhou1 ji2 cou4 bei3 gu4 。
- jiang1 si4 ri4 mian2 miao3 ， zhao1 xi1 kong1 mei4 wu4 。
- zhong1 dong4 song1 gua1 xin1 ， dong1 gao1 qian1 mo4 gu4 。
- yu2 hui1 fang1 kun1 yao4 ， ke3 yi3 huan1 yi4 ju4 。
- nan2 hua2 zai4 hao2 shang4 ， shui2 bian4 wei4 wang2 hu4 。
- deng1 zhi4 fu2 rong2 lou2 ， wei2 wo3 shi2 yi2 fu4 。

## 注释

## 译文

## 赏析
