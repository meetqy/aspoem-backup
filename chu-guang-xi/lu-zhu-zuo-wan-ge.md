---
id: chu-guang-xi-lu-zhu-zuo-wan-ge
title: 陸著作挽歌
titlePinyin: lu4 zhu4 zuo4 wan3 ge1
titleSlug: lu-zhu-zuo-wan-ge
author: 儲光羲
authorPinyin: chu3 guang1 xi1
authorSlug: chu-guang-xi
dynasty: 唐
dynastyPinyin: tang2
dynastySlug: tang
tags: []
---

## 正文

- 世業江湖側，郊原休沐處。獨言五日歸，未道千秋去。
- 鄉亭春水綠，昌閣寒光暮。昔為晝錦游，今成逝川路。
- 歸路秦城下，寒雲慘平田。故園滄海邊，綠柳覆平川。
- 送客異他日，還舟殊昔年。華亭有明日，長向隴頭懸。
- 劍水千人石，荊江萬里流。英英有君子，才德滿中州。
- 明道俟良佐，惟賢初薄遊。生涯一朝盡，寂寞夜台幽。
- 金堂策令名，仙掖居清位。鳴玉朝雙闕，垂纓遊兩地。
- 朝夕既論思，春秋仍書事。何言魯聲伯，忽下瓊珠淚。
- 令德棄人世，明朝降寵章。起居存有位，著作沒為郎。
- 寒水落南浦，月華虛北堂。松門一長想，仿佛見清揚。

## 拼音

- shi4 ye4 jiang1 hu2 ce4 ， jiao1 yuan2 xiu1 mu4 chu3 。 du2 yan2 wu3 ri4 gui1 ， wei4 dao4 qian1 qiu1 qu4 。
- xiang1 ting2 chun1 shui3 lü4 ， chang1 ge2 han2 guang1 mu4 。 xi1 wei2 zhou4 jin3 you2 ， jin1 cheng2 shi4 chuan1 lu4 。
- gui1 lu4 qin2 cheng2 xia4 ， han2 yun2 can3 ping2 tian2 。 gu4 yuan2 cang1 hai3 bian1 ， lü4 liu3 fu4 ping2 chuan1 。
- song4 ke4 yi4 ta1 ri4 ， huan2 zhou1 shu1 xi1 nian2 。 hua2 ting2 you3 ming2 ri4 ， chang2 xiang4 long3 tou2 xuan2 。
- jian4 shui3 qian1 ren2 shi2 ， jing1 jiang1 wan4 li3 liu2 。 ying1 ying1 you3 jun1 zi3 ， cai2 de2 man3 zhong1 zhou1 。
- ming2 dao4 si4 liang2 zuo3 ， wei2 xian2 chu1 bao2 you2 。 sheng1 ya2 yi4 zhao1 jin4 ， ji4 mo4 ye4 tai2 you1 。
- jin1 tang2 ce4 ling4 ming2 ， xian1 ye4 ju1 qing1 wei4 。 ming2 yu4 chao2 shuang1 que4 ， chui2 ying1 you2 liang3 di4 。
- zhao1 xi1 ji4 lun4 si1 ， chun1 qiu1 reng2 shu1 shi4 。 he2 yan2 lu3 sheng1 bo2 ， hu1 xia4 qiong2 zhu1 lei4 。
- ling4 de2 qi4 ren2 shi4 ， ming2 chao2 jiang4 chong3 zhang1 。 qi3 ju1 cun2 you3 wei4 ， zhu4 zuo4 mei2 wei2 lang2 。
- han2 shui3 luo4 nan2 pu3 ， yue4 hua2 xu1 bei3 tang2 。 song1 men2 yi4 chang2 xiang3 ， fang3 fu2 jian4 qing1 yang2 。

## 注释

## 译文

## 赏析
