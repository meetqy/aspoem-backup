---
id: su-zhe-tong-wang-shi-fu-xue
title: 同王適賦雪
titlePinyin: tong2 wang2 shi4 fu4 xue3
titleSlug: tong-wang-shi-fu-xue
author: 蘇轍
authorPinyin: su1 zhe2
authorSlug: su-zhe
dynasty: 唐
dynastyPinyin: tang2
dynastySlug: tang
tags: [] 
---

## 正文

- 北風吹雨雨不斷，遍滿虛空作飛霰。
- 紙窗獨卧不成眠，茅屋無聲時一泫。
- 鳥烏錯莫寒未起，庭戶空明夜驚旦。
- 重樓複閣爛生光，絕澗連山漫不見。
- 夾砌雙杉洗更碧，滿田碧草埋應爛。
- 城中閉戶無履迹，市上孤烟數晨爨。
- 細排玉箸短垂檐，暗結輕冰時入研。
- 撥灰有客顧尊俎，迹兔何人試鷹犬。
- 未容行役掃車轂，應有老農歌麥飯。
- 一來江城若俄頃，四見白花飛面旋。
- 坐看酒甕誰敢嘗，歸踏冰泥屢成濺。
- 年來橋板斷不屬，莫出肩輿足憂患。
- 到家昏黑空自笑，訴婦勤勞每長嘆。
- 床頭有酒未用沽，囊裏無錢不勞算。
- 更令雪片大如手，終勝溪瘴長熏眼。
- 謁告猶能不出門，典衣共子成高宴。

## 拼音

- bei3 feng1 chui1 yu3 yu3 bu2 duan4 ， bian4 man3 xu1 kong1 zuo4 fei1 xian4 。
- zhi3 chuang1 du2 wo4 bu4 cheng2 mian2 ， mao2 wu1 wu2 sheng1 shi2 yi2 xuan4 。
- niao3 wu1 cuo4 mo4 han2 wei4 qi3 ， ting2 hu4 kong1 ming2 ye4 jing1 dan4 。
- zhong4 lou2 fu4 ge2 lan4 sheng1 guang1 ， jue2 jian4 lian2 shan1 man4 bu2 jian4 。
- jia1 qi4 shuang1 shan1 xi3 geng4 bi4 ， man3 tian2 bi4 cao3 mai2 ying1 lan4 。
- cheng2 zhong1 bi4 hu4 wu2 lü3 ji4 ， shi4 shang4 gu1 yan1 shu4 chen2 cuan4 。
- xi4 pai2 yu4 zhu4 duan3 chui2 yan2 ， an4 jie2 qing1 bing1 shi2 ru4 yan2 。
- bo1 hui1 you3 ke4 gu4 zun1 zu3 ， ji4 tu4 he2 ren2 shi4 ying1 quan3 。
- wei4 rong2 xing2 yi4 sao3 ju1 gu3 ， ying1 you3 lao3 nong2 ge1 mai4 fan4 。
- yi4 lai2 jiang1 cheng2 ruo4 e2 qing3 ， si4 jian4 bai2 hua1 fei1 mian4 xuan2 。
- zuo4 kan4 jiu3 weng4 shui2 gan3 chang2 ， gui1 ta4 bing1 ni2 lü3 cheng2 jian4 。
- nian2 lai2 qiao2 ban3 duan4 bu4 shu3 ， mo4 chu1 jian1 yu2 zu2 you1 huan4 。
- dao4 jia1 hun1 hei1 kong1 zi4 xiao4 ， su4 fu4 qin2 lao2 mei3 chang2 tan4 。
- chuang2 tou2 you3 jiu3 wei4 yong4 gu1 ， nang2 li3 wu2 qian2 bu4 lao2 suan4 。
- geng4 ling4 xue3 pian4 da4 ru2 shou3 ， zhong1 sheng4 xi1 zhang4 chang2 xun1 yan3 。
- ye4 gao4 you2 neng2 bu4 chu1 men2 ， dian3 yi1 gong4 zi3 cheng2 gao1 yan4 。

## 注释

## 译文

## 赏析
