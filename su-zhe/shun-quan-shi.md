---
id: su-zhe-shun-quan-shi
title: 舜泉詩
titlePinyin: shun4 quan2 shi1
titleSlug: shun-quan-shi
author: 蘇轍
authorPinyin: su1 zhe2
authorSlug: su-zhe
dynasty: 唐
dynastyPinyin: tang2
dynastySlug: tang
tags: [] 
---

## 正文

- 歷山岩岩，虞舜宅焉。
- 虞舜徂矣，其神在天。
- 其德在人，其物在泉。
- 神不可親，德用不知。
- 有冽斯泉，下民是祗。
- 泉流無疆，有永我思。
- 源發于山，施于北河。
- 播于中逵，匯爲澄波。
- 有鱉與魚，有菱與荷。
- 藴毒是洩，污濁以流。
- 埃𡏖消亡，風火滅收。
- 叢木敷榮，勞者所休。
- 誰爲旱災，靡物不傷。
- 天地耗竭，泉亦淪亡。
- 民咸不寧，曰不享耶。
- 時雨既澍，百穀既登。
- 有流泫然，彌坎而升。
- 溝洫滿盈，鰕黽沸騰。
- 匪泉實來，帝實顧余。
- 執其羔豚，蘋藻是菹。
- 帝今在堂，泉復如初。

## 拼音

- li4 shan1 yan2 yan2 ， yu2 shun4 zhai2 yan1 。
- yu2 shun4 cu2 yi3 ， qi2 shen2 zai4 tian1 。
- qi2 de2 zai4 ren2 ， qi2 wu4 zai4 quan2 。
- shen2 bu4 ke3 qin1 ， de2 yong4 bu4 zhi1 。
- you3 lie4 si1 quan2 ， xia4 min2 shi4 zhi1 。
- quan2 liu2 wu2 jiang1 ， you3 yong3 wo3 si1 。
- yuan2 fa1 yu2 shan1 ， shi1 yu2 bei3 he2 。
- bo1 yu2 zhong1 kui2 ， hui4 wei2 cheng2 bo1 。
- you3 bie1 yu3 yu2 ， you3 ling2 yu3 he2 。
- yun4 du2 shi4 xie4 ， wu1 zhuo2 yi3 liu2 。
- ai1 𡏖 xiao1 wang2 ， feng1 huo3 mie4 shou1 。
- cong2 mu4 fu1 rong2 ， lao2 zhe3 suo3 xiu1 。
- shui2 wei2 han4 zai1 ， mi2 wu4 bu4 shang1 。
- tian1 di4 hao4 jie2 ， quan2 yi4 lun2 wang2 。
- min2 xian2 bu4 ning2 ， yue1 bu4 xiang3 ye1 。
- shi2 yu3 ji4 shu4 ， bai3 gu3 ji4 deng1 。
- you3 liu2 xuan4 ran2 ， mi2 kan3 er2 sheng1 。
- gou1 xu4 man3 ying2 ， xia1 min3 fei4 teng2 。
- fei3 quan2 shi2 lai2 ， di4 shi2 gu4 yu2 。
- zhi2 qi2 gao1 tun2 ， pin2 zao3 shi4 zu1 。
- di4 jin1 zai4 tang2 ， quan2 fu4 ru2 chu1 。

## 注释

## 译文

## 赏析
