---
id: su-zhe-he-zi-zhan-feng-xiang-ba-guan-ba-shou-yang-hui-zhi-su-wei-mo-xiang
title: 和子瞻鳳翔八觀八首 楊惠之塑維摩像
titlePinyin: he2 zi3 zhan1 feng4 xiang2 ba1 guan1 ba1 shou3   yang2 hui4 zhi1 su4 wei2 mo2 xiang4
titleSlug: he-zi-zhan-feng-xiang-ba-guan-ba-shou-yang-hui-zhi-su-wei-mo-xiang
author: 蘇轍
authorPinyin: su1 zhe2
authorSlug: su-zhe
dynasty: 唐
dynastyPinyin: tang2
dynastySlug: tang
tags: [] 
---

## 正文

- 金粟如來瘦如腊，坐上文殊秋月圓。
- 法門論極兩相可，言語不復相通傳。
- 至人養心遺四體，瘦不爲病肥非妍。
- 誰人好道塑遺像，鮐皮束骨筋扶咽。
- 兀然隠几心已滅，形如病鶴竦兩肩。
- 骨節支離體疏緩，兩目視物猶烱然。
- 長嗟靈運不知道，强翦美鬚插兩顴。
- 彼人視身若枯木，割去右臂非所患。
- 何况塑畫已身外，豈必奪爾庸自全。
- 真人遺意世莫識，時有遊僧施鉢錢。

## 拼音

- jin1 su4 ru2 lai2 shou4 ru2 la4 ， zuo4 shang4 wen2 shu1 qiu1 yue4 yuan2 。
- fa3 men2 lun4 ji2 liang3 xiang1 ke3 ， yan2 yu3 bu2 fu4 xiang1 tong1 chuan2 。
- zhi4 ren2 yang3 xin1 yi2 si4 ti3 ， shou4 bu4 wei2 bing4 fei2 fei1 yan2 。
- shui2 ren2 hao3 dao4 su4 yi2 xiang4 ， tai2 pi2 shu4 gu3 jin1 fu2 yan4 。
- wu4 ran2 yin3 ji3 xin1 yi3 mie4 ， xing2 ru2 bing4 he4 song3 liang3 jian1 。
- gu3 jie2 zhi1 li2 ti3 shu1 huan3 ， liang3 mu4 shi4 wu4 you2 jiong3 ran2 。
- chang2 jie1 ling2 yun4 bu4 zhi1 dao4 ， qiang2 jian3 mei3 xu1 cha1 liang3 quan2 。
- bi3 ren2 shi4 shen1 ruo4 ku1 mu4 ， ge1 qu4 you4 bi4 fei1 suo3 huan4 。
- he2 kuang4 su4 hua4 yi3 shen1 wai4 ， qi3 bi4 duo2 er3 yong1 zi4 quan2 。
- zhen1 ren2 yi2 yi4 shi4 mo4 shi2 ， shi2 you3 you2 seng1 shi1 bo1 qian2 。

## 注释

## 译文

## 赏析
