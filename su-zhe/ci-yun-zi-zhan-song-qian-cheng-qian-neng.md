---
id: su-zhe-ci-yun-zi-zhan-song-qian-cheng-qian-neng
title: 次韵子瞻送千乘千能
titlePinyin: ci4 yun4 zi3 zhan1 song4 qian1 cheng2 qian1 neng2
titleSlug: ci-yun-zi-zhan-song-qian-cheng-qian-neng
author: 蘇轍
authorPinyin: su1 zhe2
authorSlug: su-zhe
dynasty: 唐
dynastyPinyin: tang2
dynastySlug: tang
tags: [] 
---

## 正文

- 少年食糠覈，吐去願一官。
- 躬耕遇斂穫，不知以爲歡。
- 謂言一飛翔，要勝終屈蟠。
- 朝廷未遑入，江海失所安。
- 多憂變華髮，照影慚雙鸞。
- 恩從萬里歸，獨喜大節完。
- 日食太倉米，篋中有餘紈。
- 奇窮不當爾，自信處此難。
- 長女聞孀居，將食淚滴槃。
- 老妻飽憂患，悲吒摧心肝。
- 西飛問黄鵠，誰當救饑寒。
- 二子憐我老，輦致心一寬。
- 別久得會合，喜極成辛酸。
- 忽聞倚門望，有書驚歲闌。
- 深情見緩急，欲報非琅玕。
- 勸爾勤孝友，慎毋慕衣冠。
- 淵渟自成井，放瀉當生瀾。
- 豈有白雪駒，舉足無和鑾。

## 拼音

- shao4 nian2 shi2 kang1 he2 ， tu3 qu4 yuan4 yi4 guan1 。
- gong1 geng1 yu4 lian3 huo4 ， bu4 zhi1 yi3 wei2 huan1 。
- wei4 yan2 yi4 fei1 xiang2 ， yao4 sheng4 zhong1 qu1 pan2 。
- chao2 ting2 wei4 huang2 ru4 ， jiang1 hai3 shi1 suo3 an1 。
- duo1 you1 bian4 hua2 fa4 ， zhao4 ying3 can2 shuang1 luan2 。
- en1 cong2 wan4 li3 gui1 ， du2 xi3 da4 jie2 wan2 。
- ri4 shi2 tai4 cang1 mi3 ， qie4 zhong1 you3 yu2 wan2 。
- qi2 qiong2 bu4 dang1 er3 ， zi4 xin4 chu3 ci3 nan2 。
- chang2 nü3 wen2 shuang1 ju1 ， jiang1 shi2 lei4 di1 pan2 。
- lao3 qi1 bao3 you1 huan4 ， bei1 zha4 cui1 xin1 gan1 。
- xi1 fei1 wen4 huang2 hu2 ， shui2 dang1 jiu4 ji1 han2 。
- er4 zi3 lian2 wo3 lao3 ， nian3 zhi4 xin1 yi4 kuan1 。
- bie2 jiu3 de2 hui4 he2 ， xi3 ji2 cheng2 xin1 suan1 。
- hu1 wen2 yi3 men2 wang4 ， you3 shu1 jing1 sui4 lan2 。
- shen1 qing2 jian4 huan3 ji2 ， yu4 bao4 fei1 lang2 gan1 。
- quan4 er3 qin2 xiao4 you3 ， shen4 wu2 mu4 yi1 guan1 。
- yuan1 ting2 zi4 cheng2 jing3 ， fang4 xie4 dang1 sheng1 lan2 。
- qi3 you3 bai2 xue3 ju1 ， ju3 zu2 wu2 he2 luan2 。

## 注释

## 译文

## 赏析
