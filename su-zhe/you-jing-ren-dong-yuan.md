---
id: su-zhe-you-jing-ren-dong-yuan
title: 遊景仁東園
titlePinyin: you2 jing3 ren2 dong1 yuan2
titleSlug: you-jing-ren-dong-yuan
author: 蘇轍
authorPinyin: su1 zhe2
authorSlug: su-zhe
dynasty: 唐
dynastyPinyin: tang2
dynastySlug: tang
tags: [] 
---

## 正文

- 新春甫驚蟄，草木猶未知。
- 高人靜無事，頗怪春來遲。
- 肩輿出東郊，輕裘試朝曦。
- 百草招生意，喬松解寒姿。
- 尺書招友生，冠蓋溢通逵。
- 人生瞬息間，幸此休暇時。
- 濁酒瀹浮蟻，嘉蔬薦柔荑。
- 春來莫嫌早，春去恐莫追。
- 公卿多王事，田野遂我私。
- 松筠自擁蔽，里巷得遊嬉。
- 鄰家並侯伯，朱門掩芳菲。
- 畦花被錦繡，庭檜森旌旗。
- 華堂絢金碧，疊觀凝煙霏。
- 彷彿象宮禁，蕭條遠喧卑。
- 徐行日一至，何異己有之。
- 都城閉門早，衆客紛將歸。
- 垂楊返照下，歸騎紅塵飛。
- 但卜永日歡，未與清夜期。
- 人散衆囂絕，庭光星斗垂。
- 安眠萬物外，高世良在茲。

## 拼音

- xin1 chun1 fu3 jing1 zhe2 ， cao3 mu4 you2 wei4 zhi1 。
- gao1 ren2 jing4 wu2 shi4 ， po1 guai4 chun1 lai2 chi2 。
- jian1 yu2 chu1 dong1 jiao1 ， qing1 qiu2 shi4 chao2 xi1 。
- bai3 cao3 zhao1 sheng1 yi4 ， qiao2 song1 jie3 han2 zi1 。
- chi3 shu1 zhao1 you3 sheng1 ， guan1 gai4 yi4 tong1 kui2 。
- ren2 sheng1 shun4 xi1 jian4 ， xing4 ci3 xiu1 xia2 shi2 。
- zhuo2 jiu3 yue4 fu2 yi3 ， jia1 shu1 jian4 rou2 yi2 。
- chun1 lai2 mo4 xian2 zao3 ， chun1 qu4 kong3 mo4 zhui1 。
- gong1 qing1 duo1 wang2 shi4 ， tian2 ye3 sui4 wo3 si1 。
- song1 yun2 zi4 yong1 bi4 ， li3 xiang4 de2 you2 xi1 。
- lin2 jia1 bing4 hou2 bo2 ， zhu1 men2 yan3 fang1 fei1 。
- qi2 hua1 bei4 jin3 xiu4 ， ting2 gui4 sen1 jing1 qi2 。
- hua2 tang2 xuan4 jin1 bi4 ， die2 guan1 ning2 yan1 fei1 。
- pang2 fu2 xiang4 gong1 jin4 ， xiao1 tiao2 yuan3 xuan1 bei1 。
- xu2 hang2 ri4 yi2 zhi4 ， he2 yi4 ji3 you3 zhi1 。
- du1 cheng2 bi4 men2 zao3 ， zhong4 ke4 fen1 jiang1 gui1 。
- chui2 yang2 fan3 zhao4 xia4 ， gui1 qi2 hong2 chen2 fei1 。
- dan4 bu3 yong3 ri4 huan1 ， wei4 yu3 qing1 ye4 qi1 。
- ren2 san4 zhong4 xiao1 jue2 ， ting2 guang1 xing1 dou3 chui2 。
- an1 mian2 wan4 wu4 wai4 ， gao1 shi4 liang2 zai4 zi1 。

## 注释

## 译文

## 赏析
