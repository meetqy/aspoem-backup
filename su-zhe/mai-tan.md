---
id: su-zhe-mai-tan
title: 買炭
titlePinyin: mai3 tan4
titleSlug: mai-tan
author: 蘇轍
authorPinyin: su1 zhe2
authorSlug: su-zhe
dynasty: 唐
dynastyPinyin: tang2
dynastySlug: tang
tags: [] 
---

## 正文

- 苦寒搜病骨，絲纊莫能禦。
- 析薪燎枯竹，勃鬰烟充宇。
- 西山古松櫟，材大招斤斧。
- 根槎委溪谷，龍伏熊虎踞。
- 挑抉靡遺餘，陶穴付一炬。
- 積火變深黳，牙角猶憤怒。
- 老翁擁破氈，正晝出無屨。
- 百錢不滿籃，一坐幸至莫。
- 御爐歲增貢，圓直中常度。
- 閭閻不敢售，根節姑付汝。
- 升平百年後，地力已難富。
- 知夸不知嗇，俯首欲誰訴。
- 百物今盡然，豈爲一炭故。
- 我老或不及，預爲子孫懼。

## 拼音

- ku3 han2 sou1 bing4 gu3 ， si1 kuang4 mo4 neng2 yu4 。
- xi1 xin1 liao2 ku1 zhu2 ， bo2 yu4 yan1 chong1 yu3 。
- xi1 shan1 gu3 song1 li4 ， cai2 da4 zhao1 jin1 fu3 。
- gen1 cha2 wei3 xi1 gu3 ， long2 fu2 xiong2 hu3 ju4 。
- tiao1 jue2 mi2 yi2 yu2 ， tao2 xue2 fu4 yi2 ju4 。
- ji1 huo3 bian4 shen1 yi1 ， ya2 jiao3 you2 fen4 nu4 。
- lao3 weng1 yong1 po4 zhan1 ， zheng4 zhou4 chu1 wu2 ju4 。
- bai3 qian2 bu4 man3 lan2 ， yi2 zuo4 xing4 zhi4 mo4 。
- yu4 lu2 sui4 zeng1 gong4 ， yuan2 zhi2 zhong1 chang2 du4 。
- lü2 yan2 bu4 gan3 shou4 ， gen1 jie2 gu1 fu4 ru3 。
- sheng1 ping2 bai3 nian2 hou4 ， di4 li4 yi3 nan2 fu4 。
- zhi1 kua1 bu4 zhi1 se4 ， fu3 shou3 yu4 shui2 su4 。
- bai3 wu4 jin1 jin4 ran2 ， qi3 wei2 yi2 tan4 gu4 。
- wo3 lao3 huo4 bu4 ji2 ， yu4 wei2 zi3 sun1 ju4 。

## 注释

## 译文

## 赏析
