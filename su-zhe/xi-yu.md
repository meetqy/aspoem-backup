---
id: su-zhe-xi-yu
title: 喜雨
titlePinyin: xi3 yu3
titleSlug: xi-yu
author: 蘇轍
authorPinyin: su1 zhe2
authorSlug: su-zhe
dynasty: 唐
dynastyPinyin: tang2
dynastySlug: tang
tags: [] 
---

## 正文

- 奪官分所甘，年來祿又絕。
- 天公尚憐人，歲賫禾與麥。
- 經冬雪屢下，根鬚連地脈。
- 庖厨望餠餌，甕盎思麯糵。
- 一春百日旱，田作龜板拆。
- 老農淚欲墮，無麥真無食。
- 朱明候纔兆，風雷起通夕。
- 田中有人至，膏潤已逾尺。
- 繼來不違願，飽食真可必。
- 民生亦何幸，天意每相恤。
- 我幸又已多，鋤耒坐不執。
- 同爾樂豐穰，異爾苦稅役。
- 時聞吏號呼，手把縣符赤。
- 歲賦行自辦，橫斂何時畢。

## 拼音

- duo2 guan1 fen1 suo3 gan1 ， nian2 lai2 lu4 you4 jue2 。
- tian1 gong1 shang4 lian2 ren2 ， sui4 ji1 he2 yu3 mai4 。
- jing1 dong1 xue3 lü3 xia4 ， gen1 xu1 lian2 di4 mai4 。
- pao2 chu2 wang4 bing3 er3 ， weng4 ang4 si1 qu1 nie4 。
- yi4 chun1 bai3 ri4 han4 ， tian2 zuo4 gui1 ban3 chai1 。
- lao3 nong2 lei4 yu4 duo4 ， wu2 mai4 zhen1 wu2 shi2 。
- zhu1 ming2 hou4 cai2 zhao4 ， feng1 lei2 qi3 tong1 xi1 。
- tian2 zhong1 you3 ren2 zhi4 ， gao1 run4 yi3 yu2 chi3 。
- ji4 lai2 bu4 wei2 yuan4 ， bao3 shi2 zhen1 ke3 bi4 。
- min2 sheng1 yi4 he2 xing4 ， tian1 yi4 mei3 xiang1 xu4 。
- wo3 xing4 you4 yi3 duo1 ， chu2 lei3 zuo4 bu4 zhi2 。
- tong2 er3 le4 feng1 rang2 ， yi4 er3 ku3 shui4 yi4 。
- shi2 wen2 li4 hao4 hu1 ， shou3 ba3 xian4 fu2 chi4 。
- sui4 fu4 xing2 zi4 ban4 ， heng2 lian3 he2 shi2 bi4 。

## 注释

## 译文

## 赏析
