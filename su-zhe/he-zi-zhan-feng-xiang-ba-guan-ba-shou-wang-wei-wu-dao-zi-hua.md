---
id: su-zhe-he-zi-zhan-feng-xiang-ba-guan-ba-shou-wang-wei-wu-dao-zi-hua
title: 和子瞻鳳翔八觀八首 王維吳道子畫
titlePinyin: he2 zi3 zhan1 feng4 xiang2 ba1 guan1 ba1 shou3   wang2 wei2 wu2 dao4 zi3 hua4
titleSlug: he-zi-zhan-feng-xiang-ba-guan-ba-shou-wang-wei-wu-dao-zi-hua
author: 蘇轍
authorPinyin: su1 zhe2
authorSlug: su-zhe
dynasty: 唐
dynastyPinyin: tang2
dynastySlug: tang
tags: [] 
---

## 正文

- 吾觀天地間，萬事同一理。
- 扁也工斫輪，乃知讀文字。
- 我非畫中師，偶亦識畫旨。
- 勇怯不必同，要以各善耳。
- 壯馬脫銜放平陸，步驟風雨百夫靡。
- 美人婉娩守閑獨，不出庭戶修容止。
- 女能嫣然笑傾國，馬能一蹴致千里。
- 優柔自好勇自强，各自勝絕無彼此。
- 誰言王摩詰，乃過吳道子。
- 試謂道子來，置女所挾從軟美。
- 道子掉頭不肯應，剛傑我已足自恃。
- 雄奔不失馳，精妙實無比。
- 老僧寂滅生慮微，侍女閑潔非復婢。
- 丁寧勿相違，幸使二子齒。
- 二子遺迹今豈多，岐陽可貴能獨備。
- 但使古壁常堅完，塵土雖積光艷長不毀。

## 拼音

- wu2 guan1 tian1 di4 jian4 ， wan4 shi4 tong2 yi4 li3 。
- bian3 ye3 gong1 zhuo2 lun2 ， nai3 zhi1 du2 wen2 zi4 。
- wo3 fei1 hua4 zhong1 shi1 ， ou3 yi4 shi2 hua4 zhi3 。
- yong3 qie4 bu2 bi4 tong2 ， yao4 yi3 ge4 shan4 er3 。
- zhuang4 ma3 tuo1 xian2 fang4 ping2 lu4 ， bu4 zhou4 feng1 yu3 bai3 fu1 mi2 。
- mei3 ren2 wan3 mian3 shou3 xian2 du2 ， bu4 chu1 ting2 hu4 xiu1 rong2 zhi3 。
- nü3 neng2 yan1 ran2 xiao4 qing1 guo2 ， ma3 neng2 yi2 cu4 zhi4 qian1 li3 。
- you1 rou2 zi4 hao3 yong3 zi4 qiang2 ， ge4 zi4 sheng4 jue2 wu2 bi3 ci3 。
- shui2 yan2 wang2 mo2 jie2 ， nai3 guo4 wu2 dao4 zi3 。
- shi4 wei4 dao4 zi3 lai2 ， zhi4 nü3 suo3 xie2 cong2 ruan3 mei3 。
- dao4 zi3 diao4 tou2 bu4 ken3 ying1 ， gang1 jie2 wo3 yi3 zu2 zi4 shi4 。
- xiong2 ben1 bu4 shi1 chi2 ， jing1 miao4 shi2 wu2 bi3 。
- lao3 seng1 ji4 mie4 sheng1 lü4 wei1 ， shi4 nü3 xian2 jie2 fei1 fu4 bi4 。
- ding1 ning2 wu4 xiang1 wei2 ， xing4 shi3 er4 zi3 chi3 。
- er4 zi3 yi2 ji4 jin1 qi3 duo1 ， qi2 yang2 ke3 gui4 neng2 du2 bei4 。
- dan4 shi3 gu3 bi4 chang2 jian1 wan2 ， chen2 tu3 sui1 ji1 guang1 yan4 chang2 bu4 hui3 。

## 注释

## 译文

## 赏析
