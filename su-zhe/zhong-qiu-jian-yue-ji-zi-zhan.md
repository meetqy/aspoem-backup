---
id: su-zhe-zhong-qiu-jian-yue-ji-zi-zhan
title: 中秋見月寄子瞻
titlePinyin: zhong1 qiu1 jian4 yue4 ji4 zi3 zhan1
titleSlug: zhong-qiu-jian-yue-ji-zi-zhan
author: 蘇轍
authorPinyin: su1 zhe2
authorSlug: su-zhe
dynasty: 唐
dynastyPinyin: tang2
dynastySlug: tang
tags: [] 
---

## 正文

- 西風吹暑天益高，明月耿耿分秋毫。
- 彭城閉門青嶂合，卧聽百步鳴飛濤。
- 使君携客登燕子，月色着人冷如水。
- 筵前不設鼓與鐘，處處笛聲相應起。
- 浮雲卷盡流金丸，戲馬臺西山鬰蟠。
- 杯中淥酒一時盡，衣上白露三更寒。
- 扁舟明日浮古汴，回首逡巡陵谷變。
- 河吞巨野入長淮，城沒黄流只三版。
- 明年築城城似山，伐木爲堤堤更堅。
- 黄樓未成河已退，空有遺蹟令人看。
- 城頭見月應更好，河流深處今生草。
- 子孫幸免魚鱉食，歌舞聊寬使君老。
- 南都從事老更貧，羞見青天月照人。
- 飛鶴投籠不能出，曾是彭城坐中客。

## 拼音

- xi1 feng1 chui1 shu3 tian1 yi4 gao1 ， ming2 yue4 geng3 geng3 fen1 qiu1 hao2 。
- peng2 cheng2 bi4 men2 qing1 zhang4 he2 ， wo4 ting1 bai3 bu4 ming2 fei1 tao1 。
- shi3 jun1 xie2 ke4 deng1 yan4 zi0 ， yue4 se4 zhe0 ren2 leng3 ru2 shui3 。
- yan2 qian2 bu2 she4 gu3 yu3 zhong1 ， chu3 chu3 di2 sheng1 xiang1 ying1 qi3 。
- fu2 yun2 juan4 jin4 liu2 jin1 wan2 ， xi4 ma3 tai2 xi1 shan1 yu4 pan2 。
- bei1 zhong1 lu4 jiu3 yi4 shi2 jin4 ， yi1 shang4 bai2 lu4 san1 geng1 han2 。
- pian1 zhou1 ming2 ri4 fu2 gu3 bian4 ， hui2 shou3 qun1 xun2 ling2 gu3 bian4 。
- he2 tun1 ju4 ye3 ru4 chang2 huai2 ， cheng2 mei2 huang2 liu2 zhi1 san1 ban3 。
- ming2 nian2 zhu4 cheng2 cheng2 si4 shan1 ， fa2 mu4 wei2 di1 di1 geng4 jian1 。
- huang2 lou2 wei4 cheng2 he2 yi3 tui4 ， kong1 you3 yi2 ji4 ling4 ren2 kan4 。
- cheng2 tou2 jian4 yue4 ying1 geng4 hao3 ， he2 liu2 shen1 chu3 jin1 sheng1 cao3 。
- zi3 sun1 xing4 mian3 yu2 bie1 shi2 ， ge1 wu3 liao2 kuan1 shi3 jun1 lao3 。
- nan2 du1 cong2 shi4 lao3 geng4 pin2 ， xiu1 jian4 qing1 tian1 yue4 zhao4 ren2 。
- fei1 he4 tou2 long2 bu4 neng2 chu1 ， ceng2 shi4 peng2 cheng2 zuo4 zhong1 ke4 。

## 注释

## 译文

## 赏析
