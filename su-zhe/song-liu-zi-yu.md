---
id: su-zhe-song-liu-zi-yu
title: 送柳子玉
titlePinyin: song4 liu3 zi3 yu4
titleSlug: song-liu-zi-yu
author: 蘇轍
authorPinyin: su1 zhe2
authorSlug: su-zhe
dynasty: 唐
dynastyPinyin: tang2
dynastySlug: tang
tags: [] 
---

## 正文

- 柳侯白首郎，風格終近古。
- 舊游日零落，新輩誰與伍。
- 人情逐時好，變化無定主。
- 試看近時人，相教蹈規矩。
- 行身劇孔孟，稱道皆舜禹。
- 但求免譏評，豈顧愁肺腑。
- 坐令不羈士，舉足遭網罟。
- 緬懷我生初，遺俗尚目睹。
- 中庸雖已亡，比近則猶愈。
- 老成慎趨好，後生守淳魯。
- 豈效相謾欺，衒牛沽馬脯。
- 過惡酒色間，可罪非可惡。
- 譬如嵇與阮，心迹豈深蠹。
- 京師逢柳侯，往事能歷數。
- 嘆息子美賢，相與實舊故。
- 至今存篇章，醉墨龍蛇舞。
- 斯人今苟在，亦恐終囚虜。
- 惜哉時論隘，安置失處所。
- 一麾寄河壖，垂老幸有土。
- 世俗安足論，且盡杯中醑。

## 拼音

- liu3 hou2 bai2 shou3 lang2 ， feng1 ge2 zhong1 jin4 gu3 。
- jiu4 you2 ri4 ling2 luo4 ， xin1 bei4 shui2 yu3 wu3 。
- ren2 qing2 zhu2 shi2 hao3 ， bian4 hua4 wu2 ding4 zhu3 。
- shi4 kan4 jin4 shi2 ren2 ， xiang1 jiao4 dao3 gui1 ju3 。
- xing2 shen1 ju4 kong3 meng4 ， cheng1 dao4 jie1 shun4 yu3 。
- dan4 qiu2 mian3 ji1 ping2 ， qi3 gu4 chou2 fei4 fu3 。
- zuo4 ling4 bu4 ji1 shi4 ， ju3 zu2 zao1 wang3 gu3 。
- mian3 huai2 wo3 sheng1 chu1 ， yi2 su2 shang4 mu4 du3 。
- zhong1 yong1 sui1 yi3 wang2 ， bi3 jin4 ze2 you2 yu4 。
- lao3 cheng2 shen4 qu1 hao3 ， hou4 sheng1 shou3 chun2 lu3 。
- qi3 xiao4 xiang1 man2 qi1 ， xuan4 niu2 gu1 ma3 pu2 。
- guo4 e4 jiu3 se4 jian4 ， ke3 zui4 fei1 ke3 e4 。
- pi4 ru2 ji1 yu3 ruan3 ， xin1 ji4 qi3 shen1 du4 。
- jing1 shi1 feng2 liu3 hou2 ， wang3 shi4 neng2 li4 shu4 。
- tan4 xi1 zi3 mei3 xian2 ， xiang1 yu3 shi2 jiu4 gu4 。
- zhi4 jin1 cun2 pian1 zhang1 ， zui4 mo4 long2 she2 wu3 。
- si1 ren2 jin1 gou3 zai4 ， yi4 kong3 zhong1 qiu2 lu3 。
- xi1 zai1 shi2 lun4 ai4 ， an1 zhi4 shi1 chu3 suo3 。
- yi4 hui1 ji4 he2 ruan2 ， chui2 lao3 xing4 you3 tu3 。
- shi4 su2 an1 zu2 lun4 ， qie3 jin4 bei1 zhong1 xu3 。

## 注释

## 译文

## 赏析
