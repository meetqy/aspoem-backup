---
id: su-zhe-xi-hu-er-yong-guan-bu-yu
title: 西湖二咏 觀捕魚
titlePinyin: xi1 hu2 er4 yong3   guan1 bu3 yu2
titleSlug: xi-hu-er-yong-guan-bu-yu
author: 蘇轍
authorPinyin: su1 zhe2
authorSlug: su-zhe
dynasty: 唐
dynastyPinyin: tang2
dynastySlug: tang
tags: [] 
---

## 正文

- 西湖不放長竿入，羣魚空作淘河食。
- 漁人攘臂下前汀，蕩漾清波浮兩腋。
- 藕梢菱蔓不容網，箔作長圍徒手得。
- 逡巡小舟十斛重，踊躍長魚一夫力。
- 柳條穿頰洗黄金，鱠縷堆盤雪花積。
- 燒薤香橙巧相與，白飯青蔬甘莫逆。
- 食罷相携堤上步，將散重煎葉家白。
- 人生此事最便身，金印垂腰定何益。

## 拼音

- xi1 hu2 bu2 fang4 chang2 gan1 ru4 ， qun2 yu2 kong1 zuo4 tao2 he2 shi2 。
- yu2 ren2 rang3 bi4 xia4 qian2 ting1 ， dang4 yang4 qing1 bo1 fu2 liang3 ye4 。
- ou3 shao1 ling2 man4 bu4 rong2 wang3 ， bo2 zuo4 chang2 wei2 tu2 shou3 de2 。
- qun1 xun2 xiao3 zhou1 shi2 hu2 zhong4 ， yong3 yue4 chang2 yu2 yi4 fu1 li4 。
- liu3 tiao2 chuan1 jia2 xi3 huang2 jin1 ， kuai4 lü3 dui1 pan2 xue3 hua1 ji1 。
- shao1 xie4 xiang1 cheng2 qiao3 xiang1 yu3 ， bai2 fan4 qing1 shu1 gan1 mo4 ni4 。
- shi2 ba4 xiang1 xie2 di1 shang4 bu4 ， jiang1 san4 zhong4 jian1 ye4 jia1 bai2 。
- ren2 sheng1 ci3 shi4 zui4 bian4 shen1 ， jin1 yin4 chui2 yao1 ding4 he2 yi4 。

## 注释

## 译文

## 赏析
