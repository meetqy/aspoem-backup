---
id: su-zhe-ti-wang-shen-du-wei-hua-shan-shui-heng-juan-san-shou-qi-yi
title: 題王詵都尉畫山水橫卷三首  其一
titlePinyin: ti2 wang2 shen1 du1 wei4 hua4 shan1 shui3 heng2 juan4 san1 shou3     qi2 yi1
titleSlug: ti-wang-shen-du-wei-hua-shan-shui-heng-juan-san-shou-qi-yi
author: 蘇轍
authorPinyin: su1 zhe2
authorSlug: su-zhe
dynasty: 唐
dynastyPinyin: tang2
dynastySlug: tang
tags: [] 
---

## 正文

- 摩詰本詞客，亦自名畫師。
- 平生出入輞川上，鳥飛魚泳嫌人知。
- 山光盎盎著眉睫，水聲活活流肝脾。
- 行吟坐咏皆自見，飄然不作世俗詞。
- 高情不盡落縑素，連峰絕澗開重帷。
- 百年流落存一二，錦囊玉軸酬不訾。
- 誰令食肉貴公子，不學父祖驅熊羆。
- 細氈凈几讀文史，落筆璀璨傳新詩。
- 青山長江豈君事，一揮水墨光淋漓。
- 手中五尺小橫卷，天末萬里分毫釐。
- 謫官南出止均潁，此心通達無不之。
- 歸來纏裹任紈綺，天馬性在終難羈。
- 人言摩詰是前世，欲比顧老疑不癡。
- 桓公崔公不可與，但可與我寬衰遲。

## 拼音

- mo2 jie2 ben3 ci2 ke4 ， yi4 zi4 ming2 hua4 shi1 。
- ping2 sheng1 chu1 ru4 wang3 chuan1 shang4 ， niao3 fei1 yu2 yong3 xian2 ren2 zhi1 。
- shan1 guang1 ang4 ang4 zhu4 mei2 jie2 ， shui3 sheng1 huo2 huo2 liu2 gan1 pi2 。
- xing2 yin2 zuo4 yong3 jie1 zi4 jian4 ， piao1 ran2 bu2 zuo4 shi4 su2 ci2 。
- gao1 qing2 bu2 jin4 luo4 jian1 su4 ， lian2 feng1 jue2 jian4 kai1 zhong4 wei2 。
- bai3 nian2 liu2 luo4 cun2 yi1 er4 ， jin3 nang2 yu4 zhou2 chou2 bu4 zi1 。
- shui2 ling4 shi2 rou4 gui4 gong1 zi3 ， bu4 xue2 fu4 zu3 qu1 xiong2 pi2 。
- xi4 zhan1 jing4 ji3 du2 wen2 shi3 ， luo4 bi3 cui3 can4 chuan2 xin1 shi1 。
- qing1 shan1 chang2 jiang1 qi3 jun1 shi4 ， yi4 hui1 shui3 mo4 guang1 lin2 li2 。
- shou3 zhong1 wu3 chi3 xiao3 heng2 juan4 ， tian1 mo4 wan4 li3 fen1 hao2 li2 。
- zhe2 guan1 nan2 chu1 zhi3 jun1 ying3 ， ci3 xin1 tong1 da2 wu2 bu4 zhi1 。
- gui1 lai2 chan2 guo3 ren4 wan2 qi3 ， tian1 ma3 xing4 zai4 zhong1 nan2 ji1 。
- ren2 yan2 mo2 jie2 shi4 qian2 shi4 ， yu4 bi3 gu4 lao3 yi2 bu4 chi1 。
- huan2 gong1 cui1 gong1 bu4 ke3 yu3 ， dan4 ke3 yu3 wo3 kuan1 shuai1 chi2 。

## 注释

## 译文

## 赏析
