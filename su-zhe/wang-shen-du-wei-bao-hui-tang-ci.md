---
id: su-zhe-wang-shen-du-wei-bao-hui-tang-ci
title: 王詵都尉寶繪堂詞
titlePinyin: wang2 shen1 du1 wei4 bao3 hui4 tang2 ci2
titleSlug: wang-shen-du-wei-bao-hui-tang-ci
author: 蘇轍
authorPinyin: su1 zhe2
authorSlug: su-zhe
dynasty: 唐
dynastyPinyin: tang2
dynastySlug: tang
tags: [] 
---

## 正文

- 侯家玉食繡羅裳，彈絲吹竹喧洞房。
- 哀歌妙舞奉清觴，白日一醉萬事忘。
- 百年將種存慨慷，西取庸蜀踐戎羌。
- 戰袍賜錦盤鵰章，寶刀玉玦餘風霜。
- 天孫渡河夜未央，功臣子孫白且長。
- 朱門甲第臨康莊，生長介胄羞膏粱。
- 四方賓客坐華堂，何用爲樂非笙簧。
- 錦囊犀軸堆象床，竿叉連幅翻雲光。
- 手披橫素風飛揚，長林巨石插雕梁。
- 清江白浪吹粉牆，異花沒骨朝露香。
- 摯禽猛獸舌齶張，騰踏騕褭聯驌驦。
- 噴振風雨馳平岡，前數顧陸後吳王。
- 老成雖喪存典常，坐客不識視茫洋。
- 騏驎飛烟郁芬芳，卷舒終日未用忙。
- 遊意淡泊心清凉，屬目俊麗神激昂。
- 君不見伯孫孟孫俱猖狂，干時與事神弗臧。

## 拼音

- hou2 jia1 yu4 shi2 xiu4 luo2 shang0 ， dan4 si1 chui1 zhu2 xuan1 dong4 fang2 。
- ai1 ge1 miao4 wu3 feng4 qing1 shang1 ， bai2 ri4 yi2 zui4 wan4 shi4 wang4 。
- bai3 nian2 jiang1 zhong3 cun2 kai3 kang1 ， xi1 qu3 yong1 shu3 jian4 rong2 qiang1 。
- zhan4 pao2 ci4 jin3 pan2 diao1 zhang1 ， bao3 dao1 yu4 jue2 yu2 feng1 shuang1 。
- tian1 sun1 du4 he2 ye4 wei4 yang1 ， gong1 chen2 zi3 sun1 bai2 qie3 chang2 。
- zhu1 men2 jia3 di4 lin2 kang1 zhuang1 ， sheng1 chang2 jie4 zhou4 xiu1 gao1 liang2 。
- si4 fang1 bin1 ke4 zuo4 hua2 tang2 ， he2 yong4 wei2 le4 fei1 sheng1 huang2 。
- jin3 nang2 xi1 zhou2 dui1 xiang4 chuang2 ， gan1 cha1 lian2 fu2 fan1 yun2 guang1 。
- shou3 pi1 heng2 su4 feng1 fei1 yang2 ， chang2 lin2 ju4 shi2 cha1 diao1 liang2 。
- qing1 jiang1 bai2 lang4 chui1 fen3 qiang2 ， yi4 hua1 mei2 gu3 zhao1 lu4 xiang1 。
- zhi4 qin2 meng3 shou4 she2 e4 zhang1 ， teng2 ta4 yao3 niao3 lian2 su4 shuang1 。
- pen1 zhen4 feng1 yu3 chi2 ping2 gang1 ， qian2 shu4 gu4 lu4 hou4 wu2 wang2 。
- lao3 cheng2 sui1 sang1 cun2 dian3 chang2 ， zuo4 ke4 bu4 shi2 shi4 mang2 yang2 。
- qi2 lin2 fei1 yan1 yu4 fen1 fang1 ， juan3 shu1 zhong1 ri4 wei4 yong4 mang2 。
- you2 yi4 dan4 bo2 xin1 qing1 liang2 ， shu3 mu4 jun4 li2 shen2 ji1 ang2 。
- jun1 bu2 jian4 bo2 sun1 meng4 sun1 ju4 chang1 kuang2 ， gan1 shi2 yu3 shi4 shen2 fu2 zang1 。

## 注释

## 译文

## 赏析
