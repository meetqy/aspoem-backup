---
id: su-zhe-huang-zhou-pei-zi-zhan-you-wu-chang-xi-shan
title: 黄州陪子瞻遊武昌西山
titlePinyin: huang2 zhou1 pei2 zi3 zhan1 you2 wu3 chang1 xi1 shan1
titleSlug: huang-zhou-pei-zi-zhan-you-wu-chang-xi-shan
author: 蘇轍
authorPinyin: su1 zhe2
authorSlug: su-zhe
dynasty: 唐
dynastyPinyin: tang2
dynastySlug: tang
tags: [] 
---

## 正文

- 千里到齊安，三夜語不足。
- 勸我勿重陳，起遊西山麓。
- 西山隔江水，輕舟亂鳬鶩。
- 連峰多回溪，盛夏富草木。
- 杖策看萬松，流汗升九曲。
- 蒼茫大江涌，浩蕩衆山蹙。
- 上方寄雲端，中寺倚巖腹。
- 清泉類牛乳，煩熱須一掬。
- 縣令知客來，行庖映修竹。
- 黄鵝時新煮，白酒亦近熟。
- 山行得一飽，看盡千山綠。
- 幽懷苦不遂，滯念每煩促。
- 歸舟浪花暝，落日金盤浴。
- 妻孥寄九江，此會難再卜。
- 君看孫討虜，百戰不摇目。
- 猶憐江上臺，高會飲千斛。
- 巾冠墮臺下，坐使張公哭。
- 異時君再來，携被山中宿。

## 拼音

- qian1 li3 dao4 qi2 an1 ， san1 ye4 yu3 bu4 zu2 。
- quan4 wo3 wu4 zhong4 chen2 ， qi3 you2 xi1 shan1 lu4 。
- xi1 shan1 ge2 jiang1 shui3 ， qing1 zhou1 luan4 fu2 wu4 。
- lian2 feng1 duo1 hui2 xi1 ， sheng4 xia4 fu4 cao3 mu4 。
- zhang4 ce4 kan4 wan4 song1 ， liu2 han4 sheng1 jiu3 qu1 。
- cang1 mang2 da4 jiang1 yong3 ， hao4 dang4 zhong4 shan1 cu4 。
- shang4 fang1 ji4 yun2 duan1 ， zhong1 si4 yi3 yan2 fu4 。
- qing1 quan2 lei4 niu2 ru3 ， fan2 re4 xu1 yi4 ju1 。
- xian4 ling4 zhi1 ke4 lai2 ， xing2 pao2 ying4 xiu1 zhu2 。
- huang2 e2 shi2 xin1 zhu3 ， bai2 jiu3 yi4 jin4 shu2 。
- shan1 xing2 de2 yi4 bao3 ， kan4 jin4 qian1 shan1 lü4 。
- you1 huai2 ku3 bu2 sui4 ， zhi4 nian4 mei3 fan2 cu4 。
- gui1 zhou1 lang4 hua1 ming2 ， luo4 ri4 jin1 pan2 yu4 。
- qi1 nu2 ji4 jiu3 jiang1 ， ci3 hui4 nan2 zai4 bu3 。
- jun1 kan4 sun1 tao3 lu3 ， bai3 zhan4 bu4 yao2 mu4 。
- you2 lian2 jiang1 shang4 tai2 ， gao1 hui4 yin3 qian1 hu2 。
- jin1 guan1 duo4 tai2 xia4 ， zuo4 shi3 zhang1 gong1 ku1 。
- yi4 shi2 jun1 zai4 lai2 ， xie2 bei4 shan1 zhong1 su4 。

## 注释

## 译文

## 赏析
