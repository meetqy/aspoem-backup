---
id: su-zhe-deng-nan-cheng-you-gan-shi-wen-wu-guang-wang-yu-xiu-cai
title: 登南城有感示文務光王遹秀才
titlePinyin: deng1 nan2 cheng2 you3 gan3 shi4 wen2 wu4 guang1 wang2 yu4 xiu4 cai0
titleSlug: deng-nan-cheng-you-gan-shi-wen-wu-guang-wang-yu-xiu-cai
author: 蘇轍
authorPinyin: su1 zhe2
authorSlug: su-zhe
dynasty: 唐
dynastyPinyin: tang2
dynastySlug: tang
tags: [] 
---

## 正文

- 幽憂隨秋至，秋去憂未已。
- 城南試登望，百草枯且死。
- 落葉投人懷，驚鴻四面起。
- 所思不可見，欲往將安至。
- 斯人定誰識，顧有二三子。
- 清風皎冰玉，滄浪自湔洗。
- 竊脂未嘗穀，南箕儻微似。
- 網羅一張設，投足遂無寄。
- 田深狡兔肥，霜降鱸魚美。
- 造形悼前失，式微慚往士。
- 憧憧畝丘道，歲晚嗟未止。
- 西山有茅屋，鉏耰本吾事。

## 拼音

- you1 you1 sui2 qiu1 zhi4 ， qiu1 qu4 you1 wei4 yi3 。
- cheng2 nan2 shi4 deng1 wang4 ， bai3 cao3 ku1 qie3 si3 。
- luo4 ye4 tou2 ren2 huai2 ， jing1 hong2 si4 mian4 qi3 。
- suo3 si1 bu4 ke3 jian4 ， yu4 wang3 jiang1 an1 zhi4 。
- si1 ren2 ding4 shui2 shi2 ， gu4 you3 er4 san1 zi3 。
- qing1 feng1 jiao3 bing1 yu4 ， cang1 lang4 zi4 jian1 xi3 。
- qie4 zhi1 wei4 chang2 gu3 ， nan2 ji1 tang3 wei1 si4 。
- wang3 luo2 yi4 zhang1 she4 ， tou2 zu2 sui4 wu2 ji4 。
- tian2 shen1 jiao3 tu4 fei2 ， shuang1 jiang4 lu2 yu2 mei3 。
- zao4 xing2 dao4 qian2 shi1 ， shi4 wei1 can2 wang3 shi4 。
- chong1 chong1 mu3 qiu1 dao4 ， sui4 wan3 jie1 wei4 zhi3 。
- xi1 shan1 you3 mao2 wu1 ， chu2 you1 ben3 wu2 shi4 。

## 注释

## 译文

## 赏析
