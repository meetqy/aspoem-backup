---
id: su-zhe-he-han-zong-bi-bao-yu
title: 和韓宗弼暴雨
titlePinyin: he2 han2 zong1 bi4 bao4 yu3
titleSlug: he-han-zong-bi-bao-yu
author: 蘇轍
authorPinyin: su1 zhe2
authorSlug: su-zhe
dynasty: 唐
dynastyPinyin: tang2
dynastySlug: tang
tags: [] 
---

## 正文

- 執熱卧北窗，淋漓汗流注。
- 蛟龍遁水府，誰起叩天戶。
- 偶然終日風，振擾北山霧。
- 崩騰轉相軋，變化不容睹。
- 雷聲運車轂，雨點傾豆黍。
- 逡巡溜河漢，指顧纔笑語。
- 破屋少乾床，茅苫固難禦。
- 出門泥沒足，此厄比鄰溥。
- 苟令終歲熟，敢有今日怒。
- 晚照上東軒，清風襲虛廡。
- 微生免荷鉏，但喜脫煩暑。
- 農父更事多，缺塘已增土。

## 拼音

- zhi2 re4 wo4 bei3 chuang1 ， lin2 li2 han4 liu2 zhu4 。
- jiao1 long2 dun4 shui3 fu3 ， shui2 qi3 kou4 tian1 hu4 。
- ou3 ran2 zhong1 ri4 feng1 ， zhen4 rao3 bei3 shan1 wu4 。
- beng1 teng2 zhuan3 xiang1 ya4 ， bian4 hua4 bu4 rong2 du3 。
- lei2 sheng1 yun4 ju1 gu3 ， yu3 dian3 qing1 dou4 shu3 。
- qun1 xun2 liu1 he2 han4 ， zhi3 gu4 cai2 xiao4 yu3 。
- po4 wu1 shao3 qian2 chuang2 ， mao2 shan1 gu4 nan2 yu4 。
- chu1 men2 ni2 mei2 zu2 ， ci3 e4 bi3 lin2 pu3 。
- gou3 ling4 zhong1 sui4 shu2 ， gan3 you3 jin1 ri4 nu4 。
- wan3 zhao4 shang4 dong1 xuan1 ， qing1 feng1 xi2 xu1 wu3 。
- wei1 sheng1 mian3 he2 chu2 ， dan4 xi3 tuo1 fan2 shu3 。
- nong2 fu4 geng1 shi4 duo1 ， que1 tang2 yi3 zeng1 tu3 。

## 注释

## 译文

## 赏析
