---
id: su-zhe-wen-zi-zhan-jiang-ru-zhong-nan-tai-ping-gong-xi-tang-du-shu
title: 聞子瞻將如終南太平宮谿堂讀書
titlePinyin: wen2 zi3 zhan1 jiang1 ru2 zhong1 nan2 tai4 ping2 gong1 xi1 tang2 du2 shu1
titleSlug: wen-zi-zhan-jiang-ru-zhong-nan-tai-ping-gong-xi-tang-du-shu
author: 蘇轍
authorPinyin: su1 zhe2
authorSlug: su-zhe
dynasty: 唐
dynastyPinyin: tang2
dynastySlug: tang
tags: [] 
---

## 正文

- 爲吏豈厭事，厭事日墮媮。
- 著書雖不急，實與百世謀。
- 問吏所事何，過客及繫囚。
- 客實虛攪人，囚有不自由。
- 辦之何益增，不辦亦足憂。
- 嗟此誰不能，脫去使自收。
- 幽幽南山麓，下有溪水流。
- 溪上亦有堂，其水可濯漱。
- 終日不見人，惟有山鹿呦。
- 是時夏之初，溪冷如孟秋。
- 山椹黄笠展，林筍紫角抽。
- 朝取筍爲羹，莫以椹爲羞。
- 溪魚鯉與魴，山鳥鴬與鳩。
- 食之飽且平，偃仰自佚休。
- 試探篋中書，把卷揖前修。
- 恍如反故鄉，親朋自相求。
- 蔚如甕中糟，久熟待一篘。
- 爲文若江河，豈復有刻鎪。
- 尚何憶我爲，欲與我同遊。
- 我雖不能往，寄詩以解愁。

## 拼音

- wei2 li4 qi3 yan4 shi4 ， yan4 shi4 ri4 duo4 tou1 。
- zhu4 shu1 sui1 bu4 ji2 ， shi2 yu3 bai3 shi4 mou2 。
- wen4 li4 suo3 shi4 he2 ， guo4 ke4 ji2 xi4 qiu2 。
- ke4 shi2 xu1 jiao3 ren2 ， qiu2 you3 bu2 zi4 you2 。
- ban4 zhi1 he2 yi4 zeng1 ， bu2 ban4 yi4 zu2 you1 。
- jie1 ci3 shui2 bu4 neng2 ， tuo1 qu4 shi3 zi4 shou1 。
- you1 you1 nan2 shan1 lu4 ， xia4 you3 xi1 shui3 liu2 。
- xi1 shang4 yi4 you3 tang2 ， qi2 shui3 ke3 zhuo2 shu4 。
- zhong1 ri4 bu2 jian4 ren2 ， wei2 you3 shan1 lu4 you1 。
- shi4 shi2 xia4 zhi1 chu1 ， xi1 leng3 ru2 meng4 qiu1 。
- shan1 shen4 huang2 li4 zhan3 ， lin2 sun3 zi3 jiao3 chou1 。
- chao2 qu3 sun3 wei2 geng1 ， mo4 yi3 shen4 wei2 xiu1 。
- xi1 yu2 li3 yu3 fang2 ， shan1 niao3 ying1 yu3 jiu1 。
- shi2 zhi1 bao3 qie3 ping2 ， yan3 yang3 zi4 yi4 xiu1 。
- shi4 tan4 qie4 zhong1 shu1 ， ba3 juan4 yi1 qian2 xiu1 。
- huang3 ru2 fan3 gu4 xiang1 ， qin1 peng2 zi4 xiang1 qiu2 。
- wei4 ru2 weng4 zhong1 zao1 ， jiu3 shu2 dai4 yi4 chou1 。
- wei2 wen2 ruo4 jiang1 he2 ， qi3 fu4 you3 ke4 sou1 。
- shang4 he2 yi4 wo3 wei2 ， yu4 yu3 wo3 tong2 you2 。
- wo3 sui1 bu4 neng2 wang3 ， ji4 shi1 yi3 jie3 chou2 。

## 注释

## 译文

## 赏析
