---
id: su-zhe-he-zi-zhan-dong-yang-shui-le-ting-ge
title: 和子瞻東陽水樂亭歌
titlePinyin: he2 zi3 zhan1 dong1 yang2 shui3 le4 ting2 ge1
titleSlug: he-zi-zhan-dong-yang-shui-le-ting-ge
author: 蘇轍
authorPinyin: su1 zhe2
authorSlug: su-zhe
dynasty: 唐
dynastyPinyin: tang2
dynastySlug: tang
tags: [] 
---

## 正文

- 君不見武安前堂立曲旃，官高利厚多憂患。
- 又不見夏侯好妓貧無力，簾箔爲衣人莫識。
- 兩人操行雖不同，辛苦經營實如一。
- 不如君家激水石中流，聽之有聲百無憂。
- 笙竽窈眇度溪谷，琴筑凄咽穿林丘。
- 高人處世心淡泊，衆聲過耳皆爲樂。
- 退食委蛇石上眠，幽音斷續床前作。
- 正如古人樂易多歡娛，積土爲鼓塊爲桴。
- 但能復作太古意，君家水樂真有餘。

## 拼音

- jun1 bu2 jian4 wu3 an1 qian2 tang2 li4 qu3 zhan1 ， guan1 gao1 li4 hou4 duo1 you1 huan4 。
- you4 bu2 jian4 xia4 hou2 hao3 ji4 pin2 wu2 li4 ， lian2 bo2 wei2 yi1 ren2 mo4 shi2 。
- liang3 ren2 cao1 xing2 sui1 bu4 tong2 ， xin1 ku3 jing1 ying2 shi2 ru2 yi1 。
- bu4 ru2 jun1 jia1 ji1 shui3 shi2 zhong1 liu2 ， ting1 zhi1 you3 sheng1 bai3 wu2 you1 。
- sheng1 yu2 yao3 miao3 du4 xi1 gu3 ， qin2 zhu4 qi1 yan4 chuan1 lin2 qiu1 。
- gao1 ren2 chu3 shi4 xin1 dan4 bo2 ， zhong4 sheng1 guo4 er3 jie1 wei2 le4 。
- tui4 shi2 wei1 yi2 shi2 shang4 mian2 ， you1 yin1 duan4 xu4 chuang2 qian2 zuo4 。
- zheng4 ru2 gu3 ren2 le4 yi4 duo1 huan1 yu2 ， ji1 tu3 wei2 gu3 kuai4 wei2 fu2 。
- dan4 neng2 fu4 zuo4 tai4 gu3 yi4 ， jun1 jia1 shui3 le4 zhen1 you3 yu2 。

## 注释

## 译文

## 赏析
