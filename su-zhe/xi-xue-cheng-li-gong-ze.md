---
id: su-zhe-xi-xue-cheng-li-gong-ze
title: 喜雪呈李公擇
titlePinyin: xi3 xue3 cheng2 li3 gong1 ze2
titleSlug: xi-xue-cheng-li-gong-ze
author: 蘇轍
authorPinyin: su1 zhe2
authorSlug: su-zhe
dynasty: 唐
dynastyPinyin: tang2
dynastySlug: tang
tags: [] 
---

## 正文

- 秋來旱已久，雪至亦不薄。
- 沉沉夜未眠，蔌蔌聲初落。
- 霏微入疏戶，眩晃先朱閣。
- 披衣視羣動，照屋始驚愕。
- 晨起犯清寒，繁陰看溟漠。
- 喬林凍相倚，隙瓦乾猶爍。
- 孤村掩圭竇，深徑沒芒屩。
- 平野恣汗漫，四山增犖埆。
- 晚色漏斜陽，林光粲相錯。
- 氛埃一清蕩，疫癘解纏縛。
- 寒蔬養春芽，宿麥布冬脚。
- 官居亦何頼，歲事信所託。
- 逋逃幸一飽，剽盜止羣惡。
- 無事樂自多，有酒庶可酌。
- 我行今不久，公到時方昨。
- 豐穰識天意，暇豫可前約。
- 齋厨雖無餘，賓客甚易諾。
- 行須酒壺倒，莫待陰雲剝。

## 拼音

- qiu1 lai2 han4 yi3 jiu3 ， xue3 zhi4 yi4 bu4 bao2 。
- chen2 chen2 ye4 wei4 mian2 ， su4 su4 sheng1 chu1 luo4 。
- fei1 wei1 ru4 shu1 hu4 ， xuan4 huang4 xian1 zhu1 ge2 。
- pi1 yi1 shi4 qun2 dong4 ， zhao4 wu1 shi3 jing1 e4 。
- chen2 qi3 fan4 qing1 han2 ， fan2 yin1 kan4 ming2 mo4 。
- qiao2 lin2 dong4 xiang1 yi3 ， xi4 wa3 qian2 you2 shuo4 。
- gu1 cun1 yan3 gui1 dou4 ， shen1 jing4 mei2 mang2 jue1 。
- ping2 ye3 zi4 han4 man4 ， si4 shan1 zeng1 luo4 que4 。
- wan3 se4 lou4 xie2 yang2 ， lin2 guang1 can4 xiang1 cuo4 。
- fen1 ai1 yi4 qing1 dang4 ， yi4 li4 jie3 chan2 fu4 。
- han2 shu1 yang3 chun1 ya2 ， su4 mai4 bu4 dong1 jiao3 。
- guan1 ju1 yi4 he2 lai4 ， sui4 shi4 xin4 suo3 tuo1 。
- bu1 tao2 xing4 yi4 bao3 ， piao1 dao4 zhi3 qun2 e4 。
- wu2 shi4 le4 zi4 duo1 ， you3 jiu3 shu4 ke3 zhuo2 。
- wo3 xing2 jin1 bu4 jiu3 ， gong1 dao4 shi2 fang1 zuo2 。
- feng1 rang2 shi2 tian1 yi4 ， xia2 yu4 ke3 qian2 yue1 。
- zhai1 chu2 sui1 wu2 yu2 ， bin1 ke4 shen4 yi4 nuo4 。
- xing2 xu1 jiu3 hu2 dao3 ， mo4 dai4 yin1 yun2 bao1 。

## 注释

## 译文

## 赏析
