---
id: su-zhe-yu-zhong-pei-zi-zhan-tong-yan-fu-chang-guan-song-liang-dao-xue-shi-zhou-xing-gui-wen-shang
title: 雨中陪子瞻同顔復長官送梁燾學士舟行歸汶上
titlePinyin: yu3 zhong1 pei2 zi3 zhan1 tong2 yan2 fu4 chang2 guan1 song4 liang2 dao4 xue2 shi4 zhou1 xing2 gui1 wen4 shang4
titleSlug: yu-zhong-pei-zi-zhan-tong-yan-fu-chang-guan-song-liang-dao-xue-shi-zhou-xing-gui-wen-shang
author: 蘇轍
authorPinyin: su1 zhe2
authorSlug: su-zhe
dynasty: 唐
dynastyPinyin: tang2
dynastySlug: tang
tags: [] 
---

## 正文

- 客從南方來，信宿北方去。
- 手棹木蘭舟，不顧長江雨。
- 江昏氣陰黑，雨落無朝暮。
- 肅肅赴波濤，濛濛暗洲渚。
- 微凉入窗闔，斜吹濕蕉苧。
- 漂灑正紛紜，談笑方容與。
- 不知江路長，但覺青山鶩。
- 客去浩難追，落日平西浦。
- 東遊本無事，愛此山河古。
- 周旋樽俎歡，邂逅英豪聚。
- 茲遊有遺趣，此樂恐宜屢。
- 賤仕迫程期，遷延防譴怒。
- 秋風日已至，輕舸行當具。
- 陰森古城曲，蒼莽交流處。
- 懸知別時念，將行重回顧。
- 非緣一寸祿，應作三年住。

## 拼音

- ke4 cong2 nan2 fang1 lai2 ， xin4 su4 bei3 fang1 qu4 。
- shou3 zhao4 mu4 lan2 zhou1 ， bu2 gu4 chang2 jiang1 yu3 。
- jiang1 hun1 qi4 yin1 hei1 ， yu3 luo4 wu2 zhao1 mu4 。
- su4 su4 fu4 bo1 tao1 ， meng2 meng2 an4 zhou1 zhu3 。
- wei1 liang2 ru4 chuang1 he2 ， xie2 chui1 shi1 jiao1 zhu4 。
- piao1 sa3 zheng4 fen1 yun2 ， tan2 xiao4 fang1 rong2 yu3 。
- bu4 zhi1 jiang1 lu4 chang2 ， dan4 jue2 qing1 shan1 wu4 。
- ke4 qu4 hao4 nan2 zhui1 ， luo4 ri4 ping2 xi1 pu3 。
- dong1 you2 ben3 wu2 shi4 ， ai4 ci3 shan1 he2 gu3 。
- zhou1 xuan2 zun1 zu3 huan1 ， xie4 hou4 ying1 hao2 ju4 。
- zi1 you2 you3 yi2 qu4 ， ci3 le4 kong3 yi2 lü3 。
- jian4 shi4 po4 cheng2 qi1 ， qian1 yan2 fang2 qian3 nu4 。
- qiu1 feng1 ri4 yi3 zhi4 ， qing1 ge3 xing2 dang1 ju4 。
- yin1 sen1 gu3 cheng2 qu3 ， cang1 mang3 jiao1 liu2 chu3 。
- xuan2 zhi1 bie2 shi2 nian4 ， jiang1 xing2 chong2 hui2 gu4 。
- fei1 yuan2 yi2 cun4 lu4 ， ying1 zuo4 san1 nian2 zhu4 。

## 注释

## 译文

## 赏析
