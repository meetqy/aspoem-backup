---
id: su-zhe-ci-yun-kong-ping-zhong-zhu-zuo-jian-ji-si-shou-qi-er
title: 次韵孔平仲著作見寄四首  其二
titlePinyin: ci4 yun4 kong3 ping2 zhong4 zhu4 zuo4 jian4 ji4 si4 shou3     qi2 er4
titleSlug: ci-yun-kong-ping-zhong-zhu-zuo-jian-ji-si-shou-qi-er
author: 蘇轍
authorPinyin: su1 zhe2
authorSlug: su-zhe
dynasty: 唐
dynastyPinyin: tang2
dynastySlug: tang
tags: [] 
---

## 正文

- 共居天地間，大類一間屋。
- 推排出高下，何異車轉轂。
- 死生本晝夜，禍福固倚伏。
- 誰令塵垢昏，浪與紛華逐。
- 譬如薪中火，外照不自燭。
- 感君探至道，勸我減粱肉。
- 虛心有遺味，實腹不須粟。
- 芬敷謝桃杏，清勁比松竹。
- 息微知氣定，睡少驗神足。
- 胡爲嗜一飽，坐使百神哭。
- 要知丹砂異，不受腥腐觸。
- 可憐山林姿，自縛斗升祿。
- 君看出世士，肯屑世間福。
- 寧從市井遊，與衆同碌碌。
- 不願束冠裳，腰金佩鳴玉。
- 斯人今何在，未易識凡目。
- 恐在廬山中，飛翔逐黄鵠。
- 試用物色尋，應歌紫芝曲。

## 拼音

- gong4 ju1 tian1 di4 jian4 ， da4 lei4 yi2 jian4 wu1 。
- tui1 pai2 chu1 gao1 xia4 ， he2 yi4 ju1 zhuan3 gu3 。
- si3 sheng1 ben3 zhou4 ye4 ， huo4 fu2 gu4 yi3 fu2 。
- shui2 ling4 chen2 gou4 hun1 ， lang4 yu3 fen1 hua2 zhu2 。
- pi4 ru2 xin1 zhong1 huo3 ， wai4 zhao4 bu2 zi4 zhu2 。
- gan3 jun1 tan4 zhi4 dao4 ， quan4 wo3 jian3 liang2 rou4 。
- xu1 xin1 you3 yi2 wei4 ， shi2 fu4 bu4 xu1 su4 。
- fen1 fu1 xie4 tao2 xing4 ， qing1 jin4 bi3 song1 zhu2 。
- xi1 wei1 zhi1 qi4 ding4 ， shui4 shao3 yan4 shen2 zu2 。
- hu2 wei2 shi4 yi4 bao3 ， zuo4 shi3 bai3 shen2 ku1 。
- yao4 zhi1 dan1 sha1 yi4 ， bu2 shou4 xing1 fu3 chu4 。
- ke3 lian2 shan1 lin2 zi1 ， zi4 fu4 dou3 sheng1 lu4 。
- jun1 kan4 chu1 shi4 shi4 ， ken3 xie4 shi4 jian4 fu2 。
- ning2 cong2 shi4 jing3 you2 ， yu3 zhong4 tong2 lu4 lu4 。
- bu2 yuan4 shu4 guan1 shang0 ， yao1 jin1 pei4 ming2 yu4 。
- si1 ren2 jin1 he2 zai4 ， wei4 yi4 shi2 fan2 mu4 。
- kong3 zai4 lu2 shan1 zhong1 ， fei1 xiang2 zhu2 huang2 hu2 。
- shi4 yong4 wu4 se4 xun2 ， ying1 ge1 zi3 zhi1 qu3 。

## 注释

## 译文

## 赏析
