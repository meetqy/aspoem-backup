---
id: su-zhe-liu-yue-shi-san-ri-bing-qi-zou-bi-ji-qiu-chi
title: 六月十三日病起走筆寄仇池
titlePinyin: liu4 yue4 shi2 san1 ri4 bing4 qi3 zou3 bi3 ji4 qiu2 chi2
titleSlug: liu-yue-shi-san-ri-bing-qi-zou-bi-ji-qiu-chi
author: 蘇轍
authorPinyin: su1 zhe2
authorSlug: su-zhe
dynasty: 唐
dynastyPinyin: tang2
dynastySlug: tang
tags: [] 
---

## 正文

- 入伏節氣變，翛然如九秋。
- 牆上有短樹，庭下風颼颼。
- 風來吹我衣，虻蚋各已收。
- 移床就堂下，仰見月成鈎。
- 但與支體快，不作腑臟謀。
- 半夜起寒熱，展轉脫水鰌。
- 藥劑失先後，欲速反見留。
- 不免召楊子，把臂揣厥由。
- 笑我冷治冷，徒爾苦舌喉。
- 授我桂與薑，乃始與病投。
- 逾旬不出戶，映牖披重裘。
- 遥聞南山下，不與他土侔。
- 山寒雪不解，清氣晝夜浮。
- 餘冷入市城，煩熱遭濯潄。
- 况乃郡齋靜，滿地貯清流。
- 露濕荷葉凈，月上松柏幽。
- 牆頭白楊樹，秋聲無時休。
- 夜蜩感寒氣，上樹鳴啾啾。
- 野鶴弄池水，落拍翅羽修。
- 此處雖可愛，慎勿恣意遊。
- 凡人愛凉冷，凉冷乃熱讎。
- 試掃北窗下，靜卧却所憂。
- 屏扇去冰雪，虛室風自油。
- 歲熱强自厚，良藥彼有不。

## 拼音

- ru4 fu2 jie2 qi4 bian4 ， xiao1 ran2 ru2 jiu3 qiu1 。
- qiang2 shang4 you3 duan3 shu4 ， ting2 xia4 feng1 sou1 sou1 。
- feng1 lai2 chui1 wo3 yi1 ， meng2 rui4 ge4 yi3 shou1 。
- yi2 chuang2 jiu4 tang2 xia4 ， yang3 jian4 yue4 cheng2 gou1 。
- dan4 yu3 zhi1 ti3 kuai4 ， bu2 zuo4 fu3 zang4 mou2 。
- ban4 ye4 qi3 han2 re4 ， zhan3 zhuan3 tuo1 shui3 qiu1 。
- yao4 ji4 shi1 xian1 hou4 ， yu4 su4 fan3 jian4 liu2 。
- bu4 mian3 zhao4 yang2 zi3 ， ba3 bi4 chuai1 jue2 you2 。
- xiao4 wo3 leng3 zhi4 leng3 ， tu2 er3 ku3 she2 hou2 。
- shou4 wo3 gui4 yu3 jiang1 ， nai3 shi3 yu3 bing4 tou2 。
- yu2 xun2 bu4 chu1 hu4 ， ying4 you3 pi1 zhong4 qiu2 。
- yao2 wen2 nan2 shan1 xia4 ， bu4 yu3 ta1 tu3 mou2 。
- shan1 han2 xue3 bu4 jie3 ， qing1 qi4 zhou4 ye4 fu2 。
- yu2 leng3 ru4 shi4 cheng2 ， fan2 re4 zao1 zhuo2 shu4 。
- kuang4 nai3 jun4 zhai1 jing4 ， man3 di4 zhu4 qing1 liu2 。
- lu4 shi1 he2 ye4 jing4 ， yue4 shang4 song1 bai3 you1 。
- qiang2 tou2 bai2 yang2 shu4 ， qiu1 sheng1 wu2 shi2 xiu1 。
- ye4 tiao2 gan3 han2 qi4 ， shang4 shu4 ming2 jiu1 jiu1 。
- ye3 he4 nong4 chi2 shui3 ， luo4 pai1 chi4 yu3 xiu1 。
- ci3 chu3 sui1 ke3 ai4 ， shen4 wu4 zi4 yi4 you2 。
- fan2 ren2 ai4 liang2 leng3 ， liang2 leng3 nai3 re4 chou2 。
- shi4 sao3 bei3 chuang1 xia4 ， jing4 wo4 que4 suo3 you1 。
- ping2 shan4 qu4 bing1 xue3 ， xu1 shi4 feng1 zi4 you2 。
- sui4 re4 qiang2 zi4 hou4 ， liang2 yao4 bi3 you3 bu4 。

## 注释

## 译文

## 赏析
