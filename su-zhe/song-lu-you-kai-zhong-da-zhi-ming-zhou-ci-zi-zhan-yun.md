---
id: su-zhe-song-lu-you-kai-zhong-da-zhi-ming-zhou-ci-zi-zhan-yun
title: 送魯有開中大知洺州次子瞻韵
titlePinyin: song4 lu3 you3 kai1 zhong1 da4 zhi1 ming2 zhou1 ci4 zi3 zhan1 yun4
titleSlug: song-lu-you-kai-zhong-da-zhi-ming-zhou-ci-zi-zhan-yun
author: 蘇轍
authorPinyin: su1 zhe2
authorSlug: su-zhe
dynasty: 唐
dynastyPinyin: tang2
dynastySlug: tang
tags: [] 
---

## 正文

- 仲連雖不仕，而非綺與園。
- 逡巡笑談間，屢解戰鬥繁。
- 子敬識二孫，長揖鼓鼙喧。
- 意氣感周郎，振策起江村。
- 二賢繼英風，千載爲高門。
- 曾孫事仁祖，風義夙所敦。
- 臺閣餘故事，父老稱遺言。
- 白髮識公子，十載友元昆。
- 婆娑久不試，俯仰色愈溫。
- 五馬忽嘶鳴，朱輪夾征軒。
- 旌旄隔河至，部曲幾人存。
- 銅虎不可留，芻狗行當燔。
- 秋潦决河防，遺黎化驚魂。
- 憂心念千里，何暇把一樽。
- 西城叩門別，南風吹帽翻。
- 嗟我限出謁，未敢逾短垣。
- 新晴水尚壯，想見民驚奔。
- 安得萬丈堤，止此百里渾。
- 姑爾救一境，誰當理其源。
- 百聞貴一見，尺書爲我論。

## 拼音

- zhong4 lian2 sui1 bu2 shi4 ， er2 fei1 qi3 yu3 yuan2 。
- qun1 xun2 xiao4 tan2 jian4 ， lü3 jie3 zhan4 dou4 fan2 。
- zi3 jing4 shi2 er4 sun1 ， chang2 yi1 gu3 pi2 xuan1 。
- yi4 qi4 gan3 zhou1 lang2 ， zhen4 ce4 qi3 jiang1 cun1 。
- er4 xian2 ji4 ying1 feng1 ， qian1 zai4 wei2 gao1 men2 。
- ceng2 sun1 shi4 ren2 zu3 ， feng1 yi4 su4 suo3 dun1 。
- tai2 ge2 yu2 gu4 shi0 ， fu4 lao3 cheng1 yi2 yan2 。
- bai2 fa4 shi2 gong1 zi3 ， shi2 zai4 you3 yuan2 kun1 。
- po2 suo1 jiu3 bu2 shi4 ， fu3 yang3 se4 yu4 wen1 。
- wu3 ma3 hu1 si1 ming2 ， zhu1 lun2 jia1 zheng1 xuan1 。
- jing1 mao2 ge2 he2 zhi4 ， bu4 qu3 ji1 ren2 cun2 。
- tong2 hu3 bu4 ke3 liu2 ， chu2 gou3 xing2 dang1 fan2 。
- qiu1 liao2 jue2 he2 fang2 ， yi2 li2 hua4 jing1 hun2 。
- you1 xin1 nian4 qian1 li3 ， he2 xia2 ba3 yi4 zun1 。
- xi1 cheng2 kou4 men2 bie2 ， nan2 feng1 chui1 mao4 fan1 。
- jie1 wo3 xian4 chu1 ye4 ， wei4 gan3 yu2 duan3 yuan2 。
- xin1 qing2 shui3 shang4 zhuang4 ， xiang3 jian4 min2 jing1 ben1 。
- an1 de2 wan4 zhang4 di1 ， zhi3 ci3 bai3 li3 hun2 。
- gu1 er3 jiu4 yi2 jing4 ， shui2 dang1 li3 qi2 yuan2 。
- bai3 wen2 gui4 yi2 jian4 ， chi3 shu1 wei2 wo3 lun4 。

## 注释

## 译文

## 赏析
