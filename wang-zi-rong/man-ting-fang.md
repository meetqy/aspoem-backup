---
id: wang-zi-rong-man-ting-fang
title: 满庭芳
titlePinyin: man3 ting2 fang1
titleSlug: man-ting-fang
author: 王子容
authorPinyin: wang2 zi3 rong2
authorSlug: wang-zi-rong
dynasty: 宋
dynastyPinyin: song4
dynastySlug: song
tags: []
---

## 正文

- 台衮筹边，京师蒙福，两淮谈笑尘清。
- 正銗筒无讼，桴鼓亦稀鸣。
- 阅武分弓角射，催春事、亲劝农耕。
- 何须付，寻花问柳，小队出郊坰。
- 功名。
- 今已就，九重近天，好去辞荣。
- 算人间极贵，何似长生。
- 刺占梅山日月，观二妙，玉纹抨。
- 休辞醉，洛阳花信，香到露华亭。

## 拼音

- tai2 gun3 chou2 bian1 ， jing1 shi1 meng2 fu2 ， liang3 huai2 tan2 xiao4 chen2 qing1 。
- zheng4 hou2 tong3 wu2 song4 ， fu2 gu3 yi4 xi1 ming2 。
- yue4 wu3 fen1 gong1 jiao3 she4 ， cui1 chun1 shi4 、 qin1 quan4 nong2 geng1 。
- he2 xu1 fu4 ， xun2 hua1 wen4 liu3 ， xiao3 dui4 chu1 jiao1 jiong1 。
- gong1 ming2 。
- jin1 yi3 jiu4 ， jiu3 chong2 jin4 tian1 ， hao3 qu4 ci2 rong2 。
- suan4 ren2 jian1 ji2 gui4 ， he2 si4 chang2 sheng1 。
- ci4 zhan4 mei2 shan1 ri4 yue4 ， guan1 er4 miao4 ， yu4 wen2 peng1 。
- xiu1 ci2 zui4 ， luo4 yang2 hua1 xin4 ， xiang1 dao4 lu4 hua2 ting2 。

## 注释

## 译文

## 赏析
