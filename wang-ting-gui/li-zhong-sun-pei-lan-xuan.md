---
id: wang-ting-gui-li-zhong-sun-pei-lan-xuan
title: 李仲孫佩蘭軒
titlePinyin: li3 zhong4 sun1 pei4 lan2 xuan1
titleSlug: li-zhong-sun-pei-lan-xuan
author: 王庭珪
authorPinyin: wang2 ting2 gui1
authorSlug: wang-ting-gui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我友李仲孫，飭身一何介。
- 被服古衣冠，昂然偉而怪。
- 開軒蓬戶中，紉蘭以爲佩。
- 布袍揖公卿，脫幘卧江海。
- 方其得意時，天地不能礙。
- 荷鋤入深林，剪薙發幽薈。
- 清芬動窗壁，蕙若連光彩。
- 君看紫綬翁，腰垂黄金带。
- 璜珩錯琚瑀，印章如斗大。
- 步趨踏龍尾，鏘然中音會。
- 豈如此香草，擢秀繁霜外。
- 秋風落萬木，臭味久逾在。
- 我思軒中人，免食三斗艾。
- 夢寐欲見之，一往清鼻界。

## 拼音

- wo3 you3 li3 zhong4 sun1 ， chi4 shen1 yi4 he2 jie4 。
- bei4 fu2 gu3 yi1 guan1 ， ang2 ran2 wei3 er2 guai4 。
- kai1 xuan1 peng2 hu4 zhong1 ， ren4 lan2 yi3 wei2 pei4 。
- bu4 pao2 yi1 gong1 qing1 ， tuo1 ze2 wo4 jiang1 hai3 。
- fang1 qi2 de2 yi4 shi2 ， tian1 di4 bu4 neng2 ai4 。
- he2 chu2 ru4 shen1 lin2 ， jian3 ti4 fa1 you1 hui4 。
- qing1 fen1 dong4 chuang1 bi4 ， hui4 ruo4 lian2 guang1 cai3 。
- jun1 kan4 zi3 shou4 weng1 ， yao1 chui2 huang2 jin1 dai4 。
- huang2 heng2 cuo4 ju1 yu3 ， yin4 zhang1 ru2 dou4 da4 。
- bu4 qu1 ta4 long2 wei3 ， qiang1 ran2 zhong1 yin1 hui4 。
- qi3 ru2 ci3 xiang1 cao3 ， zhuo2 xiu4 fan2 shuang1 wai4 。
- qiu1 feng1 luo4 wan4 mu4 ， chou4 wei4 jiu3 yu2 zai4 。
- wo3 si1 xuan1 zhong1 ren2 ， mian3 shi2 san1 dou3 ai4 。
- meng4 mei4 yu4 jian4 zhi1 ， yi4 wang3 qing1 bi2 jie4 。

## 注释

## 译文

## 赏析
