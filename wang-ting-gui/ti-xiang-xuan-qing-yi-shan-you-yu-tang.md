---
id: wang-ting-gui-ti-xiang-xuan-qing-yi-shan-you-yu-tang
title: 題向宣卿伊山有裕堂
titlePinyin: ti2 xiang4 xuan1 qing1 yi1 shan1 you3 yu4 tang2
titleSlug: ti-xiang-xuan-qing-yi-shan-you-yu-tang
author: 王庭珪
authorPinyin: wang2 ting2 gui1
authorSlug: wang-ting-gui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 伊山連屬朱陵村，公來力掃衡山雲。
- 便令築堂隱其下，萬竹遶堂松作門。
- 此公文簡四葉孫，奇謀遠略世所聞。
- 胸中磊砢著千古，雲夢豈止八九吞。
- 憶昔荆湖盜初起，乞得兩郡西南奔。
- 至今衡陽道州政，父老出涕猶能言。
- 負材傑異衆所忌，使者不便仍謗諠。
- 宗閔羞作南山虎，李斯却憶東門兔。
- 壁後置人誰不知，傾身障簏情已具。
- 何曾日食一萬錢，猶言舉案無下箸。
- 貪嗔俱是可憐人，百憂纒身誰得汝。
- 請君聽我伊山行，九疑洞庭皆可耕。
- 清風不用一錢買，時有明月窺簷楹。
- 其中廣莫幾萬里，寵辱微物安能驚。
- 自非胸懷有本趣，其氣激烈何由平。
- 安得中郎捋鬚手，喚起桓伊來撫箏。

## 拼音

- yi1 shan1 lian2 shu3 zhu1 ling2 cun1 ， gong1 lai2 li4 sao3 heng2 shan1 yun2 。
- bian4 ling4 zhu4 tang2 yin3 qi2 xia4 ， wan4 zhu2 rao4 tang2 song1 zuo4 men2 。
- ci3 gong1 wen2 jian3 si4 ye4 sun1 ， qi2 mou2 yuan3 lüe4 shi4 suo3 wen2 。
- xiong1 zhong1 lei3 luo3 zhu4 qian1 gu3 ， yun2 meng4 qi3 zhi3 ba1 jiu3 tun1 。
- yi4 xi1 jing1 hu2 dao4 chu1 qi3 ， qi3 de2 liang3 jun4 xi1 nan2 ben1 。
- zhi4 jin1 heng2 yang2 dao4 zhou1 zheng4 ， fu4 lao3 chu1 ti4 you2 neng2 yan2 。
- fu4 cai2 jie2 yi4 zhong4 suo3 ji4 ， shi3 zhe3 bu2 bian4 reng2 bang4 xuan1 。
- zong1 min3 xiu1 zuo4 nan2 shan1 hu3 ， li3 si1 que4 yi4 dong1 men2 tu4 。
- bi4 hou4 zhi4 ren2 shui2 bu4 zhi1 ， qing1 shen1 zhang4 lu4 qing2 yi3 ju4 。
- he2 ceng2 ri4 shi2 yi2 wan4 qian2 ， you2 yan2 ju3 an4 wu2 xia4 zhu4 。
- tan1 chen1 ju4 shi4 ke3 lian2 ren2 ， bai3 you1 chan2 shen1 shui2 de2 ru3 。
- qing3 jun1 ting1 wo3 yi1 shan1 xing2 ， jiu3 yi2 dong4 ting2 jie1 ke3 geng1 。
- qing1 feng1 bu2 yong4 yi4 qian2 mai3 ， shi2 you3 ming2 yue4 kui1 yan2 ying2 。
- qi2 zhong1 guang3 mo4 ji1 wan4 li3 ， chong3 ru3 wei1 wu4 an1 neng2 jing1 。
- zi4 fei1 xiong1 huai2 you3 ben3 qu4 ， qi2 qi4 ji1 lie4 he2 you2 ping2 。
- an1 de2 zhong1 lang2 lü3 xu1 shou3 ， huan4 qi3 huan2 yi1 lai2 fu3 zheng1 。

## 注释

## 译文

## 赏析
