---
id: wang-ting-gui-he-ou-yang-shu-xiang-si-cheng-yun-chou-liu-jian-fu
title: 和歐陽叔向寺丞韻酬劉漸父
titlePinyin: he2 ou1 yang2 shu1 xiang4 si4 cheng2 yun4 chou2 liu2 jian4 fu4
titleSlug: he-ou-yang-shu-xiang-si-cheng-yun-chou-liu-jian-fu
author: 王庭珪
authorPinyin: wang2 ting2 gui1
authorSlug: wang-ting-gui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 渤海赫赫東南豪，俯挹前輩傾時髦。
- 有如青天白日出，平地放著崑崙高。
- 都下官寮車可載，聲稱寂不聞中外。
- 二陸初來浪得名，謬以蓴羮誇捷對。
- 文章直要窺孔顔，不可睥睨馬與班。
- 君門九重耀晶戟，遠臣胡得來其間。
- 清新不見庾開府，寂寞詩壇將無主。
- 縱使揚雄識字奇，劉歆泣歎空自苦。
- 也知未遇何足悲，時來忽睹青雲低。
- 鳯凰孤鳴得天律，百鳥束喙不敢啼。
- 先生能作鳯凰語，議論遠過袁虎子。
- 豈惟一日動朝廷，留作詩人後來史。
- 汪洋尤喜陳時議，一夜稱嗟豈徒謂。
- 九衢傳寫已喧闐，氣壓五侯驕七貴。
- 螺江地古人物好，迄今故老猶能道。
- 醉翁沒後頗荒凉，秀氣盤旋此環抱。
- 天恐斯文久遂終，英靈挺出嗣家風。
- 身雖富貴異流俗，兩眼觀書耳亦聰。
- 應曾夜半參黄石，神幾暗得無蹤跡。
- 我本閑愁寡才力，閉吻逢君那喘息。

## 拼音

- bo2 hai3 he4 he4 dong1 nan2 hao2 ， fu3 yi4 qian2 bei4 qing1 shi2 mao2 。
- you3 ru2 qing1 tian1 bai2 ri4 chu1 ， ping2 di4 fang4 zhu4 kun1 lun2 gao1 。
- dou1 xia4 guan1 liao2 ju1 ke3 zai4 ， sheng1 cheng1 ji4 bu4 wen2 zhong1 wai4 。
- er4 lu4 chu1 lai2 lang4 de2 ming2 ， miu4 yi3 chun2 geng1 kua1 jie2 dui4 。
- wen2 zhang1 zhi2 yao4 kui1 kong3 yan2 ， bu4 ke3 pi4 ni4 ma3 yu3 ban1 。
- jun1 men2 jiu3 chong2 yao4 jing1 ji3 ， yuan3 chen2 hu2 de2 lai2 qi2 jian4 。
- qing1 xin1 bu2 jian4 yu3 kai1 fu3 ， ji4 mo4 shi1 tan2 jiang1 wu2 zhu3 。
- zong4 shi3 yang2 xiong2 shi2 zi4 qi2 ， liu2 xin1 qi4 tan4 kong1 zi4 ku3 。
- ye3 zhi1 wei4 yu4 he2 zu2 bei1 ， shi2 lai2 hu1 du3 qing1 yun2 di1 。
- feng4 huang2 gu1 ming2 de2 tian1 lü4 ， bai3 niao3 shu4 hui4 bu4 gan3 ti2 。
- xian1 sheng0 neng2 zuo4 feng4 huang2 yu3 ， yi4 lun4 yuan3 guo4 yuan2 hu3 zi3 。
- qi3 wei2 yi1 ri4 dong4 chao2 ting2 ， liu2 zuo4 shi1 ren2 hou4 lai2 shi3 。
- wang1 yang2 you2 xi3 chen2 shi2 yi4 ， yi2 ye4 cheng1 jie1 qi3 tu2 wei4 。
- jiu3 qu2 chuan2 xie3 yi3 xuan1 tian2 ， qi4 ya1 wu3 hou2 jiao1 qi1 gui4 。
- luo2 jiang1 di4 gu3 ren2 wu4 hao3 ， qi4 jin1 gu4 lao3 you2 neng2 dao4 。
- zui4 weng1 mei2 hou4 po1 huang1 liang2 ， xiu4 qi4 pan2 xuan2 ci3 huan2 bao4 。
- tian1 kong3 si1 wen2 jiu3 sui4 zhong1 ， ying1 ling2 ting3 chu1 si4 jia1 feng1 。
- shen1 sui1 fu4 gui4 yi4 liu2 su2 ， liang3 yan3 guan1 shu1 er3 yi4 cong1 。
- ying1 ceng2 ye4 ban4 can1 huang2 shi2 ， shen2 ji1 an4 de2 wu2 zong1 ji4 。
- wo3 ben3 xian2 chou2 gua3 cai2 li4 ， bi4 wen3 feng2 jun1 na4 chuan3 xi1 。

## 注释

## 译文

## 赏析
