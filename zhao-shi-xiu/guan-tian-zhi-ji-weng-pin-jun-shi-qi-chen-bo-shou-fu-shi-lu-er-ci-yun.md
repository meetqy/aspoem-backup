---
id: zhao-shi-xiu-guan-tian-zhi-ji-weng-pin-jun-shi-qi-chen-bo-shou-fu-shi-lu-er-ci-yun
title: 官田之集翁聘君失期陳伯壽賦詩率爾次韵
titlePinyin: guan1 tian2 zhi1 ji2 weng1 pin4 jun1 shi1 qi1 chen2 bo2 shou4 fu4 shi1 lü4 er3 ci4 yun4
titleSlug: guan-tian-zhi-ji-weng-pin-jun-shi-qi-chen-bo-shou-fu-shi-lu-er-ci-yun
author: 趙師秀
authorPinyin: zhao4 shi1 xiu4
authorSlug: zhao-shi-xiu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 好水不厭闊，好風不厭涼。
- 況有十頃荷，荷風媚波光。
- 主人昔謂余，此境不可忘。
- 舉觴集羣英，期以朝未央。
- 清歡遣絲竹，善謔停優倡。
- 快若魚脫網，適比鴛在梁。
- 搴芳衣履濕，飲淥肌骨香。
- 操觚賦相聯，妙續楚九章。
- 苦吟墮饑蟬，巧詠發輕簧。
- 常勝或倒戈，突出或擅場。
- 或峙而遽蹴，或抑而載揚。
- 所欠獨巨翁，不使人意强。
- 孱衲爾何爲，竭颯立在傍。
- 有間衆稍默，談辯忽汪洋。
- 夕風亦損荷，萬事付叵量。

## 拼音

- hao3 shui3 bu2 yan4 kuo4 ， hao3 feng1 bu2 yan4 liang2 。
- kuang4 you3 shi2 qing3 he2 ， he2 feng1 mei4 bo1 guang1 。
- zhu3 ren2 xi1 wei4 yu2 ， ci3 jing4 bu4 ke3 wang4 。
- ju3 shang1 ji2 qun2 ying1 ， qi1 yi3 chao2 wei4 yang1 。
- qing1 huan1 qian3 si1 zhu2 ， shan4 xue4 ting2 you1 chang4 。
- kuai4 ruo4 yu2 tuo1 wang3 ， shi4 bi3 yuan1 zai4 liang2 。
- qian1 fang1 yi1 lü3 shi1 ， yin3 lu4 ji1 gu3 xiang1 。
- cao1 gu1 fu4 xiang1 lian2 ， miao4 xu4 chu3 jiu3 zhang1 。
- ku3 yin2 duo4 ji1 chan2 ， qiao3 yong3 fa1 qing1 huang2 。
- chang2 sheng4 huo4 dao3 ge1 ， tu1 chu1 huo4 shan4 chang3 。
- huo4 zhi4 er2 ju4 cu4 ， huo4 yi4 er2 zai4 yang2 。
- suo3 qian4 du2 ju4 weng1 ， bu4 shi3 ren2 yi4 qiang2 。
- chan2 na4 er3 he2 wei2 ， jie2 sa4 li4 zai4 bang4 。
- you3 jian4 zhong4 shao1 mo4 ， tan2 bian4 hu1 wang1 yang2 。
- xi1 feng1 yi4 sun3 he2 ， wan4 shi4 fu4 po3 liang2 。

## 注释

## 译文

## 赏析
