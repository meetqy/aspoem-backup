---
id: liu-qi-chao-duan-zhou-xiu-yan-xi
title: 晁端州秀宴席
titlePinyin: chao2 duan1 zhou1 xiu4 yan4 xi2
titleSlug: chao-duan-zhou-xiu-yan-xi
author: 劉跂
authorPinyin: liu2 qi2
authorSlug: liu-qi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 同寮貴公子，好事敵原嘗。
- 晁侯更蕭散，不愛囊中裝。
- 步兵玉觥滑，洞庭金丸香。
- 宛轉蓴带細，紛綸鱠縷長。
- 鰒魚三百飣，豈必河之魴。
- 咄嗟事便辦，侍御色不忙。
- 熙熙春臺上，醉語各相忘。
- 湯餠最後出，雖飽別有腸。
- 願君善遇客，懽樂殊未央。
- 不須投車轄，敬舉主人觴。

## 拼音

- tong2 liao2 gui4 gong1 zi3 ， hao3 shi4 di2 yuan2 chang2 。
- chao2 hou2 geng4 xiao1 san4 ， bu2 ai4 nang2 zhong1 zhuang1 。
- bu4 bing1 yu4 gong1 hua2 ， dong4 ting2 jin1 wan2 xiang1 。
- wan3 zhuan3 chun2 dai4 xi4 ， fen1 lun2 kuai4 lü3 chang2 。
- fu4 yu2 san1 bai3 ding4 ， qi3 bi4 he2 zhi1 fang2 。
- duo1 jie1 shi4 bian4 ban4 ， shi4 yu4 se4 bu4 mang2 。
- xi1 xi1 chun1 tai2 shang4 ， zui4 yu3 ge4 xiang1 wang4 。
- tang1 bing3 zui4 hou4 chu1 ， sui1 bao3 bie2 you3 chang2 。
- yuan4 jun1 shan4 yu4 ke4 ， huan1 le4 shu1 wei4 yang1 。
- bu4 xu1 tou2 ju1 xia2 ， jing4 ju3 zhu3 ren2 shang1 。

## 注释

## 译文

## 赏析
