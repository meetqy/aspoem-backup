---
id: liu-qi-ji-chao-yi-dao
title: 寄晁以道
titlePinyin: ji4 chao2 yi3 dao4
titleSlug: ji-chao-yi-dao
author: 劉跂
authorPinyin: liu2 qi2
authorSlug: liu-qi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 江東野老羹蓴絲，弗羨肉山酒爲池。
- 啖我故人吏未歸，脚靴手板方苦饑。
- 豈無盤飧置璧圭，我乏是物君非宜。
- 近聞示病作居士，不似齊州稱主司。
- 歲惡無乃饞所爲，自是不當食肉糜。
- 書來中有七字詩，問訊勞苦開人眉。
- 墨丸不減官隃麋，著書寂寞來孔時。
- 我曹老矣善自持，莫擬狂瘦勝癡肥。
- 他鄉異縣久別離，明月千里長相思。

## 拼音

- jiang1 dong1 ye3 lao3 geng1 chun2 si1 ， fu2 xian4 rou4 shan1 jiu3 wei2 chi2 。
- dan4 wo3 gu4 ren2 li4 wei4 gui1 ， jiao3 xue1 shou3 ban3 fang1 ku3 ji1 。
- qi3 wu2 pan2 sun1 zhi4 bi4 gui1 ， wo3 fa2 shi4 wu4 jun1 fei1 yi2 。
- jin4 wen2 shi4 bing4 zuo4 ju1 shi4 ， bu2 si4 qi2 zhou1 cheng1 zhu3 si1 。
- sui4 e4 wu2 nai3 chan2 suo3 wei2 ， zi4 shi4 bu4 dang1 shi2 rou4 mi2 。
- shu1 lai2 zhong1 you3 qi1 zi4 shi1 ， wen4 xun4 lao2 ku3 kai1 ren2 mei2 。
- mo4 wan2 bu4 jian3 guan1 yu2 mi2 ， zhu4 shu1 ji4 mo4 lai2 kong3 shi2 。
- wo3 cao2 lao3 yi3 shan4 zi4 chi2 ， mo4 ni3 kuang2 shou4 sheng4 chi1 fei2 。
- ta1 xiang1 yi4 xian4 jiu3 bie2 li2 ， ming2 yue4 qian1 li3 chang2 xiang1 si1 。

## 注释

## 译文

## 赏析
