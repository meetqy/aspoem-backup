---
id: liu-qi-zhong-ji
title: 重寄
titlePinyin: zhong4 ji4
titleSlug: zhong-ji
author: 劉跂
authorPinyin: liu2 qi2
authorSlug: liu-qi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 憶昨去國初，置傳史所監。
- 季也行泣隨，往舍都城南。
- 沐我屢飯我，終此一日淹。
- 明作分嶺水，苦別心如惔。
- 遄歸護孥重，却掛東川帆。
- 停橈憩汴泗，攬轡趨霍灊。
- 間關又相對，共被栖窮簷。
- 未畢十日懽，已復秣征驂。
- 猗嗟季行役，曷日弛負擔。
- 長懷芳草句，未讀衣已沾。
- 先人門戶事，駑力詎克堪。
- 一朝奇禍發，熾甚烈火炎。
- 頑迷得憂辱，自取非謗讒。
- 危巢風雨漂，菅蒯不足芟。
- 于時季來歸，棄官不待占。
- 收合敗散餘，頼此守獨嚴。
- 闔門數百指，一一恩意涵。
- 輯睦乖迕情，牢不見隙纖。
- 聚糧非短轂，千里均屬厭。
- 囊書動高聽，恩環賜東漸。
- 吾親所奇貴，挺立故不凡。
- 晚節就難冀，前非掩多慚。
- 正如已躄人，欻起蒙鍼砭。
- 衰顔積霜雪，幸亦解羈銜。
- 昨從憂迫來，將復見安恬。
- 西廊坐食菽，可以慰饑饞。
- 漸欲親酒盞，頗思疏藥奩。
- 願季愛玉體，豢我及西崦。
- 從今荷明時，歡樂百無嫌。
- 酬恩無處所，香火供瞿聃。

## 拼音

- yi4 zuo2 qu4 guo2 chu1 ， zhi4 chuan2 shi3 suo3 jian1 。
- ji4 ye3 xing2 qi4 sui2 ， wang3 she4 du1 cheng2 nan2 。
- mu4 wo3 lü3 fan4 wo3 ， zhong1 ci3 yi2 ri4 yan1 。
- ming2 zuo4 fen1 ling3 shui3 ， ku3 bie2 xin1 ru2 dan4 。
- chuan2 gui1 hu4 nu2 zhong4 ， que4 gua4 dong1 chuan1 fan1 。
- ting2 rao2 qi4 bian4 si4 ， lan3 pei4 qu1 huo4 qian2 。
- jian4 guan1 you4 xiang1 dui4 ， gong4 bei4 qi1 qiong2 yan2 。
- wei4 bi4 shi2 ri4 huan1 ， yi3 fu4 mo4 zheng1 can1 。
- yi1 jie1 ji4 xing2 yi4 ， he2 ri4 chi2 fu4 dan1 。
- chang2 huai2 fang1 cao3 ju4 ， wei4 du2 yi1 yi3 zhan1 。
- xian1 ren2 men2 hu4 shi4 ， nu2 li4 ju4 ke4 kan1 。
- yi4 zhao1 qi2 huo4 fa1 ， chi4 shen4 lie4 huo3 yan2 。
- wan2 mi2 de2 you1 ru3 ， zi4 qu3 fei1 bang4 chan2 。
- wei1 chao2 feng1 yu3 piao1 ， jian1 kuai3 bu4 zu2 shan1 。
- yu2 shi2 ji4 lai2 gui1 ， qi4 guan1 bu2 dai4 zhan4 。
- shou1 he2 bai4 san4 yu2 ， lai4 ci3 shou3 du2 yan2 。
- he2 men2 shu4 bai3 zhi3 ， yi1 yi1 en1 yi4 han2 。
- ji2 mu4 guai1 wu3 qing2 ， lao2 bu2 jian4 xi4 xian1 。
- ju4 liang2 fei1 duan3 gu3 ， qian1 li3 jun1 shu3 yan4 。
- nang2 shu1 dong4 gao1 ting1 ， en1 huan2 ci4 dong1 jian4 。
- wu2 qin1 suo3 qi2 gui4 ， ting3 li4 gu4 bu4 fan2 。
- wan3 jie2 jiu4 nan2 ji4 ， qian2 fei1 yan3 duo1 can2 。
- zheng4 ru2 yi3 bi4 ren2 ， chua1 qi3 meng2 zhen1 bian1 。
- shuai1 yan2 ji1 shuang1 xue3 ， xing4 yi4 jie3 ji1 xian2 。
- zuo2 cong2 you1 po4 lai2 ， jiang1 fu4 jian4 an1 tian2 。
- xi1 lang2 zuo4 shi2 shu1 ， ke3 yi3 wei4 ji1 chan2 。
- jian4 yu4 qin1 jiu3 zhan3 ， po1 si1 shu1 yao4 lian2 。
- yuan4 ji4 ai4 yu4 ti3 ， huan4 wo3 ji2 xi1 yan1 。
- cong2 jin1 he2 ming2 shi2 ， huan1 le4 bai3 wu2 xian2 。
- chou2 en1 wu2 chu3 suo3 ， xiang1 huo3 gong4 qu2 dan1 。

## 注释

## 译文

## 赏析
