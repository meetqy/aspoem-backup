---
id: bu-xiang-jiao-miao-ge-ci-wu-hou-da-xiang-hao-tian-le-zhang
title: 郊廟歌辭：武后大享昊天樂章
titlePinyin: jiao1 miao4 ge1 ci2 ： wu3 hou4 da4 xiang3 hao4 tian1 le4 zhang1
titleSlug: jiao-miao-ge-ci-wu-hou-da-xiang-hao-tian-le-zhang
author: 不詳
authorPinyin: bu4 xiang2
authorSlug: bu-xiang
dynasty: 唐
dynastyPinyin: tang2
dynastySlug: tang
tags: []
---

## 正文

- 大陰凝至化，真耀蘊軒儀。德邁娥台敞，仁高姒幄披。
- 捫天遂啟極，夢日乃升曦。
- 瞻紫極，望玄穹。翹至懇，罄深衷。
- 聽雖遠，誠必通。垂厚澤，降雲宮。
- 幹儀混成沖邃，天道下濟高明。闓陽晨披紫闕，
- 丹襟式敷衷懇，玄鑒庶察微誠。
- 巍巍睿業廣，赫赫聖基隆。菲德承先顧，禎符萃眇躬。
- 銘開武岩側，圖薦洛川中。微誠詎幽感，景命忽昭融。
- 有懷慚紫極，無以謝玄穹。
- 朝壇霧卷，曙嶺煙沉。爰設筐幣，式表誠心。
- 筵輝麗璧，樂暢和音。仰惟靈鑒，俯察翹襟。
- 昭昭上帝，穆穆下臨。禮崇備物，樂奏鏘金。
- 蘭羞委薦，桂醑盈斟。敢希明德，聿罄莊心。
- 樽浮九醞，禮備三周。陳誠菲奠，契福神猷。
- 奠璧郊壇昭大禮，鏘金拊石表虔誠。
- 始奏承雲娛帝賞，複歌調露暢韶英。
- 荷恩承顧托，執契恭臨撫。廟略靜邊荒，天兵耀神武。
- 有截資先化，無為遵舊矩。禎符降昊穹，大業光寰宇。
- 肅肅祀典，邕邕禮秩。三獻已周，九成斯畢。
- 爰撤其俎，載遷其實。或升或降，唯誠唯質。
- 禮終肆類，樂闋九成。仰惟明德，敢薦非馨。
- 顧慚菲奠，久駐雲輧。瞻荷靈澤，悚戀兼盈。
- 式乾路，辟天扉。回日馭，動雲衣。
- 登金闕，入紫微。望仙駕，仰恩徽。

## 拼音

- da4 yin1 ning2 zhi4 hua4 ， zhen1 yao4 yun4 xuan1 yi2 。 de2 mai4 e2 tai2 chang3 ， ren2 gao1 si4 wo4 pi1 。
- men2 tian1 sui4 qi3 ji2 ， meng4 ri4 nai3 sheng1 xi1 。
- zhan1 zi3 ji2 ， wang4 xuan2 qiong2 。 qiao2 zhi4 ken3 ， qing4 shen1 zhong1 。
- ting1 sui1 yuan3 ， cheng2 bi4 tong1 。 chui2 hou4 ze2 ， jiang4 yun2 gong1 。
- gan4 yi2 hun4 cheng2 chong1 sui4 ， tian1 dao4 xia4 ji4 gao1 ming2 。 kai3 yang2 chen2 pi1 zi3 que4 ，
- dan1 jin1 shi4 fu1 zhong1 ken3 ， xuan2 jian4 shu4 cha2 wei1 cheng2 。
- wei1 wei1 rui4 ye4 guang3 ， he4 he4 sheng4 ji1 long2 。 fei1 de2 cheng2 xian1 gu4 ， zhen1 fu2 cui4 miao3 gong1 。
- ming2 kai1 wu3 yan2 ce4 ， tu2 jian4 luo4 chuan1 zhong1 。 wei1 cheng2 ju4 you1 gan3 ， jing3 ming4 hu1 zhao1 rong2 。
- you3 huai2 can2 zi3 ji2 ， wu2 yi3 xie4 xuan2 qiong2 。
- chao2 tan2 wu4 juan4 ， shu3 ling3 yan1 chen2 。 yuan2 she4 kuang1 bi4 ， shi4 biao3 cheng2 xin1 。
- yan2 hui1 li2 bi4 ， le4 chang4 he2 yin1 。 yang3 wei2 ling2 jian4 ， fu3 cha2 qiao2 jin1 。
- zhao1 zhao1 shang4 di4 ， mu4 mu4 xia4 lin2 。 li3 chong2 bei4 wu4 ， le4 zou4 qiang1 jin1 。
- lan2 xiu1 wei3 jian4 ， gui4 xu3 ying2 zhen1 。 gan3 xi1 ming2 de2 ， yu4 qing4 zhuang1 xin1 。
- zun1 fu2 jiu3 yun4 ， li3 bei4 san1 zhou1 。 chen2 cheng2 fei1 dian4 ， qi4 fu2 shen2 you2 。
- dian4 bi4 jiao1 tan2 zhao1 da4 li3 ， qiang1 jin1 fu3 shi2 biao3 qian2 cheng2 。
- shi3 zou4 cheng2 yun2 yu2 di4 shang3 ， fu4 ge1 diao4 lu4 chang4 shao2 ying1 。
- he2 en1 cheng2 gu4 tuo1 ， zhi2 qi4 gong1 lin2 fu3 。 miao4 lüe4 jing4 bian1 huang1 ， tian1 bing1 yao4 shen2 wu3 。
- you3 jie2 zi1 xian1 hua4 ， wu2 wei2 zun1 jiu4 ju3 。 zhen1 fu2 jiang4 hao4 qiong2 ， da4 ye4 guang1 huan2 yu3 。
- su4 su4 si4 dian3 ， yong1 yong1 li3 zhi4 。 san1 xian4 yi3 zhou1 ， jiu3 cheng2 si1 bi4 。
- yuan2 che4 qi2 zu3 ， zai4 qian1 qi2 shi2 。 huo4 sheng1 huo4 jiang4 ， wei2 cheng2 wei2 zhi4 。
- li3 zhong1 si4 lei4 ， le4 que4 jiu3 cheng2 。 yang3 wei2 ming2 de2 ， gan3 jian4 fei1 xin1 。
- gu4 can2 fei1 dian4 ， jiu3 zhu4 yun2 ping2 。 zhan1 he2 ling2 ze2 ， song3 lian4 jian1 ying2 。
- shi4 qian2 lu4 ， pi4 tian1 fei1 。 hui2 ri4 yu4 ， dong4 yun2 yi1 。
- deng1 jin1 que4 ， ru4 zi3 wei1 。 wang4 xian1 jia4 ， yang3 en1 hui1 。

## 注释

## 译文

## 赏析
