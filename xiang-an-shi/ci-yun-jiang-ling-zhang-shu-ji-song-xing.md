---
id: xiang-an-shi-ci-yun-jiang-ling-zhang-shu-ji-song-xing
title: 次韻江陵張書記送行
titlePinyin: ci4 yun4 jiang1 ling2 zhang1 shu1 ji4 song4 xing2
titleSlug: ci-yun-jiang-ling-zhang-shu-ji-song-xing
author: 項安世
authorPinyin: xiang4 an1 shi4
authorSlug: xiang-an-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 行行得好辭，忽忽疑晝夢。
- 朝餐手不釋，夜卧心屢誦。
- 皎若朱絲弦，清于玉壺凍。
- 美人家三世，有筆修五鳳。
- 詩從周漢學，不記梁與宋。
- 深沉大招賦，汗漫長楊諷。
- 玄機捩天關，遠思彌禹貢。
- 詩人例空言，此士有實用。
- 經權粲衡石，事物森紀統。
- 上官畏爭執，疲俗感哀痛。
- 情雖到真核，法必任寬縱。
- 有才人所難，既老心不動。
- 藴玉諱求沽，韜弦耻爭中。
- 自言州縣久，差勝市朝鬨。
- 歲晚無萬牛，江空偃孤棟。
- 今年何因緣，諸使忽倥傯。
- 倒海覓珊瑚，搜山出銀甕。
- 似聞二星來，約與元帥共。
- 推君上周行，爲國選湯衆。
- 薦員每如此，物論寧不衷。
- 泛水拔紅蕖，騰雲上青鞚。
- 所悲賤子遠，不及諸賢送。
- 投身伴鴞鵬，矯首瞻洛雍。
- 天乎禍吾宗，伯也困淹訟。
- 惟君援以手，此德不可頌。
- 但祈張夫子，早作漢郎從。
- 展盡黄石書，歸來赤松洞。
- 此時從之游，必與我伯仲。

## 拼音

- hang2 hang2 de2 hao3 ci2 ， hu1 hu1 yi2 zhou4 meng4 。
- chao2 can1 shou3 bu2 shi4 ， ye4 wo4 xin1 lü3 song4 。
- jiao3 ruo4 zhu1 si1 xian2 ， qing1 yu2 yu4 hu2 dong4 。
- mei3 ren2 jia1 san1 shi4 ， you3 bi3 xiu1 wu3 feng4 。
- shi1 cong2 zhou1 han4 xue2 ， bu2 ji4 liang2 yu3 song4 。
- shen1 chen2 da4 zhao1 fu4 ， han4 man4 chang2 yang2 feng3 。
- xuan2 ji1 lie4 tian1 guan1 ， yuan3 si1 mi2 yu3 gong4 。
- shi1 ren2 li4 kong1 yan2 ， ci3 shi4 you3 shi2 yong4 。
- jing1 quan2 can4 heng2 shi2 ， shi4 wu4 sen1 ji4 tong3 。
- shang4 guan1 wei4 zheng1 zhi2 ， pi2 su2 gan3 ai1 tong4 。
- qing2 sui1 dao4 zhen1 he2 ， fa3 bi4 ren4 kuan1 zong4 。
- you3 cai2 ren2 suo3 nan2 ， ji4 lao3 xin1 bu2 dong4 。
- yun4 yu4 hui4 qiu2 gu1 ， tao1 xian2 chi3 zheng1 zhong1 。
- zi4 yan2 zhou1 xian4 jiu3 ， cha4 sheng4 shi4 chao2 hong4 。
- sui4 wan3 wu2 wan4 niu2 ， jiang1 kong1 yan3 gu1 dong4 。
- jin1 nian2 he2 yin1 yuan2 ， zhu1 shi3 hu1 kong3 zong3 。
- dao3 hai3 mi4 shan1 hu2 ， sou1 shan1 chu1 yin2 weng4 。
- si4 wen2 er4 xing1 lai2 ， yue1 yu3 yuan2 shuai4 gong4 。
- tui1 jun1 shang4 zhou1 xing2 ， wei2 guo2 xuan3 tang1 zhong4 。
- jian4 yuan2 mei3 ru2 ci3 ， wu4 lun4 ning2 bu4 zhong1 。
- fan4 shui3 ba2 hong2 qu2 ， teng2 yun2 shang4 qing1 kong4 。
- suo3 bei1 jian4 zi3 yuan3 ， bu4 ji2 zhu1 xian2 song4 。
- tou2 shen1 ban4 xiao1 peng2 ， jiao3 shou3 zhan1 luo4 yong1 。
- tian1 hu1 huo4 wu2 zong1 ， bo2 ye3 kun4 yan1 song4 。
- wei2 jun1 yuan2 yi3 shou3 ， ci3 de2 bu4 ke3 song4 。
- dan4 qi2 zhang1 fu1 zi3 ， zao3 zuo4 han4 lang2 cong2 。
- zhan3 jin4 huang2 shi2 shu1 ， gui1 lai2 chi4 song1 dong4 。
- ci3 shi2 cong2 zhi1 you2 ， bi4 yu3 wo3 bo2 zhong4 。

## 注释

## 译文

## 赏析
