---
id: xiang-an-shi-la-yue-yi-ri-yong-xue-er-shi-yun-jian-pan-dou-gan
title: 臘月一日詠雪二十韻簡潘都幹
titlePinyin: la4 yue4 yi1 ri4 yong3 xue3 er4 shi2 yun4 jian3 pan1 dou1 gan4
titleSlug: la-yue-yi-ri-yong-xue-er-shi-yun-jian-pan-dou-gan
author: 項安世
authorPinyin: xiang4 an1 shi4
authorSlug: xiang-an-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 忽見紛然墮，方驚甚矣衰。
- 已拚蓬換鬢，其奈粟生肌。
- 憶昔如黄犢，當軒塑白獅。
- 踏模鞋透指，印貌面皴皮。
- 衮作毬行地，團成燭照帷。
- 簷冰充鐸振，盆凍當鉦搥。
- 壯歲身仍健，邊城景又奇。
- 高樓觀亂落，平野看橫吹。
- 犬躍凌晨出，驄驕盡夜馳。
- 三杯羞飲帳，百韻笑僵歧。
- 往事今如夢，前歡竟是誰。
- 非干爲客苦，不是罷官悲。
- 溜響關門聽，階明映牖窺。
- 探深時遣婢，嘬冷更防兒。
- 喜婦添紅炭，娛親奉綠卮。
- 不知戎幕出，何處蹇馿騎。
- 上將分羔酒，諸軍擊鶩池。
- 定須吟鐵甲，應不戀金絲。
- 樵足鍾山頂，漁蓑淮水涯。
- 金陵無限思，有底句來遲。

## 拼音

- hu1 jian4 fen1 ran2 duo4 ， fang1 jing1 shen4 yi3 shuai1 。
- yi3 pin1 peng2 huan4 bin4 ， qi2 nai4 su4 sheng1 ji1 。
- yi4 xi1 ru2 huang2 du2 ， dang1 xuan1 su4 bai2 shi1 。
- ta4 mo2 xie2 tou4 zhi3 ， yin4 mao4 mian4 cun1 pi2 。
- gun3 zuo4 qiu2 xing2 di4 ， tuan2 cheng2 zhu2 zhao4 wei2 。
- yan2 bing1 chong1 duo2 zhen4 ， pen2 dong4 dang1 zheng1 chui2 。
- zhuang4 sui4 shen1 reng2 jian4 ， bian1 cheng2 jing3 you4 qi2 。
- gao1 lou2 guan1 luan4 luo4 ， ping2 ye3 kan4 heng2 chui1 。
- quan3 yue4 ling2 chen2 chu1 ， cong1 jiao1 jin4 ye4 chi2 。
- san1 bei1 xiu1 yin3 zhang4 ， bai3 yun4 xiao4 jiang1 qi2 。
- wang3 shi4 jin1 ru2 meng4 ， qian2 huan1 jing4 shi4 shui2 。
- fei1 gan1 wei2 ke4 ku3 ， bu2 shi4 ba4 guan1 bei1 。
- liu1 xiang3 guan1 men2 ting1 ， jie1 ming2 ying4 you3 kui1 。
- tan4 shen1 shi2 qian3 bi4 ， zuo1 leng3 geng4 fang2 er2 。
- xi3 fu4 tian1 hong2 tan4 ， yu2 qin1 feng4 lü4 zhi1 。
- bu4 zhi1 rong2 mu4 chu1 ， he2 chu3 jian3 lu2 qi2 。
- shang4 jiang1 fen1 gao1 jiu3 ， zhu1 jun1 ji1 wu4 chi2 。
- ding4 xu1 yin2 tie3 jia3 ， ying1 bu2 lian4 jin1 si1 。
- qiao2 zu2 zhong1 shan1 ding3 ， yu2 suo1 huai2 shui3 ya2 。
- jin1 ling2 wu2 xian4 si1 ， you3 di3 ju4 lai2 chi2 。

## 注释

## 译文

## 赏析
