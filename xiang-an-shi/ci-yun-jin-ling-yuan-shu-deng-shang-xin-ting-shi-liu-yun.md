---
id: xiang-an-shi-ci-yun-jin-ling-yuan-shu-deng-shang-xin-ting-shi-liu-yun
title: 次韻金陵掾屬登賞心亭十六韻
titlePinyin: ci4 yun4 jin1 ling2 yuan4 shu3 deng1 shang3 xin1 ting2 shi2 liu4 yun4
titleSlug: ci-yun-jin-ling-yuan-shu-deng-shang-xin-ting-shi-liu-yun
author: 項安世
authorPinyin: xiang4 an1 shi4
authorSlug: xiang-an-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 賞心淮水頭，樓觀岌以舉。
- 下分漚鳥界，上入歸鴻許。
- 登梯雲濕履，肆席星落俎。
- 龍爭失孫馬，鯨戮空峻處。
- 湖通晉代溝，草入吳時圃。
- 長嘯動危闌，驚風散濛雨。
- 君看柱間字，夭矯尚飛舞。
- 身後豈不榮，生前固多齬。
- 君看亭下人，古木冠黄土。
- 猶應悔存日，剩不荒酒所。
- 只今十九客，一笑集賓宇。
- 却後三十年，重來共誰語。
- 念此令人悲，鬢髮坐成古。
- 忽憶少年時，勝具濟剛膂。
- 前川問花柳，春半天色午。
- 此樂今未央，寒藤進衰武。

## 拼音

- shang3 xin1 huai2 shui3 tou2 ， lou2 guan1 ji2 yi3 ju3 。
- xia4 fen1 ou1 niao3 jie4 ， shang4 ru4 gui1 hong2 xu1 。
- deng1 ti1 yun2 shi1 lü3 ， si4 xi2 xing1 luo4 zu3 。
- long2 zheng1 shi1 sun1 ma3 ， jing1 lu4 kong1 jun4 chu3 。
- hu2 tong1 jin4 dai4 gou1 ， cao3 ru4 wu2 shi2 pu3 。
- chang2 xiao4 dong4 wei1 lan2 ， jing1 feng1 san4 meng2 yu3 。
- jun1 kan4 zhu4 jian4 zi4 ， yao1 jiao3 shang4 fei1 wu3 。
- shen1 hou4 qi3 bu4 rong2 ， sheng1 qian2 gu4 duo1 yu3 。
- jun1 kan4 ting2 xia4 ren2 ， gu3 mu4 guan1 huang2 tu3 。
- you2 ying1 hui3 cun2 ri4 ， sheng4 bu4 huang1 jiu3 suo3 。
- zhi1 jin1 shi2 jiu3 ke4 ， yi2 xiao4 ji2 bin1 yu3 。
- que4 hou4 san1 shi2 nian2 ， zhong4 lai2 gong4 shui2 yu3 。
- nian4 ci3 ling4 ren2 bei1 ， bin4 fa4 zuo4 cheng2 gu3 。
- hu1 yi4 shao4 nian2 shi2 ， sheng4 ju4 ji4 gang1 lü3 。
- qian2 chuan1 wen4 hua1 liu3 ， chun1 ban4 tian1 se4 wu3 。
- ci3 le4 jin1 wei4 yang1 ， han2 teng2 jin4 shuai1 wu3 。

## 注释

## 译文

## 赏析
