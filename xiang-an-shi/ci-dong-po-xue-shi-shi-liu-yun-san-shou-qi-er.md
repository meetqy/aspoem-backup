---
id: xiang-an-shi-ci-dong-po-xue-shi-shi-liu-yun-san-shou-qi-er
title: 次東坡雪詩十六韻三首  其二
titlePinyin: ci4 dong1 po1 xue3 shi1 shi2 liu4 yun4 san1 shou3     qi2 er4
titleSlug: ci-dong-po-xue-shi-shi-liu-yun-san-shou-qi-er
author: 項安世
authorPinyin: xiang4 an1 shi4
authorSlug: xiang-an-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 雲來已三白，詩唱當再和。
- 方無望其有，既有不可奈。
- 方卑看成高，既高還易墮。
- 婦言天雨米，安得箕可簸。
- 兒言天雨玉，安得刀可瑳。
- 粉厚婢思塗，麵粗僮欲磨。
- 茗塵吾自啜，榆莢鄰俾貨。
- 我馬玉山禾，饑甚睎可剉。
- 我客金城氈，寒甚睎可坐。
- 欲出無人蹤，且起復且卧。
- 欲行無地皮，疑坎復疑坷。
- 下鋪鵝肪璧，千里無點涴。
- 上張狐腋裘，六合無罅破。
- 仕者有遠謀，來年卜農課。
- 貧者懷近憂，眼下不救餓。
- 書生於其間，俯弔而仰賀。

## 拼音

- yun2 lai2 yi3 san1 bai2 ， shi1 chang4 dang1 zai4 he2 。
- fang1 wu2 wang4 qi2 you3 ， ji4 you3 bu4 ke3 nai4 。
- fang1 bei1 kan4 cheng2 gao1 ， ji4 gao1 huan2 yi4 duo4 。
- fu4 yan2 tian1 yu3 mi3 ， an1 de2 ji1 ke3 bo4 。
- er2 yan2 tian1 yu3 yu4 ， an1 de2 dao1 ke3 cuo1 。
- fen3 hou4 bi4 si1 tu2 ， mian4 cu1 tong2 yu4 mo2 。
- ming2 chen2 wu2 zi4 chuo4 ， yu2 jia2 lin2 bi3 huo4 。
- wo3 ma3 yu4 shan1 he2 ， ji1 shen4 xi1 ke3 cuo4 。
- wo3 ke4 jin1 cheng2 zhan1 ， han2 shen4 xi1 ke3 zuo4 。
- yu4 chu1 wu2 ren2 zong1 ， qie3 qi3 fu4 qie3 wo4 。
- yu4 xing2 wu2 di4 pi2 ， yi2 kan3 fu4 yi2 ke1 。
- xia4 pu1 e2 fang2 bi4 ， qian1 li3 wu2 dian3 wo4 。
- shang4 zhang1 hu2 ye4 qiu2 ， liu4 he2 wu2 xia4 po4 。
- shi4 zhe3 you3 yuan3 mou2 ， lai2 nian2 bu3 nong2 ke4 。
- pin2 zhe3 huai2 jin4 you1 ， yan3 xia4 bu2 jiu4 e4 。
- shu1 sheng1 wu1 qi2 jian4 ， fu3 diao4 er2 yang3 he4 。

## 注释

## 译文

## 赏析
