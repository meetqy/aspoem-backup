---
id: xiang-an-shi-jin-ling-ji-you-bai-yun
title: 金陵紀遊百韻
titlePinyin: jin1 ling2 ji4 you2 bai3 yun4
titleSlug: jin-ling-ji-you-bai-yun
author: 項安世
authorPinyin: xiang4 an1 shi4
authorSlug: xiang-an-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 艤棹秦淮日，中秋萬客船。
- 水門高夾岸，河道曲通廛。
- 港對青林直，洲橫皓鷺鮮。
- 會憐桃渡檝，離惜柳亭鞭。
- 木誌嬋娟墓，香埋睥睨顛。
- 賞心飛觀出，旌德舊題鎸。
- 沙白寒籠月，波清暝宿烟。
- 酒家知是否，商婦唱依然。
- 兒病留三月，身閒近半年。
- 遊山情亹亹，弔古筆翩翩。
- 寺覓清凉邃，堂窺德慶懸。
- 雉墉尋古址，虎踞出層巔。
- 處峻生堪戮，袁劉死合甄。
- 山腰舟萬竹，峯頂上千川。
- 楚甸前開闢，吳山後接連。
- 似垣環泰一，如陣擁中權。
- 江觸崖根轉，潮衝石角旋。
- 莫愁迷繫艇，王濬罷揚旃。
- 離殿逃唐暑，精藍變竺乾。
- 雖知悲李主，未免佞金仙。
- 兌野情方倦，春墟興已遄。
- 門經白下過，溝傍冶亭沿。
- 舊驛分携處，新園欲餞邊。
- 路趨鍾阜近，人畏谷靈專。
- 軒冕吾無欲，文移汝勿儇。
- 半山悲故相，晚歲悅空詮。
- 零落逢詩板，荒寒見采椽。
- 騎馿當獨往，挾冊想深研。
- 僧刻前朝詔，農耕遶舍田。
- 爭堆猶在眼，說字已成筌。
- 後嶂當胸闊，中峰覆頂圓。
- 披山安萬柱，聚衲演三元。
- 突兀留髠塔，煒煌誌老筵。
- 齊梁陳繼踵，刀尺拂隨肩。
- 木末幽軒綴，雲間小徑穿。
- 定林庵莽蒼，功德水潺湲。
- 洗硯池涵月，栽松幹拂天。
- 摇摇支敗屋，草草訂遺篇。
- 壇祀陽郊僣，巖居少海偏。
- 未窮山背屐，已迫日西韉。
- 朔易需明旦，周遭了勝緣。
- 鷄籠殘兀兀，玄武斷涓涓。
- 閲士常于此，傾城每往焉。
- 因高營玉帳，就下列金鋋。
- 憶昨南朝盛，開湖後苑妍。
- 汎舟崇讌席，應詔想英躔。
- 牲酒叢祠瀆，香燈佛屋虔。
- 草堂鐘唄肅，蘭籍鼓簫闐。
- 蔣尉官爲帝，周儒宅化禪。
- 神兵功易誑，俗駕耻難湔。
- 南陌開朱闕，三橋跨碧漣。
- 觀臺誇鳳翥，講席偉牛牽。
- 李白愁難解，蕭延蔽莫蠲。
- 浮雲迷帝所，花雨眩胡襖。
- 朱雀波聲小，烏衣草色蔫。
- 詎詢華屋礎，誰見大航舷。
- 鬰鬰長干迥，岧岧崒堵騫。
- 芳巒青宛宛，香逕綠芊芊。
- 秀水橫塘外，平池曲檻前。
- 一春來士女，千兩擁輜軿。
- 郭內清溪好，州東舊迹傳。
- 名園花隠映，甲第錦蟬聯。
- 門巷喧車馬，樓臺沸管絃。
- 若非江令出，即是褚公還。
- 綺院摧荒圃，瑶池逗淺濺。
- 空餘楊嫋嫋，時有芰娟娟。
- 新閣虛堪愛，危橋凈可憐。
- 花殘思戰柵，神遇想靈淵。
- 步月逢嬌魄，彈霜引膩咽。
- 金簪花恍惚，銀碗意微綿。
- 復有陳宮井，深依北壘堧。
- 哀聲啼斷綆，辱色玷清泉。
- 欄石文雖暗，亭碑義更宣。
- 桐彫疑隕黛，花墜憶飄鈿。
- 狎客謠瓊樹，姀嬪踏寶蓮。
- 自矜魚目比，寧悟鵲毛填。
- 珠玉施窗带，沉檀製屋櫋。
- 鬼工三閣就，神器一朝捐。
- 證聖無存瓦，臺城絕斷磚。
- 永爲前鑑渴，長使後車悛。
- 右轉遵琳館，西郛記冶埏。
- 誰知黄土貴，下有玉人眠。
- 事變明高節，時艱別巨賢。
- 光華三卞死，磊落一門全。
- 俗愛風流久，人無操行堅。
- 忠肝甘虎口，孝骨委蛟涎。
- 子岫王公竁，寅岡將相阡。
- 麒麟紛雜遝，翁仲藹蹁躚。
- 獨美斯邱石，堪同信史編。
- 六朝多勝槩，孤冢孰爭先。
- 我有耽幽癖，家無買墅錢。
- 隨身憑拄杖，繫脚頼行纏。
- 此地聞疇素，陪京冠幅員。
- 孫劉同相宅，王謝迭扶邅。
- 今歲知何幸，茲來得所便。
- 侵星齎糗餌，借力荷輿箯。
- 吟笑髭頻斷，登臨頸屢延。
- 山川窮表裏，善惡究薌羶。
- 愧匪詩三百，空成字一千。
- 更須無黨注，還與鄭玄箋。

## 拼音

- yi3 zhao4 qin2 huai2 ri4 ， zhong1 qiu1 wan4 ke4 chuan2 。
- shui3 men2 gao1 jia1 an4 ， he2 dao4 qu3 tong1 chan2 。
- gang3 dui4 qing1 lin2 zhi2 ， zhou1 heng2 hao4 lu4 xian1 。
- hui4 lian2 tao2 du4 ji2 ， li2 xi1 liu3 ting2 bian1 。
- mu4 zhi4 chan2 juan1 mu4 ， xiang1 mai2 pi4 ni4 dian1 。
- shang3 xin1 fei1 guan1 chu1 ， jing1 de2 jiu4 ti2 juan1 。
- sha1 bai2 han2 long2 yue4 ， bo1 qing1 ming2 su4 yan1 。
- jiu3 jia1 zhi1 shi4 fou3 ， shang1 fu4 chang4 yi1 ran2 。
- er2 bing4 liu2 san1 yue4 ， shen1 xian2 jin4 ban4 nian2 。
- you2 shan1 qing2 wei3 wei3 ， diao4 gu3 bi3 pian1 pian1 。
- si4 mi4 qing1 liang2 sui4 ， tang2 kui1 de2 qing4 xuan2 。
- zhi4 yong1 xun2 gu3 zhi3 ， hu3 ju4 chu1 ceng2 dian1 。
- chu3 jun4 sheng1 kan1 lu4 ， yuan2 liu2 si3 he2 zhen1 。
- shan1 yao1 zhou1 wan4 zhu2 ， feng1 ding3 shang4 qian1 chuan1 。
- chu3 dian4 qian2 kai1 pi4 ， wu2 shan1 hou4 jie1 lian2 。
- si4 yuan2 huan2 tai4 yi1 ， ru2 zhen4 yong1 zhong1 quan2 。
- jiang1 chu4 ya2 gen1 zhuan3 ， chao2 chong1 shi2 jiao3 xuan2 。
- mo4 chou2 mi2 xi4 ting3 ， wang2 jun4 ba4 yang2 zhan1 。
- li2 dian4 tao2 tang2 shu3 ， jing1 lan2 bian4 zhu2 qian2 。
- sui1 zhi1 bei1 li3 zhu3 ， wei4 mian3 ning4 jin1 xian1 。
- dui4 ye3 qing2 fang1 juan4 ， chun1 xu1 xing1 yi3 chuan2 。
- men2 jing1 bai2 xia4 guo4 ， gou1 bang4 ye3 ting2 yan2 。
- jiu4 yi4 fen1 xie2 chu3 ， xin1 yuan2 yu4 jian4 bian1 。
- lu4 qu1 zhong1 fu4 jin4 ， ren2 wei4 gu3 ling2 zhuan1 。
- xuan1 mian3 wu2 wu2 yu4 ， wen2 yi2 ru3 wu4 xuan1 。
- ban4 shan1 bei1 gu4 xiang1 ， wan3 sui4 yue4 kong1 quan2 。
- ling2 luo4 feng2 shi1 ban3 ， huang1 han2 jian4 cai3 chuan2 。
- qi2 lu2 dang1 du2 wang3 ， xie2 ce4 xiang3 shen1 yan2 。
- seng1 ke4 qian2 chao2 zhao4 ， nong2 geng1 rao4 she4 tian2 。
- zheng1 dui1 you2 zai4 yan3 ， shuo1 zi4 yi3 cheng2 quan2 。
- hou4 zhang4 dang1 xiong1 kuo4 ， zhong1 feng1 fu4 ding3 yuan2 。
- pi1 shan1 an1 wan4 zhu4 ， ju4 na4 yan3 san1 yuan2 。
- tu1 wu4 liu2 kun1 ta3 ， wei3 huang2 zhi4 lao3 yan2 。
- qi2 liang2 chen2 ji4 zhong3 ， dao1 chi3 fu2 sui2 jian1 。
- mu4 mo4 you1 xuan1 zhui4 ， yun2 jian4 xiao3 jing4 chuan1 。
- ding4 lin2 an1 mang3 cang1 ， gong1 de2 shui3 chan2 yuan2 。
- xi3 yan4 chi2 han2 yue4 ， zai1 song1 gan4 fu2 tian1 。
- yao2 yao2 zhi1 bai4 wu1 ， cao3 cao3 ding4 yi2 pian1 。
- tan2 si4 yang2 jiao1 tie3 ， yan2 ju1 shao3 hai3 pian1 。
- wei4 qiong2 shan1 bei4 ji1 ， yi3 po4 ri4 xi1 jian1 。
- shuo4 yi4 xu1 ming2 dan4 ， zhou1 zao1 le0 sheng4 yuan2 。
- ji1 long2 can2 wu4 wu4 ， xuan2 wu3 duan4 juan1 juan1 。
- yue4 shi4 chang2 yu2 ci3 ， qing1 cheng2 mei3 wang3 yan1 。
- yin1 gao1 ying2 yu4 zhang4 ， jiu4 xia4 lie4 jin1 chan2 。
- yi4 zuo2 nan2 chao2 sheng4 ， kai1 hu2 hou4 yuan4 yan2 。
- fan4 zhou1 chong2 yan4 xi2 ， ying1 zhao4 xiang3 ying1 chan2 。
- sheng1 jiu3 cong2 ci2 du2 ， xiang1 deng1 fo2 wu1 qian2 。
- cao3 tang2 zhong1 bei0 su4 ， lan2 ji2 gu3 xiao1 tian2 。
- jiang3 wei4 guan1 wei2 di4 ， zhou1 ru2 zhai2 hua4 shan4 。
- shen2 bing1 gong1 yi4 kuang2 ， su2 jia4 chi3 nan2 jian1 。
- nan2 mo4 kai1 zhu1 que4 ， san1 qiao2 kua4 bi4 lian2 。
- guan1 tai2 kua1 feng4 zhu4 ， jiang3 xi2 wei3 niu2 qian1 。
- li3 bai2 chou2 nan2 jie3 ， xiao1 yan2 bi4 mo4 juan1 。
- fu2 yun2 mi2 di4 suo3 ， hua1 yu3 xuan4 hu2 ao3 。
- zhu1 que4 bo1 sheng1 xiao3 ， wu1 yi1 cao3 se4 nian1 。
- ju4 xun2 hua2 wu1 chu3 ， shui2 jian4 da4 hang2 xian2 。
- yu4 yu4 chang2 gan1 jiong3 ， tiao2 tiao2 zu2 du3 qian1 。
- fang1 luan2 qing1 wan3 wan3 ， xiang1 jing4 lü4 qian1 qian1 。
- xiu4 shui3 heng2 tang2 wai4 ， ping2 chi2 qu3 jian4 qian2 。
- yi4 chun1 lai2 shi4 nü3 ， qian1 liang3 yong1 zi1 ping2 。
- guo1 nei4 qing1 xi1 hao3 ， zhou1 dong1 jiu4 ji4 chuan2 。
- ming2 yuan2 hua1 yin3 ying4 ， jia3 di4 jin3 chan2 lian2 。
- men2 xiang4 xuan1 ju1 ma3 ， lou2 tai2 fei4 guan3 xian2 。
- ruo4 fei1 jiang1 ling4 chu1 ， ji2 shi4 chu3 gong1 huan2 。
- qi3 yuan4 cui1 huang1 pu3 ， yao2 chi2 dou4 qian3 jian4 。
- kong1 yu2 yang2 niao3 niao3 ， shi2 you3 ji4 juan1 juan1 。
- xin1 ge2 xu1 kan1 ai4 ， wei1 qiao2 jing4 ke3 lian2 。
- hua1 can2 si1 zhan4 shan1 ， shen2 yu4 xiang3 ling2 yuan1 。
- bu4 yue4 feng2 jiao1 po4 ， dan4 shuang1 yin3 ni4 yan4 。
- jin1 zan1 hua1 huang3 hu1 ， yin2 wan3 yi4 wei1 mian2 。
- fu4 you3 chen2 gong1 jing3 ， shen1 yi1 bei3 lei3 ruan2 。
- ai1 sheng1 ti2 duan4 geng3 ， ru3 se4 dian4 qing1 quan2 。
- lan2 shi2 wen2 sui1 an4 ， ting2 bei1 yi4 geng4 xuan1 。
- tong2 diao1 yi2 yun3 dai4 ， hua1 zhui4 yi4 piao1 dian4 。
- xia2 ke4 yao2 qiong2 shu4 ， he2 pin2 ta4 bao3 lian2 。
- zi4 jin1 yu2 mu4 bi3 ， ning2 wu4 que4 mao2 tian2 。
- zhu1 yu4 shi1 chuang1 dai4 ， chen2 tan2 zhi4 wu1 mian2 。
- gui3 gong1 san1 ge2 jiu4 ， shen2 qi4 yi4 zhao1 juan1 。
- zheng4 sheng4 wu2 cun2 wa3 ， tai2 cheng2 jue2 duan4 zhuan1 。
- yong3 wei2 qian2 jian4 ke3 ， chang2 shi3 hou4 ju1 quan1 。
- you4 zhuan3 zun1 lin2 guan3 ， xi1 fu2 ji4 ye3 shan1 。
- shui2 zhi1 huang2 tu3 gui4 ， xia4 you3 yu4 ren2 mian2 。
- shi4 bian4 ming2 gao1 jie2 ， shi2 jian1 bie2 ju4 xian2 。
- guang1 hua2 san1 bian4 si3 ， lei3 luo4 yi4 men2 quan2 。
- su2 ai4 feng1 liu2 jiu3 ， ren2 wu2 cao1 xing2 jian1 。
- zhong1 gan1 gan1 hu3 kou3 ， xiao4 gu3 wei3 jiao1 xian2 。
- zi3 xiu4 wang2 gong1 cui4 ， yin2 gang1 jiang1 xiang1 qian1 。
- qi2 lin2 fen1 za2 ta4 ， weng1 zhong4 ai3 pian2 xian1 。
- du2 mei3 si1 qiu1 shi2 ， kan1 tong2 xin4 shi3 bian1 。
- liu4 chao2 duo1 sheng4 gai4 ， gu1 zhong3 shu2 zheng1 xian1 。
- wo3 you3 dan1 you1 pi3 ， jia1 wu2 mai3 shu4 qian2 。
- sui2 shen1 ping2 zhu3 zhang4 ， xi4 jiao3 lai4 xing2 chan2 。
- ci3 di4 wen2 chou2 su4 ， pei2 jing1 guan1 fu2 yuan2 。
- sun1 liu2 tong2 xiang4 zhai2 ， wang2 xie4 die2 fu2 zhan1 。
- jin1 sui4 zhi1 he2 xing4 ， zi1 lai2 de2 suo3 bian4 。
- qin1 xing1 ji1 qiu3 er3 ， jie4 li4 he2 yu2 bian1 。
- yin2 xiao4 zi1 bin1 duan4 ， deng1 lin2 jing3 lü3 yan2 。
- shan1 chuan1 qiong2 biao3 li3 ， shan4 e4 jiu1 xiang1 shan1 。
- kui4 fei3 shi1 san1 bai3 ， kong1 cheng2 zi4 yi4 qian1 。
- geng4 xu1 wu2 dang3 zhu4 ， huan2 yu3 zheng4 xuan2 jian1 。

## 注释

## 译文

## 赏析
