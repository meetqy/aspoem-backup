---
id: xiang-an-shi-yue-yan-ping
title: 月硯屏
titlePinyin: yue4 yan4 ping2
titleSlug: yue-yan-ping
author: 項安世
authorPinyin: xiang4 an1 shi4
authorSlug: xiang-an-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 雲從林末起，水遶山根發。
- 古道無行人，疎星伴明月。
- 不知幾千年，寶畫閟岩穴。
- 鬰盤不可耐，飛入蒼崖骨。
- 春霆震陰洞，斧首快一劃。
- 鏗然墮人間，與世瑞文籍。
- 自從歐公來，百載今又獲。
- 當時硯屏歌，謫仙傾坐客。
- 前人儻可驗，此美未易測。
- 吾叔舊不癡，根蒂厚所殖。
- 定爲子孫慶，可但几案飾。
- 恨無大蘇手，對之有慙色。

## 拼音

- yun2 cong2 lin2 mo4 qi3 ， shui3 rao4 shan1 gen1 fa1 。
- gu3 dao4 wu2 xing2 ren2 ， shu1 xing1 ban4 ming2 yue4 。
- bu4 zhi1 ji1 qian1 nian2 ， bao3 hua4 bi4 yan2 xue2 。
- yu4 pan2 bu4 ke3 nai4 ， fei1 ru4 cang1 ya2 gu3 。
- chun1 ting2 zhen4 yin1 dong4 ， fu3 shou3 kuai4 yi4 hua2 。
- keng1 ran2 duo4 ren2 jian4 ， yu3 shi4 rui4 wen2 ji2 。
- zi4 cong2 ou1 gong1 lai2 ， bai3 zai4 jin1 you4 huo4 。
- dang1 shi2 yan4 ping2 ge1 ， zhe2 xian1 qing1 zuo4 ke4 。
- qian2 ren2 tang3 ke3 yan4 ， ci3 mei3 wei4 yi4 ce4 。
- wu2 shu1 jiu4 bu4 chi1 ， gen1 di4 hou4 suo3 zhi2 。
- ding4 wei2 zi3 sun1 qing4 ， ke3 dan4 ji1 an4 shi4 。
- hen4 wu2 da4 su1 shou3 ， dui4 zhi1 you3 can2 se4 。

## 注释

## 译文

## 赏析
