---
id: xiang-an-shi-ci-yun-wu-xiang-yang-ji-shi-you-chu-shan-shi
title: 次韻吳襄陽寄示遊楚山詩
titlePinyin: ci4 yun4 wu2 xiang1 yang2 ji4 shi4 you2 chu3 shan1 shi1
titleSlug: ci-yun-wu-xiang-yang-ji-shi-you-chu-shan-shi
author: 項安世
authorPinyin: xiang4 an1 shi4
authorSlug: xiang-an-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 漢江南北何縈紆，千山萬山肩相扶。
- 中間偉然一丈夫，峴山之楚鹿門蘇。
- 我行一舍到蘇嶺，憶與許子同奔趨。
- 楚山只在城南隅，一月不到何其迂。
- 遠求白傅近舍湜，人情未怪瑟與竽。
- 梯飈自到絕徑處，使君定是昌黎徒。
- 想當伐山開道時，野鳥驚去窮猿呼。
- 獨携千古兩耆舊，卧龍鳳雛與之俱。
- 下看海內無所見，淚落漢水心長吁。
- 我雖不得從公輿，誦公之詩讀公書。
- 掛之高堂心目舒，便是居士遊山圖。

## 拼音

- han4 jiang1 nan2 bei3 he2 ying2 yu1 ， qian1 shan1 wan4 shan1 jian1 xiang1 fu2 。
- zhong1 jian4 wei3 ran2 yi2 zhang4 fu0 ， xian4 shan1 zhi1 chu3 lu4 men2 su1 。
- wo3 xing2 yi2 she4 dao4 su1 ling3 ， yi4 yu3 xu1 zi3 tong2 ben1 qu1 。
- chu3 shan1 zhi1 zai4 cheng2 nan2 yu2 ， yi1 yue4 bu2 dao4 he2 qi2 yu1 。
- yuan3 qiu2 bai2 fu4 jin4 she4 shi2 ， ren2 qing2 wei4 guai4 se4 yu3 yu2 。
- ti1 biao1 zi4 dao4 jue2 jing4 chu3 ， shi3 jun1 ding4 shi4 chang1 li2 tu2 。
- xiang3 dang1 fa2 shan1 kai1 dao4 shi2 ， ye3 niao3 jing1 qu4 qiong2 yuan2 hu1 。
- du2 xie2 qian1 gu3 liang3 qi2 jiu4 ， wo4 long2 feng4 chu2 yu3 zhi1 ju4 。
- xia4 kan4 hai3 nei4 wu2 suo3 jian4 ， lei4 luo4 han4 shui3 xin1 chang2 xu1 。
- wo3 sui1 bu4 de2 cong2 gong1 yu2 ， song4 gong1 zhi1 shi1 du2 gong1 shu1 。
- gua4 zhi1 gao1 tang2 xin1 mu4 shu1 ， bian4 shi4 ju1 shi4 you2 shan1 tu2 。

## 注释

## 译文

## 赏析
