---
id: gao-deng-chen-shao-yang-zeng-guan
title: 陳少陽贈官
titlePinyin: chen2 shao3 yang2 zeng4 guan1
titleSlug: chen-shao-yang-zeng-guan
author: 高登
authorPinyin: gao1 deng1
authorSlug: gao-deng
dynasty: 唐
dynastyPinyin: tang2
dynastySlug: tang
tags: []
---

## 正文

- 憶昔靖康初，厄運會中微。
- 嚴禁弛邊備，長驅來健兒。
- 堂堂搗京闕，百萬呼鼓鼙。
- 天地爲改色，日月晴晦迷。
- 當宁猶未悟，聰明遭蔽欺。
- 六賊久盤結，如山屹莫移。
- 故人陳夫子，忠□□根資。
- 拊髀惜機會，禍端良在茲。
- 吾儕沐厚澤，顛危合扶持。
- 不聞王蠋賢，絕脰由布衣。
- 書成數千言，揮翰捷如飛。
- 明朝伏闕下，儒冠翕相隨。
- 种李奪兵權，憤痛社稷危。
- 抱書再詣闕，慟哭聲猶悲。
- 天意難遽回，人心□□離。
- 時雍恣凶暴，縱兵欲屠之。
- 馬前森利刃，此時命垂絲。
- 要領兩不顧，相視情怡怡。
- 虎口僅獲脫，好爵安能縻。
- 俄起故鄉情，各歸天一涯。
- 壯哉歐陽生，捨生誠所宜。
- 聖主圖興復，忠誠蒙誅夷。
- 宸心頃自責，疏節錄其遺。
- 君乎死不亡，泉壤增光輝。
- 魂氣鍾慶雲，體魄蒸靈芝。
- 言言英烈在，昭昭星斗垂。
- 蘭死則留芳，豹死則留皮。
- 男兒倘得死，其死甘如飴。
- 君死逾生榮，我生歎奚爲。
- 九原如可作，微君誰與歸。

## 拼音

- yi4 xi1 jing4 kang1 chu1 ， e4 yun4 hui4 zhong1 wei1 。
- yan2 jin4 chi2 bian1 bei4 ， chang2 qu1 lai2 jian4 er2 。
- tang2 tang2 dao3 jing1 que4 ， bai3 wan4 hu1 gu3 pi2 。
- tian1 di4 wei2 gai3 se4 ， ri4 yue4 qing2 hui4 mi2 。
- dang1 ning2 you2 wei4 wu4 ， cong1 ming2 zao1 bi4 qi1 。
- liu4 zei2 jiu3 pan2 jie2 ， ru2 shan1 yi4 mo4 yi2 。
- gu4 ren2 chen2 fu1 zi3 ， zhong1 □□ gen1 zi1 。
- fu3 bi4 xi1 ji1 hui4 ， huo4 duan1 liang2 zai4 zi1 。
- wu2 chai2 mu4 hou4 ze2 ， dian1 wei1 he2 fu2 chi2 。
- bu4 wen2 wang2 zhu2 xian2 ， jue2 dou4 you2 bu4 yi1 。
- shu1 cheng2 shu4 qian1 yan2 ， hui1 han4 jie2 ru2 fei1 。
- ming2 chao2 fu2 que4 xia4 ， ru2 guan1 xi1 xiang1 sui2 。
- zhong3 li3 duo2 bing1 quan2 ， fen4 tong4 she4 ji4 wei1 。
- bao4 shu1 zai4 yi4 que4 ， tong4 ku1 sheng1 you2 bei1 。
- tian1 yi4 nan2 ju4 hui2 ， ren2 xin1 □□ li2 。
- shi2 yong1 zi4 xiong1 bao4 ， zong4 bing1 yu4 tu2 zhi1 。
- ma3 qian2 sen1 li4 ren4 ， ci3 shi2 ming4 chui2 si1 。
- yao4 ling3 liang3 bu2 gu4 ， xiang1 shi4 qing2 yi2 yi2 。
- hu3 kou3 jin3 huo4 tuo1 ， hao3 jue2 an1 neng2 mi2 。
- e2 qi3 gu4 xiang1 qing2 ， ge4 gui1 tian1 yi4 ya2 。
- zhuang4 zai1 ou1 yang2 sheng1 ， she3 sheng1 cheng2 suo3 yi2 。
- sheng4 zhu3 tu2 xing1 fu4 ， zhong1 cheng2 meng2 zhu1 yi2 。
- chen2 xin1 qing3 zi4 ze2 ， shu1 jie2 lu4 qi2 yi2 。
- jun1 hu1 si3 bu4 wang2 ， quan2 rang3 zeng1 guang1 hui1 。
- hun2 qi4 zhong1 qing4 yun2 ， ti3 po4 zheng1 ling2 zhi1 。
- yan2 yan2 ying1 lie4 zai4 ， zhao1 zhao1 xing1 dou3 chui2 。
- lan2 si3 ze2 liu2 fang1 ， bao4 si3 ze2 liu2 pi2 。
- nan2 er2 tang3 de2 si3 ， qi2 si3 gan1 ru2 yi2 。
- jun1 si3 yu2 sheng1 rong2 ， wo3 sheng1 tan4 xi1 wei2 。
- jiu3 yuan2 ru2 ke3 zuo4 ， wei1 jun1 shui2 yu3 gui1 。

## 注释

## 译文

## 赏析
