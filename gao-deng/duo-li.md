---
id: gao-deng-duo-li
title: 多丽
titlePinyin: duo1 li4
titleSlug: duo-li
author: 高登
authorPinyin: gao1 deng1
authorSlug: gao-deng
dynasty: 宋
dynastyPinyin: song4
dynastySlug: song
tags: []
---

## 正文

- 人间世，偶然攘臂来游。
- 何须恁、乾坤角抵，又成冷笑俳优。
- 且宽心、待他天命，谩鼓舌、夸吾人谋。
- 李广不侯，刘蕡未第，千年公论合谁羞。
- 往矣瓦飘无意，甑堕懒回头。
- 真堪笑，直钩论议，圆枘机筹。
- 幸斯道、元无得丧，壮心岂有沈浮。
- 好温存、困中节概，莫冷落、穷里风流。
- 酒滴珍珠，饭钞云子，醉饱卧信缘休。
- 归去也，幅巾谈笑，卒岁且优游。
- 循环事，亡羊须在，失马何忧。

## 拼音

- ren2 jian1 shi4 ， ou3 ran2 rang3 bi4 lai2 you2 。
- he2 xu1 nen4 、 qian2 kun1 jue2 di3 ， you4 cheng2 leng3 xiao4 pai2 you1 。
- qie3 kuan1 xin1 、 dai4 ta1 tian1 ming4 ， man4 gu3 she2 、 kua1 wu2 ren2 mou2 。
- li3 guang3 bu2 hou4 ， liu2 fen2 wei4 di4 ， qian1 nian2 gong1 lun4 he2 shui2 xiu1 。
- wang3 yi3 wa3 piao1 wu2 yi4 ， zeng4 duo4 lan3 hui2 tou2 。
- zhen1 kan1 xiao4 ， zhi2 gou1 lun4 yi4 ， yuan2 rui4 ji1 chou2 。
- xing4 si1 dao4 、 yuan2 wu2 de2 sang4 ， zhuang4 xin1 qi3 you3 shen3 fu2 。
- hao3 wen1 cun2 、 kun4 zhong1 jie2 gai4 ， mo4 leng3 luo4 、 qiong2 li3 feng1 liu2 。
- jiu3 di1 zhen1 zhu1 ， fan4 chao1 yun2 zi0 ， zui4 bao3 wo4 xin4 yuan2 xiu1 。
- gui1 qu4 ye3 ， fu2 jin1 tan2 xiao4 ， zu2 sui4 qie3 you1 you2 。
- xun2 huan2 shi4 ， wang2 yang2 xu1 zai4 ， shi1 ma3 he2 you1 。

## 注释

## 译文

## 赏析
