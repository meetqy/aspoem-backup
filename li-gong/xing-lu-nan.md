---
id: li-gong-xing-lu-nan
title: 行路難
titlePinyin: xing2 lu4 nan2
titleSlug: xing-lu-nan
author: 李龏
authorPinyin: li3 gong1
authorSlug: li-gong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 君不見長安城北渭橋邊，長安惡少不少錢。
- 飛窗複道傳頭飲，金鯨瀉酒如飛泉。
- 春風細雨走馬去，鳴鞭晚出章臺路。
- 半垂衫袖揖金吾，誰道黄金如糞土。
- 床頭黄金盡，中門爲異域。
- 骨肉且不顧，促刺復促刺。
- 世路有趨競，人無一定顔。
- 何處是平地，暗水自波瀾。
- 君不見建章宮中金明枝，春花落盡蜂不窺。
- 雙輪晚上銅梁雪，當春對酒不須疑。
- 行路難，君好看。

## 拼音

- jun1 bu2 jian4 chang2 an1 cheng2 bei3 wei4 qiao2 bian1 ， chang2 an1 e4 shao3 bu4 shao3 qian2 。
- fei1 chuang1 fu4 dao4 chuan2 tou2 yin3 ， jin1 jing1 xie4 jiu3 ru2 fei1 quan2 。
- chun1 feng1 xi4 yu3 zou3 ma3 qu4 ， ming2 bian1 wan3 chu1 zhang1 tai2 lu4 。
- ban4 chui2 shan1 xiu4 yi1 jin1 wu2 ， shui2 dao4 huang2 jin1 ru2 fen4 tu3 。
- chuang2 tou2 huang2 jin1 jin4 ， zhong1 men2 wei2 yi4 yu4 。
- gu3 rou4 qie3 bu2 gu4 ， cu4 ci4 fu4 cu4 ci4 。
- shi4 lu4 you3 qu1 jing4 ， ren2 wu2 yi2 ding4 yan2 。
- he2 chu3 shi4 ping2 di4 ， an4 shui3 zi4 bo1 lan2 。
- jun1 bu2 jian4 jian4 zhang1 gong1 zhong1 jin1 ming2 zhi1 ， chun1 hua1 luo4 jin4 feng1 bu4 kui1 。
- shuang1 lun2 wan3 shang4 tong2 liang2 xue3 ， dang1 chun1 dui4 jiu3 bu4 xu1 yi2 。
- xing2 lu4 nan2 ， jun1 hao3 kan4 。

## 注释

## 译文

## 赏析
