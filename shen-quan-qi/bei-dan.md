---
id: shen-quan-qi-bei-dan
title: 被彈
titlePinyin: bei4 dan4
titleSlug: bei-dan
author: 沈佺期
authorPinyin: shen3 quan2 qi1
authorSlug: shen-quan-qi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 知人昔不易，舉非貴易失。
- 爾何按國章，無罪見呵叱。
- 平生守直道，遂爲衆所嫉。
- 少以文作吏，手不曾開律。
- 一旦法相持，荒忙意如漆。
- 幼子雙囹圄，老夫一念室。
- 昆弟兩三人，相次俱囚桎。
- 萬鑠當衆怒，千謗無片實。
- 庶以白黑讒，顯此涇渭質。
- 劾吏何咆哮，晨夜聞撲抶。
- 事間拾虛證，理外存枉筆。
- 懷痛不見伸，抱冤竟難悉。
- 窮囚多垢膩，愁坐饒蟣虱。
- 三日唯一飯，兩旬不再櫛。
- 是時盛夏中，暵赫多瘵疾。
- 瞪目眠欲閉，暗嗚氣不出。
- 有風自扶搖，鼓蕩無倫匹。
- 安得吹浮雲，令我見白日。

## 拼音

- zhi1 ren2 xi1 bu2 yi4 ， ju3 fei1 gui4 yi4 shi1 。
- er3 he2 an4 guo2 zhang1 ， wu2 zui4 jian4 he1 chi4 。
- ping2 sheng1 shou3 zhi2 dao4 ， sui4 wei2 zhong4 suo3 ji2 。
- shao3 yi3 wen2 zuo4 li4 ， shou3 bu4 ceng2 kai1 lü4 。
- yi2 dan4 fa3 xiang4 chi2 ， huang1 mang2 yi4 ru2 qi1 。
- you4 zi3 shuang1 ling2 yu3 ， lao3 fu1 yi2 nian4 shi4 。
- kun1 di4 liang3 san1 ren2 ， xiang1 ci4 ju4 qiu2 zhi4 。
- wan4 shuo4 dang1 zhong4 nu4 ， qian1 bang4 wu2 pian4 shi2 。
- shu4 yi3 bai2 hei1 chan2 ， xian3 ci3 jing1 wei4 zhi4 。
- he2 li4 he2 pao2 xiao4 ， chen2 ye4 wen2 pu1 chi4 。
- shi4 jian4 shi2 xu1 zheng4 ， li3 wai4 cun2 wang3 bi3 。
- huai2 tong4 bu2 jian4 shen1 ， bao4 yuan1 jing4 nan2 xi1 。
- qiong2 qiu2 duo1 gou4 ni4 ， chou2 zuo4 rao2 ji3 shi1 。
- san1 ri4 wei2 yi1 fan4 ， liang3 xun2 bu2 zai4 zhi4 。
- shi4 shi2 sheng4 xia4 zhong1 ， han4 he4 duo1 zhai4 ji2 。
- deng4 mu4 mian2 yu4 bi4 ， an4 wu1 qi4 bu4 chu1 。
- you3 feng1 zi4 fu2 yao2 ， gu3 dang4 wu2 lun2 pi3 。
- an1 de2 chui1 fu2 yun2 ， ling4 wo3 jian4 bai2 ri4 。

## 注释

## 译文

## 赏析
