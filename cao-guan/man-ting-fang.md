---
id: cao-guan-man-ting-fang
title: 满庭芳
titlePinyin: man3 ting2 fang1
titleSlug: man-ting-fang
author: 曹冠
authorPinyin: cao2 guan1
authorSlug: cao-guan
dynasty: 宋
dynastyPinyin: song4
dynastySlug: song
tags: []
---

## 正文

- 榴艳喷红，槐阴凝绿，薰风初扇微凉。
- 新荷舒盖，翠色映波光。
- 时见金鳞戏跃，听莺声、巧啭垂杨。
- 谁知我，身闲无累，对景自襄羊。
- 南堂。
- 清昼永，瑶琴横膝，芸帙披香。
- 负气冲牛斗，操凛冰霜。
- 吟笔通神掣电，乘高兴、鲸吸飞觞。
- 情何憾，君亲未报，功业志难忘。

## 拼音

- liu2 yan4 pen1 hong2 ， huai2 yin1 ning2 lü4 ， xun1 feng1 chu1 shan4 wei1 liang2 。
- xin1 he2 shu1 gai4 ， cui4 se4 ying4 bo1 guang1 。
- shi2 jian4 jin1 lin2 xi4 yue4 ， ting1 ying1 sheng1 、 qiao3 zhuan4 chui2 yang2 。
- shui2 zhi1 wo3 ， shen1 xian2 wu2 lei4 ， dui4 jing3 zi4 xiang1 yang2 。
- nan2 tang2 。
- qing1 zhou4 yong3 ， yao2 qin2 heng2 xi1 ， yun2 zhi4 pi1 xiang1 。
- fu4 qi4 chong1 niu2 dou3 ， cao1 lin3 bing1 shuang1 。
- yin2 bi3 tong1 shen2 che4 dian4 ， cheng2 gao1 xing4 、 jing1 xi1 fei1 shang1 。
- qing2 he2 han4 ， jun1 qin1 wei4 bao4 ， gong1 ye4 zhi4 nan2 wang4 。

## 注释

## 译文

## 赏析
