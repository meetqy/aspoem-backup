---
id: cao-guan-shao-bian
title: 哨遍
titlePinyin: shao4 bian4
titleSlug: shao-bian
author: 曹冠
authorPinyin: cao2 guan1
authorSlug: cao-guan
dynasty: 宋
dynastyPinyin: song4
dynastySlug: song
tags: []
---

## 正文

- 壬戍孟秋，苏子夜游，赤壁舟轻漾。
- 观水光、弥渺接遥天，月出於东山之上。
- 与客同，清欢扣舷歌咏，开怀饮酒情酣畅。
- 如羽化登仙，乘风独立，飘然遗世高尚。
- 客吹箫、音韵远悠扬。
- 怨慕舞潜蛟、动凄凉。
- 自古英雄，孟德周郎。
- 旧踪可想。
- 噫，水与月兮，逝者如斯曷尝往。
- 变化如一瞬，盈虚兮、莫消长。
- 自不变而观，物我无尽，何须感物兴悲怅。
- 夫天地之间，物各有主，惟同风月清赏。
- 念江山美景岂可量。
- 吾与子、乐之兴徜徉。
- 听江渚、樵歌渔唱。
- □侣鱼虾、友麋鹿，举匏尊相劝，人生堪笑，蜉蝣一梦，且纵扁舟放浪。
- 戏将坡赋度新声，试写高怀，自娱闲旷。

## 拼音

- ren2 shu4 meng4 qiu1 ， su1 zi3 ye4 you2 ， chi4 bi4 zhou1 qing1 yang4 。
- guan1 shui3 guang1 、 mi2 miao3 jie1 yao2 tian1 ， yue4 chu1 wu1 dong1 shan1 zhi1 shang4 。
- yu3 ke4 tong2 ， qing1 huan1 kou4 xian2 ge1 yong3 ， kai1 huai2 yin3 jiu3 qing2 han1 chang4 。
- ru2 yu3 hua4 deng1 xian1 ， cheng2 feng1 du2 li4 ， piao1 ran2 yi2 shi4 gao1 shang4 。
- ke4 chui1 xiao1 、 yin1 yun4 yuan3 you1 yang2 。
- yuan4 mu4 wu3 qian2 jiao1 、 dong4 qi1 liang2 。
- zi4 gu3 ying1 xiong2 ， meng4 de2 zhou1 lang2 。
- jiu4 zong1 ke3 xiang3 。
- yi1 ， shui3 yu3 yue4 xi1 ， shi4 zhe3 ru2 si1 he2 chang2 wang3 。
- bian4 hua4 ru2 yi2 shun4 ， ying2 xu1 xi1 、 mo4 xiao1 chang2 。
- zi4 bu2 bian4 er2 guan1 ， wu4 wo3 wu2 jin4 ， he2 xu1 gan3 wu4 xing1 bei1 chang4 。
- fu1 tian1 di4 zhi1 jian1 ， wu4 ge4 you3 zhu3 ， wei2 tong2 feng1 yue4 qing1 shang3 。
- nian4 jiang1 shan1 mei3 jing3 qi3 ke3 liang2 。
- wu2 yu3 zi3 、 le4 zhi1 xing1 chang2 yang2 。
- ting1 jiang1 zhu3 、 qiao2 ge1 yu2 chang4 。
- □ lü3 yu2 xia1 、 you3 mi2 lu4 ， ju3 pao2 zun1 xiang1 quan4 ， ren2 sheng1 kan1 xiao4 ， fu2 you2 yi2 meng4 ， qie3 zong4 pian1 zhou1 fang4 lang4 。
- xi4 jiang1 po1 fu4 du4 xin1 sheng1 ， shi4 xie3 gao1 huai2 ， zi4 yu2 xian2 kuang4 。

## 注释

## 译文

## 赏析
