---
id: cao-guan-lan-ling-wang
title: 兰陵王
titlePinyin: lan2 ling2 wang2
titleSlug: lan-ling-wang
author: 曹冠
authorPinyin: cao2 guan1
authorSlug: cao-guan
dynasty: 宋
dynastyPinyin: song4
dynastySlug: song
tags: []
---

## 正文

- 晚云碧。
- 松巘飞泉翠滴。
- 双鱼畔、疑是永和，曲水流觞旧风物。
- 波光映山色。
- 时见轻鸥出没。
- 壶天邃，修竹翠阴，虚籁吟风更幽寂。
- 登临兴何极。
- 上烟际危亭，彩笔题石。
- 山中猿鹤应相识。
- 对远景舒啸，壮怀豪逸。
- 刘郎何在玩石刻。
- 感往事陈迹。
- 还忆。
- 少年日。
- 帅旗鼓文场，轩冕京国。
- 如今老大机心息。
- 有陶令秫酒，谢公山屐。
- 闲来潭洞，醉皓月，弄横笛。

## 拼音

- wan3 yun2 bi4 。
- song1 yan3 fei1 quan2 cui4 di1 。
- shuang1 yu2 pan4 、 yi2 shi4 yong3 he2 ， qu1 shui3 liu2 shang1 jiu4 feng1 wu4 。
- bo1 guang1 ying4 shan1 se4 。
- shi2 jian4 qing1 ou1 chu1 mei2 。
- hu2 tian1 sui4 ， xiu1 zhu2 cui4 yin1 ， xu1 lai4 yin2 feng1 geng4 you1 ji4 。
- deng1 lin2 xing1 he2 ji2 。
- shang4 yan1 ji4 wei1 ting2 ， cai3 bi3 ti2 shi2 。
- shan1 zhong1 yuan2 he4 ying4 xiang1 shi2 。
- dui4 yuan3 jing3 shu1 xiao4 ， zhuang4 huai2 hao2 yi4 。
- liu2 lang2 he2 zai4 wan2 shi2 ke4 。
- gan3 wang3 shi4 chen2 ji4 。
- hai2 yi4 。
- shao4 nian2 ri4 。
- shuai4 qi2 gu3 wen2 chang3 ， xuan1 mian3 jing1 guo2 。
- ru2 jin1 lao3 da4 ji1 xin1 xi1 。
- you3 tao2 ling4 shu2 jiu3 ， xie4 gong1 shan1 ji1 。
- xian2 lai2 tan2 dong4 ， zui4 hao4 yue4 ， nong4 heng2 di2 。

## 注释

## 译文

## 赏析
