---
id: cao-guan-han-bi-ting-qi-yi
title: 涵碧亭  其一
titlePinyin: han2 bi4 ting2     qi2 yi1
titleSlug: han-bi-ting-qi-yi
author: 曹冠
authorPinyin: cao2 guan1
authorSlug: cao-guan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 翠巖森秀爽，蟠結混沌初。
- 唐朝遇藻鑑，勝景方發舒。
- 飛泉注碧潭，流觴繞雙魚。
- 烟霏足奇態，雅稱幽人居。
- 劉郎賦丹青，詩思尚有餘。
- 使其親拭目，發興當何如。
- 年來頗湮厄，亭館幾邱墟。
- 寺僧殺風景，古木半剪除。
- 騷人罷登臨，過客徒欷歔。
- 物理不終否，蓬藋新芟鋤。
- 松篁亦欣榮，垂條再扶疏。
- 伊余事幽討，徙倚聊與娛。
- 寄傲引壺觴，招隠携琴書。
- 涓辰此卜築，何羨諸葛廬。

## 拼音

- cui4 yan2 sen1 xiu4 shuang3 ， pan2 jie2 hun4 dun4 chu1 。
- tang2 chao2 yu4 zao3 jian4 ， sheng4 jing3 fang1 fa1 shu1 。
- fei1 quan2 zhu4 bi4 tan2 ， liu2 shang1 rao4 shuang1 yu2 。
- yan1 fei1 zu2 qi2 tai4 ， ya3 cheng1 you1 ren2 ju1 。
- liu2 lang2 fu4 dan1 qing1 ， shi1 si1 shang4 you3 yu2 。
- shi3 qi2 qin1 shi4 mu4 ， fa1 xing1 dang1 he2 ru2 。
- nian2 lai2 po1 yan1 e4 ， ting2 guan3 ji1 qiu1 xu1 。
- si4 seng1 sha1 feng1 jing3 ， gu3 mu4 ban4 jian3 chu2 。
- sao1 ren2 ba4 deng1 lin2 ， guo4 ke4 tu2 xi1 xu1 。
- wu4 li3 bu4 zhong1 fou3 ， peng2 diao4 xin1 shan1 chu2 。
- song1 huang2 yi4 xin1 rong2 ， chui2 tiao2 zai4 fu2 shu1 。
- yi1 yu2 shi4 you1 tao3 ， xi3 yi3 liao2 yu3 yu2 。
- ji4 ao4 yin3 hu2 shang1 ， zhao1 yin3 xie2 qin2 shu1 。
- juan1 chen2 ci3 bu3 zhu4 ， he2 xian4 zhu1 ge3 lu2 。

## 注释

## 译文

## 赏析
