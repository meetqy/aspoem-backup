---
id: zhao-tuan-fei-chang-xing
title: 廢長行
titlePinyin: fei4 chang2 xing2
titleSlug: fei-chang-xing
author: 趙摶
authorPinyin: zhao4 tuan2
authorSlug: zhao-tuan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 紫牙鏤合方如斗，二十四星銜月口。
- 貴人迷此華筵中，運木手交如陣鬬。
- 不算勞神運枯木，且廢爲官恤惸獨。
- 門前有吏嚇孤窮，欲訴門深抱冤哭。
- 耳厭人催坐衙早，纔聞此戲身先到。
- 理人似愛長行心，天下安平多草草。
- 何當化局爲明鏡，挂在高堂辨邪正。
- 何當化子作筆鋒，常在手中行法令。
- 莫令終日迷如此，不治生民負天子。

## 拼音

- zi3 ya2 lou4 he2 fang1 ru2 dou4 ， er4 shi2 si4 xing1 xian2 yue4 kou3 。
- gui4 ren2 mi2 ci3 hua2 yan2 zhong1 ， yun4 mu4 shou3 jiao1 ru2 zhen4 dou4 。
- bu2 suan4 lao2 shen2 yun4 ku1 mu4 ， qie3 fei4 wei2 guan1 xu4 qiong2 du2 。
- men2 qian2 you3 li4 he4 gu1 qiong2 ， yu4 su4 men2 shen1 bao4 yuan1 ku1 。
- er3 yan4 ren2 cui1 zuo4 ya2 zao3 ， cai2 wen2 ci3 xi4 shen1 xian1 dao4 。
- li3 ren2 si4 ai4 chang2 xing2 xin1 ， tian1 xia4 an1 ping2 duo1 cao3 cao3 。
- he2 dang1 hua4 ju2 wei2 ming2 jing4 ， gua4 zai4 gao1 tang2 bian4 xie2 zheng4 。
- he2 dang1 hua4 zi0 zuo4 bi3 feng1 ， chang2 zai4 shou3 zhong1 hang2 fa3 ling4 。
- mo4 ling4 zhong1 ri4 mi2 ru2 ci3 ， bu2 zhi4 sheng1 min2 fu4 tian1 zi3 。

## 注释

## 译文

## 赏析
