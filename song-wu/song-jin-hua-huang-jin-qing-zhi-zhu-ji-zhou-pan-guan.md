---
id: song-wu-song-jin-hua-huang-jin-qing-zhi-zhu-ji-zhou-pan-guan
title: 送金華黄晉卿之諸暨州判官
titlePinyin: song4 jin1 hua2 huang2 jin4 qing1 zhi1 zhu1 ji4 zhou1 pan4 guan1
titleSlug: song-jin-hua-huang-jin-qing-zhi-zhu-ji-zhou-pan-guan
author: 宋無
authorPinyin: song4 wu2
authorSlug: song-wu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 夫子今衡鑒，斯文屬在茲。
- 擅場年鼎盛，抱業器瓌奇。
- 鶚薦嶄頭角，鶑遷奮羽儀。
- 詞源傾渤澥，筆陣偃蛟螭。
- 太極鈎深賦，先儒射策辭。
- 秋闈前决勝，春榜後名馳。
- 激切波瀾立，鎸鑱物象危。
- 光芒牛斗宿，標格鳳凰池。
- 袍色宮花稱，才華制草宜。
- 馬驕曾杏苑，臚唱果丹墀。
- 王事勤州佐，官聯逼郡麾。
- 談經猶寶地，視篆必瓜期。
- 漸覺要章寵，徐看利澤施。
- 治應黄霸最，民定邵棠思。
- 郢雪聆高調，郇雲喜近披。
- 晚陪靈運屐，早訪董生帷。
- 梓匠寧辭斵，樗材忝辱知。
- 塵凡勞點化，傳玩指瑕疵。
- 我自哀王粲，伊誰說項斯。
- 碧山招未隠，白髪病相欺。
- 歲晏空江急，風迴落木悲。
- 雨來孤枕夜，夢別故人時。
- 留滯飄蓬梗，攀援折桂枝。
- 願言多善政，尚得播聲詩。

## 拼音

- fu1 zi3 jin1 heng2 jian4 ， si1 wen2 shu3 zai4 zi1 。
- shan4 chang3 nian2 ding3 sheng4 ， bao4 ye4 qi4 gui1 qi2 。
- e4 jian4 zhan3 tou2 jiao3 ， ying1 qian1 fen4 yu3 yi2 。
- ci2 yuan2 qing1 bo2 xie4 ， bi3 zhen4 yan3 jiao1 chi1 。
- tai4 ji2 gou1 shen1 fu4 ， xian1 ru2 she4 ce4 ci2 。
- qiu1 wei2 qian2 jue2 sheng4 ， chun1 bang3 hou4 ming2 chi2 。
- ji1 qie4 bo1 lan2 li4 ， juan1 chan2 wu4 xiang4 wei1 。
- guang1 mang2 niu2 dou4 su4 ， biao1 ge2 feng4 huang2 chi2 。
- pao2 se4 gong1 hua1 cheng1 ， cai2 hua2 zhi4 cao3 yi2 。
- ma3 jiao1 ceng2 xing4 yuan4 ， lu2 chang4 guo3 dan1 chi2 。
- wang2 shi4 qin2 zhou1 zuo3 ， guan1 lian2 bi1 jun4 hui1 。
- tan2 jing1 you2 bao3 di4 ， shi4 zhuan4 bi4 gua1 qi1 。
- jian4 jue2 yao4 zhang1 chong3 ， xu2 kan4 li4 ze2 shi1 。
- zhi4 ying1 huang2 ba4 zui4 ， min2 ding4 shao4 tang2 si1 。
- ying3 xue3 ling2 gao1 diao4 ， huan2 yun2 xi3 jin4 pi1 。
- wan3 pei2 ling2 yun4 ji1 ， zao3 fang3 dong3 sheng1 wei2 。
- zi3 jiang4 ning2 ci2 zhuo2 ， chu1 cai2 tian3 ru3 zhi1 。
- chen2 fan2 lao2 dian3 hua4 ， chuan2 wan2 zhi3 xia2 ci1 。
- wo3 zi4 ai1 wang2 can4 ， yi1 shui2 shuo1 xiang4 si1 。
- bi4 shan1 zhao1 wei4 yin3 ， bai2 fa4 bing4 xiang1 qi1 。
- sui4 yan4 kong1 jiang1 ji2 ， feng1 hui2 luo4 mu4 bei1 。
- yu3 lai2 gu1 zhen3 ye4 ， meng4 bie2 gu4 ren2 shi2 。
- liu2 zhi4 piao1 peng2 geng3 ， pan1 yuan2 zhe2 gui4 zhi1 。
- yuan4 yan2 duo1 shan4 zheng4 ， shang4 de2 bo1 sheng1 shi1 。

## 注释

## 译文

## 赏析
