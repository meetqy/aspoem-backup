---
id: song-wu-ji-hai-qiu-huai-nan-ji-ke-zhong-huai-gu-li-peng-you-ji-zhi
title: 己亥秋淮南饑客中懷故里朋遊寄之
titlePinyin: ji3 hai4 qiu1 huai2 nan2 ji1 ke4 zhong1 huai2 gu4 li3 peng2 you2 ji4 zhi1
titleSlug: ji-hai-qiu-huai-nan-ji-ke-zhong-huai-gu-li-peng-you-ji-zhi
author: 宋無
authorPinyin: song4 wu2
authorSlug: song-wu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 行李依吳榜，飄蓬更楚鄉。
- 山川歲云暮，風雨夜何長。
- 此地從兵革，斯民復旱蝗。
- 薦饑懷賑粟，久渴望携漿。
- 船婦爭遺穗，樵童拾棄芒。
- 哭喪多藁葬，征旅少贏糧。
- 豈有災重併，而無戶損傷。
- 一年租幸免，衆口飯誰將。
- 生晚羞干祿，憂時念彼蒼。
- 悲歌思請劍，頹墮輒椎牀。
- 宵枕當寒溜，晨梳候曙光。
- 牧羊人戢戢，放馬草荒荒。
- 木落明秋野，江空月照霜。
- 城烏頭併白，水樹葉先黄。
- 羈客情難遣，朋儕興不忘。
- 投瓊花院內，博塞竹林傍。
- 尚恐詩盟淺，猶嗔吏鞅妨。
- 偏提隨款段，笭箵下滄浪。
- 稍遂田園計，終須蘿薜藏。
- 松筠親戚輩，麋鹿弟兄行。
- 春寺尋暄暖，晴波泛渺茫。
- 清泉濯足冷，紫菊染巾香。
- 醉任王侯貴，閒辭禮數忙。
- 龐公厭州府，陶令樂柴桑。
- 酬答幽期愜，交游素願償。
- 短章應得附，真賞莫能量。
- 頗似岑參句，多因杜甫揚。
- 流傳千載後，直欲繼前唐。

## 拼音

- xing2 li0 yi1 wu2 bang3 ， piao1 peng2 geng4 chu3 xiang1 。
- shan1 chuan1 sui4 yun2 mu4 ， feng1 yu3 ye4 he2 chang2 。
- ci3 di4 cong2 bing1 ge2 ， si1 min2 fu4 han4 huang2 。
- jian4 ji1 huai2 zhen4 su4 ， jiu3 ke3 wang4 xie2 jiang1 。
- chuan2 fu4 zheng1 yi2 sui4 ， qiao2 tong2 shi2 qi4 mang2 。
- ku1 sang1 duo1 gao3 zang4 ， zheng1 lü3 shao3 ying2 liang2 。
- qi3 you3 zai1 zhong4 bing4 ， er2 wu2 hu4 sun3 shang1 。
- yi4 nian2 zu1 xing4 mian3 ， zhong4 kou3 fan4 shui2 jiang1 。
- sheng1 wan3 xiu1 gan1 lu4 ， you1 shi2 nian4 bi3 cang1 。
- bei1 ge1 si1 qing3 jian4 ， tui2 duo4 zhe2 zhui1 chuang2 。
- xiao1 zhen3 dang1 han2 liu1 ， chen2 shu1 hou4 shu3 guang1 。
- mu4 yang2 ren2 ji2 ji2 ， fang4 ma3 cao3 huang1 huang1 。
- mu4 luo4 ming2 qiu1 ye3 ， jiang1 kong1 yue4 zhao4 shuang1 。
- cheng2 wu1 tou2 bing4 bai2 ， shui3 shu4 ye4 xian1 huang2 。
- ji1 ke4 qing2 nan2 qian3 ， peng2 chai2 xing1 bu2 wang4 。
- tou2 qiong2 hua1 yuan4 nei4 ， bo2 sai1 zhu2 lin2 bang4 。
- shang4 kong3 shi1 meng2 qian3 ， you2 chen1 li4 yang1 fang2 。
- pian1 ti2 sui2 kuan3 duan4 ， ling2 xing3 xia4 cang1 lang4 。
- shao1 sui4 tian2 yuan2 ji4 ， zhong1 xu1 luo2 bi4 cang2 。
- song1 yun2 qin1 qi1 bei4 ， mi2 lu4 di4 xiong0 xing2 。
- chun1 si4 xun2 xuan1 nuan3 ， qing2 bo1 fan4 miao3 mang2 。
- qing1 quan2 zhuo2 zu2 leng3 ， zi3 ju2 ran3 jin1 xiang1 。
- zui4 ren4 wang2 hou2 gui4 ， xian2 ci2 li3 shu4 mang2 。
- pang2 gong1 yan4 zhou1 fu3 ， tao2 ling4 le4 chai2 sang1 。
- chou2 da2 you1 qi1 qie4 ， jiao1 you2 su4 yuan4 chang2 。
- duan3 zhang1 ying1 de2 fu4 ， zhen1 shang3 mo4 neng2 liang4 。
- po1 si4 cen2 can1 ju4 ， duo1 yin1 du4 fu3 yang2 。
- liu2 chuan2 qian1 zai4 hou4 ， zhi2 yu4 ji4 qian2 tang2 。

## 注释

## 译文

## 赏析
