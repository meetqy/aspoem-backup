---
id: zhao-bian-he-fan-yu-shi-jian-zeng
title: 和范御史見贈
titlePinyin: he2 fan4 yu4 shi3 jian4 zeng4
titleSlug: he-fan-yu-shi-jian-zeng
author: 趙抃
authorPinyin: zhao4 bian4
authorSlug: zhao-bian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我趨仕途三十春，矹矹求友難其人。
- 相逢探取百一二，變幾不泯磨功名。
- 或言同途行異徑，或始卓犖終因循。
- 或臨利害失趨向，或走勢利遺賤貧。
- 或面盱睢背忌刻，或口仁義心頑嚚。
- 或名公卿節屠隸，或實盜跖文孟荀。
- 澄川倏忽起波浪，平地咫尺生嶙峋。
- 薰蕕蘭芷逐蕭艾，玷纇瓊玖俄砆珉。
- 茲事自古慎所與，傾蓋如舊白頭新。
- 仲尼評友戒損益，故嘗佩服書諸紳。
- 履中蹈道敢不勉，至愚所恃生逢辰。
- 朝廷基扃要扶助，天子堯舜聖且仁。
- 焦勞汲汲納讜議，風憲思得御史真。
- 翰林鉅公不識面，誤以愚者名上陳。
- 至和改元秋九月，詔書曉落長淮濱。
- 孤貧自省預臺選，無意顧藉家與身。
- 直期賢用不肖斥，忠邪路判如越秦。
- 頻章累疏辨得失，上前往往嬰龍鱗。
- 時吾貫之日聯句，玉樹欲使蒹葭親。
- 爲憐出處共本末，未始氣味殊甘辛。
- 忠言鯁議不我間，開誠待我逾天倫。
- 螭頭連登拜白簡，豸角對拱朝紫宸。
- 雕盤隼擊雪霜凜，豺狼奔北窮狐㕙。
- 九重上報不惜死，豈復讒口防狺狺。
- 避嫌歲滿體當去，柬南亟請辭天闉。
- 俞音分得郡印綬，毗陵地與桐廬隣。
- 潁清淮淥榜舟過，橘黄酒白鱸魚珍。
- 兒童共遊競嗟賞，閭里故老相歡欣。
- 皇恩過家許上冢，我輩榮華事欲均。
- 得公長篇三四讀，正似觀海無涯津。
- 測量不可何以報，贈公歲久如松筠。

## 拼音

- wo3 qu1 shi4 tu2 san1 shi2 chun1 ， wu4 wu4 qiu2 you3 nan2 qi2 ren2 。
- xiang1 feng2 tan4 qu3 bai3 yi1 er4 ， bian4 ji1 bu4 min3 mo2 gong1 ming2 。
- huo4 yan2 tong2 tu2 xing2 yi4 jing4 ， huo4 shi3 zhuo2 luo4 zhong1 yin1 xun2 。
- huo4 lin2 li4 hai4 shi1 qu1 xiang4 ， huo4 zou3 shi4 li4 yi2 jian4 pin2 。
- huo4 mian4 xu1 sui1 bei4 ji4 ke4 ， huo4 kou3 ren2 yi4 xin1 wan2 yin2 。
- huo4 ming2 gong1 qing1 jie2 tu2 li4 ， huo4 shi2 dao4 zhi2 wen2 meng4 xun2 。
- cheng2 chuan1 shu1 hu1 qi3 bo1 lang4 ， ping2 di4 zhi3 chi3 sheng1 lin2 xun2 。
- xun1 you2 lan2 zhi3 zhu2 xiao1 ai4 ， dian4 lei4 qiong2 jiu3 e2 fu1 min2 。
- zi1 shi4 zi4 gu3 shen4 suo3 yu3 ， qing1 gai4 ru2 jiu4 bai2 tou2 xin1 。
- zhong4 ni2 ping2 you3 jie4 sun3 yi4 ， gu4 chang2 pei4 fu2 shu1 zhu1 shen1 。
- lü3 zhong1 dao3 dao4 gan3 bu4 mian3 ， zhi4 yu2 suo3 shi4 sheng1 feng2 chen2 。
- chao2 ting2 ji1 jiong1 yao4 fu2 zhu4 ， tian1 zi3 yao2 shun4 sheng4 qie3 ren2 。
- jiao1 lao2 ji2 ji2 na4 dang3 yi4 ， feng1 xian4 si1 de2 yu4 shi3 zhen1 。
- han4 lin2 ju4 gong1 bu4 shi2 mian4 ， wu4 yi3 yu2 zhe3 ming2 shang4 chen2 。
- zhi4 he2 gai3 yuan2 qiu1 jiu3 yue4 ， zhao4 shu1 xiao3 luo4 chang2 huai2 bin1 。
- gu1 pin2 zi4 xing3 yu4 tai2 xuan3 ， wu2 yi4 gu4 jie4 jia1 yu3 shen1 。
- zhi2 qi1 xian2 yong4 bu2 xiao4 chi4 ， zhong1 xie2 lu4 pan4 ru2 yue4 qin2 。
- bin1 zhang1 lei4 shu1 bian4 de2 shi1 ， shang4 qian2 wang3 wang3 ying1 long2 lin2 。
- shi2 wu2 guan4 zhi1 ri4 lian2 ju4 ， yu4 shu4 yu4 shi3 jian1 jia1 qin1 。
- wei2 lian2 chu1 chu3 gong4 ben3 mo4 ， wei4 shi3 qi4 wei4 shu1 gan1 xin1 。
- zhong1 yan2 geng3 yi4 bu4 wo3 jian4 ， kai1 cheng2 dai4 wo3 yu2 tian1 lun2 。
- chi1 tou2 lian2 deng1 bai4 bai2 jian3 ， zhi4 jiao3 dui4 gong3 chao2 zi3 chen2 。
- diao1 pan2 sun3 ji1 xue3 shuang1 lin3 ， chai2 lang2 ben1 bei3 qiong2 hu2 㕙。
- jiu3 chong2 shang4 bao4 bu4 xi1 si3 ， qi3 fu4 chan2 kou3 fang2 yin2 yin2 。
- bi4 xian2 sui4 man3 ti3 dang1 qu4 ， jian3 nan2 ji2 qing3 ci2 tian1 yin1 。
- yu2 yin1 fen1 de0 jun4 yin4 shou4 ， pi2 ling2 di4 yu3 tong2 lu2 lin2 。
- ying3 qing1 huai2 lu4 bang3 zhou1 guo4 ， ju2 huang2 jiu3 bai2 lu2 yu2 zhen1 。
- er2 tong2 gong4 you2 jing4 jie1 shang3 ， lü2 li3 gu4 lao3 xiang1 huan1 xin1 。
- huang2 en1 guo4 jia1 xu1 shang4 zhong3 ， wo3 bei4 rong2 hua2 shi4 yu4 jun1 。
- de2 gong1 chang2 pian1 san1 si4 du2 ， zheng4 si4 guan1 hai3 wu2 ya2 jin1 。
- ce4 liang2 bu4 ke3 he2 yi3 bao4 ， zeng4 gong1 sui4 jiu3 ru2 song1 yun2 。

## 注释

## 译文

## 赏析
