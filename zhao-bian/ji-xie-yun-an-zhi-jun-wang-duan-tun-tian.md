---
id: zhao-bian-ji-xie-yun-an-zhi-jun-wang-duan-tun-tian
title: 寄謝雲安知軍王端屯田
titlePinyin: ji4 xie4 yun2 an1 zhi1 jun1 wang2 duan1 tun2 tian2
titleSlug: ji-xie-yun-an-zhi-jun-wang-duan-tun-tian
author: 趙抃
authorPinyin: zhao4 bian4
authorSlug: zhao-bian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 舊邦逢朐䏰，靈地接岷峨。
- 住嶺排烟火，懸巖引薜蘿。
- 雨花疑錦濯，晴水甚藍挼。
- 遠地之官去，孤舟走嶮拕。
- 出麾無一事，傾蓋首相過。
- 幸不愚煩外，欣承議論多。
- 春光千騎駿，天色百城和。
- 賞物樓新構，鎸文石旋磨。
- 爲時即慷慨，得友盛吟哦。
- 世重黄金諾，人傳白雪歌。
- 投壺傾立馬，飛鏑屢鳴鼉。
- 局戰犀敲玉，杯歡亂酌螺。
- 坐來風入袂，歸去月流波。
- 我愧才疏拙，生微術揣摩。
- 主容勤勞徠，行色覺蹉跎。
- 匪用詩爲好，離懷可奈何。

## 拼音

- jiu4 bang1 feng2 qu2 䏰， ling2 di4 jie1 min2 e2 。
- zhu4 ling3 pai2 yan1 huo3 ， xuan2 yan2 yin3 bi4 luo2 。
- yu3 hua1 yi2 jin3 zhuo2 ， qing2 shui3 shen4 lan2 ruo2 。
- yuan3 di4 zhi1 guan1 qu4 ， gu1 zhou1 zou3 xian3 tuo1 。
- chu1 hui1 wu2 yi2 shi4 ， qing1 gai4 shou3 xiang4 guo4 。
- xing4 bu4 yu2 fan2 wai4 ， xin1 cheng2 yi4 lun4 duo1 。
- chun1 guang1 qian1 qi2 jun4 ， tian1 se4 bai3 cheng2 he2 。
- shang3 wu4 lou2 xin1 gou4 ， juan1 wen2 shi2 xuan2 mo2 。
- wei2 shi2 ji2 kang1 kai3 ， de2 you3 sheng4 yin2 e2 。
- shi4 zhong4 huang2 jin1 nuo4 ， ren2 chuan2 bai2 xue3 ge1 。
- tou2 hu2 qing1 li4 ma3 ， fei1 di2 lü3 ming2 tuo2 。
- ju2 zhan4 xi1 qiao1 yu4 ， bei1 huan1 luan4 zhuo2 luo2 。
- zuo4 lai2 feng1 ru4 mei4 ， gui1 qu4 yue4 liu2 bo1 。
- wo3 kui4 cai2 shu1 zhuo1 ， sheng1 wei1 shu4 chuai3 mo2 。
- zhu3 rong2 qin2 lao2 lai2 ， xing2 se4 jue2 cuo1 tuo2 。
- fei3 yong4 shi1 wei2 hao3 ， li2 huai2 ke3 nai4 he2 。

## 注释

## 译文

## 赏析
