---
id: zhao-bian-ci-yun-fan-zu-an-xiu-cai-lian-li-mu
title: 次韻樊祖安秀才連理木
titlePinyin: ci4 yun4 fan2 zu3 an1 xiu4 cai0 lian2 li3 mu4
titleSlug: ci-yun-fan-zu-an-xiu-cai-lian-li-mu
author: 趙抃
authorPinyin: zhao4 bian4
authorSlug: zhao-bian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 吾觀樊生者，氣燄凌雲霄。
- 逢人肆議論，芬馥蘭與椒。
- 去年應秋詔，入貢天子朝。
- 南宮擯不收，歸迹如蓬飄。
- 長途病憔悴，舊里門蕭條。
- 今時賤未用，無計逃誚嘲。
- 昨日升吾堂，出詩振瓊瑶。
- 自云世儒學，其胄來遥遥。
- 異哉先冢上，有木名百僚。
- 一根初兩幹，幹木仍駢交。
- 茂育三十稔，曷爲風霜凋。
- 材奇固得地，抱合勢已喬。
- 連理古所瑞，於義尤昭昭。
- 奚哉私門中，福壽不可邀。
- 善祥既失效，嘆惋成長謠。
- 吾言異於是，矧世逢虞堯。
- 力爲君子儒，進道忽使消。
- 積德慶厥後，斯木誠非妖。

## 拼音

- wu2 guan1 fan2 sheng1 zhe3 ， qi4 yan4 ling2 yun2 xiao1 。
- feng2 ren2 si4 yi4 lun4 ， fen1 fu4 lan2 yu3 jiao1 。
- qu4 nian2 ying1 qiu1 zhao4 ， ru4 gong4 tian1 zi3 chao2 。
- nan2 gong1 bin4 bu4 shou1 ， gui1 ji4 ru2 peng2 piao1 。
- chang2 tu2 bing4 qiao2 cui4 ， jiu4 li3 men2 xiao1 tiao2 。
- jin1 shi2 jian4 wei4 yong4 ， wu2 ji4 tao2 qiao4 chao2 。
- zuo2 ri4 sheng1 wu2 tang2 ， chu1 shi1 zhen4 qiong2 yao2 。
- zi4 yun2 shi4 ru2 xue2 ， qi2 zhou4 lai2 yao2 yao2 。
- yi4 zai1 xian1 zhong3 shang4 ， you3 mu4 ming2 bai3 liao2 。
- yi4 gen1 chu1 liang3 gan4 ， gan4 mu4 reng2 pian2 jiao1 。
- mao4 yu4 san1 shi2 ren3 ， he2 wei2 feng1 shuang1 diao1 。
- cai2 qi2 gu4 de2 di4 ， bao4 he2 shi4 yi3 qiao2 。
- lian2 li3 gu3 suo3 rui4 ， wu1 yi4 you2 zhao1 zhao1 。
- xi1 zai1 si1 men2 zhong1 ， fu2 shou4 bu4 ke3 yao1 。
- shan4 xiang2 ji4 shi1 xiao4 ， tan4 wan3 cheng2 chang2 yao2 。
- wu2 yan2 yi4 wu1 shi4 ， shen3 shi4 feng2 yu2 yao2 。
- li4 wei2 jun1 zi3 ru2 ， jin4 dao4 hu1 shi3 xiao1 。
- ji1 de2 qing4 jue2 hou4 ， si1 mu4 cheng2 fei1 yao1 。

## 注释

## 译文

## 赏析
