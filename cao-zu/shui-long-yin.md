---
id: cao-zu-shui-long-yin
title: 水龙吟
titlePinyin: shui3 long2 yin2
titleSlug: shui-long-yin
author: 曹组
authorPinyin: cao2 zu3
authorSlug: cao-zu
dynasty: 宋
dynastyPinyin: song4
dynastySlug: song
tags: []
---

## 正文

- 晓天谷雨晴时，翠罗护日轻烟里。
- 酴醿径暖，柳花风淡，千葩浓丽。
- 三月春光，上林池馆，西都花市。
- 看轻盈隐约，何须解语，凝情处、无穷意。
- 金殿筠笼岁贡，最姚黄、一枝娇贵。
- 东风既与花王，芍药须为近侍。
- 歌舞筵中，满装归帽，斜簪云髻。
- 有高情未已，齐烧绛蜡，向阑边醉。

## 拼音

- xiao3 tian1 gu3 yu3 qing2 shi2 ， cui4 luo2 hu4 ri4 qing1 yan1 li3 。
- tu2 mi2 jing4 nuan3 ， liu3 hua1 feng1 dan4 ， qian1 pa1 nong2 li4 。
- san1 yue4 chun1 guang1 ， shang4 lin2 chi2 guan3 ， xi1 du1 hua1 shi4 。
- kan4 qing1 ying2 yin3 yue1 ， he2 xu1 jie3 yu3 ， ning2 qing2 chu4 、 wu2 qiong2 yi4 。
- jin1 dian4 yun2 long2 sui4 gong4 ， zui4 yao2 huang2 、 yi4 zhi1 jiao1 gui4 。
- dong1 feng1 ji4 yu3 hua1 wang2 ， shao2 yao4 xu1 wei4 jin4 shi4 。
- ge1 wu3 yan2 zhong1 ， man3 zhuang1 gui1 mao4 ， xie2 zan1 yun2 ji4 。
- you3 gao1 qing2 wei4 yi3 ， qi2 shao1 jiang4 la4 ， xiang4 lan2 bian1 zui4 。

## 注释

## 译文

## 赏析
