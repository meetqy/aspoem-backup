---
id: zheng-xia-zui-weng-xing-zeng-li-shi-chun
title: 醉翁行贈黎師醇
titlePinyin: zui4 weng1 xing2 zeng4 li2 shi1 chun2
titleSlug: zui-weng-xing-zeng-li-shi-chun
author: 鄭俠
authorPinyin: zheng4 xia2
authorSlug: zheng-xia
dynasty: 唐
dynastyPinyin: tang2
dynastySlug: tang
tags: [] 
---

## 正文

- 金峰醉翁七十九，行步龍鍾面黧垢。
- 惟有滿腹奇文章，日月爭新無老醜。
- 頬舌鏘洋言不苟，咳唾成珠須信有。
- 兩眼如星照耀人，見客偏明儼如舊。
- 問翁壯年愛棊酒，邇日還如昔時否。
- 曰予不戰猶好看，日飲常能傾一斗。
- 因持棊酒前就翁，明日壺漿復予就。
- 朱君貧苦亦好奇，接續携持窮清晝。
- 城中遑遑競趨走，覿面草草忘親友。
- 幾人尊爼暫從容，笑傲松篁弄花柳。
- 寧知北郭予三人，繼日相從辰到酉。
- 龎眉皓髪常温然，相見妙齡眉目秀。
- 惜哉才高命蹇成遺滯，四十餘年州縣吏。
- 棄之林野混漁樵，徒使知音動嗟喟。
- 愚聞天道高遠不容人測度，無奈人能樂其樂。
- 故有鼓琴重圍，行歌遺穟。
- 浩然充塞，不以世俗瑣屑累寥廓。
- 愚觀翁之子孫詵詵繩繩，此其後慶爲不薄。
- 世俗母以翁老生輕心，須知此翁頭白面黮而英心義氣，天地不得而銷鑠。

## 拼音

- jin1 feng1 zui4 weng1 qi1 shi2 jiu3 ， xing2 bu4 long2 zhong1 mian4 li2 gou4 。
- wei2 you3 man3 fu4 qi2 wen2 zhang1 ， ri4 yue4 zheng1 xin1 wu2 lao3 chou3 。
- jia2 she2 qiang1 yang2 yan2 bu4 gou3 ， ke2 tuo4 cheng2 zhu1 xu1 xin4 you3 。
- liang3 yan3 ru2 xing1 zhao4 yao4 ren2 ， jian4 ke4 pian1 ming2 yan3 ru2 jiu4 。
- wen4 weng1 zhuang4 nian2 ai4 qi2 jiu3 ， er3 ri4 huan2 ru2 xi1 shi2 fou3 。
- yue1 yu3 bu2 zhan4 you2 hao3 kan4 ， ri4 yin3 chang2 neng2 qing1 yi4 dou3 。
- yin1 chi2 qi2 jiu3 qian2 jiu4 weng1 ， ming2 ri4 hu2 jiang1 fu4 yu3 jiu4 。
- zhu1 jun1 pin2 ku3 yi4 hao4 qi2 ， jie1 xu4 xie2 chi2 qiong2 qing1 zhou4 。
- cheng2 zhong1 huang2 huang2 jing4 qu1 zou3 ， di2 mian4 cao3 cao3 wang4 qin1 you3 。
- ji1 ren2 zun1 zu3 zan4 cong2 rong2 ， xiao4 ao4 song1 huang2 nong4 hua1 liu3 。
- ning2 zhi1 bei3 guo1 yu3 san1 ren2 ， ji4 ri4 xiang1 cong2 chen2 dao4 you3 。
- pang2 mei2 hao4 fa4 chang2 wen1 ran2 ， xiang1 jian4 miao4 ling2 mei2 mu4 xiu4 。
- xi1 zai1 cai2 gao1 ming4 jian3 cheng2 yi2 zhi4 ， si4 shi2 yu2 nian2 zhou1 xian4 li4 。
- qi4 zhi1 lin2 ye3 hun4 yu2 qiao2 ， tu2 shi3 zhi1 yin1 dong4 jie1 kui4 。
- yu2 wen2 tian1 dao4 gao1 yuan3 bu4 rong2 ren2 ce4 du4 ， wu2 nai4 ren2 neng2 le4 qi2 le4 。
- gu4 you3 gu3 qin2 zhong4 wei2 ， xing2 ge1 yi2 sui4 。
- hao4 ran2 chong1 se4 ， bu4 yi3 shi4 su2 suo3 xie4 lei4 liao2 kuo4 。
- yu2 guan1 weng1 zhi1 zi3 sun1 shen1 shen1 sheng2 sheng2 ， ci3 qi2 hou4 qing4 wei2 bu4 bao2 。
- shi4 su2 mu3 yi3 weng1 lao3 sheng1 qing1 xin1 ， xu1 zhi1 ci3 weng1 tou2 bai2 mian4 dan4 er2 ying1 xin1 yi4 qi4 ， tian1 di4 bu4 de2 er2 xiao1 shuo4 。

## 注释

## 译文

## 赏析
