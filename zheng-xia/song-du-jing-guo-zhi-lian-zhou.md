---
id: zheng-xia-song-du-jing-guo-zhi-lian-zhou
title: 送杜靖國知連州
titlePinyin: song4 du4 jing4 guo2 zhi1 lian2 zhou1
titleSlug: song-du-jing-guo-zhi-lian-zhou
author: 鄭俠
authorPinyin: zheng4 xia2
authorSlug: zheng-xia
dynasty: 唐
dynastyPinyin: tang2
dynastySlug: tang
tags: [] 
---

## 正文

- 杜氏世德光無前，聲華行實相輝鮮。
- 蕢之職也在刀匕，親舉罰爵平公筵。
- 預之聞見合左氏，春秋大法因粲然。
- 詩爲郡守稱杜母，南陽之人今尚傳。
- 如晦作相猶民天，忠誠蹇蹇終始全。
- 能令大君思不已，輟瓜奠祭情拳拳。
- 子美大雅三千篇，昭昭勸戒日月懸。
- 其人骨朽邈千祀，至今聞望猶當年。
- 我宋龍興撫嘉運，杜家孫子隨飛奮。
- 坤馬承乾禁掖清，傅霖蘇旱華夷潤。
- 邇来文武百羣中，詵詵杜姓多翹俊。
- 靖國少年即奇絕，雄文常倍千人傑。
- 投書天府一不意，却掃雁蕩不復出。
- 懐材抱道良自珍，售以連城爲折閲。
- 中年不忍自棄置，以蔭調官南海尉。
- 手提頑馘授州將，海盗爲之潜喪氣。
- 塵埃從此免低顔，倏忽十年今擁旆。
- 憶昨建康臨市征，公於吾父爲交承。
- 兒童不敢求見面，卓犖但聽馳英聲。
- 爾後馳驅逾半紀，投荒乃得親君子。
- 孤舟抵岸即登門，見我有悲兼有喜。
- 所悲竄逐萬里来，豺狼得路忠信埋。
- 長？爲我意愴惻，吾未振汝良悠哉。
- 所喜謂我一門吏，一年三黜剛愈鋭。
- 投身湯火何所求，所憂爲君不爲已。
- 况復吾爲汝父執，世契不淺汝吾姪。
- 此邦人物粗熙熙，職司慈明州守德。
- 汝雖投竄實汝福，天子神聖終汝直。
- 丈夫秉德貴不回，窮達自天非汝職。
- 公言令人益慷慨，一接已見真顔色。
- 韶光波逝不暫停，年華兩見新堯歴。
- 可憐情義如一朝，向人睠睠終無極。
- 外臺差注重求材，天子急人方旰昃。
- 丹書鳳口下九霄，捧詔治行何烜赫。
- 昨日紅蕖醉幕賓，今朝皂盖賢州伯。
- 官雖衙尉丞，位乃二千石。
- 羈人無以報恩知，請爲使君申八德。
- 一曰公，心與衡鑑無情同。
- 朔方裴侠號獨立，背公之私無髪容。
- 青州趙琰絕囑託，貴要書来投水中。
- 二曰寛，量須江海爲盎盞。
- 并州陳泰但懐撫，未嘗愠怒形於顔。
- 南陽劉寛抑又甚，蒲鞭示恥犯者難。
- 三曰信，舌端常與心相印。
- 九江宋君每聽政，平旦日中猶不紊。
- 并州郭伋舍野亭，爲與羣兒期到郡。
- 四曰惠，有如雨露時沾漬。
- 光州元忠嘗賑貸，二十五萬恢天施。
- 蜀郡廉范不禁夜，一襦五袴惟民利。
- 五曰清，玉壺在堂中有冰。
- 武昌何遠思律貪，汲井投錢非買名。
- 合浦孟嘗亦無欲，還珠碧淵清所徵。
- 六曰正，端如標表行非徑。
- 北海朱邑雖篤舊，至於枉曲終無聽。
- 東莱楊震畏四知，行不欺幽此爲盛。
- 七曰明，昭如日月東西行。
- 冀州賈琮去帷裳，百姓聞之政自行。
- 雍士李惠善審斷，彈燕坐知禽鳥情。
- 八曰毅，鎮浮静躁温而厲。
- 汴州齊澣非肆刑，清嚴自我人皆治。
- 濠州張福不可犯，以重自持人自畏。
- 此之八德人有一，鳴絃按堵皆千室。
- 能於八者具有之，使君之才非世出。
- 使君有政教，必本之學校。
- 蜀人夷陋卑已甚，文翁之化於今好。
- 使君有詩筆，莫詠閑風月。
- 追還雅頌聲太平，吟詠性情思補闕。
- 使君有車馬，莫賞閑山水。
- 時行郊外問樵耕，民間利病須詳委。
- 莫輕喜，莫輕怒，輕喜於人火上冰，輕怒於人鏡前霧。
- 莫狐疑，莫輕信，狐疑多至敗良謀，輕信定令姦小進。
- 大凡當局常多迷，使君臨事其慎之。
- 倘記愚言用有時，微塵積嶽終有禆。
- 蒼生旱渇天欲雨，異時經濟非公誰。

## 拼音

- du4 shi4 shi4 de2 guang1 wu2 qian2 ， sheng1 hua2 xing2 shi2 xiang1 hui1 xian1 。
- kui4 zhi1 zhi2 ye3 zai4 dao1 bi3 ， qin1 ju3 fa2 jue2 ping2 gong1 yan2 。
- yu4 zhi1 wen2 jian4 he2 zuo3 shi4 ， chun1 qiu1 da4 fa3 yin1 can4 ran2 。
- shi1 wei2 jun4 shou3 cheng1 du4 mu3 ， nan2 yang2 zhi1 ren2 jin1 shang4 chuan2 。
- ru2 hui4 zuo4 xiang1 you2 min2 tian1 ， zhong1 cheng2 jian3 jian3 zhong1 shi3 quan2 。
- neng2 ling4 da4 jun1 si1 bu4 yi3 ， chuo4 gua1 dian4 ji4 qing2 quan2 quan2 。
- zi3 mei3 da4 ya3 san1 qian1 pian1 ， zhao1 zhao1 quan4 jie4 ri4 yue4 xuan2 。
- qi2 ren2 gu3 xiu3 miao3 qian1 si4 ， zhi4 jin1 wen2 wang4 you2 dang1 nian2 。
- wo3 song4 long2 xing1 fu3 jia1 yun4 ， du4 jia1 sun1 zi3 sui2 fei1 fen4 。
- kun1 ma3 cheng2 qian2 jin4 ye4 qing1 ， fu4 lin2 su1 han4 hua2 yi2 run4 。
- er3 lai2 wen2 wu3 bai3 qun2 zhong1 ， shen1 shen1 du4 xing4 duo1 qiao2 jun4 。
- jing4 guo2 shao4 nian2 ji2 qi2 jue2 ， xiong2 wen2 chang2 bei4 qian1 ren2 jie2 。
- tou2 shu1 tian1 fu3 yi2 bu2 yi4 ， que4 sao3 yan4 dang4 bu2 fu4 chu1 。
- huai2 cai2 bao4 dao4 liang2 zi4 zhen1 ， shou4 yi3 lian2 cheng2 wei2 zhe2 yue4 。
- zhong1 nian2 bu4 ren3 zi4 qi4 zhi4 ， yi3 yin1 diao4 guan1 nan2 hai3 wei4 。
- shou3 ti2 wan2 guo2 shou4 zhou1 jiang1 ， hai3 dao4 wei2 zhi1 qian2 sang1 qi4 。
- chen2 ai1 cong2 ci3 mian3 di1 yan2 ， shu1 hu1 shi2 nian2 jin1 yong1 pei4 。
- yi4 zuo2 jian4 kang1 lin2 shi4 zheng1 ， gong1 wu1 wu2 fu4 wei2 jiao1 cheng2 。
- er2 tong2 bu4 gan3 qiu2 jian4 mian4 ， zhuo2 luo4 dan4 ting1 chi2 ying1 sheng1 。
- er3 hou4 chi2 qu1 yu2 ban4 ji4 ， tou2 huang1 nai3 de2 qin1 jun1 zi3 。
- gu1 zhou1 di3 an4 ji2 deng1 men2 ， jian4 wo3 you3 bei1 jian1 you3 xi3 。
- suo3 bei1 cuan4 zhu2 wan4 li3 lai2 ， chai2 lang2 de2 lu4 zhong1 xin4 mai2 。
- chang2 ？ wei2 wo3 yi4 chuang4 ce4 ， wu2 wei4 zhen4 ru3 liang2 you1 zai1 。
- suo3 xi3 wei4 wo3 yi4 men2 li4 ， yi4 nian2 san1 chu4 gang1 yu4 rui4 。
- tou2 shen1 tang1 huo3 he2 suo3 qiu2 ， suo3 you1 wei2 jun1 bu4 wei2 yi3 。
- kuang4 fu4 wu2 wei2 ru3 fu4 zhi2 ， shi4 qi4 bu4 qian3 ru3 wu2 zhi2 。
- ci3 bang1 ren2 wu4 cu1 xi1 xi1 ， zhi2 si1 ci2 ming2 zhou1 shou3 de2 。
- ru3 sui1 tou2 cuan4 shi2 ru3 fu2 ， tian1 zi3 shen2 sheng4 zhong1 ru3 zhi2 。
- zhang4 fu0 bing3 de2 gui4 bu4 hui2 ， qiong2 da2 zi4 tian1 fei1 ru3 zhi2 。
- gong1 yan2 ling4 ren2 yi4 kang1 kai3 ， yi4 jie1 yi3 jian4 zhen1 yan2 se4 。
- shao2 guang1 bo1 shi4 bu2 zan4 ting2 ， nian2 hua2 liang3 jian4 xin1 yao2 li4 。
- ke3 lian2 qing2 yi4 ru2 yi1 chao2 ， xiang4 ren2 juan4 juan4 zhong1 wu2 ji2 。
- wai4 tai2 cha4 zhu4 zhong4 qiu2 cai2 ， tian1 zi3 ji2 ren2 fang1 gan4 ze4 。
- dan1 shu1 feng4 kou3 xia4 jiu3 xiao1 ， peng3 zhao4 zhi4 xing2 he2 xuan1 he4 。
- zuo2 ri4 hong2 qu2 zui4 mu4 bin1 ， jin1 zhao1 zao4 gai4 xian2 zhou1 bo2 。
- guan1 sui1 ya2 wei4 cheng2 ， wei4 nai3 er4 qian1 shi2 。
- ji1 ren2 wu2 yi3 bao4 en1 zhi1 ， qing3 wei2 shi3 jun1 shen1 ba1 de2 。
- yi4 yue1 gong1 ， xin1 yu3 heng2 jian4 wu2 qing2 tong2 。
- shuo4 fang1 pei2 xia2 hao4 du2 li4 ， bei4 gong1 zhi1 si1 wu2 fa4 rong2 。
- qing1 zhou1 zhao4 yan3 jue2 zhu3 tuo1 ， gui4 yao4 shu1 lai2 tou2 shui3 zhong1 。
- er4 yue1 kuan1 ， liang2 xu1 jiang1 hai3 wei2 ang4 zhan3 。
- bing1 zhou1 chen2 tai4 dan4 huai2 fu3 ， wei4 chang2 yun4 nu4 xing2 wu1 yan2 。
- nan2 yang2 liu2 kuan1 yi4 you4 shen4 ， pu2 bian1 shi4 chi3 fan4 zhe3 nan2 。
- san1 yue1 xin4 ， she2 duan1 chang2 yu3 xin1 xiang1 yin4 。
- jiu3 jiang1 song4 jun1 mei3 ting1 zheng4 ， ping2 dan4 ri4 zhong1 you2 bu4 wen3 。
- bing1 zhou1 guo1 ji2 she4 ye3 ting2 ， wei2 yu3 qun2 er2 qi1 dao4 jun4 。
- si4 yue1 hui4 ， you3 ru2 yu3 lu4 shi2 zhan1 zi4 。
- guang1 zhou1 yuan2 zhong1 chang2 zhen4 dai4 ， er4 shi2 wu3 wan4 hui1 tian1 shi1 。
- shu3 jun4 lian2 fan4 bu4 jin1 ye4 ， yi4 ru2 wu3 ku4 wei2 min2 li4 。
- wu3 yue1 qing1 ， yu4 hu2 zai4 tang2 zhong1 you3 bing1 。
- wu3 chang1 he2 yuan3 si1 lü4 tan1 ， ji2 jing3 tou2 qian2 fei1 mai3 ming2 。
- he2 pu3 meng4 chang2 yi4 wu2 yu4 ， huan2 zhu1 bi4 yuan1 qing1 suo3 zhi3 。
- liu4 yue1 zheng4 ， duan1 ru2 biao1 biao3 xing2 fei1 jing4 。
- bei3 hai3 zhu1 yi4 sui1 du3 jiu4 ， zhi4 yu2 wang3 qu3 zhong1 wu2 ting1 。
- dong1 lai2 yang2 zhen4 wei4 si4 zhi1 ， xing2 bu4 qi1 you1 ci3 wei2 sheng4 。
- qi1 yue1 ming2 ， zhao1 ru2 ri4 yue4 dong1 xi1 xing2 。
- ji4 zhou1 jia3 cong2 qu4 wei2 shang0 ， bai3 xing4 wen2 zhi1 zheng4 zi4 xing2 。
- yong1 shi4 li3 hui4 shan4 shen3 duan4 ， dan4 yan4 zuo4 zhi1 qin2 niao3 qing2 。
- ba1 yue1 yi4 ， zhen4 fu2 jing4 zao4 wen1 er2 li4 。
- bian4 zhou1 qi2 huan4 fei1 si4 xing2 ， qing1 yan2 zi4 wo3 ren2 jie1 zhi4 。
- hao2 zhou1 zhang1 fu2 bu4 ke3 fan4 ， yi3 zhong4 zi4 chi2 ren2 zi4 wei4 。
- ci3 zhi1 ba1 de2 ren2 you3 yi1 ， ming2 xian2 an4 du3 jie1 qian1 shi4 。
- neng2 wu1 ba1 zhe3 ju4 you3 zhi1 ， shi3 jun1 zhi1 cai2 fei1 shi4 chu1 。
- shi3 jun1 you3 zheng4 jiao4 ， bi4 ben3 zhi1 xue2 xiao4 。
- shu3 ren2 yi2 lou4 bei1 yi3 shen4 ， wen2 weng1 zhi1 hua4 wu1 jin1 hao3 。
- shi3 jun1 you3 shi1 bi3 ， mo4 yong3 xian2 feng1 yue4 。
- zhui1 huan2 ya3 song4 sheng1 tai4 ping2 ， yin2 yong3 xing4 qing2 si1 bu3 que4 。
- shi3 jun1 you3 ju1 ma3 ， mo4 shang3 xian2 shan1 shui3 。
- shi2 xing2 jiao1 wai4 wen4 qiao2 geng1 ， min2 jian4 li4 bing4 xu1 xiang2 wei3 。
- mo4 qing1 xi3 ， mo4 qing1 nu4 ， qing1 xi3 wu1 ren2 huo3 shang4 bing1 ， qing1 nu4 wu1 ren2 jing4 qian2 wu4 。
- mo4 hu2 yi2 ， mo4 qing1 xin4 ， hu2 yi2 duo1 zhi4 bai4 liang2 mou2 ， qing1 xin4 ding4 ling4 jian1 xiao3 jin4 。
- da4 fan2 dang1 ju2 chang2 duo1 mi2 ， shi3 jun1 lin2 shi4 qi2 shen4 zhi1 。
- tang3 ji4 yu2 yan2 yong4 you3 shi2 ， wei1 chen2 ji1 yue4 zhong1 you3 bi4 。
- cang1 sheng1 han4 ke3 tian1 yu4 yu3 ， yi4 shi2 jing1 ji4 fei1 gong1 shui2 。

## 注释

## 译文

## 赏析
