---
id: cheng-zhuo-you-jin-jiao-er-shan
title: 遊金焦二山
titlePinyin: you2 jin1 jiao1 er4 shan1
titleSlug: you-jin-jiao-er-shan
author: 程卓
authorPinyin: cheng2 zhuo2
authorSlug: cheng-zhuo
dynasty: 唐
dynastyPinyin: tang2
dynastySlug: tang
tags: [] 
---

## 正文

- 揚子長江天際來，中流有山何壯哉。
- 深根盤礴千萬丈，寸土不受雙崔嵬。
- 金山屹據上流險，四面佛屋相環回。
- 來帆去槳別艫舳，住僧過客煩追陪。
- 排空傑閣揖滄海，海山亂點浮纖埃。
- 龍潭別聳石峰巧，時立野鶴慵毰毸。
- 堂頭回首指遺像，坡公印老留青煤。
- 其人已去詩尚在，唱酬風月相徘徊。
- 再三瞻敬下山去，縹緲又入雲濤堆。
- 焦山一望祇十里，舟師駕櫓如奔雷。
- 行行滉蕩呼吸頃，繫纜犖确登山隈。
- 山中僧少竹木古，瘦根迸石穿莓苔。
- 幽姿野態隨步出，勝處往往多樓臺。
- 洪崖路轉尋瘞鶴，幾年浪打風雨摧。
- 遺銘破碎石剝落，摩挲細讀心眸開。
- 同行韵遠興未盡，飛仙亭上傾樽罍。
- 酒酣我爲發奇絕，底須方外求蓬萊。

## 拼音

- yang2 zi3 chang2 jiang1 tian1 ji4 lai2 ， zhong1 liu2 you3 shan1 he2 zhuang4 zai1 。
- shen1 gen1 pan2 bo2 qian1 wan4 zhang4 ， cun4 tu3 bu2 shou4 shuang1 cui1 wei2 。
- jin1 shan1 yi4 ju4 shang4 liu2 xian3 ， si4 mian4 fo2 wu1 xiang1 huan2 hui2 。
- lai2 fan1 qu4 jiang3 bie2 lu2 zhu2 ， zhu4 seng1 guo4 ke4 fan2 zhui1 pei2 。
- pai2 kong1 jie2 ge2 yi1 cang1 hai3 ， hai3 shan1 luan4 dian3 fu2 xian1 ai1 。
- long2 tan2 bie2 song3 shi2 feng1 qiao3 ， shi2 li4 ye3 he4 yong1 pei2 sai1 。
- tang2 tou2 hui2 shou3 zhi3 yi2 xiang4 ， po1 gong1 yin4 lao3 liu2 qing1 mei2 。
- qi2 ren2 yi3 qu4 shi1 shang4 zai4 ， chang4 chou2 feng1 yue4 xiang4 pai2 huai2 。
- zai4 san1 zhan1 jing4 xia4 shan1 qu4 ， piao3 miao3 you4 ru4 yun2 tao1 dui1 。
- jiao1 shan1 yi2 wang4 qi2 shi2 li3 ， zhou1 shi1 jia4 lu3 ru2 ben1 lei2 。
- hang2 hang2 huang4 dang4 hu1 xi1 qing3 ， xi4 lan3 luo4 que4 deng1 shan1 wei1 。
- shan1 zhong1 seng1 shao3 zhu2 mu4 gu3 ， shou4 gen1 beng4 shi2 chuan1 mei2 tai2 。
- you1 zi1 ye3 tai4 sui2 bu4 chu1 ， sheng4 chu3 wang3 wang3 duo1 lou2 tai2 。
- hong2 ya2 lu4 zhuan3 xun2 yi4 he4 ， ji1 nian2 lang4 da3 feng1 yu3 cui1 。
- yi2 ming2 po4 sui4 shi2 bao1 luo4 ， mo2 suo1 xi4 du2 xin1 mou2 kai1 。
- tong2 hang2 yun4 yuan3 xing1 wei4 jin4 ， fei1 xian1 ting2 shang4 qing1 zun1 lei2 。
- jiu3 han1 wo3 wei2 fa1 qi2 jue2 ， di3 xu1 fang1 wai4 qiu2 peng2 lai2 。

## 注释

## 译文

## 赏析
