---
id: gao-he-guo-xiang
title: 國香
titlePinyin: guo2 xiang1
titleSlug: guo-xiang
author: 高荷
authorPinyin: gao1 he2
authorSlug: gao-he
dynasty: 唐
dynastyPinyin: tang2
dynastySlug: tang
tags: [] 
---

## 正文

- 南溪太史還朝晚，息駕江陵頗從款。
- 綵毫曾詠水仙花，可惜國香天不管。
- 將花託意爲羅敷，十七未有十五餘。
- 宋玉門牆紆貴從，藍橋庭戶怪貧居。
- 十年目色遙成處，公更不來天上去。
- 已嫁鄰姬窈窕姿，空傳墨客殷勤句。
- 聞道離鸞別鶴悲，藁碪無賴鬻蛾眉。
- 桃花結子風吹後，巫峽行雲夢足時。
- 田郎好事知渠久，酬贈明珠同石友。
- 憔悴猶疑洛浦妃，風流固可章臺柳。
- 寶髻犀梳金鳳翹，尊前初識董嬌饒。
- 來遲杜牧應須恨，愁殺蘇州也合銷。
- 卻把水仙花說似，猛省西家黄學士。
- 乃能知妾妾當時，悔不書空作黄字。
- 王子初聞話此祥，索詩裁與漫凄涼。
- 只今驅豆無方法，徒使田郎號國香。

## 拼音

- nan2 xi1 tai4 shi3 huan2 chao2 wan3 ， xi1 jia4 jiang1 ling2 po1 cong2 kuan3 。
- cai3 hao2 ceng2 yong3 shui3 xian1 hua1 ， ke3 xi1 guo2 xiang1 tian1 bu4 guan3 。
- jiang1 hua1 tuo1 yi4 wei2 luo2 fu1 ， shi2 qi1 wei4 you3 shi2 wu3 yu2 。
- song4 yu4 men2 qiang2 yu1 gui4 cong2 ， lan2 qiao2 ting2 hu4 guai4 pin2 ju1 。
- shi2 nian2 mu4 se4 yao2 cheng2 chu3 ， gong1 geng4 bu4 lai2 tian1 shang4 qu4 。
- yi3 jia4 lin2 ji1 yao3 tiao3 zi1 ， kong1 chuan2 mo4 ke4 yin1 qin2 ju4 。
- wen2 dao4 li2 luan2 bie2 he4 bei1 ， gao3 zhen1 wu2 lai4 yu4 e2 mei2 。
- tao2 hua1 jie2 zi3 feng1 chui1 hou4 ， wu1 xia2 xing2 yun2 meng4 zu2 shi2 。
- tian2 lang2 hao3 shi4 zhi1 qu2 jiu3 ， chou2 zeng4 ming2 zhu1 tong2 shi2 you3 。
- qiao2 cui4 you2 yi2 luo4 pu3 fei1 ， feng1 liu2 gu4 ke3 zhang1 tai2 liu3 。
- bao3 ji4 xi1 shu1 jin1 feng4 qiao2 ， zun1 qian2 chu1 shi2 dong3 jiao1 rao2 。
- lai2 chi2 du4 mu4 ying1 xu1 hen4 ， chou2 sha1 su1 zhou1 ye3 he2 xiao1 。
- que4 ba3 shui3 xian1 hua1 shuo1 si4 ， meng3 xing3 xi1 jia1 huang2 xue2 shi4 。
- nai3 neng2 zhi1 qie4 qie4 dang1 shi2 ， hui3 bu4 shu1 kong1 zuo4 huang2 zi4 。
- wang2 zi3 chu1 wen2 hua4 ci3 xiang2 ， suo3 shi1 cai2 yu3 man4 qi1 liang2 。
- zhi1 jin1 qu1 dou4 wu2 fang1 fa3 ， tu2 shi3 tian2 lang2 hao4 guo2 xiang1 。

## 注释

## 译文

## 赏析
