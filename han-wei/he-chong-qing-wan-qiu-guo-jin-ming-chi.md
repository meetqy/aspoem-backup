---
id: han-wei-he-chong-qing-wan-qiu-guo-jin-ming-chi
title: 和沖卿晚秋過金明池
titlePinyin: he2 chong1 qing1 wan3 qiu1 guo4 jin1 ming2 chi2
titleSlug: he-chong-qing-wan-qiu-guo-jin-ming-chi
author: 韓維
authorPinyin: han2 wei2
authorSlug: han-wei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 聞君西郊行，正值秋風晚。
- 清霜卷枯荷，碧玉瑩池面。
- 浮空結脩梁，涌波抗華殿。
- 雲烟渺凈色，覽望一蕭散。
- 緬思暮春際，都人盛嬉燕。
- 連帷錯繡綺，方車騖金鈿。
- 填填鼓鐘響，耳目厭譁眩。
- 乃令塵囂辭，而有清曠戀。
- 達人冥至理，喧寂無異觀。
- 偶然秉化往，何適非汗漫。
- 吾知禦寇游，所樂在觀變。

## 拼音

- wen2 jun1 xi1 jiao1 xing2 ， zheng4 zhi2 qiu1 feng1 wan3 。
- qing1 shuang1 juan4 ku1 he2 ， bi4 yu4 ying2 chi2 mian4 。
- fu2 kong1 jie2 xiu1 liang2 ， yong3 bo1 kang4 hua2 dian4 。
- yun2 yan1 miao3 jing4 se4 ， lan3 wang4 yi4 xiao1 san4 。
- mian3 si1 mu4 chun1 ji4 ， dou1 ren2 sheng4 xi1 yan4 。
- lian2 wei2 cuo4 xiu4 qi3 ， fang1 ju1 wu4 jin1 dian4 。
- tian2 tian2 gu3 zhong1 xiang3 ， er3 mu4 yan4 hua2 xuan4 。
- nai3 ling4 chen2 xiao1 ci2 ， er2 you3 qing1 kuang4 lian4 。
- da2 ren2 ming2 zhi4 li3 ， xuan1 ji4 wu2 yi4 guan1 。
- ou3 ran2 bing3 hua4 wang3 ， he2 shi4 fei1 han4 man4 。
- wu2 zhi1 yu4 kou4 you2 ， suo3 le4 zai4 guan1 bian4 。

## 注释

## 译文

## 赏析
