---
id: han-wei-tong-sheng-zhi-ming-shu-you-dong-jiao
title: 同勝之明叔遊東郊
titlePinyin: tong2 sheng4 zhi1 ming2 shu1 you2 dong1 jiao1
titleSlug: tong-sheng-zhi-ming-shu-you-dong-jiao
author: 韓維
authorPinyin: han2 wei2
authorSlug: han-wei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 仲冬景氣佳，曠然思遠涉。
- 晨遵大堤去，寒日在馬鬣。
- 浮屠紅塵外，樓殿煥層疊。
- 地遐幽景閑，瑶碧秀林葉。
- 清香時出箔，餘經尚委笈。
- 躋閣眺遠陂，浮陽來曄曄。
- 花枝亦已柔，行見春露浥。
- 久耽田野樂，况與賢俊接。
- 逍遥永日暇，塵事不過睫。
- 昔人重時晷，所志樹勛業。
- 慨予胡不然，空陋無所挾。
- 詩情朝生腸，酒氣暮醺頰。
- 陶陶大化內，得此自爲愜。
- 諸君能我從，遊履方屢躡。

## 拼音

- zhong4 dong1 jing3 qi4 jia1 ， kuang4 ran2 si1 yuan3 she4 。
- chen2 zun1 da4 di1 qu4 ， han2 ri4 zai4 ma3 lie4 。
- fu2 tu2 hong2 chen2 wai4 ， lou2 dian4 huan4 ceng2 die2 。
- di4 xia2 you1 jing3 xian2 ， yao2 bi4 xiu4 lin2 ye4 。
- qing1 xiang1 shi2 chu1 bo2 ， yu2 jing1 shang4 wei3 ji2 。
- ji1 ge2 tiao4 yuan3 bei1 ， fu2 yang2 lai2 ye4 ye4 。
- hua1 zhi1 yi4 yi3 rou2 ， xing2 jian4 chun1 lu4 yi4 。
- jiu3 dan1 tian2 ye3 le4 ， kuang4 yu3 xian2 jun4 jie1 。
- xiao1 yao2 yong3 ri4 xia2 ， chen2 shi4 bu2 guo4 jie2 。
- xi1 ren2 zhong4 shi2 gui3 ， suo3 zhi4 shu4 xun1 ye4 。
- kai3 yu3 hu2 bu4 ran2 ， kong1 lou4 wu2 suo3 xie2 。
- shi1 qing2 chao2 sheng1 chang2 ， jiu3 qi4 mu4 xun1 jia2 。
- tao2 tao2 da4 hua4 nei4 ， de2 ci3 zi4 wei2 qie4 。
- zhu1 jun1 neng2 wo3 cong2 ， you2 lü3 fang1 lü3 nie4 。

## 注释

## 译文

## 赏析
