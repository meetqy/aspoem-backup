---
id: han-wei-he-yan-xiang-gong-hu-shang-yu-yu
title: 和晏相公湖上遇雨
titlePinyin: he2 yan4 xiang4 gong0 hu2 shang4 yu4 yu3
titleSlug: he-yan-xiang-gong-hu-shang-yu-yu
author: 韓維
authorPinyin: han2 wei2
authorSlug: han-wei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 公堂日多暇，薄暮遊清池。
- 孤雲從西來，若與雲蓋期。
- 急雨亂荷芰，紅綠左右披。
- 沙禽带濕起，簇簇守前坻。
- 烟樹晦空曲，蟬聲寂無遺。
- 殘炎一洗濯，霽影開林西。
- 禽飛還清波，蟬噪復故枝。
- 晚槿揚朱華，秋草含碧滋。
- 篙舟出堤去，微風滿平猗。
- 卷幔極長望，止見隗與箕。
- 舉酒無塵情，慨然起遐思。
- 永懷古先訓，默蹈通介宜。
- 乃知賢哲心，所得非遊嬉。

## 拼音

- gong1 tang2 ri4 duo1 xia2 ， bo2 mu4 you2 qing1 chi2 。
- gu1 yun2 cong2 xi1 lai2 ， ruo4 yu3 yun2 gai4 qi1 。
- ji2 yu3 luan4 he2 ji4 ， hong2 lü4 zuo3 you4 pi1 。
- sha1 qin2 dai4 shi1 qi3 ， cu4 cu4 shou3 qian2 di3 。
- yan1 shu4 hui4 kong1 qu3 ， chan2 sheng1 ji4 wu2 yi2 。
- can2 yan2 yi4 xi3 zhuo2 ， ji4 ying3 kai1 lin2 xi1 。
- qin2 fei1 huan2 qing1 bo1 ， chan2 zao4 fu4 gu4 zhi1 。
- wan3 jin3 yang2 zhu1 hua2 ， qiu1 cao3 han2 bi4 zi1 。
- gao1 zhou1 chu1 di1 qu4 ， wei1 feng1 man3 ping2 yi1 。
- juan4 man4 ji2 chang2 wang4 ， zhi3 jian4 wei3 yu3 ji1 。
- ju3 jiu3 wu2 chen2 qing2 ， kai3 ran2 qi3 xia2 si1 。
- yong3 huai2 gu3 xian1 xun4 ， mo4 dao3 tong1 jie4 yi2 。
- nai3 zhi1 xian2 zhe2 xin1 ， suo3 de2 fei1 you2 xi1 。

## 注释

## 译文

## 赏析
