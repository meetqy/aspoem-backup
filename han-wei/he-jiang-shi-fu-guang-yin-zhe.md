---
id: han-wei-he-jiang-shi-fu-guang-yin-zhe
title: 和江十浮光隠者
titlePinyin: he2 jiang1 shi2 fu2 guang1 yin3 zhe3
titleSlug: he-jiang-shi-fu-guang-yin-zhe
author: 韓維
authorPinyin: han2 wei2
authorSlug: han-wei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我本巖壑性，落身名利場。
- 譬如籠中鳥，飛舉意不忘。
- 常恨此世人，與古不相方。
- 爭名塞朝市，養志空巖房。
- 近聞二三子，卜築淮山旁。
- 松柏手自種，夏陰鬰蒼蒼。
- 晨釣淮上石，暮返林中堂。
- 琴樽自爲樂，過是皆秕糠。
- 乃知天下士，未易一概量。
- 好事江夫子，慕之著辭章。
- 名落塵土間，清風何激揚。
- 安知後來者，不及董與黄。

## 拼音

- wo3 ben3 yan2 he4 xing4 ， luo4 shen1 ming2 li4 chang3 。
- pi4 ru2 long2 zhong1 niao3 ， fei1 ju3 yi4 bu2 wang4 。
- chang2 hen4 ci3 shi4 ren2 ， yu3 gu3 bu4 xiang1 fang1 。
- zheng1 ming2 sai1 chao2 shi4 ， yang3 zhi4 kong1 yan2 fang2 。
- jin4 wen2 er4 san1 zi3 ， bu3 zhu4 huai2 shan1 pang2 。
- song1 bai3 shou3 zi4 zhong3 ， xia4 yin1 yu4 cang1 cang1 。
- chen2 diao4 huai2 shang4 shi2 ， mu4 fan3 lin2 zhong1 tang2 。
- qin2 zun1 zi4 wei2 le4 ， guo4 shi4 jie1 bi3 kang1 。
- nai3 zhi1 tian1 xia4 shi4 ， wei4 yi4 yi2 gai4 liang2 。
- hao3 shi4 jiang1 fu1 zi3 ， mu4 zhi1 zhu4 ci2 zhang1 。
- ming2 luo4 chen2 tu3 jian4 ， qing1 feng1 he2 ji1 yang2 。
- an1 zhi1 hou4 lai2 zhe3 ， bu4 ji2 dong3 yu3 huang2 。

## 注释

## 译文

## 赏析
