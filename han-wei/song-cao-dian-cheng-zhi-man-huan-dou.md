---
id: han-wei-song-cao-dian-cheng-zhi-man-huan-dou
title: 送曹殿丞秩滿還都
titlePinyin: song4 cao2 dian4 cheng2 zhi4 man3 huan2 dou1
titleSlug: song-cao-dian-cheng-zhi-man-huan-dou
author: 韓維
authorPinyin: han2 wei2
authorSlug: han-wei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 朝日照濠水，清霜發樹寒。
- 長橋下廣陌，車馬來嘽嘽。
- 借問行人誰，送者何盤桓。
- 中郎罷從軍，遺愛民所嘆。
- 雍容幕府舊，供帳清渦干。
- 悲風思急管，薄暮留征鞍。
- 酒酣惜分手，四坐慘不歡。
- 長河轉轍迹，愁陰但漫漫。
- 嗟予隔追餞，飲此離恨端。
- 高標邈難親，坐向飛鴻看。
- 嘗聞古君子，贈言當豆簞。
- 願君保亮節，歲晚予其觀。

## 拼音

- chao2 ri4 zhao4 hao2 shui3 ， qing1 shuang1 fa1 shu4 han2 。
- chang2 qiao2 xia4 guang3 mo4 ， ju1 ma3 lai2 tan1 tan1 。
- jie4 wen4 xing2 ren2 shui2 ， song4 zhe3 he2 pan2 huan2 。
- zhong1 lang2 ba4 cong2 jun1 ， yi2 ai4 min2 suo3 tan4 。
- yong1 rong2 mu4 fu3 jiu4 ， gong4 zhang4 qing1 wo1 gan1 。
- bei1 feng1 si1 ji2 guan3 ， bo2 mu4 liu2 zheng1 an1 。
- jiu3 han1 xi1 fen1 shou3 ， si4 zuo4 can3 bu4 huan1 。
- chang2 he2 zhuan3 zhe2 ji4 ， chou2 yin1 dan4 man4 man4 。
- jie1 yu3 ge2 zhui1 jian4 ， yin3 ci3 li2 hen4 duan1 。
- gao1 biao1 miao3 nan2 qin1 ， zuo4 xiang4 fei1 hong2 kan4 。
- chang2 wen2 gu3 jun1 zi3 ， zeng4 yan2 dang1 dou4 dan1 。
- yuan4 jun1 bao3 liang4 jie2 ， sui4 wan3 yu3 qi2 guan1 。

## 注释

## 译文

## 赏析
