---
id: han-wei-da-he-lin-ji-yuan-xi-sheng-yu-ji-yu-guo-zhi
title: 答和鄰幾元夕聖俞及予過之
titlePinyin: da2 he2 lin2 ji1 yuan2 xi1 sheng4 yu2 ji2 yu3 guo4 zhi1
titleSlug: da-he-lin-ji-yuan-xi-sheng-yu-ji-yu-guo-zhi
author: 韓維
authorPinyin: han2 wei2
authorSlug: han-wei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 天衢十二大樹春，樓前結綵移嵩岷。
- 游人衮衮去不已，街頭雪泥踏作塵。
- 駘它館中好古士，紛華過眼輕浮雲。
- 早休僕御謝賓客，翛然乞酒邀比鄰。
- 杯盤如星下燭案，果以橘柚菹紫蘋。
- 微吟疏笑見真野，昔之靖節今冠巾。
- 門前少年將姣婦，電落馬足風兩輪。
- 長髯健兒走先後，意氣欲無夜與晨。
- 瞥然奔過不留迹，肯信亦有端坐人。
- 若無吾曹同嗜好，枯槁到死誰嗟嚬。

## 拼音

- tian1 qu2 shi2 er4 da4 shu4 chun1 ， lou2 qian2 jie2 cai3 yi2 song1 min2 。
- you2 ren2 gun3 gun3 qu4 bu4 yi3 ， jie1 tou2 xue3 ni2 ta4 zuo4 chen2 。
- tai2 ta1 guan3 zhong1 hao3 gu3 shi4 ， fen1 hua2 guo4 yan3 qing1 fu2 yun2 。
- zao3 xiu1 pu2 yu4 xie4 bin1 ke4 ， xiao1 ran2 qi3 jiu3 yao1 bi3 lin2 。
- bei1 pan2 ru2 xing1 xia4 zhu2 an4 ， guo3 yi3 ju2 you4 zu1 zi3 pin2 。
- wei1 yin2 shu1 xiao4 jian4 zhen1 ye3 ， xi1 zhi1 jing4 jie2 jin1 guan1 jin1 。
- men2 qian2 shao4 nian2 jiang1 jiao1 fu4 ， dian4 luo4 ma3 zu2 feng1 liang3 lun2 。
- chang2 ran2 jian4 er2 zou3 xian1 hou4 ， yi4 qi4 yu4 wu2 ye4 yu3 chen2 。
- pie1 ran2 ben1 guo4 bu4 liu2 ji4 ， ken3 xin4 yi4 you3 duan1 zuo4 ren2 。
- ruo4 wu2 wu2 cao2 tong2 shi4 hao4 ， ku1 gao3 dao4 si3 shui2 jie1 pin2 。

## 注释

## 译文

## 赏析
