---
id: han-wei-song-wang-shi-xiong-di
title: 送王氏兄弟
titlePinyin: song4 wang2 shi4 xiong1 di4
titleSlug: song-wang-shi-xiong-di
author: 韓維
authorPinyin: han2 wei2
authorSlug: han-wei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 抱疾伏田里，晨昏結煩憂。
- 如彼衣上垢，歲久不可漱。
- 忽聞車馬音，來過吾廬幽。
- 相見一長慟，悲風爲遲留。
- 張燈具餐飯，涕泗稍復收。
- 南堂夜相對，油然破離愁。
- 雖無盈樽酒，清論代獻酬。
- 高篇璨成誦，輸寫殊不休。
- 婆娑雙鳳凰，飛舞光彩浮。
- 忽然變瑰怪，風霆拔金虯。
- 傾聽魄已悸，何暇測其由。
- 君家門閥大，先世勤令猷。
- 晉公典冊文，太尉廊廟謀。
- 子孫今多才，信矣陰德流。
- 還轅欲何語，贈子詩聿修。

## 拼音

- bao4 ji2 fu2 tian2 li3 ， chen2 hun1 jie2 fan2 you1 。
- ru2 bi3 yi1 shang4 gou4 ， sui4 jiu3 bu4 ke3 shu4 。
- hu1 wen2 ju1 ma3 yin1 ， lai2 guo4 wu2 lu2 you1 。
- xiang1 jian4 yi4 chang2 tong4 ， bei1 feng1 wei2 chi2 liu2 。
- zhang1 deng1 ju4 can1 fan4 ， ti4 si4 shao1 fu4 shou1 。
- nan2 tang2 ye4 xiang1 dui4 ， you2 ran2 po4 li2 chou2 。
- sui1 wu2 ying2 zun1 jiu3 ， qing1 lun4 dai4 xian4 chou2 。
- gao1 pian1 can4 cheng2 song4 ， shu1 xie3 shu1 bu4 xiu1 。
- po2 suo1 shuang1 feng4 huang2 ， fei1 wu3 guang1 cai3 fu2 。
- hu1 ran2 bian4 gui1 guai4 ， feng1 ting2 ba2 jin1 qiu2 。
- qing1 ting1 po4 yi3 ji4 ， he2 xia2 ce4 qi2 you2 。
- jun1 jia1 men2 fa2 da4 ， xian1 shi4 qin2 ling4 you2 。
- jin4 gong1 dian3 ce4 wen2 ， tai4 wei4 lang2 miao4 mou2 。
- zi3 sun1 jin1 duo1 cai2 ， xin4 yi3 yin1 de2 liu2 。
- huan2 yuan2 yu4 he2 yu3 ， zeng4 zi3 shi1 yu4 xiu1 。

## 注释

## 译文

## 赏析
