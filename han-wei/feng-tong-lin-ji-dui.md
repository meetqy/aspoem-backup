---
id: han-wei-feng-tong-lin-ji-dui
title: 奉同鄰幾對
titlePinyin: feng4 tong2 lin2 ji1 dui4
titleSlug: feng-tong-lin-ji-dui
author: 韓維
authorPinyin: han2 wei2
authorSlug: han-wei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 時律迎陽近，天雲带雪低。
- 欲飛含氣象，忽散失端倪。
- 絳闕明先曙，清衢凍不泥。
- 休祥占歲序，佳氣動烝黎。
- 矯若翔廱鷺，紛疑剝楚圭。
- 晨昏檐影眩，壬丙辨方迷。
- 賀瑞彤墀集，凌寒玉仗齊。
- 御筵開省戶，賜醴走宮奚。
- 屋角懸珠網，林梢挂素霓。
- 山號悲虎兕，淵伏怯龜蠵。
- 哀響求群雁，喧啾得食鷄。
- 饑鷹無近擊，狂兔有新刲。
- 感往悲時物，懷幽夢故棲。
- 溫爐期夜擁，傑閣想晨躋。
- 驗古聞牛目，投閒讀馬蹄。
- 吾交情不薄，今日手同携。
- 酒撥新醅酌，詩看本字題。
- 優游無不可，何必剡中溪。

## 拼音

- shi2 lü4 ying2 yang2 jin4 ， tian1 yun2 dai4 xue3 di1 。
- yu4 fei1 han2 qi4 xiang4 ， hu1 san4 shi1 duan1 ni2 。
- jiang4 que4 ming2 xian1 shu3 ， qing1 qu2 dong4 bu4 ni2 。
- xiu1 xiang2 zhan4 sui4 xu4 ， jia1 qi4 dong4 zheng1 li2 。
- jiao3 ruo4 xiang2 yong1 lu4 ， fen1 yi2 bao1 chu3 gui1 。
- chen2 hun1 yan2 ying3 xuan4 ， ren2 bing3 bian4 fang1 mi2 。
- he4 rui4 tong2 chi2 ji2 ， ling2 han2 yu4 zhang4 qi2 。
- yu4 yan2 kai1 sheng3 hu4 ， ci4 li3 zou3 gong1 xi1 。
- wu1 jiao3 xuan2 zhu1 wang3 ， lin2 shao1 gua4 su4 ni2 。
- shan1 hao4 bei1 hu3 si4 ， yuan1 fu2 qie4 gui1 xi1 。
- ai1 xiang3 qiu2 qun2 yan4 ， xuan1 jiu1 de2 shi2 ji1 。
- ji1 ying1 wu2 jin4 ji1 ， kuang2 tu4 you3 xin1 kui1 。
- gan3 wang3 bei1 shi2 wu4 ， huai2 you1 meng4 gu4 qi1 。
- wen1 lu2 qi1 ye4 yong1 ， jie2 ge2 xiang3 chen2 ji1 。
- yan4 gu3 wen2 niu2 mu4 ， tou2 xian2 du2 ma3 ti2 。
- wu2 jiao1 qing0 bu4 bao2 ， jin1 ri4 shou3 tong2 xie2 。
- jiu3 bo1 xin1 pei1 zhuo2 ， shi1 kan4 ben3 zi4 ti2 。
- you1 you2 wu2 bu4 ke3 ， he2 bi4 yan3 zhong1 xi1 。

## 注释

## 译文

## 赏析
