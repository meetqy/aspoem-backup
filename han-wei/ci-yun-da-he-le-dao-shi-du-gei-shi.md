---
id: han-wei-ci-yun-da-he-le-dao-shi-du-gei-shi
title: 次韵答和樂道侍讀給事
titlePinyin: ci4 yun4 da2 he2 le4 dao4 shi4 du2 gei3 shi4
titleSlug: ci-yun-da-he-le-dao-shi-du-gei-shi
author: 韓維
authorPinyin: han2 wei2
authorSlug: han-wei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 歲豐訟滋簡，拙守容晏眠。
- 起來視雲景，春意亦已鮮。
- 驅車望南城，精廬屹當前。
- 華堂坐沈邃，遲日步暄妍。
- 流覽高僧壁，稽首金像蓮。
- 即事豈非適，感懷良慨然。
- 宮藩與鄉閈，早接二公賢。
- 高文炳群宿，大論傾長川。
- 爾來曾幾時，急景凋朱顔。
- 從容味真理，蕭灑賦高篇。
- 豈無安民策，坐惜成棄捐。
- 尚期雅正音，入和薰風弦。
- 余本巖壑姿，臺閣繆見延。
- 淵明亦有言，誤落塵網間。
- 命固有行止，理非可控搏。
- 素髪紛已垂，行當掛吾冠。
- 側聞治林圃，栽插及晴天。
- 芳芽吐膏壤，柔條擢暖烟。
- 光景非我力，爲君導鳴泉。

## 拼音

- sui4 feng1 song4 zi1 jian3 ， zhuo1 shou3 rong2 yan4 mian2 。
- qi3 lai2 shi4 yun2 jing3 ， chun1 yi4 yi4 yi3 xian1 。
- qu1 ju1 wang4 nan2 cheng2 ， jing1 lu2 yi4 dang1 qian2 。
- hua2 tang2 zuo4 shen3 sui4 ， chi2 ri4 bu4 xuan1 yan2 。
- liu2 lan3 gao1 seng1 bi4 ， qi3 shou3 jin1 xiang4 lian2 。
- ji2 shi4 qi3 fei1 shi4 ， gan3 huai2 liang2 kai3 ran2 。
- gong1 fan1 yu3 xiang1 han4 ， zao3 jie1 er4 gong1 xian2 。
- gao1 wen2 bing3 qun2 su4 ， da4 lun4 qing1 chang2 chuan1 。
- er3 lai2 ceng2 ji1 shi2 ， ji2 jing3 diao1 zhu1 yan2 。
- cong2 rong2 wei4 zhen1 li3 ， xiao1 sa3 fu4 gao1 pian1 。
- qi3 wu2 an1 min2 ce4 ， zuo4 xi1 cheng2 qi4 juan1 。
- shang4 qi1 ya3 zheng4 yin1 ， ru4 he2 xun1 feng1 xian2 。
- yu2 ben3 yan2 he4 zi1 ， tai2 ge2 mou2 jian4 yan2 。
- yuan1 ming2 yi4 you3 yan2 ， wu4 luo4 chen2 wang3 jian4 。
- ming4 gu4 you3 xing2 zhi3 ， li3 fei1 ke3 kong4 bo2 。
- su4 fa4 fen1 yi3 chui2 ， xing2 dang1 gua4 wu2 guan1 。
- ce4 wen2 zhi4 lin2 pu3 ， zai1 cha1 ji2 qing2 tian1 。
- fang1 ya2 tu3 gao1 rang3 ， rou2 tiao2 zhuo2 nuan3 yan1 。
- guang1 jing3 fei1 wo3 li4 ， wei2 jun1 dao3 ming2 quan2 。

## 注释

## 译文

## 赏析
