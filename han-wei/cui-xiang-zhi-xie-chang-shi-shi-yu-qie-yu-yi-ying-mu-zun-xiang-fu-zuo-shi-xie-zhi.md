---
id: han-wei-cui-xiang-zhi-xie-chang-shi-shi-yu-qie-yu-yi-ying-mu-zun-xiang-fu-zuo-shi-xie-zhi
title: 崔象之携長詩示予且欲以癭木樽相付作詩謝之
titlePinyin: cui1 xiang4 zhi1 xie2 chang2 shi1 shi4 yu3 qie3 yu4 yi3 ying3 mu4 zun1 xiang1 fu4 zuo4 shi1 xie4 zhi1
titleSlug: cui-xiang-zhi-xie-chang-shi-shi-yu-qie-yu-yi-ying-mu-zun-xiang-fu-zuo-shi-xie-zhi
author: 韓維
authorPinyin: han2 wei2
authorSlug: han-wei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 君家癭木樽，醜怪不可狀。
- 自非好事者，棄置等盆盎。
- 作詩一千言，引類何其壯。
- 且思高世士，遺以資雅尚。
- 曰予林壑性，受此頗宜當。
- 我今衰病餘，卷縮就閒放。
- 才非時用宜，茲器正相况。
- 敢邀高世名，自觸譏與謗。
- 再拜謝佳意，君何授之妄。

## 拼音

- jun1 jia1 ying3 mu4 zun1 ， chou3 guai4 bu4 ke3 zhuang4 。
- zi4 fei1 hao4 shi4 zhe3 ， qi4 zhi4 deng3 pen2 ang4 。
- zuo4 shi1 yi4 qian1 yan2 ， yin3 lei4 he2 qi2 zhuang4 。
- qie3 si1 gao1 shi4 shi4 ， yi2 yi3 zi1 ya3 shang4 。
- yue1 yu3 lin2 he4 xing4 ， shou4 ci3 po1 yi2 dang1 。
- wo3 jin1 shuai1 bing4 yu2 ， juan4 suo1 jiu4 xian2 fang4 。
- cai2 fei1 shi2 yong4 yi2 ， zi1 qi4 zheng4 xiang1 kuang4 。
- gan3 yao1 gao1 shi4 ming2 ， zi4 chu4 ji1 yu3 bang4 。
- zai4 bai4 xie4 jia1 yi4 ， jun1 he2 shou4 zhi1 wang4 。

## 注释

## 译文

## 赏析
