---
id: han-wei-xing-qing-guan
title: 行慶關
titlePinyin: xing2 qing4 guan1
titleSlug: xing-qing-guan
author: 韓維
authorPinyin: han2 wei2
authorSlug: han-wei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 高關拒重阻，險狀固天設。
- 俯窺洪流奔，仰視赤崖絕。
- 來往無時停，千載一車轍。
- 我行觸飛雨，舍轡上嵽嵲。
- 筋勞不敢息，黄土百丈裂。
- 伊昔六國餘，楚漢起相嚙。
- 乘時急形便，利害校一髪。
- 生民入鞭笞，溪谷日流血。
- 時平屬真主，汾壤事西謁。
- 翠華此回旋，萬騎出巖闕。
- 斯人一何幸，澤浸厚地徹。
- 烜哉行慶名，高與日星揭。
- 干戈昔不守，符傳今尚撤。
- 昏明變夷險，在德信前說。
- 愧無能銘才，吊古空慘切。

## 拼音

- gao1 guan1 ju4 zhong4 zu3 ， xian3 zhuang4 gu4 tian1 she4 。
- fu3 kui1 hong2 liu2 ben1 ， yang3 shi4 chi4 ya2 jue2 。
- lai2 wang3 wu2 shi2 ting2 ， qian1 zai4 yi4 ju1 zhe2 。
- wo3 xing2 chu4 fei1 yu3 ， she4 pei4 shang4 di4 nie4 。
- jin1 lao2 bu4 gan3 xi1 ， huang2 tu3 bai3 zhang4 lie4 。
- yi1 xi1 liu4 guo2 yu2 ， chu3 han4 qi3 xiang1 nie4 。
- cheng2 shi2 ji2 xing2 bian4 ， li4 hai4 xiao4 yi2 fa4 。
- sheng1 min2 ru4 bian1 chi1 ， xi1 gu3 ri4 liu2 xue4 。
- shi2 ping2 shu3 zhen1 zhu3 ， fen2 rang3 shi4 xi1 ye4 。
- cui4 hua2 ci3 hui2 xuan2 ， wan4 qi2 chu1 yan2 que4 。
- si1 ren2 yi4 he2 xing4 ， ze2 jin4 hou4 di4 che4 。
- xuan1 zai1 xing2 qing4 ming2 ， gao1 yu3 ri4 xing1 jie1 。
- gan1 ge1 xi1 bu4 shou3 ， fu2 chuan2 jin1 shang4 che4 。
- hun1 ming2 bian4 yi2 xian3 ， zai4 de2 xin4 qian2 shuo1 。
- kui4 wu2 neng2 ming2 cai2 ， diao4 gu3 kong1 can3 qie4 。

## 注释

## 译文

## 赏析
