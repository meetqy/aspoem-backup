---
id: han-wei-he-zi-hua-xu-chang-dao-zhong-shi-you-yin-yi-zhi-si
title: 和子華許昌道中詩有隠逸之思
titlePinyin: he2 zi3 hua2 xu1 chang1 dao4 zhong1 shi1 you3 yin3 yi4 zhi1 si1
titleSlug: he-zi-hua-xu-chang-dao-zhong-shi-you-yin-yi-zhi-si
author: 韓維
authorPinyin: han2 wei2
authorSlug: han-wei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 悲風中夜興，寒氣入我室。
- 頹然攬衣坐，中懷百憂溢。
- 我生乏壯圖，少小事刀筆。
- 窺古得微尚，趨時寡良術。
- 野性不受羈，塵事憂見桎。
- 况茲罹大艱，哀號重衰疾。
- 生意且蕭瑟，何必慕祿秩。
- 風俗日以惡，險詐路百出。
- 素昧防閑術，睹此實怖慄。
- 安能徇時好，嘵嘵喪天質。
- 所頼子華兄，志尚古人匹。
- 新詩來聯翩，意韵時高逸。
- 中畫歸休計，羅列甚詳密。
- 雅懷蕭灑心，期言倘能必。
- 便當奉几杖，相與安蓬蓽。
- 薄田能力耕，歲計猶不失。
- 結廬守松楸，築圃蓺柿栗。
- 鷄豚燕嘉辰，魚釣樂暇日。
- 讀書取知道，白首窮經一。
- 甘從野儒事，庶保幽人吉。
- 咄哉軒冕徒，校此孰勞佚。

## 拼音

- bei1 feng1 zhong1 ye4 xing1 ， han2 qi4 ru4 wo3 shi4 。
- tui2 ran2 lan3 yi1 zuo4 ， zhong1 huai2 bai3 you1 yi4 。
- wo3 sheng1 fa2 zhuang4 tu2 ， shao3 xiao3 shi4 dao1 bi3 。
- kui1 gu3 de2 wei1 shang4 ， qu1 shi2 gua3 liang2 shu4 。
- ye3 xing4 bu2 shou4 ji1 ， chen2 shi4 you1 jian4 zhi4 。
- kuang4 zi1 li2 da4 jian1 ， ai1 hao4 zhong4 shuai1 ji2 。
- sheng1 yi4 qie3 xiao1 se4 ， he2 bi4 mu4 lu4 zhi4 。
- feng1 su2 ri4 yi3 e4 ， xian3 zha4 lu4 bai3 chu1 。
- su4 mei4 fang2 xian2 shu4 ， du3 ci3 shi2 bu4 li4 。
- an1 neng2 xun4 shi2 hao3 ， xiao1 xiao1 sang1 tian1 zhi4 。
- suo3 lai4 zi3 hua2 xiong1 ， zhi4 shang4 gu3 ren2 pi3 。
- xin1 shi1 lai2 lian2 pian1 ， yi4 yun4 shi2 gao1 yi4 。
- zhong1 hua4 gui1 xiu1 ji4 ， luo2 lie4 shen4 xiang2 mi4 。
- ya3 huai2 xiao1 sa3 xin1 ， qi1 yan2 tang3 neng2 bi4 。
- bian4 dang1 feng4 ji3 zhang4 ， xiang1 yu3 an1 peng2 bi4 。
- bao2 tian2 neng2 li4 geng1 ， sui4 ji4 you2 bu4 shi1 。
- jie2 lu2 shou3 song1 qiu1 ， zhu4 pu3 yi4 shi4 li4 。
- ji1 tun2 yan4 jia1 chen2 ， yu2 diao4 le4 xia2 ri4 。
- du2 shu1 qu3 zhi1 dao4 ， bai2 shou3 qiong2 jing1 yi1 。
- gan1 cong2 ye3 ru2 shi4 ， shu4 bao3 you1 ren2 ji2 。
- duo1 zai1 xuan1 mian3 tu2 ， xiao4 ci3 shu2 lao2 yi4 。

## 注释

## 译文

## 赏析
