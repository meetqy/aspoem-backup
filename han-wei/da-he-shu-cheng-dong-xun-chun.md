---
id: han-wei-da-he-shu-cheng-dong-xun-chun
title: 答和叔城東尋春
titlePinyin: da2 he2 shu1 cheng2 dong1 xun2 chun1
titleSlug: da-he-shu-cheng-dong-xun-chun
author: 韓維
authorPinyin: han2 wei2
authorSlug: han-wei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 尋春之何所，乃在城東隅。
- 東隅信佳處，名園間精廬。
- 時屬積雪霽，田壤墳以蘇。
- 雍容二三騎，并轡徐厥驅。
- 僕童怪且議，寒野安所娛。
- 不知陽和氣，泱漭于空虛。
- 仰視孤剎起，突兀疑神扶。
- 其下萬華屋，碧瓦魚鱗鋪。
- 南行歷亭館，近接棟與櫨。
- 陰草含碧色，陽條散紅腴。
- 周覽氣象嘉，高步形蹤舒。
- 提携上樽酒，饌不過魚蔬。
- 爲奉豈非薄，歡至自有餘。
- 却思九衢上，車馬何區區。
- 紅塵塞兩眼，勢利各有趨。
- 雖欲求暇逸，何能幸須臾。
- 君勿輕此樂，此樂未易圖。

## 拼音

- xun2 chun1 zhi1 he2 suo3 ， nai3 zai4 cheng2 dong1 yu2 。
- dong1 yu2 xin4 jia1 chu3 ， ming2 yuan2 jian4 jing1 lu2 。
- shi2 shu3 ji1 xue3 ji4 ， tian2 rang3 fen2 yi3 su1 。
- yong1 rong2 er4 san1 qi2 ， bing4 pei4 xu2 jue2 qu1 。
- pu2 tong2 guai4 qie3 yi4 ， han2 ye3 an1 suo3 yu2 。
- bu4 zhi1 yang2 he2 qi4 ， yang1 mang3 yu2 kong1 xu1 。
- yang3 shi4 gu1 cha4 qi3 ， tu1 wu4 yi2 shen2 fu2 。
- qi2 xia4 wan4 hua2 wu1 ， bi4 wa3 yu2 lin2 pu1 。
- nan2 xing2 li4 ting2 guan3 ， jin4 jie1 dong4 yu3 lu2 。
- yin1 cao3 han2 bi4 se4 ， yang2 tiao2 san4 hong2 yu2 。
- zhou1 lan3 qi4 xiang4 jia1 ， gao1 bu4 xing2 zong1 shu1 。
- ti2 xie2 shang4 zun1 jiu3 ， zhuan4 bu2 guo4 yu2 shu1 。
- wei2 feng4 qi3 fei1 bao2 ， huan1 zhi4 zi4 you3 yu2 。
- que4 si1 jiu3 qu2 shang4 ， ju1 ma3 he2 qu1 qu1 。
- hong2 chen2 sai1 liang3 yan3 ， shi4 li4 ge4 you3 qu1 。
- sui1 yu4 qiu2 xia2 yi4 ， he2 neng2 xing4 xu1 yu2 。
- jun1 wu4 qing1 ci3 le4 ， ci3 le4 wei4 yi4 tu2 。

## 注释

## 译文

## 赏析
