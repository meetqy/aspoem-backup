---
id: han-wei-he-man-shu-kun-yang-cheng
title: 和曼叔昆陽城
titlePinyin: he2 man4 shu1 kun1 yang2 cheng2
titleSlug: he-man-shu-kun-yang-cheng
author: 韓維
authorPinyin: han2 wei2
authorSlug: han-wei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 炎精滅無輝，賊莽伺天業。
- 帝乘餘運起，一劍無所挾。
- 皇天相其怒，雷電助震疊。
- 尋邑百萬師，破碎在俄霎。
- 開漢中興基，其猶取諸篋。
- 千載滍水上，行人指遺堞。
- 威靈久不泯，如與耳目接。
- 至今古祠上，過者猶惴讋。
- 荆蕪起寒色，尚想戰血喋。
- 屋瓦無遺處，秋風卷黄葉。

## 拼音

- yan2 jing1 mie4 wu2 hui1 ， zei2 mang3 si4 tian1 ye4 。
- di4 cheng2 yu2 yun4 qi3 ， yi2 jian4 wu2 suo3 xie2 。
- huang2 tian1 xiang1 qi2 nu4 ， lei2 dian4 zhu4 zhen4 die2 。
- xun2 yi4 bai3 wan4 shi1 ， po4 sui4 zai4 e2 sha4 。
- kai1 han4 zhong1 xing1 ji1 ， qi2 you2 qu3 zhu1 qie4 。
- qian1 zai4 zhi4 shui3 shang4 ， xing2 ren2 zhi3 yi2 die2 。
- wei1 ling2 jiu3 bu4 min3 ， ru2 yu3 er3 mu4 jie1 。
- zhi4 jin1 gu3 ci2 shang4 ， guo4 zhe3 you2 zhui4 zhe2 。
- jing1 wu2 qi3 han2 se4 ， shang4 xiang3 zhan4 xue4 die2 。
- wu1 wa3 wu2 yi2 chu3 ， qiu1 feng1 juan4 huang2 ye4 。

## 注释

## 译文

## 赏析
