---
id: zhao-ting-zhi-song-luo-zheng-zhi-nian-xiong-chu-shi-er-zhe
title: 送羅正之年兄出使二浙
titlePinyin: song4 luo2 zheng4 zhi1 nian2 xiong1 chu1 shi3 er4 zhe4
titleSlug: song-luo-zheng-zhi-nian-xiong-chu-shi-er-zhe
author: 趙挺之
authorPinyin: zhao4 ting3 zhi1
authorSlug: zhao-ting-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 相逢三十春，歡宴殊未足。
- 都門今見君，行意一何速。
- 正之南國秀，德業素所畜。
- 才名振京師，賢達競推轂。
- 當年諸邑政，惠愛春蘭馥。
- 惟思結恩信，幾欲弛鞭扑。
- 一朝使王畿，茂草鞠圜獄。
- 高懷富經綸，餘事歸簡牘。
- 風騷入冥搜，落筆動盈幅。
- 忠誠人所懷，正直神介福。
- 輕舟揚高旌，錦袂耀鄉服。
- 西風浙江遠，秋色方在目。
- 歡聲溢閭巷，喜氣霑僮僕。
- 東南歲仍饑，仁主意方屬。
- 君才固有餘，足以振疲俗。
- 行聞變潢潦，千里盡平陸。
- 功成辦歸裝，來赴嚴君促。

## 拼音

- xiang1 feng2 san1 shi2 chun1 ， huan1 yan4 shu1 wei4 zu2 。
- dou1 men2 jin1 jian4 jun1 ， xing2 yi4 yi4 he2 su4 。
- zheng4 zhi1 nan2 guo2 xiu4 ， de2 ye4 su4 suo3 chu4 。
- cai2 ming2 zhen4 jing1 shi1 ， xian2 da2 jing4 tui1 gu3 。
- dang1 nian2 zhu1 yi4 zheng4 ， hui4 ai4 chun1 lan2 fu4 。
- wei2 si1 jie2 en1 xin4 ， ji1 yu4 chi2 bian1 pu1 。
- yi4 zhao1 shi3 wang2 ji1 ， mao4 cao3 ju1 huan2 yu4 。
- gao1 huai2 fu4 jing1 lun2 ， yu2 shi4 gui1 jian3 du2 。
- feng1 sao1 ru4 ming2 sou1 ， luo4 bi3 dong4 ying2 fu2 。
- zhong1 cheng2 ren2 suo3 huai2 ， zheng4 zhi2 shen2 jie4 fu2 。
- qing1 zhou1 yang2 gao1 jing1 ， jin3 mei4 yao4 xiang1 fu2 。
- xi1 feng1 zhe4 jiang1 yuan3 ， qiu1 se4 fang1 zai4 mu4 。
- huan1 sheng1 yi4 lü2 xiang4 ， xi3 qi4 zhan1 tong2 pu2 。
- dong1 nan2 sui4 reng2 ji1 ， ren2 zhu3 yi4 fang1 shu3 。
- jun1 cai2 gu4 you3 yu2 ， zu2 yi3 zhen4 pi2 su2 。
- xing2 wen2 bian4 huang2 liao2 ， qian1 li3 jin4 ping2 lu4 。
- gong1 cheng2 ban4 gui1 zhuang1 ， lai2 fu4 yan2 jun1 cu4 。

## 注释

## 译文

## 赏析
