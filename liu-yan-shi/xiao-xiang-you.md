---
id: liu-yan-shi-xiao-xiang-you
title: 瀟湘遊
titlePinyin: xiao1 xiang1 you2
titleSlug: xiao-xiang-you
author: 劉言史
authorPinyin: liu2 yan2 shi3
authorSlug: liu-yan-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 夷女采山蕉，緝紗浸江水。
- 野花滿髻妝色新，閑歌【欸】乃深峽裏。
- 【欸】乃知從何處生，當時泣舜腸斷聲。
- 翠華寂寞嬋娟沒，野篠空餘紅淚情。
- 青煙冥冥覆杉桂，崖壁凌天風雨細。
- 昔人幽恨此地遺，綠芳紅豔含怨姿。
- 清猨未盡鼯鼠切，淚水流到湘妃祠。
- 北人莫作瀟湘遊，九疑雲入蒼梧愁。

## 拼音

- yi2 nü3 cai3 shan1 jiao1 ， ji2 sha1 jin4 jiang1 shui3 。
- ye3 hua1 man3 ji4 zhuang1 se4 xin1 ， xian2 ge1 【 ai3 】 nai3 shen1 xia2 li3 。
- 【 ai3 】 nai3 zhi1 cong2 he2 chu3 sheng1 ， dang1 shi2 qi4 shun4 chang2 duan4 sheng1 。
- cui4 hua2 ji4 mo4 chan2 juan1 mei2 ， ye3 xiao3 kong1 yu2 hong2 lei4 qing2 。
- qing1 yan1 ming2 ming2 fu4 shan1 gui4 ， ya2 bi4 ling2 tian1 feng1 yu3 xi4 。
- xi1 ren2 you1 hen4 ci3 di4 yi2 ， lü4 fang1 hong2 yan4 han2 yuan4 zi1 。
- qing1 yuan2 wei4 jin4 wu2 shu3 qie4 ， lei4 shui3 liu2 dao4 xiang1 fei1 ci2 。
- bei3 ren2 mo4 zuo4 xiao1 xiang1 you2 ， jiu3 yi2 yun2 ru4 cang1 wu2 chou2 。

## 注释

## 译文

## 赏析
