---
id: liu-yan-shi-yu-meng-jiao-luo-bei-ye-quan-shang-jian-cha
title: 與孟郊洛北野泉上煎茶
titlePinyin: yu3 meng4 jiao1 luo4 bei3 ye3 quan2 shang4 jian1 cha2
titleSlug: yu-meng-jiao-luo-bei-ye-quan-shang-jian-cha
author: 劉言史
authorPinyin: liu2 yan2 shi3
authorSlug: liu-yan-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 粉細越笋芽，野煎寒溪濱。
- 恐乖靈草性，觸事皆手親。
- 敲石取鮮火，撇泉避腥鱗。
- 熒熒爨風鐺，拾得墜巢薪。
- 潔色既爽別，浮氳亦慇懃。
- 以茲委曲靜，求得正味真。
- 宛如摘山時，自歠指下春。
- 湘瓷泛輕花，滌盡昏渴神。
- 此遊愜醒趣，可以話高人。

## 拼音

- fen3 xi4 yue4 sun3 ya2 ， ye3 jian1 han2 xi1 bin1 。
- kong3 guai1 ling2 cao3 xing4 ， chu4 shi4 jie1 shou3 qin1 。
- qiao1 shi2 qu3 xian1 huo3 ， pie3 quan2 bi4 xing1 lin2 。
- ying2 ying2 cuan4 feng1 dang1 ， shi2 de2 zhui4 chao2 xin1 。
- jie2 se4 ji4 shuang3 bie2 ， fu2 yun1 yi4 yin1 qin2 。
- yi3 zi1 wei3 qu1 jing4 ， qiu2 de2 zheng4 wei4 zhen1 。
- wan3 ru2 zhai1 shan1 shi2 ， zi4 chuo4 zhi3 xia4 chun1 。
- xiang1 ci2 fan4 qing1 hua1 ， di2 jin4 hun1 ke3 shen2 。
- ci3 you2 qie4 xing3 qu4 ， ke3 yi3 hua4 gao1 ren2 。

## 注释

## 译文

## 赏析
