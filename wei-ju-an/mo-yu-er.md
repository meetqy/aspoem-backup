---
id: wei-ju-an-mo-yu-er
title: 摸鱼儿
titlePinyin: mo1 yu2 er0
titleSlug: mo-yu-er
author: 韦居安
authorPinyin: wei2 ju1 an1
authorSlug: wei-ju-an
dynasty: 宋
dynastyPinyin: song4
dynastySlug: song
tags: []
---

## 正文

- 绕苕城、水平坡渺，双明遥睇无际。
- 就中惟有鱼湾好，占得西关佳致。
- 杨柳外、羡泛宅浮家，当日元真子。
- 溪山信美。
- 叹陈迹犹存，前贤已往，谁会景中意。
- 萧闲甚，筑屋三间近水。
- 汀洲香泛兰芷。
- 清风明月知多少，肯滞软红尘里。
- 垂钓饵。
- 这春水生时，剩有桃花鳜。
- 烦襟净洗。
- 待办取轻蓑，来分半席，相对弄清泚。

## 拼音

- rao4 tiao2 cheng2 、 shui3 ping2 po1 miao3 ， shuang1 ming2 yao2 di4 wu2 ji4 。
- jiu4 zhong1 wei2 you3 yu2 wan1 hao3 ， zhan4 de2 xi1 guan1 jia1 zhi4 。
- yang2 liu3 wai4 、 xian4 fan4 zhai2 fu2 jia1 ， dang1 ri4 yuan2 zhen1 zi3 。
- xi1 shan1 xin4 mei3 。
- tan4 chen2 ji4 you2 cun2 ， qian2 xian2 yi3 wang3 ， shui2 hui4 jing3 zhong4 yi4 。
- xiao1 xian2 shen4 ， zhu4 wu1 san1 jian1 jin4 shui3 。
- ting1 zhou1 xiang1 fan4 lan2 zhi3 。
- qing1 feng1 ming2 yue4 zhi1 duo1 shao3 ， ken3 zhi4 ruan3 hong2 chen2 li3 。
- chui2 diao4 er3 。
- zhe4 chun1 shui3 sheng1 shi2 ， sheng4 you3 tao2 hua1 jue2 。
- fan2 jin1 jing4 xi3 。
- dai4 ban4 qu3 qing1 suo1 ， lai2 fen1 ban4 xi2 ， xiang1 dui4 nong4 qing1 ci3 。

## 注释

## 译文

## 赏析
