---
id: shi-ke-qin-ji-wu-shi-san-shou-qi-san-qi
title: 偈五十三首  其三七
titlePinyin: ji4 wu3 shi2 san1 shou3     qi2 san1 qi1
titleSlug: ji-wu-shi-san-shou-qi-san-qi
author: 釋克勤
authorPinyin: shi4 ke4 qin2
authorSlug: shi-ke-qin
dynasty: 唐
dynastyPinyin: tang2
dynastySlug: tang
tags: [] 
---

## 正文

- 門外青山潑黛，途中細雨如膏。
- 靈雲陌上桃花，處處芳菲溢目。
- 香嚴巖畔翠竹，時時撼影摇風。
- 直得一擊忘所知，一見絕疑惑。
- 不免尚留觀聽，未透聲色。
- 若能見無見之色，聞無聞之聲。
- 撥轉路頭，踏翻關捩。
- 句句越佛越祖，塵塵耀古騰今。
- 處處離色離名，箇箇斬釘截鐵。
- 心外無法，法外無心。
- 用王庫刀，發千鈞弩。
- 壁立萬仞，坐斷十方。
- 可以入大解脫門，傳正法眼藏。
- 向堯時舜日，共樂昇平。
- 鼓腹謳歌，歸家穩坐。
- 但願春風齊著力，一時吹入我門來。

## 拼音

- men2 wai4 qing1 shan1 po1 dai4 ， tu2 zhong1 xi4 yu3 ru2 gao1 。
- ling2 yun2 mo4 shang4 tao2 hua1 ， chu3 chu3 fang1 fei1 yi4 mu4 。
- xiang1 yan2 yan2 pan4 cui4 zhu2 ， shi2 shi2 han4 ying3 yao2 feng1 。
- zhi2 de2 yi4 ji1 wang4 suo3 zhi1 ， yi2 jian4 jue2 yi2 huo4 。
- bu4 mian3 shang4 liu2 guan1 ting1 ， wei4 tou4 sheng1 se4 。
- ruo4 neng2 jian4 wu2 jian4 zhi1 se4 ， wen2 wu2 wen2 zhi1 sheng1 。
- bo1 zhuan3 lu4 tou2 ， ta4 fan1 guan1 lie4 。
- ju4 ju4 yue4 fo2 yue4 zu3 ， chen2 chen2 yao4 gu3 teng2 jin1 。
- chu3 chu3 li2 se4 li2 ming2 ， ge4 ge4 zhan3 ding1 jie2 tie3 。
- xin1 wai4 wu2 fa3 ， fa3 wai4 wu2 xin1 。
- yong4 wang2 ku4 dao1 ， fa1 qian1 jun1 nu3 。
- bi4 li4 wan4 ren4 ， zuo4 duan4 shi2 fang1 。
- ke3 yi3 ru4 da4 jie3 tuo1 men2 ， chuan2 zheng4 fa3 yan3 zang4 。
- xiang4 yao2 shi2 shun4 ri4 ， gong4 le4 sheng1 ping2 。
- gu3 fu4 ou1 ge1 ， gui1 jia1 wen3 zuo4 。
- dan4 yuan4 chun1 feng1 qi2 zhu4 li4 ， yi4 shi2 chui1 ru4 wo3 men2 lai2 。

## 注释

## 译文

## 赏析
