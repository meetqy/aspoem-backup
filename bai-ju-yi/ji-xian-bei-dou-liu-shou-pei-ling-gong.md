---
id: bai-ju-yi-ji-xian-bei-dou-liu-shou-pei-ling-gong
title: 寄獻北都留守裴令公
titlePinyin: ji4 xian4 bei3 dou1 liu2 shou3 pei2 ling4 gong1
titleSlug: ji-xian-bei-dou-liu-shou-pei-ling-gong
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 天上中台正，人間一品高。
- 休明值堯舜，勳業過蕭曹。
- 始擅文三捷，終兼武六韜。
- 動人名赫赫，憂國意忉忉。
- 盪蔡擒封豕，平齊斬巨鼇。
- 兩河收土宇，四海定波濤。
- 寵重移宮籥，恩新換閫旄。
- 保釐東宅靜，守護北門牢。
- 晉國封疆闊，幷州士馬豪。
- 胡兵驚赤幟，邊雁避烏號。
- 令下流如水，仁霑澤似膏。
- 路喧歌五袴，軍醉感單醪。
- 將校森貔武，賓僚儼雋髦。
- 客無煩夜柝，吏不犯秋毫。
- 神在臺駘助，魂亡獫狁逃。
- 德星銷彗孛，霖雨滅腥臊。
- 烽戍高臨代，關河遠控洮。
- 汾雲晴漠漠，朔吹冷颾颾。
- 豹尾交牙戟，蚪鬚捧佩刀。
- 通天白犀帶，照地紫麟袍。
- 羌管吹楊柳，燕姬酌蒲萄。
- 銀含鑿落醆，金屑琵琶槽。
- 遙想從軍樂，應忘報國勞。
- 紫微留北闕，綠野寄東臯。
- 忽憶前時會，多慙下客叨。
- 清宵陪讌話，美景從遊遨。
- 花月還同賞，琴詩雅自操。
- 朱弦拂宮徵，洪筆振風騷。
- 近竹開方丈，依林架桔槔。
- 春池八九曲，畫舫兩三艘。
- 徑滑苔黏屐，潭深水沒篙。
- 綠絲縈岸柳，紅粉映樓桃。
- 爲穆先陳醴，招劉共藉糟。
- 舞鬟金翡翠，歌頸玉蠐螬。
- 盛德終難過，明時豈易遭。
- 公雖慕張范，帝未舍伊臯。
- 眷戀心方結，踟躕首已搔。
- 鸞皇上寥廓，燕雀任蓬蒿。
- 欲獻文狂簡，徒煩思鬱陶。
- 可憐四百字，輕重抵鴻毛。

## 拼音

- tian1 shang4 zhong1 tai2 zheng4 ， ren2 jian4 yi1 pin3 gao1 。
- xiu1 ming2 zhi2 yao2 shun4 ， xun1 ye4 guo4 xiao1 cao2 。
- shi3 shan4 wen2 san1 jie2 ， zhong1 jian1 wu3 liu4 tao1 。
- dong4 ren2 ming2 he4 he4 ， you1 guo2 yi4 dao1 dao1 。
- dang4 cai4 qin2 feng1 shi3 ， ping2 qi2 zhan3 ju4 ao2 。
- liang3 he2 shou1 tu3 yu3 ， si4 hai3 ding4 bo1 tao1 。
- chong3 zhong4 yi2 gong1 yue4 ， en1 xin1 huan4 kun3 mao2 。
- bao3 li2 dong1 zhai2 jing4 ， shou3 hu4 bei3 men2 lao2 。
- jin4 guo2 feng1 jiang1 kuo4 ， bing4 zhou1 shi4 ma3 hao2 。
- hu2 bing1 jing1 chi4 zhi4 ， bian1 yan4 bi4 wu1 hao4 。
- ling4 xia4 liu2 ru2 shui3 ， ren2 zhan1 ze2 si4 gao1 。
- lu4 xuan1 ge1 wu3 ku4 ， jun1 zui4 gan3 dan1 lao2 。
- jiang1 xiao4 sen1 pi2 wu3 ， bin1 liao2 yan3 jun4 mao2 。
- ke4 wu2 fan2 ye4 tuo4 ， li4 bu2 fan4 qiu1 hao2 。
- shen2 zai4 tai2 tai2 zhu4 ， hun2 wang2 xian3 yun3 tao2 。
- de2 xing1 xiao1 hui4 bei4 ， lin2 yu3 mie4 xing1 sao1 。
- feng1 shu4 gao1 lin2 dai4 ， guan1 he2 yuan3 kong4 tao2 。
- fen2 yun2 qing2 mo4 mo4 ， shuo4 chui1 leng3 sao1 sao1 。
- bao4 wei3 jiao1 ya2 ji3 ， dou3 xu1 peng3 pei4 dao1 。
- tong1 tian1 bai2 xi1 dai4 ， zhao4 di4 zi3 lin2 pao2 。
- qiang1 guan3 chui1 yang2 liu3 ， yan4 ji1 zhuo2 pu2 tao2 。
- yin2 han2 zao2 luo4 zhan3 ， jin1 xie4 pi2 pa0 cao2 。
- yao2 xiang3 cong2 jun1 le4 ， ying1 wang4 bao4 guo2 lao2 。
- zi3 wei1 liu2 bei3 que4 ， lü4 ye3 ji4 dong1 gao1 。
- hu1 yi4 qian2 shi2 hui4 ， duo1 can2 xia4 ke4 dao1 。
- qing1 xiao1 pei2 yan4 hua4 ， mei3 jing3 cong2 you2 ao2 。
- hua1 yue4 huan2 tong2 shang3 ， qin2 shi1 ya3 zi4 cao1 。
- zhu1 xian2 fu2 gong1 zhi3 ， hong2 bi3 zhen4 feng1 sao1 。
- jin4 zhu2 kai1 fang1 zhang4 ， yi1 lin2 jia4 ju2 gao1 。
- chun1 chi2 ba1 jiu3 qu1 ， hua4 fang3 liang3 san1 sou1 。
- jing4 hua2 tai2 nian2 ji1 ， tan2 shen1 shui3 mei2 gao1 。
- lü4 si1 ying2 an4 liu3 ， hong2 fen3 ying4 lou2 tao2 。
- wei2 mu4 xian1 chen2 li3 ， zhao1 liu2 gong4 jie4 zao1 。
- wu3 huan2 jin1 fei3 cui4 ， ge1 jing3 yu4 qi2 cao2 。
- sheng4 de2 zhong1 nan2 guo4 ， ming2 shi2 qi3 yi4 zao1 。
- gong1 sui1 mu4 zhang1 fan4 ， di4 wei4 she4 yi1 gao1 。
- juan4 lian4 xin1 fang1 jie2 ， chi2 chu2 shou3 yi3 sao1 。
- luan2 huang2 shang0 liao2 kuo4 ， yan4 que4 ren4 peng2 hao1 。
- yu4 xian4 wen2 kuang2 jian3 ， tu2 fan2 si1 yu4 tao2 。
- ke3 lian2 si4 bai3 zi4 ， qing1 zhong4 di3 hong2 mao2 。

## 注释

## 译文

## 赏析
