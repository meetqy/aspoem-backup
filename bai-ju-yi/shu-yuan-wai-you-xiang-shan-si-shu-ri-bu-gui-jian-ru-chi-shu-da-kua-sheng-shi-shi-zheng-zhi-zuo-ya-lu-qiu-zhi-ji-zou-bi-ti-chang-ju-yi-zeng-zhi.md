---
id: bai-ju-yi-shu-yuan-wai-you-xiang-shan-si-shu-ri-bu-gui-jian-ru-chi-shu-da-kua-sheng-shi-shi-zheng-zhi-zuo-ya-lu-qiu-zhi-ji-zou-bi-ti-chang-ju-yi-zeng-zhi
title: 舒員外遊香山寺數日不歸兼辱尺書大誇勝事時正值坐衙慮囚之際走筆題長句以贈之
titlePinyin: shu1 yuan2 wai4 you2 xiang1 shan1 si4 shu4 ri4 bu4 gui1 jian1 ru3 chi3 shu1 da4 kua1 sheng4 shi4 shi2 zheng4 zhi2 zuo4 ya2 lü4 qiu2 zhi1 ji4 zou3 bi3 ti2 chang2 ju4 yi3 zeng4 zhi1
titleSlug: shu-yuan-wai-you-xiang-shan-si-shu-ri-bu-gui-jian-ru-chi-shu-da-kua-sheng-shi-shi-zheng-zhi-zuo-ya-lu-qiu-zhi-ji-zou-bi-ti-chang-ju-yi-zeng-zhi
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 香山石樓倚天開，翠屏壁立波環迴。
- 黃菊繁時好客到，碧雲合處佳人來。
- 酡顏一笑夭桃綻，清吟數聲寒玉哀。
- 軒騎逶遲櫂容與，留連三日不能迴。
- 白頭老尹府中坐，早衙纔退暮衙催。
- 庭前堦上何所有，纍囚成貫案成堆。
- 豈無池塘長秋草，亦有絲竹生塵埃。
- 今日清光昨夜月，竟無人來勸一杯。

## 拼音

- xiang1 shan1 shi2 lou2 yi3 tian1 kai1 ， cui4 ping2 bi4 li4 bo1 huan2 hui2 。
- huang2 ju2 fan2 shi2 hao3 ke4 dao4 ， bi4 yun2 he2 chu3 jia1 ren2 lai2 。
- tuo2 yan2 yi2 xiao4 yao1 tao2 zhan4 ， qing1 yin2 shu4 sheng1 han2 yu4 ai1 。
- xuan1 qi2 wei1 chi2 zhao4 rong2 yu3 ， liu2 lian2 san1 ri4 bu4 neng2 hui2 。
- bai2 tou2 lao3 yin3 fu3 zhong1 zuo4 ， zao3 ya2 cai2 tui4 mu4 ya2 cui1 。
- ting2 qian2 jie1 shang4 he2 suo3 you3 ， lei2 qiu2 cheng2 guan4 an4 cheng2 dui1 。
- qi3 wu2 chi2 tang2 chang2 qiu1 cao3 ， yi4 you3 si1 zhu2 sheng1 chen2 ai1 。
- jin1 ri4 qing1 guang1 zuo2 ye4 yue4 ， jing4 wu2 ren2 lai2 quan4 yi4 bei1 。

## 注释

## 译文

## 赏析
