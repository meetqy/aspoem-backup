---
id: bai-ju-yi-yang-liu-zhi-ci-ba-shou
title: 楊柳枝詞八首
titlePinyin: yang2 liu3 zhi1 ci2 ba1 shou3
titleSlug: yang-liu-zhi-ci-ba-shou
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 六麼水調家家唱，白雪梅花處處吹。
- 古歌舊曲君休聽，聽取新翻楊柳枝。
- 陶令門前四五樹，亞夫營裏百千條。
- 何似東都正二月，黃金枝映洛陽橋。
- 依依褭褭複青青，句引春風無限情。
- 白雪花繁空撲地，綠絲條弱不勝鶯。
- 紅板江橋青酒旗，館娃宮暖日斜時。
- 可憐雨歇東風定，萬樹千條各自垂。
- 蘇州楊柳任君誇，更有錢唐勝館娃。
- 若解多情尋小小，綠楊深處是蘇家。
- 蘇家小女舊知名，楊柳風前別有情。
- 剝條盤作銀環樣，卷葉吹為玉笛聲。
- 葉含濃露如啼眼，枝嫋輕風似舞腰。
- 小樹不禁攀折苦，乞君留取兩三條。
- 人言柳葉似愁眉，更有愁腸似柳絲。
- 柳絲挽斷腸牽斷，彼此應無續得期。

## 拼音

- liu4 mo2 shui3 diao4 jia1 jia1 chang4 ， bai2 xue3 mei2 hua1 chu3 chu3 chui1 。
- gu3 ge1 jiu4 qu3 jun1 xiu1 ting1 ， ting1 qu3 xin1 fan1 yang2 liu3 zhi1 。
- tao2 ling4 men2 qian2 si4 wu3 shu4 ， ya1 fu1 ying2 li3 bai3 qian1 tiao2 。
- he2 si4 dong1 dou1 zheng4 er4 yue4 ， huang2 jin1 zhi1 ying4 luo4 yang2 qiao2 。
- yi1 yi1 niao3 niao3 fu4 qing1 qing1 ， ju4 yin3 chun1 feng1 wu2 xian4 qing2 。
- bai2 xue3 hua1 fan2 kong1 pu1 di4 ， lü4 si1 tiao2 ruo4 bu2 sheng4 ying1 。
- hong2 ban3 jiang1 qiao2 qing1 jiu3 qi2 ， guan3 wa2 gong1 nuan3 ri4 xie2 shi2 。
- ke3 lian2 yu3 xie1 dong1 feng1 ding4 ， wan4 shu4 qian1 tiao2 ge4 zi4 chui2 。
- su1 zhou1 yang2 liu3 ren4 jun1 kua1 ， geng4 you3 qian2 tang2 sheng4 guan3 wa2 。
- ruo4 jie3 duo1 qing2 xun2 xiao3 xiao3 ， lü4 yang2 shen1 chu3 shi4 su1 jia1 。
- su1 jia1 xiao3 nü3 jiu4 zhi1 ming2 ， yang2 liu3 feng1 qian2 bie2 you3 qing2 。
- bao1 tiao2 pan2 zuo4 yin2 huan2 yang4 ， juan4 ye4 chui1 wei2 yu4 di2 sheng1 。
- ye4 han2 nong2 lu4 ru2 ti2 yan3 ， zhi1 niao3 qing1 feng1 si4 wu3 yao1 。
- xiao3 shu4 bu4 jin1 pan1 zhe2 ku3 ， qi3 jun1 liu2 qu3 liang3 san1 tiao2 。
- ren2 yan2 liu3 ye4 si4 chou2 mei2 ， geng4 you3 chou2 chang2 si4 liu3 si1 。
- liu3 si1 wan3 duan4 chang2 qian1 duan4 ， bi3 ci3 ying1 wu2 xu4 de2 qi1 。

## 注释

## 译文

## 赏析
