---
id: bai-ju-yi-qi-yue-yi-ri-zuo
title: 七月一日作
titlePinyin: qi1 yue4 yi2 ri4 zuo4
titleSlug: qi-yue-yi-ri-zuo
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 七月一日天，秋生履道里。
- 閑居見清景，高興從此始。
- 林間暑雨歇，池上涼風起。
- 橋竹碧鮮鮮，岸莎青靡靡。
- 蒼然古磐石，清淺平流水。
- 何言中門前，便是深山裏。
- 雙僮侍坐臥，一杖扶行止。
- 飢聞麻粥香，渴覺雲湯美。
- 平生所好物，今日多在此。
- 此外更何思，市朝心已矣。

## 拼音

- qi1 yue4 yi2 ri4 tian1 ， qiu1 sheng1 lü3 dao4 li3 。
- xian2 ju1 jian4 qing1 jing3 ， gao1 xing1 cong2 ci3 shi3 。
- lin2 jian4 shu3 yu3 xie1 ， chi2 shang4 liang2 feng1 qi3 。
- qiao2 zhu2 bi4 xian1 xian1 ， an4 sha1 qing1 mi2 mi2 。
- cang1 ran2 gu3 pan2 shi2 ， qing1 qian3 ping2 liu2 shui3 。
- he2 yan2 zhong1 men2 qian2 ， bian4 shi4 shen1 shan1 li3 。
- shuang1 tong2 shi4 zuo4 wo4 ， yi2 zhang4 fu2 xing2 zhi3 。
- ji1 wen2 ma2 zhou1 xiang1 ， ke3 jue2 yun2 tang1 mei3 。
- ping2 sheng1 suo3 hao3 wu4 ， jin1 ri4 duo1 zai4 ci3 。
- ci3 wai4 geng4 he2 si1 ， shi4 chao2 xin1 yi3 yi3 。

## 注释

## 译文

## 赏析
