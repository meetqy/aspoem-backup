---
id: bai-ju-yi-yu-shen-yang-er-she-ren-he-lao-tong-shi-chi-ci-ying-tao-wan-wu-gan-en-yin-cheng-shi-si-yun
title: 與沈楊二舍人閤老同食勅賜櫻桃翫物感恩因成十四韻
titlePinyin: yu3 shen3 yang2 er4 she4 ren2 he2 lao3 tong2 shi2 chi4 ci4 ying1 tao2 wan2 wu4 gan3 en1 yin1 cheng2 shi2 si4 yun4
titleSlug: yu-shen-yang-er-she-ren-he-lao-tong-shi-chi-ci-ying-tao-wan-wu-gan-en-yin-cheng-shi-si-yun
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 清曉趨丹禁，紅纓降紫宸。
- 驅禽養得熟，和葉摘來新。
- 圓轉盤傾玉，鮮明籠透銀。
- 內園題兩字，西掖賜三臣。
- 熒惑晶華赤，醍醐氣味真。
- 如珠未穿孔，似火不燒人。
- 杏俗難爲對，桃頑詎可倫。
- 肉嫌盧橘厚，皮笑荔枝皴。
- 瓊液酸甜足，金丸大小勻。
- 偷須防曼倩，惜莫擲安仁。
- 手擘纔離核，匙抄半是津。
- 甘爲舌上露，暖作腹中春。
- 已懼長尸祿，仍驚數食珍。
- 最慙恩未報，飽餧不才身。

## 拼音

- qing1 xiao3 qu1 dan1 jin4 ， hong2 ying1 jiang4 zi3 chen2 。
- qu1 qin2 yang3 de2 shu2 ， he2 ye4 zhai1 lai2 xin1 。
- yuan2 zhuan3 pan2 qing1 yu4 ， xian1 ming2 long2 tou4 yin2 。
- nei4 yuan2 ti2 liang3 zi4 ， xi1 ye4 ci4 san1 chen2 。
- ying2 huo4 jing1 hua2 chi4 ， ti2 hu2 qi4 wei4 zhen1 。
- ru2 zhu1 wei4 chuan1 kong3 ， si4 huo3 bu4 shao1 ren2 。
- xing4 su2 nan2 wei2 dui4 ， tao2 wan2 ju4 ke3 lun2 。
- rou4 xian2 lu2 ju2 hou4 ， pi2 xiao4 li4 zhi1 cun1 。
- qiong2 ye4 suan1 tian2 zu2 ， jin1 wan2 da4 xiao3 yun2 。
- tou1 xu1 fang2 man4 qian4 ， xi1 mo4 zhi4 an1 ren2 。
- shou3 bo4 cai2 li2 he2 ， chi2 chao1 ban4 shi4 jin1 。
- gan1 wei2 she2 shang4 lu4 ， nuan3 zuo4 fu4 zhong1 chun1 。
- yi3 ju4 chang2 shi1 lu4 ， reng2 jing1 shu4 shi2 zhen1 。
- zui4 can2 en1 wei4 bao4 ， bao3 wei4 bu4 cai2 shen1 。

## 注释

## 译文

## 赏析
