---
id: bai-ju-yi-ou-zuo-er-shou
title: 偶作二首
titlePinyin: ou3 zuo4 er4 shou3
titleSlug: ou-zuo-er-shou
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 擾擾貪生人，幾何不夭閼。遑遑愛名人，幾何能貴達。
- 伊餘信多幸，拖紫垂白髮。身為三品官，年已五十八。
- 筋骸雖早衰，尚未苦羸惙。資產雖不豐，亦不甚貧竭。
- 登山力猶在，遇酒興時發。無事日月長，不羈天地闊。
- 安身有處所，適意無時節。解帶松下風，抱琴池上月。
- 人間所重者，相印將軍鉞。謀慮系安危，威權主生殺。
- 焦心一身苦，炙手旁人熱。未必方寸間，得如吾快活。
- 日出起盥櫛，振衣入道場。寂然無他念，但對一爐香。
- 日高始就食，食亦非膏粱。精粗隨所有，亦足飽充腸。
- 日午脫巾簪，燕息窗下床。清風颯然至，臥可致羲皇。
- 日西引杖屨，散步游林塘。或飲茶一醆，或吟詩一章。
- 日入多不食，有時唯命觴。何以送閑夜，一曲秋霓裳。
- 一日分五時，作息率有常。自喜老後健，不嫌閑中忙。
- 是非一以貫，身世交相忘。若問此何許，此是無何鄉。

## 拼音

- rao3 rao3 tan1 sheng1 ren2 ， ji1 he2 bu4 yao1 e4 。 huang2 huang2 ai4 ming2 ren2 ， ji1 he2 neng2 gui4 da2 。
- yi1 yu2 xin4 duo1 xing4 ， tuo1 zi3 chui2 bai2 fa4 。 shen1 wei2 san1 pin3 guan1 ， nian2 yi3 wu3 shi2 ba1 。
- jin1 hai2 sui1 zao3 shuai1 ， shang4 wei4 ku3 lei2 chuo4 。 zi1 chan3 sui1 bu4 feng1 ， yi4 bu2 shen4 pin2 jie2 。
- deng1 shan1 li4 you2 zai4 ， yu4 jiu3 xing1 shi2 fa1 。 wu2 shi4 ri4 yue4 chang2 ， bu4 ji1 tian1 di4 kuo4 。
- an1 shen1 you3 chu3 suo3 ， shi4 yi4 wu2 shi2 jie2 。 jie3 dai4 song1 xia4 feng1 ， bao4 qin2 chi2 shang4 yue4 。
- ren2 jian4 suo3 zhong4 zhe3 ， xiang1 yin4 jiang1 jun1 yue4 。 mou2 lü4 xi4 an1 wei1 ， wei1 quan2 zhu3 sheng1 sha1 。
- jiao1 xin1 yi4 shen1 ku3 ， zhi4 shou3 pang2 ren2 re4 。 wei4 bi4 fang1 cun4 jian4 ， de2 ru2 wu2 kuai4 huo0 。
- ri4 chu1 qi3 guan4 zhi4 ， zhen4 yi1 ru4 dao4 chang3 。 ji4 ran2 wu2 ta1 nian4 ， dan4 dui4 yi4 lu2 xiang1 。
- ri4 gao1 shi3 jiu4 shi2 ， shi2 yi4 fei1 gao1 liang2 。 jing1 cu1 sui2 suo3 you3 ， yi4 zu2 bao3 chong1 chang2 。
- ri4 wu3 tuo1 jin1 zan1 ， yan4 xi1 chuang1 xia4 chuang2 。 qing1 feng1 sa4 ran2 zhi4 ， wo4 ke3 zhi4 xi1 huang2 。
- ri4 xi1 yin3 zhang4 ju4 ， san4 bu4 you2 lin2 tang2 。 huo4 yin3 cha2 yi4 zhan3 ， huo4 yin2 shi1 yi4 zhang1 。
- ri4 ru4 duo1 bu4 shi2 ， you3 shi2 wei2 ming4 shang1 。 he2 yi3 song4 xian2 ye4 ， yi4 qu3 qiu1 ni2 chang2 。
- yi2 ri4 fen1 wu3 shi2 ， zuo4 xi1 lü4 you3 chang2 。 zi4 xi3 lao3 hou4 jian4 ， bu4 xian2 xian2 zhong1 mang2 。
- shi4 fei1 yi4 yi3 guan4 ， shen1 shi4 jiao1 xiang4 wang4 。 ruo4 wen4 ci3 he2 xu1 ， ci3 shi4 wu2 he2 xiang1 。

## 注释

## 译文

## 赏析
