---
id: bai-ju-yi-zeng-you-wu-shou
title: 贈友五首
titlePinyin: zeng4 you3 wu3 shou3
titleSlug: zeng-you-wu-shou
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 一年十二月，每月有常令。君出臣奉行，謂之握金鏡。
- 由茲六氣順，以遂萬物性。時令一反常，生靈受其病。
- 周漢德下衰，王風始不競。又從斬晁錯，諸侯益強盛。
- 百里不同禁，四時自為政。盛夏興土功，方春剿人命。
- 誰能救其失，待君佐邦柄。峨峨象魏門，懸法彝倫正。
- 銀生楚山曲，金生鄱溪濱。南人棄農業，求之多苦辛。
- 披砂複鑿石，矻矻無冬春。手足盡皴胝，愛利不愛身。
- 畬田既慵斫，稻田亦懶耘。相攜作遊手，皆道求金銀。
- 畢竟金與銀，何殊泥與塵。且非衣食物，不濟饑寒人。
- 棄本以趨末，日富而歲貧。所以先聖王，棄藏不為珍。
- 誰能反古風，待君秉國鈞。捐金複抵璧，勿使勞生民。
- 私家無錢爐，平地無銅山。胡為秋夏稅，歲歲輸銅錢。
- 錢力日已重，農力日已殫。賤糶粟與麥，賤貿絲與綿。
- 歲暮衣食盡，焉得無饑寒。吾聞國之初，有制垂不刊。
- 庸必算丁口，租必計桑田。不求土所無，不強人所難。
- 量入以為出，上足下亦安。兵興一變法，兵息遂不還。
- 使我農桑人，憔悴畎畝間。誰能革此弊，待君秉利權。
- 複彼租庸法，令如貞觀年。
- 京師四方則，王化之本根。長吏久於政，然後風教敦。
- 如何尹京者，遷次不逡巡。請君屈指數，十年十五人。
- 科條日相矯，吏力亦已勤。寬猛政不一，民心安得淳。
- 九州雍為首，群牧之所遵。天下率如此，何以安吾民。
- 誰能變此法，待君贊彌綸。慎擇循良吏，令其長子孫。
- 三十男有室，二十女有歸。近代多離亂，婚姻多過期。
- 嫁娶既不早，生育常苦遲。兒女未成人，父母已衰羸。
- 凡人貴達日，多在長大時。欲報親不待，孝心無所施。
- 哀哉三牲養，少得及庭闈。惜哉萬鐘粟，多用飽妻兒。
- 誰能正婚禮，待君張國維。庶使孝子心，皆無風樹悲。

## 拼音

- yi4 nian2 shi2 er4 yue4 ， mei3 yue4 you3 chang2 ling4 。 jun1 chu1 chen2 feng4 xing2 ， wei4 zhi1 wo4 jin1 jing4 。
- you2 zi1 liu4 qi4 shun4 ， yi3 sui4 wan4 wu4 xing4 。 shi2 ling4 yi4 fan3 chang2 ， sheng1 ling2 shou4 qi2 bing4 。
- zhou1 han4 de2 xia4 shuai1 ， wang2 feng1 shi3 bu2 jing4 。 you4 cong2 zhan3 chao2 cuo4 ， zhu1 hou2 yi4 qiang2 sheng4 。
- bai3 li3 bu4 tong2 jin4 ， si4 shi2 zi4 wei2 zheng4 。 sheng4 xia4 xing1 tu3 gong1 ， fang1 chun1 jiao3 ren2 ming4 。
- shui2 neng2 jiu4 qi2 shi1 ， dai4 jun1 zuo3 bang1 bing3 。 e2 e2 xiang4 wei4 men2 ， xuan2 fa3 yi2 lun2 zheng4 。
- yin2 sheng1 chu3 shan1 qu3 ， jin1 sheng1 po2 xi1 bin1 。 nan2 ren2 qi4 nong2 ye4 ， qiu2 zhi1 duo1 ku3 xin1 。
- pi1 sha1 fu4 zao2 shi2 ， ku1 ku1 wu2 dong1 chun1 。 shou3 zu2 jin4 cun1 zhi1 ， ai4 li4 bu2 ai4 shen1 。
- she1 tian2 ji4 yong1 zhuo2 ， dao4 tian2 yi4 lan3 yun2 。 xiang1 xie2 zuo4 you2 shou3 ， jie1 dao4 qiu2 jin1 yin2 。
- bi4 jing4 jin1 yu3 yin2 ， he2 shu1 ni2 yu3 chen2 。 qie3 fei1 yi1 shi2 wu4 ， bu2 ji4 ji1 han2 ren2 。
- qi4 ben3 yi3 qu1 mo4 ， ri4 fu4 er2 sui4 pin2 。 suo3 yi3 xian1 sheng4 wang2 ， qi4 cang2 bu4 wei2 zhen1 。
- shui2 neng2 fan3 gu3 feng1 ， dai4 jun1 bing3 guo2 jun1 。 juan1 jin1 fu4 di3 bi4 ， wu4 shi3 lao2 sheng1 min2 。
- si1 jia1 wu2 qian2 lu2 ， ping2 di4 wu2 tong2 shan1 。 hu2 wei2 qiu1 xia4 shui4 ， sui4 sui4 shu1 tong2 qian2 。
- qian2 li4 ri4 yi3 zhong4 ， nong2 li4 ri4 yi3 dan1 。 jian4 tiao4 su4 yu3 mai4 ， jian4 mao4 si1 yu3 mian2 。
- sui4 mu4 yi1 shi2 jin4 ， yan1 de2 wu2 ji1 han2 。 wu2 wen2 guo2 zhi1 chu1 ， you3 zhi4 chui2 bu4 kan1 。
- yong1 bi4 suan4 ding1 kou3 ， zu1 bi4 ji4 sang1 tian2 。 bu4 qiu2 tu3 suo3 wu2 ， bu4 qiang2 ren2 suo3 nan2 。
- liang2 ru4 yi3 wei2 chu1 ， shang4 zu2 xia4 yi4 an1 。 bing1 xing1 yi2 bian4 fa3 ， bing1 xi1 sui4 bu4 huan2 。
- shi3 wo3 nong2 sang1 ren2 ， qiao2 cui4 quan3 mu3 jian4 。 shui2 neng2 ge2 ci3 bi4 ， dai4 jun1 bing3 li4 quan2 。
- fu4 bi3 zu1 yong1 fa3 ， ling4 ru2 zhen1 guan1 nian2 。
- jing1 shi1 si4 fang1 ze2 ， wang2 hua4 zhi1 ben3 gen1 。 chang2 li4 jiu3 wu1 zheng4 ， ran2 hou4 feng1 jiao4 dun1 。
- ru2 he2 yin3 jing1 zhe3 ， qian1 ci4 bu4 qun1 xun2 。 qing3 jun1 qu1 zhi3 shu4 ， shi2 nian2 shi2 wu3 ren2 。
- ke1 tiao2 ri4 xiang1 jiao3 ， li4 li4 yi4 yi3 qin2 。 kuan1 meng3 zheng4 bu4 yi1 ， min2 xin1 an1 de2 chun2 。
- jiu3 zhou1 yong1 wei2 shou3 ， qun2 mu4 zhi1 suo3 zun1 。 tian1 xia4 lü4 ru2 ci3 ， he2 yi3 an1 wu2 min2 。
- shui2 neng2 bian4 ci3 fa3 ， dai4 jun1 zan4 mi2 lun2 。 shen4 ze2 xun2 liang2 li4 ， ling4 qi2 chang2 zi3 sun1 。
- san1 shi2 nan2 you3 shi4 ， er4 shi2 nü3 you3 gui1 。 jin4 dai4 duo1 li2 luan4 ， hun1 yin1 duo1 guo4 qi1 。
- jia4 qu3 ji4 bu4 zao3 ， sheng1 yu4 chang2 ku3 chi2 。 er2 nü3 wei4 cheng2 ren2 ， fu4 mu3 yi3 shuai1 lei2 。
- fan2 ren2 gui4 da2 ri4 ， duo1 zai4 chang2 da4 shi2 。 yu4 bao4 qin1 bu2 dai4 ， xiao4 xin1 wu2 suo3 shi1 。
- ai1 zai1 san1 sheng1 yang3 ， shao3 de2 ji2 ting2 wei2 。 xi1 zai1 wan4 zhong1 su4 ， duo1 yong4 bao3 qi1 er2 。
- shui2 neng2 zheng4 hun1 li3 ， dai4 jun1 zhang1 guo2 wei2 。 shu4 shi3 xiao4 zi3 xin1 ， jie1 wu2 feng1 shu4 bei1 。

## 注释

## 译文

## 赏析
