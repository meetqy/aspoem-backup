---
id: bai-ju-yi-he-da-shi-shi-shou-he-si-gui-le
title: 和荅詩十首 和思歸樂
titlePinyin: he2 da2 shi1 shi2 shou3   he2 si1 gui1 le4
titleSlug: he-da-shi-shi-shou-he-si-gui-le
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 山中不栖鳥，夜半聲嚶嚶。
- 似道思歸樂，行人掩泣聽。
- 皆疑此山路，遷客多南征。
- 憂憤氣不散，結化爲精靈。
- 我謂此山鳥，本不因人生。
- 人心自懷土，想作思歸鳴。
- 孟嘗平居時，娛耳琴泠泠。
- 雍門一言感，未奏淚霑纓。
- 魏武銅雀妓，日與歡樂幷。
- 一旦西陵望，欲歌先涕零。
- 峽猨亦何意，隴水復何情。
- 爲入愁人耳，皆爲腸斷聲。
- 請看元侍御，亦宿此郵亭。
- 因聽思歸鳥，神氣獨安寧。
- 問君何以然，道勝心自平。
- 雖爲南遷客，如在長安城。
- 云得此道來，何慮復何營。
- 窮達有前定，憂喜無交爭。
- 所以事君日，持憲立大庭。
- 雖有迴天力，撓之終不傾。
- 況始三十餘，年少有直名。
- 心中志氣大，眼前爵祿輕。
- 君恩若雨露，君威若雷霆。
- 退不苟免難，進不曲求榮。
- 在火辨玉性，經霜識松貞。
- 展禽任三黜，靈均長獨醒。
- 獲戾自東洛，貶官向南荆。
- 再拜辭闕下，長揖別公卿。
- 荆州又非遠，驛路半月程。
- 漢水照天碧，楚山插雲青。
- 江陵橘似珠，宜城酒如餳。
- 誰謂譴謫去，未妨遊賞行。
- 人生百歲內，天地暫寓形。
- 太倉一稊米，大海一浮萍。
- 身委逍遙篇，心付頭陀經。
- 尚達死生觀，寧爲寵辱驚。
- 中懷苟有主，外物安能縈。
- 任意思歸樂，聲聲啼到明。

## 拼音

- shan1 zhong1 bu4 qi1 niao3 ， ye4 ban4 sheng1 ying1 ying1 。
- si4 dao4 si1 gui1 le4 ， xing2 ren2 yan3 qi4 ting1 。
- jie1 yi2 ci3 shan1 lu4 ， qian1 ke4 duo1 nan2 zheng1 。
- you1 fen4 qi4 bu2 san4 ， jie2 hua4 wei2 jing1 ling2 。
- wo3 wei4 ci3 shan1 niao3 ， ben3 bu4 yin1 ren2 sheng1 。
- ren2 xin1 zi4 huai2 tu3 ， xiang3 zuo4 si1 gui1 ming2 。
- meng4 chang2 ping2 ju1 shi2 ， yu2 er3 qin2 ling2 ling2 。
- yong1 men2 yi4 yan2 gan3 ， wei4 zou4 lei4 zhan1 ying1 。
- wei4 wu3 tong2 que4 ji4 ， ri4 yu3 huan1 le4 bing4 。
- yi2 dan4 xi1 ling2 wang4 ， yu4 ge1 xian1 ti4 ling2 。
- xia2 yuan2 yi4 he2 yi4 ， long3 shui3 fu4 he2 qing2 。
- wei2 ru4 chou2 ren2 er3 ， jie1 wei2 chang2 duan4 sheng1 。
- qing3 kan4 yuan2 shi4 yu4 ， yi4 su4 ci3 you2 ting2 。
- yin1 ting1 si1 gui1 niao3 ， shen2 qi4 du2 an1 ning2 。
- wen4 jun1 he2 yi3 ran2 ， dao4 sheng4 xin1 zi4 ping2 。
- sui1 wei2 nan2 qian1 ke4 ， ru2 zai4 chang2 an1 cheng2 。
- yun2 de2 ci3 dao4 lai2 ， he2 lü4 fu4 he2 ying2 。
- qiong2 da2 you3 qian2 ding4 ， you1 xi3 wu2 jiao1 zheng1 。
- suo3 yi3 shi4 jun1 ri4 ， chi2 xian4 li4 da4 ting2 。
- sui1 you3 hui2 tian1 li4 ， nao2 zhi1 zhong1 bu4 qing1 。
- kuang4 shi3 san1 shi2 yu2 ， nian2 shao4 you3 zhi2 ming2 。
- xin1 zhong1 zhi4 qi4 da4 ， yan3 qian2 jue2 lu4 qing1 。
- jun1 en1 ruo4 yu3 lu4 ， jun1 wei1 ruo4 lei2 ting2 。
- tui4 bu4 gou3 mian3 nan2 ， jin4 bu4 qu3 qiu2 rong2 。
- zai4 huo3 bian4 yu4 xing4 ， jing1 shuang1 shi2 song1 zhen1 。
- zhan3 qin2 ren4 san1 chu4 ， ling2 jun1 chang2 du2 xing3 。
- huo4 li4 zi4 dong1 luo4 ， bian3 guan1 xiang4 nan2 jing1 。
- zai4 bai4 ci2 que4 xia4 ， chang2 yi1 bie2 gong1 qing1 。
- jing1 zhou1 you4 fei1 yuan3 ， yi4 lu4 ban4 yue4 cheng2 。
- han4 shui3 zhao4 tian1 bi4 ， chu3 shan1 cha1 yun2 qing1 。
- jiang1 ling2 ju2 si4 zhu1 ， yi2 cheng2 jiu3 ru2 xing2 。
- shui2 wei4 qian3 zhe2 qu4 ， wei4 fang2 you2 shang3 xing2 。
- ren2 sheng1 bai3 sui4 nei4 ， tian1 di4 zan4 yu4 xing2 。
- tai4 cang1 yi4 ti2 mi3 ， da4 hai3 yi4 fu2 ping2 。
- shen1 wei3 xiao1 yao2 pian1 ， xin1 fu4 tou2 tuo2 jing1 。
- shang4 da2 si3 sheng1 guan1 ， ning2 wei2 chong3 ru3 jing1 。
- zhong1 huai2 gou3 you3 zhu3 ， wai4 wu4 an1 neng2 ying2 。
- ren4 yi4 si0 gui1 le4 ， sheng1 sheng1 ti2 dao4 ming2 。

## 注释

## 译文

## 赏析
