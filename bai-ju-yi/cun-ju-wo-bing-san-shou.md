---
id: bai-ju-yi-cun-ju-wo-bing-san-shou
title: 村居臥病三首
titlePinyin: cun1 ju1 wo4 bing4 san1 shou3
titleSlug: cun-ju-wo-bing-san-shou
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 戚戚抱羸病，悠悠度朝暮。夏木才結陰，秋蘭已含露。
- 前日巢中卵，化作雛飛去。昨日穴中蟲，蛻為蟬上樹。
- 四時未嘗歇，一物不暫住。唯有病客心，沉然獨如故。
- 新秋久病容，起步村南道。盡日不逢人，蟲聲遍荒草。
- 西風吹白露，野綠秋仍早。草木猶未傷，先傷我懷抱。
- 朱顏與玄鬢，強健幾時好。況為憂病侵，不得依年老。
- 種黍三十畝，雨來苗漸大。種薤二十畦，秋來欲堪刈。
- 望黍作冬酒，留薤為春菜。荒村百物無，待此養衰瘵。
- 葺廬備陰雨，補褐防寒歲。病身知幾時，且作明年計。

## 拼音

- qi1 qi1 bao4 lei2 bing4 ， you1 you1 du4 zhao1 mu4 。 xia4 mu4 cai2 jie2 yin1 ， qiu1 lan2 yi3 han2 lu4 。
- qian2 ri4 chao2 zhong1 luan3 ， hua4 zuo4 chu2 fei1 qu4 。 zuo2 ri4 xue2 zhong1 chong2 ， tui4 wei2 chan2 shang4 shu4 。
- si4 shi2 wei4 chang2 xie1 ， yi2 wu4 bu2 zan4 zhu4 。 wei2 you3 bing4 ke4 xin1 ， chen2 ran2 du2 ru2 gu4 。
- xin1 qiu1 jiu3 bing4 rong2 ， qi3 bu4 cun1 nan2 dao4 。 jin4 ri4 bu4 feng2 ren2 ， chong2 sheng1 bian4 huang1 cao3 。
- xi1 feng1 chui1 bai2 lu4 ， ye3 lü4 qiu1 reng2 zao3 。 cao3 mu4 you2 wei4 shang1 ， xian1 shang1 wo3 huai2 bao4 。
- zhu1 yan2 yu3 xuan2 bin4 ， qiang2 jian4 ji1 shi2 hao3 。 kuang4 wei2 you1 bing4 qin1 ， bu4 de2 yi1 nian2 lao3 。
- zhong3 shu3 san1 shi2 mu3 ， yu3 lai2 miao2 jian4 da4 。 zhong3 xie4 er4 shi2 qi2 ， qiu1 lai2 yu4 kan1 yi4 。
- wang4 shu3 zuo4 dong1 jiu3 ， liu2 xie4 wei2 chun1 cai4 。 huang1 cun1 bai3 wu4 wu2 ， dai4 ci3 yang3 shuai1 zhai4 。
- qi4 lu2 bei4 yin1 yu3 ， bu3 he4 fang2 han2 sui4 。 bing4 shen1 zhi1 ji1 shi2 ， qie3 zuo4 ming2 nian2 ji4 。

## 注释

## 译文

## 赏析
