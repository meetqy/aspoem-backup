---
id: bai-ju-yi-han-re-er-shou-yi
title: 旱熱二首 一
titlePinyin: han4 re4 er4 shou3   yi1
titleSlug: han-re-er-shou-yi
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 彤雲散不雨，赫日吁可畏。
- 端坐猶揮汗，出門豈容易。
- 忽思公府內，青衫折腰吏。
- 復想驛路中，紅塵走馬使。
- 征夫更辛苦，逐客彌顦顇。
- 日入尚趨程，宵分不遑寐。
- 安知北窗叟，偃臥風颯至。
- 簟拂碧龍鱗，扇搖白鶴翅。
- 豈唯身所得，兼示心無事。
- 誰言苦熱天，元有清涼地。

## 拼音

- tong2 yun2 san4 bu4 yu3 ， he4 ri4 xu1 ke3 wei4 。
- duan1 zuo4 you2 hui1 han4 ， chu1 men2 qi3 rong2 yi4 。
- hu1 si1 gong1 fu3 nei4 ， qing1 shan1 zhe2 yao1 li4 。
- fu4 xiang3 yi4 lu4 zhong1 ， hong2 chen2 zou3 ma3 shi3 。
- zheng1 fu1 geng4 xin1 ku3 ， zhu2 ke4 mi2 qiao2 cui4 。
- ri4 ru4 shang4 qu1 cheng2 ， xiao1 fen1 bu4 huang2 mei4 。
- an1 zhi1 bei3 chuang1 sou3 ， yan3 wo4 feng1 sa4 zhi4 。
- dian4 fu2 bi4 long2 lin2 ， shan4 yao2 bai2 he4 chi4 。
- qi3 wei2 shen1 suo3 de2 ， jian1 shi4 xin1 wu2 shi4 。
- shui2 yan2 ku3 re4 tian1 ， yuan2 you3 qing1 liang2 di4 。

## 注释

## 译文

## 赏析
