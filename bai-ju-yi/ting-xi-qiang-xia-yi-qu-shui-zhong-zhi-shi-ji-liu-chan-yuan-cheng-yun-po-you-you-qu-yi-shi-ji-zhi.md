---
id: bai-ju-yi-ting-xi-qiang-xia-yi-qu-shui-zhong-zhi-shi-ji-liu-chan-yuan-cheng-yun-po-you-you-qu-yi-shi-ji-zhi
title: 亭西牆下伊渠水中置石激流潺湲成韻頗有幽趣以詩記之
titlePinyin: ting2 xi1 qiang2 xia4 yi1 qu2 shui3 zhong1 zhi4 shi2 ji1 liu2 chan2 yuan2 cheng2 yun4 po1 you3 you1 qu4 yi3 shi1 ji4 zhi1
titleSlug: ting-xi-qiang-xia-yi-qu-shui-zhong-zhi-shi-ji-liu-chan-yuan-cheng-yun-po-you-you-qu-yi-shi-ji-zhi
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 嵌巉嵩石峭，皎潔伊流清。
- 立爲遠峰勢，激作寒玉聲。
- 夾岸羅密樹，面灘開小亭。
- 忽疑嚴子瀨，流入洛陽城。
- 是時羣動息，風靜微月明。
- 高枕夜悄悄，滿耳秋泠泠。
- 終日臨大道，何人知此情。
- 此情苟自愜，亦不要人聽。

## 拼音

- qian4 chan2 song1 shi2 qiao4 ， jiao3 jie2 yi1 liu2 qing1 。
- li4 wei2 yuan3 feng1 shi4 ， ji1 zuo4 han2 yu4 sheng1 。
- jia1 an4 luo2 mi4 shu4 ， mian4 tan1 kai1 xiao3 ting2 。
- hu1 yi2 yan2 zi3 lai4 ， liu2 ru4 luo4 yang2 cheng2 。
- shi4 shi2 qun2 dong4 xi1 ， feng1 jing4 wei1 yue4 ming2 。
- gao1 zhen3 ye4 qiao1 qiao1 ， man3 er3 qiu1 ling2 ling2 。
- zhong1 ri4 lin2 da4 dao4 ， he2 ren2 zhi1 ci3 qing2 。
- ci3 qing2 gou3 zi4 qie4 ， yi4 bu2 yao4 ren2 ting1 。

## 注释

## 译文

## 赏析
