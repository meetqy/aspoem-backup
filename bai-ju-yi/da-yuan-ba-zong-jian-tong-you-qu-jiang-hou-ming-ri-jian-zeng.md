---
id: bai-ju-yi-da-yuan-ba-zong-jian-tong-you-qu-jiang-hou-ming-ri-jian-zeng
title: 荅元八宗簡同遊曲江後明日見贈
titlePinyin: da2 yuan2 ba1 zong1 jian3 tong2 you2 qu3 jiang1 hou4 ming2 ri4 jian4 zeng4
titleSlug: da-yuan-ba-zong-jian-tong-you-qu-jiang-hou-ming-ri-jian-zeng
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 長安千萬人，出門各有營。
- 唯我與夫子，信馬悠悠行。
- 行到曲江頭，反照草樹明。
- 南山好顏色，病客有心情。
- 水禽飜白羽，風荷嫋翠莖。
- 何必滄浪去，即此可濯纓。
- 時景不重來，賞心難再幷。
- 坐愁紅塵裏，夕鼓鼕鼕聲。
- 歸來經一宿，世慮稍復生。
- 賴聞瑤華唱，再得塵襟清。

## 拼音

- chang2 an1 qian1 wan4 ren2 ， chu1 men2 ge4 you3 ying2 。
- wei2 wo3 yu3 fu1 zi3 ， xin4 ma3 you1 you1 xing2 。
- xing2 dao4 qu3 jiang1 tou2 ， fan3 zhao4 cao3 shu4 ming2 。
- nan2 shan1 hao3 yan2 se4 ， bing4 ke4 you3 xin1 qing2 。
- shui3 qin2 fan1 bai2 yu3 ， feng1 he2 niao3 cui4 jing4 。
- he2 bi4 cang1 lang4 qu4 ， ji2 ci3 ke3 zhuo2 ying1 。
- shi2 jing3 bu2 zhong4 lai2 ， shang3 xin1 nan2 zai4 bing4 。
- zuo4 chou2 hong2 chen2 li3 ， xi1 gu3 dong1 dong1 sheng1 。
- gui1 lai2 jing1 yi2 su4 ， shi4 lü4 shao1 fu4 sheng1 。
- lai4 wen2 yao2 hua2 chang4 ， zai4 de2 chen2 jin1 qing1 。

## 注释

## 译文

## 赏析
