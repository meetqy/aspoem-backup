---
id: bai-ju-yi-lao-re
title: 老熱
titlePinyin: lao3 re4
titleSlug: lao-re
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 一飽百情足，一酣萬事休。
- 何人不衰老，我老心無憂。
- 仕者拘職役，農者勞田疇。
- 何人不苦熱，我熱身自由。
- 臥風北窗下，坐月南池頭。
- 腦涼脫烏帽，足熱濯清流。
- 慵發晝高枕，興來夜汎舟。
- 何乃有餘適，祗緣無過求。
- 或問諸親友，樂天是與不。
- 亦無別言語，多道天悠悠。
- 悠悠君不知，此味深且幽。
- 但恐君知後，亦來從我遊。

## 拼音

- yi4 bao3 bai3 qing2 zu2 ， yi4 han1 wan4 shi4 xiu1 。
- he2 ren2 bu4 shuai1 lao3 ， wo3 lao3 xin1 wu2 you1 。
- shi4 zhe3 ju1 zhi2 yi4 ， nong2 zhe3 lao2 tian2 chou2 。
- he2 ren2 bu4 ku3 re4 ， wo3 re4 shen1 zi4 you2 。
- wo4 feng1 bei3 chuang1 xia4 ， zuo4 yue4 nan2 chi2 tou2 。
- nao3 liang2 tuo1 wu1 mao4 ， zu2 re4 zhuo2 qing1 liu2 。
- yong1 fa1 zhou4 gao1 zhen3 ， xing1 lai2 ye4 fan4 zhou1 。
- he2 nai3 you3 yu2 shi4 ， zhi1 yuan2 wu2 guo4 qiu2 。
- huo4 wen4 zhu1 qin1 you3 ， le4 tian1 shi4 yu3 bu4 。
- yi4 wu2 bie2 yan2 yu3 ， duo1 dao4 tian1 you1 you1 。
- you1 you1 jun1 bu4 zhi1 ， ci3 wei4 shen1 qie3 you1 。
- dan4 kong3 jun1 zhi1 hou4 ， yi4 lai2 cong2 wo3 you2 。

## 注释

## 译文

## 赏析
