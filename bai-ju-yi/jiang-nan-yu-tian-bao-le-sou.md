---
id: bai-ju-yi-jiang-nan-yu-tian-bao-le-sou
title: 江南遇天寶樂叟
titlePinyin: jiang1 nan2 yu4 tian1 bao3 le4 sou3
titleSlug: jiang-nan-yu-tian-bao-le-sou
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 白頭病叟泣且言，祿山未亂入棃園。
- 能彈琵琶和法曲，多在華清隨至尊。
- 是時天下太平久，年年十月坐朝元。
- 千官起居環珮合，萬國會同車馬奔。
- 金鈿照耀石甕寺，蘭麝熏煮溫湯源。
- 貴妃宛轉侍君側，體弱不勝珠翠繁。
- 冬雪飄颻錦袍暖，春風蕩漾霓裳飜。
- 歡娛未足燕寇至，弓勁馬肥胡語喧。
- 豳土人遷避夷狄，鼎湖龍去哭軒轅。
- 從此漂淪落南土，萬人死盡一身存。
- 秋風江上浪無限，暮雨舟中酒一尊。
- 涸魚久失風波勢，枯草曾霑雨露恩。
- 我自秦來君莫問，驪山渭水如荒村。
- 新豐樹老籠明月，長生殿闇鎖春雲。
- 紅葉紛紛蓋欹瓦，綠苔重重封壞垣。
- 唯有中官作宮使，每年寒食一開門。

## 拼音

- bai2 tou2 bing4 sou3 qi4 qie3 yan2 ， lu4 shan1 wei4 luan4 ru4 li2 yuan2 。
- neng2 dan4 pi2 pa0 he2 fa3 qu3 ， duo1 zai4 hua2 qing1 sui2 zhi4 zun1 。
- shi4 shi2 tian1 xia4 tai4 ping2 jiu3 ， nian2 nian2 shi2 yue4 zuo4 chao2 yuan2 。
- qian1 guan1 qi3 ju1 huan2 pei4 he2 ， wan4 guo2 hui4 tong2 ju1 ma3 ben1 。
- jin1 dian4 zhao4 yao4 shi2 weng4 si4 ， lan2 she4 xun1 zhu3 wen1 tang1 yuan2 。
- gui4 fei1 wan3 zhuan3 shi4 jun1 ce4 ， ti3 ruo4 bu2 sheng4 zhu1 cui4 fan2 。
- dong1 xue3 piao1 yao2 jin3 pao2 nuan3 ， chun1 feng1 dang4 yang4 ni2 chang2 fan1 。
- huan1 yu2 wei4 zu2 yan4 kou4 zhi4 ， gong1 jin4 ma3 fei2 hu2 yu3 xuan1 。
- bin1 tu3 ren2 qian1 bi4 yi2 di2 ， ding3 hu2 long2 qu4 ku1 xuan1 yuan2 。
- cong2 ci3 piao1 lun2 luo4 nan2 tu3 ， wan4 ren2 si3 jin4 yi4 shen1 cun2 。
- qiu1 feng1 jiang1 shang4 lang4 wu2 xian4 ， mu4 yu3 zhou1 zhong1 jiu3 yi4 zun1 。
- he2 yu2 jiu3 shi1 feng1 bo1 shi4 ， ku1 cao3 ceng2 zhan1 yu3 lu4 en1 。
- wo3 zi4 qin2 lai2 jun1 mo4 wen4 ， li2 shan1 wei4 shui3 ru2 huang1 cun1 。
- xin1 feng1 shu4 lao3 long2 ming2 yue4 ， chang2 sheng1 dian4 an4 suo3 chun1 yun2 。
- hong2 ye4 fen1 fen1 gai4 qi1 wa3 ， lü4 tai2 chong2 chong2 feng1 huai4 yuan2 。
- wei2 you3 zhong1 guan1 zuo4 gong1 shi3 ， mei3 nian2 han2 shi2 yi4 kai1 men2 。

## 注释

## 译文

## 赏析
