---
id: bai-ju-yi-bao-shi-xian-zuo
title: 飽食閑坐
titlePinyin: bao3 shi2 xian2 zuo4
titleSlug: bao-shi-xian-zuo
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 紅粒陸渾稻，白鱗伊水魴。
- 庖童呼我食，飯熱魚鮮香。
- 筯筯適我口，匙匙充我腸。
- 八珍與五鼎，無復心思量。
- 捫腹起盥漱，下階振衣裳。
- 繞庭行數匝，却上簷下牀。
- 箕踞擁裘坐，半身在日暘。
- 可憐飽暖味，誰肯來同嘗。
- 是歲太和八，兵銷時漸康。
- 朝廷重經術，草澤搜賢良。
- 堯舜求理切，夔龍啓沃忙。
- 懷才抱智者，無不走遑遑。
- 唯此不才叟，頑慵戀洛陽。
- 飽食不出門，閑坐不下堂。
- 子弟多寂寞，僮僕少精光。
- 衣食雖充給，神意不揚揚。
- 爲爾謀則短，爲吾謀甚長。

## 拼音

- hong2 li4 lu4 hun2 dao4 ， bai2 lin2 yi1 shui3 fang2 。
- pao2 tong2 hu1 wo3 shi2 ， fan4 re4 yu2 xian1 xiang1 。
- zhu4 zhu4 shi4 wo3 kou3 ， chi2 chi2 chong1 wo3 chang2 。
- ba1 zhen1 yu3 wu3 ding3 ， wu2 fu4 xin1 si1 liang0 。
- men2 fu4 qi3 guan4 shu4 ， xia4 jie1 zhen4 yi1 shang0 。
- rao4 ting2 xing2 shu4 za1 ， que4 shang4 yan2 xia4 chuang2 。
- ji1 ju4 yong1 qiu2 zuo4 ， ban4 shen1 zai4 ri4 yang2 。
- ke3 lian2 bao3 nuan3 wei4 ， shui2 ken3 lai2 tong2 chang2 。
- shi4 sui4 tai4 he2 ba1 ， bing1 xiao1 shi2 jian4 kang1 。
- chao2 ting2 zhong4 jing1 shu4 ， cao3 ze2 sou1 xian2 liang2 。
- yao2 shun4 qiu2 li3 qie4 ， kui2 long2 qi3 wo4 mang2 。
- huai2 cai2 bao4 zhi4 zhe3 ， wu2 bu4 zou3 huang2 huang2 。
- wei2 ci3 bu4 cai2 sou3 ， wan2 yong1 lian4 luo4 yang2 。
- bao3 shi2 bu4 chu1 men2 ， xian2 zuo4 bu2 xia4 tang2 。
- zi3 di4 duo1 ji4 mo4 ， tong2 pu2 shao3 jing1 guang1 。
- yi1 shi2 sui1 chong1 gei3 ， shen2 yi4 bu4 yang2 yang2 。
- wei2 er3 mou2 ze2 duan3 ， wei2 wu2 mou2 shen4 chang2 。

## 注释

## 译文

## 赏析
