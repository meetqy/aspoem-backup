---
id: bai-ju-yi-you-gan-san-shou-yi
title: 有感三首 一
titlePinyin: you3 gan3 san1 shou3   yi1
titleSlug: you-gan-san-shou-yi
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 鬢髮已斑白，衣綬方朱紫。
- 窮賤當壯年，富榮臨暮齒。
- 車輿紅塵合，第宅青煙起。
- 彼來此須去，品物之常理。
- 第宅非吾廬，逆旅暫留止。
- 子孫非我有，委蛻而已矣。
- 有如蠶造繭，又似花生子。
- 子結花暗凋，繭成蠶老死。
- 悲哉可奈何，舉世皆如此。

## 拼音

- bin4 fa4 yi3 ban1 bai2 ， yi1 shou4 fang1 zhu1 zi3 。
- qiong2 jian4 dang1 zhuang4 nian2 ， fu4 rong2 lin2 mu4 chi3 。
- ju1 yu2 hong2 chen2 he2 ， di4 zhai2 qing1 yan1 qi3 。
- bi3 lai2 ci3 xu1 qu4 ， pin3 wu4 zhi1 chang2 li3 。
- di4 zhai2 fei1 wu2 lu2 ， ni4 lü3 zan4 liu2 zhi3 。
- zi3 sun1 fei1 wo3 you3 ， wei3 tui4 er2 yi3 yi3 。
- you3 ru2 can2 zao4 jian3 ， you4 si4 hua1 sheng1 zi3 。
- zi3 jie2 hua1 an4 diao1 ， jian3 cheng2 can2 lao3 si3 。
- bei1 zai1 ke3 nai4 he2 ， ju3 shi4 jie1 ru2 ci3 。

## 注释

## 译文

## 赏析
