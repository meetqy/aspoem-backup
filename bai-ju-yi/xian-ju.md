---
id: bai-ju-yi-xian-ju
title: 閑居
titlePinyin: xian2 ju1
titleSlug: xian-ju
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 空腹一醆粥，飢食有餘味。
- 南檐半牀日，暖臥因成睡。
- 緜袍擁兩膝，竹几支雙臂。
- 從旦直至昏，身心一無事。
- 心足即爲富，身閑乃當貴。
- 富貴在此中，何必居高位。
- 君看裴相國，金紫光照地。
- 心苦頭盡白，纔年四十四。
- 乃知高蓋車，乘者多憂畏。

## 拼音

- kong1 fu4 yi4 zhan3 zhou1 ， ji1 shi2 you3 yu2 wei4 。
- nan2 yan2 ban4 chuang2 ri4 ， nuan3 wo4 yin1 cheng2 shui4 。
- mian2 pao2 yong1 liang3 xi1 ， zhu2 ji3 zhi1 shuang1 bi4 。
- cong2 dan4 zhi2 zhi4 hun1 ， shen1 xin1 yi4 wu2 shi4 。
- xin1 zu2 ji2 wei2 fu4 ， shen1 xian2 nai3 dang1 gui4 。
- fu4 gui4 zai4 ci3 zhong1 ， he2 bi4 ju1 gao1 wei4 。
- jun1 kan4 pei2 xiang1 guo2 ， jin1 zi3 guang1 zhao4 di4 。
- xin1 ku3 tou2 jin4 bai2 ， cai2 nian2 si4 shi2 si4 。
- nai3 zhi1 gao1 gai4 ju1 ， cheng2 zhe3 duo1 you1 wei4 。

## 注释

## 译文

## 赏析
