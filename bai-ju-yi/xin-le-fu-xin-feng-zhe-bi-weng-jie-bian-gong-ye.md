---
id: bai-ju-yi-xin-le-fu-xin-feng-zhe-bi-weng-jie-bian-gong-ye
title: 新樂府 新豐折臂翁	戒邊功也
titlePinyin: xin1 le4 fu3   xin1 feng1 zhe2 bi4 weng1 	 jie4 bian1 gong1 ye3
titleSlug: xin-le-fu-xin-feng-zhe-bi-weng-jie-bian-gong-ye
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 新豐老翁八十八，頭鬢眉鬚皆似雪。
- 玄孫扶向店前行，左臂憑肩右臂折。
- 問翁臂折來幾年，兼問致折何因緣。
- 翁云貫屬新豐縣，生逢聖代無征戰。
- 慣聽棃園歌管聲，不識旗槍與弓箭。
- 無何天寶大徵兵，戶有三丁點一丁。
- 點得驅將何處去，五月萬里雲南行。
- 聞道雲南有瀘水，椒花落時瘴煙起。
- 大軍徒涉水如湯，未過十人二三死。
- 村南村北哭聲哀，兒別爺娘夫別妻。
- 皆云前後征蠻者，千萬人行無一迴。
- 是時翁年二十四，兵部牒中有名字。
- 夜深不敢使人知，偷將大石搥折臂。
- 張弓簸旗俱不堪，從茲始免征雲南。
- 骨碎筋傷非不苦，且圖揀退歸鄉土。
- 此臂折來六十年，一肢雖廢一身全。
- 至今風雨陰寒夜，直到天明痛不眠。
- 痛不眠，終不悔，且喜老身今獨在。
- 不然當時瀘水頭，身死魂孤骨不收。
- 應作雲南望鄉鬼，萬人冢上哭呦呦。
- 老人言，君聽取。
- 君不聞開元宰相宋開府，不賞邊功防黷武。
- 又不聞天寶宰相楊國忠，欲求恩幸立邊功。
- 邊功未立生人怨，請問新豐折臂翁。

## 拼音

- xin1 feng1 lao3 weng1 ba1 shi2 ba1 ， tou2 bin4 mei2 xu1 jie1 si4 xue3 。
- xuan2 sun1 fu2 xiang4 dian4 qian2 xing2 ， zuo3 bi4 ping2 jian1 you4 bi4 zhe2 。
- wen4 weng1 bi4 zhe2 lai2 ji1 nian2 ， jian1 wen4 zhi4 zhe2 he2 yin1 yuan2 。
- weng1 yun2 guan4 shu3 xin1 feng1 xian4 ， sheng1 feng2 sheng4 dai4 wu2 zheng1 zhan4 。
- guan4 ting1 li2 yuan2 ge1 guan3 sheng1 ， bu4 shi2 qi2 qiang1 yu3 gong1 jian4 。
- wu2 he2 tian1 bao3 da4 zheng1 bing1 ， hu4 you3 san1 ding1 dian3 yi4 ding1 。
- dian3 de2 qu1 jiang1 he2 chu3 qu4 ， wu3 yue4 wan4 li3 yun2 nan2 xing2 。
- wen2 dao4 yun2 nan2 you3 lu2 shui3 ， jiao1 hua1 luo4 shi2 zhang4 yan1 qi3 。
- da4 jun1 tu2 she4 shui3 ru2 tang1 ， wei4 guo4 shi2 ren2 er4 san1 si3 。
- cun1 nan2 cun1 bei3 ku1 sheng1 ai1 ， er2 bie2 ye2 niang2 fu1 bie2 qi1 。
- jie1 yun2 qian2 hou4 zheng1 man2 zhe3 ， qian1 wan4 ren2 xing2 wu2 yi4 hui2 。
- shi4 shi2 weng1 nian2 er4 shi2 si4 ， bing1 bu4 die2 zhong1 you3 ming2 zi4 。
- ye4 shen1 bu4 gan3 shi3 ren2 zhi1 ， tou1 jiang1 da4 shi2 chui2 zhe2 bi4 。
- zhang1 gong1 bo4 qi2 ju4 bu4 kan1 ， cong2 zi1 shi3 mian3 zheng1 yun2 nan2 。
- gu3 sui4 jin1 shang1 fei1 bu4 ku3 ， qie3 tu2 jian3 tui4 gui1 xiang1 tu3 。
- ci3 bi4 zhe2 lai2 liu4 shi2 nian2 ， yi4 zhi1 sui1 fei4 yi4 shen1 quan2 。
- zhi4 jin1 feng1 yu3 yin1 han2 ye4 ， zhi2 dao4 tian1 ming2 tong4 bu4 mian2 。
- tong4 bu4 mian2 ， zhong1 bu4 hui3 ， qie3 xi3 lao3 shen1 jin1 du2 zai4 。
- bu4 ran2 dang1 shi2 lu2 shui3 tou2 ， shen1 si3 hun2 gu1 gu3 bu4 shou1 。
- ying1 zuo4 yun2 nan2 wang4 xiang1 gui3 ， wan4 ren2 zhong3 shang4 ku1 you1 you1 。
- lao3 ren2 yan2 ， jun1 ting1 qu3 。
- jun1 bu4 wen2 kai1 yuan2 zai3 xiang4 song4 kai1 fu3 ， bu4 shang3 bian1 gong1 fang2 du2 wu3 。
- you4 bu4 wen2 tian1 bao3 zai3 xiang1 yang2 guo2 zhong1 ， yu4 qiu2 en1 xing4 li4 bian1 gong1 。
- bian1 gong1 wei4 li4 sheng1 ren2 yuan4 ， qing3 wen4 xin1 feng1 zhe2 bi4 weng1 。

## 注释

## 译文

## 赏析
