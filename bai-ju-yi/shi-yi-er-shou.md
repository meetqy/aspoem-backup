---
id: bai-ju-yi-shi-yi-er-shou
title: 適意二首
titlePinyin: shi4 yi4 er4 shou3
titleSlug: shi-yi-er-shou
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 十年為旅客，常有饑寒愁。三年作諫官，複多屍素羞。
- 有酒不暇飲，有山不得遊。豈無平生志，拘牽不自由。
- 一朝歸渭上，泛如不系舟。置心世事外，無喜亦無憂。
- 終日一蔬食，終年一布裘。寒來彌懶放，數日一梳頭。
- 朝睡足始起，夜酌醉即休。人心不過適，適外複何求。
- 早歲從旅遊，頗諳時俗意。中年忝班列，備見朝廷事。
- 作客誠已難，為臣尤不易。況余方且介，舉動多忤累。
- 直道速我尤，詭遇非吾志。胸中十年內，消盡浩然氣。
- 自從返田畝，頓覺無憂愧。蟠木用難施，浮雲心易遂。
- 悠悠身與世，從此兩相棄。

## 拼音

- shi2 nian2 wei2 lü3 ke4 ， chang2 you3 ji1 han2 chou2 。 san1 nian2 zuo4 jian4 guan1 ， fu4 duo1 shi1 su4 xiu1 。
- you3 jiu3 bu4 xia2 yin3 ， you3 shan1 bu4 de2 you2 。 qi3 wu2 ping2 sheng1 zhi4 ， ju1 qian1 bu2 zi4 you2 。
- yi4 zhao1 gui1 wei4 shang4 ， fan4 ru2 bu2 xi4 zhou1 。 zhi4 xin1 shi4 shi4 wai4 ， wu2 xi3 yi4 wu2 you1 。
- zhong1 ri4 yi4 shu1 shi2 ， zhong1 nian2 yi2 bu4 qiu2 。 han2 lai2 mi2 lan3 fang4 ， shu4 ri4 yi4 shu1 tou2 。
- chao2 shui4 zu2 shi3 qi3 ， ye4 zhuo2 zui4 ji2 xiu1 。 ren2 xin1 bu2 guo4 shi4 ， shi4 wai4 fu4 he2 qiu2 。
- zao3 sui4 cong2 lü3 you2 ， po1 an1 shi2 su2 yi4 。 zhong1 nian2 tian3 ban1 lie4 ， bei4 jian4 chao2 ting2 shi4 。
- zuo4 ke4 cheng2 yi3 nan2 ， wei2 chen2 you2 bu2 yi4 。 kuang4 yu2 fang1 qie3 jie4 ， ju3 dong4 duo1 wu3 lei4 。
- zhi2 dao4 su4 wo3 you2 ， gui3 yu4 fei1 wu2 zhi4 。 xiong1 zhong1 shi2 nian2 nei4 ， xiao1 jin4 hao4 ran2 qi4 。
- zi4 cong2 fan3 tian2 mu3 ， dun4 jue2 wu2 you1 kui4 。 pan2 mu4 yong4 nan2 shi1 ， fu2 yun2 xin1 yi4 sui4 。
- you1 you1 shen1 yu3 shi4 ， cong2 ci3 liang3 xiang1 qi4 。

## 注释

## 译文

## 赏析
