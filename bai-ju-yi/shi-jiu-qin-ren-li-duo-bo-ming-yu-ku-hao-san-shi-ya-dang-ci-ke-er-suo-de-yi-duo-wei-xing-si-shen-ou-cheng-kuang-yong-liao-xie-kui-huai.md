---
id: bai-ju-yi-shi-jiu-qin-ren-li-duo-bo-ming-yu-ku-hao-san-shi-ya-dang-ci-ke-er-suo-de-yi-duo-wei-xing-si-shen-ou-cheng-kuang-yong-liao-xie-kui-huai
title: 詩酒琴人例多薄命予酷好三事雅當此科而所得已多爲幸斯甚偶成狂詠聊寫媿懷
titlePinyin: shi1 jiu3 qin2 ren2 li4 duo1 bo2 ming4 yu3 ku4 hao3 san1 shi4 ya3 dang1 ci3 ke1 er2 suo3 de2 yi3 duo1 wei2 xing4 si1 shen4 ou3 cheng2 kuang2 yong3 liao2 xie3 kui4 huai2
titleSlug: shi-jiu-qin-ren-li-duo-bo-ming-yu-ku-hao-san-shi-ya-dang-ci-ke-er-suo-de-yi-duo-wei-xing-si-shen-ou-cheng-kuang-yong-liao-xie-kui-huai
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 愛琴愛酒愛詩客，多賤多窮多苦辛。
- 中散步兵終不貴，孟郊張籍過於貧。
- 一之已歎關於命，三者何堪併在身。
- 只合飄零隨草木，誰教凌厲出風塵。
- 榮名厚祿二千石，樂飲閑遊三十春。
- 何得無厭時咄咄，猶言薄命不如人。

## 拼音

- ai4 qin2 ai4 jiu3 ai4 shi1 ke4 ， duo1 jian4 duo1 qiong2 duo1 ku3 xin1 。
- zhong1 san4 bu4 bing1 zhong1 bu2 gui4 ， meng4 jiao1 zhang1 ji2 guo4 wu1 pin2 。
- yi1 zhi1 yi3 tan4 guan1 wu1 ming4 ， san1 zhe3 he2 kan1 bing4 zai4 shen1 。
- zhi1 he2 piao1 ling2 sui2 cao3 mu4 ， shui2 jiao4 ling2 li4 chu1 feng1 chen2 。
- rong2 ming2 hou4 lu4 er4 qian1 shi2 ， le4 yin3 xian2 you2 san1 shi2 chun1 。
- he2 de2 wu2 yan4 shi2 duo1 duo1 ， you2 yan2 bo2 ming4 bu4 ru2 ren2 。

## 注释

## 译文

## 赏析
