---
id: bai-ju-yi-za-xing-san-shou-er
title: 雜興三首 二
titlePinyin: za2 xing1 san1 shou3   er4
titleSlug: za-xing-san-shou-er
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 越國政初荒，越天旱不已。
- 風日燥水田，水涸塵飛起。
- 國中新下令，官渠禁流水。
- 流水不入田，壅入王宮裏。
- 餘波養魚鳥，倒影浮樓雉。
- 澹灩九折池，縈迴十餘里。
- 四月芰荷發，越王日遊嬉。
- 左右好風來，香動芙蓉蘂。
- 但愛芙蓉香，又種芙蓉子。
- 不念閶門外，千里稻苗死。

## 拼音

- yue4 guo2 zheng4 chu1 huang1 ， yue4 tian1 han4 bu4 yi3 。
- feng1 ri4 zao4 shui3 tian2 ， shui3 he2 chen2 fei1 qi3 。
- guo2 zhong1 xin1 xia4 ling4 ， guan1 qu2 jin4 liu2 shui3 。
- liu2 shui3 bu2 ru4 tian2 ， yong1 ru4 wang2 gong1 li3 。
- yu2 bo1 yang3 yu2 niao3 ， dao4 ying3 fu2 lou2 zhi4 。
- dan4 yan4 jiu3 zhe2 chi2 ， ying2 hui2 shi2 yu2 li3 。
- si4 yue4 ji4 he2 fa1 ， yue4 wang2 ri4 you2 xi1 。
- zuo3 you4 hao3 feng1 lai2 ， xiang1 dong4 fu2 rong2 rui3 。
- dan4 ai4 fu2 rong2 xiang1 ， you4 zhong3 fu2 rong2 zi3 。
- bu2 nian4 chang1 men2 wai4 ， qian1 li3 dao4 miao2 si3 。

## 注释

## 译文

## 赏析
