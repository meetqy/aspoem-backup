---
id: bai-ju-yi-xin-le-fu-li-fu-ren-jian-bi-huo-ye
title: 新樂府 李夫人	鑒嬖惑也
titlePinyin: xin1 le4 fu3   li3 fu1 ren2 	 jian4 bi4 huo4 ye3
titleSlug: xin-le-fu-li-fu-ren-jian-bi-huo-ye
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 漢武帝，初喪李夫人。
- 夫人病時不肯別，死後留得生前恩。
- 君恩不盡念未已，甘泉殿裏令寫真。
- 丹青畫出竟何益，不言不笑愁殺人。
- 又令方士合靈藥，玉釜煎鍊金鑪焚。
- 九華帳深夜悄悄，反魂香降夫人魂。
- 夫人之魂在何許，香煙引到焚香處。
- 既來何苦不須臾，縹緲悠揚還滅去。
- 去何速兮來何遲，是耶非耶兩不知。
- 翠蛾髣髴平生貌，不似昭陽寢疾時。
- 魂之不來君心苦，魂之來兮君亦悲。
- 背燈隔帳不得語，安用暫來還見違。
- 傷心不獨漢武帝，自古及今皆若斯。
- 君不見穆王三日哭，重璧臺前傷盛姬。
- 又不見泰陵一掬淚，馬嵬坡下念楊妃。
- 縱令妍姿豔質化爲土，此恨長在無銷期。
- 生亦惑，死亦惑，尤物惑人忘不得。
- 人非木石皆有情，不如不遇傾城色。

## 拼音

- han4 wu3 di4 ， chu1 sang1 li3 fu1 ren2 。
- fu1 ren2 bing4 shi2 bu4 ken3 bie2 ， si3 hou4 liu2 de2 sheng1 qian2 en1 。
- jun1 en1 bu2 jin4 nian4 wei4 yi3 ， gan1 quan2 dian4 li3 ling4 xie3 zhen1 。
- dan1 qing1 hua4 chu1 jing4 he2 yi4 ， bu4 yan2 bu2 xiao4 chou2 sha1 ren2 。
- you4 ling4 fang1 shi4 he2 ling2 yao4 ， yu4 fu3 jian1 lian4 jin1 lu2 fen2 。
- jiu3 hua2 zhang4 shen1 ye4 qiao1 qiao1 ， fan3 hun2 xiang1 jiang4 fu1 ren2 hun2 。
- fu1 ren2 zhi1 hun2 zai4 he2 xu1 ， xiang1 yan1 yin3 dao4 fen2 xiang1 chu3 。
- ji4 lai2 he2 ku3 bu4 xu1 yu2 ， piao3 miao3 you1 yang2 huan2 mie4 qu4 。
- qu4 he2 su4 xi1 lai2 he2 chi2 ， shi4 ye1 fei1 ye2 liang3 bu4 zhi1 。
- cui4 e2 fang3 fu2 ping2 sheng1 mao4 ， bu2 si4 zhao1 yang2 qin3 ji2 shi2 。
- hun2 zhi1 bu4 lai2 jun1 xin1 ku3 ， hun2 zhi1 lai2 xi1 jun1 yi4 bei1 。
- bei4 deng1 ge2 zhang4 bu4 de2 yu3 ， an1 yong4 zan4 lai2 huan2 jian4 wei2 。
- shang1 xin1 bu4 du2 han4 wu3 di4 ， zi4 gu3 ji2 jin1 jie1 ruo4 si1 。
- jun1 bu2 jian4 mu4 wang2 san1 ri4 ku1 ， zhong4 bi4 tai2 qian2 shang1 sheng4 ji1 。
- you4 bu2 jian4 tai4 ling2 yi4 ju1 lei4 ， ma3 wei2 po1 xia4 nian4 yang2 fei1 。
- zong4 ling4 yan2 zi1 yan4 zhi4 hua4 wei2 tu3 ， ci3 hen4 chang2 zai4 wu2 xiao1 qi1 。
- sheng1 yi4 huo4 ， si3 yi4 huo4 ， you2 wu4 huo4 ren2 wang4 bu4 de2 。
- ren2 fei1 mu4 shi2 jie1 you3 qing2 ， bu4 ru2 bu2 yu4 qing1 cheng2 se4 。

## 注释

## 译文

## 赏析
