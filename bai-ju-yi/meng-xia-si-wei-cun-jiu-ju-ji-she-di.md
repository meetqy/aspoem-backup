---
id: bai-ju-yi-meng-xia-si-wei-cun-jiu-ju-ji-she-di
title: 孟夏思渭村舊居寄舍弟
titlePinyin: meng4 xia4 si1 wei4 cun1 jiu4 ju1 ji4 she4 di4
titleSlug: meng-xia-si-wei-cun-jiu-ju-ji-she-di
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 嘖嘖雀引雛，稍稍筍成竹。
- 時物感人情，憶我故鄉曲。
- 故園渭水上，十載事樵牧。
- 手種榆柳成，陰陰覆牆屋。
- 兔隱豆苗肥，鳥鳴桑椹熟。
- 前年當此時，與爾同遊矚。
- 詩書課弟姪，農圃資童僕。
- 日暮麥登場，天晴蠶坼簇。
- 弄泉南澗坐，待月東亭宿。
- 興發飲數杯，悶來棊一局。
- 一朝忽分散，萬里仍羈束。
- 井鮒思反泉，籠鶯悔出谷。
- 九江地卑濕，四月天炎燠。
- 苦雨初入梅，瘴雲稍含毒。
- 泥秧水畦稻，灰種畬田粟。
- 已訝殊歲時，仍嗟異風俗。
- 閑登郡樓望，日落江山綠。
- 歸雁拂鄉心，平湖斷人目。
- 殊方我漂泊，舊里君幽獨。
- 何時同一瓢，飲水心亦足。

## 拼音

- ze2 ze2 que4 yin3 chu2 ， shao1 shao1 sun3 cheng2 zhu2 。
- shi2 wu4 gan3 ren2 qing2 ， yi4 wo3 gu4 xiang1 qu3 。
- gu4 yuan2 wei4 shui3 shang4 ， shi2 zai4 shi4 qiao2 mu4 。
- shou3 zhong3 yu2 liu3 cheng2 ， yin1 yin1 fu4 qiang2 wu1 。
- tu4 yin3 dou4 miao2 fei2 ， niao3 ming2 sang1 shen4 shu2 。
- qian2 nian2 dang1 ci3 shi2 ， yu3 er3 tong2 you2 zhu3 。
- shi1 shu1 ke4 di4 zhi2 ， nong2 pu3 zi1 tong2 pu2 。
- ri4 mu4 mai4 deng1 chang3 ， tian1 qing2 can2 che4 cu4 。
- nong4 quan2 nan2 jian4 zuo4 ， dai4 yue4 dong1 ting2 su4 。
- xing1 fa1 yin3 shu4 bei1 ， men4 lai2 qi2 yi4 ju2 。
- yi4 zhao1 hu1 fen1 san4 ， wan4 li3 reng2 ji1 shu4 。
- jing3 fu4 si1 fan3 quan2 ， long2 ying1 hui3 chu1 gu3 。
- jiu3 jiang1 di4 bei1 shi1 ， si4 yue4 tian1 yan2 yu4 。
- ku3 yu3 chu1 ru4 mei2 ， zhang4 yun2 shao1 han2 du2 。
- ni2 yang1 shui3 qi2 dao4 ， hui1 zhong3 she1 tian2 su4 。
- yi3 ya4 shu1 sui4 shi2 ， reng2 jie1 yi4 feng1 su2 。
- xian2 deng1 jun4 lou2 wang4 ， ri4 luo4 jiang1 shan1 lü4 。
- gui1 yan4 fu2 xiang1 xin1 ， ping2 hu2 duan4 ren2 mu4 。
- shu1 fang1 wo3 piao1 bo2 ， jiu4 li3 jun1 you1 du2 。
- he2 shi2 tong2 yi4 piao2 ， yin3 shui3 xin1 yi4 zu2 。

## 注释

## 译文

## 赏析
