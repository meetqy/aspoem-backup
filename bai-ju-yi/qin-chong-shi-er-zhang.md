---
id: bai-ju-yi-qin-chong-shi-er-zhang
title: 禽蟲十二章
titlePinyin: qin2 chong2 shi2 er4 zhang1
titleSlug: qin-chong-shi-er-zhang
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 燕違戊巳鵲避歲，茲事因何羽族知。
- 疑有鳳凰頒鳥曆，一時一日不參差。
- 水中科鬥長成蛙，林下桑蟲老作蛾。
- 蛙跳蛾舞仰頭笑，焉用鶤鵬鱗羽多。
- 江魚群從稱妻妾，塞雁聯行號弟兄。
- 但恐世間真眷屬，親疏亦是強為名。
- 蠶老繭成不庇身，蜂饑蜜熟屬他人。
- 須知年老憂家者，恐是二蟲虛苦辛。
- 阿閣鵷鸞田舍烏，妍蚩貴賤兩懸殊。
- 如何閉向深籠裏，一種摧頹觸四隅。
- 獸中刀槍多怒吼，鳥遭羅弋盡哀鳴。
- 羔羊口在緣何事，暗死屠門無一聲。
- 蟭螟殺敵蚊巢上，蠻觸交爭蝸角中。
- 應是諸天觀下界，一微塵內鬥英雄。
- 蠨蛸網上罥蜉蝣，反復相持死始休。
- 何異浮生臨老日，一彈指頃報恩讎。
- 蟻王化飯為臣妾，蜾母偷蟲作子孫。
- 彼此假名非本物，其間何怨複何恩。
- 豆苗鹿嚼解烏毒，艾葉雀銜奪燕巢。
- 鳥獸不曾看本草，諳知藥性是誰教。
- 一鼠得仙生羽翼，眾鼠相看有羨色。
- 豈知飛上未半空，已作烏鳶口中食。
- 鵝乳養雛遺在水，魚心想子變成鱗。
- 細微幽隱何窮事，知者唯應是聖人。

## 拼音

- yan4 wei2 wu4 si4 que4 bi4 sui4 ， zi1 shi4 yin1 he2 yu3 zu2 zhi1 。
- yi2 you3 feng4 huang2 ban1 niao3 li4 ， yi4 shi2 yi2 ri4 bu4 can1 cha4 。
- shui3 zhong1 ke1 dou4 chang2 cheng2 wa1 ， lin2 xia4 sang1 chong2 lao3 zuo4 e2 。
- wa1 tiao4 e2 wu3 yang3 tou2 xiao4 ， yan1 yong4 kun1 peng2 lin2 yu3 duo1 。
- jiang1 yu2 qun2 cong2 cheng1 qi1 qie4 ， sai1 yan4 lian2 xing2 hao4 di4 xiong1 。
- dan4 kong3 shi4 jian4 zhen1 juan4 shu3 ， qin1 shu1 yi4 shi4 qiang2 wei2 ming2 。
- can2 lao3 jian3 cheng2 bu2 bi4 shen1 ， feng1 ji1 mi4 shu2 shu3 ta1 ren2 。
- xu1 zhi1 nian2 lao3 you1 jia1 zhe3 ， kong3 shi4 er4 chong2 xu1 ku3 xin1 。
- a1 ge2 yuan1 luan2 tian2 she4 wu1 ， yan2 chi1 gui4 jian4 liang3 xuan2 shu1 。
- ru2 he2 bi4 xiang4 shen1 long2 li3 ， yi4 zhong3 cui1 tui2 chu4 si4 yu2 。
- shou4 zhong1 dao1 qiang1 duo1 nu4 hou3 ， niao3 zao1 luo2 yi4 jin4 ai1 ming2 。
- gao1 yang2 kou3 zai4 yuan2 he2 shi4 ， an4 si3 tu2 men2 wu2 yi4 sheng1 。
- jiao1 ming2 sha1 di2 wen2 chao2 shang4 ， man2 chu4 jiao1 zheng1 wo1 jiao3 zhong1 。
- ying1 shi4 zhu1 tian1 guan1 xia4 jie4 ， yi4 wei1 chen2 nei4 dou4 ying1 xiong2 。
- xiao1 shao1 wang3 shang4 juan4 fu2 you2 ， fan3 fu4 xiang1 chi2 si3 shi3 xiu1 。
- he2 yi4 fu2 sheng1 lin2 lao3 ri4 ， yi2 dan4 zhi3 qing3 bao4 en1 chou2 。
- yi3 wang2 hua4 fan4 wei2 chen2 qie4 ， guo3 mu3 tou1 chong2 zuo4 zi3 sun1 。
- bi3 ci3 jia3 ming2 fei1 ben3 wu4 ， qi2 jian4 he2 yuan4 fu4 he2 en1 。
- dou4 miao2 lu4 jiao2 jie3 wu1 du2 ， ai4 ye4 que4 xian2 duo2 yan4 chao2 。
- niao3 shou4 bu4 ceng2 kan4 ben3 cao3 ， an1 zhi1 yao4 xing4 shi4 shui2 jiao4 。
- yi4 shu3 de2 xian1 sheng1 yu3 yi4 ， zhong4 shu3 xiang1 kan4 you3 xian4 se4 。
- qi3 zhi1 fei1 shang4 wei4 ban4 kong1 ， yi3 zuo4 wu1 yuan1 kou3 zhong1 shi2 。
- e2 ru3 yang3 chu2 yi2 zai4 shui3 ， yu2 xin1 xiang3 zi3 bian4 cheng2 lin2 。
- xi4 wei1 you1 yin3 he2 qiong2 shi4 ， zhi1 zhe3 wei2 ying1 shi4 sheng4 ren2 。

## 注释

## 译文

## 赏析
