---
id: bai-ju-yi-dong-nan-xing-yi-bai-yun-ji-tong-zhou-yuan-jiu-shi-yu-li-zhou-li-shi-yi-she-ren-guo-zhou-cui-er-shi-er-shi-jun-kai-zhou-wei-da-yuan-wai-yu-san-shi-er-bu-que-du-shi-si-shi-yi-li-er-shi-zhu-jiao-yuan-wai-dou-qi-xiao-shu
title: 東南行一百韻寄通州元九侍御澧州李十一舍人果州崔二十二使君開州韋大員外庾三十二補闕杜十四拾遺李二十助教員外竇七校書
titlePinyin: dong1 nan2 xing2 yi4 bai3 yun4 ji4 tong1 zhou1 yuan2 jiu3 shi4 yu4 li3 zhou1 li3 shi2 yi1 she4 ren2 guo3 zhou1 cui1 er4 shi2 er4 shi3 jun1 kai1 zhou1 wei2 da4 yuan2 wai4 yu3 san1 shi2 er4 bu3 que4 du4 shi2 si4 shi2 yi2 li3 er4 shi2 zhu4 jiao4 yuan2 wai4 dou4 qi1 xiao4 shu1
titleSlug: dong-nan-xing-yi-bai-yun-ji-tong-zhou-yuan-jiu-shi-yu-li-zhou-li-shi-yi-she-ren-guo-zhou-cui-er-shi-er-shi-jun-kai-zhou-wei-da-yuan-wai-yu-san-shi-er-bu-que-du-shi-si-shi-yi-li-er-shi-zhu-jiao-yuan-wai-dou-qi-xiao-shu
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 南去經三楚，東來過五湖。山頭看候館，水面問征途。
- 地遠窮江界，天低極海隅。飄零同落葉，浩蕩似乘桴。
- 漸覺鄉原異，深知土產殊。夷音語嘲哳，蠻態笑睢盱。
- 水市通闤闠，煙村混舳艫。吏征漁戶稅，人納火田租。
- 亥日饒蝦蟹，寅年足虎貙。成人男作丱，事鬼女為巫。
- 樓暗攢倡婦，堤長簇販夫。夜船論鋪賃，春酒斷瓶酤。
- 見果皆盧橘，聞禽悉鷓鴣。山歌猿獨叫，野哭鳥相呼。
- 嶺徼雲成棧，江郊水當郛。月移翹柱鶴，風泛颭檣烏。
- 鼇礙潮無信，蛟驚浪不虞。鼉鳴江擂鼓，蜃氣海浮圖。
- 樹裂山魈穴，沙含水弩樞。喘牛犁紫芋，羸馬放青菰。
- 繡面誰家婢，鴉頭幾歲奴。泥中采菱芡，燒後拾樵蘇。
- 鼎膩愁烹鱉，盤腥厭膾鱸。鐘儀徒戀楚，張翰浪思吳。
- 氣序涼還熱，光陰旦複晡。身方逐萍梗，年欲近桑榆。
- 渭北田園廢，江西歲月徂。憶歸恒慘澹，懷舊忽踟躕。
- 自念咸秦客，嘗為鄒魯儒。蘊藏經國術，輕棄度關繻。
- 賦力淩鸚鵡，詞鋒敵轆轤。戰文重掉鞅，射策一彎弧。
- 崔杜鞭齊下，元韋轡並驅。名聲逼揚馬，交分過蕭朱。
- 世務輕摩揣，周行竊覬覦。風雲皆會合，雨露各沾濡。
- 共遇升平代，偏慚固陋軀。承明連夜直，建禮拂晨趨。
- 美服頒王府，珍羞降禦廚。議高通白虎，諫切伏青蒲。
- 柏殿行陪宴，花樓走看酺。神旗張鳥獸，天籟動笙竽。
- 戈劍星芒耀，魚龍電策驅。定場排越伎，促坐進吳歈。
- 縹緲疑仙樂，嬋娟勝畫圖。歌鬟低翠羽，舞汗墮紅珠。
- 別選閒遊伴，潛招小飲徒。一杯愁已破，三醆氣彌粗。
- 軟美仇家酒，幽閒葛氏姝。十千方得鬥，二八正當壚。
- 論笑杓胡律，談憐鞏囁嚅。李酣猶短竇，庾醉更蔫迂。
- 鞍馬呼教住，骰盤喝遣輸。長驅波卷白，連擲采成盧。
- 籌並頻逃席，觥嚴列置盂。滿卮那可灌，頹玉不勝扶。
- 入視中樞草，歸乘內廄駒。醉曾沖宰相，驕不揖金吾。
- 日近恩雖重，雲高勢卻孤。翻身落霄漢，失腳倒泥塗。
- 博望移門籍，潯陽佐郡符。時情變寒暑，世利算錙銖。
- 即日辭雙闕，明朝別九衢。播遷分郡國，次第出京都。
- 秦嶺馳三驛，商山上二邘。峴陽亭寂寞，夏口路崎嶇。
- 大道全生棘，中丁盡執殳。江關未撤警，淮寇尚稽誅。
- 林對東西寺，山分大小姑。廬峰蓮刻削，湓浦帶縈紆。
- 九派吞青草，孤城覆綠蕪。黃昏鐘寂寂，清曉角嗚嗚。
- 春色辭門柳，秋聲到井梧。殘芳悲鶗鴂，暮節感茱萸。
- 蕊坼金英菊，花飄雪片蘆。波紅日斜沒，沙白月平鋪。
- 幾見林抽筍，頻驚燕引雛。歲華何倏忽，年少不須臾。
- 眇默思千古，蒼茫想八區。孔窮緣底事，顏夭有何辜。
- 龍智猶經醢，龜靈未免刳。窮通應已定，聖哲不能逾。
- 況我身謀拙，逢他厄運拘。漂流隨大海，錘鍛任洪爐。
- 險阻嘗之矣，棲遲命也夫。沉冥消意氣，窮餓耗肌膚。
- 防瘴和殘藥，迎寒補舊襦。書床鳴蟋蟀，琴匣網蜘蛛。
- 貧室如懸磬，端憂劇守株。時遭人指點，數被鬼揶揄。
- 兀兀都疑夢，昏昏半是愚。女驚朝不起，妻怪夜長籲。
- 萬里拋朋侶，三年隔友于。自然悲聚散，不是恨榮枯。
- 去夏微之瘧，今春席八殂。天涯書達否，泉下哭知無。
- 謾寫詩盈卷，空盛酒滿壺。只添新悵望，豈復舊歡娛。
- 壯志因愁減，衰容與病俱。相逢應不識，滿頷白髭須。

## 拼音

- nan2 qu4 jing1 san1 chu3 ， dong1 lai2 guo4 wu3 hu2 。 shan1 tou2 kan4 hou4 guan3 ， shui3 mian4 wen4 zheng1 tu2 。
- di4 yuan3 qiong2 jiang1 jie4 ， tian1 di1 ji2 hai3 yu2 。 piao1 ling2 tong2 luo4 ye4 ， hao4 dang4 si4 cheng2 fu2 。
- jian4 jue2 xiang1 yuan2 yi4 ， shen1 zhi1 tu3 chan3 shu1 。 yi2 yin1 yu3 chao2 zha1 ， man2 tai4 xiao4 sui1 xu1 。
- shui3 shi4 tong1 huan2 hui4 ， yan1 cun1 hun4 zhu2 lu2 。 li4 zheng1 yu2 hu4 shui4 ， ren2 na4 huo3 tian2 zu1 。
- hai4 ri4 rao2 xia1 xie4 ， yin2 nian2 zu2 hu3 chu1 。 cheng2 ren2 nan2 zuo4 guan4 ， shi4 gui3 nü3 wei2 wu1 。
- lou2 an4 zan3 chang4 fu4 ， di1 chang2 cu4 fan4 fu1 。 ye4 chuan2 lun4 pu1 lin4 ， chun1 jiu3 duan4 ping2 gu1 。
- jian4 guo3 jie1 lu2 ju2 ， wen2 qin2 xi1 zhe4 gu1 。 shan1 ge1 yuan2 du2 jiao4 ， ye3 ku1 niao3 xiang1 hu1 。
- ling3 jiao3 yun2 cheng2 zhan4 ， jiang1 jiao1 shui3 dang1 fu2 。 yue4 yi2 qiao2 zhu4 he4 ， feng1 fan4 zhan3 qiang2 wu1 。
- ao2 ai4 chao2 wu2 xin4 ， jiao1 jing1 lang4 bu4 yu2 。 tuo2 ming2 jiang1 lei2 gu3 ， shen4 qi4 hai3 fu2 tu2 。
- shu4 lie4 shan1 xiao1 xue2 ， sha1 han2 shui3 nu3 shu1 。 chuan3 niu2 li2 zi3 yu4 ， lei2 ma3 fang4 qing1 gu1 。
- xiu4 mian4 shui2 jia1 bi4 ， ya1 tou2 ji1 sui4 nu2 。 ni2 zhong1 cai3 ling2 qian4 ， shao1 hou4 shi2 qiao2 su1 。
- ding3 ni4 chou2 peng1 bie1 ， pan2 xing1 yan4 kuai4 lu2 。 zhong1 yi2 tu2 lian4 chu3 ， zhang1 han4 lang4 si1 wu2 。
- qi4 xu4 liang2 huan2 re4 ， guang1 yin1 dan4 fu4 bu1 。 shen1 fang1 zhu2 ping2 geng3 ， nian2 yu4 jin4 sang1 yu2 。
- wei4 bei3 tian2 yuan2 fei4 ， jiang1 xi1 sui4 yue4 cu2 。 yi4 gui1 heng2 can3 dan4 ， huai2 jiu4 hu1 chi2 chu2 。
- zi4 nian4 xian2 qin2 ke4 ， chang2 wei2 zou1 lu3 ru2 。 yun4 cang2 jing1 guo2 shu4 ， qing1 qi4 du4 guan1 xu1 。
- fu4 li4 ling2 ying1 wu3 ， ci2 feng1 di2 lu4 lu2 。 zhan4 wen2 zhong4 diao4 yang1 ， she4 ce4 yi4 wan1 hu2 。
- cui1 du4 bian1 qi2 xia4 ， yuan2 wei2 pei4 bing4 qu1 。 ming2 sheng1 bi1 yang2 ma3 ， jiao1 fen1 guo4 xiao1 zhu1 。
- shi4 wu4 qing1 mo2 chuai1 ， zhou1 xing2 qie4 ji4 yu2 。 feng1 yun2 jie1 hui4 he2 ， yu3 lu4 ge4 zhan1 ru2 。
- gong4 yu4 sheng1 ping2 dai4 ， pian1 can2 gu4 lou4 qu1 。 cheng2 ming2 lian2 ye4 zhi2 ， jian4 li3 fu2 chen2 qu1 。
- mei3 fu2 ban1 wang2 fu3 ， zhen1 xiu1 jiang4 yu4 chu2 。 yi4 gao1 tong1 bai2 hu3 ， jian4 qie4 fu2 qing1 pu2 。
- bai3 dian4 xing2 pei2 yan4 ， hua1 lou2 zou3 kan4 pu2 。 shen2 qi2 zhang1 niao3 shou4 ， tian1 lai4 dong4 sheng1 yu2 。
- ge1 jian4 xing1 mang2 yao4 ， yu2 long2 dian4 ce4 qu1 。 ding4 chang3 pai2 yue4 ji4 ， cu4 zuo4 jin4 wu2 yu2 。
- piao3 miao3 yi2 xian1 le4 ， chan2 juan1 sheng4 hua4 tu2 。 ge1 huan2 di1 cui4 yu3 ， wu3 han4 duo4 hong2 zhu1 。
- bie2 xuan3 xian2 you2 ban4 ， qian2 zhao1 xiao3 yin3 tu2 。 yi4 bei1 chou2 yi3 po4 ， san1 zhan3 qi4 mi2 cu1 。
- ruan3 mei3 chou2 jia1 jiu3 ， you1 xian2 ge3 shi4 shu1 。 shi2 qian1 fang1 de2 dou4 ， er4 ba1 zheng4 dang1 lu2 。
- lun4 xiao4 shao2 hu2 lü4 ， tan2 lian2 gong3 nie4 ru2 。 li3 han1 you2 duan3 dou4 ， yu3 zui4 geng4 nian1 yu1 。
- an1 ma3 hu1 jiao4 zhu4 ， tou2 pan2 he1 qian3 shu1 。 chang2 qu1 bo1 juan4 bai2 ， lian2 zhi4 cai3 cheng2 lu2 。
- chou2 bing4 bin1 tao2 xi2 ， gong1 yan2 lie4 zhi4 yu2 。 man3 zhi1 na4 ke3 guan4 ， tui2 yu4 bu2 sheng4 fu2 。
- ru4 shi4 zhong1 shu1 cao3 ， gui1 cheng2 nei4 jiu4 ju1 。 zui4 ceng2 chong1 zai3 xiang4 ， jiao1 bu4 yi1 jin1 wu2 。
- ri4 jin4 en1 sui1 zhong4 ， yun2 gao1 shi4 que4 gu1 。 fan1 shen1 luo4 xiao1 han4 ， shi1 jiao3 dao3 ni2 tu2 。
- bo2 wang4 yi2 men2 ji2 ， xun2 yang2 zuo3 jun4 fu2 。 shi2 qing2 bian4 han2 shu3 ， shi4 li4 suan4 zi1 zhu1 。
- ji2 ri4 ci2 shuang1 que4 ， ming2 chao2 bie2 jiu3 qu2 。 bo1 qian1 fen1 jun4 guo2 ， ci4 di4 chu1 jing1 du1 。
- qin2 ling3 chi2 san1 yi4 ， shang1 shan1 shang4 er4 yu2 。 xian4 yang2 ting2 ji4 mo4 ， xia4 kou3 lu4 qi2 qu1 。
- da4 dao4 quan2 sheng1 ji2 ， zhong1 ding1 jin4 zhi2 shu1 。 jiang1 guan1 wei4 che4 jing3 ， huai2 kou4 shang4 ji1 zhu1 。
- lin2 dui4 dong1 xi1 si4 ， shan1 fen1 da4 xiao3 gu1 。 lu2 feng1 lian2 ke4 xiao1 ， pen2 pu3 dai4 ying2 yu1 。
- jiu3 pai4 tun1 qing1 cao3 ， gu1 cheng2 fu4 lü4 wu2 。 huang2 hun1 zhong1 ji4 ji4 ， qing1 xiao3 jiao3 wu1 wu1 。
- chun1 se4 ci2 men2 liu3 ， qiu1 sheng1 dao4 jing3 wu2 。 can2 fang1 bei1 ti2 jue2 ， mu4 jie2 gan3 zhu1 yu2 。
- rui3 che4 jin1 ying1 ju2 ， hua1 piao1 xue3 pian4 lu2 。 bo1 hong2 ri4 xie2 mei2 ， sha1 bai2 yue4 ping2 pu1 。
- ji1 jian4 lin2 chou1 sun3 ， bin1 jing1 yan4 yin3 chu2 。 sui4 hua2 he2 shu1 hu1 ， nian2 shao4 bu4 xu1 yu2 。
- miao3 mo4 si1 qian1 gu3 ， cang1 mang2 xiang3 ba1 qu1 。 kong3 qiong2 yuan2 di3 shi4 ， yan2 yao1 you3 he2 gu1 。
- long2 zhi4 you2 jing1 hai3 ， gui1 ling2 wei4 mian3 ku1 。 qiong2 tong1 ying1 yi3 ding4 ， sheng4 zhe2 bu4 neng2 yu2 。
- kuang4 wo3 shen1 mou2 zhuo1 ， feng2 ta1 e4 yun4 ju1 。 piao1 liu2 sui2 da4 hai3 ， chui2 duan4 ren4 hong2 lu2 。
- xian3 zu3 chang2 zhi1 yi3 ， qi1 chi2 ming4 ye3 fu1 。 chen2 ming2 xiao1 yi4 qi4 ， qiong2 e4 hao4 ji1 fu1 。
- fang2 zhang4 he2 can2 yao4 ， ying2 han2 bu3 jiu4 ru2 。 shu1 chuang2 ming2 xi1 shuai4 ， qin2 xia2 wang3 zhi1 zhu1 。
- pin2 shi4 ru2 xuan2 qing4 ， duan1 you1 ju4 shou3 zhu1 。 shi2 zao1 ren2 zhi3 dian3 ， shu4 bei4 gui3 ye2 yu2 。
- wu4 wu4 dou1 yi2 meng4 ， hun1 hun1 ban4 shi4 yu2 。 nü3 jing1 chao2 bu4 qi3 ， qi1 guai4 ye4 chang2 yu4 。
- wan4 li3 pao1 peng2 lü3 ， san1 nian2 ge2 you3 yu2 。 zi4 ran2 bei1 ju4 san4 ， bu2 shi4 hen4 rong2 ku1 。
- qu4 xia4 wei1 zhi1 nüe4 ， jin1 chun1 xi2 ba1 cu2 。 tian1 ya2 shu1 da2 fou3 ， quan2 xia4 ku1 zhi1 wu2 。
- man2 xie3 shi1 ying2 juan4 ， kong1 cheng2 jiu3 man3 hu2 。 zhi1 tian1 xin1 chang4 wang4 ， qi3 fu4 jiu4 huan1 yu2 。
- zhuang4 zhi4 yin1 chou2 jian3 ， shuai1 rong2 yu3 bing4 ju4 。 xiang1 feng2 ying1 bu4 shi2 ， man3 han4 bai2 zi1 xu1 。

## 注释

## 译文

## 赏析
