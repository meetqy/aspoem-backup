---
id: bai-ju-yi-yong-yi
title: 詠意
titlePinyin: yong3 yi4
titleSlug: yong-yi
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 常聞南華經，巧勞智憂愁。
- 不如無能者，飽食但遨遊。
- 平生愛慕道，今日近此流。
- 自來潯陽郡，四序忽已周。
- 不分物黑白，但與時沈浮。
- 朝餐夕安寢，用是爲身謀。
- 此外即閑放，時尋山水幽。
- 春遊慧遠寺，秋上庾公樓。
- 或吟詩一章，或飲茶一甌。
- 身心一無繫，浩浩如虛舟。
- 富貴亦有苦，苦在心危憂。
- 貧賤亦有樂，樂在身自由。

## 拼音

- chang2 wen2 nan2 hua2 jing1 ， qiao3 lao2 zhi4 you1 chou2 。
- bu4 ru2 wu2 neng2 zhe3 ， bao3 shi2 dan4 ao2 you2 。
- ping2 sheng1 ai4 mu4 dao4 ， jin1 ri4 jin4 ci3 liu2 。
- zi4 lai2 xun2 yang2 jun4 ， si4 xu4 hu1 yi3 zhou1 。
- bu4 fen1 wu4 hei1 bai2 ， dan4 yu3 shi2 shen3 fu2 。
- chao2 can1 xi1 an1 qin3 ， yong4 shi4 wei2 shen1 mou2 。
- ci3 wai4 ji2 xian2 fang4 ， shi2 xun2 shan1 shui3 you1 。
- chun1 you2 hui4 yuan3 si4 ， qiu1 shang4 yu3 gong1 lou2 。
- huo4 yin2 shi1 yi4 zhang1 ， huo4 yin3 cha2 yi4 ou1 。
- shen1 xin1 yi4 wu2 xi4 ， hao4 hao4 ru2 xu1 zhou1 。
- fu4 gui4 yi4 you3 ku3 ， ku3 zai4 xin1 wei1 you1 。
- pin2 jian4 yi4 you3 le4 ， le4 zai4 shen1 zi4 you2 。

## 注释

## 译文

## 赏析
