---
id: bai-ju-yi-xin-le-fu-man-zi-chao-ci-jiang-jiao-er-xiang-bei-wei-ye
title: 新樂府 蠻子朝	刺將驕而相備位也
titlePinyin: xin1 le4 fu3   man2 zi3 chao2 	 ci4 jiang1 jiao1 er2 xiang1 bei4 wei4 ye3
titleSlug: xin-le-fu-man-zi-chao-ci-jiang-jiao-er-xiang-bei-wei-ye
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 蠻子朝，泛皮船兮渡繩橋，來自巂州道路遙。
- 入界先經蜀川過，蜀將收功先表賀。
- 臣聞雲南六詔蠻，東連牂牁西連蕃。
- 六詔星居初瑣碎，合爲一詔漸強大。
- 開元皇帝雖聖神，唯蠻倔強不來賓。
- 鮮于仲通六萬卒，征蠻一陣全軍沒。
- 至今西洱河岸邊，箭孔刀痕滿枯骨。
- 誰知今日慕華風，不勞一人蠻自通。
- 誠由陛下休明德，亦賴微臣誘諭功。
- 德宗省表知如此，笑令中使迎蠻子。
- 蠻子導從者誰何，摩挲俗羽雙隈伽。
- 清平官持赤藤杖，大將軍繫金呿喈。
- 異牟尋男尋閤勸，特敕召對延英殿。
- 上心貴在懷遠蠻，引臨玉座近天顏。
- 冕旒不垂親勞倈，賜衣賜食移時對。
- 移時對，不可得，大臣相看有羨色。
- 可憐宰相拖紫佩金章，朝日唯聞對一刻。

## 拼音

- man2 zi3 chao2 ， fan4 pi2 chuan2 xi1 du4 sheng2 qiao2 ， lai2 zi4 xi1 zhou1 dao4 lu4 yao2 。
- ru4 jie4 xian1 jing1 shu3 chuan1 guo4 ， shu3 jiang1 shou1 gong1 xian1 biao3 he4 。
- chen2 wen2 yun2 nan2 liu4 zhao4 man2 ， dong1 lian2 zang1 ke1 xi1 lian2 fan1 。
- liu4 zhao4 xing1 ju1 chu1 suo3 sui4 ， he2 wei2 yi2 zhao4 jian4 qiang2 da4 。
- kai1 yuan2 huang2 di4 sui1 sheng4 shen2 ， wei2 man2 jue4 qiang2 bu4 lai2 bin1 。
- xian1 yu2 zhong4 tong1 liu4 wan4 zu2 ， zheng1 man2 yi2 zhen4 quan2 jun1 mei2 。
- zhi4 jin1 xi1 er3 he2 an4 bian1 ， jian4 kong3 dao1 hen2 man3 ku1 gu3 。
- shui2 zhi1 jin1 ri4 mu4 hua2 feng1 ， bu4 lao2 yi4 ren2 man2 zi4 tong1 。
- cheng2 you2 bi4 xia4 xiu1 ming2 de2 ， yi4 lai4 wei1 chen2 you4 yu4 gong1 。
- de2 zong1 sheng3 biao3 zhi1 ru2 ci3 ， xiao4 ling4 zhong1 shi3 ying2 man2 zi3 。
- man2 zi3 dao3 cong2 zhe3 shui2 he2 ， mo2 suo1 su2 yu3 shuang1 wei1 jia1 。
- qing1 ping2 guan1 chi2 chi4 teng2 zhang4 ， da4 jiang1 jun1 xi4 jin1 qu1 jie1 。
- yi4 mu4 xun2 nan2 xun2 he2 quan4 ， te4 chi4 zhao4 dui4 yan2 ying1 dian4 。
- shang4 xin1 gui4 zai4 huai2 yuan3 man2 ， yin3 lin2 yu4 zuo4 jin4 tian1 yan2 。
- mian3 liu2 bu4 chui2 qin1 lao2 lai2 ， ci4 yi1 ci4 shi2 yi2 shi2 dui4 。
- yi2 shi2 dui4 ， bu4 ke3 de2 ， da4 chen2 xiang1 kan4 you3 xian4 se4 。
- ke3 lian2 zai3 xiang4 tuo1 zi3 pei4 jin1 zhang1 ， zhao1 ri4 wei2 wen2 dui4 yi2 ke4 。

## 注释

## 译文

## 赏析
