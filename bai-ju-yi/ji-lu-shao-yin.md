---
id: bai-ju-yi-ji-lu-shao-yin
title: 寄盧少尹
titlePinyin: ji4 lu2 shao3 yin3
titleSlug: ji-lu-shao-yin
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 老誨心不亂，莊戒形太勞。
- 生命既能保，死籍亦可逃。
- 嘉肴與旨酒，信是腐腸膏。
- 豔聲與麗色，真爲伐性刀。
- 補養在積功，如裘集衆毛。
- 將欲致千里，可得差一毫。
- 顏回何爲者，簟瓢纔自給。
- 肥醲不到口，年不登三十。
- 張蒼何爲者，染愛浩無際。
- 妾媵填後房，竟壽百餘歲。
- 蒼壽有何德，回夭有何辜。
- 誰謂具聖體，不如肥瓠軀。
- 遂使世俗心，多疑仙道書。
- 寄問盧先生，此理當何如。

## 拼音

- lao3 hui4 xin1 bu2 luan4 ， zhuang1 jie4 xing2 tai4 lao2 。
- sheng1 ming4 ji4 neng2 bao3 ， si3 ji2 yi4 ke3 tao2 。
- jia1 yao2 yu3 zhi3 jiu3 ， xin4 shi4 fu3 chang2 gao1 。
- yan4 sheng1 yu3 li2 se4 ， zhen1 wei2 fa2 xing4 dao1 。
- bu3 yang3 zai4 ji1 gong1 ， ru2 qiu2 ji2 zhong4 mao2 。
- jiang1 yu4 zhi4 qian1 li3 ， ke3 de2 cha4 yi4 hao2 。
- yan2 hui2 he2 wei2 zhe3 ， dian4 piao2 cai2 zi4 gei3 。
- fei2 nong2 bu2 dao4 kou3 ， nian2 bu4 deng1 san1 shi2 。
- zhang1 cang1 he2 wei2 zhe3 ， ran3 ai4 hao4 wu2 ji4 。
- qie4 ying4 tian2 hou4 fang2 ， jing4 shou4 bai3 yu2 sui4 。
- cang1 shou4 you3 he2 de2 ， hui2 yao1 you3 he2 gu1 。
- shui2 wei4 ju4 sheng4 ti3 ， bu4 ru2 fei2 hu4 qu1 。
- sui4 shi3 shi4 su2 xin1 ， duo1 yi2 xian1 dao4 shu1 。
- ji4 wen4 lu2 xian1 sheng0 ， ci3 li3 dang1 he2 ru2 。

## 注释

## 译文

## 赏析
