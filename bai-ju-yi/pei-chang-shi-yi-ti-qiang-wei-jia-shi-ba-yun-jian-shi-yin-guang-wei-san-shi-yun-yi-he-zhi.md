---
id: bai-ju-yi-pei-chang-shi-yi-ti-qiang-wei-jia-shi-ba-yun-jian-shi-yin-guang-wei-san-shi-yun-yi-he-zhi
title: 裴常侍以題薔薇架十八韻見示因廣爲三十韻以和之
titlePinyin: pei2 chang2 shi4 yi3 ti2 qiang2 wei1 jia4 shi2 ba1 yun4 jian4 shi4 yin1 guang3 wei2 san1 shi2 yun4 yi3 he2 zhi1
titleSlug: pei-chang-shi-yi-ti-qiang-wei-jia-shi-ba-yun-jian-shi-yin-guang-wei-san-shi-yun-yi-he-zhi
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 託質依高架，攢花對小堂。
- 晚開春去後，獨秀院中央。
- 霽景朱明早，芳時白晝長。
- 穠因天與色，麗共日爭光。
- 剪碧排千萼，研朱染萬房。
- 煙條塗石綠，粉蘂撲雌黃。
- 根動彤雲涌，枝搖赤羽翔。
- 九微燈炫轉，七寶帳熒煌。
- 淑氣熏行徑，清陰接步廊。
- 照梁迷藻梲，耀壁變雕牆。
- 爛若藂然火，殷於葉得霜。
- 臙脂含臉笑，蘇合裛衣香。
- 浹洽濡晨露，玲瓏漏夕陽。
- 合羅排勘纈，醉暈淺深妝。
- 乍見疑迴面，遙看誤斷腸。
- 風朝舞飛燕，雨夜泣蕭娘。
- 桃李慙無語，芝蘭讓不芳。
- 山榴何細碎，石竹苦尋常。
- 蕙慘偎欄避，蓮羞映浦藏。
- 怯教蕉葉戰，妬得柳花狂。
- 豈可輕嘲詠，應須痛比方。
- 畫幈風自展，繡繖蓋誰張。
- 翠錦挑成字，丹砂印著行。
- 猩猩凝血點，瑟瑟蹙金匡。
- 散亂萎紅片，尖纖嫩紫芒。
- 觸僧飄毳褐，留妓冒羅裳。
- 寡和陽春曲，多情騎省郎。
- 緣誇美顏色，引出好文章。
- 東顧辭仁里，西歸入帝鄉。
- 假如君愛殺，留著莫移將。

## 拼音

- tuo1 zhi4 yi1 gao1 jia4 ， zan3 hua1 dui4 xiao3 tang2 。
- wan3 kai1 chun1 qu4 hou4 ， du2 xiu4 yuan4 zhong1 yang1 。
- ji4 jing3 zhu1 ming2 zao3 ， fang1 shi2 bai2 zhou4 chang2 。
- nong2 yin1 tian1 yu3 se4 ， li2 gong4 ri4 zheng1 guang1 。
- jian3 bi4 pai2 qian1 e4 ， yan2 zhu1 ran3 wan4 fang2 。
- yan1 tiao2 tu2 shi2 lü4 ， fen3 rui3 pu1 ci2 huang2 。
- gen1 dong4 tong2 yun2 yong3 ， zhi1 yao2 chi4 yu3 xiang2 。
- jiu3 wei1 deng1 xuan4 zhuan3 ， qi1 bao3 zhang4 ying2 huang2 。
- shu1 qi4 xun1 xing2 jing4 ， qing1 yin1 jie1 bu4 lang2 。
- zhao4 liang2 mi2 zao3 zhuo1 ， yao4 bi4 bian4 diao1 qiang2 。
- lan4 ruo4 cong2 ran2 huo3 ， yin1 wu1 ye4 de2 shuang1 。
- yan1 zhi1 han2 lian3 xiao4 ， su1 he2 yi4 yi1 xiang1 。
- jia1 qia4 ru2 chen2 lu4 ， ling2 long2 lou4 xi1 yang2 。
- he2 luo2 pai2 kan1 xie4 ， zui4 yun4 qian3 shen1 zhuang1 。
- zha4 jian4 yi2 hui2 mian4 ， yao2 kan4 wu4 duan4 chang2 。
- feng1 chao2 wu3 fei1 yan4 ， yu3 ye4 qi4 xiao1 niang2 。
- tao2 li3 can2 wu2 yu3 ， zhi1 lan2 rang4 bu4 fang1 。
- shan1 liu2 he2 xi4 sui4 ， shi2 zhu2 ku3 xun2 chang2 。
- hui4 can3 wei1 lan2 bi4 ， lian2 xiu1 ying4 pu3 cang2 。
- qie4 jiao4 jiao1 ye4 zhan4 ， du4 de2 liu3 hua1 kuang2 。
- qi3 ke3 qing1 chao2 yong3 ， ying1 xu1 tong4 bi3 fang0 。
- hua4 ping2 feng1 zi4 zhan3 ， xiu4 san3 gai4 shui2 zhang1 。
- cui4 jin3 tiao1 cheng2 zi4 ， dan1 sha1 yin4 zhu4 xing2 。
- xing1 xing0 ning2 xue4 dian3 ， se4 se4 cu4 jin1 kuang1 。
- san4 luan4 wei3 hong2 pian4 ， jian1 xian1 nen4 zi3 mang2 。
- chu4 seng1 piao1 cui4 he4 ， liu2 ji4 mao4 luo2 shang0 。
- gua3 he2 yang2 chun1 qu3 ， duo1 qing2 qi2 sheng3 lang2 。
- yuan2 kua1 mei3 yan2 se4 ， yin3 chu1 hao3 wen2 zhang1 。
- dong1 gu4 ci2 ren2 li3 ， xi1 gui1 ru4 di4 xiang1 。
- jia3 ru2 jun1 ai4 sha1 ， liu2 zhu4 mo4 yi2 jiang1 。

## 注释

## 译文

## 赏析
