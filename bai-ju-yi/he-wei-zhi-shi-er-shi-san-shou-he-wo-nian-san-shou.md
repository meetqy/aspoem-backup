---
id: bai-ju-yi-he-wei-zhi-shi-er-shi-san-shou-he-wo-nian-san-shou
title: 和微之詩二十三首：和我年三首
titlePinyin: he2 wei1 zhi1 shi1 er4 shi2 san1 shou3 ： he2 wo3 nian2 san1 shou3
titleSlug: he-wei-zhi-shi-er-shi-san-shou-he-wo-nian-san-shou
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 我年五十七，榮名得幾許。甲乙三道科，蘇杭兩州主。
- 才能本淺薄，心力虛勞苦。可能隨眾人，終老於塵土。
- 我年五十七，歸去誠已遲。曆官十五政，數若珠累累。
- 野萍始賓薦，場苗初縶維。因讀管蕭書，竊慕大有為。
- 及遭榮遇來，乃覺才力羸。黃紙詔頻草，朱輪車載脂。
- 妻孥及僕使，皆免寒與饑。省躬私自愧，知我者微之。
- 永懷山陰守，未遂嵩陽期。如何坐留滯，頭白江之湄。
- 我年五十七，榮名得非少。報國竟何如，謀身猶未了。
- 昔嘗速官謗，恩大而懲小。一黜鶴辭軒，七年魚在沼。
- 將枯鱗再躍，經鎩翮重矯。白日上昭昭，青雲高渺渺。
- 平生頗同病，老大宜相曉。紫綬足可榮，白頭不為夭。
- 夙懷慕箕潁，晚節期松筱。何當闕下來，同拜陳情表。

## 拼音

- wo3 nian2 wu3 shi2 qi1 ， rong2 ming2 de2 ji1 xu1 。 jia3 yi3 san1 dao4 ke1 ， su1 hang2 liang3 zhou1 zhu3 。
- cai2 neng2 ben3 qian3 bao2 ， xin1 li4 xu1 lao2 ku3 。 ke3 neng2 sui2 zhong4 ren2 ， zhong1 lao3 wu1 chen2 tu3 。
- wo3 nian2 wu3 shi2 qi1 ， gui1 qu4 cheng2 yi3 chi2 。 li4 guan1 shi2 wu3 zheng4 ， shu4 ruo4 zhu1 lei2 lei2 。
- ye3 ping2 shi3 bin1 jian4 ， chang3 miao2 chu1 zhi2 wei2 。 yin1 du2 guan3 xiao1 shu1 ， qie4 mu4 da4 you3 wei2 。
- ji2 zao1 rong2 yu4 lai2 ， nai3 jue2 cai2 li4 lei2 。 huang2 zhi3 zhao4 bin1 cao3 ， zhu1 lun2 ju1 zai4 zhi1 。
- qi1 nu2 ji2 pu2 shi3 ， jie1 mian3 han2 yu3 ji1 。 sheng3 gong1 si1 zi4 kui4 ， zhi1 wo3 zhe3 wei1 zhi1 。
- yong3 huai2 shan1 yin1 shou3 ， wei4 sui4 song1 yang2 qi1 。 ru2 he2 zuo4 liu2 zhi4 ， tou2 bai2 jiang1 zhi1 mei2 。
- wo3 nian2 wu3 shi2 qi1 ， rong2 ming2 de2 fei1 shao3 。 bao4 guo2 jing4 he2 ru2 ， mou2 shen1 you2 wei4 liao3 。
- xi1 chang2 su4 guan1 bang4 ， en1 da4 er2 cheng2 xiao3 。 yi2 chu4 he4 ci2 xuan1 ， qi1 nian2 yu2 zai4 zhao3 。
- jiang1 ku1 lin2 zai4 yue4 ， jing1 sha1 he2 zhong4 jiao3 。 bai2 ri4 shang4 zhao1 zhao1 ， qing1 yun2 gao1 miao3 miao3 。
- ping2 sheng1 po1 tong2 bing4 ， lao3 da4 yi2 xiang1 xiao3 。 zi3 shou4 zu2 ke3 rong2 ， bai2 tou2 bu4 wei2 yao1 。
- su4 huai2 mu4 ji1 ying3 ， wan3 jie2 qi1 song1 xiao3 。 he2 dang1 que4 xia4 lai2 ， tong2 bai4 chen2 qing2 biao3 。

## 注释

## 译文

## 赏析
