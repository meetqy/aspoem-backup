---
id: bai-ju-yi-hua-zhu-ge
title: 畫竹歌
titlePinyin: hua4 zhu2 ge1
titleSlug: hua-zhu-ge
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 植物之中竹難寫，故今雖畫無似者。
- 蕭郎下筆獨逼真，丹青以來唯一人。
- 人畫竹身肥擁腫，蕭畫莖瘦節節竦。
- 人畫竹梢死羸垂，蕭畫枝活葉葉動。
- 不根而生從意生，不筍而成由筆成。
- 野塘水邊碕岸側，森森兩叢十五莖。
- 嬋娟不失筠粉態，蕭颯盡得風煙情。
- 舉頭忽看不似畫，低耳靜聽疑有聲。
- 西叢七莖勁而健，省向天竺寺前石上見。
- 東叢八莖疎且寒，憶曾湘妃廟裏雨中看。
- 幽姿遠思少人別，與君相顧空長歎。
- 蕭郎蕭郎老可惜，手顫眼昏頭雪色。
- 自言便是絕筆時，從今此竹尤難得。

## 拼音

- zhi2 wu4 zhi1 zhong1 zhu2 nan2 xie3 ， gu4 jin1 sui1 hua4 wu2 si4 zhe3 。
- xiao1 lang2 xia4 bi3 du2 bi1 zhen1 ， dan1 qing1 yi3 lai2 wei2 yi1 ren2 。
- ren2 hua4 zhu2 shen1 fei2 yong1 zhong3 ， xiao1 hua4 jing4 shou4 jie2 jie2 song3 。
- ren2 hua4 zhu2 shao1 si3 lei2 chui2 ， xiao1 hua4 zhi1 huo2 ye4 ye4 dong4 。
- bu4 gen1 er2 sheng1 cong2 yi4 sheng1 ， bu4 sun3 er2 cheng2 you2 bi3 cheng2 。
- ye3 tang2 shui3 bian1 qi2 an4 ce4 ， sen1 sen1 liang3 cong2 shi2 wu3 jing4 。
- chan2 juan1 bu4 shi1 yun2 fen3 tai4 ， xiao1 sa4 jin4 de2 feng1 yan1 qing2 。
- ju3 tou2 hu1 kan4 bu2 si4 hua4 ， di1 er3 jing4 ting1 yi2 you3 sheng1 。
- xi1 cong2 qi1 jing4 jin4 er2 jian4 ， sheng3 xiang4 tian1 zhu2 si4 qian2 shi2 shang4 jian4 。
- dong1 cong2 ba1 jing4 shu1 qie3 han2 ， yi4 ceng2 xiang1 fei1 miao4 li3 yu3 zhong1 kan4 。
- you1 zi1 yuan3 si1 shao3 ren2 bie2 ， yu3 jun1 xiang1 gu4 kong1 chang2 tan4 。
- xiao1 lang2 xiao1 lang2 lao3 ke3 xi1 ， shou3 chan4 yan3 hun1 tou2 xue3 se4 。
- zi4 yan2 bian4 shi4 jue2 bi3 shi2 ， cong2 jin1 ci3 zhu2 you2 nan2 de2 。

## 注释

## 译文

## 赏析
