---
id: bai-ju-yi-chu-chu-hu-cao-xi-er-yan-zhi
title: 初除戶曹喜而言志
titlePinyin: chu1 chu2 hu4 cao2 xi3 er2 yan2 zhi4
titleSlug: chu-chu-hu-cao-xi-er-yan-zhi
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 詔授戶曹掾，捧詔感君恩。
- 感恩非爲己，祿養及吾親。
- 弟兄俱簪笏，新婦儼衣巾。
- 羅列高堂下，拜慶正紛紛。
- 俸錢四五萬，月可奉晨昏。
- 廩祿二百石，歲可盈倉囷。
- 喧喧車馬來，賀客滿我門。
- 不以我爲貪，知我家內貧。
- 置酒延賀客，客容亦歡欣。
- 笑云今日後，不復憂空尊。
- 荅云如君言，願君少逡巡。
- 我有平生志，醉後爲君陳。
- 人生百歲期，七十有幾人。
- 浮榮及虛位，皆是身之賓。
- 唯有衣與食，此事粗關身。
- 苟免飢寒外，餘物盡浮雲。

## 拼音

- zhao4 shou4 hu4 cao2 yuan4 ， peng3 zhao4 gan3 jun1 en1 。
- gan3 en1 fei1 wei2 ji3 ， lu4 yang3 ji2 wu2 qin1 。
- di4 xiong0 ju4 zan1 hu4 ， xin1 fu4 yan3 yi1 jin1 。
- luo2 lie4 gao1 tang2 xia4 ， bai4 qing4 zheng4 fen1 fen1 。
- feng4 qian2 si4 wu3 wan4 ， yue4 ke3 feng4 chen2 hun1 。
- lin3 lu4 er4 bai3 shi2 ， sui4 ke3 ying2 cang1 qun1 。
- xuan1 xuan1 ju1 ma3 lai2 ， he4 ke4 man3 wo3 men2 。
- bu4 yi3 wo3 wei2 tan1 ， zhi1 wo3 jia1 nei4 pin2 。
- zhi4 jiu3 yan2 he4 ke4 ， ke4 rong2 yi4 huan1 xin1 。
- xiao4 yun2 jin1 ri4 hou4 ， bu2 fu4 you1 kong1 zun1 。
- da2 yun2 ru2 jun1 yan2 ， yuan4 jun1 shao3 qun1 xun2 。
- wo3 you3 ping2 sheng1 zhi4 ， zui4 hou4 wei2 jun1 chen2 。
- ren2 sheng1 bai3 sui4 qi1 ， qi1 shi2 you3 ji1 ren2 。
- fu2 rong2 ji2 xu1 wei4 ， jie1 shi4 shen1 zhi1 bin1 。
- wei2 you3 yi1 yu3 shi2 ， ci3 shi4 cu1 guan1 shen1 。
- gou3 mian3 ji1 han2 wai4 ， yu2 wu4 jin4 fu2 yun2 。

## 注释

## 译文

## 赏析
