---
id: bai-ju-yi-xiao-tao-qian-ti-shi-shi-liu-shou-jiu
title: 效陶潛體詩十六首 九
titlePinyin: xiao4 tao2 qian2 ti3 shi1 shi2 liu4 shou3   jiu3
titleSlug: xiao-tao-qian-ti-shi-shi-liu-shou-jiu
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 原生衣百結，顏子食一簞。
- 歡然樂其志，有以忘飢寒。
- 今我何人哉，德不及先賢。
- 衣食幸相屬，胡爲不自安。
- 況茲清渭曲，居處安且閑。
- 榆柳百餘樹，茅茨十數間。
- 寒負檐下日，熱濯澗底泉。
- 日出猶未起，日入已復眠。
- 西風滿村巷，清涼八月天。
- 但有雞犬聲，不聞車馬喧。
- 時傾一尊酒，坐望東南山。
- 穉姪初學步，牽衣戲我前。
- 即此自可樂，庶幾顏與原。

## 拼音

- yuan2 sheng1 yi1 bai3 jie2 ， yan2 zi3 shi2 yi4 dan1 。
- huan1 ran2 le4 qi2 zhi4 ， you3 yi3 wang4 ji1 han2 。
- jin1 wo3 he2 ren2 zai1 ， de2 bu4 ji2 xian1 xian2 。
- yi1 shi2 xing4 xiang1 shu3 ， hu2 wei2 bu2 zi4 an1 。
- kuang4 zi1 qing1 wei4 qu3 ， ju1 chu3 an1 qie3 xian2 。
- yu2 liu3 bai3 yu2 shu4 ， mao2 ci2 shi2 shu4 jian4 。
- han2 fu4 yan2 xia4 ri4 ， re4 zhuo2 jian4 di3 quan2 。
- ri4 chu1 you2 wei4 qi3 ， ri4 ru4 yi3 fu4 mian2 。
- xi1 feng1 man3 cun1 xiang4 ， qing1 liang2 ba1 yue4 tian1 。
- dan4 you3 ji1 quan3 sheng1 ， bu4 wen2 ju1 ma3 xuan1 。
- shi2 qing1 yi4 zun1 jiu3 ， zuo4 wang4 dong1 nan2 shan1 。
- zhi4 zhi2 chu1 xue2 bu4 ， qian1 yi1 xi4 wo3 qian2 。
- ji2 ci3 zi4 ke3 le4 ， shu4 ji1 yan2 yu3 yuan2 。

## 注释

## 译文

## 赏析
