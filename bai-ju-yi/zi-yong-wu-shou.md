---
id: bai-ju-yi-zi-yong-wu-shou
title: 自詠五首
titlePinyin: zi4 yong3 wu3 shou3
titleSlug: zi-yong-wu-shou
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 朝亦隨群動，暮亦隨群動。榮華瞬息間，求得將何用。
- 形骸與冠蓋，假合相戲弄。但異睡著人，不知夢是夢。
- 一家五十口，一郡十萬戶。出為差科頭，入為衣食主。
- 水旱合心憂，饑寒須手撫。何異食蓼蟲，不知苦是苦。
- 公私頗多事，衰憊殊少歡。迎送賓客懶，鞭笞黎庶難。
- 老耳倦聲樂，病口厭杯盤。既無可戀者，何以不休官。
- 一日復一日，自問何留滯。為貪逐日俸，擬作歸田計。
- 亦須隨豐約，可得無限劑。若待足始休，休官在何歲。
- 官舍非我廬，官園非我樹。洛中有小宅，渭上有別墅。
- 既無婚嫁累，幸有歸休處。歸去誠已遲，猶勝不歸去。

## 拼音

- chao2 yi4 sui2 qun2 dong4 ， mu4 yi4 sui2 qun2 dong4 。 rong2 hua2 shun4 xi1 jian4 ， qiu2 de2 jiang1 he2 yong4 。
- xing2 hai2 yu3 guan1 gai4 ， jia3 he2 xiang1 xi4 nong4 。 dan4 yi4 shui4 zhu4 ren2 ， bu4 zhi1 meng4 shi4 meng4 。
- yi4 jia1 wu3 shi2 kou3 ， yi2 jun4 shi2 wan4 hu4 。 chu1 wei2 cha4 ke1 tou2 ， ru4 wei2 yi1 shi2 zhu3 。
- shui3 han4 he2 xin1 you1 ， ji1 han2 xu1 shou3 fu3 。 he2 yi4 shi2 liao3 chong2 ， bu4 zhi1 ku3 shi4 ku3 。
- gong1 si1 po1 duo1 shi4 ， shuai1 bei4 shu1 shao3 huan1 。 ying2 song4 bin1 ke4 lan3 ， bian1 chi1 li2 shu4 nan2 。
- lao3 er3 juan4 sheng1 le4 ， bing4 kou3 yan4 bei1 pan2 。 ji4 wu2 ke3 lian4 zhe3 ， he2 yi3 bu4 xiu1 guan1 。
- yi2 ri4 fu4 yi2 ri4 ， zi4 wen4 he2 liu2 zhi4 。 wei2 tan1 zhu2 ri4 feng4 ， ni3 zuo4 gui1 tian2 ji4 。
- yi4 xu1 sui2 feng1 yue1 ， ke3 de2 wu2 xian4 ji4 。 ruo4 dai4 zu2 shi3 xiu1 ， xiu1 guan1 zai4 he2 sui4 。
- guan1 she4 fei1 wo3 lu2 ， guan1 yuan2 fei1 wo3 shu4 。 luo4 zhong1 you3 xiao3 zhai2 ， wei4 shang4 you3 bie2 shu4 。
- ji4 wu2 hun1 jia4 lei4 ， xing4 you3 gui1 xiu1 chu3 。 gui1 qu4 cheng2 yi3 chi2 ， you2 sheng4 bu4 gui1 qu4 。

## 注释

## 译文

## 赏析
