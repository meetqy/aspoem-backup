---
id: bai-ju-yi-xin-le-fu-kun-ming-chun-si-wang-ze-zhi-guang-bei-ye
title: 新樂府 昆明春	思王澤之廣被也
titlePinyin: xin1 le4 fu3   kun1 ming2 chun1 	 si1 wang2 ze2 zhi1 guang3 bei4 ye3
titleSlug: xin-le-fu-kun-ming-chun-si-wang-ze-zhi-guang-bei-ye
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昆明春，昆明春，春池岸古春流新。
- 影浸南山青滉瀁，波沈西日紅奫淪。
- 往年因旱池枯竭，龜尾曳塗魚喣沫。
- 詔開八水注恩波，千介萬鱗同日活。
- 今來淨綠水照天，游魚鱍鱍蓮田田。
- 洲香杜若抽心短，沙暖鴛鴦鋪翅眠。
- 動植飛沈皆遂性，皇澤如春無不被。
- 漁者仍豐網罟資，貧人久獲菰蒲利。
- 詔以昆明近帝城，官家不得收其征。
- 菰蒲無租魚無稅，近水之人感君惠。
- 感君惠，獨何人。
- 吾聞率土皆王民，遠民何疎近何親。
- 願推此惠及天下，無遠無近同欣欣。
- 吳興山中罷榷茗，鄱陽坑裏休封銀。
- 天涯地角無禁利，熙熙同似昆明春。

## 拼音

- kun1 ming2 chun1 ， kun1 ming2 chun1 ， chun1 chi2 an4 gu3 chun1 liu2 xin1 。
- ying3 jin4 nan2 shan1 qing1 huang4 yang3 ， bo1 shen3 xi1 ri4 hong2 yun1 lun2 。
- wang3 nian2 yin1 han4 chi2 ku1 jie2 ， gui1 wei3 ye4 tu2 yu2 xu3 mo4 。
- zhao4 kai1 ba1 shui3 zhu4 en1 bo1 ， qian1 jie4 wan4 lin2 tong2 ri4 huo2 。
- jin1 lai2 jing4 lü4 shui3 zhao4 tian1 ， you2 yu2 bo1 bo1 lian2 tian2 tian2 。
- zhou1 xiang1 du4 ruo4 chou1 xin1 duan3 ， sha1 nuan3 yuan1 yang1 pu1 chi4 mian2 。
- dong4 zhi2 fei1 shen3 jie1 sui4 xing4 ， huang2 ze2 ru2 chun1 wu2 bu2 bei4 。
- yu2 zhe3 reng2 feng1 wang3 gu3 zi1 ， pin2 ren2 jiu3 huo4 gu1 pu2 li4 。
- zhao4 yi3 kun1 ming2 jin4 di4 cheng2 ， guan1 jia1 bu4 de2 shou1 qi2 zheng1 。
- gu1 pu2 wu2 zu1 yu2 wu2 shui4 ， jin4 shui3 zhi1 ren2 gan3 jun1 hui4 。
- gan3 jun1 hui4 ， du2 he2 ren2 。
- wu2 wen2 lü4 tu3 jie1 wang2 min2 ， yuan3 min2 he2 shu1 jin4 he2 qin1 。
- yuan4 tui1 ci3 hui4 ji2 tian1 xia4 ， wu2 yuan3 wu2 jin4 tong2 xin1 xin1 。
- wu2 xing1 shan1 zhong1 ba4 que4 ming2 ， po2 yang2 keng1 li3 xiu1 feng1 yin2 。
- tian1 ya2 di4 jiao3 wu2 jin4 li4 ， xi1 xi1 tong2 si4 kun1 ming2 chun1 。

## 注释

## 译文

## 赏析
