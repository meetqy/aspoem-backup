---
id: bai-ju-yi-yong-zhuo
title: 詠拙
titlePinyin: yong3 zhuo1
titleSlug: yong-zhuo
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 所稟有巧拙，不可改者性。
- 所賦有厚薄，不可移者命。
- 我性愚且惷，我命薄且屯。
- 問我何以知，所知良有因。
- 亦曾舉兩足，學人蹋紅塵。
- 從茲知性拙，不解轉如輪。
- 亦曾奮六翮，高飛到青雲。
- 從茲知命薄，摧落不逡巡。
- 慕貴而厭賤，樂富而惡貧。
- 同此天地間，我豈異於人。
- 性命苟如此，反則成苦辛。
- 以此自安分，雖窮每欣欣。
- 葺茅爲我廬，編蓬爲我門。
- 縫布作袍被，種穀充盤飧。
- 靜讀古人書，閑釣清渭濱。
- 優哉復游哉，聊以終吾身。

## 拼音

- suo3 bing3 you3 qiao3 zhuo1 ， bu4 ke3 gai3 zhe3 xing4 。
- suo3 fu4 you3 hou4 bao2 ， bu4 ke3 yi2 zhe3 ming4 。
- wo3 xing4 yu2 qie3 chun3 ， wo3 ming4 bao2 qie3 tun2 。
- wen4 wo3 he2 yi3 zhi1 ， suo3 zhi1 liang2 you3 yin1 。
- yi4 ceng2 ju3 liang3 zu2 ， xue2 ren2 ta4 hong2 chen2 。
- cong2 zi1 zhi1 xing4 zhuo1 ， bu4 jie3 zhuan3 ru2 lun2 。
- yi4 ceng2 fen4 liu4 he2 ， gao1 fei1 dao4 qing1 yun2 。
- cong2 zi1 zhi1 ming4 bao2 ， cui1 luo4 bu4 qun1 xun2 。
- mu4 gui4 er2 yan4 jian4 ， le4 fu4 er2 e4 pin2 。
- tong2 ci3 tian1 di4 jian4 ， wo3 qi3 yi4 wu1 ren2 。
- xing4 ming4 gou3 ru2 ci3 ， fan3 ze2 cheng2 ku3 xin1 。
- yi3 ci3 zi4 an1 fen4 ， sui1 qiong2 mei3 xin1 xin1 。
- qi4 mao2 wei2 wo3 lu2 ， bian1 peng2 wei2 wo3 men2 。
- feng2 bu4 zuo4 pao2 bei4 ， zhong3 gu3 chong1 pan2 sun1 。
- jing4 du2 gu3 ren2 shu1 ， xian2 diao4 qing1 wei4 bin1 。
- you1 zai1 fu4 you2 zai1 ， liao2 yi3 zhong1 wu2 shen1 。

## 注释

## 译文

## 赏析
