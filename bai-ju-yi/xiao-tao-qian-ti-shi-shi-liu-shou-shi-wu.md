---
id: bai-ju-yi-xiao-tao-qian-ti-shi-shi-liu-shou-shi-wu
title: 效陶潛體詩十六首 十五
titlePinyin: xiao4 tao2 qian2 ti3 shi1 shi2 liu4 shou3   shi2 wu3
titleSlug: xiao-tao-qian-ti-shi-shi-liu-shou-shi-wu
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 南巷有貴人，高蓋駟馬車。
- 我問何所苦，四十垂白鬚。
- 荅云君不知，位重多憂虞。
- 北里有寒士，甕牖繩爲樞。
- 出扶桑棗杖，入臥蝸牛廬。
- 散賤無憂患，心安體亦舒。
- 東鄰有富翁，藏貨徧五都。
- 東京收粟帛，西市鬻金珠。
- 朝營暮計算，晝夜不安居。
- 西舍有貧者，匹婦配匹夫。
- 布帬行賃舂，裋褐坐傭書。
- 以此求口食，一飽欣有餘。
- 貴賤與貧富，高下雖有殊。
- 憂樂與利害，彼此不相踰。
- 是以達人觀，萬化同一途。
- 但未知生死，勝負兩何如。
- 遲疑未知間，且以酒爲娛。

## 拼音

- nan2 xiang4 you3 gui4 ren2 ， gao1 gai4 si4 ma3 ju1 。
- wo3 wen4 he2 suo3 ku3 ， si4 shi2 chui2 bai2 xu1 。
- da2 yun2 jun1 bu4 zhi1 ， wei4 zhong4 duo1 you1 yu2 。
- bei3 li3 you3 han2 shi4 ， weng4 you3 sheng2 wei2 shu1 。
- chu1 fu2 sang1 zao3 zhang4 ， ru4 wo4 wo1 niu2 lu2 。
- san4 jian4 wu2 you1 huan4 ， xin1 an1 ti3 yi4 shu1 。
- dong1 lin2 you3 fu4 weng1 ， cang2 huo4 bian4 wu3 dou1 。
- dong1 jing1 shou1 su4 bo2 ， xi1 shi4 yu4 jin1 zhu1 。
- chao2 ying2 mu4 ji4 suan4 ， zhou4 ye4 bu4 an1 ju1 。
- xi1 she4 you3 pin2 zhe3 ， pi3 fu4 pei4 pi3 fu1 。
- bu4 qun2 xing2 lin4 chong1 ， shu4 he4 zuo4 yong1 shu1 。
- yi3 ci3 qiu2 kou3 shi2 ， yi4 bao3 xin1 you3 yu2 。
- gui4 jian4 yu3 pin2 fu4 ， gao1 xia4 sui1 you3 shu1 。
- you1 le4 yu3 li4 hai4 ， bi3 ci3 bu4 xiang1 yu2 。
- shi4 yi3 da2 ren2 guan1 ， wan4 hua4 tong2 yi4 tu2 。
- dan4 wei4 zhi1 sheng1 si3 ， sheng4 fu4 liang3 he2 ru2 。
- chi2 yi2 wei4 zhi1 jian4 ， qie3 yi3 jiu3 wei2 yu2 。

## 注释

## 译文

## 赏析
