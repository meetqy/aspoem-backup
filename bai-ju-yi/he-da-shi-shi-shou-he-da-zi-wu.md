---
id: bai-ju-yi-he-da-shi-shi-shou-he-da-zi-wu
title: 和荅詩十首 和大觜烏
titlePinyin: he2 da2 shi1 shi2 shou3   he2 da4 zi1 wu1
titleSlug: he-da-shi-shi-shou-he-da-zi-wu
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 烏者種有二，名同性不同。
- 觜小者慈孝，觜大者貪庸。
- 觜大命又長，生來十餘冬。
- 物老顏色變，頭毛白茸茸。
- 飛來庭樹上，初但驚兒童。
- 老巫生奸計，與烏意潛通。
- 云此非凡鳥，遙見起敬恭。
- 千歲乃一出，喜賀主人翁。
- 祥瑞來白日，神聖占知風。
- 陰作北斗使，能爲人吉凶。
- 此烏所止家，家產日夜豐。
- 上以致壽考，下可宜田農。
- 主人富家子，身老心童蒙。
- 隨巫拜復祝，婦姑亦相從。
- 殺雞薦其肉，敬若禋六宗。
- 烏喜張大觜，飛接在虛空。
- 烏既飽羶腥，巫亦饗甘濃。
- 烏巫互相利，不復兩西東。
- 日日營巢窟，稍稍近房櫳。
- 雖生八九子，誰辨其雌雄。
- 羣雛又成長，衆觜逞殘兇。
- 探巢吞燕卵，入蔟啄蠶蟲。
- 豈無乘秋隼，羈絆委高墉。
- 但食烏殘肉，無施搏擊功。
- 亦有能言鸚，翅碧觜距紅。
- 暫曾說烏罪，囚閉在深籠。
- 青青窗前柳，鬱鬱井上桐。
- 貪烏占栖息，慈烏獨不容。
- 慈鳥爾奚爲，來往何憧憧。
- 曉去先晨鼓，暮歸後昏鐘。
- 辛苦塵土間，飛啄禾黍叢。
- 得食將哺母，飢腸不自充。
- 主人憎慈烏，命子削彈弓。
- 弦續會稽竹，丸鑄荆山銅。
- 慈烏求母食，飛下爾庭中。
- 數粒未入口，一丸已中胸。
- 仰天號一聲，似欲訴蒼穹。
- 反哺日未足，非是惜微躬。
- 誰能持此冤，一爲問化工。
- 胡然大觜烏，竟得天年終。

## 拼音

- wu1 zhe3 zhong3 you3 er4 ， ming2 tong2 xing4 bu4 tong2 。
- zi1 xiao3 zhe3 ci2 xiao4 ， zi1 da4 zhe3 tan1 yong1 。
- zi1 da4 ming4 you4 chang2 ， sheng1 lai2 shi2 yu2 dong1 。
- wu4 lao3 yan2 se4 bian4 ， tou2 mao2 bai2 rong2 rong2 。
- fei1 lai2 ting2 shu4 shang4 ， chu1 dan4 jing1 er2 tong2 。
- lao3 wu1 sheng1 jian1 ji4 ， yu3 wu1 yi4 qian2 tong1 。
- yun2 ci3 fei1 fan2 niao3 ， yao2 jian4 qi3 jing4 gong1 。
- qian1 sui4 nai3 yi4 chu1 ， xi3 he4 zhu3 ren2 weng1 。
- xiang2 rui4 lai2 bai2 ri4 ， shen2 sheng4 zhan4 zhi1 feng1 。
- yin1 zuo4 bei3 dou3 shi3 ， neng2 wei2 ren2 ji2 xiong1 。
- ci3 wu1 suo3 zhi3 jia1 ， jia1 chan3 ri4 ye4 feng1 。
- shang4 yi3 zhi4 shou4 kao3 ， xia4 ke3 yi2 tian2 nong2 。
- zhu3 ren2 fu4 jia1 zi0 ， shen1 lao3 xin1 tong2 meng2 。
- sui2 wu1 bai4 fu4 zhu4 ， fu4 gu1 yi4 xiang1 cong2 。
- sha1 ji1 jian4 qi2 rou4 ， jing4 ruo4 yin1 liu4 zong1 。
- wu1 xi3 zhang1 da4 zi1 ， fei1 jie1 zai4 xu1 kong1 。
- wu1 ji4 bao3 shan1 xing1 ， wu1 yi4 xiang3 gan1 nong2 。
- wu1 wu1 hu4 xiang1 li4 ， bu2 fu4 liang3 xi1 dong1 。
- ri4 ri4 ying2 chao2 ku1 ， shao1 shao1 jin4 fang2 long2 。
- sui1 sheng1 ba1 jiu3 zi3 ， shui2 bian4 qi2 ci2 xiong2 。
- qun2 chu2 you4 cheng2 chang2 ， zhong4 zi1 cheng3 can2 xiong1 。
- tan4 chao2 tun1 yan4 luan3 ， ru4 cu4 zhuo2 can2 chong2 。
- qi3 wu2 cheng2 qiu1 sun3 ， ji1 ban4 wei3 gao1 yong1 。
- dan4 shi2 wu1 can2 rou4 ， wu2 shi1 bo2 ji1 gong1 。
- yi4 you3 neng2 yan2 ying1 ， chi4 bi4 zi1 ju4 hong2 。
- zan4 ceng2 shuo1 wu1 zui4 ， qiu2 bi4 zai4 shen1 long2 。
- qing1 qing1 chuang1 qian2 liu3 ， yu4 yu4 jing3 shang4 tong2 。
- tan1 wu1 zhan4 qi1 xi1 ， ci2 wu1 du2 bu4 rong2 。
- ci2 niao3 er3 xi1 wei2 ， lai2 wang3 he2 chong1 chong1 。
- xiao3 qu4 xian1 chen2 gu3 ， mu4 gui1 hou4 hun1 zhong1 。
- xin1 ku3 chen2 tu3 jian4 ， fei1 zhuo2 he2 shu3 cong2 。
- de2 shi2 jiang1 bu3 mu3 ， ji1 chang2 bu2 zi4 chong1 。
- zhu3 ren2 zeng1 ci2 wu1 ， ming4 zi3 xiao1 dan4 gong1 。
- xian2 xu4 hui4 ji1 zhu2 ， wan2 zhu4 jing1 shan1 tong2 。
- ci2 wu1 qiu2 mu3 shi2 ， fei1 xia4 er3 ting2 zhong1 。
- shu4 li4 wei4 ru4 kou3 ， yi4 wan2 yi3 zhong1 xiong1 。
- yang3 tian1 hao4 yi4 sheng1 ， si4 yu4 su4 cang1 qiong2 。
- fan3 bu3 ri4 wei4 zu2 ， fei1 shi4 xi1 wei1 gong1 。
- shui2 neng2 chi2 ci3 yuan1 ， yi4 wei2 wen4 hua4 gong1 。
- hu2 ran2 da4 zi1 wu1 ， jing4 de2 tian1 nian2 zhong1 。

## 注释

## 译文

## 赏析
