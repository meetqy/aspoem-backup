---
id: bai-ju-yi-jun-zhong-chun-yan-yin-zeng-zhu-ke
title: 郡中春讌因贈諸客
titlePinyin: jun4 zhong1 chun1 yan4 yin1 zeng4 zhu1 ke4
titleSlug: jun-zhong-chun-yan-yin-zeng-zhu-ke
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 僕本儒家子，待詔金馬門。
- 塵忝親近地，孤負聖明恩。
- 一旦奉優詔，萬里牧遠人。
- 可憐島夷帥，自稱爲使君。
- 身騎牂牁馬，口食塗江鱗。
- 闇澹緋衫故，斕斑白髮新。
- 是時歲二月，玉曆布春分。
- 頒條示皇澤，命宴及良辰。
- 冉冉趨府吏，蚩蚩聚州民。
- 有如蟄蟲鳥，亦應天地春。
- 薰草席鋪坐，藤枝酒注樽。
- 中庭無平地，高下隨所陳。
- 蠻鼓聲坎坎，巴女舞蹲蹲。
- 使君居上頭，掩口語衆賓。
- 勿笑風俗陋，勿欺官府貧。
- 蠭巢與蟻穴，隨分有君臣。

## 拼音

- pu2 ben3 ru2 jia1 zi3 ， dai4 zhao4 jin1 ma3 men2 。
- chen2 tian3 qin1 jin4 di4 ， gu1 fu4 sheng4 ming2 en1 。
- yi2 dan4 feng4 you1 zhao4 ， wan4 li3 mu4 yuan3 ren2 。
- ke3 lian2 dao3 yi2 shuai4 ， zi4 cheng1 wei2 shi3 jun1 。
- shen1 qi2 zang1 ke1 ma3 ， kou3 shi2 tu2 jiang1 lin2 。
- an4 dan4 fei1 shan1 gu4 ， lan2 ban1 bai2 fa4 xin1 。
- shi4 shi2 sui4 er4 yue4 ， yu4 li4 bu4 chun1 fen1 。
- ban1 tiao2 shi4 huang2 ze2 ， ming4 yan4 ji2 liang2 chen2 。
- ran3 ran3 qu1 fu3 li4 ， chi1 chi1 ju4 zhou1 min2 。
- you3 ru2 zhe2 chong2 niao3 ， yi4 ying1 tian1 di4 chun1 。
- xun1 cao3 xi2 pu1 zuo4 ， teng2 zhi1 jiu3 zhu4 zun1 。
- zhong1 ting2 wu2 ping2 di4 ， gao1 xia4 sui2 suo3 chen2 。
- man2 gu3 sheng1 kan3 kan3 ， ba1 nü3 wu3 dun1 dun1 。
- shi3 jun1 ju1 shang4 tou2 ， yan3 kou3 yu3 zhong4 bin1 。
- wu4 xiao4 feng1 su2 lou4 ， wu4 qi1 guan1 fu3 pin2 。
- feng1 chao2 yu3 yi3 xue2 ， sui2 fen1 you3 jun1 chen2 。

## 注释

## 译文

## 赏析
