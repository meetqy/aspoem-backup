---
id: bai-ju-yi-xin-le-fu-wu-xian-dan-e-zheng-zhi-duo-ya-ye
title: 新樂府 五弦彈	惡鄭之奪雅也
titlePinyin: xin1 le4 fu3   wu3 xian2 dan4 	 e4 zheng4 zhi1 duo2 ya3 ye3
titleSlug: xin-le-fu-wu-xian-dan-e-zheng-zhi-duo-ya-ye
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 五弦彈，五弦彈，聽者傾耳心寥寥。
- 趙璧知君入骨愛，五弦一一爲君調。
- 第一第二弦索索，秋風拂松疎韻落。
- 第三第四弦泠泠，夜鶴憶子籠中鳴。
- 第五弦聲最掩抑，隴水凍咽流不得。
- 五弦竝奏君試聽，淒淒切切復錚錚。
- 鐵擊珊瑚一兩曲，冰瀉玉盤千萬聲。
- 鐵聲殺，冰聲寒。
- 殺聲入耳膚血憯，寒氣中人肌骨酸。
- 曲終聲盡欲半日，四坐相對愁無言。
- 座中有一遠方士，唧唧咨咨聲不已。
- 自歎今朝初得聞，始知孤負平生耳。
- 唯憂趙璧白髮生，老死人間無此聲。
- 遠方士，爾聽五弦信爲美，吾聞正始之音不如是。
- 正始之音其若何，朱弦疏越清廟歌。
- 一彈一唱再三歎，曲澹節稀聲不多。
- 融融曳曳召元氣，聽之不覺心平和。
- 人情重今多賤古，古琴有弦人不撫。
- 更從趙璧藝成來，二十五弦不如五。

## 拼音

- wu3 xian2 dan4 ， wu3 xian2 dan4 ， ting1 zhe3 qing1 er3 xin1 liao2 liao2 。
- zhao4 bi4 zhi1 jun1 ru4 gu3 ai4 ， wu3 xian2 yi1 yi1 wei2 jun1 diao4 。
- di4 yi1 di4 er4 xian2 suo3 suo3 ， qiu1 feng1 fu2 song1 shu1 yun4 luo4 。
- di4 san1 di4 si4 xian2 ling2 ling2 ， ye4 he4 yi4 zi3 long2 zhong1 ming2 。
- di4 wu3 xian2 sheng1 zui4 yan3 yi4 ， long3 shui3 dong4 yan4 liu2 bu4 de2 。
- wu3 xian2 bing4 zou4 jun1 shi4 ting1 ， qi1 qi1 qie4 qie4 fu4 zheng1 zheng1 。
- tie3 ji1 shan1 hu2 yi4 liang3 qu3 ， bing1 xie4 yu4 pan2 qian1 wan4 sheng1 。
- tie3 sheng1 sha1 ， bing1 sheng1 han2 。
- sha1 sheng1 ru4 er3 fu1 xue4 can3 ， han2 qi4 zhong1 ren2 ji1 gu3 suan1 。
- qu3 zhong1 sheng1 jin4 yu4 ban4 ri4 ， si4 zuo4 xiang1 dui4 chou2 wu2 yan2 。
- zuo4 zhong1 you3 yi4 yuan3 fang1 shi4 ， ji1 ji1 zi1 zi1 sheng1 bu4 yi3 。
- zi4 tan4 jin1 zhao1 chu1 de2 wen2 ， shi3 zhi1 gu1 fu4 ping2 sheng1 er3 。
- wei2 you1 zhao4 bi4 bai2 fa4 sheng1 ， lao3 si3 ren2 jian4 wu2 ci3 sheng1 。
- yuan3 fang1 shi4 ， er3 ting1 wu3 xian2 xin4 wei2 mei3 ， wu2 wen2 zheng4 shi3 zhi1 yin1 bu4 ru2 shi4 。
- zheng4 shi3 zhi1 yin1 qi2 ruo4 he2 ， zhu1 xian2 shu1 yue4 qing1 miao4 ge1 。
- yi2 dan4 yi2 chang4 zai4 san1 tan4 ， qu3 dan4 jie2 xi1 sheng1 bu4 duo1 。
- rong2 rong2 ye4 ye4 zhao4 yuan2 qi4 ， ting1 zhi1 bu4 jue2 xin1 ping2 he2 。
- ren2 qing2 zhong4 jin1 duo1 jian4 gu3 ， gu3 qin2 you3 xian2 ren2 bu4 fu3 。
- geng4 cong2 zhao4 bi4 yi4 cheng2 lai2 ， er4 shi2 wu3 xian2 bu4 ru2 wu3 。

## 注释

## 译文

## 赏析
