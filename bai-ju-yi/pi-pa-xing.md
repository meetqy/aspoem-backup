---
id: bai-ju-yi-pi-pa-xing
title: 琵琶行
titlePinyin: pi2 pa0 xing2
titleSlug: pi-pa-xing
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: ["蒙学","唐詩三百首","七言古詩"] 
---

## 正文

- 潯陽江頭夜送客，楓葉荻花秋瑟瑟。
- 主人下馬客在船，舉酒欲飲無管絃。
- 醉不成歡慘將別，別時茫茫江浸月。
- 忽聞水上琵琶聲，主人忘歸客不發。
- 尋聲暗問彈者誰？琵琶聲停欲語遲。
- 移船相近邀相見，添酒回燈重開宴。
- 千呼萬喚始出來，猶抱琵琶半遮面。
- 轉軸撥絃三兩聲，未成曲調先有情。
- 弦弦掩抑聲聲思，似訴平生不得志。（不得志 一作：意）
- 低眉信手續續彈，說盡心中無限事。
- 輕攏慢捻抹復挑，初爲《霓裳》後《六幺》（六幺 一作：綠腰）。
- 大弦嘈嘈如急雨，小弦切切如私語。
- 嘈嘈切切錯雜彈，大珠小珠落玉盤。
- 間關鶯語花底滑，幽咽泉流冰下難。
- 冰泉冷澀弦凝絕，凝絕不通聲暫歇。（暫歇 一作：漸歇）
- 別有幽愁暗恨生，此時無聲勝有聲。
- 銀瓶乍破水漿迸，鐵騎突出刀槍鳴。
- 曲終收撥當心畫，四弦一聲如裂帛。
- 東船西舫悄無言，唯見江心秋月白。
- 沉吟放撥插弦中，整頓衣裳起斂容。
- 自言本是京城女，家在蝦蟆陵下住。
- 十三學得琵琶成，名屬教坊第一部。
- 曲罷曾教善才服，妝成每被秋娘妒。
- 五陵年少爭纏頭，一曲紅綃不知數。
- 鈿頭銀篦擊節碎，血色羅裙翻酒污。（銀篦 一作：雲）
- 今年歡笑復明年，秋月春風等閒度。
- 弟走從軍阿姨死，暮去朝來顏色故。
- 門前冷落鞍馬稀，老大嫁作商人婦。
- 商人重利輕別離，前月浮樑買茶去。
- 去來江口守空船，繞船月明江水寒。
- 夜深忽夢少年事，夢啼妝淚紅闌干。
- 我聞琵琶已嘆息，又聞此語重唧唧。
- 同是天涯淪落人，相逢何必曾相識！
- 我從去年辭帝京，謫居臥病潯陽城。
- 潯陽地僻無音樂，終歲不聞絲竹聲。
- 住近湓江地低溼，黃蘆苦竹繞宅生。
- 其間旦暮聞何物？杜鵑啼血猿哀鳴。
- 春江花朝秋月夜，往往取酒還獨傾。
- 豈無山歌與村笛？嘔啞嘲哳難爲聽。
- 今夜聞君琵琶語，如聽仙樂耳暫明。
- 莫辭更坐彈一曲，爲君翻作《琵琶行》。
- 感我此言良久立，卻坐促弦弦轉急。
- 悽悽不似向前聲，滿座重聞皆掩泣。
- 座中泣下誰最多？江州司馬青衫溼。

## 拼音

- xun2 yang2 jiang1 tou2 ye4 song4 ke4 ， feng1 ye4 di2 hua1 qiu1 se4 se4 。
- zhu3 ren2 xia4 ma3 ke4 zai4 chuan2 ， ju3 jiu3 yu4 yin3 wu2 guan3 xian2 。
- zui4 bu4 cheng2 huan1 can3 jiang1 bie2 ， bie2 shi2 mang2 mang2 jiang1 jin4 yue4 。
- hu1 wen2 shui3 shang4 pi2 pa0 sheng1 ， zhu3 ren2 wang4 gui1 ke4 bu4 fa1 。
- xun2 sheng1 an4 wen4 dan4 zhe3 shui2 ？ pi2 pa0 sheng1 ting2 yu4 yu3 chi2 。
- yi2 chuan2 xiang1 jin4 yao1 xiang1 jian4 ， tian1 jiu3 hui2 deng1 zhong4 kai1 yan4 。
- qian1 hu1 wan4 huan4 shi3 chu1 lai2 ， you2 bao4 pi2 pa0 ban4 zhe1 mian4 。
- zhuan3 zhou2 bo1 xian2 san1 liang3 sheng1 ， wei4 cheng2 qu3 diao4 xian1 you3 qing2 。
- xian2 xian2 yan3 yi4 sheng1 sheng1 si1 ， si4 su4 ping2 sheng1 bu4 de2 zhi4 。（ bu4 de2 zhi4   yi2 zuo4 ： yi4 ）
- di1 mei2 xin4 shou3 xu4 xu4 dan4 ， shuo1 jin4 xin1 zhong1 wu2 xian4 shi4 。
- qing1 long3 man4 nian3 mo3 fu4 tiao1 ， chu1 wei2 《 ni2 chang2 》 hou4 《 liu4 yao1 》（ liu4 yao1   yi2 zuo4 ： lü4 yao1 ）。
- da4 xian2 cao2 cao2 ru2 ji2 yu3 ， xiao3 xian2 qie4 qie4 ru2 si1 yu3 。
- cao2 cao2 qie4 qie4 cuo4 za2 dan4 ， da4 zhu1 xiao3 zhu1 luo4 yu4 pan2 。
- jian4 guan1 ying1 yu3 hua1 di3 hua2 ， you1 ye4 quan2 liu2 bing1 xia4 nan2 。
- bing1 quan2 leng3 se4 xian2 ning2 jue2 ， ning2 jue2 bu4 tong1 sheng1 zan4 xie1 。（ zan4 xie1   yi2 zuo4 ： jian4 xie1 ）
- bie2 you3 you1 chou2 an4 hen4 sheng1 ， ci3 shi2 wu2 sheng1 sheng4 you3 sheng1 。
- yin2 ping2 zha4 po4 shui3 jiang1 beng4 ， tie3 qi2 tu1 chu1 dao1 qiang1 ming2 。
- qu3 zhong1 shou1 bo1 dang1 xin1 hua4 ， si4 xian2 yi4 sheng1 ru2 lie4 bo2 。
- dong1 chuan2 xi1 fang3 qiao1 wu2 yan2 ， wei2 jian4 jiang1 xin1 qiu1 yue4 bai2 。
- chen2 yin2 fang4 bo1 cha1 xian2 zhong1 ， zheng3 dun4 yi1 shang0 qi3 lian3 rong2 。
- zi4 yan2 ben3 shi4 jing1 cheng2 nü3 ， jia1 zai4 xia1 ma0 ling2 xia4 zhu4 。
- shi2 san1 xue2 de2 pi2 pa0 cheng2 ， ming2 shu3 jiao4 fang1 di4 yi1 bu4 。
- qu3 ba4 ceng2 jiao4 shan4 cai2 fu2 ， zhuang1 cheng2 mei3 bei4 qiu1 niang2 du4 。
- wu3 ling2 nian2 shao3 zheng1 chan2 tou2 ， yi4 qu3 hong2 xiao1 bu4 zhi1 shu4 。
- dian4 tou2 yin2 bi4 ji1 jie2 sui4 ， xue4 se4 luo2 qun2 fan1 jiu3 wu1 。（ yin2 bi4   yi2 zuo4 ： yun2 ）
- jin1 nian2 huan1 xiao4 fu4 ming2 nian2 ， qiu1 yue4 chun1 feng1 deng3 xian2 du4 。
- di4 zou3 cong2 jun1 a1 yi2 si3 ， mu4 qu4 chao2 lai2 yan2 se4 gu4 。
- men2 qian2 leng3 luo4 an1 ma3 xi1 ， lao3 da4 jia4 zuo4 shang1 ren2 fu4 。
- shang1 ren2 zhong4 li4 qing1 bie2 li2 ， qian2 yue4 fu2 liang2 mai3 cha2 qu4 。
- qu4 lai2 jiang1 kou3 shou3 kong1 chuan2 ， rao4 chuan2 yue4 ming2 jiang1 shui3 han2 。
- ye4 shen1 hu1 meng4 shao4 nian2 shi4 ， meng4 ti2 zhuang1 lei4 hong2 lan2 gan1 。
- wo3 wen2 pi2 pa0 yi3 tan4 xi1 ， you4 wen2 ci3 yu3 zhong4 ji1 ji1 。
- tong2 shi4 tian1 ya2 lun2 luo4 ren2 ， xiang1 feng2 he2 bi4 ceng2 xiang1 shi2 ！
- wo3 cong2 qu4 nian2 ci2 di4 jing1 ， zhe2 ju1 wo4 bing4 xun2 yang2 cheng2 。
- xun2 yang2 di4 pi4 wu2 yin1 le4 ， zhong1 sui4 bu4 wen2 si1 zhu2 sheng1 。
- zhu4 jin4 pen2 jiang1 di4 di1 shi1 ， huang2 lu2 ku3 zhu2 rao4 zhai2 sheng1 。
- qi2 jian4 dan4 mu4 wen2 he2 wu4 ？ du4 jian1 ti2 xue4 yuan2 ai1 ming2 。
- chun1 jiang1 hua1 chao2 qiu1 yue4 ye4 ， wang3 wang3 qu3 jiu3 huan2 du2 qing1 。
- qi3 wu2 shan1 ge1 yu3 cun1 di2 ？ ou3 ya3 chao2 zha1 nan2 wei2 ting1 。
- jin1 ye4 wen2 jun1 pi2 pa0 yu3 ， ru2 ting1 xian1 le4 er3 zan4 ming2 。
- mo4 ci2 geng4 zuo4 dan4 yi4 qu3 ， wei2 jun1 fan1 zuo4 《 pi2 pa0 xing2 》。
- gan3 wo3 ci3 yan2 liang2 jiu3 li4 ， que4 zuo4 cu4 xian2 xian2 zhuan3 ji2 。
- qi1 qi1 bu2 si4 xiang4 qian2 sheng1 ， man3 zuo4 zhong4 wen2 jie1 yan3 qi4 。
- zuo4 zhong1 qi4 xia4 shui2 zui4 duo1 ？ jiang1 zhou1 si1 ma3 qing1 shan1 shi1 。

## 注释

## 译文

## 赏析
