---
id: bai-ju-yi-chou-wu-qi-jian-ji
title: 酬吳七見寄
titlePinyin: chou2 wu2 qi1 jian4 ji4
titleSlug: chou-wu-qi-jian-ji
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 曲江有病客，尋常多掩關。
- 又聞馬死來，不出身更閑。
- 聞有送書者，自起出門看。
- 素緘署丹字，中有瓊瑤篇。
- 口吟耳自聽，當暑忽翛然。
- 似漱寒玉冰，如聞商風弦。
- 首章歎時節，末句思笑言。
- 嬾慢不相訪，隔街如隔山。
- 嘗聞陶潛語，心遠地自偏。
- 君住安邑里，左右車徒喧。
- 竹藥閉深院，琴尊開小軒。
- 誰知市南地，轉作壺中天。
- 君本上清人，名在石堂間。
- 不知有何過，謫作人間仙。
- 常恐歲月滿，飄然歸紫煙。
- 莫忘蜉蝣內，進士有同年。

## 拼音

- qu3 jiang1 you3 bing4 ke4 ， xun2 chang2 duo1 yan3 guan1 。
- you4 wen2 ma3 si3 lai2 ， bu4 chu1 shen1 geng4 xian2 。
- wen2 you3 song4 shu1 zhe3 ， zi4 qi3 chu1 men2 kan4 。
- su4 jian1 shu3 dan1 zi4 ， zhong1 you3 qiong2 yao2 pian1 。
- kou3 yin2 er3 zi4 ting1 ， dang1 shu3 hu1 xiao1 ran2 。
- si4 shu4 han2 yu4 bing1 ， ru2 wen2 shang1 feng1 xian2 。
- shou3 zhang1 tan4 shi2 jie2 ， mo4 ju4 si1 xiao4 yan2 。
- lan3 man4 bu4 xiang1 fang3 ， ge2 jie1 ru2 ge2 shan1 。
- chang2 wen2 tao2 qian2 yu3 ， xin1 yuan3 di4 zi4 pian1 。
- jun1 zhu4 an1 yi4 li3 ， zuo3 you4 ju1 tu2 xuan1 。
- zhu2 yao4 bi4 shen1 yuan4 ， qin2 zun1 kai1 xiao3 xuan1 。
- shui2 zhi1 shi4 nan2 di4 ， zhuan3 zuo4 hu2 zhong1 tian1 。
- jun1 ben3 shang4 qing1 ren2 ， ming2 zai4 shi2 tang2 jian4 。
- bu4 zhi1 you3 he2 guo4 ， zhe2 zuo4 ren2 jian4 xian1 。
- chang2 kong3 sui4 yue4 man3 ， piao1 ran2 gui1 zi3 yan1 。
- mo4 wang4 fu2 you2 nei4 ， jin4 shi4 you3 tong2 nian2 。

## 注释

## 译文

## 赏析
