---
id: bai-ju-yi-ti-zeng-zheng-bi-shu-zhi-jun-shi-gou-xi-yin-ju
title: 題贈鄭祕書徵君石溝溪隱居
titlePinyin: ti2 zeng4 zheng4 bi4 shu1 zhi3 jun1 shi2 gou1 xi1 yin3 ju1
titleSlug: ti-zeng-zheng-bi-shu-zhi-jun-shi-gou-xi-yin-ju
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 鄭君得自然，虛白生心胸。
- 吸彼沆瀣精，凝爲冰雪容。
- 大君貞元初，求賢致時雍。
- 蒲輪入翠微，迎下天台峰。
- 赤城別松喬，黃閤交夔龍。
- 俛仰受三命，從容辭九重。
- 出籠鶴翩翩，歸林鳳雝雝。
- 在火辨良玉，經霜識貞松。
- 新居寄楚山，山碧溪溶溶。
- 丹竈燒煙煴，黃精花丰茸。
- 蕙帳夜琴澹，桂尊春酒濃。
- 時人不到處，苔石無塵蹤。
- 我今何爲者，趨世身龍鍾。
- 不向林壑訪，無由朝市逢。
- 終當解塵纓，卜築來相從。

## 拼音

- zheng4 jun1 de2 zi4 ran2 ， xu1 bai2 sheng1 xin1 xiong1 。
- xi1 bi3 hang4 xie4 jing1 ， ning2 wei2 bing1 xue3 rong2 。
- da4 jun1 zhen1 yuan2 chu1 ， qiu2 xian2 zhi4 shi2 yong1 。
- pu2 lun2 ru4 cui4 wei1 ， ying2 xia4 tian1 tai2 feng1 。
- chi4 cheng2 bie2 song1 qiao2 ， huang2 he2 jiao1 kui2 long2 。
- fu3 yang3 shou4 san1 ming4 ， cong2 rong2 ci2 jiu3 chong2 。
- chu1 long2 he4 pian1 pian1 ， gui1 lin2 feng4 yong1 yong1 。
- zai4 huo3 bian4 liang2 yu4 ， jing1 shuang1 shi2 zhen1 song1 。
- xin1 ju1 ji4 chu3 shan1 ， shan1 bi4 xi1 rong2 rong2 。
- dan1 zao4 shao1 yan1 yun1 ， huang2 jing1 hua1 feng1 rong2 。
- hui4 zhang4 ye4 qin2 dan4 ， gui4 zun1 chun1 jiu3 nong2 。
- shi2 ren2 bu2 dao4 chu3 ， tai2 shi2 wu2 chen2 zong1 。
- wo3 jin1 he2 wei2 zhe3 ， qu1 shi4 shen1 long2 zhong1 。
- bu2 xiang4 lin2 he4 fang3 ， wu2 you2 chao2 shi4 feng2 。
- zhong1 dang1 jie3 chen2 ying1 ， bu3 zhu4 lai2 xiang1 cong2 。

## 注释

## 译文

## 赏析
