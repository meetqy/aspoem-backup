---
id: bai-ju-yi-xin-le-fu-ba-jun-tu-jie-qi-wu-cheng-yi-you-ye
title: 新樂府 八駿圖	戒奇物懲佚遊也
titlePinyin: xin1 le4 fu3   ba1 jun4 tu2 	 jie4 qi2 wu4 cheng2 yi4 you2 ye3
titleSlug: xin-le-fu-ba-jun-tu-jie-qi-wu-cheng-yi-you-ye
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 穆王八駿天馬駒，後人愛之寫爲圖。
- 背如龍兮頸如象，骨聳筋高脂肉壯。
- 日行萬里疾如飛，穆王獨乘何所之。
- 四荒八極蹋欲徧，三十二蹄無歇時。
- 屬車軸折趁不及，黃屋草生棄若遺。
- 瑤池西赴王母宴，七廟經年不親薦。
- 璧臺南與盛姬遊，明堂不復朝諸侯。
- 白雲黃竹歌聲動，一人荒樂萬人愁。
- 周從后稷至文武，積德累功世勤苦。
- 豈知纔及四代孫，心輕王業如灰土。
- 由來尤物不在大，能蕩君心則爲害。
- 文帝却之不肯乘，千里馬去漢道興。
- 穆王得之不爲戒，八駿駒來周室壞。
- 至今此物尚稱珍，不知房星之精下爲怪。
- 八駿圖，君莫愛。

## 拼音

- mu4 wang2 ba0 jun4 tian1 ma3 ju1 ， hou4 ren2 ai4 zhi1 xie3 wei2 tu2 。
- bei4 ru2 long2 xi1 jing3 ru2 xiang4 ， gu3 song3 jin1 gao1 zhi1 rou4 zhuang4 。
- ri4 xing2 wan4 li3 ji2 ru2 fei1 ， mu4 wang2 du2 cheng2 he2 suo3 zhi1 。
- si4 huang1 ba1 ji2 ta4 yu4 bian4 ， san1 shi2 er4 ti2 wu2 xie1 shi2 。
- shu3 ju1 zhou2 zhe2 chen4 bu4 ji2 ， huang2 wu1 cao3 sheng1 qi4 ruo4 yi2 。
- yao2 chi2 xi1 fu4 wang2 mu3 yan4 ， qi1 miao4 jing1 nian2 bu4 qin1 jian4 。
- bi4 tai2 nan2 yu3 sheng4 ji1 you2 ， ming2 tang2 bu2 fu4 chao2 zhu1 hou2 。
- bai2 yun2 huang2 zhu2 ge1 sheng1 dong4 ， yi4 ren2 huang1 le4 wan4 ren2 chou2 。
- zhou1 cong2 hou4 ji4 zhi4 wen2 wu3 ， ji1 de2 lei4 gong1 shi4 qin2 ku3 。
- qi3 zhi1 cai2 ji2 si4 dai4 sun1 ， xin1 qing1 wang2 ye4 ru2 hui1 tu3 。
- you2 lai2 you2 wu4 bu2 zai4 da4 ， neng2 dang4 jun1 xin1 ze2 wei2 hai4 。
- wen2 di4 que4 zhi1 bu4 ken3 cheng2 ， qian1 li3 ma3 qu4 han4 dao4 xing1 。
- mu4 wang2 de2 zhi1 bu4 wei2 jie4 ， ba1 jun4 ju1 lai2 zhou1 shi4 huai4 。
- zhi4 jin1 ci3 wu4 shang4 cheng1 zhen1 ， bu4 zhi1 fang2 xing1 zhi1 jing1 xia4 wei2 guai4 。
- ba1 jun4 tu2 ， jun1 mo4 ai4 。

## 注释

## 译文

## 赏析
