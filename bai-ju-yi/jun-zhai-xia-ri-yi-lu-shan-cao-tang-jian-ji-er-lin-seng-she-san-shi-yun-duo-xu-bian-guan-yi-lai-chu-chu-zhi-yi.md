---
id: bai-ju-yi-jun-zhai-xia-ri-yi-lu-shan-cao-tang-jian-ji-er-lin-seng-she-san-shi-yun-duo-xu-bian-guan-yi-lai-chu-chu-zhi-yi
title: 郡齋暇日憶廬山草堂兼寄二林僧社三十韻多敘貶官已來出處之意
titlePinyin: jun4 zhai1 xia2 ri4 yi4 lu2 shan1 cao3 tang2 jian1 ji4 er4 lin2 seng1 she4 san1 shi2 yun4 duo1 xu4 bian3 guan1 yi3 lai2 chu1 chu3 zhi1 yi4
titleSlug: jun-zhai-xia-ri-yi-lu-shan-cao-tang-jian-ji-er-lin-seng-she-san-shi-yun-duo-xu-bian-guan-yi-lai-chu-chu-zhi-yi
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 諫諍知無補，遷移分所當。
- 不堪匡聖主，只合事空王。
- 龍象投新社，鵷鸞失故行。
- 沈吟辭北闕，誘引向西方。
- 便住雙林寺，仍開一草堂。
- 平治行道路，安置坐禪牀。
- 手版支爲枕，頭巾閣在牆。
- 先生烏几舃，居士白衣裳。
- 竟歲何曾悶，終身不擬忙。
- 滅除殘夢想，換盡舊心腸。
- 世界多煩惱，形神久損傷。
- 正從風鼓浪，轉作日銷霜。
- 吾道尋知止，君恩偶未忘。
- 忽蒙頒鳳詔，兼謝剖魚章。
- 蓮靜方依水，葵枯重仰陽。
- 三車猶夕會，五馬已晨裝。
- 去似尋前世，來如別故鄉。
- 眉低出鷲嶺，脚重下虵岡。
- 漸望廬山遠，彌愁峽路長。
- 香爐峰隱隱，巴字水茫茫。
- 瓢挂留庭樹，經收在屋梁。
- 春拋紅藥圃，夏憶白蓮塘。
- 唯擬捐塵事，將何荅寵光。
- 有期追永遠，無政繼龔黃。
- 南國秋猶熱，西齋夜暫涼。
- 閑吟四句偈，靜對一爐香。
- 身老同丘井，心空是道場。
- 覓僧爲去伴，留俸作歸糧。
- 爲報山中侶，憑看竹下房。
- 會應歸去在，松菊莫教荒。

## 拼音

- jian4 zheng4 zhi1 wu2 bu3 ， qian1 yi2 fen1 suo3 dang1 。
- bu4 kan1 kuang1 sheng4 zhu3 ， zhi1 he2 shi4 kong1 wang2 。
- long2 xiang4 tou2 xin1 she4 ， yuan1 luan2 shi1 gu4 xing2 。
- shen3 yin2 ci2 bei3 que4 ， you4 yin3 xiang4 xi1 fang1 。
- bian4 zhu4 shuang1 lin2 si4 ， reng2 kai1 yi4 cao3 tang2 。
- ping2 zhi4 hang2 dao4 lu4 ， an1 zhi4 zuo4 shan4 chuang2 。
- shou3 ban3 zhi1 wei2 zhen3 ， tou2 jin1 ge2 zai4 qiang2 。
- xian1 sheng0 wu1 ji3 xi4 ， ju1 shi4 bai2 yi1 shang0 。
- jing4 sui4 he2 ceng2 men4 ， zhong1 shen1 bu4 ni3 mang2 。
- mie4 chu2 can2 meng4 xiang3 ， huan4 jin4 jiu4 xin1 chang2 。
- shi4 jie4 duo1 fan2 nao3 ， xing2 shen2 jiu3 sun3 shang1 。
- zheng4 cong2 feng1 gu3 lang4 ， zhuan3 zuo4 ri4 xiao1 shuang1 。
- wu2 dao4 xun2 zhi1 zhi3 ， jun1 en1 ou3 wei4 wang4 。
- hu1 meng2 ban1 feng4 zhao4 ， jian1 xie4 pou1 yu2 zhang1 。
- lian2 jing4 fang1 yi1 shui3 ， kui2 ku1 zhong4 yang3 yang2 。
- san1 ju1 you2 xi1 hui4 ， wu3 ma3 yi3 chen2 zhuang1 。
- qu4 si4 xun2 qian2 shi4 ， lai2 ru2 bie2 gu4 xiang1 。
- mei2 di1 chu1 jiu4 ling3 ， jiao3 zhong4 xia4 she2 gang1 。
- jian4 wang4 lu2 shan1 yuan3 ， mi2 chou2 xia2 lu4 chang2 。
- xiang1 lu2 feng1 yin3 yin3 ， ba1 zi4 shui3 mang2 mang2 。
- piao2 gua4 liu2 ting2 shu4 ， jing1 shou1 zai4 wu1 liang2 。
- chun1 pao1 hong2 yao4 pu3 ， xia4 yi4 bai2 lian2 tang2 。
- wei2 ni3 juan1 chen2 shi4 ， jiang1 he2 da2 chong3 guang1 。
- you3 qi1 zhui1 yong3 yuan3 ， wu2 zheng4 ji4 gong1 huang2 。
- nan2 guo2 qiu1 you2 re4 ， xi1 zhai1 ye4 zan4 liang2 。
- xian2 yin2 si4 ju4 ji4 ， jing4 dui4 yi4 lu2 xiang1 。
- shen1 lao3 tong2 qiu1 jing3 ， xin1 kong1 shi4 dao4 chang3 。
- mi4 seng1 wei2 qu4 ban4 ， liu2 feng4 zuo4 gui1 liang2 。
- wei2 bao4 shan1 zhong1 lü3 ， ping2 kan4 zhu2 xia4 fang2 。
- hui4 ying1 gui1 qu4 zai4 ， song1 ju2 mo4 jiao4 huang1 。

## 注释

## 译文

## 赏析
