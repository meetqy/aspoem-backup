---
id: bai-ju-yi-chong-xiu-xiang-shan-si-bi-ti-er-shi-er-yun-yi-ji-zhi
title: 重修香山寺畢題二十二韻以紀之
titlePinyin: chong2 xiu1 xiang1 shan1 si4 bi4 ti2 er4 shi2 er4 yun4 yi3 ji4 zhi1
titleSlug: chong-xiu-xiang-shan-si-bi-ti-er-shi-er-yun-yi-ji-zhi
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 闕塞龍門口，祇園鷲嶺頭。
- 曾隨減劫壞，今遇勝緣修。
- 再瑩新金剎，重裝舊石樓。
- 病僧皆引起，忙客亦淹留。
- 四望窮沙界，孤標出贍州。
- 地圖鋪洛邑，天柱倚崧丘。
- 兩面蒼蒼岸，中心瑟瑟流。
- 波翻八灘雪，堰護一潭油。
- 臺殿朝彌麗，房廊夜更幽。
- 千花高下塔，一葉往來舟。
- 岫合雲初吐，林開霧半收。
- 靜聞樵子語，遠聽棹郎謳。
- 官散殊無事，身閑甚自由。
- 吟來攜筆硯，宿去抱衾裯。
- 霽月當窗白，涼風滿簟秋。
- 煙香封藥竈，泉冷洗茶甌。
- 南祖心應學，西方社可投。
- 先宜知止足，次要悟浮休。
- 覺路隨方樂，迷塗到老愁。
- 須除愛名障，莫作戀家囚。
- 便合窮年住，何言竟日遊。
- 可憐終老地，此是我菟裘。

## 拼音

- que4 sai1 long2 men2 kou3 ， qi2 yuan2 jiu4 ling3 tou2 。
- ceng2 sui2 jian3 jie2 huai4 ， jin1 yu4 sheng4 yuan2 xiu1 。
- zai4 ying2 xin1 jin1 cha4 ， zhong4 zhuang1 jiu4 shi2 lou2 。
- bing4 seng1 jie1 yin3 qi3 ， mang2 ke4 yi4 yan1 liu2 。
- si4 wang4 qiong2 sha1 jie4 ， gu1 biao1 chu1 shan4 zhou1 。
- di4 tu2 pu1 luo4 yi4 ， tian1 zhu4 yi3 song1 qiu1 。
- liang3 mian4 cang1 cang1 an4 ， zhong1 xin1 se4 se4 liu2 。
- bo1 fan1 ba1 tan1 xue3 ， yan4 hu4 yi4 tan2 you2 。
- tai2 dian4 chao2 mi2 li2 ， fang2 lang2 ye4 geng4 you1 。
- qian1 hua1 gao1 xia4 ta3 ， yi2 ye4 wang3 lai2 zhou1 。
- xiu4 he2 yun2 chu1 tu3 ， lin2 kai1 wu4 ban4 shou1 。
- jing4 wen2 qiao2 zi0 yu3 ， yuan3 ting1 zhao4 lang2 ou1 。
- guan1 san4 shu1 wu2 shi4 ， shen1 xian2 shen4 zi4 you2 。
- yin2 lai2 xie2 bi3 yan4 ， su4 qu4 bao4 qin1 dao1 。
- ji4 yue4 dang1 chuang1 bai2 ， liang2 feng1 man3 dian4 qiu1 。
- yan1 xiang1 feng1 yao4 zao4 ， quan2 leng3 xi3 cha2 ou1 。
- nan2 zu3 xin1 ying1 xue2 ， xi1 fang1 she4 ke3 tou2 。
- xian1 yi2 zhi1 zhi3 zu2 ， ci4 yao4 wu4 fu2 xiu1 。
- jue2 lu4 sui2 fang1 le4 ， mi2 tu2 dao4 lao3 chou2 。
- xu1 chu2 ai4 ming2 zhang4 ， mo4 zuo4 lian4 jia1 qiu2 。
- bian4 he2 qiong2 nian2 zhu4 ， he2 yan2 jing4 ri4 you2 。
- ke3 lian2 zhong1 lao3 di4 ， ci3 shi4 wo3 tu2 qiu2 。

## 注释

## 译文

## 赏析
