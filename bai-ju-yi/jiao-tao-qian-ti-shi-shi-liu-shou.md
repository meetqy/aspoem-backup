---
id: bai-ju-yi-jiao-tao-qian-ti-shi-shi-liu-shou
title: 郊陶潛體詩十六首
titlePinyin: jiao1 tao2 qian2 ti3 shi1 shi2 liu4 shou3
titleSlug: jiao-tao-qian-ti-shi-shi-liu-shou
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 不動者厚地，不息者高天。無窮者日月，長在者山川。
- 松柏與龜鶴，其壽皆千年。嗟嗟群物中，而人獨不然。
- 早出向朝市，暮已歸下泉。形質及壽命，危脆若浮煙。
- 堯舜與周孔，古來稱聖賢。借問今何在，一去亦不還。
- 我無不死藥，萬萬隨化遷。所未定知者，修短遲速間。
- 幸及身健日，當歌一尊前。何必待人勸，持此自為歡。
- 翳翳逾月陰，沉沉連日雨。開簾望天色，黃雲暗如土。
- 行潦毀我墉，疾風壞我宇。蓬莠生庭院，泥塗失場圃。
- 村深絕賓客，窗晦無儔侶。盡日不下床，跳蛙時入戶。
- 出門無所往，入室還獨處。不以酒自娛，塊然與誰語。
- 朝飲一杯酒，冥心合元化。兀然無所思，日高尚閑臥。
- 暮讀一卷書，會意如嘉話。欣然有所遇，夜深猶獨坐。
- 又得琴上趣，安弦有餘暇。複多詩中狂，下筆不能罷。
- 唯茲三四事，持用度晝夜。所以陰雨中，經旬不出舍。
- 始悟獨往人，心安時亦過。
- 東家采桑婦，雨來苦愁悲。蔟蠶北堂前，雨冷不成絲。
- 西家荷鋤叟，雨來亦怨咨。種豆南山下，雨多落為萁。
- 而我獨何幸，醞酒本無期。及此多雨日，正遇新熟時。
- 開瓶瀉尊中，玉液黃金脂。持玩已可悅，歡嘗有餘滋。
- 一酌發好容，再酌開愁眉。連延四五酌，酣暢入四肢。
- 忽然遺我物，誰複分是非。是時連夕雨，酩酊無所知。
- 人心苦顛倒，反為憂者嗤。
- 朝亦獨醉歌，暮亦獨醉睡。未盡一壺酒，已成三獨醉。
- 勿嫌飲太少，且喜歡易致。一杯複兩杯，多不過三四。
- 便得心中適，盡忘身外事。更複強一杯，陶然遺萬累。
- 一飲一石者，徒以多為貴。及其酩酊時，與我亦無異。
- 笑謝多飲者，酒錢徒自費。
- 天秋無片雲，地靜無纖塵。團團新晴月，林外生白輪。
- 憶昨陰霖天，連連三四旬。賴逢家醞熟，不覺過朝昏。
- 私言雨霽後，可以罷餘尊。及對新月色，不醉亦愁人。
- 床頭殘酒榼，欲盡味彌淳。攜置南簷下，舉酌自殷勤。
- 清光入杯杓，白露生衣巾。乃知陰與晴，安可無此君。
- 我有樂府詩，成來人未聞。今宵醉有興，狂詠驚四鄰。
- 獨賞猶複爾，何況有交親。
- 中秋三五夜，明月在前軒。臨觴忽不飲，憶我平生歡。
- 我有同心人，邈邈崔與錢。我有忘形友，迢迢李與元。
- 或飛青雲上，或落江湖間。與我不相見，於今四五年。
- 我無縮地術，君非馭風仙。安得明月下，四人來晤言。
- 良夜信難得，佳期杳無緣。明月又不駐，漸下西南天。
- 豈無他時會，惜此清景前。
- 家醞飲已盡，村中無酒酤。坐愁今夜醒，其奈秋懷何。
- 有客忽叩門，言語一何佳。雲是南村叟，挈榼來相過。
- 且喜尊不燥，安問少與多。重陽雖已過，籬菊有殘花。
- 歡來苦晝短，不覺夕陽斜。老人勿遽起，且待新月華。
- 客去有餘趣，竟夕獨酣歌。
- 原生衣百結，顏子食一簞。歡然樂其志，有以忘饑寒。
- 今我何人哉，德不及先賢。衣食幸相屬，胡為不自安。
- 況茲清渭曲，居處安且閑。榆柳百餘樹，茅茨十數間。
- 寒負簷下日，熱濯澗底泉。日出猶未起，日入已複眠。
- 西風滿村巷，清涼八月天。但有雞犬聲，不聞車馬喧。
- 時傾一尊酒，坐望東南山。稚侄初學步，牽衣戲我前。
- 即此自可樂，庶幾顏與原。
- 湛湛尊中酒，有功不自伐。不伐人不知，我今代其說。
- 良將臨大敵，前驅千萬卒。一簞投河飲，赴死心如一。
- 壯士磨匕首，勇憤氣蓬勃。一酣忘報讎，四體如無骨。
- 東海殺孝婦，天旱逾年月。一酌酹其魂，通宵雨不歇。
- 咸陽秦獄氣，冤痛結為物。千歲不肯散，一沃亦銷失。
- 況茲兒女恨，及彼幽憂疾。快飲無不消，如霜得春日。
- 方知麹糵靈，萬物無與匹。
- 煙霞隔懸圃，風波限瀛洲。我豈不欲往，大海路阻修。
- 神仙但聞說，靈藥不可求。長生無得者，舉世如蜉蝣。
- 逝者不重回，存者難久留。踟躕未死間，何苦懷百憂。
- 念此忽內熱，坐看成白頭。舉杯還獨飲，顧影自獻酬。
- 心與口相約，未醉勿言休。今朝不盡醉，知有明朝不。
- 不見郭門外，累累墳與丘。月明愁殺人，黃蒿風颼颼。
- 死者若有知，悔不秉燭遊。
- 吾聞潯陽郡，昔有陶征君。愛酒不愛名，憂醒不憂貧。
- 嘗為彭澤令，在官才八旬。愀然忽不樂，掛印著公門。
- 口吟歸去來，頭戴漉酒巾。人吏留不得，直入故山雲。
- 歸來五柳下，還以酒養真。人間榮與利，擺落如泥塵。
- 先生去已久，紙墨有遺文。篇篇勸我飲，此外無所雲。
- 我從老大來，竊慕其為人。其他不可及，且效醉昏昏。
- 楚王疑忠臣，江南放屈平。晉朝輕高士，林下棄劉伶。
- 一人常獨醉，一人常獨醒。醒者多苦志，醉者多歡情。
- 歡情信獨善，苦志竟何成。兀傲甕間臥，憔悴澤畔行。
- 彼憂而此樂，道理甚分明。願君且飲酒，勿思身後名。
- 有一燕趙士，言貌甚奇瑰。日日酒家去，脫衣典數杯。
- 問君何落拓，雲僕生草萊。地寒命且薄，徒抱王佐才。
- 豈無濟時策，君門乏良媒。三獻寢不報，遲遲空手回。
- 亦有同門生，先升青雲梯。貴賤交道絕，朱門叩不開。
- 及歸種禾黍，三歲旱為災。入山燒黃白，一旦化為灰。
- 蹉跎五十餘，生世苦不諧。處處去不得，卻歸酒中來。
- 南巷有貴人，高蓋駟馬車。我問何所苦，四十垂白須。
- 答雲君不知，位重多憂虞。北裏有寒士，甕牖繩為樞。
- 出扶桑棗杖，入臥蝸牛廬。散賤無憂患，心安體亦舒。
- 東鄰有富翁，藏貨遍五都。東京收粟帛，西市鬻金珠。
- 朝營暮計算，晝夜不安居。西舍有貧者，匹婦配匹夫。
- 布裙行賃舂，裋褐坐傭書。以此求口食，一飽欣有餘。
- 貴賤與貧富，高下雖有殊。憂樂與利害，彼此不相逾。
- 是以達人觀，萬化同一途。但未知生死，勝負兩何如。
- 遲疑未知間，且以酒為娛。
- 濟水澄而潔，河水渾而黃。交流列四瀆，清濁不相傷。
- 太公戰牧野，伯夷餓首陽。同時號賢聖，進退不相妨。
- 謂天不愛民，胡為生稻粱。謂天果愛民，胡為生豺狼。
- 謂神福善人，孔聖竟棲遑。謂神禍淫人，暴秦終霸王。
- 顏回與黃憲，何辜早夭亡。蝮蛇與鴆鳥，何得壽延長。
- 物理不可測，神道亦難量。舉頭仰問天，天色但蒼蒼。
- 唯當多種黍，日醉手中觴。

## 拼音

- bu2 dong4 zhe3 hou4 di4 ， bu4 xi1 zhe3 gao1 tian1 。 wu2 qiong2 zhe3 ri4 yue4 ， chang2 zai4 zhe3 shan1 chuan1 。
- song1 bai3 yu3 gui1 he4 ， qi2 shou4 jie1 qian1 nian2 。 jie1 jie1 qun2 wu4 zhong1 ， er2 ren2 du2 bu4 ran2 。
- zao3 chu1 xiang4 chao2 shi4 ， mu4 yi3 gui1 xia4 quan2 。 xing2 zhi4 ji2 shou4 ming4 ， wei1 cui4 ruo4 fu2 yan1 。
- yao2 shun4 yu3 zhou1 kong3 ， gu3 lai2 cheng1 sheng4 xian2 。 jie4 wen4 jin1 he2 zai4 ， yi2 qu4 yi4 bu4 huan2 。
- wo3 wu2 bu4 si3 yao4 ， wan4 wan4 sui2 hua4 qian1 。 suo3 wei4 ding4 zhi1 zhe3 ， xiu1 duan3 chi2 su4 jian4 。
- xing4 ji2 shen1 jian4 ri4 ， dang1 ge1 yi4 zun1 qian2 。 he2 bi4 dai4 ren2 quan4 ， chi2 ci3 zi4 wei2 huan1 。
- yi4 yi4 yu2 yue4 yin1 ， chen2 chen2 lian2 ri4 yu3 。 kai1 lian2 wang4 tian1 se4 ， huang2 yun2 an4 ru2 tu3 。
- xing2 liao2 hui3 wo3 yong1 ， ji2 feng1 huai4 wo3 yu3 。 peng2 you3 sheng1 ting2 yuan4 ， ni2 tu2 shi1 chang3 pu3 。
- cun1 shen1 jue2 bin1 ke4 ， chuang1 hui4 wu2 chou2 lü3 。 jin4 ri4 bu2 xia4 chuang2 ， tiao4 wa1 shi2 ru4 hu4 。
- chu1 men2 wu2 suo3 wang3 ， ru4 shi4 huan2 du2 chu3 。 bu4 yi3 jiu3 zi4 yu2 ， kuai4 ran2 yu3 shui2 yu3 。
- chao2 yin3 yi4 bei1 jiu3 ， ming2 xin1 he2 yuan2 hua4 。 wu4 ran2 wu2 suo3 si1 ， ri4 gao1 shang4 xian2 wo4 。
- mu4 du2 yi2 juan4 shu1 ， hui4 yi4 ru2 jia1 hua4 。 xin1 ran2 you3 suo3 yu4 ， ye4 shen1 you2 du2 zuo4 。
- you4 de2 qin2 shang4 qu4 ， an1 xian2 you3 yu2 xia2 。 fu4 duo1 shi1 zhong1 kuang2 ， xia4 bi3 bu4 neng2 ba4 。
- wei2 zi1 san1 si4 shi4 ， chi2 yong4 du4 zhou4 ye4 。 suo3 yi3 yin1 yu3 zhong1 ， jing1 xun2 bu4 chu1 she4 。
- shi3 wu4 du2 wang3 ren2 ， xin1 an1 shi2 yi4 guo4 。
- dong1 jia1 cai3 sang1 fu4 ， yu3 lai2 ku3 chou2 bei1 。 cu4 can2 bei3 tang2 qian2 ， yu3 leng3 bu4 cheng2 si1 。
- xi1 jia1 he2 chu2 sou3 ， yu3 lai2 yi4 yuan4 zi1 。 zhong3 dou4 nan2 shan1 xia4 ， yu3 duo1 luo4 wei2 qi2 。
- er2 wo3 du2 he2 xing4 ， yun4 jiu3 ben3 wu2 qi1 。 ji2 ci3 duo1 yu3 ri4 ， zheng4 yu4 xin1 shu2 shi2 。
- kai1 ping2 xie4 zun1 zhong1 ， yu4 ye4 huang2 jin1 zhi1 。 chi2 wan2 yi3 ke3 yue4 ， huan1 chang2 you3 yu2 zi1 。
- yi4 zhuo2 fa1 hao3 rong2 ， zai4 zhuo2 kai1 chou2 mei2 。 lian2 yan2 si4 wu3 zhuo2 ， han1 chang4 ru4 si4 zhi1 。
- hu1 ran2 yi2 wo3 wu4 ， shui2 fu4 fen1 shi4 fei1 。 shi4 shi2 lian2 xi1 yu3 ， ming3 ding3 wu2 suo3 zhi1 。
- ren2 xin1 ku3 dian1 dao3 ， fan3 wei2 you1 zhe3 chi1 。
- chao2 yi4 du2 zui4 ge1 ， mu4 yi4 du2 zui4 shui4 。 wei4 jin4 yi4 hu2 jiu3 ， yi3 cheng2 san1 du2 zui4 。
- wu4 xian2 yin3 tai4 shao3 ， qie3 xi3 huan1 yi4 zhi4 。 yi4 bei1 fu4 liang3 bei1 ， duo1 bu2 guo4 san1 si4 。
- bian4 de2 xin1 zhong1 shi4 ， jin4 wang4 shen1 wai4 shi4 。 geng4 fu4 qiang2 yi4 bei1 ， tao2 ran2 yi2 wan4 lei4 。
- yi4 yin3 yi4 shi2 zhe3 ， tu2 yi3 duo1 wei2 gui4 。 ji2 qi2 ming3 ding3 shi2 ， yu3 wo3 yi4 wu2 yi4 。
- xiao4 xie4 duo1 yin3 zhe3 ， jiu3 qian2 tu2 zi4 fei4 。
- tian1 qiu1 wu2 pian4 yun2 ， di4 jing4 wu2 xian1 chen2 。 tuan2 tuan2 xin1 qing2 yue4 ， lin2 wai4 sheng1 bai2 lun2 。
- yi4 zuo2 yin1 lin2 tian1 ， lian2 lian2 san1 si4 xun2 。 lai4 feng2 jia1 yun4 shu2 ， bu4 jue2 guo4 chao2 hun1 。
- si1 yan2 yu3 ji4 hou4 ， ke3 yi3 ba4 yu2 zun1 。 ji2 dui4 xin1 yue4 se4 ， bu2 zui4 yi4 chou2 ren2 。
- chuang2 tou2 can2 jiu3 ke1 ， yu4 jin4 wei4 mi2 chun2 。 xie2 zhi4 nan2 yan2 xia4 ， ju3 zhuo2 zi4 yin1 qin2 。
- qing1 guang1 ru4 bei1 shao2 ， bai2 lu4 sheng1 yi1 jin1 。 nai3 zhi1 yin1 yu3 qing2 ， an1 ke3 wu2 ci3 jun1 。
- wo3 you3 le4 fu3 shi1 ， cheng2 lai2 ren2 wei4 wen2 。 jin1 xiao1 zui4 you3 xing1 ， kuang2 yong3 jing1 si4 lin2 。
- du2 shang3 you2 fu4 er3 ， he2 kuang4 you3 jiao1 qin1 。
- zhong1 qiu1 san1 wu3 ye4 ， ming2 yue4 zai4 qian2 xuan1 。 lin2 shang1 hu1 bu4 yin3 ， yi4 wo3 ping2 sheng1 huan1 。
- wo3 you3 tong2 xin1 ren2 ， miao3 miao3 cui1 yu3 qian2 。 wo3 you3 wang4 xing2 you3 ， tiao2 tiao2 li3 yu3 yuan2 。
- huo4 fei1 qing1 yun2 shang4 ， huo4 luo4 jiang1 hu2 jian4 。 yu3 wo3 bu4 xiang1 jian4 ， wu1 jin1 si4 wu3 nian2 。
- wo3 wu2 suo1 di4 shu4 ， jun1 fei1 yu4 feng1 xian1 。 an1 de2 ming2 yue4 xia4 ， si4 ren2 lai2 wu4 yan2 。
- liang2 ye4 xin4 nan2 de2 ， jia1 qi1 yao3 wu2 yuan2 。 ming2 yue4 you4 bu2 zhu4 ， jian4 xia4 xi1 nan2 tian1 。
- qi3 wu2 ta1 shi2 hui4 ， xi1 ci3 qing1 jing3 qian2 。
- jia1 yun4 yin3 yi3 jin4 ， cun1 zhong1 wu2 jiu3 gu1 。 zuo4 chou2 jin1 ye4 xing3 ， qi2 nai4 qiu1 huai2 he2 。
- you3 ke4 hu1 kou4 men2 ， yan2 yu3 yi4 he2 jia1 。 yun2 shi4 nan2 cun1 sou3 ， qie4 ke1 lai2 xiang1 guo4 。
- qie3 xi3 zun1 bu2 zao4 ， an1 wen4 shao3 yu3 duo1 。 zhong4 yang2 sui1 yi3 guo4 ， li2 ju2 you3 can2 hua1 。
- huan1 lai2 ku3 zhou4 duan3 ， bu4 jue2 xi1 yang2 xie2 。 lao3 ren2 wu4 ju4 qi3 ， qie3 dai4 xin1 yue4 hua2 。
- ke4 qu4 you3 yu2 qu4 ， jing4 xi1 du2 han1 ge1 。
- yuan2 sheng1 yi1 bai3 jie2 ， yan2 zi3 shi2 yi4 dan1 。 huan1 ran2 le4 qi2 zhi4 ， you3 yi3 wang4 ji1 han2 。
- jin1 wo3 he2 ren2 zai1 ， de2 bu4 ji2 xian1 xian2 。 yi1 shi2 xing4 xiang1 shu3 ， hu2 wei2 bu2 zi4 an1 。
- kuang4 zi1 qing1 wei4 qu3 ， ju1 chu3 an1 qie3 xian2 。 yu2 liu3 bai3 yu2 shu4 ， mao2 ci2 shi2 shu4 jian4 。
- han2 fu4 yan2 xia4 ri4 ， re4 zhuo2 jian4 di3 quan2 。 ri4 chu1 you2 wei4 qi3 ， ri4 ru4 yi3 fu4 mian2 。
- xi1 feng1 man3 cun1 xiang4 ， qing1 liang2 ba1 yue4 tian1 。 dan4 you3 ji1 quan3 sheng1 ， bu4 wen2 ju1 ma3 xuan1 。
- shi2 qing1 yi4 zun1 jiu3 ， zuo4 wang4 dong1 nan2 shan1 。 zhi4 zhi2 chu1 xue2 bu4 ， qian1 yi1 xi4 wo3 qian2 。
- ji2 ci3 zi4 ke3 le4 ， shu4 ji1 yan2 yu3 yuan2 。
- zhan4 zhan4 zun1 zhong1 jiu3 ， you3 gong1 bu2 zi4 fa2 。 bu4 fa2 ren2 bu4 zhi1 ， wo3 jin1 dai4 qi2 shuo1 。
- liang2 jiang1 lin2 da4 di2 ， qian2 qu1 qian1 wan4 zu2 。 yi4 dan1 tou2 he2 yin3 ， fu4 si3 xin1 ru2 yi1 。
- zhuang4 shi4 mo2 bi3 shou3 ， yong3 fen4 qi4 peng2 bo2 。 yi4 han1 wang4 bao4 chou2 ， si4 ti3 ru2 wu2 gu3 。
- dong1 hai3 sha1 xiao4 fu4 ， tian1 han4 yu2 nian2 yue4 。 yi4 zhuo2 lei4 qi2 hun2 ， tong1 xiao1 yu3 bu4 xie1 。
- xian2 yang2 qin2 yu4 qi4 ， yuan1 tong4 jie2 wei2 wu4 。 qian1 sui4 bu4 ken3 san4 ， yi2 wo4 yi4 xiao1 shi1 。
- kuang4 zi1 er2 nü3 hen4 ， ji2 bi3 you1 you1 ji2 。 kuai4 yin3 wu2 bu4 xiao1 ， ru2 shuang1 de2 chun1 ri4 。
- fang1 zhi1 qu1 nie4 ling2 ， wan4 wu4 wu2 yu3 pi3 。
- yan1 xia2 ge2 xuan2 pu3 ， feng1 bo1 xian4 ying2 zhou1 。 wo3 qi3 bu2 yu4 wang3 ， da4 hai3 lu4 zu3 xiu1 。
- shen2 xian1 dan4 wen2 shuo1 ， ling2 yao4 bu4 ke3 qiu2 。 chang2 sheng1 wu2 de2 zhe3 ， ju3 shi4 ru2 fu2 you2 。
- shi4 zhe3 bu2 zhong4 hui2 ， cun2 zhe3 nan2 jiu3 liu2 。 chi2 chu2 wei4 si3 jian4 ， he2 ku3 huai2 bai3 you1 。
- nian4 ci3 hu1 nei4 re4 ， zuo4 kan4 cheng2 bai2 tou2 。 ju3 bei1 huan2 du2 yin3 ， gu4 ying3 zi4 xian4 chou2 。
- xin1 yu3 kou3 xiang1 yue1 ， wei4 zui4 wu4 yan2 xiu1 。 jin1 zhao1 bu2 jin4 zui4 ， zhi1 you3 ming2 chao2 bu4 。
- bu2 jian4 guo1 men2 wai4 ， lei2 lei2 fen2 yu3 qiu1 。 yue4 ming2 chou2 sha1 ren2 ， huang2 hao1 feng1 sou1 sou1 。
- si3 zhe3 ruo4 you3 zhi1 ， hui3 bu4 bing3 zhu2 you2 。
- wu2 wen2 xun2 yang2 jun4 ， xi1 you3 tao2 zheng1 jun1 。 ai4 jiu3 bu2 ai4 ming2 ， you1 xing3 bu4 you1 pin2 。
- chang2 wei2 peng2 ze2 ling4 ， zai4 guan1 cai2 ba1 xun2 。 qiao3 ran2 hu1 bu2 le4 ， gua4 yin4 zhu4 gong1 men2 。
- kou3 yin2 gui1 qu4 lai2 ， tou2 dai4 lu4 jiu3 jin1 。 ren2 li4 liu2 bu4 de2 ， zhi2 ru4 gu4 shan1 yun2 。
- gui1 lai2 wu3 liu3 xia4 ， huan2 yi3 jiu3 yang3 zhen1 。 ren2 jian4 rong2 yu3 li4 ， bai3 luo4 ru2 ni2 chen2 。
- xian1 sheng0 qu4 yi3 jiu3 ， zhi3 mo4 you3 yi2 wen2 。 pian1 pian1 quan4 wo3 yin3 ， ci3 wai4 wu2 suo3 yun2 。
- wo3 cong2 lao3 da4 lai2 ， qie4 mu4 qi2 wei2 ren2 。 qi2 ta1 bu4 ke3 ji2 ， qie3 xiao4 zui4 hun1 hun1 。
- chu3 wang2 yi2 zhong1 chen2 ， jiang1 nan2 fang4 qu1 ping2 。 jin4 chao2 qing1 gao1 shi4 ， lin2 xia4 qi4 liu2 ling2 。
- yi4 ren2 chang2 du2 zui4 ， yi4 ren2 chang2 du2 xing3 。 xing3 zhe3 duo1 ku3 zhi4 ， zui4 zhe3 duo1 huan1 qing2 。
- huan1 qing2 xin4 du2 shan4 ， ku3 zhi4 jing4 he2 cheng2 。 wu4 ao4 weng4 jian4 wo4 ， qiao2 cui4 ze2 pan4 xing2 。
- bi3 you1 er2 ci3 le4 ， dao4 li3 shen4 fen1 ming2 。 yuan4 jun1 qie3 yin3 jiu3 ， wu4 si1 shen1 hou4 ming2 。
- you3 yi2 yan4 zhao4 shi4 ， yan2 mao4 shen4 qi2 gui1 。 ri4 ri4 jiu3 jia1 qu4 ， tuo1 yi1 dian3 shu4 bei1 。
- wen4 jun1 he2 luo4 tuo4 ， yun2 pu2 sheng1 cao3 lai2 。 di4 han2 ming4 qie3 bao2 ， tu2 bao4 wang2 zuo3 cai2 。
- qi3 wu2 ji4 shi2 ce4 ， jun1 men2 fa2 liang2 mei2 。 san1 xian4 qin3 bu2 bao4 ， chi2 chi2 kong1 shou3 hui2 。
- yi4 you3 tong2 men2 sheng1 ， xian1 sheng1 qing1 yun2 ti1 。 gui4 jian4 jiao1 dao4 jue2 ， zhu1 men2 kou4 bu4 kai1 。
- ji2 gui1 zhong3 he2 shu3 ， san1 sui4 han4 wei2 zai1 。 ru4 shan1 shao1 huang2 bai2 ， yi2 dan4 hua4 wei2 hui1 。
- cuo1 tuo2 wu3 shi2 yu2 ， sheng1 shi4 ku3 bu4 xie2 。 chu3 chu3 qu4 bu4 de2 ， que4 gui1 jiu3 zhong1 lai2 。
- nan2 xiang4 you3 gui4 ren2 ， gao1 gai4 si4 ma3 ju1 。 wo3 wen4 he2 suo3 ku3 ， si4 shi2 chui2 bai2 xu1 。
- da2 yun2 jun1 bu4 zhi1 ， wei4 zhong4 duo1 you1 yu2 。 bei3 li3 you3 han2 shi4 ， weng4 you3 sheng2 wei2 shu1 。
- chu1 fu2 sang1 zao3 zhang4 ， ru4 wo4 wo1 niu2 lu2 。 san4 jian4 wu2 you1 huan4 ， xin1 an1 ti3 yi4 shu1 。
- dong1 lin2 you3 fu4 weng1 ， cang2 huo4 bian4 wu3 dou1 。 dong1 jing1 shou1 su4 bo2 ， xi1 shi4 yu4 jin1 zhu1 。
- chao2 ying2 mu4 ji4 suan4 ， zhou4 ye4 bu4 an1 ju1 。 xi1 she4 you3 pin2 zhe3 ， pi3 fu4 pei4 pi3 fu1 。
- bu4 qun2 xing2 lin4 chong1 ， shu4 he4 zuo4 yong1 shu1 。 yi3 ci3 qiu2 kou3 shi2 ， yi4 bao3 xin1 you3 yu2 。
- gui4 jian4 yu3 pin2 fu4 ， gao1 xia4 sui1 you3 shu1 。 you1 le4 yu3 li4 hai4 ， bi3 ci3 bu4 xiang1 yu2 。
- shi4 yi3 da2 ren2 guan1 ， wan4 hua4 tong2 yi4 tu2 。 dan4 wei4 zhi1 sheng1 si3 ， sheng4 fu4 liang3 he2 ru2 。
- chi2 yi2 wei4 zhi1 jian4 ， qie3 yi3 jiu3 wei2 yu2 。
- ji4 shui3 cheng2 er2 jie2 ， he2 shui3 hun2 er2 huang2 。 jiao1 liu2 lie4 si4 du2 ， qing1 zhuo2 bu4 xiang1 shang1 。
- tai4 gong1 zhan4 mu4 ye3 ， bo2 yi2 e4 shou3 yang2 。 tong2 shi2 hao4 xian2 sheng4 ， jin4 tui4 bu4 xiang1 fang2 。
- wei4 tian1 bu2 ai4 min2 ， hu2 wei2 sheng1 dao4 liang2 。 wei4 tian1 guo3 ai4 min2 ， hu2 wei2 sheng1 chai2 lang2 。
- wei4 shen2 fu2 shan4 ren2 ， kong3 sheng4 jing4 qi1 huang2 。 wei4 shen2 huo4 yin2 ren2 ， bao4 qin2 zhong1 ba4 wang2 。
- yan2 hui2 yu3 huang2 xian4 ， he2 gu1 zao3 yao1 wang2 。 fu4 she2 yu3 zhen4 niao3 ， he2 de2 shou4 yan2 chang2 。
- wu4 li3 bu4 ke3 ce4 ， shen2 dao4 yi4 nan2 liang2 。 ju3 tou2 yang3 wen4 tian1 ， tian1 se4 dan4 cang1 cang1 。
- wei2 dang1 duo1 zhong3 shu3 ， ri4 zui4 shou3 zhong1 shang1 。

## 注释

## 译文

## 赏析
