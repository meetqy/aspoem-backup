---
id: bai-ju-yi-yi-jia-ru-xin-zhai
title: 移家入新宅
titlePinyin: yi2 jia1 ru4 xin1 zhai2
titleSlug: yi-jia-ru-xin-zhai
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 移家入新宅，罷郡有餘貲。
- 既可避燥濕，復免憂寒飢。
- 疾平未還假，官閑得分司。
- 幸有俸祿在，而無職役羈。
- 清旦盥漱畢，開軒卷簾幃。
- 家人及雞犬，隨我亦熙熙。
- 取興或寄酒，放情不過詩。
- 何必苦修道，此即是無爲。
- 外累信已遣，中懷時有思。
- 有思一何遠，默坐低雙眉。
- 十載囚竄客，萬里征戍兒。
- 春朝鏁籠鳥，冬夜支牀龜。
- 驛馬走四蹄，痛酸無歇期。
- 磑牛封兩目，昏閉何人知。
- 誰能脫放去，四散任所之。
- 各得適其性，如吾今日時。

## 拼音

- yi2 jia1 ru4 xin1 zhai2 ， ba4 jun4 you3 yu2 zi1 。
- ji4 ke3 bi4 zao4 shi1 ， fu4 mian3 you1 han2 ji1 。
- ji2 ping2 wei4 huan2 jia3 ， guan1 xian2 de2 fen1 si1 。
- xing4 you3 feng4 lu4 zai4 ， er2 wu2 zhi2 yi4 ji1 。
- qing1 dan4 guan4 shu4 bi4 ， kai1 xuan1 juan4 lian2 wei2 。
- jia1 ren2 ji2 ji1 quan3 ， sui2 wo3 yi4 xi1 xi1 。
- qu3 xing1 huo4 ji4 jiu3 ， fang4 qing2 bu2 guo4 shi1 。
- he2 bi4 ku3 xiu1 dao4 ， ci3 ji2 shi4 wu2 wei2 。
- wai4 lei4 xin4 yi3 qian3 ， zhong1 huai2 shi2 you3 si1 。
- you3 si1 yi4 he2 yuan3 ， mo4 zuo4 di1 shuang1 mei2 。
- shi2 zai4 qiu2 cuan4 ke4 ， wan4 li3 zheng1 shu4 er2 。
- chun1 chao2 suo3 long2 niao3 ， dong1 ye4 zhi1 chuang2 gui1 。
- yi4 ma3 zou3 si4 ti2 ， tong4 suan1 wu2 xie1 qi1 。
- wei4 niu2 feng1 liang3 mu4 ， hun1 bi4 he2 ren2 zhi1 。
- shui2 neng2 tuo1 fang4 qu4 ， si4 san4 ren4 suo3 zhi1 。
- ge4 de2 shi4 qi2 xing4 ， ru2 wu2 jin1 ri4 shi2 。

## 注释

## 译文

## 赏析
