---
id: bai-ju-yi-a-cui
title: 阿崔
titlePinyin: a1 cui1
titleSlug: a-cui
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 謝病臥東都，羸然一老夫。
- 孤單同伯道，遲暮過商瞿。
- 豈料鬢成雪，方看掌弄珠。
- 已衰寧望有，雖晚亦勝無。
- 蘭入前春夢，桑懸昨日弧。
- 里閭多慶賀，親戚共歡娛。
- 膩剃新胎髮，香綳小繡襦。
- 玉芽開手爪，酥顆點肌膚。
- 弓冶將傳汝，琴書勿墜吾。
- 未能知壽夭，何暇慮賢愚。
- 乳氣初離殼，啼聲漸變雛。
- 何時能反哺，供養白頭烏。

## 拼音

- xie4 bing4 wo4 dong1 dou1 ， lei2 ran2 yi4 lao3 fu1 。
- gu1 dan1 tong2 bo2 dao4 ， chi2 mu4 guo4 shang1 qu2 。
- qi3 liao4 bin4 cheng2 xue3 ， fang1 kan4 zhang3 nong4 zhu1 。
- yi3 shuai1 ning2 wang4 you3 ， sui1 wan3 yi4 sheng4 wu2 。
- lan2 ru4 qian2 chun1 meng4 ， sang1 xuan2 zuo2 ri4 hu2 。
- li3 lü2 duo1 qing4 he4 ， qin1 qi1 gong4 huan1 yu2 。
- ni4 ti4 xin1 tai1 fa4 ， xiang1 beng4 xiao3 xiu4 ru2 。
- yu4 ya2 kai1 shou3 zhao3 ， su1 ke1 dian3 ji1 fu1 。
- gong1 ye3 jiang1 chuan2 ru3 ， qin2 shu1 wu4 zhui4 wu2 。
- wei4 neng2 zhi1 shou4 yao1 ， he2 xia2 lü4 xian2 yu2 。
- ru3 qi4 chu1 li2 ke2 ， ti2 sheng1 jian4 bian4 chu2 。
- he2 shi2 neng2 fan3 bu3 ， gong4 yang3 bai2 tou2 wu1 。

## 注释

## 译文

## 赏析
