---
id: bai-ju-yi-xin-le-fu-shang-yang-bai-fa-ren-min-yuan-kuang-ye
title: 新樂府 上陽白髮人	愍怨曠也
titlePinyin: xin1 le4 fu3   shang4 yang2 bai2 fa4 ren2 	 min3 yuan4 kuang4 ye3
titleSlug: xin-le-fu-shang-yang-bai-fa-ren-min-yuan-kuang-ye
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 上陽人，紅顏闇老白髮新。
- 綠衣監使守宮門，一閉上陽多少春。
- 玄宗末歲初選入，入時十六今六十。
- 同時采擇百餘人，零落年深殘此身。
- 憶昔吞悲別親族，扶入車中不教哭。
- 皆云入內便承恩，臉似芙蓉胸似玉。
- 未容君王得見面，已被楊妃遙側目。
- 妬令潛配上陽宮，一生遂向空房宿。
- 宿空房，秋夜長，夜長無寐天不明。
- 耿耿殘燈背壁影，蕭蕭暗雨打窗聲。
- 春日遲，日遲獨坐天難暮。
- 宮鶯百囀愁厭聞，梁燕雙栖老休妬。
- 鶯歸燕去長悄然，春往秋來不記年。
- 唯向深宮望明月，東西四五百迴圓。
- 今日宮中年最老，大家遙賜尚書號。
- 小頭鞋履窄衣裳，青黛點眉眉細長。
- 外人不見見應笑，天寶末年時世妝。
- 上陽人，苦最多，少亦苦，老亦苦，少苦老苦兩如何？
- 君不見昔時呂向美人賦，又不見今日上陽白髮歌。

## 拼音

- shang4 yang2 ren2 ， hong2 yan2 an4 lao3 bai2 fa4 xin1 。
- lü4 yi1 jian1 shi3 shou3 gong1 men2 ， yi2 bi4 shang4 yang2 duo1 shao3 chun1 。
- xuan2 zong1 mo4 sui4 chu1 xuan3 ru4 ， ru4 shi2 shi2 liu4 jin1 liu4 shi2 。
- tong2 shi2 cai3 ze2 bai3 yu2 ren2 ， ling2 luo4 nian2 shen1 can2 ci3 shen1 。
- yi4 xi1 tun1 bei1 bie2 qin1 zu2 ， fu2 ru4 ju1 zhong1 bu2 jiao4 ku1 。
- jie1 yun2 ru4 nei4 bian4 cheng2 en1 ， lian3 si4 fu2 rong2 xiong1 si4 yu4 。
- wei4 rong2 jun1 wang2 de2 jian4 mian4 ， yi3 bei4 yang2 fei1 yao2 ce4 mu4 。
- du4 ling4 qian2 pei4 shang4 yang2 gong1 ， yi4 sheng1 sui4 xiang4 kong4 fang2 su4 。
- su4 kong1 fang2 ， qiu1 ye4 chang2 ， ye4 chang2 wu2 mei4 tian1 bu4 ming2 。
- geng3 geng3 can2 deng1 bei4 bi4 ying3 ， xiao1 xiao1 an4 yu3 da3 chuang1 sheng1 。
- chun1 ri4 chi2 ， ri4 chi2 du2 zuo4 tian1 nan2 mu4 。
- gong1 ying1 bai3 zhuan4 chou2 yan4 wen2 ， liang2 yan4 shuang1 qi1 lao3 xiu1 du4 。
- ying1 gui1 yan4 qu4 chang2 qiao3 ran2 ， chun1 wang3 qiu1 lai2 bu2 ji4 nian2 。
- wei2 xiang4 shen1 gong1 wang4 ming2 yue4 ， dong1 xi1 si4 wu3 bai3 hui2 yuan2 。
- jin1 ri4 gong1 zhong1 nian2 zui4 lao3 ， da4 jia1 yao2 ci4 shang4 shu1 hao4 。
- xiao3 tou2 xie2 lü3 zhai3 yi1 shang0 ， qing1 dai4 dian3 mei2 mei2 xi4 chang2 。
- wai4 ren2 bu2 jian4 jian4 ying1 xiao4 ， tian1 bao3 mo4 nian2 shi2 shi4 zhuang1 。
- shang4 yang2 ren2 ， ku3 zui4 duo1 ， shao3 yi4 ku3 ， lao3 yi4 ku3 ， shao3 ku3 lao3 ku3 liang3 ru2 he2 ？
- jun1 bu2 jian4 xi1 shi2 lü3 xiang4 mei3 ren2 fu4 ， you4 bu2 jian4 jin1 ri4 shang4 yang2 bai2 fa4 ge1 。

## 注释

## 译文

## 赏析
