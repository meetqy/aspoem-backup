---
id: bai-ju-yi-da-cui-shi-lang-qian-she-ren-shu-wen-yin-ji-yi-shi
title: 荅崔侍郎錢舍人書問因繼以詩
titlePinyin: da2 cui1 shi4 lang2 qian2 she4 ren2 shu1 wen4 yin1 ji4 yi3 shi1
titleSlug: da-cui-shi-lang-qian-she-ren-shu-wen-yin-ji-yi-shi
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 旦暮兩蔬食，日中一閑眠。
- 便是了一日，如此已三年。
- 心不擇時適，足不揀地安。
- 窮通與遠近，一貫無兩端。
- 常見今之人，其心或不然。
- 在勞則念息，處靜已思喧。
- 如是用身心，無乃自傷殘。
- 坐輸憂惱便，安得形神全。
- 吾有二道友，藹藹崔與錢。
- 同飛青雲路，獨墮黃泥泉。
- 歲暮物萬變，故情何不遷？
- 應爲平生心，與我同一源。
- 帝鄉遠於日，美人高在天。
- 誰謂萬里別，常若在目前。
- 泥泉樂者魚，雲路遊者鸞。
- 勿言雲泥異，同在逍遙間。
- 因君問心地，書後偶成篇。
- 慎勿說向人，人多笑此言。

## 拼音

- dan4 mu4 liang3 shu1 shi2 ， ri4 zhong1 yi4 xian2 mian2 。
- bian4 shi4 le0 yi2 ri4 ， ru2 ci3 yi3 san1 nian2 。
- xin1 bu4 ze2 shi2 shi4 ， zu2 bu4 jian3 di4 an1 。
- qiong2 tong1 yu3 yuan3 jin4 ， yi2 guan4 wu2 liang3 duan1 。
- chang2 jian4 jin1 zhi1 ren2 ， qi2 xin1 huo4 bu4 ran2 。
- zai4 lao2 ze2 nian4 xi1 ， chu3 jing4 yi3 si1 xuan1 。
- ru2 shi4 yong4 shen1 xin1 ， wu2 nai3 zi4 shang1 can2 。
- zuo4 shu1 you1 nao3 bian4 ， an1 de2 xing2 shen2 quan2 。
- wu2 you3 er4 dao4 you3 ， ai3 ai3 cui1 yu3 qian2 。
- tong2 fei1 qing1 yun2 lu4 ， du2 duo4 huang2 ni2 quan2 。
- sui4 mu4 wu4 wan4 bian4 ， gu4 qing2 he2 bu4 qian1 ？
- ying1 wei2 ping2 sheng1 xin1 ， yu3 wo3 tong2 yi4 yuan2 。
- di4 xiang1 yuan3 wu1 ri4 ， mei3 ren2 gao1 zai4 tian1 。
- shui2 wei4 wan4 li3 bie2 ， chang2 ruo4 zai4 mu4 qian2 。
- ni2 quan2 le4 zhe3 yu2 ， yun2 lu4 you2 zhe3 luan2 。
- wu4 yan2 yun2 ni2 yi4 ， tong2 zai4 xiao1 yao2 jian4 。
- yin1 jun1 wen4 xin1 di4 ， shu1 hou4 ou3 cheng2 pian1 。
- shen4 wu4 shuo1 xiang4 ren2 ， ren2 duo1 xiao4 ci3 yan2 。

## 注释

## 译文

## 赏析
