---
id: bai-ju-yi-quan-jiu-shi-si-shou-he-chu-nan-wang-jiu-qi-shou
title: 勸酒十四首：何處難忘酒七首
titlePinyin: quan4 jiu3 shi2 si4 shou3 ： he2 chu3 nan2 wang4 jiu3 qi1 shou3
titleSlug: quan-jiu-shi-si-shou-he-chu-nan-wang-jiu-qi-shou
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 何處難忘酒，長安喜氣新。初登高第後，乍作好官人。
- 省壁明張榜，朝衣穩稱身。此時無一醆，爭奈帝城春。
- 何處難忘酒，天涯話舊情。青雲俱不達，白髮遞相驚。
- 二十年前別，三千里外行。此時無一醆，何以敘平生。
- 何處難忘酒，朱門羨少年。春分花發後，寒食月明前。
- 小院回羅綺，深房理管弦。此時無一醆，爭過豔陽天。
- 何處難忘酒，霜庭老病翁。暗聲啼蟋蟀，幹葉落梧桐。
- 鬢為愁先白，顏因醉暫紅。此時無一醆，何計奈秋風。
- 何處難忘酒，軍功第一高。還鄉隨露布，半路授旌旄。
- 玉柱剝蔥手，金章爛椹袍。此時無一醆，何以騁雄豪。
- 何處難忘酒，青門送別多。斂襟收涕淚，簇馬聽笙歌。
- 煙樹灞陵岸，風塵長樂坡。此時無一醆，爭奈去留何。
- 何處難忘酒，逐臣歸故園。赦書逢驛騎，賀客出都門。
- 半面瘴煙色，滿衫鄉淚痕。此時無一醆，何物可招魂。

## 拼音

- he2 chu3 nan2 wang4 jiu3 ， chang2 an1 xi3 qi4 xin1 。 chu1 deng1 gao1 di4 hou4 ， zha4 zuo4 hao3 guan1 ren2 。
- sheng3 bi4 ming2 zhang1 bang3 ， chao2 yi1 wen3 cheng1 shen1 。 ci3 shi2 wu2 yi4 zhan3 ， zheng1 nai4 di4 cheng2 chun1 。
- he2 chu3 nan2 wang4 jiu3 ， tian1 ya2 hua4 jiu4 qing2 。 qing1 yun2 ju4 bu4 da2 ， bai2 fa4 di4 xiang1 jing1 。
- er4 shi2 nian2 qian2 bie2 ， san1 qian1 li3 wai4 hang2 。 ci3 shi2 wu2 yi4 zhan3 ， he2 yi3 xu4 ping2 sheng1 。
- he2 chu3 nan2 wang4 jiu3 ， zhu1 men2 xian4 shao4 nian2 。 chun1 fen1 hua1 fa1 hou4 ， han2 shi2 yue4 ming2 qian2 。
- xiao3 yuan4 hui2 luo2 qi3 ， shen1 fang2 li3 guan3 xian2 。 ci3 shi2 wu2 yi4 zhan3 ， zheng1 guo4 yan4 yang2 tian1 。
- he2 chu3 nan2 wang4 jiu3 ， shuang1 ting2 lao3 bing4 weng1 。 an4 sheng1 ti2 xi1 shuai4 ， gan4 ye4 luo4 wu2 tong2 。
- bin4 wei2 chou2 xian1 bai2 ， yan2 yin1 zui4 zan4 hong2 。 ci3 shi2 wu2 yi4 zhan3 ， he2 ji4 nai4 qiu1 feng1 。
- he2 chu3 nan2 wang4 jiu3 ， jun1 gong1 di4 yi1 gao1 。 huan2 xiang1 sui2 lu4 bu4 ， ban4 lu4 shou4 jing1 mao2 。
- yu4 zhu4 bao1 cong1 shou3 ， jin1 zhang1 lan4 shen4 pao2 。 ci3 shi2 wu2 yi4 zhan3 ， he2 yi3 cheng3 xiong2 hao2 。
- he2 chu3 nan2 wang4 jiu3 ， qing1 men2 song4 bie2 duo1 。 lian3 jin1 shou1 ti4 lei4 ， cu4 ma3 ting1 sheng1 ge1 。
- yan1 shu4 ba4 ling2 an4 ， feng1 chen2 chang2 le4 po1 。 ci3 shi2 wu2 yi4 zhan3 ， zheng1 nai4 qu4 liu2 he2 。
- he2 chu3 nan2 wang4 jiu3 ， zhu2 chen2 gui1 gu4 yuan2 。 she4 shu1 feng2 yi4 qi2 ， he4 ke4 chu1 dou1 men2 。
- ban4 mian4 zhang4 yan1 se4 ， man3 shan1 xiang1 lei4 hen2 。 ci3 shi2 wu2 yi4 zhan3 ， he2 wu4 ke3 zhao1 hun2 。

## 注释

## 译文

## 赏析
