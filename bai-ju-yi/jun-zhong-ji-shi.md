---
id: bai-ju-yi-jun-zhong-ji-shi
title: 郡中即事
titlePinyin: jun4 zhong1 ji2 shi4
titleSlug: jun-zhong-ji-shi
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 漫漫潮初平，熙熙春日至。
- 空闊遠江山，晴明好天氣。
- 外有適意物，中無繫心事。
- 數篇對竹吟，一杯望雲醉。
- 行攜杖扶力，臥讀書取睡。
- 久養病形骸，深諳閑氣味。
- 遙思九城陌，擾擾趨名利。
- 今朝是雙日，朝謁多軒騎。
- 寵者防悔尤，權者懷憂畏。
- 爲報高車蓋，恐非真富貴。

## 拼音

- man4 man4 chao2 chu1 ping2 ， xi1 xi1 chun1 ri4 zhi4 。
- kong1 kuo4 yuan3 jiang1 shan1 ， qing2 ming2 hao3 tian1 qi4 。
- wai4 you3 shi4 yi4 wu4 ， zhong1 wu2 xi4 xin1 shi4 。
- shu4 pian1 dui4 zhu2 yin2 ， yi4 bei1 wang4 yun2 zui4 。
- xing2 xie2 zhang4 fu2 li4 ， wo4 du2 shu1 qu3 shui4 。
- jiu3 yang3 bing4 xing2 hai2 ， shen1 an1 xian2 qi4 wei4 。
- yao2 si1 jiu3 cheng2 mo4 ， rao3 rao3 qu1 ming2 li4 。
- jin1 zhao1 shi4 shuang1 ri4 ， chao2 ye4 duo1 xuan1 qi2 。
- chong3 zhe3 fang2 hui3 you2 ， quan2 zhe3 huai2 you1 wei4 。
- wei2 bao4 gao1 ju1 gai4 ， kong3 fei1 zhen1 fu4 gui4 。

## 注释

## 译文

## 赏析
