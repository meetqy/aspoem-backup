---
id: bai-ju-yi-xiao-tao-qian-ti-shi-shi-liu-shou-si
title: 效陶潛體詩十六首 四
titlePinyin: xiao4 tao2 qian2 ti3 shi1 shi2 liu4 shou3   si4
titleSlug: xiao-tao-qian-ti-shi-shi-liu-shou-si
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 車家采桑婦，雨來苦愁悲。
- 蔟蠶北堂前，雨冷不成絲。
- 西家荷鋤叟，雨來亦怨咨。
- 種豆南山下，雨多落爲萁。
- 而我獨何幸，醞酒本無期。
- 及此多雨日，正遇新熟時。
- 開缾瀉尊中，玉液黃金脂。
- 持玩已可悅，歡嘗有餘滋。
- 一酌發好容，再酌開愁眉。
- 連延四五酌，酣暢入四肢。
- 忽然遺我物，誰復分是非。
- 是時連夕雨，酩酊無所知。
- 人心苦顛倒，反爲憂者嗤。

## 拼音

- ju1 jia1 cai3 sang1 fu4 ， yu3 lai2 ku3 chou2 bei1 。
- cu4 can2 bei3 tang2 qian2 ， yu3 leng3 bu4 cheng2 si1 。
- xi1 jia1 he2 chu2 sou3 ， yu3 lai2 yi4 yuan4 zi1 。
- zhong3 dou4 nan2 shan1 xia4 ， yu3 duo1 luo4 wei2 qi2 。
- er2 wo3 du2 he2 xing4 ， yun4 jiu3 ben3 wu2 qi1 。
- ji2 ci3 duo1 yu3 ri4 ， zheng4 yu4 xin1 shu2 shi2 。
- kai1 ping2 xie4 zun1 zhong1 ， yu4 ye4 huang2 jin1 zhi1 。
- chi2 wan2 yi3 ke3 yue4 ， huan1 chang2 you3 yu2 zi1 。
- yi4 zhuo2 fa1 hao3 rong2 ， zai4 zhuo2 kai1 chou2 mei2 。
- lian2 yan2 si4 wu3 zhuo2 ， han1 chang4 ru4 si4 zhi1 。
- hu1 ran2 yi2 wo3 wu4 ， shui2 fu4 fen1 shi4 fei1 。
- shi4 shi2 lian2 xi1 yu3 ， ming3 ding3 wu2 suo3 zhi1 。
- ren2 xin1 ku3 dian1 dao3 ， fan3 wei2 you1 zhe3 chi1 。

## 注释

## 译文

## 赏析
