---
id: bai-ju-yi-xin-le-fu-mu-dan-fang-mei-tian-zi-you-nong-ye
title: 新樂府 牡丹芳	美天子憂農也
titlePinyin: xin1 le4 fu3   mu3 dan1 fang1 	 mei3 tian1 zi3 you1 nong2 ye3
titleSlug: xin-le-fu-mu-dan-fang-mei-tian-zi-you-nong-ye
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 牡丹芳，牡丹芳，黃金蘂綻紅玉房。
- 千片赤英霞爛爛，百枝絳點燈煌煌。
- 照地初開錦繡段，當風不結蘭麝囊。
- 仙人琪樹白無色，王母桃花小不香。
- 宿露輕盈泛紫豔，朝陽照耀生紅光。
- 紅紫二色間深淺，向背萬態隨低昂。
- 映葉多情隱羞面，臥叢無力含醉妝。
- 低嬌笑容疑掩口，凝思怨人如斷腸。
- 穠姿貴彩信奇絕，雜卉亂花無比方。
- 石竹金錢何細碎，芙蓉芍藥苦尋常。
- 遂使王公與鄉士，遊花冠蓋日相望。
- 庳車輭轝貴公主，香衫細馬豪家郎。
- 衛公宅靜閉東院，西明寺深開北廊。
- 戲蝶雙舞看人久，殘鶯一聲春日長。
- 共愁日照芳難駐，仍張帷幕垂陰涼。
- 花開花落二十日，一城之人皆若狂。
- 三代以還文勝質，人心重華不重實。
- 重華直至牡丹芳，其來有漸非今日。
- 元和天子憂農桑，卹下動天天降祥。
- 去歲嘉禾生九穗，田中寂莫無人至。
- 今年瑞麥分兩岐，君心獨喜無人知。
- 無人知，可歎息，我願暫求造化力。
- 減却牡丹妖豔色，少迴鄉士愛花心，同似吾君憂稼穡。

## 拼音

- mu3 dan1 fang1 ， mu3 dan1 fang1 ， huang2 jin1 rui3 zhan4 hong2 yu4 fang2 。
- qian1 pian4 chi4 ying1 xia2 lan4 lan4 ， bai3 zhi1 jiang4 dian3 deng1 huang2 huang2 。
- zhao4 di4 chu1 kai1 jin3 xiu4 duan4 ， dang1 feng1 bu4 jie2 lan2 she4 nang2 。
- xian1 ren2 qi2 shu4 bai2 wu2 se4 ， wang2 mu3 tao2 hua1 xiao3 bu4 xiang1 。
- su4 lu4 qing1 ying2 fan4 zi3 yan4 ， chao2 yang2 zhao4 yao4 sheng1 hong2 guang1 。
- hong2 zi3 er4 se4 jian4 shen1 qian3 ， xiang4 bei4 wan4 tai4 sui2 di1 ang2 。
- ying4 ye4 duo1 qing2 yin3 xiu1 mian4 ， wo4 cong2 wu2 li4 han2 zui4 zhuang1 。
- di1 jiao1 xiao4 rong2 yi2 yan3 kou3 ， ning2 si1 yuan4 ren2 ru2 duan4 chang2 。
- nong2 zi1 gui4 cai3 xin4 qi2 jue2 ， za2 hui4 luan4 hua1 wu2 bi3 fang0 。
- shi2 zhu2 jin1 qian2 he2 xi4 sui4 ， fu2 rong2 shao2 yao4 ku3 xun2 chang2 。
- sui4 shi3 wang2 gong1 yu3 xiang1 shi4 ， you2 hua1 guan1 gai4 ri4 xiang1 wang4 。
- bi4 ju1 ruan3 yu2 gui4 gong1 zhu3 ， xiang1 shan1 xi4 ma3 hao2 jia1 lang2 。
- wei4 gong1 zhai2 jing4 bi4 dong1 yuan4 ， xi1 ming2 si4 shen1 kai1 bei3 lang2 。
- xi4 die2 shuang1 wu3 kan4 ren2 jiu3 ， can2 ying1 yi4 sheng1 chun1 ri4 chang2 。
- gong4 chou2 ri4 zhao4 fang1 nan2 zhu4 ， reng2 zhang1 wei2 mu4 chui2 yin1 liang2 。
- hua1 kai1 hua1 luo4 er4 shi2 ri4 ， yi4 cheng2 zhi1 ren2 jie1 ruo4 kuang2 。
- san1 dai4 yi3 huan2 wen2 sheng4 zhi4 ， ren2 xin1 zhong4 hua2 bu2 zhong4 shi2 。
- zhong4 hua2 zhi2 zhi4 mu3 dan1 fang1 ， qi2 lai2 you3 jian4 fei1 jin1 ri4 。
- yuan2 he2 tian1 zi3 you1 nong2 sang1 ， xu4 xia4 dong4 tian1 tian1 jiang4 xiang2 。
- qu4 sui4 jia1 he2 sheng1 jiu3 sui4 ， tian2 zhong1 ji4 mo4 wu2 ren2 zhi4 。
- jin1 nian2 rui4 mai4 fen1 liang3 qi2 ， jun1 xin1 du2 xi3 wu2 ren2 zhi1 。
- wu2 ren2 zhi1 ， ke3 tan4 xi1 ， wo3 yuan4 zan4 qiu2 zao4 hua4 li4 。
- jian3 que4 mu3 dan1 yao1 yan4 se4 ， shao3 hui2 xiang1 shi4 ai4 hua1 xin1 ， tong2 si4 wu2 jun1 you1 jia4 se4 。

## 注释

## 译文

## 赏析
