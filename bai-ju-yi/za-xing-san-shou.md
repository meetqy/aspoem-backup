---
id: bai-ju-yi-za-xing-san-shou
title: 雜興三首
titlePinyin: za2 xing1 san1 shou3
titleSlug: za-xing-san-shou
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 楚王多內寵，傾國選嬪妃。又愛從禽樂，馳騁每相隨。
- 錦鞲臂花隼，羅袂控金羈。遂習宮中女，皆如馬上兒。
- 色禽合為荒，刑政兩已衰。雲夢春仍獵，章華夜不歸。
- 東風二月天，春雁正離離。美人挾銀鏑，一發疊雙飛。
- 飛鴻驚斷行，斂翅避蛾眉。君王顧之笑，弓箭生光輝。
- 回眸語君曰，昔聞莊王時。有一愚夫人，其名曰樊姬。
- 不有此遊樂，三載斷鮮肥。
- 越國政初荒，越天旱不已。風日燥水田，水涸塵飛起。
- 國中新下令，官渠禁流水。流水不入田，壅入王宮裏。
- 餘波養魚鳥，倒影浮樓雉。澹灩九折池，縈回十餘裏。
- 四月芰荷發，越王日遊嬉。左右好風來，香動芙蓉蕊。
- 但愛芙蓉香，又種芙蓉子。不念閶門外，千里稻苗死。
- 吳王心日侈，服玩盡奇瑰。身臥翠羽帳，手持紅玉杯。
- 冠垂明月珠，帶束通天犀。行動自矜顧，數步一裴回。
- 小人知所好，懷寶四方來。奸邪得藉手，從此幸門開。
- 古稱國之寶，谷米與賢才。今看君王眼，視之如塵灰。
- 伍員諫已死，浮屍去不回。姑蘇台下草，麋鹿暗生麑。

## 拼音

- chu3 wang2 duo1 nei4 chong3 ， qing1 guo2 xuan3 pin2 fei1 。 you4 ai4 cong2 qin2 le4 ， chi2 cheng3 mei3 xiang1 sui2 。
- jin3 gou1 bi4 hua1 sun3 ， luo2 mei4 kong4 jin1 ji1 。 sui4 xi2 gong1 zhong1 nü3 ， jie1 ru2 ma3 shang4 er2 。
- se4 qin2 he2 wei2 huang1 ， xing2 zheng4 liang3 yi3 shuai1 。 yun2 meng4 chun1 reng2 lie4 ， zhang1 hua2 ye4 bu4 gui1 。
- dong1 feng1 er4 yue4 tian1 ， chun1 yan4 zheng4 li2 li2 。 mei3 ren2 xie2 yin2 di2 ， yi4 fa1 die2 shuang1 fei1 。
- fei1 hong2 jing1 duan4 xing2 ， lian3 chi4 bi4 e2 mei2 。 jun1 wang2 gu4 zhi1 xiao4 ， gong1 jian4 sheng1 guang1 hui1 。
- hui2 mou2 yu3 jun1 yue1 ， xi1 wen2 zhuang1 wang2 shi2 。 you3 yi4 yu2 fu1 ren2 ， qi2 ming2 yue1 fan2 ji1 。
- bu4 you3 ci3 you2 le4 ， san1 zai4 duan4 xian1 fei2 。
- yue4 guo2 zheng4 chu1 huang1 ， yue4 tian1 han4 bu4 yi3 。 feng1 ri4 zao4 shui3 tian2 ， shui3 he2 chen2 fei1 qi3 。
- guo2 zhong1 xin1 xia4 ling4 ， guan1 qu2 jin4 liu2 shui3 。 liu2 shui3 bu2 ru4 tian2 ， yong1 ru4 wang2 gong1 li3 。
- yu2 bo1 yang3 yu2 niao3 ， dao4 ying3 fu2 lou2 zhi4 。 dan4 yan4 jiu3 zhe2 chi2 ， ying2 hui2 shi2 yu2 li3 。
- si4 yue4 ji4 he2 fa1 ， yue4 wang2 ri4 you2 xi1 。 zuo3 you4 hao3 feng1 lai2 ， xiang1 dong4 fu2 rong2 rui3 。
- dan4 ai4 fu2 rong2 xiang1 ， you4 zhong3 fu2 rong2 zi3 。 bu2 nian4 chang1 men2 wai4 ， qian1 li3 dao4 miao2 si3 。
- wu2 wang2 xin1 ri4 chi3 ， fu2 wan2 jin4 qi2 gui1 。 shen1 wo4 cui4 yu3 zhang4 ， shou3 chi2 hong2 yu4 bei1 。
- guan1 chui2 ming2 yue4 zhu1 ， dai4 shu4 tong1 tian1 xi1 。 xing2 dong4 zi4 jin1 gu4 ， shu4 bu4 yi4 pei2 hui2 。
- xiao3 ren2 zhi1 suo3 hao3 ， huai2 bao3 si4 fang1 lai2 。 jian1 xie2 de2 jie4 shou3 ， cong2 ci3 xing4 men2 kai1 。
- gu3 cheng1 guo2 zhi1 bao3 ， gu3 mi3 yu3 xian2 cai2 。 jin1 kan4 jun1 wang2 yan3 ， shi4 zhi1 ru2 chen2 hui1 。
- wu3 yuan2 jian4 yi3 si3 ， fu2 shi1 qu4 bu4 hui2 。 gu1 su1 tai2 xia4 cao3 ， mi2 lu4 an4 sheng1 ni2 。

## 注释

## 译文

## 赏析
