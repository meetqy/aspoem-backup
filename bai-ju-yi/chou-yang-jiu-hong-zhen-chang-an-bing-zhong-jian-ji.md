---
id: bai-ju-yi-chou-yang-jiu-hong-zhen-chang-an-bing-zhong-jian-ji
title: 酬楊九弘貞長安病中見寄
titlePinyin: chou2 yang2 jiu3 hong2 zhen1 chang2 an1 bing4 zhong1 jian4 ji4
titleSlug: chou-yang-jiu-hong-zhen-chang-an-bing-zhong-jian-ji
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 伏枕君寂寂，折腰我營營。
- 所嗟經時別，相去一宿程。
- 攜手昨何時，昆明春水平。
- 離郡來幾日，太白夏雲生。
- 之子未得意，貧病客帝城。
- 貧堅志士節，病長高人情。
- 隱几自恬澹，閉門無送迎。
- 龍臥心有待，鶴瘦貌彌清。
- 清機發爲文，投我如振瓊。
- 何以慰飢渴，捧之吟一聲。

## 拼音

- fu2 zhen3 jun1 ji4 ji4 ， zhe2 yao1 wo3 ying2 ying2 。
- suo3 jie1 jing1 shi2 bie2 ， xiang1 qu4 yi2 su4 cheng2 。
- xie2 shou3 zuo2 he2 shi2 ， kun1 ming2 chun1 shui3 ping2 。
- li2 jun4 lai2 ji1 ri4 ， tai4 bai2 xia4 yun2 sheng1 。
- zhi1 zi3 wei4 de2 yi4 ， pin2 bing4 ke4 di4 cheng2 。
- pin2 jian1 zhi4 shi4 jie2 ， bing4 chang2 gao1 ren2 qing2 。
- yin3 ji3 zi4 tian2 dan4 ， bi4 men2 wu2 song4 ying2 。
- long2 wo4 xin1 you3 dai4 ， he4 shou4 mao4 mi2 qing1 。
- qing1 ji1 fa1 wei2 wen2 ， tou2 wo3 ru2 zhen4 qiong2 。
- he2 yi3 wei4 ji1 ke3 ， peng3 zhi1 yin2 yi4 sheng1 。

## 注释

## 译文

## 赏析
