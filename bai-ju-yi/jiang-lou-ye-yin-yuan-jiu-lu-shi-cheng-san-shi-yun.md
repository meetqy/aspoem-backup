---
id: bai-ju-yi-jiang-lou-ye-yin-yuan-jiu-lu-shi-cheng-san-shi-yun
title: 江樓夜吟元九律詩成三十韻
titlePinyin: jiang1 lou2 ye4 yin2 yuan2 jiu3 lü4 shi1 cheng2 san1 shi2 yun4
titleSlug: jiang-lou-ye-yin-yuan-jiu-lu-shi-cheng-san-shi-yun
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昨夜江樓上，吟君數十篇。
- 詞飄朱檻底，韻墮淥江前。
- 清楚音諧律，精微思入玄。
- 收將白雪麗，奪盡碧雲妍。
- 寸截金爲句，雙雕玉作聯。
- 八風淒間發，五彩爛相宣。
- 冰扣聲聲冷，珠排字字圓。
- 文頭交比繡，筋骨軟於綿。
- 澒湧同波浪，錚鏦過管弦。
- 醴泉流出地，鈞樂下從天。
- 神鬼聞如泣，魚龍聽似禪。
- 星迴疑聚集，月落爲留連。
- 雁感無鳴者，猨愁亦悄然。
- 交流遷客淚，停住賈人船。
- 闇被歌姬乞，潛聞思婦傳。
- 斜行題粉壁，短卷寫紅箋。
- 肉味經時忘，頭風當日痊。
- 老張知定伏，短李愛應顛。
- 道屈才方振，身閑業始專。
- 天教聲烜赫，理合命迍邅。
- 顧我文章劣，知他氣力全。
- 工夫雖共到，巧拙尚相懸。
- 各有詩千首，俱拋海一邊。
- 白頭吟處變，青眼望中穿。
- 酬荅朝妨食，披尋夜廢眠。
- 老償文債負，宿結字因緣。
- 每歎陳夫子，常嗟李謫仙。
- 名高折人爵，思苦減天年。
- 不得當時遇，空令後代憐。
- 相悲今若此，湓浦與通川。

## 拼音

- zuo2 ye4 jiang1 lou2 shang4 ， yin2 jun1 shu4 shi2 pian1 。
- ci2 piao1 zhu1 jian4 di3 ， yun4 duo4 lu4 jiang1 qian2 。
- qing1 chu3 yin1 xie2 lü4 ， jing1 wei1 si1 ru4 xuan2 。
- shou1 jiang1 bai2 xue3 li2 ， duo2 jin4 bi4 yun2 yan2 。
- cun4 jie2 jin1 wei2 ju4 ， shuang1 diao1 yu4 zuo4 lian2 。
- ba1 feng1 qi1 jian4 fa1 ， wu3 cai3 lan4 xiang1 xuan1 。
- bing1 kou4 sheng1 sheng1 leng3 ， zhu1 pai2 zi4 zi4 yuan2 。
- wen2 tou2 jiao1 bi3 xiu4 ， jin1 gu3 ruan3 wu1 mian2 。
- hong4 yong3 tong2 bo1 lang4 ， zheng1 cong1 guo4 guan3 xian2 。
- li3 quan2 liu2 chu1 di4 ， jun1 le4 xia4 cong2 tian1 。
- shen2 gui3 wen2 ru2 qi4 ， yu2 long2 ting1 si4 shan4 。
- xing1 hui2 yi2 ju4 ji2 ， yue4 luo4 wei2 liu2 lian2 。
- yan4 gan3 wu2 ming2 zhe3 ， yuan2 chou2 yi4 qiao3 ran2 。
- jiao1 liu2 qian1 ke4 lei4 ， ting2 zhu4 jia3 ren2 chuan2 。
- an4 bei4 ge1 ji1 qi3 ， qian2 wen2 si1 fu4 chuan2 。
- xie2 xing2 ti2 fen3 bi4 ， duan3 juan4 xie3 hong2 jian1 。
- rou4 wei4 jing1 shi2 wang4 ， tou2 feng1 dang1 ri4 quan2 。
- lao3 zhang1 zhi1 ding4 fu2 ， duan3 li3 ai4 ying1 dian1 。
- dao4 qu1 cai2 fang1 zhen4 ， shen1 xian2 ye4 shi3 zhuan1 。
- tian1 jiao4 sheng1 xuan1 he4 ， li3 he2 ming4 zhun1 zhan1 。
- gu4 wo3 wen2 zhang1 lie4 ， zhi1 ta1 qi4 li4 quan2 。
- gong1 fu0 sui1 gong4 dao4 ， qiao3 zhuo1 shang4 xiang1 xuan2 。
- ge4 you3 shi1 qian1 shou3 ， ju4 pao1 hai3 yi4 bian1 。
- bai2 tou2 yin2 chu3 bian4 ， qing1 yan3 wang4 zhong1 chuan1 。
- chou2 da2 chao2 fang2 shi2 ， pi1 xun2 ye4 fei4 mian2 。
- lao3 chang2 wen2 zhai4 fu4 ， su4 jie2 zi4 yin1 yuan2 。
- mei3 tan4 chen2 fu1 zi3 ， chang2 jie1 li3 zhe2 xian1 。
- ming2 gao1 zhe2 ren2 jue2 ， si1 ku3 jian3 tian1 nian2 。
- bu4 de2 dang1 shi2 yu4 ， kong1 ling4 hou4 dai4 lian2 。
- xiang1 bei1 jin1 ruo4 ci3 ， pen2 pu3 yu3 tong1 chuan1 。

## 注释

## 译文

## 赏析
