---
id: bai-ju-yi-hua-xia-dui-jiu-er-shou
title: 花下對酒二首
titlePinyin: hua1 xia4 dui4 jiu3 er4 shou3
titleSlug: hua-xia-dui-jiu-er-shou
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 藹藹江氣春，南賓閏正月。梅櫻與桃杏，次第城上發。
- 紅房爛簇火，素豔紛團雪。香惜委風飄，愁牽壓枝折。
- 樓中老太守，頭上新白髮。冷澹病心情，暄和好時節。
- 故園音信斷，遠郡親賓絕。欲問花前尊，依然為誰設。
- 引手攀紅櫻，紅櫻落似霰。仰首看白日，白日走如箭。
- 年芳與時景，頃刻猶衰變。況是血肉身，安能長強健。
- 人心苦迷執，慕貴憂貧賤。愁色常在眉，歡容不上面。
- 況吾頭半白，把鏡非不見。何必花下杯，更待他人勸。

## 拼音

- ai3 ai3 jiang1 qi4 chun1 ， nan2 bin1 run4 zheng1 yue4 。 mei2 ying1 yu3 tao2 xing4 ， ci4 di4 cheng2 shang4 fa1 。
- hong2 fang2 lan4 cu4 huo3 ， su4 yan4 fen1 tuan2 xue3 。 xiang1 xi1 wei3 feng1 piao1 ， chou2 qian1 ya1 zhi1 zhe2 。
- lou2 zhong1 lao3 tai4 shou3 ， tou2 shang4 xin1 bai2 fa4 。 leng3 dan4 bing4 xin1 qing2 ， xuan1 he2 hao3 shi2 jie2 。
- gu4 yuan2 yin1 xin4 duan4 ， yuan3 jun4 qin1 bin1 jue2 。 yu4 wen4 hua1 qian2 zun1 ， yi1 ran2 wei2 shui2 she4 。
- yin3 shou3 pan1 hong2 ying1 ， hong2 ying1 luo4 si4 xian4 。 yang3 shou3 kan4 bai2 ri4 ， bai2 ri4 zou3 ru2 jian4 。
- nian2 fang1 yu3 shi2 jing3 ， qing3 ke4 you2 shuai1 bian4 。 kuang4 shi4 xue4 rou4 shen1 ， an1 neng2 chang2 qiang2 jian4 。
- ren2 xin1 ku3 mi2 zhi2 ， mu4 gui4 you1 pin2 jian4 。 chou2 se4 chang2 zai4 mei2 ， huan1 rong2 bu2 shang4 mian4 。
- kuang4 wu2 tou2 ban4 bai2 ， ba3 jing4 fei1 bu2 jian4 。 he2 bi4 hua1 xia4 bei1 ， geng4 dai4 ta1 ren2 quan4 。

## 注释

## 译文

## 赏析
