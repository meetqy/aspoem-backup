---
id: bai-ju-yi-he-wei-zhi-shi-er-shi-san-shou-he-song-liu-dao-shi-you-tian-tai
title: 和微之詩二十三首 和送劉道士遊天台
titlePinyin: he2 wei1 zhi1 shi1 er4 shi2 san1 shou3   he2 song4 liu2 dao4 shi0 you2 tian1 tai2
titleSlug: he-wei-zhi-shi-er-shi-san-shou-he-song-liu-dao-shi-you-tian-tai
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 聞君夢遊仙，輕舉超世雰。
- 握持尊皇節，統衛吏兵軍。
- 靈旂星月象，天衣龍鳳紋。
- 佩服交帶籙，諷吟蘂珠文。
- 閬宮縹緲間，鈞樂依稀聞。
- 齋心謁西母，暝拜朝東君。
- 煙霏子晉裾，霞爛麻姑帬。
- 倏忽別真侶，悵望隨歸雲。
- 人生同大夢，夢與覺誰分。
- 況此夢中夢，悠哉何足云。
- 假如金闕頂，設使銀河濆。
- 既未出三界，猶應在五蘊。
- 飲嚥日月精，菇嚼沆瀣芬。
- 尚是色香味，六塵之所熏。
- 仙中有大仙，首出夢幻羣。
- 慈光一照燭，奧法相絪緼。
- 不知萬齡暮，不見三光曛。
- 一性自了了，萬緣徒紛紛。
- 苦海不能漂，劫火不能焚。
- 此是竺乾教，先生垂典墳。

## 拼音

- wen2 jun1 meng4 you2 xian1 ， qing1 ju3 chao1 shi4 fen1 。
- wo4 chi2 zun1 huang2 jie2 ， tong3 wei4 li4 bing1 jun1 。
- ling2 qi2 xing1 yue4 xiang4 ， tian1 yi1 long2 feng4 wen2 。
- pei4 fu2 jiao1 dai4 lu4 ， feng3 yin2 rui3 zhu1 wen2 。
- lang4 gong1 piao3 miao3 jian4 ， jun1 le4 yi1 xi1 wen2 。
- zhai1 xin1 ye4 xi1 mu3 ， ming2 bai4 chao2 dong1 jun1 。
- yan1 fei1 zi3 jin4 ju1 ， xia2 lan4 ma2 gu1 qun2 。
- shu1 hu1 bie2 zhen1 lü3 ， chang4 wang4 sui2 gui1 yun2 。
- ren2 sheng1 tong2 da4 meng4 ， meng4 yu3 jue2 shui2 fen1 。
- kuang4 ci3 meng4 zhong1 meng4 ， you1 zai1 he2 zu2 yun2 。
- jia3 ru2 jin1 que4 ding3 ， she4 shi3 yin2 he2 pen1 。
- ji4 wei4 chu1 san1 jie4 ， you2 ying1 zai4 wu3 yun4 。
- yin3 yan4 ri4 yue4 jing1 ， gu1 jiao2 hang4 xie4 fen1 。
- shang4 shi4 se4 xiang1 wei4 ， liu4 chen2 zhi1 suo3 xun1 。
- xian1 zhong1 you3 da4 xian1 ， shou3 chu1 meng4 huan4 qun2 。
- ci2 guang1 yi2 zhao4 zhu2 ， ao4 fa3 xiang1 yin1 yun4 。
- bu4 zhi1 wan4 ling2 mu4 ， bu2 jian4 san1 guang1 xun1 。
- yi2 xing4 zi4 liao3 liao3 ， wan4 yuan2 tu2 fen1 fen1 。
- ku3 hai3 bu4 neng2 piao1 ， jie2 huo3 bu4 neng2 fen2 。
- ci3 shi4 zhu2 qian2 jiao4 ， xian1 sheng0 chui2 dian3 fen2 。

## 注释

## 译文

## 赏析
