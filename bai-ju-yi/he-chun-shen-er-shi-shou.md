---
id: bai-ju-yi-he-chun-shen-er-shi-shou
title: 和春深二十首
titlePinyin: he2 chun1 shen1 er4 shi2 shou3
titleSlug: he-chun-shen-er-shi-shou
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 何處春深好，春深富貴家。馬為中路鳥，妓作後庭花。
- 羅綺驅論隊，金銀用斷車。眼前何所苦，唯苦日西斜。
- 何處春深好，春深貧賤家。荒涼三徑草，冷落四鄰花。
- 奴困歸傭力，妻愁出賃車。途窮平路險，舉足劇褒斜。
- 何處春深好，春深執政家。鳳池添硯水，雞樹落衣花。
- 詔借當衢宅，恩容上殿車。延英開對久，門與日西斜。
- 何處春深好，春深方鎮家。通犀排帶胯，瑞鶻勘袍花。
- 飛絮沖球馬，垂楊拂妓車。戎裝拜春設，左握寶刀斜。
- 何處春深好，春深刺史家。陰繁棠布葉，岐秀麥分花。
- 五匹鳴珂馬，雙輪畫軾車。和風引行樂，葉葉隼旟斜。
- 何處春深好，春深學士家。鳳書裁五色，馬鬣剪三花。
- 蠟炬開明火，銀台賜物車。相逢不敢揖，彼此帽低斜。
- 何處春深好，春深女學家。慣看溫室樹，飽識浴堂花。
- 禦印提隨仗，香箋把下車。宋家宮樣髻，一片綠雲斜。
- 何處春深好，春深禦史家。絮縈驄馬尾，蝶繞繡衣花。
- 破柱行持斧，埋輪立駐車。入班遙認得，魚貫一行斜。
- 何處春深好，春深遷客家。一杯寒食酒，萬里故園花。
- 炎瘴蒸如火，光陰走似車。為憂鵩鳥至，只恐日光斜。
- 何處春深好，春深經業家。唯求太常第，不管曲江花。
- 折桂名慚郤，收螢志慕車。官場泥補處，最怕寸陰斜。
- 何處春深好，春深隱士家。野衣裁薜葉，山飯曬松花。
- 蘭索紉幽佩，蒲輪駐軟車。林間箕踞坐，白眼向人斜。
- 何處春深好，春深漁父家。松灣隨棹月，桃浦落船花。
- 投餌移輕楫，牽輪轉小車。蕭蕭蘆葉裏，風起釣絲斜。
- 何處春深好，春深潮戶家。濤翻三月雪，浪噴四時花。
- 曳練馳千馬，驚雷走萬車。餘波落何處，江轉富陽斜。
- 何處春深好，春深痛飲家。十分杯裏物，五色眼前花。
- 餔歠眠糟甕，流涎見麹車。中山一沉醉，千度日西斜。
- 何處春深好，春深上巳家。蘭亭席上酒，曲洛岸邊花。
- 弄水游童棹，湔裾小婦車。齊橈爭渡處，一匹錦標斜。
- 何處春深好，春深寒食家。玲瓏鏤雞子，宛轉彩球花。
- 碧草追遊騎，紅塵拜掃車。秋千細腰女，搖曳逐風斜。
- 何處春深好，春深博弈家。一先爭破眼，六聚鬥成花。
- 鼓應投壺馬，兵沖象戲車。彈棋局上事，最妙是長斜。
- 何處春深好，春深嫁女家。紫排襦上雉，黃帖鬢邊花。
- 轉燭初移障，鳴環欲上車。青衣傳氈褥，錦繡一條斜。
- 何處春深好，春深娶婦家。兩行籠裏燭，一樹扇間花。
- 賓拜登華席，親迎障幰車。催妝詩未了，星斗漸傾斜。
- 何處春深好，春深妓女家。眉欺楊柳葉，裙妒石榴花。
- 蘭麝熏行被，金銅釘坐車。杭州蘇小小，人道最夭斜。

## 拼音

- he2 chu3 chun1 shen1 hao3 ， chun1 shen1 fu4 gui4 jia1 。 ma3 wei2 zhong1 lu4 niao3 ， ji4 zuo4 hou4 ting2 hua1 。
- luo2 qi3 qu1 lun4 dui4 ， jin1 yin2 yong4 duan4 ju1 。 yan3 qian2 he2 suo3 ku3 ， wei2 ku3 ri4 xi1 xie2 。
- he2 chu3 chun1 shen1 hao3 ， chun1 shen1 pin2 jian4 jia1 。 huang1 liang2 san1 jing4 cao3 ， leng3 luo4 si4 lin2 hua1 。
- nu2 kun4 gui1 yong1 li4 ， qi1 chou2 chu1 lin4 ju1 。 tu2 qiong2 ping2 lu4 xian3 ， ju3 zu2 ju4 bao1 xie2 。
- he2 chu3 chun1 shen1 hao3 ， chun1 shen1 zhi2 zheng4 jia1 。 feng4 chi2 tian1 yan4 shui3 ， ji1 shu4 luo4 yi1 hua1 。
- zhao4 jie4 dang1 qu2 zhai2 ， en1 rong2 shang4 dian4 ju1 。 yan2 ying1 kai1 dui4 jiu3 ， men2 yu3 ri4 xi1 xie2 。
- he2 chu3 chun1 shen1 hao3 ， chun1 shen1 fang1 zhen4 jia1 。 tong1 xi1 pai2 dai4 kua4 ， rui4 gu3 kan1 pao2 hua1 。
- fei1 xu4 chong1 qiu2 ma3 ， chui2 yang2 fu2 ji4 ju1 。 rong2 zhuang1 bai4 chun1 she4 ， zuo3 wo4 bao3 dao1 xie2 。
- he2 chu3 chun1 shen1 hao3 ， chun1 shen1 ci4 shi3 jia1 。 yin1 fan2 tang2 bu4 ye4 ， qi2 xiu4 mai4 fen1 hua1 。
- wu3 pi3 ming2 ke1 ma3 ， shuang1 lun2 hua4 shi4 ju1 。 he2 feng1 yin3 xing2 le4 ， ye4 ye4 sun3 yu2 xie2 。
- he2 chu3 chun1 shen1 hao3 ， chun1 shen1 xue2 shi4 jia1 。 feng4 shu1 cai2 wu3 se4 ， ma3 lie4 jian3 san1 hua1 。
- la4 ju4 kai1 ming2 huo3 ， yin2 tai2 ci4 wu4 ju1 。 xiang1 feng2 bu4 gan3 yi1 ， bi3 ci3 mao4 di1 xie2 。
- he2 chu3 chun1 shen1 hao3 ， chun1 shen1 nü3 xue2 jia1 。 guan4 kan4 wen1 shi4 shu4 ， bao3 shi2 yu4 tang2 hua1 。
- yu4 yin4 ti2 sui2 zhang4 ， xiang1 jian1 ba3 xia4 ju1 。 song4 jia1 gong1 yang4 ji4 ， yi2 pian4 lü4 yun2 xie2 。
- he2 chu3 chun1 shen1 hao3 ， chun1 shen1 yu4 shi3 jia1 。 xu4 ying2 cong1 ma3 wei3 ， die2 rao4 xiu4 yi1 hua1 。
- po4 zhu4 xing2 chi2 fu3 ， mai2 lun2 li4 zhu4 ju1 。 ru4 ban1 yao2 ren4 de2 ， yu2 guan4 yi4 hang2 xie2 。
- he2 chu3 chun1 shen1 hao3 ， chun1 shen1 qian1 ke4 jia1 。 yi4 bei1 han2 shi2 jiu3 ， wan4 li3 gu4 yuan2 hua1 。
- yan2 zhang4 zheng1 ru2 huo3 ， guang1 yin1 zou3 si4 ju1 。 wei2 you1 fu2 niao3 zhi4 ， zhi3 kong3 ri4 guang1 xie2 。
- he2 chu3 chun1 shen1 hao3 ， chun1 shen1 jing1 ye4 jia1 。 wei2 qiu2 tai4 chang2 di4 ， bu4 guan3 qu3 jiang1 hua1 。
- zhe2 gui4 ming2 can2 xi4 ， shou1 ying2 zhi4 mu4 ju1 。 guan1 chang3 ni2 bu3 chu3 ， zui4 pa4 cun4 yin1 xie2 。
- he2 chu3 chun1 shen1 hao3 ， chun1 shen1 yin3 shi4 jia1 。 ye3 yi1 cai2 bi4 ye4 ， shan1 fan4 shai4 song1 hua1 。
- lan2 suo3 ren4 you1 pei4 ， pu2 lun2 zhu4 ruan3 ju1 。 lin2 jian4 ji1 ju4 zuo4 ， bai2 yan3 xiang4 ren2 xie2 。
- he2 chu3 chun1 shen1 hao3 ， chun1 shen1 yu2 fu4 jia1 。 song1 wan1 sui2 zhao4 yue4 ， tao2 pu3 luo4 chuan2 hua1 。
- tou2 er3 yi2 qing1 ji2 ， qian1 lun2 zhuan3 xiao3 ju1 。 xiao1 xiao1 lu2 ye4 li3 ， feng1 qi3 diao4 si1 xie2 。
- he2 chu3 chun1 shen1 hao3 ， chun1 shen1 chao2 hu4 jia1 。 tao1 fan1 san1 yue4 xue3 ， lang4 pen1 si4 shi2 hua1 。
- ye4 lian4 chi2 qian1 ma3 ， jing1 lei2 zou3 wan4 ju1 。 yu2 bo1 luo4 he2 chu3 ， jiang1 zhuan3 fu4 yang2 xie2 。
- he2 chu3 chun1 shen1 hao3 ， chun1 shen1 tong4 yin3 jia1 。 shi2 fen1 bei1 li3 wu4 ， wu3 se4 yan3 qian2 hua1 。
- bu1 chuo4 mian2 zao1 weng4 ， liu2 xian2 jian4 qu1 ju1 。 zhong1 shan1 yi4 chen2 zui4 ， qian1 du4 ri4 xi1 xie2 。
- he2 chu3 chun1 shen1 hao3 ， chun1 shen1 shang4 si4 jia1 。 lan2 ting2 xi2 shang4 jiu3 ， qu3 luo4 an4 bian1 hua1 。
- nong4 shui3 you2 tong2 zhao4 ， jian1 ju1 xiao3 fu4 ju1 。 qi2 rao2 zheng1 du4 chu3 ， yi4 pi3 jin3 biao1 xie2 。
- he2 chu3 chun1 shen1 hao3 ， chun1 shen1 han2 shi2 jia1 。 ling2 long2 lou4 ji1 zi3 ， wan3 zhuan3 cai3 qiu2 hua1 。
- bi4 cao3 zhui1 you2 qi2 ， hong2 chen2 bai4 sao3 ju1 。 qiu1 qian1 xi4 yao1 nü3 ， yao2 ye4 zhu2 feng1 xie2 。
- he2 chu3 chun1 shen1 hao3 ， chun1 shen1 bo2 yi4 jia1 。 yi4 xian1 zheng1 po4 yan3 ， liu4 ju4 dou4 cheng2 hua1 。
- gu3 ying1 tou2 hu2 ma3 ， bing1 chong1 xiang4 xi4 ju1 。 dan4 qi2 ju2 shang4 shi4 ， zui4 miao4 shi4 chang2 xie2 。
- he2 chu3 chun1 shen1 hao3 ， chun1 shen1 jia4 nü3 jia1 。 zi3 pai2 ru2 shang4 zhi4 ， huang2 tie1 bin4 bian1 hua1 。
- zhuan3 zhu2 chu1 yi2 zhang4 ， ming2 huan2 yu4 shang4 ju1 。 qing1 yi1 chuan2 zhan1 ru4 ， jin3 xiu4 yi4 tiao2 xie2 。
- he2 chu3 chun1 shen1 hao3 ， chun1 shen1 qu3 fu4 jia1 。 liang3 xing2 long2 li3 zhu2 ， yi2 shu4 shan4 jian4 hua1 。
- bin1 bai4 deng1 hua2 xi2 ， qin1 ying2 zhang4 xian3 ju1 。 cui1 zhuang1 shi1 wei4 liao3 ， xing1 dou3 jian4 qing1 xie2 。
- he2 chu3 chun1 shen1 hao3 ， chun1 shen1 ji4 nü3 jia1 。 mei2 qi1 yang2 liu3 ye4 ， qun2 du4 shi2 liu0 hua1 。
- lan2 she4 xun1 xing2 bei4 ， jin1 tong2 ding1 zuo4 ju1 。 hang2 zhou1 su1 xiao3 xiao3 ， ren2 dao4 zui4 yao1 xie2 。

## 注释

## 译文

## 赏析
