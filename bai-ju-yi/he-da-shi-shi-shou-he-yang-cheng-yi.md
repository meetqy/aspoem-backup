---
id: bai-ju-yi-he-da-shi-shi-shou-he-yang-cheng-yi
title: 和荅詩十首 和陽城驛
titlePinyin: he2 da2 shi1 shi2 shou3   he2 yang2 cheng2 yi4
titleSlug: he-da-shi-shi-shou-he-yang-cheng-yi
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 商山陽城驛，中有歎者誰。
- 云是元監察，江陵謫去時。
- 忽見此驛名，良久涕欲垂。
- 何故陽道州，名姓同於斯。
- 憐君一寸心，寵辱誓不移。
- 疾惡若巷伯，好賢如緇衣。
- 沈吟不能去，意者欲改爲。
- 改爲避賢驛，大署於門楣。
- 荆人愛羊祜，戶曹改爲辭。
- 一字不忍道，況兼姓呼之。
- 因題八百言，言直文甚奇。
- 詩成寄與我，鏘若金和絲。
- 上言陽公行，友悌無等夷。
- 骨肉同衾裯，至死不相離。
- 次言陽公迹，夏邑始棲遲。
- 鄉人化其風，少長皆孝慈。
- 次言陽公道，終日對酒巵。
- 兄弟笑相顧，醉貌紅怡怡。
- 次言陽公節，謇謇居諫司。
- 誓心除國蠹，決死犯天威。
- 終言陽公命，左遷天一涯。
- 道州炎瘴地，身不得生歸。
- 一一皆實錄，事事無孑遺。
- 凡是爲善者，聞之惻然悲。
- 道州既已矣，往者不可追。
- 何世無其人，來者亦可思。
- 願以君子文，告彼大樂師。
- 附於雅歌末，奏之白玉墀。
- 天子聞此章，教化如法施。
- 直諫從如流，佞臣惡如疵。
- 宰相聞此章，政柄端正持。
- 進賢不知倦，去邪勿復疑。
- 憲臣聞此章，不敢懷依違。
- 諫官聞此章，不忍縱詭隨。
- 然後告史氏，舊史有前規。
- 若作陽公傳，欲令後世知。
- 不勞敘世家，不用費文辭。
- 但於國史上，全錄元稹詩。

## 拼音

- shang1 shan1 yang2 cheng2 yi4 ， zhong1 you3 tan4 zhe3 shui2 。
- yun2 shi4 yuan2 jian1 cha2 ， jiang1 ling2 zhe2 qu4 shi2 。
- hu1 jian4 ci3 yi4 ming2 ， liang2 jiu3 ti4 yu4 chui2 。
- he2 gu4 yang2 dao4 zhou1 ， ming2 xing4 tong2 wu1 si1 。
- lian2 jun1 yi2 cun4 xin1 ， chong3 ru3 shi4 bu4 yi2 。
- ji2 e4 ruo4 xiang4 bo2 ， hao3 xian2 ru2 zi1 yi1 。
- shen3 yin2 bu4 neng2 qu4 ， yi4 zhe3 yu4 gai3 wei2 。
- gai3 wei2 bi4 xian2 yi4 ， da4 shu3 wu1 men2 mei2 。
- jing1 ren2 ai4 yang2 hu4 ， hu4 cao2 gai3 wei2 ci2 。
- yi2 zi4 bu4 ren3 dao4 ， kuang4 jian1 xing4 hu1 zhi1 。
- yin1 ti2 ba1 bai3 yan2 ， yan2 zhi2 wen2 shen4 qi2 。
- shi1 cheng2 ji4 yu3 wo3 ， qiang1 ruo4 jin1 he2 si1 。
- shang4 yan2 yang2 gong1 xing2 ， you3 ti4 wu2 deng3 yi2 。
- gu3 rou4 tong2 qin1 dao1 ， zhi4 si3 bu4 xiang1 li2 。
- ci4 yan2 yang2 gong1 ji4 ， xia4 yi4 shi3 qi1 chi2 。
- xiang1 ren2 hua4 qi2 feng1 ， shao3 chang2 jie1 xiao4 ci2 。
- ci4 yan2 yang2 gong1 dao4 ， zhong1 ri4 dui4 jiu3 zhi1 。
- xiong1 di4 xiao4 xiang1 gu4 ， zui4 mao4 hong2 yi2 yi2 。
- ci4 yan2 yang2 gong1 jie2 ， jian3 jian3 ju1 jian4 si1 。
- shi4 xin1 chu2 guo2 du4 ， jue2 si3 fan4 tian1 wei1 。
- zhong1 yan2 yang2 gong1 ming4 ， zuo3 qian1 tian1 yi4 ya2 。
- dao4 zhou1 yan2 zhang4 di4 ， shen1 bu4 de2 sheng1 gui1 。
- yi1 yi1 jie1 shi2 lu4 ， shi4 shi4 wu2 jie2 yi2 。
- fan2 shi4 wei2 shan4 zhe3 ， wen2 zhi1 ce4 ran2 bei1 。
- dao4 zhou1 ji4 yi3 yi3 ， wang3 zhe3 bu4 ke3 zhui1 。
- he2 shi4 wu2 qi2 ren2 ， lai2 zhe3 yi4 ke3 si1 。
- yuan4 yi3 jun1 zi3 wen2 ， gao4 bi3 da4 le4 shi1 。
- fu4 wu1 ya3 ge1 mo4 ， zou4 zhi1 bai2 yu4 chi2 。
- tian1 zi3 wen2 ci3 zhang1 ， jiao4 hua4 ru2 fa3 shi1 。
- zhi2 jian4 cong2 ru2 liu2 ， ning4 chen2 e4 ru2 ci1 。
- zai3 xiang4 wen2 ci3 zhang1 ， zheng4 bing3 duan1 zheng4 chi2 。
- jin4 xian2 bu4 zhi1 juan4 ， qu4 xie2 wu4 fu4 yi2 。
- xian4 chen2 wen2 ci3 zhang1 ， bu4 gan3 huai2 yi1 wei2 。
- jian4 guan1 wen2 ci3 zhang1 ， bu4 ren3 zong4 gui3 sui2 。
- ran2 hou4 gao4 shi3 shi4 ， jiu4 shi3 you3 qian2 gui1 。
- ruo4 zuo4 yang2 gong1 chuan2 ， yu4 ling4 hou4 shi4 zhi1 。
- bu4 lao2 xu4 shi4 jia1 ， bu2 yong4 fei4 wen2 ci2 。
- dan4 wu1 guo2 shi3 shang4 ， quan2 lu4 yuan2 zhen3 shi1 。

## 注释

## 译文

## 赏析
