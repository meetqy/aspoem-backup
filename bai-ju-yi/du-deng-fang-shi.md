---
id: bai-ju-yi-du-deng-fang-shi
title: 讀鄧魴詩
titlePinyin: du2 deng4 fang2 shi1
titleSlug: du-deng-fang-shi
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 塵架多文集，偶取一卷披。
- 未及看姓名，疑是陶潛詩。
- 看名知是君，惻惻令我悲。
- 詩人多蹇厄，近日誠有之。
- 京兆杜子美，猶得一拾遺。
- 襄陽孟浩然，亦聞鬢成絲。
- 嗟君兩不如，三十在布衣。
- 擢第祿不及，新婚妻未歸。
- 少年無疾患，溘死於路岐。
- 天不與爵壽，唯與好文詞。
- 此理勿復道，巧曆不能推。

## 拼音

- chen2 jia4 duo1 wen2 ji2 ， ou3 qu3 yi2 juan4 pi1 。
- wei4 ji2 kan4 xing4 ming2 ， yi2 shi4 tao2 qian2 shi1 。
- kan4 ming2 zhi1 shi4 jun1 ， ce4 ce4 ling4 wo3 bei1 。
- shi1 ren2 duo1 jian3 e4 ， jin4 ri4 cheng2 you3 zhi1 。
- jing1 zhao4 du4 zi3 mei3 ， you2 de2 yi4 shi2 yi2 。
- xiang1 yang2 meng4 hao4 ran2 ， yi4 wen2 bin4 cheng2 si1 。
- jie1 jun1 liang3 bu4 ru2 ， san1 shi2 zai4 bu4 yi1 。
- zhuo2 di4 lu4 bu4 ji2 ， xin1 hun1 qi1 wei4 gui1 。
- shao4 nian2 wu2 ji2 huan4 ， ke4 si3 wu1 lu4 qi2 。
- tian1 bu4 yu3 jue2 shou4 ， wei2 yu3 hao3 wen2 ci2 。
- ci3 li3 wu4 fu4 dao4 ， qiao3 li4 bu4 neng2 tui1 。

## 注释

## 译文

## 赏析
