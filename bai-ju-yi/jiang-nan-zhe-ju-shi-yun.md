---
id: bai-ju-yi-jiang-nan-zhe-ju-shi-yun
title: 江南謫居十韻
titlePinyin: jiang1 nan2 zhe2 ju1 shi2 yun4
titleSlug: jiang-nan-zhe-ju-shi-yun
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 自哂沈冥客，曾爲獻納臣。
- 壯心徒許國，薄命不如人。
- 纔展凌雲翅，俄成失水鱗。
- 葵枯猶向日，蓬斷即辭春。
- 澤畔長愁地，天邊欲老身。
- 蕭條殘活計，冷落舊交親。
- 草合門無徑，煙消甑有塵。
- 憂方知酒聖，貧始覺錢神。
- 虎尾難容足，羊腸易覆輪。
- 行藏與通塞，一切任陶鈞。

## 拼音

- zi4 shen3 shen3 ming2 ke4 ， ceng2 wei2 xian4 na4 chen2 。
- zhuang4 xin1 tu2 xu1 guo2 ， bo2 ming4 bu4 ru2 ren2 。
- cai2 zhan3 ling2 yun2 chi4 ， e2 cheng2 shi1 shui3 lin2 。
- kui2 ku1 you2 xiang4 ri4 ， peng2 duan4 ji2 ci2 chun1 。
- ze2 pan4 chang2 chou2 di4 ， tian1 bian1 yu4 lao3 shen1 。
- xiao1 tiao2 can2 huo2 ji4 ， leng3 luo4 jiu4 jiao1 qin1 。
- cao3 he2 men2 wu2 jing4 ， yan1 xiao1 zeng4 you3 chen2 。
- you1 fang1 zhi1 jiu3 sheng4 ， pin2 shi3 jue2 qian2 shen2 。
- hu3 wei3 nan2 rong2 zu2 ， yang2 chang2 yi4 fu4 lun2 。
- xing2 cang2 yu3 tong1 sai1 ， yi2 qie4 ren4 tao2 jun1 。

## 注释

## 译文

## 赏析
