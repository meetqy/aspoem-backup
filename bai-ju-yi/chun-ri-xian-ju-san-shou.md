---
id: bai-ju-yi-chun-ri-xian-ju-san-shou
title: 春日閒居三首
titlePinyin: chun1 ri4 xian2 ju1 san1 shou3
titleSlug: chun-ri-xian-ju-san-shou
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 陶雲愛吾廬，吾亦愛吾屋。屋中有琴書，聊以慰幽獨。
- 是時三月半，花落庭蕪綠。舍上晨鳩鳴，窗間春睡足。
- 睡足起閑坐，景晏方櫛沐。今日非十齋，庖童饋魚肉。
- 饑來恣餐歠，冷熱隨所欲。飽竟快搔爬，筋骸無檢束。
- 豈徒暢肢體，兼欲遺耳目。便可傲松喬，何假杯中淥。
- 廣池春水準，群魚恣游泳。新林綠陰成，眾鳥欣相鳴。
- 時我亦瀟灑，適無累與病。魚鳥人則殊，同歸於遂性。
- 緬思山梁雉，時哉感孔聖。聖人不得所，慨然歎時命。
- 我今對鱗羽，取樂成謠詠。得所仍得時，吾生一何幸。
- 勞者不覺歌，歌其勞苦事。逸者不覺歌，歌其逸樂意。
- 問我逸如何，閒居多興味。問我樂如何，閑官少憂累。
- 又問俸厚薄，百千隨月至。又問年幾何，七十行欠二。
- 所得皆過望，省躬良可愧。馬閑無羈絆，鶴老有祿位。
- 設自為化工，優饒只如是。安得不歌詠，默默受天賜。

## 拼音

- tao2 yun2 ai4 wu2 lu2 ， wu2 yi4 ai4 wu2 wu1 。 wu1 zhong1 you3 qin2 shu1 ， liao2 yi3 wei4 you1 du2 。
- shi4 shi2 san1 yue4 ban4 ， hua1 luo4 ting2 wu2 lü4 。 she4 shang4 chen2 jiu1 ming2 ， chuang1 jian4 chun1 shui4 zu2 。
- shui4 zu2 qi3 xian2 zuo4 ， jing3 yan4 fang1 zhi4 mu4 。 jin1 ri4 fei1 shi2 zhai1 ， pao2 tong2 kui4 yu2 rou4 。
- ji1 lai2 zi4 can1 chuo4 ， leng3 re4 sui2 suo3 yu4 。 bao3 jing4 kuai4 sao1 pa2 ， jin1 hai2 wu2 jian3 shu4 。
- qi3 tu2 chang4 zhi1 ti3 ， jian1 yu4 yi2 er3 mu4 。 bian4 ke3 ao4 song1 qiao2 ， he2 jia3 bei1 zhong1 lu4 。
- guang3 chi2 chun1 shui3 zhun3 ， qun2 yu2 zi4 you2 yong3 。 xin1 lin2 lü4 yin1 cheng2 ， zhong4 niao3 xin1 xiang1 ming2 。
- shi2 wo3 yi4 xiao1 sa3 ， shi4 wu2 lei4 yu3 bing4 。 yu2 niao3 ren2 ze2 shu1 ， tong2 gui1 wu1 sui4 xing4 。
- mian3 si1 shan1 liang2 zhi4 ， shi2 zai1 gan3 kong3 sheng4 。 sheng4 ren2 bu4 de2 suo3 ， kai3 ran2 tan4 shi2 ming4 。
- wo3 jin1 dui4 lin2 yu3 ， qu3 le4 cheng2 yao2 yong3 。 de2 suo3 reng2 de2 shi2 ， wu2 sheng1 yi4 he2 xing4 。
- lao2 zhe3 bu4 jue2 ge1 ， ge1 qi2 lao2 ku3 shi4 。 yi4 zhe3 bu4 jue2 ge1 ， ge1 qi2 yi4 le4 yi4 。
- wen4 wo3 yi4 ru2 he2 ， xian2 ju1 duo1 xing1 wei4 。 wen4 wo3 le4 ru2 he2 ， xian2 guan1 shao3 you1 lei4 。
- you4 wen4 feng4 hou4 bao2 ， bai3 qian1 sui2 yue4 zhi4 。 you4 wen4 nian2 ji1 he2 ， qi1 shi2 xing2 qian4 er4 。
- suo3 de2 jie1 guo4 wang4 ， sheng3 gong1 liang2 ke3 kui4 。 ma3 xian2 wu2 ji1 ban4 ， he4 lao3 you3 lu4 wei4 。
- she4 zi4 wei2 hua4 gong1 ， you1 rao2 zhi1 ru2 shi4 。 an1 de2 bu4 ge1 yong3 ， mo4 mo4 shou4 tian1 ci4 。

## 注释

## 译文

## 赏析
