---
id: bai-ju-yi-shang-tang-qu-er-shou-yi
title: 傷唐衢二首 一
titlePinyin: shang1 tang2 qu2 er4 shou3   yi1
titleSlug: shang-tang-qu-er-shou-yi
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 自我心存道，外物少能逼。
- 常排傷心事，不爲長歎息。
- 忽聞唐衢死，不覺動顏色。
- 悲端從東來，觸我心惻惻。
- 伊昔未相知，偶遊滑臺側。
- 同宿李翺家，一言如舊識。
- 酒酣出送我，風雪黃河北。
- 日西竝馬頭，語別至昏黑。
- 君歸向東鄭，我來遊上國。
- 交心不交面，從此重相憶。
- 憐君儒家子，不得詩書力。
- 五十著青衫，試官無祿食。
- 遺文僅千首，六義無差忒。
- 散在京洛間，何人爲收拾。

## 拼音

- zi4 wo3 xin1 cun2 dao4 ， wai4 wu4 shao3 neng2 bi1 。
- chang2 pai2 shang1 xin1 shi4 ， bu4 wei2 chang2 tan4 xi1 。
- hu1 wen2 tang2 qu2 si3 ， bu4 jue2 dong4 yan2 se4 。
- bei1 duan1 cong2 dong1 lai2 ， chu4 wo3 xin1 ce4 ce4 。
- yi1 xi1 wei4 xiang1 zhi1 ， ou3 you2 hua2 tai2 ce4 。
- tong2 su4 li3 ao2 jia1 ， yi4 yan2 ru2 jiu4 shi2 。
- jiu3 han1 chu1 song4 wo3 ， feng1 xue3 huang2 he2 bei3 。
- ri4 xi1 bing4 ma3 tou2 ， yu3 bie2 zhi4 hun1 hei1 。
- jun1 gui1 xiang4 dong1 zheng4 ， wo3 lai2 you2 shang4 guo2 。
- jiao1 xin1 bu4 jiao1 mian4 ， cong2 ci3 zhong4 xiang1 yi4 。
- lian2 jun1 ru2 jia1 zi3 ， bu4 de2 shi1 shu1 li4 。
- wu3 shi2 zhu4 qing1 shan1 ， shi4 guan1 wu2 lu4 shi2 。
- yi2 wen2 jin3 qian1 shou3 ， liu4 yi4 wu2 cha4 te4 。
- san4 zai4 jing1 luo4 jian4 ， he2 ren2 wei2 shou1 shi0 。

## 注释

## 译文

## 赏析
