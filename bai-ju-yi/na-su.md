---
id: bai-ju-yi-na-su
title: 納粟
titlePinyin: na4 su4
titleSlug: na-su
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 有吏夜叩門，高聲催納粟。
- 家人不待曉，場上張燈燭。
- 揚簸淨如珠，一車三十斛。
- 猶憂納不中，鞭責及僮僕。
- 昔余謬從事，內媿才不足。
- 連授四命官，坐尸十年祿。
- 常聞古人語，損益周必復。
- 今日諒甘心，還他太倉穀。

## 拼音

- you3 li4 ye4 kou4 men2 ， gao1 sheng1 cui1 na4 su4 。
- jia1 ren2 bu2 dai4 xiao3 ， chang3 shang4 zhang1 deng1 zhu2 。
- yang2 bo4 jing4 ru2 zhu1 ， yi4 ju1 san1 shi2 hu2 。
- you2 you1 na4 bu4 zhong1 ， bian1 ze2 ji2 tong2 pu2 。
- xi1 yu2 miu4 cong2 shi4 ， nei4 kui4 cai2 bu4 zu2 。
- lian2 shou4 si4 ming4 guan1 ， zuo4 shi1 shi2 nian2 lu4 。
- chang2 wen2 gu3 ren2 yu3 ， sun3 yi4 zhou1 bi4 fu4 。
- jin1 ri4 liang4 gan1 xin1 ， huan2 ta1 tai4 cang1 gu3 。

## 注释

## 译文

## 赏析
