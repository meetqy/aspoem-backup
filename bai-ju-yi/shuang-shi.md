---
id: bai-ju-yi-shuang-shi
title: 雙石
titlePinyin: shuang1 shi2
titleSlug: shuang-shi
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 蒼然兩片石，厥狀怪且醜。
- 俗用無所堪，時人嫌不取。
- 結從胚渾始，得自洞庭口。
- 萬古遺水濱，一朝入吾手。
- 擔舁來郡內，洗刷去泥垢。
- 孔黑煙痕深，罅青苔色厚。
- 老蛟蟠作足，古劍插爲首。
- 忽疑天上落，不似人間有。
- 一可支吾琴，一可貯吾酒。
- 峭絕高數尺，坳泓容一斗。
- 五弦倚其左，一桮置其右。
- 窪樽酌未空，玉山頹已久。
- 人皆有所好，物各求其偶。
- 漸恐少年場，不容垂白叟。
- 迴頭問雙石，能伴老夫否。
- 石雖不能言，許我爲三友。

## 拼音

- cang1 ran2 liang3 pian4 shi2 ， jue2 zhuang4 guai4 qie3 chou3 。
- su2 yong4 wu2 suo3 kan1 ， shi2 ren2 xian2 bu4 qu3 。
- jie2 cong2 pei1 hun2 shi3 ， de2 zi4 dong4 ting2 kou3 。
- wan4 gu3 yi2 shui3 bin1 ， yi4 chao2 ru4 wu2 shou3 。
- dan1 yu2 lai2 jun4 nei4 ， xi3 shua1 qu4 ni2 gou4 。
- kong3 hei1 yan1 hen2 shen1 ， xia4 qing1 tai2 se4 hou4 。
- lao3 jiao1 pan2 zuo4 zu2 ， gu3 jian4 cha1 wei2 shou3 。
- hu1 yi2 tian1 shang4 luo4 ， bu2 si4 ren2 jian4 you3 。
- yi4 ke3 zhi1 wu2 qin2 ， yi4 ke3 zhu4 wu2 jiu3 。
- qiao4 jue2 gao1 shu4 chi3 ， ao4 hong2 rong2 yi4 dou3 。
- wu3 xian2 yi3 qi2 zuo3 ， yi4 bei1 zhi4 qi2 you4 。
- wa1 zun1 zhuo2 wei4 kong1 ， yu4 shan1 tui2 yi3 jiu3 。
- ren2 jie1 you3 suo3 hao3 ， wu4 ge4 qiu2 qi2 ou3 。
- jian4 kong3 shao4 nian2 chang3 ， bu4 rong2 chui2 bai2 sou3 。
- hui2 tou2 wen4 shuang1 shi2 ， neng2 ban4 lao3 fu1 fou3 。
- shi2 sui1 bu4 neng2 yan2 ， xu1 wo3 wei2 san1 you3 。

## 注释

## 译文

## 赏析
