---
id: bai-ju-yi-guo-li-sheng
title: 過李生
titlePinyin: guo4 li3 sheng1
titleSlug: guo-li-sheng
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 蘋小蒲葉短，南湖春水生。
- 子近湖邊住，靜境稱高情。
- 我爲郡司馬，散拙無所營。
- 使君知性野，衙退任閑行。
- 行攜小榼出，逢花輒獨傾。
- 半酣到子舍，下馬扣柴荆。
- 何以引我步，繞籬竹萬莖。
- 何以醒我酒，吳音吟一聲。
- 須臾進野飯，飯稻茹芹英。
- 白甌青竹箸，儉潔無羶腥。
- 欲去復裴回，夕鴉已飛鳴。
- 何當重遊此，待君湖水平。

## 拼音

- pin2 xiao3 pu2 ye4 duan3 ， nan2 hu2 chun1 shui3 sheng1 。
- zi3 jin4 hu2 bian1 zhu4 ， jing4 jing4 cheng1 gao1 qing2 。
- wo3 wei2 jun4 si1 ma3 ， san4 zhuo1 wu2 suo3 ying2 。
- shi3 jun1 zhi1 xing4 ye3 ， ya2 tui4 ren4 xian2 xing2 。
- xing2 xie2 xiao3 ke1 chu1 ， feng2 hua1 zhe2 du2 qing1 。
- ban4 han1 dao4 zi3 she4 ， xia4 ma3 kou4 chai2 jing1 。
- he2 yi3 yin3 wo3 bu4 ， rao4 li2 zhu2 wan4 jing4 。
- he2 yi3 xing3 wo3 jiu3 ， wu2 yin1 yin2 yi4 sheng1 。
- xu1 yu2 jin4 ye3 fan4 ， fan4 dao4 ru2 qin2 ying1 。
- bai2 ou1 qing1 zhu2 zhu4 ， jian3 jie2 wu2 shan1 xing1 。
- yu4 qu4 fu4 pei2 hui2 ， xi1 ya1 yi3 fei1 ming2 。
- he2 dang1 zhong4 you2 ci3 ， dai4 jun1 hu2 shui3 ping2 。

## 注释

## 译文

## 赏析
