---
id: bai-ju-yi-xi-yu-wei-zhi-zai-zhao-ri-tong-xu-xiu-tui-zhi-xin-dai-jin-shi-nian-lun-luo-lao-da-zhui-xun-qian-yue-qie-jie-hou-qi
title: 昔與微之在朝日同蓄休退之心迨今十年淪落老大追尋前約且結後期
titlePinyin: xi1 yu3 wei1 zhi1 zai4 zhao1 ri4 tong2 xu4 xiu1 tui4 zhi1 xin1 dai4 jin1 shi2 nian2 lun2 luo4 lao3 da4 zhui1 xun2 qian2 yue1 qie3 jie2 hou4 qi1
titleSlug: xi-yu-wei-zhi-zai-zhao-ri-tong-xu-xiu-tui-zhi-xin-dai-jin-shi-nian-lun-luo-lao-da-zhui-xun-qian-yue-qie-jie-hou-qi
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 往子為禦史，伊餘忝拾遺。皆逢盛明代，俱登清近司。
- 予系玉為佩，子曳繡為衣。從容香煙下，同侍白玉墀。
- 朝見寵者辱，暮見安者危。紛紛無退者，相顧令人悲。
- 宦情君早厭，世事我深知。常于榮顯日，已約林泉期。
- 況今各流落，身病齒發衰。不作臥雲計，攜手欲何之。
- 待君女嫁後，及我官滿時。稍無骨肉累，粗有漁樵資。
- 歲晚青山路，白首期同歸。

## 拼音

- wang3 zi3 wei2 yu4 shi3 ， yi1 yu2 tian3 shi2 yi2 。 jie1 feng2 sheng4 ming2 dai4 ， ju4 deng1 qing1 jin4 si1 。
- yu3 xi4 yu4 wei2 pei4 ， zi3 ye4 xiu4 wei2 yi1 。 cong2 rong2 xiang1 yan1 xia4 ， tong2 shi4 bai2 yu4 chi2 。
- chao2 jian4 chong3 zhe3 ru3 ， mu4 jian4 an1 zhe3 wei1 。 fen1 fen1 wu2 tui4 zhe3 ， xiang1 gu4 ling4 ren2 bei1 。
- huan4 qing2 jun1 zao3 yan4 ， shi4 shi4 wo3 shen1 zhi1 。 chang2 yu2 rong2 xian3 ri4 ， yi3 yue1 lin2 quan2 qi1 。
- kuang4 jin1 ge4 liu2 luo4 ， shen1 bing4 chi3 fa1 shuai1 。 bu2 zuo4 wo4 yun2 ji4 ， xie2 shou3 yu4 he2 zhi1 。
- dai4 jun1 nü3 jia4 hou4 ， ji2 wo3 guan1 man3 shi2 。 shao1 wu2 gu3 rou4 lei4 ， cu1 you3 yu2 qiao2 zi1 。
- sui4 wan3 qing1 shan1 lu4 ， bai2 shou3 qi1 tong2 gui1 。

## 注释

## 译文

## 赏析
