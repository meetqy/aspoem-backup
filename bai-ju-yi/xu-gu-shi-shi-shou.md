---
id: bai-ju-yi-xu-gu-shi-shi-shou
title: 續古詩十首
titlePinyin: xu4 gu3 shi1 shi2 shou3
titleSlug: xu-gu-shi-shi-shou
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 戚戚複戚戚，送君遠行役。行役非中原，海外黃沙磧。
- 伶俜獨居妾，迢遞長征客。君望功名歸，妾憂生死隔。
- 誰家無夫婦，何人不離坼。所恨薄命身，嫁遲別日迫。
- 妾身有存歿，妾心無改易。生作閨中婦，死作山頭石。
- 掩淚別鄉里，飄颻將遠行。茫茫綠野中，春盡孤客情。
- 驅馬上丘隴，高低路不平。風吹棠梨花，啼鳥時一聲。
- 古墓何代人，不知姓與名。化作路傍土，年年春草生。
- 感彼忽自悟，今我何營營。
- 朝采山上薇，暮采山上薇。歲晏薇亦盡，饑來何所為。
- 坐飲白石水，手把青松枝。擊節獨長歌，其聲清且悲。
- 櫪馬非不肥，所苦常縶維。豢豕非不飽，所憂竟為犧。
- 行行歌此曲，以慰常苦饑。
- 雨露長纖草，山苗高入雲。風雪折勁木，澗松摧為薪。
- 風摧此何意，雨長彼何因。百丈澗底死，寸莖山上春。
- 可憐苦節士，感此涕盈巾。
- 窈窕雙鬟女，容德俱如玉。晝居不逾閾，夜行常秉燭。
- 氣如含露蘭，心如貫霜竹。宜當備嬪禦，胡為守幽獨。
- 無媒不得選，年忽過三六。歲暮望漢宮，誰在黃金屋。
- 邯鄲進倡女，能唱黃花曲。一曲稱君心，恩榮連九族。
- 棲棲遠方士，讀書三十年。業成無知己，徒步來入關。
- 長安多王侯，英俊競攀援。幸隨眾賓末，得廁門館間。
- 東閣有旨酒，中堂有管弦。何為向隅客，對此不開顏。
- 富貴無是非，主人終日歡。貧賤多悔尤，客子中夜歎。
- 歸去複歸去，故鄉貧亦安。
- 涼風飄嘉樹，日夜減芳華。下有感秋婦，攀條苦悲嗟。
- 我本幽閒女，結髮事豪家。豪家多婢僕，門內頗驕奢。
- 良人近封侯，出入鳴玉珂。自從富貴來，恩薄讒言多。
- 塚婦獨守禮，群妾互奇邪。但信言有玷，不察心無瑕。
- 容光未銷歇，歡愛忽蹉跎。何意掌上玉，化為眼中砂。
- 盈盈一尺水，浩浩千丈河。勿言小大異，隨分有風波。
- 閨房猶複爾，邦國當如何。
- 心亦無所迫，身亦無所拘。何為腸中氣，鬱鬱不得舒。
- 不舒良有以，同心久離居。五年不見面，三年不得書。
- 念此令人老，抱膝坐長籲。豈無盈尊酒，非君誰與娛。
- 攬衣出門行，游觀繞林渠。澹澹春水暖，東風生綠蒲。
- 上有和鳴雁，下有掉尾魚。飛沉一何樂，鱗羽各有徒。
- 而我方獨處，不與之子俱。顧彼自傷己，禽魚之不如。
- 出遊欲遣憂，孰知憂有餘。
- 春旦日初出，曈曈耀晨輝。草木照未遠，浮雲已蔽之。
- 天地黯以晦，當午如昏時。雖有東南風，力微不能吹。
- 中園何所有，滿地青青葵。陽光委雲上，傾心欲何依。

## 拼音

- qi1 qi1 fu4 qi1 qi1 ， song4 jun1 yuan3 xing2 yi4 。 xing2 yi4 fei1 zhong1 yuan2 ， hai3 wai4 huang2 sha1 qi4 。
- ling2 ping1 du2 ju1 qie4 ， tiao2 di4 chang2 zheng1 ke4 。 jun1 wang4 gong1 ming2 gui1 ， qie4 you1 sheng1 si3 ge2 。
- shui2 jia1 wu2 fu1 fu4 ， he2 ren2 bu4 li2 che4 。 suo3 hen4 bo2 ming4 shen1 ， jia4 chi2 bie2 ri4 po4 。
- qie4 shen1 you3 cun2 mo4 ， qie4 xin1 wu2 gai3 yi4 。 sheng1 zuo4 gui1 zhong1 fu4 ， si3 zuo4 shan1 tou2 shi2 。
- yan3 lei4 bie2 xiang1 li3 ， piao1 yao2 jiang1 yuan3 xing2 。 mang2 mang2 lü4 ye3 zhong1 ， chun1 jin4 gu1 ke4 qing2 。
- qu1 ma3 shang4 qiu1 long3 ， gao1 di1 lu4 bu4 ping2 。 feng1 chui1 tang2 li2 hua1 ， ti2 niao3 shi2 yi4 sheng1 。
- gu3 mu4 he2 dai4 ren2 ， bu4 zhi1 xing4 yu3 ming2 。 hua4 zuo4 lu4 bang4 tu3 ， nian2 nian2 chun1 cao3 sheng1 。
- gan3 bi3 hu1 zi4 wu4 ， jin1 wo3 he2 ying2 ying2 。
- chao2 cai3 shan1 shang4 wei1 ， mu4 cai3 shan1 shang4 wei1 。 sui4 yan4 wei1 yi4 jin4 ， ji1 lai2 he2 suo3 wei2 。
- zuo4 yin3 bai2 shi2 shui3 ， shou3 ba3 qing1 song1 zhi1 。 ji1 jie2 du2 chang2 ge1 ， qi2 sheng1 qing1 qie3 bei1 。
- li4 ma3 fei1 bu4 fei2 ， suo3 ku3 chang2 zhi2 wei2 。 huan4 shi3 fei1 bu4 bao3 ， suo3 you1 jing4 wei2 xi1 。
- hang2 hang2 ge1 ci3 qu3 ， yi3 wei4 chang2 ku3 ji1 。
- yu3 lu4 chang2 xian1 cao3 ， shan1 miao2 gao1 ru4 yun2 。 feng1 xue3 zhe2 jin4 mu4 ， jian4 song1 cui1 wei2 xin1 。
- feng1 cui1 ci3 he2 yi4 ， yu3 chang2 bi3 he2 yin1 。 bai3 zhang4 jian4 di3 si3 ， cun4 jing4 shan1 shang4 chun1 。
- ke3 lian2 ku3 jie2 shi4 ， gan3 ci3 ti4 ying2 jin1 。
- yao3 tiao3 shuang1 huan2 nü3 ， rong2 de2 ju4 ru2 yu4 。 zhou4 ju1 bu4 yu2 yu4 ， ye4 xing2 chang2 bing3 zhu2 。
- qi4 ru2 han2 lu4 lan2 ， xin1 ru2 guan4 shuang1 zhu2 。 yi2 dang1 bei4 pin2 yu4 ， hu2 wei2 shou3 you1 du2 。
- wu2 mei2 bu4 de2 xuan3 ， nian2 hu1 guo4 san1 liu4 。 sui4 mu4 wang4 han4 gong1 ， shui2 zai4 huang2 jin1 wu1 。
- han2 dan1 jin4 chang4 nü3 ， neng2 chang4 huang2 hua1 qu3 。 yi4 qu3 cheng1 jun1 xin1 ， en1 rong2 lian2 jiu3 zu2 。
- qi1 qi1 yuan3 fang1 shi4 ， du2 shu1 san1 shi2 nian2 。 ye4 cheng2 wu2 zhi1 ji3 ， tu2 bu4 lai2 ru4 guan1 。
- chang2 an1 duo1 wang2 hou2 ， ying1 jun4 jing4 pan1 yuan2 。 xing4 sui2 zhong4 bin1 mo4 ， de2 ce4 men2 guan3 jian4 。
- dong1 ge2 you3 zhi3 jiu3 ， zhong1 tang2 you3 guan3 xian2 。 he2 wei2 xiang4 yu2 ke4 ， dui4 ci3 bu4 kai1 yan2 。
- fu4 gui4 wu2 shi4 fei1 ， zhu3 ren2 zhong1 ri4 huan1 。 pin2 jian4 duo1 hui3 you2 ， ke4 zi3 zhong1 ye4 tan4 。
- gui1 qu4 fu4 gui1 qu4 ， gu4 xiang1 pin2 yi4 an1 。
- liang2 feng1 piao1 jia1 shu4 ， ri4 ye4 jian3 fang1 hua2 。 xia4 you3 gan3 qiu1 fu4 ， pan1 tiao2 ku3 bei1 jie1 。
- wo3 ben3 you1 xian2 nü3 ， jie2 fa4 shi4 hao2 jia1 。 hao2 jia1 duo1 bi4 pu2 ， men2 nei4 po1 jiao1 she1 。
- liang2 ren2 jin4 feng1 hou2 ， chu1 ru4 ming2 yu4 ke1 。 zi4 cong2 fu4 gui4 lai2 ， en1 bao2 chan2 yan2 duo1 。
- zhong3 fu4 du2 shou3 li3 ， qun2 qie4 hu4 qi2 xie2 。 dan4 xin4 yan2 you3 dian4 ， bu4 cha2 xin1 wu2 xia2 。
- rong2 guang1 wei4 xiao1 xie1 ， huan1 ai4 hu1 cuo1 tuo2 。 he2 yi4 zhang3 shang4 yu4 ， hua4 wei2 yan3 zhong1 sha1 。
- ying2 ying2 yi4 chi3 shui3 ， hao4 hao4 qian1 zhang4 he2 。 wu4 yan2 xiao3 da4 yi4 ， sui2 fen1 you3 feng1 bo1 。
- gui1 fang2 you2 fu4 er3 ， bang1 guo2 dang1 ru2 he2 。
- xin1 yi4 wu2 suo3 po4 ， shen1 yi4 wu2 suo3 ju1 。 he2 wei2 chang2 zhong1 qi4 ， yu4 yu4 bu4 de2 shu1 。
- bu4 shu1 liang2 you3 yi3 ， tong2 xin1 jiu3 li2 ju1 。 wu3 nian2 bu2 jian4 mian4 ， san1 nian2 bu4 de2 shu1 。
- nian4 ci3 ling4 ren2 lao3 ， bao4 xi1 zuo4 chang2 yu4 。 qi3 wu2 ying2 zun1 jiu3 ， fei1 jun1 shui2 yu3 yu2 。
- lan3 yi1 chu1 men2 xing2 ， you2 guan1 rao4 lin2 qu2 。 dan4 dan4 chun1 shui3 nuan3 ， dong1 feng1 sheng1 lü4 pu2 。
- shang4 you3 he2 ming2 yan4 ， xia4 you3 diao4 wei3 yu2 。 fei1 chen2 yi4 he2 le4 ， lin2 yu3 ge4 you3 tu2 。
- er2 wo3 fang1 du2 chu3 ， bu4 yu3 zhi1 zi3 ju4 。 gu4 bi3 zi4 shang1 ji3 ， qin2 yu2 zhi1 bu4 ru2 。
- chu1 you2 yu4 qian3 you1 ， shu2 zhi1 you1 you3 yu2 。
- chun1 dan4 ri4 chu1 chu1 ， tong2 tong2 yao4 chen2 hui1 。 cao3 mu4 zhao4 wei4 yuan3 ， fu2 yun2 yi3 bi4 zhi1 。
- tian1 di4 an4 yi3 hui4 ， dang1 wu3 ru2 hun1 shi2 。 sui1 you3 dong1 nan2 feng1 ， li4 wei1 bu4 neng2 chui1 。
- zhong1 yuan2 he2 suo3 you3 ， man3 di4 qing1 qing1 kui2 。 yang2 guang1 wei3 yun2 shang4 ， qing1 xin1 yu4 he2 yi1 。

## 注释

## 译文

## 赏析
