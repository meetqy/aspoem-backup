---
id: bai-ju-yi-xiong-zhai
title: 凶宅
titlePinyin: xiong1 zhai2
titleSlug: xiong-zhai
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 長安多大宅，列在街西東。
- 往往朱門內，房廊相對空。
- 梟鳴松桂樹，狐藏蘭菊叢。
- 蒼苔黃葉地，日暮多旋風。
- 前主爲將相，得罪竄巴庸。
- 後主爲公卿，寢疾歿其中。
- 連延四五主，殃禍繼相鍾。
- 自從十年來，不利主人翁。
- 風雨壞檐隙，蛇鼠穿牆墉。
- 人凝不敢買，日毀土木功。
- 嗟嗟俗人心，甚矣其愚蒙。
- 旦恐災將至，不思禍所從。
- 我今題此詩，欲悟迷者胸。
- 凡爲大官人，年祿多高崇。
- 權重持難久，位高勢易窮。
- 驕者物之盈，老者數之終。
- 四者如寇盜，日夜來相攻。
- 假使居吉土，孰能保其躬。
- 因小以明大，借家可喻邦。
- 周秦宅殽函，其宅非不同。
- 一興八百年，一死望夷宮。
- 寄語家與國，人凶非宅凶。

## 拼音

- chang2 an1 duo1 da4 zhai2 ， lie4 zai4 jie1 xi1 dong1 。
- wang3 wang3 zhu1 men2 nei4 ， fang2 lang2 xiang1 dui4 kong1 。
- xiao1 ming2 song1 gui4 shu4 ， hu2 cang2 lan2 ju2 cong2 。
- cang1 tai2 huang2 ye4 di4 ， ri4 mu4 duo1 xuan2 feng1 。
- qian2 zhu3 wei2 jiang1 xiang1 ， de2 zui4 cuan4 ba1 yong1 。
- hou4 zhu3 wei2 gong1 qing1 ， qin3 ji2 mo4 qi2 zhong1 。
- lian2 yan2 si4 wu3 zhu3 ， yang1 huo4 ji4 xiang1 zhong1 。
- zi4 cong2 shi2 nian2 lai2 ， bu2 li4 zhu3 ren2 weng1 。
- feng1 yu3 huai4 yan2 xi4 ， she2 shu3 chuan1 qiang2 yong1 。
- ren2 ning2 bu4 gan3 mai3 ， ri4 hui3 tu3 mu4 gong1 。
- jie1 jie1 su2 ren2 xin1 ， shen4 yi3 qi2 yu2 meng2 。
- dan4 kong3 zai1 jiang1 zhi4 ， bu4 si1 huo4 suo3 cong2 。
- wo3 jin1 ti2 ci3 shi1 ， yu4 wu4 mi2 zhe3 xiong1 。
- fan2 wei2 da4 guan1 ren2 ， nian2 lu4 duo1 gao1 chong2 。
- quan2 zhong4 chi2 nan2 jiu3 ， wei4 gao1 shi4 yi4 qiong2 。
- jiao1 zhe3 wu4 zhi1 ying2 ， lao3 zhe3 shu4 zhi1 zhong1 。
- si4 zhe3 ru2 kou4 dao4 ， ri4 ye4 lai2 xiang1 gong1 。
- jia3 shi3 ju1 ji2 tu3 ， shu2 neng2 bao3 qi2 gong1 。
- yin1 xiao3 yi3 ming2 da4 ， jie4 jia1 ke3 yu4 bang1 。
- zhou1 qin2 zhai2 yao2 han2 ， qi2 zhai2 fei1 bu4 tong2 。
- yi4 xing1 ba1 bai3 nian2 ， yi4 si3 wang4 yi2 gong1 。
- ji4 yu3 jia1 yu3 guo2 ， ren2 xiong1 fei1 zhai2 xiong1 。

## 注释

## 译文

## 赏析
