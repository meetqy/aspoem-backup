---
id: bai-ju-yi-qing-zhan-zhang-er-shi-yun
title: 青氈帳二十韻
titlePinyin: qing1 zhan1 zhang4 er4 shi2 yun4
titleSlug: qing-zhan-zhang-er-shi-yun
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 合聚千羊毳，施張百子弮。
- 骨盤邊柳健，色染塞藍鮮。
- 北製因戎剏，南移逐虜遷。
- 汰風吹不動，禦雨濕彌堅。
- 有頂中央聳，無隅四嚮圓。
- 傍通門豁爾，內密氣溫然。
- 遠別關山外，初安庭戶前。
- 影孤明月夜，價重苦寒年。
- 軟煖圍氈毯，鎗摐束管弦。
- 最宜霜後地，偏稱雪中天。
- 側置低歌座，平鋪小舞筵。
- 閑多揭簾入，醉便擁袍眠。
- 鐵檠移燈背，銀囊帶火懸。
- 深藏曉蘭焰，闇貯宿香煙。
- 獸炭休親近，狐裘可棄捐。
- 硯溫融凍墨，瓶煖變春泉。
- 蕙帳徒招隱，茅庵浪坐禪。
- 貧僧應歎羨，寒士定留連。
- 賓客於中接，兒孫向後傳。
- 王家誇舊物，未及此青氈。

## 拼音

- he2 ju4 qian1 yang2 cui4 ， shi1 zhang1 bai3 zi3 quan1 。
- gu3 pan2 bian1 liu3 jian4 ， se4 ran3 sai1 lan2 xian1 。
- bei3 zhi4 yin1 rong2 chuang4 ， nan2 yi2 zhu2 lu3 qian1 。
- tai4 feng1 chui1 bu2 dong4 ， yu4 yu3 shi1 mi2 jian1 。
- you3 ding3 zhong1 yang1 song3 ， wu2 yu2 si4 xiang4 yuan2 。
- bang4 tong1 men2 huo1 er3 ， nei4 mi4 qi4 wen1 ran2 。
- yuan3 bie2 guan1 shan1 wai4 ， chu1 an1 ting2 hu4 qian2 。
- ying3 gu1 ming2 yue4 ye4 ， jia4 zhong4 ku3 han2 nian2 。
- ruan3 xuan1 wei2 zhan1 tan3 ， qiang1 chuang1 shu4 guan3 xian2 。
- zui4 yi2 shuang1 hou4 di4 ， pian1 cheng1 xue3 zhong1 tian1 。
- ce4 zhi4 di1 ge1 zuo4 ， ping2 pu1 xiao3 wu3 yan2 。
- xian2 duo1 jie1 lian2 ru4 ， zui4 bian4 yong1 pao2 mian2 。
- tie3 qing2 yi2 deng1 bei4 ， yin2 nang2 dai4 huo3 xuan2 。
- shen1 cang2 xiao3 lan2 yan4 ， an4 zhu4 su4 xiang1 yan1 。
- shou4 tan4 xiu1 qin1 jin4 ， hu2 qiu2 ke3 qi4 juan1 。
- yan4 wen1 rong2 dong4 mo4 ， ping2 xuan1 bian4 chun1 quan2 。
- hui4 zhang4 tu2 zhao1 yin3 ， mao2 an1 lang4 zuo4 shan4 。
- pin2 seng1 ying1 tan4 xian4 ， han2 shi4 ding4 liu2 lian2 。
- bin1 ke4 wu1 zhong1 jie1 ， er2 sun1 xiang4 hou4 chuan2 。
- wang2 jia1 kua1 jiu4 wu4 ， wei4 ji2 ci3 qing1 zhan1 。

## 注释

## 译文

## 赏析
