---
id: liu-shi-wu-yue-er-shi-qi-ri-you-zhu-dong
title: 五月二十七日游諸洞
titlePinyin: wu3 yue4 er4 shi2 qi1 ri4 you2 zhu1 dong4
titleSlug: wu-yue-er-shi-qi-ri-you-zhu-dong
author: 劉氏
authorPinyin: liu2 shi4
authorSlug: liu-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 來南百慮拙，所得惟幽尋。
- 矧余玉雪友，共此丘壑心。
- 江亭俯虛曠，穴室窮邃深。
- 是時薄雨收，白靄籠青岑。
- 棄筇追野步，卻扇開風襟。
- 炎方豈必好，差遠鞞鼓音。
- 且願海道清，莫問神州沉。
- 徘徊惜景短，留滯畏老侵。
- 昨遊感鶯哢，今至聞蟬吟。
- 常恐官事縶，佳日妨登臨。
- 避如逃學兒，汲汲貪寸陰。
- 何因釋膠擾，把臂借入林。

## 拼音

- lai2 nan2 bai3 lü4 zhuo1 ， suo3 de2 wei2 you1 xun2 。
- shen3 yu2 yu4 xue3 you3 ， gong4 ci3 qiu1 he4 xin1 。
- jiang1 ting2 fu3 xu1 kuang4 ， xue2 shi4 qiong2 sui4 shen1 。
- shi4 shi2 bao2 yu3 shou1 ， bai2 ai3 long2 qing1 cen2 。
- qi4 qiong2 zhui1 ye3 bu4 ， que4 shan4 kai1 feng1 jin1 。
- yan2 fang1 qi3 bi4 hao3 ， cha4 yuan3 pi2 gu3 yin1 。
- qie3 yuan4 hai3 dao4 qing1 ， mo4 wen4 shen2 zhou1 chen2 。
- pai2 huai2 xi1 jing3 duan3 ， liu2 zhi4 wei4 lao3 qin1 。
- zuo2 you2 gan3 ying1 long4 ， jin1 zhi4 wen2 chan2 yin2 。
- chang2 kong3 guan1 shi4 zhi2 ， jia1 ri4 fang2 deng1 lin2 。
- bi4 ru2 tao2 xue2 er2 ， ji2 ji2 tan1 cun4 yin1 。
- he2 yin1 shi4 jiao1 rao3 ， ba3 bi4 jie4 ru4 lin2 。

## 注释

## 译文

## 赏析
