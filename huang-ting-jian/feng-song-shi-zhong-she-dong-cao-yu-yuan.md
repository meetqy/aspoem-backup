---
id: huang-ting-jian-feng-song-shi-zhong-she-dong-cao-yu-yuan
title: 奉送時中攝東曹獄掾
titlePinyin: feng4 song4 shi2 zhong1 she4 dong1 cao2 yu4 yuan4
titleSlug: feng-song-shi-zhong-she-dong-cao-yu-yuan
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 公退蒲團坐後亭，短日松風吟萬籟。
- 黄葵紫菊委榛叢，雪梅靚妝欲無對。
- 遣騎相呼近酒樽，言君曉鼓前征旆。
- 蒼崖按轡虎豹號，野水呼船風雨晦。
- 昨日歸來有行色，未曾從容解冠带。
- 府中奪我同官良，簡書趣行將數輩。
- 王事君今困馬鞍，田園我亦思牛背。
- 安得歸舟載月明，鸕鷀白鷗爲友生。
- 一身不是百年物，五湖無邊萬里行。
- 欲招蓑笠同雲水，念君未可及吾盟。
- 富于春秋貌突兀，睥睨滿世收功名。
- 參軍雖卑獄司命，多由陰德至公卿。
- 顉頤折額秦相國，不滿三尺齊晏嬰。
- 丈夫身在形骸外，俗眼那能致重輕。

## 拼音

- gong1 tui4 pu2 tuan2 zuo4 hou4 ting2 ， duan3 ri4 song1 feng1 yin2 wan4 lai4 。
- huang2 kui2 zi3 ju2 wei3 zhen1 cong2 ， xue3 mei2 jing4 zhuang1 yu4 wu2 dui4 。
- qian3 qi2 xiang1 hu1 jin4 jiu3 zun1 ， yan2 jun1 xiao3 gu3 qian2 zheng1 pei4 。
- cang1 ya2 an4 pei4 hu3 bao4 hao4 ， ye3 shui3 hu1 chuan2 feng1 yu3 hui4 。
- zuo2 ri4 gui1 lai2 you3 xing2 se4 ， wei4 ceng2 cong2 rong2 jie3 guan1 dai4 。
- fu3 zhong1 duo2 wo3 tong2 guan1 liang2 ， jian3 shu1 qu4 xing2 jiang1 shu4 bei4 。
- wang2 shi4 jun1 jin1 kun4 ma3 an1 ， tian2 yuan2 wo3 yi4 si1 niu2 bei4 。
- an1 de2 gui1 zhou1 zai4 yue4 ming2 ， lu2 ci2 bai2 ou1 wei2 you3 sheng1 。
- yi4 shen1 bu2 shi4 bai3 nian2 wu4 ， wu3 hu2 wu2 bian1 wan4 li3 xing2 。
- yu4 zhao1 suo1 li4 tong2 yun2 shui3 ， nian4 jun1 wei4 ke3 ji2 wu2 meng2 。
- fu4 yu2 chun1 qiu1 mao4 tu1 wu4 ， pi4 ni4 man3 shi4 shou1 gong1 ming2 。
- can1 jun1 sui1 bei1 yu4 si1 ming4 ， duo1 you2 yin1 de2 zhi4 gong1 qing1 。
- qin1 yi2 zhe2 e2 qin2 xiang1 guo2 ， bu4 man3 san1 chi3 qi2 yan4 ying1 。
- zhang4 fu0 shen1 zai4 xing2 hai2 wai4 ， su2 yan3 na4 neng2 zhi4 zhong4 qing1 。

## 注释

## 译文

## 赏析
