---
id: huang-ting-jian-dao-wang
title: 悼往
titlePinyin: dao4 wang3
titleSlug: dao-wang
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 西風悲兮敗葉索索，照陳根兮秋日將落。
- 彷彿兮夢與神遇，顧瞻九泉兮豈其可作。
- 俄有悲秋之羽蟲兮，自傷時去物改，擁舊柯而孤吟。
- 四郊莽蒼聲斷裂兮，久而不勝其歎音。
- 平生之梗槩兮欲蕭蕭而去眼，將絕之言語兮忽歷歷而經心。
- 謂逝者有知兮，何喜而棄此去也。
- 謂逝無知兮，誰職爲此夢也。
- 憑須臾之不再得兮，哀此言之不予聽。
- 回廊窈窕月皓白兮，無復曩時之履聲。
- 擥平生之餘製兮，薌澤其猶未沫。
- 雖飄飄其日敗兮，吾不忍改其此佩。
- 愁薨薨其中予兮，如醳酒之不化。
- 欻別離之幾時兮，誰與此夏日冬夜。
- 自我先兮一無窮，在我後兮亦一無窮。
- 六七十便了一生兮，何異木末之有狂風。
- 待外物而造適兮，固不若放之自得之場。
- 彼莊生之一缶兮，亦何異荀氏之神傷。
- 吾固知藏於天者至精，交於物者甚粗。
- 飲泣爲昏瞳之媒，幽憂爲白髮之母。
- 憂來泣下不可安排兮，如孟津之捧土。
- 彼寒暑之寖化兮，天地尚不能以朝莫。
- 目煢煢而不寐兮，夜亹亹而過中。
- 雖來者猶不可待兮，恐不及當時之從容。

## 拼音

- xi1 feng1 bei1 xi1 bai4 ye4 suo3 suo3 ， zhao4 chen2 gen1 xi1 qiu1 ri4 jiang1 luo4 。
- pang2 fu2 xi1 meng4 yu3 shen2 yu4 ， gu4 zhan1 jiu3 quan2 xi1 qi3 qi2 ke3 zuo4 。
- e2 you3 bei1 qiu1 zhi1 yu3 chong2 xi1 ， zi4 shang1 shi2 qu4 wu4 gai3 ， yong1 jiu4 ke1 er2 gu1 yin2 。
- si4 jiao1 mang3 cang1 sheng1 duan4 lie4 xi1 ， jiu3 er2 bu2 sheng4 qi2 tan4 yin1 。
- ping2 sheng1 zhi1 geng3 gai4 xi1 yu4 xiao1 xiao1 er2 qu4 yan3 ， jiang1 jue2 zhi1 yan2 yu3 xi1 hu1 li4 li4 er2 jing1 xin1 。
- wei4 shi4 zhe3 you3 zhi1 xi1 ， he2 xi3 er2 qi4 ci3 qu4 ye3 。
- wei4 shi4 wu2 zhi1 xi1 ， shui2 zhi2 wei2 ci3 meng4 ye3 。
- ping2 xu1 yu2 zhi1 bu2 zai4 de2 xi1 ， ai1 ci3 yan2 zhi1 bu4 yu3 ting1 。
- hui2 lang2 yao3 tiao3 yue4 hao4 bai2 xi1 ， wu2 fu4 nang3 shi2 zhi1 lü3 sheng1 。
- lan3 ping2 sheng1 zhi1 yu2 zhi4 xi1 ， xiang1 ze2 qi2 you2 wei4 mo4 。
- sui1 piao1 piao1 qi2 ri4 bai4 xi1 ， wu2 bu4 ren3 gai3 qi2 ci3 pei4 。
- chou2 hong1 hong1 qi2 zhong1 yu3 xi1 ， ru2 yi4 jiu3 zhi1 bu2 hua4 。
- chua1 bie2 li2 zhi1 ji1 shi2 xi1 ， shui2 yu3 ci3 xia4 ri4 dong1 ye4 。
- zi4 wo3 xian1 xi1 yi4 wu2 qiong2 ， zai4 wo3 hou4 xi1 yi4 yi4 wu2 qiong2 。
- liu4 qi1 shi2 bian4 le0 yi4 sheng1 xi1 ， he2 yi4 mu4 mo4 zhi1 you3 kuang2 feng1 。
- dai4 wai4 wu4 er2 zao4 shi4 xi1 ， gu4 bu2 ruo4 fang4 zhi1 zi4 de2 zhi1 chang3 。
- bi3 zhuang1 sheng1 zhi1 yi1 fou3 xi1 ， yi4 he2 yi4 xun2 shi4 zhi1 shen2 shang1 。
- wu2 gu4 zhi1 cang2 wu1 tian1 zhe3 zhi4 jing1 ， jiao1 wu1 wu4 zhe3 shen4 cu1 。
- yin3 qi4 wei2 hun1 tong2 zhi1 mei2 ， you1 you1 wei2 bai2 fa4 zhi1 mu3 。
- you1 lai2 qi4 xia4 bu4 ke3 an1 pai2 xi1 ， ru2 meng4 jin1 zhi1 peng3 tu3 。
- bi3 han2 shu3 zhi1 jin4 hua4 xi1 ， tian1 di4 shang4 bu4 neng2 yi3 chao2 mo4 。
- mu4 qiong2 qiong2 er2 bu2 mei4 xi1 ， ye4 wei3 wei3 er2 guo4 zhong1 。
- sui1 lai2 zhe3 you2 bu4 ke3 dai4 xi1 ， kong3 bu4 ji2 dang1 shi2 zhi1 cong2 rong2 。

## 注释

## 译文

## 赏析
