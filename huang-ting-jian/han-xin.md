---
id: huang-ting-jian-han-xin
title: 韓信
titlePinyin: han2 xin4
titleSlug: han-xin
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 韓生高才跨一世，劉項存亡翻手耳。
- 終然不忍負沛公，頗似從容得天意。
- 成臯日夜望救兵，取齊自重身已輕。
- 躡足封王能早寤，豈恨淮陰食千戶。
- 雖知天下有所歸，獨憐身與噲等齊。
- 蒯通狂說不足撼，陳豨孺子胡能爲。
- 予嘗貰酒淮陰市，韓信廟前木十圍。
- 千年事與浮雲去，想見留侯决是非。
- 丈夫出身佐明主，用舍行藏可自知。
- 功名邂逅軒天地，萬事當觀失意時。

## 拼音

- han2 sheng1 gao1 cai2 kua4 yi2 shi4 ， liu2 xiang4 cun2 wang2 fan1 shou3 er3 。
- zhong1 ran2 bu4 ren3 fu4 pei4 gong1 ， po1 si4 cong2 rong2 de2 tian1 yi4 。
- cheng2 gao1 ri4 ye4 wang4 jiu4 bing1 ， qu3 qi2 zi4 zhong4 shen1 yi3 qing1 。
- nie4 zu2 feng1 wang2 neng2 zao3 wu4 ， qi3 hen4 huai2 yin1 shi2 qian1 hu4 。
- sui1 zhi1 tian1 xia4 you3 suo3 gui1 ， du2 lian2 shen1 yu3 kuai4 deng3 qi2 。
- kuai3 tong1 kuang2 shuo1 bu4 zu2 han4 ， chen2 xi1 ru2 zi3 hu2 neng2 wei2 。
- yu3 chang2 shi4 jiu3 huai2 yin1 shi4 ， han2 xin4 miao4 qian2 mu4 shi2 wei2 。
- qian1 nian2 shi4 yu3 fu2 yun2 qu4 ， xiang3 jian4 liu2 hou2 jue2 shi4 fei1 。
- zhang4 fu0 chu1 shen1 zuo3 ming2 zhu3 ， yong4 she3 xing2 cang2 ke3 zi4 zhi1 。
- gong1 ming2 xie4 hou4 xuan1 tian1 di4 ， wan4 shi4 dang1 guan1 shi1 yi4 shi2 。

## 注释

## 译文

## 赏析
