---
id: huang-ting-jian-zai-he-da-wei-zhi
title: 再和答爲之
titlePinyin: zai4 he2 da2 wei2 zhi1
titleSlug: zai-he-da-wei-zhi
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 君勿嘲廣文，沍寒被絺葛。
- 君勿嘲廣文，窮年飯粢糲。
- 常恐俎豆予，與世充肴核。
- 凡木不願材，大折小枝洩。
- 櫟依曲轅社，聊用神其拙。
- 吾家本江南，一丘藏曲折。
- 瀕溪蔭蒼筤，萧洒可散髮。
- 既無使鬼錢，又無封侯骨。
- 薄祿庇閒曹，且免受逼卒。
- 爲此懶出門，徒弊懷中謁。
- 直齋賓客退，風物供落筆。
- 詩成著牀頭，不知今幾束。
- 君何向予勤，見詩歎埋沒。
- 嗣宗須酒澆，未信胸懷闊。
- 自狀一片心，碧潭浸寒月。
- 令德感來教，爲君賦車轄。
- 君思揚雄吒，何似張儀舌。
- 此意恐太狂，願爲引繩墨。
- 正使此道非，改過從今日。
- 報章望瓊琚，勿使音塵闕。

## 拼音

- jun1 wu4 chao2 guang3 wen2 ， hu4 han2 bei4 chi1 ge3 。
- jun1 wu4 chao2 guang3 wen2 ， qiong2 nian2 fan4 zi1 li4 。
- chang2 kong3 zu3 dou4 yu3 ， yu3 shi4 chong1 yao2 he2 。
- fan2 mu4 bu2 yuan4 cai2 ， da4 zhe2 xiao3 zhi1 xie4 。
- li4 yi1 qu3 yuan2 she4 ， liao2 yong4 shen2 qi2 zhuo1 。
- wu2 jia1 ben3 jiang1 nan2 ， yi4 qiu1 cang2 qu1 zhe2 。
- bin1 xi1 yin1 cang1 lang2 ， xiao1 sa3 ke3 san4 fa4 。
- ji4 wu2 shi3 gui3 qian2 ， you4 wu2 feng1 hou2 gu3 。
- bao2 lu4 bi4 xian2 cao2 ， qie3 mian3 shou4 bi1 zu2 。
- wei2 ci3 lan3 chu1 men2 ， tu2 bi4 huai2 zhong1 ye4 。
- zhi2 zhai1 bin1 ke4 tui4 ， feng1 wu4 gong4 luo4 bi3 。
- shi1 cheng2 zhu4 chuang2 tou2 ， bu4 zhi1 jin1 ji1 shu4 。
- jun1 he2 xiang4 yu3 qin2 ， jian4 shi1 tan4 mai2 mei2 。
- si4 zong1 xu1 jiu3 jiao1 ， wei4 xin4 xiong1 huai2 kuo4 。
- zi4 zhuang4 yi2 pian4 xin1 ， bi4 tan2 jin4 han2 yue4 。
- ling4 de2 gan3 lai2 jiao4 ， wei2 jun1 fu4 ju1 xia2 。
- jun1 si1 yang2 xiong2 zha4 ， he2 si4 zhang1 yi2 she2 。
- ci3 yi4 kong3 tai4 kuang2 ， yuan4 wei2 yin3 sheng2 mo4 。
- zheng4 shi3 ci3 dao4 fei1 ， gai3 guo4 cong2 jin1 ri4 。
- bao4 zhang1 wang4 qiong2 ju1 ， wu4 shi3 yin1 chen2 que4 。

## 注释

## 译文

## 赏析
