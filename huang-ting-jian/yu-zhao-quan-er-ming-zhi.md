---
id: huang-ting-jian-yu-zhao-quan-er-ming-zhi
title: 玉照泉而名之
titlePinyin: yu4 zhao4 quan2 er2 ming2 zhi1
titleSlug: yu-zhao-quan-er-ming-zhi
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 仙人持玉照，留在灊西峰。
- 一往不返顧，塵痕廢磨礱。
- 想當光溢匣，雲山疊萬重。
- 有井洌寒泉，照影互相容。
- 得名未覺晚，學士古人風。
- 持節按九城，樂此水一鐘。
- 稅車束上飯，談笑考百工。
- 金瓶煮山腴，茗椀不暇攻。
- 蘇侯亦靜者，疏鑿濟成功。
- 排遣塵滓行，石奩清如空。
- 能令水源濁，魚蝦來其中。
- 生子歲月多，往往隠蛟龍。
- 玉照不見影，盤桓蝸螺宮。
- 一朝揭源去，枯瀆草蒙茸。

## 拼音

- xian1 ren2 chi2 yu4 zhao4 ， liu2 zai4 qian2 xi1 feng1 。
- yi4 wang3 bu4 fan3 gu4 ， chen2 hen2 fei4 mo2 long2 。
- xiang3 dang1 guang1 yi4 xia2 ， yun2 shan1 die2 wan4 zhong4 。
- you3 jing3 lie4 han2 quan2 ， zhao4 ying3 hu4 xiang1 rong2 。
- de2 ming2 wei4 jue2 wan3 ， xue2 shi4 gu3 ren2 feng1 。
- chi2 jie2 an4 jiu3 cheng2 ， le4 ci3 shui3 yi4 zhong1 。
- shui4 ju1 shu4 shang4 fan4 ， tan2 xiao4 kao3 bai3 gong1 。
- jin1 ping2 zhu3 shan1 yu2 ， ming2 wan3 bu4 xia2 gong1 。
- su1 hou2 yi4 jing4 zhe3 ， shu1 zao2 ji4 cheng2 gong1 。
- pai2 qian3 chen2 zi3 xing2 ， shi2 lian2 qing1 ru2 kong1 。
- neng2 ling4 shui3 yuan2 zhuo2 ， yu2 xia1 lai2 qi2 zhong1 。
- sheng1 zi3 sui4 yue4 duo1 ， wang3 wang3 yin3 jiao1 long2 。
- yu4 zhao4 bu2 jian4 ying3 ， pan2 huan2 wo1 luo2 gong1 。
- yi4 zhao1 jie1 yuan2 qu4 ， ku1 du2 cao3 meng2 rong2 。

## 注释

## 译文

## 赏析
