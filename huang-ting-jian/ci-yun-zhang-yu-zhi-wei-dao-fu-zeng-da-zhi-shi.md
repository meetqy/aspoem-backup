---
id: huang-ting-jian-ci-yun-zhang-yu-zhi-wei-dao-fu-zeng-da-zhi-shi
title: 次韵章禹直魏道輔贈答之詩
titlePinyin: ci4 yun4 zhang1 yu3 zhi2 wei4 dao4 fu3 zeng4 da2 zhi1 shi1
titleSlug: ci-yun-zhang-yu-zhi-wei-dao-fu-zeng-da-zhi-shi
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我老倦多故，心期馬少游。
- 願爲春眠蠶，吐絲自綢繆。
- 翩翩魏公子，閱世無全牛。
- 吹噓鼓萬物，領袖傾九流。
- 昨來懷白璧，往撼西諸侯。
- 中丞文武將，良非衛霍侔。
- 誓開河源地，畫作禹貢州。
- 壯士捐軀死，鯨鯢尚吞舟。
- 客心無一寸，草食隨百憂。
- 故人道舊語，末路非前籌。
- 重來滕王閣，楓葉江上秋。
- 章子飽徑術，賦詩如曹劉。
- 太學得虛名，權勢殊未尤。
- 禍機發無妄，對吏抵搶頭。
- 遇逢椎鼓赦，帝澤萬邦休。
- 章江三年拘，解裝買莫愁。
- 麗姬泣又悔，生故難豫謀。
- 邂逅識面晚，困窮理相收。
- 夜語倒樽酒，參旌偃風旒。
- 兩公但取醉，古今共高丘。

## 拼音

- wo3 lao3 juan4 duo1 gu4 ， xin1 qi1 ma3 shao3 you2 。
- yuan4 wei2 chun1 mian2 can2 ， tu3 si1 zi4 chou2 mou2 。
- pian1 pian1 wei4 gong1 zi3 ， yue4 shi4 wu2 quan2 niu2 。
- chui1 xu1 gu3 wan4 wu4 ， ling3 xiu4 qing1 jiu3 liu2 。
- zuo2 lai2 huai2 bai2 bi4 ， wang3 han4 xi1 zhu1 hou2 。
- zhong1 cheng2 wen2 wu3 jiang1 ， liang2 fei1 wei4 huo4 mou2 。
- shi4 kai1 he2 yuan2 di4 ， hua4 zuo4 yu3 gong4 zhou1 。
- zhuang4 shi4 juan1 qu1 si3 ， jing1 ni2 shang4 tun1 zhou1 。
- ke4 xin1 wu2 yi2 cun4 ， cao3 shi2 sui2 bai3 you1 。
- gu4 ren2 dao4 jiu4 yu3 ， mo4 lu4 fei1 qian2 chou2 。
- zhong4 lai2 teng2 wang2 ge2 ， feng1 ye4 jiang1 shang4 qiu1 。
- zhang1 zi0 bao3 jing4 shu4 ， fu4 shi1 ru2 cao2 liu2 。
- tai4 xue2 de2 xu1 ming2 ， quan2 shi4 shu1 wei4 you2 。
- huo4 ji1 fa1 wu2 wang4 ， dui4 li4 di3 qiang1 tou2 。
- yu4 feng2 chui2 gu3 she4 ， di4 ze2 wan4 bang1 xiu1 。
- zhang1 jiang1 san1 nian2 ju1 ， jie3 zhuang1 mai3 mo4 chou2 。
- li2 ji1 qi4 you4 hui3 ， sheng1 gu4 nan2 yu4 mou2 。
- xie4 hou4 shi2 mian4 wan3 ， kun4 qiong2 li3 xiang1 shou1 。
- ye4 yu3 dao3 zun1 jiu3 ， can1 jing1 yan3 feng1 liu2 。
- liang3 gong1 dan4 qu3 zui4 ， gu3 jin1 gong4 gao1 qiu1 。

## 注释

## 译文

## 赏析
