---
id: huang-ting-jian-xi-zeng-yan-shen
title: 戲贈彥深
titlePinyin: xi4 zeng4 yan4 shen1
titleSlug: xi-zeng-yan-shen
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 李髯家徒立四壁，未嘗一飯能留客。
- 春寒茅屋交相風，倚牆捫虱讀書策。
- 老妻甘貧能養姑，寧剪髻鬟不典書。
- 大兒得餐不索魚，小兒得褌不索襦。
- 庾郎鮭菜二十七，太常齋日三百餘。
- 上丁分膰一飽飯，藏神夢訴羊蹴蔬。
- 世傳寒士有食籍，一生當飯百甕葅。
- 冥冥主張審如此，附郭小圃宜勤鋤。
- 葱秧青青葵甲綠，早韭晚菘羹糝熟。
- 充虛解戰頼湯餠，芼以蓱虀與甘菊。
- 幾日憐槐已著花，一心咒笋莫成竹。
- 羣兒笑髯窮百巧，我謂勝人飯重肉。
- 羣兒笑髯不若人，我獨愛髯無事貧。
- 君不見猛虎即人厭麋鹿，人還寢皮食其肉。
- 濡需終與豕俱焦，飫肥擇甘果非福。
- 蟲蟻無知不足驚，橫目之民萬物靈。
- 請食熊蹯楚千乘，立死山壁漢公卿。
- 李髯作人有佳處，李髯作詩有佳句。
- 雖無厚祿故人書，門外猶多長者車。
- 我讀揚雄逐貧賦，斯人用意未全疏。

## 拼音

- li3 ran2 jia1 tu2 li4 si4 bi4 ， wei4 chang2 yi2 fan4 neng2 liu2 ke4 。
- chun1 han2 mao2 wu1 jiao1 xiang4 feng1 ， yi3 qiang2 men2 shi1 du2 shu1 ce4 。
- lao3 qi1 gan1 pin2 neng2 yang3 gu1 ， ning2 jian3 ji4 huan2 bu4 dian3 shu1 。
- da4 er2 de2 can1 bu4 suo3 yu2 ， xiao3 er2 de2 kun1 bu4 suo3 ru2 。
- yu3 lang2 gui1 cai4 er4 shi2 qi1 ， tai4 chang2 zhai1 ri4 san1 bai3 yu2 。
- shang4 ding1 fen1 fan2 yi4 bao3 fan4 ， cang2 shen2 meng4 su4 yang2 cu4 shu1 。
- shi4 chuan2 han2 shi4 you3 shi2 ji2 ， yi4 sheng1 dang1 fan4 bai3 weng4 zu1 。
- ming2 ming2 zhu3 zhang1 shen3 ru2 ci3 ， fu4 guo1 xiao3 pu3 yi2 qin2 chu2 。
- cong1 yang1 qing1 qing1 kui2 jia3 lü4 ， zao3 jiu3 wan3 song1 geng1 san3 shu2 。
- chong1 xu1 jie3 zhan4 lai4 tang1 bing3 ， mao4 yi3 ping2 ji1 yu3 gan1 ju2 。
- ji1 ri4 lian2 huai2 yi3 zhu4 hua1 ， yi4 xin1 zhou4 sun3 mo4 cheng2 zhu2 。
- qun2 er2 xiao4 ran2 qiong2 bai3 qiao3 ， wo3 wei4 sheng4 ren2 fan4 zhong4 rou4 。
- qun2 er2 xiao4 ran2 bu2 ruo4 ren2 ， wo3 du2 ai4 ran2 wu2 shi4 pin2 。
- jun1 bu2 jian4 meng3 hu3 ji2 ren2 yan4 mi2 lu4 ， ren2 huan2 qin3 pi2 shi2 qi2 rou4 。
- ru2 xu1 zhong1 yu3 shi3 ju4 jiao1 ， yu4 fei2 ze2 gan1 guo3 fei1 fu2 。
- chong2 yi3 wu2 zhi1 bu4 zu2 jing1 ， heng2 mu4 zhi1 min2 wan4 wu4 ling2 。
- qing3 shi2 xiong2 fan2 chu3 qian1 cheng2 ， li4 si3 shan1 bi4 han4 gong1 qing1 。
- li3 ran2 zuo4 ren2 you3 jia1 chu3 ， li3 ran2 zuo4 shi1 you3 jia1 ju4 。
- sui1 wu2 hou4 lu4 gu4 ren2 shu1 ， men2 wai4 you2 duo1 chang2 zhe3 ju1 。
- wo3 du2 yang2 xiong2 zhu2 pin2 fu4 ， si1 ren2 yong4 yi4 wei4 quan2 shu1 。

## 注释

## 译文

## 赏析
