---
id: huang-ting-jian-tong-yao-min-you-ling-yuan-miao-liao-xian-chen-zhi-jiu-yong-ma-ling-er-zi-fu-shi-er-shou-qi-er
title: 同堯民游靈源廟廖獻臣置酒用馬陵二字賦詩二首  其二
titlePinyin: tong2 yao2 min2 you2 ling2 yuan2 miao4 liao4 xian4 chen2 zhi4 jiu3 yong4 ma3 ling2 er4 zi4 fu4 shi1 er4 shou3     qi2 er4
titleSlug: tong-yao-min-you-ling-yuan-miao-liao-xian-chen-zhi-jiu-yong-ma-ling-er-zi-fu-shi-er-shou-qi-er
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 洪河壯觀遊，太府佳友朋。
- 春色挽我出，東風如引繩。
- 昏昏版築氣，王事始繁興。
- 大堤如連山，小堤如岡陵。
- 增卑更培薄，萬杵何登登。
- 憶昨河失道，平原魚可罾。
- 田萊人未復，瘡大國方懲。
- 忽念耒耜閒，爲民保丘塍。
- 百縣伐鼛出，夜半廢曲肱。
- 吾儕愧祿廩，游衍事鞍乘。
- 晁子漢公孫，新去司馬丞。
- 出幹大農部，才術見嗟稱。
- 我坐廣文舍，七年讀書燈。
- 結髮入場屋，肯謂河難憑。
- 爾來觸事短，癡甚霜前蠅。
- 世味極淡薄，不了人愛憎。
- 惟得一巵酒，尚能別淄澠。
- 所以對樽俎，未曾聞斗升。
- 酌我良已多，狂言恐侵陵。
- 暮雲吞落日，歸鳥求其朋。
- 冷官僕馬瘦，及門鼓騰騰。

## 拼音

- hong2 he2 zhuang4 guan1 you2 ， tai4 fu3 jia1 you3 peng2 。
- chun1 se4 wan3 wo3 chu1 ， dong1 feng1 ru2 yin3 sheng2 。
- hun1 hun1 ban3 zhu4 qi4 ， wang2 shi4 shi3 fan2 xing1 。
- da4 di1 ru2 lian2 shan1 ， xiao3 di1 ru2 gang1 ling2 。
- zeng1 bei1 geng4 pei2 bao2 ， wan4 chu3 he2 deng1 deng1 。
- yi4 zuo2 he2 shi1 dao4 ， ping2 yuan2 yu2 ke3 zeng1 。
- tian2 lai2 ren2 wei4 fu4 ， chuang1 da4 guo2 fang1 cheng2 。
- hu1 nian4 lei3 si4 xian2 ， wei2 min2 bao3 qiu1 cheng2 。
- bai3 xian4 fa2 gao1 chu1 ， ye4 ban4 fei4 qu1 gong1 。
- wu2 chai2 kui4 lu4 lin3 ， you2 yan3 shi4 an1 cheng2 。
- chao2 zi3 han4 gong1 sun1 ， xin1 qu4 si1 ma3 cheng2 。
- chu1 gan4 da4 nong2 bu4 ， cai2 shu4 jian4 jie1 cheng1 。
- wo3 zuo4 guang3 wen2 she4 ， qi1 nian2 du2 shu1 deng1 。
- jie2 fa4 ru4 chang3 wu1 ， ken3 wei4 he2 nan2 ping2 。
- er3 lai2 chu4 shi4 duan3 ， chi1 shen4 shuang1 qian2 ying2 。
- shi4 wei4 ji2 dan4 bo2 ， bu4 liao3 ren2 ai4 zeng1 。
- wei2 de2 yi4 zhi1 jiu3 ， shang4 neng2 bie2 zi1 mian3 。
- suo3 yi3 dui4 zun1 zu3 ， wei4 ceng2 wen2 dou3 sheng1 。
- zhuo2 wo3 liang2 yi3 duo1 ， kuang2 yan2 kong3 qin1 ling2 。
- mu4 yun2 tun1 luo4 ri4 ， gui1 niao3 qiu2 qi2 peng2 。
- leng3 guan1 pu2 ma3 shou4 ， ji2 men2 gu3 teng2 teng2 。

## 注释

## 译文

## 赏析
