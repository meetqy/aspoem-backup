---
id: huang-ting-jian-ci-yun-guo-ming-shu-chang-ge
title: 次韵郭明叔長歌
titlePinyin: ci4 yun4 guo1 ming2 shu1 chang2 ge1
titleSlug: ci-yun-guo-ming-shu-chang-ge
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 君不見懸車劉屯田，騎牛澗壑弄潺湲。
- 八十唇紅眼點漆，金鍾舉酒不留殘。
- 君不見征西徐尚書，爲國捐軀矢石間。
- 龍章鳳姿委秋草，天馬長辭十二閑。
- 何如高陽酈生醉落魄，長揖輟洗驚龍顔。
- 丈夫當年傾意氣，安用蚓食而蝎跧。
- 古人已作泉下土，風義可想猶班班。
- 郭侯忠信如古人，薦書飛名上九關。
- 詩書自可老斲輪，智略足以解連環。
- 銅章屈宰山水縣，友聲相求不我頑。
- 鵬翼垂天公直起，燕巢見社身思還。
- 文思舜禹開言路，即看承詔著豸冠。
- 尚趨手板事直指，少忍吏道之多艱。
- 黄花零落一尊酒，別有天地非人寰。

## 拼音

- jun1 bu2 jian4 xuan2 ju1 liu2 tun2 tian2 ， qi2 niu2 jian4 he4 nong4 chan2 yuan2 。
- ba1 shi2 chun2 hong2 yan3 dian3 qi1 ， jin1 zhong1 ju3 jiu3 bu4 liu2 can2 。
- jun1 bu2 jian4 zheng1 xi1 xu2 shang4 shu1 ， wei2 guo2 juan1 qu1 shi3 shi2 jian4 。
- long2 zhang1 feng4 zi1 wei3 qiu1 cao3 ， tian1 ma3 chang2 ci2 shi2 er4 xian2 。
- he2 ru2 gao1 yang2 li4 sheng1 zui4 luo4 po4 ， chang2 yi1 chuo4 xi3 jing1 long2 yan2 。
- zhang4 fu0 dang1 nian2 qing1 yi4 qi4 ， an1 yong4 yin3 shi2 er2 xie1 quan2 。
- gu3 ren2 yi3 zuo4 quan2 xia4 tu3 ， feng1 yi4 ke3 xiang3 you2 ban1 ban1 。
- guo1 hou2 zhong1 xin4 ru2 gu3 ren2 ， jian4 shu1 fei1 ming2 shang4 jiu3 guan1 。
- shi1 shu1 zi4 ke3 lao3 zhuo2 lun2 ， zhi4 lüe4 zu2 yi3 jie3 lian2 huan2 。
- tong2 zhang1 qu1 zai3 shan1 shui3 xian4 ， you3 sheng1 xiang1 qiu2 bu4 wo3 wan2 。
- peng2 yi4 chui2 tian1 gong1 zhi2 qi3 ， yan4 chao2 jian4 she4 shen1 si1 huan2 。
- wen2 si1 shun4 yu3 kai1 yan2 lu4 ， ji2 kan4 cheng2 zhao4 zhu4 zhi4 guan1 。
- shang4 qu1 shou3 ban3 shi4 zhi2 zhi3 ， shao3 ren3 li4 dao4 zhi1 duo1 jian1 。
- huang2 hua1 ling2 luo4 yi4 zun1 jiu3 ， bie2 you3 tian1 di4 fei1 ren2 huan2 。

## 注释

## 译文

## 赏析
