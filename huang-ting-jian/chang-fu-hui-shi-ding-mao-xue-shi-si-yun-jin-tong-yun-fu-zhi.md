---
id: huang-ting-jian-chang-fu-hui-shi-ding-mao-xue-shi-si-yun-jin-tong-yun-fu-zhi
title: 常父惠示丁卯雪十四韵謹同韵賦之
titlePinyin: chang2 fu4 hui4 shi4 ding1 mao3 xue3 shi2 si4 yun4 jin3 tong2 yun4 fu4 zhi1
titleSlug: chang-fu-hui-shi-ding-mao-xue-shi-si-yun-jin-tong-yun-fu-zhi
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 春皇賦上瑞，來寧黄屋憂。
- 下令走百神，大雲庇九丘。
- 風聲將仁氣，艷艷生瓦溝。
- 寒花舞零亂，表裏照皇州。
- 千門委圭璧，曉日不肯收。
- 元年冬無澤，穴處長螟蟊。
- 兩宮初旰食，補衮獻良籌。
- 有道四夷守，無征萬邦休。
- 耆年秉國論，涇渭極分流。
- 輟耒入班品，逸民盡歸周。
- 股肱共一體，間不容戈矛。
- 人材如金玉，同美異剛柔。
- 正須衆賢和，乃可疏共吺。
- 改絃張敝法，病十九已瘳。
- 王指要不匿，蝕非日月羞。
- 桑林請六事，河水問九疇。
- 天意果然得，玄功與吾謀。
- 此物有嘉德，占年在麥秋。
- 近臣知天喜，玉色動冕旒。
- 儒館無他事，作詩配崇丘。

## 拼音

- chun1 huang2 fu4 shang4 rui4 ， lai2 ning2 huang2 wu1 you1 。
- xia4 ling4 zou3 bai3 shen2 ， da4 yun2 bi4 jiu3 qiu1 。
- feng1 sheng1 jiang1 ren2 qi4 ， yan4 yan4 sheng1 wa3 gou1 。
- han2 hua1 wu3 ling2 luan4 ， biao3 li3 zhao4 huang2 zhou1 。
- qian1 men2 wei3 gui1 bi4 ， xiao3 ri4 bu4 ken3 shou1 。
- yuan2 nian2 dong1 wu2 ze2 ， xue2 chu3 chang2 ming2 mao2 。
- liang3 gong1 chu1 gan4 shi2 ， bu3 gun3 xian4 liang2 chou2 。
- you3 dao4 si4 yi2 shou3 ， wu2 zheng1 wan4 bang1 xiu1 。
- qi2 nian2 bing3 guo2 lun4 ， jing1 wei4 ji2 fen1 liu2 。
- chuo4 lei3 ru4 ban1 pin3 ， yi4 min2 jin4 gui1 zhou1 。
- gu3 gong1 gong4 yi4 ti3 ， jian4 bu4 rong2 ge1 mao2 。
- ren2 cai2 ru2 jin1 yu4 ， tong2 mei3 yi4 gang1 rou2 。
- zheng4 xu1 zhong4 xian2 he2 ， nai3 ke3 shu1 gong4 dou1 。
- gai3 xian2 zhang1 bi4 fa3 ， bing4 shi2 jiu3 yi3 chou1 。
- wang2 zhi3 yao4 bu2 ni4 ， shi2 fei1 ri4 yue4 xiu1 。
- sang1 lin2 qing3 liu4 shi4 ， he2 shui3 wen4 jiu3 chou2 。
- tian1 yi4 guo3 ran2 de2 ， xuan2 gong1 yu3 wu2 mou2 。
- ci3 wu4 you3 jia1 de2 ， zhan4 nian2 zai4 mai4 qiu1 。
- jin4 chen2 zhi1 tian1 xi3 ， yu4 se4 dong4 mian3 liu2 。
- ru2 guan3 wu2 ta1 shi4 ， zuo4 shi1 pei4 chong2 qiu1 。

## 注释

## 译文

## 赏析
