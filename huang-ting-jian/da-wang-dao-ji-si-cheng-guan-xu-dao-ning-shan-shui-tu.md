---
id: huang-ting-jian-da-wang-dao-ji-si-cheng-guan-xu-dao-ning-shan-shui-tu
title: 答王道濟寺丞觀許道寧山水圖
titlePinyin: da2 wang2 dao4 ji4 si4 cheng2 guan1 xu1 dao4 ning2 shan1 shui3 tu2
titleSlug: da-wang-dao-ji-si-cheng-guan-xu-dao-ning-shan-shui-tu
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 往逢醉許在長安，蠻溪大硯磨松煙。
- 忽呼絹素翻硯水，久不下筆或經年。
- 異時踏門闖白首，巾冠敧斜更索酒。
- 舉杯意氣欲翻盆，倒卧虛樽將八九。
- 醉拈枯筆墨淋浪，勢若山崩不停手。
- 數尺江山萬里遙，滿堂風物冷蕭蕭。
- 山僧歸寺童子後，漁伯欲渡行人招。
- 先君笑指溪上宅，鸕鷀白鷺如相識。
- 許生再拜謝不能，原是天機非筆力。
- 自言年少眼明時，手揮八幅錦江絲。
- 贈行卷送張京兆，心知李成是我師。
- 張公身逐銘旌去，流落不知今主誰。
- 大梁畫肆閱水墨，我君槃礴忘揖客。
- 蛛絲煤尾意昏昏，幾年風動人家壁。
- 雨雪涔涔滿寺庭，四圖冷落讓丹青。
- 笑酬肆翁十萬錢，卷付騎奴市盡傾。
- 王丞來觀皆失席，指點如見初畫日。
- 四時風物入句圖，信知君家有摩詰。
- 我持此圖二十年，眼前綠髮皆華顛。
- 許生縮手入黄泉，衆史弄筆摩青天。
- 君家枯松出老翟，風煙枯枝倚崩石。
- 蠹穿風物皆愛惜，不誣方將有人識。

## 拼音

- wang3 feng2 zui4 xu1 zai4 chang2 an1 ， man2 xi1 da4 yan4 mo2 song1 yan1 。
- hu1 hu1 juan4 su4 fan1 yan4 shui3 ， jiu3 bu2 xia4 bi3 huo4 jing1 nian2 。
- yi4 shi2 ta4 men2 chuang3 bai2 shou3 ， jin1 guan1 qi1 xie2 geng4 suo3 jiu3 。
- ju3 bei1 yi4 qi4 yu4 fan1 pen2 ， dao3 wo4 xu1 zun1 jiang1 ba1 jiu3 。
- zui4 nian1 ku1 bi3 mo4 lin2 lang4 ， shi4 ruo4 shan1 beng1 bu4 ting2 shou3 。
- shu4 chi3 jiang1 shan1 wan4 li3 yao2 ， man3 tang2 feng1 wu4 leng3 xiao1 xiao1 。
- shan1 seng1 gui1 si4 tong2 zi3 hou4 ， yu2 bo2 yu4 du4 xing2 ren2 zhao1 。
- xian1 jun1 xiao4 zhi3 xi1 shang4 zhai2 ， lu2 ci2 bai2 lu4 ru2 xiang1 shi2 。
- xu1 sheng1 zai4 bai4 xie4 bu4 neng2 ， yuan2 shi4 tian1 ji1 fei1 bi3 li4 。
- zi4 yan2 nian2 shao4 yan3 ming2 shi2 ， shou3 hui1 ba1 fu2 jin3 jiang1 si1 。
- zeng4 xing2 juan4 song4 zhang1 jing1 zhao4 ， xin1 zhi1 li3 cheng2 shi4 wo3 shi1 。
- zhang1 gong1 shen1 zhu2 ming2 jing1 qu4 ， liu2 luo4 bu4 zhi1 jin1 zhu3 shui2 。
- da4 liang2 hua4 si4 yue4 shui3 mo4 ， wo3 jun1 pan2 bo2 wang4 yi1 ke4 。
- zhu1 si1 mei2 wei3 yi4 hun1 hun1 ， ji1 nian2 feng1 dong4 ren2 jia1 bi4 。
- yu3 xue3 cen2 cen2 man3 si4 ting2 ， si4 tu2 leng3 luo4 rang4 dan1 qing1 。
- xiao4 chou2 si4 weng1 shi2 wan4 qian2 ， juan4 fu4 qi2 nu2 shi4 jin4 qing1 。
- wang2 cheng2 lai2 guan1 jie1 shi1 xi2 ， zhi3 dian3 ru2 jian4 chu1 hua4 ri4 。
- si4 shi2 feng1 wu4 ru4 ju4 tu2 ， xin4 zhi1 jun1 jia1 you3 mo2 jie2 。
- wo3 chi2 ci3 tu2 er4 shi2 nian2 ， yan3 qian2 lü4 fa4 jie1 hua2 dian1 。
- xu1 sheng1 suo1 shou3 ru4 huang2 quan2 ， zhong4 shi3 nong4 bi3 mo2 qing1 tian1 。
- jun1 jia1 ku1 song1 chu1 lao3 zhai2 ， feng1 yan1 ku1 zhi1 yi3 beng1 shi2 。
- du4 chuan1 feng1 wu4 jie1 ai4 xi1 ， bu4 wu1 fang1 jiang1 you3 ren2 shi2 。

## 注释

## 译文

## 赏析
