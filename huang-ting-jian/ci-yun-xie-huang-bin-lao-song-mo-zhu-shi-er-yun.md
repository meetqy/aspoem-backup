---
id: huang-ting-jian-ci-yun-xie-huang-bin-lao-song-mo-zhu-shi-er-yun
title: 次韵謝黄斌老送墨竹十二韵
titlePinyin: ci4 yun4 xie4 huang2 bin1 lao3 song4 mo4 zhu2 shi2 er4 yun4
titleSlug: ci-yun-xie-huang-bin-lao-song-mo-zhu-shi-er-yun
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 古今作生竹，能者未十輩。
- 吳生勒枝葉，筌寀遠不逮。
- 江南鐵鉤鎖，最許誠懸會。
- 燕公灑墨成，落落與時背。
- 譬如刳心松，中有歲寒在。
- 湖州三百年，筆與前哲配。
- 規模轉銀鉤，幽賞非俗愛。
- 披圖風雨入，咫尺莽蒼外。
- 吾宗學湖州，師逸功已倍。
- 有來竹四幅，冬夏生變態。
- 預知更入神，後出遂無對。
- 吾詩被壓倒，物固不兩大。

## 拼音

- gu3 jin1 zuo4 sheng1 zhu2 ， neng2 zhe3 wei4 shi2 bei4 。
- wu2 sheng1 le4 zhi1 ye4 ， quan2 cai3 yuan3 bu4 dai3 。
- jiang1 nan2 tie3 gou1 suo3 ， zui4 xu1 cheng2 xuan2 hui4 。
- yan4 gong1 sa3 mo4 cheng2 ， luo4 luo4 yu3 shi2 bei4 。
- pi4 ru2 ku1 xin1 song1 ， zhong1 you3 sui4 han2 zai4 。
- hu2 zhou1 san1 bai3 nian2 ， bi3 yu3 qian2 zhe2 pei4 。
- gui1 mo2 zhuan3 yin2 gou1 ， you1 shang3 fei1 su2 ai4 。
- pi1 tu2 feng1 yu3 ru4 ， zhi3 chi3 mang3 cang1 wai4 。
- wu2 zong1 xue2 hu2 zhou1 ， shi1 yi4 gong1 yi3 bei4 。
- you3 lai2 zhu2 si4 fu2 ， dong1 xia4 sheng1 bian4 tai4 。
- yu4 zhi1 geng4 ru4 shen2 ， hou4 chu1 sui4 wu2 dui4 。
- wu2 shi1 bei4 ya1 dao3 ， wu4 gu4 bu4 liang3 da4 。

## 注释

## 译文

## 赏析
