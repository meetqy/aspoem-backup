---
id: huang-ting-jian-yao-ming-shi-feng-song-yang-shi-san-zi-wen-sheng-qin-qing-jiang
title: 藥名詩奉送楊十三子問省親清江
titlePinyin: yao4 ming2 shi1 feng4 song4 yang2 shi2 san1 zi3 wen4 sheng3 qin1 qing1 jiang1
titleSlug: yao-ming-shi-feng-song-yang-shi-san-zi-wen-sheng-qin-qing-jiang
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 楊侯濟北使君子，幕府從容理文史。
- 府中無事吏早休，陟釐秋兔寫銀鈎。
- 駝峰桂蠹樽酒綠，樗蒲黄昏喚燒燭。
- 天南星移醉不歸，愛君清如寒水玉。
- 葳蕤韭薺煮餠香，別筵君當歸故鄉。
- 諸公爲子空青眼，天門東邊虛薦章。
- 爲言同列當推轂，豈有妬婦反專房。
- 射工含沙幸人過，水章獨摇能腐腸。
- 山風轟轟虎須怒，千金之子戒垂堂。
- 壽親頰如木丹色，胡麻炊飯玉爲漿。
- 婆娑石上舞林影，付與一世專雌黄。
- 寂寥吾意立奴會，可忍冬花不盡觴。
- 春陰滿地膚生粟，琵琶催醉喧啄木。
- 艷歌驚落梁上塵，桃葉桃根斷腸曲。
- 高帆駕天衝水花，灣頭東風轉柁牙。
- 飛廉吹盡別時雨，江愁新月夜明沙。

## 拼音

- yang2 hou2 ji4 bei3 shi3 jun1 zi3 ， mu4 fu3 cong2 rong2 li3 wen2 shi3 。
- fu3 zhong1 wu2 shi4 li4 zao3 xiu1 ， zhi4 li2 qiu1 tu4 xie3 yin2 gou1 。
- tuo2 feng1 gui4 du4 zun1 jiu3 lü4 ， chu1 pu2 huang2 hun1 huan4 shao1 zhu2 。
- tian1 nan2 xing1 yi2 zui4 bu4 gui1 ， ai4 jun1 qing1 ru2 han2 shui3 yu4 。
- wei1 rui2 jiu3 ji4 zhu3 bing3 xiang1 ， bie2 yan2 jun1 dang1 gui1 gu4 xiang1 。
- zhu1 gong1 wei2 zi3 kong1 qing1 yan3 ， tian1 men2 dong1 bian1 xu1 jian4 zhang1 。
- wei2 yan2 tong2 lie4 dang1 tui1 gu3 ， qi3 you3 du4 fu4 fan3 zhuan1 fang2 。
- she4 gong1 han2 sha1 xing4 ren2 guo4 ， shui3 zhang1 du2 yao2 neng2 fu3 chang2 。
- shan1 feng1 hong1 hong1 hu3 xu1 nu4 ， qian1 jin1 zhi1 zi3 jie4 chui2 tang2 。
- shou4 qin1 jia2 ru2 mu4 dan1 se4 ， hu2 ma2 chui1 fan4 yu4 wei2 jiang1 。
- po2 suo1 shi2 shang4 wu3 lin2 ying3 ， fu4 yu3 yi2 shi4 zhuan1 ci2 huang2 。
- ji4 liao2 wu2 yi4 li4 nu2 hui4 ， ke3 ren3 dong1 hua1 bu2 jin4 shang1 。
- chun1 yin1 man3 di4 fu1 sheng1 su4 ， pi2 pa0 cui1 zui4 xuan1 zhuo2 mu4 。
- yan4 ge1 jing1 luo4 liang2 shang4 chen2 ， tao2 ye4 tao2 gen1 duan4 chang2 qu3 。
- gao1 fan1 jia4 tian1 chong1 shui3 hua1 ， wan1 tou2 dong1 feng1 zhuan3 tuo2 ya2 。
- fei1 lian2 chui1 jin4 bie2 shi2 yu3 ， jiang1 chou2 xin1 yue4 ye4 ming2 sha1 。

## 注释

## 译文

## 赏析
