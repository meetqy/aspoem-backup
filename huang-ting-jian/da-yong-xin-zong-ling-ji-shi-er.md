---
id: huang-ting-jian-da-yong-xin-zong-ling-ji-shi-er
title: 答永新宗令寄石耳
titlePinyin: da2 yong3 xin1 zong1 ling4 ji4 shi2 er3
titleSlug: da-yong-xin-zong-ling-ji-shi-er
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 饑欲食首山薇，渴欲飲潁川水。
- 嘉禾令尹清如冰，寄我南山石上耳。
- 筠籠動浮煙雨姿，瀹湯磨沙光陸離。
- 竹萌粉餌相發揮，芥薑作辛和味宜。
- 公庭退食飽下筯，杞菊避席遺萍虀。
- 雁門天花不復憶，況乃桑鵝與楮雞。
- 小人藜羹亦易足，嘉蔬遣餉荷眷私。
- 吾聞石耳之生常在蒼崖之絕壁，苔衣石腴風日炙。
- 捫蘿挽葛采萬仞，仄足委骨豺虎宅。
- 佩刀買犢劍買牛，作民父母今得職。
- 閔仲叔不以口腹累安邑，我其敢用鮭菜煩嘉禾。
- 願公不復甘此鼎，免使射利登嵯峨。

## 拼音

- ji1 yu4 shi2 shou3 shan1 wei1 ， ke3 yu4 yin3 ying3 chuan1 shui3 。
- jia1 he2 ling4 yin3 qing1 ru2 bing1 ， ji4 wo3 nan2 shan1 shi2 shang4 er3 。
- yun2 long2 dong4 fu2 yan1 yu3 zi1 ， yue4 tang1 mo2 sha1 guang1 lu4 li2 。
- zhu2 meng2 fen3 er3 xiang1 fa1 hui1 ， jie4 jiang1 zuo4 xin1 he2 wei4 yi2 。
- gong1 ting2 tui4 shi2 bao3 xia4 zhu4 ， qi3 ju2 bi4 xi2 yi2 ping2 ji1 。
- yan4 men2 tian1 hua1 bu2 fu4 yi4 ， kuang4 nai3 sang1 e2 yu3 chu3 ji1 。
- xiao3 ren2 li2 geng1 yi4 yi4 zu2 ， jia1 shu1 qian3 xiang3 he2 juan4 si1 。
- wu2 wen2 shi2 er3 zhi1 sheng1 chang2 zai4 cang1 ya2 zhi1 jue2 bi4 ， tai2 yi1 shi2 yu2 feng1 ri4 zhi4 。
- men2 luo2 wan3 ge3 cai3 wan4 ren4 ， ze4 zu2 wei3 gu3 chai2 hu3 zhai2 。
- pei4 dao1 mai3 du2 jian4 mai3 niu2 ， zuo4 min2 fu4 mu3 jin1 de2 zhi2 。
- min3 zhong4 shu1 bu4 yi3 kou3 fu4 lei4 an1 yi4 ， wo3 qi2 gan3 yong4 gui1 cai4 fan2 jia1 he2 。
- yuan4 gong1 bu2 fu4 gan1 ci3 ding3 ， mian3 shi3 she4 li4 deng1 cuo2 e2 。

## 注释

## 译文

## 赏析
