---
id: huang-ting-jian-chun-si
title: 春思
titlePinyin: chun1 si1
titleSlug: chun-si
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 花柳事權輿，東風剛作惡。
- 啟明動鐘鼓，睡著初不覺。
- 簡書催秣馬，行路如徇鐸。
- 看雲野思亂，遇雨春衫薄。
- 今日非昨日，過眼若飛雹。
- 光陰行晼晚，吾事益落莫。
- 閑尋西城道，倚杖俯墟落。
- 村翁逢寒食，士女飛綵索。
- 平生感節物，始悟身是客。
- 搔首念江南，拏船趁鸂鶒。
- 夷猶揮釣車，清波舉霜鯽。
- 黄塵化人衣，此計誠已錯。
- 百年政如此，豈更待經歷。

## 拼音

- hua1 liu3 shi4 quan2 yu2 ， dong1 feng1 gang1 zuo4 e4 。
- qi3 ming2 dong4 zhong1 gu3 ， shui4 zhu4 chu1 bu4 jue2 。
- jian3 shu1 cui1 mo4 ma3 ， xing2 lu4 ru2 xun4 duo2 。
- kan4 yun2 ye3 si1 luan4 ， yu4 yu3 chun1 shan1 bao2 。
- jin1 ri4 fei1 zuo2 ri4 ， guo4 yan3 ruo4 fei1 bao2 。
- guang1 yin1 xing2 wan3 wan3 ， wu2 shi4 yi4 luo4 mo4 。
- xian2 xun2 xi1 cheng2 dao4 ， yi3 zhang4 fu3 xu1 luo4 。
- cun1 weng1 feng2 han2 shi2 ， shi4 nü3 fei1 cai3 suo3 。
- ping2 sheng1 gan3 jie2 wu4 ， shi3 wu4 shen1 shi4 ke4 。
- sao1 shou3 nian4 jiang1 nan2 ， na2 chuan2 chen4 xi1 chi4 。
- yi2 you2 hui1 diao4 ju1 ， qing1 bo1 ju3 shuang1 ji4 。
- huang2 chen2 hua4 ren2 yi1 ， ci3 ji4 cheng2 yi3 cuo4 。
- bai3 nian2 zheng4 ru2 ci3 ， qi3 geng4 dai4 jing1 li4 。

## 注释

## 译文

## 赏析
