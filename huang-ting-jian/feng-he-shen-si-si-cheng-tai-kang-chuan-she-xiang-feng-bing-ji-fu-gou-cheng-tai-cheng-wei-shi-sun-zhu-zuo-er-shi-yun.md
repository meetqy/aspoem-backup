---
id: huang-ting-jian-feng-he-shen-si-si-cheng-tai-kang-chuan-she-xiang-feng-bing-ji-fu-gou-cheng-tai-cheng-wei-shi-sun-zhu-zuo-er-shi-yun
title: 奉和慎思寺丞太康傳舍相逢并寄扶溝程太丞尉氏孫著作二十韵
titlePinyin: feng4 he2 shen4 si1 si4 cheng2 tai4 kang1 chuan2 she4 xiang1 feng2 bing4 ji4 fu2 gou1 cheng2 tai4 cheng2 wei4 shi4 sun1 zhu4 zuo4 er4 shi2 yun4
titleSlug: feng-he-shen-si-si-cheng-tai-kang-chuan-she-xiang-feng-bing-ji-fu-gou-cheng-tai-cheng-wei-shi-sun-zhu-zuo-er-shi-yun
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 扶亭大夫伯淳父，平生執鞭所欣慕。
- 蚤年學問多東南，形阻江山想神遇。
- 阮籍臺邊有一人，愛歎非爲婚姻故。
- 民言令君明且清，玉壺寒冰不受污。
- 我從王事驅傳馬，落日東走駭麏兔。
- 問知鄰境欲過之，簡書有程嚴寸步。
- 胸懷作惡無處說，天氣昏昏月含霧。
- 故人如從空中落，逼耳好鳥鳴韶濩。
- 野桃窈窕風剪拂，官柳低昂春燠昫。
- 政由人好景亦好，燒燭續書笑言聚。
- 同懷兩賢孤此樂，無物可寫心傾傃。
- 鄧侯詩成錦繡段，浣花屑玉邀我賦。
- 今年病起疏酒盃，醉鄉荆棘歸無路。
- 詩窮浄欲四壁立，奈何可當杜武庫。
- 不似灞橋風雪中，半臂騎馿得佳句。
- 濟時之才吾豈敢，樗櫟初無廊廟具。
- 上車不落强顔耳，伏食官倉等雞鶩。
- 只欲苦留公把酒，都畿千里勤督護。
- 及得歸時穀雨餘，已剪輕衣換袍袴。
- 春色衰從一片飛，况迺紛紛不知數。

## 拼音

- fu2 ting2 dai4 fu0 bo2 chun2 fu4 ， ping2 sheng1 zhi2 bian1 suo3 xin1 mu4 。
- zao3 nian2 xue2 wen4 duo1 dong1 nan2 ， xing2 zu3 jiang1 shan1 xiang3 shen2 yu4 。
- ruan3 ji2 tai2 bian1 you3 yi4 ren2 ， ai4 tan4 fei1 wei2 hun1 yin1 gu4 。
- min2 yan2 ling4 jun1 ming2 qie3 qing1 ， yu4 hu2 han2 bing1 bu2 shou4 wu1 。
- wo3 cong2 wang2 shi4 qu1 chuan2 ma3 ， luo4 ri4 dong1 zou3 hai4 jun1 tu4 。
- wen4 zhi1 lin2 jing4 yu4 guo4 zhi1 ， jian3 shu1 you3 cheng2 yan2 cun4 bu4 。
- xiong1 huai2 zuo4 e4 wu2 chu3 shuo1 ， tian1 qi4 hun1 hun1 yue4 han2 wu4 。
- gu4 ren2 ru2 cong2 kong1 zhong1 luo4 ， bi1 er3 hao3 niao3 ming2 shao2 hu4 。
- ye3 tao2 yao3 tiao3 feng1 jian3 fu2 ， guan1 liu3 di1 ang2 chun1 yu4 xu4 。
- zheng4 you2 ren2 hao3 jing3 yi4 hao3 ， shao1 zhu2 xu4 shu1 xiao4 yan2 ju4 。
- tong2 huai2 liang3 xian2 gu1 ci3 le4 ， wu2 wu4 ke3 xie3 xin1 qing1 su4 。
- deng4 hou2 shi1 cheng2 jin3 xiu4 duan4 ， huan4 hua1 xie4 yu4 yao1 wo3 fu4 。
- jin1 nian2 bing4 qi3 shu1 jiu3 bei1 ， zui4 xiang1 jing1 ji2 gui1 wu2 lu4 。
- shi1 qiong2 jing4 yu4 si4 bi4 li4 ， nai4 he2 ke3 dang1 du4 wu3 ku4 。
- bu2 si4 ba4 qiao2 feng1 xue3 zhong1 ， ban4 bi4 qi2 lu2 de2 jia1 ju4 。
- ji4 shi2 zhi1 cai2 wu2 qi3 gan3 ， chu1 li4 chu1 wu2 lang2 miao4 ju4 。
- shang4 ju1 bu2 luo4 qiang2 yan2 er3 ， fu2 shi2 guan1 cang1 deng3 ji1 wu4 。
- zhi1 yu4 ku3 liu2 gong1 ba3 jiu3 ， dou1 ji1 qian1 li3 qin2 du1 hu4 。
- ji2 de2 gui1 shi2 gu3 yu3 yu2 ， yi3 jian3 qing1 yi1 huan4 pao2 ku4 。
- chun1 se4 shuai1 cong2 yi2 pian4 fei1 ， kuang4 nai3 fen1 fen1 bu4 zhi1 shu4 。

## 注释

## 译文

## 赏析
