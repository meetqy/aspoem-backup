---
id: huang-ting-jian-wang-sheng-tu-er-ting-ge
title: 王聖涂二亭歌
titlePinyin: wang2 sheng4 tu2 er4 ting2 ge1
titleSlug: wang-sheng-tu-er-ting-ge
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 營丘之下，有宅有田。
- 梨棗兮觴豆，耘耔兮爲年。
- 鷄栖塒兮羊豕在牧，課兒子兮蓺松菊。
- 炙背兮牆東，夢覆舟兮濤且風。
- 洋之回兮可以駕，孫甥扶輿兮父老同社。
- 洋之水兮可以舟入，鷗鳥兮與之游。
- 一世兮蜉蟻，桑榆兮憖可收。
- 從此休兮，公誰黄髮之休。
- 偉長松兮卧龍蛇，閱千歲兮不改其柯。
- 震雷不驚兮，誰欲休之以蜩蛭。
- 下有錦石兮可用杯勺，雲月供帳兮萬籟奏樂。
- 石子磊磊兮澗谷縱橫，春月桃李兮士女傾城。
- 時雨霖兮忽若海潦收，無事兮我以觀萬物之情。
- 兒時所蓺兮桃李纖纖，隨世風波兮吹而北南。
- 昔去兮拱把，今歸兮與天參。
- 與古人兮合契，樹如此兮我何以堪。
- 鴻雁嗸兮或在洲渚，有心於粒兮弋者所取。
- 飛冥冥兮渺萬里而絕，去藪澤之羅者兮官予落羽。

## 拼音

- ying2 qiu1 zhi1 xia4 ， you3 zhai2 you3 tian2 。
- li2 zao3 xi1 shang1 dou4 ， yun2 zi3 xi1 wei2 nian2 。
- ji1 qi1 shi2 xi1 yang2 shi3 zai4 mu4 ， ke4 er2 zi3 xi1 yi4 song1 ju2 。
- zhi4 bei4 xi1 qiang2 dong1 ， meng4 fu4 zhou1 xi1 tao1 qie3 feng1 。
- yang2 zhi1 hui2 xi1 ke3 yi3 jia4 ， sun1 sheng1 fu2 yu2 xi1 fu4 lao3 tong2 she4 。
- yang2 zhi1 shui3 xi1 ke3 yi3 zhou1 ru4 ， ou1 niao3 xi1 yu3 zhi1 you2 。
- yi2 shi4 xi1 fu2 yi3 ， sang1 yu2 xi1 yin4 ke3 shou1 。
- cong2 ci3 xiu1 xi1 ， gong1 shui2 huang2 fa4 zhi1 xiu1 。
- wei3 chang2 song1 xi1 wo4 long2 she2 ， yue4 qian1 sui4 xi1 bu4 gai3 qi2 ke1 。
- zhen4 lei2 bu4 jing1 xi1 ， shui2 yu4 xiu1 zhi1 yi3 tiao2 zhi4 。
- xia4 you3 jin3 shi2 xi1 ke3 yong4 bei1 shao2 ， yun2 yue4 gong4 zhang4 xi1 wan4 lai4 zou4 le4 。
- shi2 zi3 lei3 lei3 xi1 jian4 gu3 zong4 heng2 ， chun1 yue4 tao2 li3 xi1 shi4 nü3 qing1 cheng2 。
- shi2 yu3 lin2 xi1 hu1 ruo4 hai3 liao2 shou1 ， wu2 shi4 xi1 wo3 yi3 guan1 wan4 wu4 zhi1 qing2 。
- er2 shi2 suo3 yi4 xi1 tao2 li3 xian1 xian1 ， sui2 shi4 feng1 bo1 xi1 chui1 er2 bei3 nan2 。
- xi1 qu4 xi1 gong3 ba3 ， jin1 gui1 xi1 yu3 tian1 can1 。
- yu3 gu3 ren2 xi1 he2 qi4 ， shu4 ru2 ci3 xi1 wo3 he2 yi3 kan1 。
- hong2 yan4 ao2 xi1 huo4 zai4 zhou1 zhu3 ， you3 xin1 wu1 li4 xi1 yi4 zhe3 suo3 qu3 。
- fei1 ming2 ming2 xi1 miao3 wan4 li3 er2 jue2 ， qu4 sou3 ze2 zhi1 luo2 zhe3 xi1 guan1 yu3 luo4 yu3 。

## 注释

## 译文

## 赏析
