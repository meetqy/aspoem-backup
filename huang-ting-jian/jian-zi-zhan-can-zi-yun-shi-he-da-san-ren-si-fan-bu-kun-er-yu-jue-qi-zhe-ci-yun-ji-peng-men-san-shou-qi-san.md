---
id: huang-ting-jian-jian-zi-zhan-can-zi-yun-shi-he-da-san-ren-si-fan-bu-kun-er-yu-jue-qi-zhe-ci-yun-ji-peng-men-san-shou-qi-san
title: 見子瞻粲字韵詩和答三人四返不困而愈崛奇輒次韵寄彭門三首  其三
titlePinyin: jian4 zi3 zhan1 can4 zi4 yun4 shi1 he2 da2 san1 ren2 si4 fan3 bu2 kun4 er2 yu4 jue2 qi2 zhe2 ci4 yun4 ji4 peng2 men2 san1 shou3     qi2 san1
titleSlug: jian-zi-zhan-can-zi-yun-shi-he-da-san-ren-si-fan-bu-kun-er-yu-jue-qi-zhe-ci-yun-ji-peng-men-san-shou-qi-san
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 元龍湖海士，毀譽略相半。
- 下牀卧許君，上牀自永嘆。
- 丈夫屬有念，人物非所玩。
- 坐令結歡客，化爲煙霧散。
- 武功有大略，亦復寡朋伴。
- 詠歌思見之，長夜鳴曷旦。
- 東南望彭門，官道平如案。
- 簡書束縛人，一水不能亂。
- 斯文媲秬鬯，可用圭瓚盥。
- 誠求活國醫，何忍棄和緩。
- 開疆日百里，都內錢朽貫。
- 銘功甚俊偉，迺見儒生懦。
- 且當置是事，勿使冰作炭。
- 上帝羣玉府，道家蓬萊館。
- 曲肱夏簟寒，炙背冬屋暖。
- 只令文字垂，萬世星斗粲。

## 拼音

- yuan2 long2 hu2 hai3 shi4 ， hui3 yu4 lüe4 xiang1 ban4 。
- xia4 chuang2 wo4 xu1 jun1 ， shang4 chuang2 zi4 yong3 tan4 。
- zhang4 fu0 shu3 you3 nian4 ， ren2 wu4 fei1 suo3 wan2 。
- zuo4 ling4 jie2 huan1 ke4 ， hua4 wei2 yan1 wu4 san4 。
- wu3 gong1 you3 da4 lüe4 ， yi4 fu4 gua3 peng2 ban4 。
- yong3 ge1 si1 jian4 zhi1 ， chang2 ye4 ming2 he2 dan4 。
- dong1 nan2 wang4 peng2 men2 ， guan1 dao4 ping2 ru2 an4 。
- jian3 shu1 shu4 fu4 ren2 ， yi4 shui3 bu4 neng2 luan4 。
- si1 wen2 pi4 ju4 chang4 ， ke3 yong4 gui1 zan4 guan4 。
- cheng2 qiu2 huo2 guo2 yi1 ， he2 ren3 qi4 he2 huan3 。
- kai1 jiang1 ri4 bai3 li3 ， dou1 nei4 qian2 xiu3 guan4 。
- ming2 gong1 shen4 jun4 wei3 ， nai3 jian4 ru2 sheng1 nuo4 。
- qie3 dang1 zhi4 shi4 shi4 ， wu4 shi3 bing1 zuo4 tan4 。
- shang4 di4 qun2 yu4 fu3 ， dao4 jia1 peng2 lai2 guan3 。
- qu1 gong1 xia4 dian4 han2 ， zhi4 bei4 dong1 wu1 nuan3 。
- zhi1 ling4 wen2 zi4 chui2 ， wan4 shi4 xing1 dou3 can4 。

## 注释

## 译文

## 赏析
