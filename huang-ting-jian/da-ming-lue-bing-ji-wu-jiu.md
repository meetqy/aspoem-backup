---
id: huang-ting-jian-da-ming-lue-bing-ji-wu-jiu
title: 答明略并寄无咎
titlePinyin: da2 ming2 lüe4 bing4 ji4 wu2 jiu4
titleSlug: da-ming-lue-bing-ji-wu-jiu
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 可以忘憂惟有酒，清聖濁賢皆可口。
- 前日過君飲不多，明日解酲無五斗。
- 古木清陰丹井欄，夜來凉月屋頭還。
- 論文撥置形骸外，得意相忘樽俎間。
- 冰壺不可與夏蟲饗，秋月不可與俗士賞。
- 已得樽前兩友生，更思一士濟陽城。
- 雖無四至九卿之規畫，猶有千秋萬歲之真榮。
- 空名未食太倉米，今作斑衣老萊子。
- 卿家嗣宗望爾來，不獨我聞足音喜。
- 西風索寞葉初乾，長鋏歸來亦罷彈。
- 窮巷蓬蒿深一尺，朱門廉陛高難攀。
- 吾儕相逢置是事，百世之下仰高山。

## 拼音

- ke3 yi3 wang4 you1 wei2 you3 jiu3 ， qing1 sheng4 zhuo2 xian2 jie1 ke3 kou3 。
- qian2 ri4 guo4 jun1 yin3 bu4 duo1 ， ming2 ri4 jie3 cheng2 wu2 wu3 dou3 。
- gu3 mu4 qing1 yin1 dan1 jing3 lan2 ， ye4 lai2 liang2 yue4 wu1 tou2 huan2 。
- lun4 wen2 bo1 zhi4 xing2 hai2 wai4 ， de2 yi4 xiang1 wang4 zun1 zu3 jian4 。
- bing1 hu2 bu4 ke3 yu3 xia4 chong2 xiang3 ， qiu1 yue4 bu4 ke3 yu3 su2 shi4 shang3 。
- yi3 de2 zun1 qian2 liang3 you3 sheng1 ， geng4 si1 yi2 shi4 ji4 yang2 cheng2 。
- sui1 wu2 si4 zhi4 jiu3 qing1 zhi1 gui1 hua4 ， you2 you3 qian1 qiu1 wan4 sui4 zhi1 zhen1 rong2 。
- kong1 ming2 wei4 shi2 tai4 cang1 mi3 ， jin1 zuo4 ban1 yi1 lao3 lai2 zi3 。
- qing1 jia1 si4 zong1 wang4 er3 lai2 ， bu4 du2 wo3 wen2 zu2 yin1 xi3 。
- xi1 feng1 suo3 mo4 ye4 chu1 qian2 ， chang2 jia2 gui1 lai2 yi4 ba4 dan4 。
- qiong2 xiang4 peng2 hao1 shen1 yi4 chi3 ， zhu1 men2 lian2 bi4 gao1 nan2 pan1 。
- wu2 chai2 xiang1 feng2 zhi4 shi4 shi4 ， bai3 shi4 zhi1 xia4 yang3 gao1 shan1 。

## 注释

## 译文

## 赏析
