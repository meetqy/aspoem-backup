---
id: huang-ting-jian-dai-shu
title: 代書
titlePinyin: dai4 shu1
titleSlug: dai-shu
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 阿熊去我時，秋暑削甘瓜。
- 離別日月除，蓮房倒箭靫。
- 得書報平安，肥字如栖鴉。
- 汝才躍鑪金，自必爲鏌鋣。
- 窮年抱新書，挽條咀春葩。
- 弄筆不能休，屈宋欲作衙。
- 屈指推日星，許身上雲霞。
- 安知九天關，虎豹守夜叉。
- 祝田操豚蹄，持狹所欲奢。
- 文章六經來，汗漫十牛車。
- 譬如觀滄海，細大極龍蝦。
- 古人以聖學，未肯廢百家。
- 舊山木十圍，齋堂綠陰遮。
- 紅稻香盂飯，黄雞厭食鮭。
- 摩挲垂腴腹，頗復讀書耶。
- 念汝齒壯矣，無婦助烹茶。
- 父兄亦憐汝，須兒牧犬豭。
- 且伐千章木，贈行當馬檛。
- 贏糧果後時，定隨八月槎。
- 覺民在林中，丁丁聞兔罝。
- 奉身甚和友，幹父辦咄嗟。
- 臺源吟松籟，先生岸巾紗。
- 留客醉風月，盤筯供柔嘉。
- 仍工朱絲絃，洗心拂奇邪。
- 孤臣發楚調，傾國怨胡笳。
- 把筆學周鼓，字形錐畫沙。
- 詩書乃宿好，不爲蓬生麻。
- 元明祖師禪，妙手發琵琶。
- 已無富貴心，鼓吹一池蛙。
- 天民服農圃，頗復秋斂賒。
- 下田督未耘，入嶺按新畬。
- 悉力輸王賦，至今困生涯。
- 知命叔山徒，爐香嚴佛花。
- 惟思苾芻園，脫冠著袈裟。
- 起家望兩季，佩金蹋朝鞾。
- 嘉魚在南國，宗廟薦鱨鯊。
- 我爲萬夫長，朝論不齒牙。
- 刺頭簿領中，蚤虱廢搔爬。
- 世累已纏縛，官箴易疵瑕。
- 何時煙雨裏，驅羊入金華。
- 遣奴迫王事，不暇學驚蛇。

## 拼音

- a1 xiong2 qu4 wo3 shi2 ， qiu1 shu3 xiao1 gan1 gua1 。
- li2 bie2 ri4 yue4 chu2 ， lian2 fang2 dao3 jian4 cha2 。
- de2 shu1 bao4 ping2 an1 ， fei2 zi4 ru2 qi1 ya1 。
- ru3 cai2 yue4 lu2 jin1 ， zi4 bi4 wei2 mo4 ye2 。
- qiong2 nian2 bao4 xin1 shu1 ， wan3 tiao2 zui3 chun1 pa1 。
- nong4 bi3 bu4 neng2 xiu1 ， qu1 song4 yu4 zuo4 ya2 。
- qu1 zhi3 tui1 ri4 xing1 ， xu1 shen1 shang4 yun2 xia2 。
- an1 zhi1 jiu3 tian1 guan1 ， hu3 bao4 shou3 ye4 cha1 。
- zhu4 tian2 cao1 tun2 ti2 ， chi2 xia2 suo3 yu4 she1 。
- wen2 zhang1 liu4 jing1 lai2 ， han4 man4 shi2 niu2 ju1 。
- pi4 ru2 guan1 cang1 hai3 ， xi4 da4 ji2 long2 xia1 。
- gu3 ren2 yi3 sheng4 xue2 ， wei4 ken3 fei4 bai3 jia1 。
- jiu4 shan1 mu4 shi2 wei2 ， zhai1 tang2 lü4 yin1 zhe1 。
- hong2 dao4 xiang1 yu2 fan4 ， huang2 ji1 yan4 shi2 gui1 。
- mo2 suo1 chui2 yu2 fu4 ， po1 fu4 du2 shu1 ye1 。
- nian4 ru3 chi3 zhuang4 yi3 ， wu2 fu4 zhu4 peng1 cha2 。
- fu4 xiong1 yi4 lian2 ru3 ， xu1 er2 mu4 quan3 jia1 。
- qie3 fa2 qian1 zhang1 mu4 ， zeng4 xing2 dang1 ma3 zhua1 。
- ying2 liang2 guo3 hou4 shi2 ， ding4 sui2 ba1 yue4 cha2 。
- jue2 min2 zai4 lin2 zhong1 ， ding1 ding1 wen2 tu4 ju1 。
- feng4 shen1 shen4 he2 you3 ， gan4 fu4 ban4 duo1 jie1 。
- tai2 yuan2 yin2 song1 lai4 ， xian1 sheng0 an4 jin1 sha1 。
- liu2 ke4 zui4 feng1 yue4 ， pan2 zhu4 gong4 rou2 jia1 。
- reng2 gong1 zhu1 si1 xian2 ， xi3 xin1 fu2 qi2 xie2 。
- gu1 chen2 fa1 chu3 diao4 ， qing1 guo2 yuan4 hu2 jia1 。
- ba3 bi3 xue2 zhou1 gu3 ， zi4 xing2 zhui1 hua4 sha1 。
- shi1 shu1 nai3 su4 hao3 ， bu4 wei2 peng2 sheng1 ma2 。
- yuan2 ming2 zu3 shi1 shan4 ， miao4 shou3 fa1 pi2 pa0 。
- yi3 wu2 fu4 gui4 xin1 ， gu3 chui1 yi4 chi2 wa1 。
- tian1 min2 fu2 nong2 pu3 ， po1 fu4 qiu1 lian3 she1 。
- xia4 tian2 du1 wei4 yun2 ， ru4 ling3 an4 xin1 she1 。
- xi1 li4 shu1 wang2 fu4 ， zhi4 jin1 kun4 sheng1 ya2 。
- zhi1 ming4 shu1 shan1 tu2 ， lu2 xiang1 yan2 fo2 hua1 。
- wei2 si1 bi4 chu2 yuan2 ， tuo1 guan1 zhu4 jia1 sha1 。
- qi3 jia1 wang4 liang3 ji4 ， pei4 jin1 ta4 chao2 xue1 。
- jia1 yu2 zai4 nan2 guo2 ， zong1 miao4 jian4 chang2 sha1 。
- wo3 wei2 wan4 fu1 chang2 ， chao2 lun4 bu4 chi3 ya2 。
- ci4 tou2 bo2 ling3 zhong1 ， zao3 shi1 fei4 sao1 pa2 。
- shi4 lei4 yi3 chan2 fu4 ， guan1 zhen1 yi4 ci1 xia2 。
- he2 shi2 yan1 yu3 li3 ， qu1 yang2 ru4 jin1 hua2 。
- qian3 nu2 po4 wang2 shi4 ， bu4 xia2 xue2 jing1 she2 。

## 注释

## 译文

## 赏析
