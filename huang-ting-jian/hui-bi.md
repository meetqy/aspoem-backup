---
id: huang-ting-jian-hui-bi
title: 毀璧
titlePinyin: hui3 bi4
titleSlug: hui-bi
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 毀璧兮隕珠，執手者兮問過。
- 愛憎兮萬世一軌，居物之忌兮，固常以好爲禍。
- 羞桃肴兮飯汝，有席兮不嬪汝坐。
- 歸來兮逍遙，采雲英兮禦餓。
- 淑善兮清明，陽春兮玉冰。
- 畸於世兮天脫其攖，愛骨人兮冥冥。
- 棄汝陽侯兮遇汝曾不如生，未危可以去兮殆而其雛嬰，衆雛羽翼兮故巢傾。
- 歸來兮逍遙，西山浪波何時平。
- 山涔涔兮猿鶴同舍，瀑垂天兮雷霆在下。
- 雲月爲晝兮風雨爲夜，得意山川兮不可繪畫。
- 寂寥無朋兮去道如咫，彼生坎兮可謝。
- 歸來兮逍遙，增膠兮不聊此暇。

## 拼音

- hui3 bi4 xi1 yun3 zhu1 ， zhi2 shou3 zhe3 xi1 wen4 guo4 。
- ai4 zeng1 xi1 wan4 shi4 yi4 gui3 ， ju1 wu4 zhi1 ji4 xi1 ， gu4 chang2 yi3 hao3 wei2 huo4 。
- xiu1 tao2 yao2 xi1 fan4 ru3 ， you3 xi2 xi1 bu4 pin2 ru3 zuo4 。
- gui1 lai2 xi1 xiao1 yao2 ， cai3 yun2 ying1 xi1 yu4 e4 。
- shu1 shan4 xi1 qing1 ming2 ， yang2 chun1 xi1 yu4 bing1 。
- ji1 wu1 shi4 xi1 tian1 tuo1 qi2 ying1 ， ai4 gu3 ren2 xi1 ming2 ming2 。
- qi4 ru3 yang2 hou2 xi1 yu4 ru3 ceng2 bu4 ru2 sheng1 ， wei4 wei1 ke3 yi3 qu4 xi1 dai4 er2 qi2 chu2 ying1 ， zhong4 chu2 yu3 yi4 xi1 gu4 chao2 qing1 。
- gui1 lai2 xi1 xiao1 yao2 ， xi1 shan1 lang4 bo1 he2 shi2 ping2 。
- shan1 cen2 cen2 xi1 yuan2 he4 tong2 she4 ， pu4 chui2 tian1 xi1 lei2 ting2 zai4 xia4 。
- yun2 yue4 wei2 zhou4 xi1 feng1 yu3 wei2 ye4 ， de2 yi4 shan1 chuan1 xi1 bu4 ke3 hui4 hua4 。
- ji4 liao2 wu2 peng2 xi1 qu4 dao4 ru2 zhi3 ， bi3 sheng1 kan3 xi1 ke3 xie4 。
- gui1 lai2 xi1 xiao1 yao2 ， zeng1 jiao1 xi1 bu4 liao2 ci3 xia2 。

## 注释

## 译文

## 赏析
