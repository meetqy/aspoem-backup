---
id: huang-ting-jian-zu-feng-tong-ling
title: 阻風銅陵
titlePinyin: zu3 feng1 tong2 ling2
titleSlug: zu-feng-tong-ling
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 頓舟古銅官，晝夜風雨黑。
- 洪波崩奔去，天地無限隔。
- 船人謹維笮，何暇思挂席。
- 憑江裂嵌空，中有暗水滴。
- 洞視不敢前，潭潭蛟龍宅。
- 網師登長鱣，賈我腥釜鬲。
- 斑斑被文章，突兀喙三尺。
- 言語竟不通，噞喁亦何益。
- 魁梧類長者，卒以筌餌得。
- 浮沉江湖中，波友永相失。
- 有生甚苦相，細大更噉食。
- 安得無垢稱，對榻忘語默。

## 拼音

- dun4 zhou1 gu3 tong2 guan1 ， zhou4 ye4 feng1 yu3 hei1 。
- hong2 bo1 beng1 ben1 qu4 ， tian1 di4 wu2 xian4 ge2 。
- chuan2 ren2 jin3 wei2 ze2 ， he2 xia2 si1 gua4 xi2 。
- ping2 jiang1 lie4 qian4 kong1 ， zhong1 you3 an4 shui3 di1 。
- dong4 shi4 bu4 gan3 qian2 ， tan2 tan2 jiao1 long2 zhai2 。
- wang3 shi1 deng1 chang2 zhan1 ， jia3 wo3 xing1 fu3 ge2 。
- ban1 ban1 bei4 wen2 zhang1 ， tu1 wu4 hui4 san1 chi3 。
- yan2 yu3 jing4 bu4 tong1 ， yan3 yong2 yi4 he2 yi4 。
- kui2 wu0 lei4 chang2 zhe3 ， zu2 yi3 quan2 er3 de2 。
- fu2 chen2 jiang1 hu2 zhong1 ， bo1 you3 yong3 xiang1 shi1 。
- you3 sheng1 shen4 ku3 xiang4 ， xi4 da4 geng4 dan4 shi2 。
- an1 de2 wu2 gou4 cheng1 ， dui4 ta4 wang4 yu3 mo4 。

## 注释

## 译文

## 赏析
