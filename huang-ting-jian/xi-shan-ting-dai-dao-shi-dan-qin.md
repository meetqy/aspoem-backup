---
id: huang-ting-jian-xi-shan-ting-dai-dao-shi-dan-qin
title: 西禪聽戴道士彈琴
titlePinyin: xi1 shan4 ting1 dai4 dao4 shi0 dan4 qin2
titleSlug: xi-shan-ting-dai-dao-shi-dan-qin
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 靈宮蒼煙蔭老栢，風吹霜空月生魄。
- 羣鳥得巢寒夜靜，市井收聲虛室白。
- 少年抱琴爲予來，乃是天台桃源未歸客。
- 危冠匡坐如無傍，弄絃鏗鏗燈燭光。
- 誰言伯牙絕絃鍾期死，泰山峨峨水湯湯。
- 春天百鳥語撩亂，風蕩楊花無畔岸。
- 微霠愁猿抱山木，玄冬孤鴻度雲漢。
- 斧斤丁丁空谷樵，幽泉落澗夜蕭蕭。
- 十二峰前巫峽雨，七八月後錢塘潮。
- 孝子流離在中野，羈臣歸來哭亡社。
- 空牀思婦感蠨蛸，暮年遺老依桑柘。
- 人言此曲不堪聽，我憐酷解寫人情。
- 悲歌浩歎絃欲斷，翻作恬淡雍容聲。
- 五絃橫坐巖廊靜，薰風南天厚民性。
- 人言帝力何有哉，鳳凰麒麟舞虞詠。
- 我思五代如探湯，真人指揮定四方。
- 昭陵仁心及蟲蟻，百蠻九譯覘天光。
- 極知功高樂未稱，誰能持此獻樂正。
- 賤臣疏遠安敢言，且欲空江寒灘靜。
- 漁艇幽人知我心悠哉，更作嚴陵在釣臺。
- 吾知之矣師且止，安得長竿入手來。

## 拼音

- ling2 gong1 cang1 yan1 yin1 lao3 bai3 ， feng1 chui1 shuang1 kong1 yue4 sheng1 po4 。
- qun2 niao3 de2 chao2 han2 ye4 jing4 ， shi4 jing3 shou1 sheng1 xu1 shi4 bai2 。
- shao4 nian2 bao4 qin2 wei2 yu3 lai2 ， nai3 shi4 tian1 tai2 tao2 yuan2 wei4 gui1 ke4 。
- wei1 guan1 kuang1 zuo4 ru2 wu2 bang4 ， nong4 xian2 keng1 keng1 deng1 zhu2 guang1 。
- shui2 yan2 bo2 ya2 jue2 xian2 zhong1 qi1 si3 ， tai4 shan1 e2 e2 shui3 tang1 tang1 。
- chun1 tian1 bai3 niao3 yu3 liao2 luan4 ， feng1 dang4 yang2 hua1 wu2 pan4 an4 。
- wei1 yin1 chou2 yuan2 bao4 shan1 mu4 ， xuan2 dong1 gu1 hong2 du4 yun2 han4 。
- fu3 jin1 ding1 ding1 kong1 gu3 qiao2 ， you1 quan2 luo4 jian4 ye4 xiao1 xiao1 。
- shi2 er4 feng1 qian2 wu1 xia2 yu3 ， qi1 ba1 yue4 hou4 qian2 tang2 chao2 。
- xiao4 zi3 liu2 li2 zai4 zhong1 ye3 ， ji1 chen2 gui1 lai2 ku1 wang2 she4 。
- kong1 chuang2 si1 fu4 gan3 xiao1 shao1 ， mu4 nian2 yi2 lao3 yi1 sang1 zhe4 。
- ren2 yan2 ci3 qu3 bu4 kan1 ting1 ， wo3 lian2 ku4 jie3 xie3 ren2 qing2 。
- bei1 ge1 hao4 tan4 xian2 yu4 duan4 ， fan1 zuo4 tian2 dan4 yong1 rong2 sheng1 。
- wu3 xian2 heng2 zuo4 yan2 lang2 jing4 ， xun1 feng1 nan2 tian1 hou4 min2 xing4 。
- ren2 yan2 di4 li4 he2 you3 zai1 ， feng4 huang2 qi2 lin2 wu3 yu2 yong3 。
- wo3 si1 wu3 dai4 ru2 tan4 tang1 ， zhen1 ren2 zhi3 hui1 ding4 si4 fang1 。
- zhao1 ling2 ren2 xin1 ji2 chong2 yi3 ， bai3 man2 jiu3 yi4 chan1 tian1 guang1 。
- ji2 zhi1 gong1 gao1 le4 wei4 cheng1 ， shui2 neng2 chi2 ci3 xian4 le4 zheng4 。
- jian4 chen2 shu1 yuan3 an1 gan3 yan2 ， qie3 yu4 kong1 jiang1 han2 tan1 jing4 。
- yu2 ting3 you1 ren2 zhi1 wo3 xin1 you1 zai1 ， geng4 zuo4 yan2 ling2 zai4 diao4 tai2 。
- wu2 zhi1 zhi1 yi3 shi1 qie3 zhi3 ， an1 de2 chang2 gan1 ru4 shou3 lai2 。

## 注释

## 译文

## 赏析
