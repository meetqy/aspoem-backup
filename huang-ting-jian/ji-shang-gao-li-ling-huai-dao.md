---
id: huang-ting-jian-ji-shang-gao-li-ling-huai-dao
title: 寄上高李令懷道
titlePinyin: ji4 shang4 gao1 li3 ling4 huai2 dao4
titleSlug: ji-shang-gao-li-ling-huai-dao
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 李侯湖海士，瓜葛附婚友。
- 平生各轉蓬，未曾接樽酒。
- 寄聲維勞勤，江路常永久。
- 節物居然秋，蛻蟲悲高柳。
- 傳聞闢學館，鼓士薦豚韭。
- 能使珥筆黔，稍知忠信有。
- 驕虎縮爪距，詩禮開戶牖。
- 事勝感邦人，伐山謀不朽。
- 武功筆如椽，文字爛瓊玖。
- 謂予有書癖，摹篆寫科斗。
- 不珍金石刻，要我一揮肘。
- 安知乃兒戲，敢傳萬世後。
- 摩拂幼婦篇，慙非換鵝手。
- 公其勤勞來，嘉政民父母。
- 不用琢蒼崖，豐碑在人口。

## 拼音

- li3 hou2 hu2 hai3 shi4 ， gua1 ge2 fu4 hun1 you3 。
- ping2 sheng1 ge4 zhuan3 peng2 ， wei4 ceng2 jie1 zun1 jiu3 。
- ji4 sheng1 wei2 lao2 qin2 ， jiang1 lu4 chang2 yong3 jiu3 。
- jie2 wu4 ju1 ran2 qiu1 ， tui4 chong2 bei1 gao1 liu3 。
- chuan2 wen2 pi4 xue2 guan3 ， gu3 shi4 jian4 tun2 jiu3 。
- neng2 shi3 er3 bi3 qian2 ， shao1 zhi1 zhong1 xin4 you3 。
- jiao1 hu3 suo1 zhua3 ju4 ， shi1 li3 kai1 hu4 you3 。
- shi4 sheng4 gan3 bang1 ren2 ， fa2 shan1 mou2 bu4 xiu3 。
- wu3 gong1 bi3 ru2 chuan2 ， wen2 zi4 lan4 qiong2 jiu3 。
- wei4 yu3 you3 shu1 pi3 ， mo2 zhuan4 xie3 ke1 dou4 。
- bu4 zhen1 jin1 shi2 ke4 ， yao4 wo3 yi4 hui1 zhou3 。
- an1 zhi1 nai3 er2 xi4 ， gan3 chuan2 wan4 shi4 hou4 。
- mo2 fu2 you4 fu4 pian1 ， can2 fei1 huan4 e2 shou3 。
- gong1 qi2 qin2 lao2 lai2 ， jia1 zheng4 min2 fu4 mu3 。
- bu2 yong4 zhuo2 cang1 ya2 ， feng1 bei1 zai4 ren2 kou3 。

## 注释

## 译文

## 赏析
