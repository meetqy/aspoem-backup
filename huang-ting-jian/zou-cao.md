---
id: huang-ting-jian-zou-cao
title: 鄒操
titlePinyin: zou1 cao1
titleSlug: zou-cao
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 歸歟懷哉，此邦不可以遊。
- 眷吾車而有柅，非河滸之無舟。
- 政何君而莫與，君何國而莫求。
- 歲荏荏而老至，慨時運之不逑。
- 洋洋乎水哉，丘之不得濟也。
- 昊天不弔，仁者此無罪也。
- 攬國辟而家擅，幾何而不殆也。
- 心病不可藥，手足未有害也。
- 鳥覆巢於主人，鳳摩天而逝也。
- 求所用生喪其生，吾不忍幪此蠆也。
- 豈曰如之何，然後求諸蔡也。
- 已乎已乎！鳥獸山林，則以食也。
- 天下有道，丘不與易也。
- 歸我休矣，奉帝則也。
- 大同至小，天地德也。
- 小物自私，智之賊也。
- 國無知兮，我非傷悲兮。
- 騶御委轡，四牡馳兮。
- 心不慊於前驅，又欲下而走兮。
- 中園有林，斧所相兮。
- 大厦峨峨，不謀匠兮。
- 往者不可及，來者吾猶望兮。

## 拼音

- gui1 yu2 huai2 zai1 ， ci3 bang1 bu4 ke3 yi3 you2 。
- juan4 wu2 ju1 er2 you3 ni3 ， fei1 he2 hu3 zhi1 wu2 zhou1 。
- zheng4 he2 jun1 er2 mo4 yu3 ， jun1 he2 guo2 er2 mo4 qiu2 。
- sui4 ren3 ren3 er2 lao3 zhi4 ， kai3 shi2 yun4 zhi1 bu4 qiu2 。
- yang2 yang2 hu1 shui3 zai1 ， qiu1 zhi1 bu4 de2 ji4 ye3 。
- hao4 tian1 bu2 diao4 ， ren2 zhe3 ci3 wu2 zui4 ye3 。
- lan3 guo2 pi4 er2 jia1 shan4 ， ji1 he2 er2 bu2 dai4 ye3 。
- xin1 bing4 bu4 ke3 yao4 ， shou3 zu2 wei4 you3 hai4 ye3 。
- niao3 fu4 chao2 wu1 zhu3 ren2 ， feng4 mo2 tian1 er2 shi4 ye3 。
- qiu2 suo3 yong4 sheng1 sang1 qi2 sheng1 ， wu2 bu4 ren3 meng2 ci3 chai4 ye3 。
- qi3 yue1 ru2 zhi1 he2 ， ran2 hou4 qiu2 zhu1 cai4 ye3 。
- yi3 hu1 yi3 hu1 ！ niao3 shou4 shan1 lin2 ， ze2 yi3 shi2 ye3 。
- tian1 xia4 you3 dao4 ， qiu1 bu4 yu3 yi4 ye3 。
- gui1 wo3 xiu1 yi3 ， feng4 di4 ze2 ye3 。
- da4 tong2 zhi4 xiao3 ， tian1 di4 de2 ye3 。
- xiao3 wu4 zi4 si1 ， zhi4 zhi1 zei2 ye3 。
- guo2 wu2 zhi1 xi1 ， wo3 fei1 shang1 bei1 xi1 。
- zou1 yu4 wei3 pei4 ， si4 mu3 chi2 xi1 。
- xin1 bu2 qie4 wu1 qian2 qu1 ， you4 yu4 xia4 er2 zou3 xi1 。
- zhong1 yuan2 you3 lin2 ， fu3 suo3 xiang1 xi1 。
- da4 sha4 e2 e2 ， bu4 mou2 jiang4 xi1 。
- wang3 zhe3 bu4 ke3 ji2 ， lai2 zhe3 wu2 you2 wang4 xi1 。

## 注释

## 译文

## 赏析
