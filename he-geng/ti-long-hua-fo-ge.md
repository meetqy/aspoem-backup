---
id: he-geng-ti-long-hua-fo-ge
title: 題龍華佛閣
titlePinyin: ti2 long2 hua2 fo2 ge2
titleSlug: ti-long-hua-fo-ge
author: 何耕
authorPinyin: he2 geng1
authorSlug: he-geng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 西川鑿山三大像，突兀皆在江之湄。
- 修覺九頂見略盡，獨此恨未瞻容儀。
- 朅來勝地了疇昔，輕軒瘦馬相追隨。
- 百尺金軀信雄傑，三乘寶閣何瑰奇。
- 燃犀不用照幽鬼，擊鼓自合趨馮夷。
- 前人開創願力廣，下與舟楫扶傾危。
- 六月灘濤劇奔吼，一分性命爭毫釐。
- 篙工落膽行者泣，彈指乞活天人師。
- 人心狎水水多禍，佛力在人人不知。
- 年來蜀産坐朘削，夜半有力真能移。
- 軻峩大艑去不絕，綵鷁破浪風揚旗。
- 慈悲但作布施相，江神雖怒將何爲。

## 拼音

- xi1 chuan1 zao2 shan1 san1 da4 xiang4 ， tu1 wu4 jie1 zai4 jiang1 zhi1 mei2 。
- xiu1 jue2 jiu3 ding3 jian4 lüe4 jin4 ， du2 ci3 hen4 wei4 zhan1 rong2 yi2 。
- qie4 lai2 sheng4 di4 le0 chou2 xi1 ， qing1 xuan1 shou4 ma3 xiang1 zhui1 sui2 。
- bai3 chi3 jin1 qu1 xin4 xiong2 jie2 ， san1 cheng2 bao3 ge2 he2 gui1 qi2 。
- ran2 xi1 bu2 yong4 zhao4 you1 gui3 ， ji1 gu3 zi4 he2 qu1 feng2 yi2 。
- qian2 ren2 kai1 chuang4 yuan4 li4 guang3 ， xia4 yu3 zhou1 ji2 fu2 qing1 wei1 。
- liu4 yue4 tan1 tao1 ju4 ben1 hou3 ， yi4 fen1 xing4 ming4 zheng1 hao2 li2 。
- gao1 gong1 luo4 dan3 xing2 zhe3 qi4 ， dan4 zhi3 qi3 huo2 tian1 ren2 shi1 。
- ren2 xin1 xia2 shui3 shui3 duo1 huo4 ， fo2 li4 zai4 ren2 ren2 bu4 zhi1 。
- nian2 lai2 shu3 chan3 zuo4 juan1 xiao1 ， ye4 ban4 you3 li4 zhen1 neng2 yi2 。
- ke1 e2 da4 bian4 qu4 bu4 jue2 ， cai3 yi4 po4 lang4 feng1 yang2 qi2 。
- ci2 bei1 dan4 zuo4 bu4 shi1 xiang1 ， jiang1 shen2 sui1 nu4 jiang1 he2 wei2 。

## 注释

## 译文

## 赏析
