---
id: cao-xun-song-ning-shen-zhang-xian-sheng-huan-mao-shan
title: 送凝神張先生還茅山
titlePinyin: song4 ning2 shen2 zhang1 xian1 sheng0 huan2 mao2 shan1
titleSlug: song-ning-shen-zhang-xian-sheng-huan-mao-shan
author: 曹勛
authorPinyin: cao2 xun1
authorSlug: cao-xun
dynasty: 唐
dynastyPinyin: tang2
dynastySlug: tang
tags: []
---

## 正文

- 我家天台玉霄峰，旁臨雲海空復空。
- 水光際天接山影，山間樓閣相溟濛。
- 仙人騎鯨度空碧，步虛聲下飄天風。
- 纓冠葳蕤跨綵翼，子晉鳳笙驚盲聾。
- 半夜電雷動巖壑，一壇松檜知仙公。
- 別來放跡入朝市，但覺塵土填心胸。
- 猿驚鶴怨愧昏旦，竹露蘿月徒葱蘢。
- 君庵三茅何沖融，暮春旅寓凡聖同。
- 同造勝境瞻真蹤，弟兄乘雲御飛龍。
- 爲時作瑞留從容，但見仙驥頂有紅。
- 凝神坐嘯隠萬松，粲粲玉齒猶顔童。
- 珮聲促詔朝帝宮，清浄爲正裨舜聰。
- 坐乎少廣追崆峒，物不疵癘壽域中。
- 翩然鶴歸茅岫東，一篙秋靜磨青銅。
- 他年我亦披蒙茸，草屨瘦藤饑不充，應許下竈爲陪從。

## 拼音

- wo3 jia1 tian1 tai2 yu4 xiao1 feng1 ， pang2 lin2 yun2 hai3 kong1 fu4 kong1 。
- shui3 guang1 ji4 tian1 jie1 shan1 ying3 ， shan1 jian4 lou2 ge2 xiang1 ming2 meng2 。
- xian1 ren2 qi2 jing1 du4 kong1 bi4 ， bu4 xu1 sheng1 xia4 piao1 tian1 feng1 。
- ying1 guan1 wei1 rui2 kua4 cai3 yi4 ， zi3 jin4 feng4 sheng1 jing1 mang2 long2 。
- ban4 ye4 dian4 lei2 dong4 yan2 he4 ， yi4 tan2 song1 gui4 zhi1 xian1 gong1 。
- bie2 lai2 fang4 ji4 ru4 chao2 shi4 ， dan4 jue2 chen2 tu3 tian2 xin1 xiong1 。
- yuan2 jing1 he4 yuan4 kui4 hun1 dan4 ， zhu2 lu4 luo2 yue4 tu2 cong1 long2 。
- jun1 an1 san1 mao2 he2 chong1 rong2 ， mu4 chun1 lü3 yu4 fan2 sheng4 tong2 。
- tong2 zao4 sheng4 jing4 zhan1 zhen1 zong1 ， di4 xiong0 cheng2 yun2 yu4 fei1 long2 。
- wei2 shi2 zuo4 rui4 liu2 cong2 rong2 ， dan4 jian4 xian1 ji4 ding3 you3 hong2 。
- ning2 shen2 zuo4 xiao4 yin3 wan4 song1 ， can4 can4 yu4 chi3 you2 yan2 tong2 。
- pei4 sheng1 cu4 zhao4 chao2 di4 gong1 ， qing1 jing4 wei2 zheng4 bi4 shun4 cong1 。
- zuo4 hu1 shao3 guang3 zhui1 kong1 tong2 ， wu4 bu4 ci1 li4 shou4 yu4 zhong1 。
- pian1 ran2 he4 gui1 mao2 xiu4 dong1 ， yi4 gao1 qiu1 jing4 mo2 qing1 tong2 。
- ta1 nian2 wo3 yi4 pi1 meng2 rong2 ， cao3 ju4 shou4 teng2 ji1 bu4 chong1 ， ying1 xu1 xia4 zao4 wei2 pei2 cong2 。

## 注释

## 译文

## 赏析
