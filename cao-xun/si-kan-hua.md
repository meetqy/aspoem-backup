---
id: cao-xun-si-kan-hua
title: 四槛花
titlePinyin: si4 kan3 hua1
titleSlug: si-kan-hua
author: 曹勋
authorPinyin: cao2 xun1
authorSlug: cao-xun
dynasty: 宋
dynastyPinyin: song4
dynastySlug: song
tags: []
---

## 正文

- 鸳瓦霜浓，兽炉烟冷，琐窗渐明。
- 芙蓉红晕减，疏篁晓风清。
- 睡觉犹眠，怯新寒，仍宿酒，尚有馀酲。
- 拥闲衾。
- 先记早梅糁糁，流水泠泠。
- 须记岁月堪惊。
- 最难管、苍华满镜生。
- 心地常自乐，谁能问枯荣。
- 一味情尘、揩摩尽，人间世，更没亏成。
- 惟萧散，眠食外，且乐升平。

## 拼音

- yuan1 wa3 shuang1 nong2 ， shou4 lu2 yan1 leng3 ， suo3 chuang1 jian4 ming2 。
- fu2 rong2 hong2 yun4 jian3 ， shu1 huang2 xiao3 feng1 qing1 。
- shui4 jiao4 you2 mian2 ， qie4 xin1 han2 ， reng2 su4 jiu3 ， shang4 you3 yu2 cheng2 。
- yong1 xian2 qin1 。
- xian1 ji4 zao3 mei2 shen1 shen1 ， liu2 shui3 ling2 ling2 。
- xu1 ji4 sui4 yue4 kan1 jing1 。
- zui4 nan2 guan3 、 cang1 hua2 man3 jing4 sheng1 。
- xin1 di4 chang2 zi4 le4 ， shui2 neng2 wen4 ku1 rong2 。
- yi2 wei4 qing2 chen2 、 kai1 mo2 jin4 ， ren2 jian1 shi4 ， geng4 mei2 kui1 cheng2 。
- wei2 xiao1 san4 ， mian2 shi2 wai4 ， qie3 le4 sheng1 ping2 。

## 注释

## 译文

## 赏析
