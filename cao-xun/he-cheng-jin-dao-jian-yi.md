---
id: cao-xun-he-cheng-jin-dao-jian-yi
title: 和程進道見貽
titlePinyin: he2 cheng2 jin4 dao4 jian4 yi2
titleSlug: he-cheng-jin-dao-jian-yi
author: 曹勛
authorPinyin: cao2 xun1
authorSlug: cao-xun
dynasty: 唐
dynastyPinyin: tang2
dynastySlug: tang
tags: []
---

## 正文

- 秋聲起木杪，便覺密葉稀。
- 風至草木勁，水闊鴻雁知。
- 壯懷感摇落，歎息囊中錐。
- 功名未卓立，此心常坐馳。
- 君家朱橋側，細俯秋水遲。
- 氣近龍鳳闕，喧無笳鼓悲。
- 蕭齋琴書靜，不知花影移。
- 棣華好伯仲，騰起風雲時。
- 心親詩禮學，日與富貴期。
- 不忘黄塵苦，乃眷寒士饑。
- 此理誠愫抱，豈復持詭隨。
- 已獻仲舒策，孰謂李廣奇。
- 文中有至樂，妙處含天機。
- 一官勿言困，且喜願不違。
- 我誠老賓客，合爪喜見之。
- 關西相有在，行矣當無疑。

## 拼音

- qiu1 sheng1 qi3 mu4 miao3 ， bian4 jue2 mi4 ye4 xi1 。
- feng1 zhi4 cao3 mu4 jin4 ， shui3 kuo4 hong2 yan4 zhi1 。
- zhuang4 huai2 gan3 yao2 luo4 ， tan4 xi1 nang2 zhong1 zhui1 。
- gong1 ming2 wei4 zhuo2 li4 ， ci3 xin1 chang2 zuo4 chi2 。
- jun1 jia1 zhu1 qiao2 ce4 ， xi4 fu3 qiu1 shui3 chi2 。
- qi4 jin4 long2 feng4 que4 ， xuan1 wu2 jia1 gu3 bei1 。
- xiao1 zhai1 qin2 shu1 jing4 ， bu4 zhi1 hua1 ying3 yi2 。
- di4 hua2 hao3 bo2 zhong4 ， teng2 qi3 feng1 yun2 shi2 。
- xin1 qin1 shi1 li3 xue2 ， ri4 yu3 fu4 gui4 qi1 。
- bu2 wang4 huang2 chen2 ku3 ， nai3 juan4 han2 shi4 ji1 。
- ci3 li3 cheng2 su4 bao4 ， qi3 fu4 chi2 gui3 sui2 。
- yi3 xian4 zhong4 shu1 ce4 ， shu2 wei4 li3 guang3 qi2 。
- wen2 zhong1 you3 zhi4 le4 ， miao4 chu3 han2 tian1 ji1 。
- yi4 guan1 wu4 yan2 kun4 ， qie3 xi3 yuan4 bu4 wei2 。
- wo3 cheng2 lao3 bin1 ke4 ， he2 zhua3 xi3 jian4 zhi1 。
- guan1 xi1 xiang1 you3 zai4 ， xing2 yi3 dang1 wu2 yi2 。

## 注释

## 译文

## 赏析
