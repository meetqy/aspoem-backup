---
id: cao-xun-xuan-guan-zi
title: 选冠子
titlePinyin: xuan3 guan1 zi0
titleSlug: xuan-guan-zi
author: 曹勋
authorPinyin: cao2 xun1
authorSlug: cao-xun
dynasty: 宋
dynastyPinyin: song4
dynastySlug: song
tags: []
---

## 正文

- 细柳排空，高榆拥岸，乍觉楚天秋意。
- 凉随夜雨，望极长淮，孤馆漫成留滞。
- 天净无云，浪痕清影，窗户闲临烟水。
- 叹驱驰尘事，殊喜萧散，暂来闲适。
- 常思念、圣主垂衣，临朝北顾，泛遣聊宽忧寄。
- 輶轩载揽，虎节严持，谈笑挂帆千里。
- 凭仗皇威，滥陪枢管，一语折冲遐裔。
- 待归来，瞻对龙颜，须知有喜。

## 拼音

- xi4 liu3 pai2 kong1 ， gao1 yu2 yong1 an4 ， zha4 jue2 chu3 tian1 qiu1 yi4 。
- liang2 sui2 ye4 yu3 ， wang4 ji2 chang2 huai2 ， gu1 guan3 man4 cheng2 liu2 zhi4 。
- tian1 jing4 wu2 yun2 ， lang4 hen2 qing1 ying3 ， chuang1 hu0 xian2 lin2 yan1 shui3 。
- tan4 qu1 chi2 chen2 shi4 ， shu1 xi3 xiao1 san4 ， zan4 lai2 xian2 shi4 。
- chang2 si1 nian4 、 sheng4 zhu3 chui2 yi1 ， lin2 chao2 bei3 gu4 ， fan4 qian3 liao2 kuan1 you1 ji4 。
- you2 xuan1 zai3 lan3 ， hu3 jie2 yan2 chi2 ， tan2 xiao4 gua4 fan1 qian1 li3 。
- ping2 zhang4 huang2 wei1 ， lan4 pei2 shu1 guan3 ， yi4 yu3 zhe2 chong1 xia2 yi4 。
- dai4 gui1 lai2 ， zhan1 dui4 long2 yan2 ， xu1 zhi1 you3 xi3 。

## 注释

## 译文

## 赏析
