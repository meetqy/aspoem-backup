---
id: cao-xun-he-cheng-ji-yi-jian-yi
title: 和程機宜見貽
titlePinyin: he2 cheng2 ji1 yi2 jian4 yi2
titleSlug: he-cheng-ji-yi-jian-yi
author: 曹勛
authorPinyin: cao2 xun1
authorSlug: cao-xun
dynasty: 唐
dynastyPinyin: tang2
dynastySlug: tang
tags: []
---

## 正文

- 僕昔困犯難，戎陸日所虞。
- 何能守一經，且話雄千夫。
- 識公好兄弟，宛同周司徒。
- 爽徹絕俗姿，秀發連璧軀。
- 駸駸駕文圃，吐論清而腴。
- 伊流如學源，一洗衆病膚。
- 韶音沿沂說，舉世必所無。
- 公家徐起之，力因拯其橅。
- 諸儒步武役，反若轅下駒。
- 方知鉅鹿功，列國宜鳬趨。
- 念茲風塵際，再得如玄珠。
- 流光澈太清，欲飛月下烏。
- 釀爲五字句，妙語兼良圖。
- 愧此溢美多，通甚非康衢。
- 新凉到棐几，翠竹環茅廬。
- 更當對論文，莫問金僕姑。

## 拼音

- pu2 xi1 kun4 fan4 nan2 ， rong2 lu4 ri4 suo3 yu2 。
- he2 neng2 shou3 yi4 jing1 ， qie3 hua4 xiong2 qian1 fu1 。
- shi2 gong1 hao3 xiong1 di4 ， wan3 tong2 zhou1 si1 tu2 。
- shuang3 che4 jue2 su2 zi1 ， xiu4 fa1 lian2 bi4 qu1 。
- qin1 qin1 jia4 wen2 pu3 ， tu3 lun4 qing1 er2 yu2 。
- yi1 liu2 ru2 xue2 yuan2 ， yi4 xi3 zhong4 bing4 fu1 。
- shao2 yin1 yan2 yi2 shuo1 ， ju3 shi4 bi4 suo3 wu2 。
- gong1 jia0 xu2 qi3 zhi1 ， li4 yin1 zheng3 qi2 mo2 。
- zhu1 ru2 bu4 wu3 yi4 ， fan3 ruo4 yuan2 xia4 ju1 。
- fang1 zhi1 ju4 lu4 gong1 ， lie4 guo2 yi2 fu2 qu1 。
- nian4 zi1 feng1 chen2 ji4 ， zai4 de2 ru2 xuan2 zhu1 。
- liu2 guang1 che4 tai4 qing1 ， yu4 fei1 yue4 xia4 wu1 。
- niang4 wei2 wu3 zi4 ju4 ， miao4 yu3 jian1 liang2 tu2 。
- kui4 ci3 yi4 mei3 duo1 ， tong1 shen4 fei1 kang1 qu2 。
- xin1 liang2 dao4 fei3 ji3 ， cui4 zhu2 huan2 mao2 lu2 。
- geng4 dang1 dui4 lun4 wen2 ， mo4 wen4 jin1 pu2 gu1 。

## 注释

## 译文

## 赏析
