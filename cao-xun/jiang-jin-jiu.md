---
id: cao-xun-jiang-jin-jiu
title: 將進酒
titlePinyin: jiang1 jin4 jiu3
titleSlug: jiang-jin-jiu
author: 曹勛
authorPinyin: cao2 xun1
authorSlug: cao-xun
dynasty: 唐
dynastyPinyin: tang2
dynastySlug: tang
tags: []
---

## 正文

- 君唐虞兮臣臯夔，將衛霍兮恢邊陲。
- 時文景兮民雍熙，獄無寃人兮野無蒿藜。
- 玉燭亙天流離以昭兮，其惟百姓日用而不知。
- 歌鹿鳴與既醉兮，而頌聲洋溢乎康逵。
- 顧吾君之清靜躬儉以寂默兮，而猶薄滋味與游嬉。
- 臣願得連四海以爲席兮，酌北斗而爲酒巵。
- 使五老奉觴上壽以申祝兮，令夫八元夾侍而正儀。
- 願聖壽上齊於箕翼兮，其光容充塞於四維。
- 醉大道與仁義兮，而淳風浹洽於華夷。
- 期億萬斯年兮，民皆陶陶而化之。
- 慶君臣之嘉會，陋酆鎬與瑶池。

## 拼音

- jun1 tang2 yu2 xi1 chen2 gao1 kui2 ， jiang1 wei4 huo4 xi1 hui1 bian1 chui2 。
- shi2 wen2 jing3 xi1 min2 yong1 xi1 ， yu4 wu2 yuan1 ren2 xi1 ye3 wu2 hao1 li2 。
- yu4 zhu2 gen4 tian1 liu2 li2 yi3 zhao1 xi1 ， qi2 wei2 bai3 xing4 ri4 yong4 er2 bu4 zhi1 。
- ge1 lu4 ming2 yu3 ji4 zui4 xi1 ， er2 song4 sheng1 yang2 yi4 hu1 kang1 kui2 。
- gu4 wu2 jun1 zhi1 qing1 jing4 gong1 jian3 yi3 ji4 mo4 xi1 ， er2 you2 bao2 zi1 wei4 yu3 you2 xi1 。
- chen2 yuan4 de2 lian2 si4 hai3 yi3 wei2 xi2 xi1 ， zhuo2 bei3 dou3 er2 wei2 jiu3 zhi1 。
- shi3 wu3 lao3 feng4 shang1 shang4 shou4 yi3 shen1 zhu4 xi1 ， ling4 fu1 ba1 yuan2 jia1 shi4 er2 zheng4 yi2 。
- yuan4 sheng4 shou4 shang4 qi2 wu1 ji1 yi4 xi1 ， qi2 guang1 rong2 chong1 se4 wu1 si4 wei2 。
- zui4 da4 dao4 yu3 ren2 yi4 xi1 ， er2 chun2 feng1 jia1 qia4 wu1 hua2 yi2 。
- qi1 yi4 wan4 si1 nian2 xi1 ， min2 jie1 tao2 tao2 er2 hua4 zhi1 。
- qing4 jun1 chen2 zhi1 jia1 hui4 ， lou4 feng1 gao3 yu3 yao2 chi2 。

## 注释

## 译文

## 赏析
