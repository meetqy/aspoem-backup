---
id: wang-yi-shan-shu-yong-jia-jia-he-yi
title: 書永嘉嘉禾驛
titlePinyin: shu1 yong3 jia1 jia1 he2 yi4
titleSlug: shu-yong-jia-jia-he-yi
author: 王義山
authorPinyin: wang2 yi4 shan1
authorSlug: wang-yi-shan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 老來倦躋攀，悠悠憩山側。
- 層嵐軼穹霓，紆縈困行客。
- 崖傾覺嶮巇，徑曲盤險迫。
- 石老枕雲根，橋橫界野色。
- 海嶠吞暝暉，松標掛辰極。
- 殘煙罩成幄，長波曳如帛。
- 天際鳥知還，溪澗魚自適。
- 幾忘物無我，慮淡意常寂。
- 泛觀穹壤間，天亦局於迹。
- 榮華忽彫枯，俯仰逃今昔。
- 傾羲倏再旦，急軌等寄驛。
- 愚公果何爲，老且欲移石。

## 拼音

- lao3 lai2 juan4 ji1 pan1 ， you1 you1 qi4 shan1 ce4 。
- ceng2 lan2 yi4 qiong2 ni2 ， yu1 ying2 kun4 xing2 ke4 。
- ya2 qing1 jue2 xian3 xi1 ， jing4 qu3 pan2 xian3 po4 。
- shi2 lao3 zhen3 yun2 gen1 ， qiao2 heng2 jie4 ye3 se4 。
- hai3 jiao4 tun1 ming2 hui1 ， song1 biao1 gua4 chen2 ji2 。
- can2 yan1 zhao4 cheng2 wo4 ， chang2 bo1 ye4 ru2 bo2 。
- tian1 ji4 niao3 zhi1 huan2 ， xi1 jian4 yu2 zi4 shi4 。
- ji1 wang4 wu4 wu2 wo3 ， lü4 dan4 yi4 chang2 ji4 。
- fan4 guan1 qiong2 rang3 jian4 ， tian1 yi4 ju2 wu1 ji4 。
- rong2 hua2 hu1 diao1 ku1 ， fu3 yang3 tao2 jin1 xi1 。
- qing1 xi1 shu1 zai4 dan4 ， ji2 gui3 deng3 ji4 yi4 。
- yu2 gong1 guo3 he2 wei2 ， lao3 qie3 yu4 yi2 shi2 。

## 注释

## 译文

## 赏析
