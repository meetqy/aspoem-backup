---
id: zhang-fang-ping-ti-yang-da-nian-ji-hou
title: 題楊大年集後
titlePinyin: ti2 yang2 da4 nian2 ji2 hou4
titleSlug: ti-yang-da-nian-ji-hou
author: 張方平
authorPinyin: zhang1 fang1 ping2
authorSlug: zhang-fang-ping
dynasty: 唐
dynastyPinyin: tang2
dynastySlug: tang
tags: [] 
---

## 正文

- 天上靈仙謫，人間秀氣涵。
- 朱絃清廟瑟，美幹豫章柟。
- 富艷三千牘，從容八十函。
- 典純追古昔，雅正合周南。
- 溫粹瓊瑶潤，滋醲稼穡甘。
- 微中緘海蚌，巧處吐春蠶。
- 璀璨龍宮出，精深虎穴探。
- 機衡成臲尯，嵩洛入煙嵐。
- 寂忍修禪智，虛柔慕史聃。
- 驥轅曾未騁，鸞馭不停驂。
- 巖廟登何數，承明入獨三。
- 可憐經濟意，舊客記高談。

## 拼音

- tian1 shang4 ling2 xian1 zhe2 ， ren2 jian4 xiu4 qi4 han2 。
- zhu1 xian2 qing1 miao4 se4 ， mei3 gan4 yu4 zhang1 nan2 。
- fu4 yan4 san1 qian1 du2 ， cong2 rong2 ba1 shi2 han2 。
- dian3 chun2 zhui1 gu3 xi1 ， ya3 zheng4 he2 zhou1 nan2 。
- wen1 cui4 qiong2 yao2 run4 ， zi1 nong2 jia4 se4 gan1 。
- wei1 zhong1 jian1 hai3 bang4 ， qiao3 chu3 tu3 chun1 can2 。
- cui3 can4 long2 gong1 chu1 ， jing1 shen1 hu3 xue2 tan4 。
- ji1 heng2 cheng2 nie4 kui4 ， song1 luo4 ru4 yan1 lan2 。
- ji4 ren3 xiu1 shan4 zhi4 ， xu1 rou2 mu4 shi3 dan1 。
- ji4 yuan2 ceng2 wei4 cheng3 ， luan2 yu4 bu4 ting2 can1 。
- yan2 miao4 deng1 he2 shu4 ， cheng2 ming2 ru4 du2 san1 。
- ke3 lian2 jing1 ji4 yi4 ， jiu4 ke4 ji4 gao1 tan2 。

## 注释

## 译文

## 赏析
