---
id: xu-hui-lin-chuan-hong-shou-you-nan-hu-ming-yu-fu-shi
title: 臨川洪守游南湖命予賦詩
titlePinyin: lin2 chuan1 hong2 shou3 you2 nan2 hu2 ming4 yu3 fu4 shi1
titleSlug: lin-chuan-hong-shou-you-nan-hu-ming-yu-fu-shi
author: 徐恢
authorPinyin: xu2 hui1
authorSlug: xu-hui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 芙蓉堂前春水綠，芙蓉堂後春花開。
- 芙蓉堂中醉歌舞，芙蓉堂下車如雷。
- 輕舟弄水買一笑，遊人競逐牆陰來。
- 浪痕不受塵滓涴，東風吹入黄金盃。
- 鞦韆欲上綵繩穩，老翁稚子連聲催。
- 遨頭春思濃似酒，劇飲誰能問升斗。
- 博山香軟珠簾低，坐客請行時被肘。
- 觥籌交錯興未已，更著山殽并野蔌。
- 歸來門巷影散亂，舍南舍北黄埃走。
- 輕衫短帽亦不惡，追歡豈落醉翁後。
- 小姬顧盼揚秋波，十十五五細馬馱。
- 紅旗夾道映斜日，金釵墜處肩相摩。
- 旁觀定自雙眼飽，但見兩臉生微渦。
- 從今湖上愈清好，纖腰長袖成奔梭。
- 冥搜付與紙上語，朱顔爲我商聲歌。
- 願公歸侍玉皇側，更向西湖弄春色。

## 拼音

- fu2 rong2 tang2 qian2 chun1 shui3 lü4 ， fu2 rong2 tang2 hou4 chun1 hua1 kai1 。
- fu2 rong2 tang2 zhong1 zui4 ge1 wu3 ， fu2 rong2 tang2 xia4 ju1 ru2 lei2 。
- qing1 zhou1 nong4 shui3 mai3 yi2 xiao4 ， you2 ren2 jing4 zhu2 qiang2 yin1 lai2 。
- lang4 hen2 bu2 shou4 chen2 zi3 wo4 ， dong1 feng1 chui1 ru4 huang2 jin1 bei1 。
- qiu1 qian1 yu4 shang4 cai3 sheng2 wen3 ， lao3 weng1 zhi4 zi3 lian2 sheng1 cui1 。
- ao2 tou2 chun1 si1 nong2 si4 jiu3 ， ju4 yin3 shui2 neng2 wen4 sheng1 dou3 。
- bo2 shan1 xiang1 ruan3 zhu1 lian2 di1 ， zuo4 ke4 qing3 xing2 shi2 bei4 zhou3 。
- gong1 chou2 jiao1 cuo4 xing1 wei4 yi3 ， geng4 zhu4 shan1 yao2 bing4 ye3 su4 。
- gui1 lai2 men2 xiang4 ying3 san4 luan4 ， she4 nan2 she4 bei3 huang2 ai1 zou3 。
- qing1 shan1 duan3 mao4 yi4 bu2 e4 ， zhui1 huan1 qi3 luo4 zui4 weng1 hou4 。
- xiao3 ji1 gu4 pan4 yang2 qiu1 bo1 ， shi2 shi2 wu3 wu3 xi4 ma3 tuo2 。
- hong2 qi2 jia1 dao4 ying4 xie2 ri4 ， jin1 chai1 zhui4 chu3 jian1 xiang1 mo2 。
- pang2 guan1 ding4 zi4 shuang1 yan3 bao3 ， dan4 jian4 liang3 lian3 sheng1 wei1 wo1 。
- cong2 jin1 hu2 shang4 yu4 qing1 hao3 ， xian1 yao1 chang2 xiu4 cheng2 ben1 suo1 。
- ming2 sou1 fu4 yu3 zhi3 shang4 yu3 ， zhu1 yan2 wei2 wo3 shang1 sheng1 ge1 。
- yuan4 gong1 gui1 shi4 yu4 huang2 ce4 ， geng4 xiang4 xi1 hu2 nong4 chun1 se4 。

## 注释

## 译文

## 赏析
