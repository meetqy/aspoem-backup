---
id: xiao-hu-you-shi-tang-guan
title: 遊石堂觀
titlePinyin: you2 shi2 tang2 guan1
titleSlug: you-shi-tang-guan
author: 蕭祜
authorPinyin: xiao1 hu4
authorSlug: xiao-hu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 西山高高何所如，上有古昔真人居。
- 嶔崖巨石自成室，其下磅礴含清虛。
- 我來斯邑訪遺迹，乃遇沈生躭載籍。
- 沈生爲政哀惸【嫠】，又能索隱探靈奇。
- 欣然向我話佳境，與我崎嶇到山頂。
- 甘瓜剖綠出寒泉，碧甌浮花酌春茗。
- 嚼瓜啜茗身清涼，汗消絺綌如迎霜。
- 胡爲空山百草花，倏爾籩豆肆我旁。
- 始驚知周無小大，力寡多方驗斯在。
- 妙用騰聲冠蓋間，勝遊恣意煙霞外。
- 故碑石像凡幾年，雲鬱雨霏生綠煙。
- 我知遊此多靈仙，縹緲月中飛下天。
- 天風微微夕露委，松梢颼颼曉聲起。
- 鳳去空遺簫管音，星翻寥落銀河水。
- 勸君學道此時來，結茅獨宿何遼哉。
- 齋心玄默感靈衛，必見鸞鶴相裴回。
- 我愛崇山雙劒北，峰如人首拄天黑。
- 羣仙傴僂勢奔走，壯若歸尊趨有德。
- 半巖有洞頂有池，出入靈怪潛蛟螭。
- 我去不得晝夜思，夢遊曾信南風吹。
- 南風吹我到林嶺，故國不見秦天逈。
- 山花名藥撲地香，月色泉聲洞心冷。
- 蔭松散髮逢異人，寂寞曠然口不言。
- 道陵公遠莫能識，髮短耳長誰獨存。
- 司農驚覺忽惆悵，可惜所遊俱是妄。
- 蘊懷耿耿誰與言，直至今來意通形神開。
- 擁傳又恨斜陽催，一丘人境尚堪戀，何況海上金銀臺。

## 拼音

- xi1 shan1 gao1 gao1 he2 suo3 ru2 ， shang4 you3 gu3 xi1 zhen1 ren2 ju1 。
- qin1 ya2 ju4 shi2 zi4 cheng2 shi4 ， qi2 xia4 pang2 bo2 han2 qing1 xu1 。
- wo3 lai2 si1 yi4 fang3 yi2 ji4 ， nai3 yu4 shen3 sheng1 dan1 zai4 ji2 。
- shen3 sheng1 wei2 zheng4 ai1 qiong2 【 li2 】， you4 neng2 suo3 yin3 tan4 ling2 qi2 。
- xin1 ran2 xiang4 wo3 hua4 jia1 jing4 ， yu3 wo3 qi2 qu1 dao4 shan1 ding3 。
- gan1 gua1 pou1 lü4 chu1 han2 quan2 ， bi4 ou1 fu2 hua1 zhuo2 chun1 ming2 。
- jiao2 gua1 chuo4 ming2 shen1 qing1 liang2 ， han4 xiao1 chi1 xi4 ru2 ying2 shuang1 。
- hu2 wei2 kong1 shan1 bai3 cao3 hua1 ， shu1 er3 bian1 dou4 si4 wo3 pang2 。
- shi3 jing1 zhi1 zhou1 wu2 xiao3 da4 ， li4 gua3 duo1 fang1 yan4 si1 zai4 。
- miao4 yong4 teng2 sheng1 guan1 gai4 jian4 ， sheng4 you2 zi4 yi4 yan1 xia2 wai4 。
- gu4 bei1 shi2 xiang4 fan2 ji1 nian2 ， yun2 yu4 yu3 fei1 sheng1 lü4 yan1 。
- wo3 zhi1 you2 ci3 duo1 ling2 xian1 ， piao3 miao3 yue4 zhong1 fei1 xia4 tian1 。
- tian1 feng1 wei1 wei1 xi1 lu4 wei3 ， song1 shao1 sou1 sou1 xiao3 sheng1 qi3 。
- feng4 qu4 kong1 yi2 xiao1 guan3 yin1 ， xing1 fan1 liao2 luo4 yin2 he2 shui3 。
- quan4 jun1 xue2 dao4 ci3 shi2 lai2 ， jie2 mao2 du2 su4 he2 liao2 zai1 。
- zhai1 xin1 xuan2 mo4 gan3 ling2 wei4 ， bi4 jian4 luan2 he4 xiang1 pei2 hui2 。
- wo3 ai4 chong2 shan1 shuang1 jian4 bei3 ， feng1 ru2 ren2 shou3 zhu3 tian1 hei1 。
- qun2 xian1 yu3 lü3 shi4 ben1 zou3 ， zhuang4 ruo4 gui1 zun1 qu1 you3 de2 。
- ban4 yan2 you3 dong4 ding3 you3 chi2 ， chu1 ru4 ling2 guai4 qian2 jiao1 chi1 。
- wo3 qu4 bu4 de2 zhou4 ye4 si1 ， meng4 you2 ceng2 xin4 nan2 feng1 chui1 。
- nan2 feng1 chui1 wo3 dao4 lin2 ling3 ， gu4 guo2 bu2 jian4 qin2 tian1 jiong3 。
- shan1 hua1 ming2 yao4 pu1 di4 xiang1 ， yue4 se4 quan2 sheng1 dong4 xin1 leng3 。
- yin1 song1 san3 fa4 feng2 yi4 ren2 ， ji4 mo4 kuang4 ran2 kou3 bu4 yan2 。
- dao4 ling2 gong1 yuan3 mo4 neng2 shi2 ， fa4 duan3 er3 chang2 shui2 du2 cun2 。
- si1 nong2 jing1 jue2 hu1 chou2 chang4 ， ke3 xi1 suo3 you2 ju4 shi4 wang4 。
- yun4 huai2 geng3 geng3 shui2 yu3 yan2 ， zhi2 zhi4 jin1 lai2 yi4 tong1 xing2 shen2 kai1 。
- yong1 chuan2 you4 hen4 xie2 yang2 cui1 ， yi4 qiu1 ren2 jing4 shang4 kan1 lian4 ， he2 kuang4 hai3 shang4 jin1 yin2 tai2 。

## 注释

## 译文

## 赏析
