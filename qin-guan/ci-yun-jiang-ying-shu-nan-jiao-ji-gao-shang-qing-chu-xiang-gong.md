---
id: qin-guan-ci-yun-jiang-ying-shu-nan-jiao-ji-gao-shang-qing-chu-xiang-gong
title: 次韵蔣穎叔南郊祭告上清儲祥宮
titlePinyin: ci4 yun4 jiang3 ying3 shu1 nan2 jiao1 ji4 gao4 shang4 qing1 chu3 xiang2 gong1
titleSlug: ci-yun-jiang-ying-shu-nan-jiao-ji-gao-shang-qing-chu-xiang-gong
author: 秦觀
authorPinyin: qin2 guan1
authorSlug: qin-guan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 特起朝陽內，祠宮極邃清。
- 高窗闚玉女，巨闑守昌明。
- 盛掩秦諸畤，雄逾漢兩京。
- 垣橫天上紫，洲露海中瀛。
- 黄帝初龍躍，中原罷虎爭。
- 樵夫亦談道，行旅不持兵。
- 此地脩禳禬，于時保利亨。
- 栢梁災未幾，陳寶詔重營。
- 御帑金繒出，慈闈服玩并。
- 標題動宸翰，撰次屬鴻生。
- 玉刻黄冠印，金書祕殿名。
- 妙經藏洞觀，真籙佩威盟。
- 仙溜花間靜，瓊枝物外榮。
- 肇禋承帝祉，肆眚順民情。
- 天施寧論報，風行不計程。
- 近傳聞磬管，時或見旄旌。
- 海嶽朝雙闕，星辰集上楹。
- 禮如尊太一，事異寵文成。
- 大以圓丘報，長於至日迎。
- 侍臣來祭告，法駕欲時行。
- 釐事通元氣，高真達孝誠。
- 慶增黄帝系，壽續太陰精。
- 西北夷門峻，東南輦路傾。
- 雲行博山氣，風卷步虛聲。
- 符貺方期應，英髦各彙征。
- 謳歌興法從，可見泰階平。

## 拼音

- te4 qi3 chao2 yang2 nei4 ， ci2 gong1 ji2 sui4 qing1 。
- gao1 chuang1 kui1 yu4 nü3 ， ju4 nie4 shou3 chang1 ming2 。
- sheng4 yan3 qin2 zhu1 zhi4 ， xiong2 yu2 han4 liang3 jing1 。
- yuan2 heng2 tian1 shang4 zi3 ， zhou1 lu4 hai3 zhong1 ying2 。
- huang2 di4 chu1 long2 yue4 ， zhong1 yuan2 ba4 hu3 zheng1 。
- qiao2 fu1 yi4 tan2 dao4 ， xing2 lü3 bu4 chi2 bing1 。
- ci3 di4 xiu1 rang2 gui4 ， yu2 shi2 bao3 li4 heng1 。
- bai3 liang2 zai1 wei4 ji1 ， chen2 bao3 zhao4 zhong4 ying2 。
- yu4 tang3 jin1 zeng1 chu1 ， ci2 wei2 fu2 wan2 bing4 。
- biao1 ti2 dong4 chen2 han4 ， zhuan4 ci4 shu3 hong2 sheng1 。
- yu4 ke4 huang2 guan1 yin4 ， jin1 shu1 bi4 dian4 ming2 。
- miao4 jing1 cang2 dong4 guan1 ， zhen1 lu4 pei4 wei1 meng2 。
- xian1 liu1 hua1 jian4 jing4 ， qiong2 zhi1 wu4 wai4 rong2 。
- zhao4 yin1 cheng2 di4 zhi3 ， si4 sheng3 shun4 min2 qing2 。
- tian1 shi1 ning2 lun4 bao4 ， feng1 xing2 bu2 ji4 cheng2 。
- jin4 chuan2 wen2 qing4 guan3 ， shi2 huo4 jian4 mao2 jing1 。
- hai3 yue4 chao2 shuang1 que4 ， xing1 chen2 ji2 shang4 ying2 。
- li3 ru2 zun1 tai4 yi1 ， shi4 yi4 chong3 wen2 cheng2 。
- da4 yi3 yuan2 qiu1 bao4 ， chang2 wu1 zhi4 ri4 ying2 。
- shi4 chen2 lai2 ji4 gao4 ， fa3 jia4 yu4 shi2 xing2 。
- li2 shi4 tong1 yuan2 qi4 ， gao1 zhen1 da2 xiao4 cheng2 。
- qing4 zeng1 huang2 di4 xi4 ， shou4 xu4 tai4 yin1 jing1 。
- xi1 bei3 yi2 men2 jun4 ， dong1 nan2 nian3 lu4 qing1 。
- yun2 xing2 bo2 shan1 qi4 ， feng1 juan4 bu4 xu1 sheng1 。
- fu2 kuang4 fang1 qi1 ying1 ， ying1 mao2 ge4 hui4 zheng1 。
- ou1 ge1 xing1 fa3 cong2 ， ke3 jian4 tai4 jie1 ping2 。

## 注释

## 译文

## 赏析
