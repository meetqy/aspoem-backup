---
id: qin-guan-li-duan-shu-jian-ji-ci-yun
title: 李端叔見寄次韵
titlePinyin: li3 duan1 shu1 jian4 ji4 ci4 yun4
titleSlug: li-duan-shu-jian-ji-ci-yun
author: 秦觀
authorPinyin: qin2 guan1
authorSlug: qin-guan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 君文豪贍無與儔，使我吟諷忘離憂。
- 浩如沅湘起陽侯，翻星轉日吞數州。
- 華章藻句饒風力，頃刻朱紅迷畛域。
- 一班縱復爲管窺，萬派終難以蠡測。
- 區區文墨倦高情，解鞅還游恍惚庭。
- 半槽新水六尺簟，卧視雲物行空青。
- 伊我籃輿抵京縣，溽暑黄埃負初願。
- 君家只在御城東，彌月不能三兩見。
- 求仙未若醉中真，蟻鬭蛾飛愁殺人。
- 清都夢斷理歸棹，回首一樹瓊枝新。
- 歸來草木春風換，世事蝟毛那可算。
- 幸謝故人頻寄書，莫笑元郎自呼漫。

## 拼音

- jun1 wen2 hao2 shan4 wu2 yu3 chou2 ， shi3 wo3 yin2 feng3 wang4 li2 you1 。
- hao4 ru2 yuan2 xiang1 qi3 yang2 hou2 ， fan1 xing1 zhuan3 ri4 tun1 shu4 zhou1 。
- hua2 zhang1 zao3 ju4 rao2 feng1 li4 ， qing3 ke4 zhu1 hong2 mi2 zhen3 yu4 。
- yi1 ban1 zong4 fu4 wei2 guan3 kui1 ， wan4 pai4 zhong1 nan2 yi3 li2 ce4 。
- qu1 qu1 wen2 mo4 juan4 gao1 qing2 ， jie3 yang1 huan2 you2 huang3 hu1 ting2 。
- ban4 cao2 xin1 shui3 liu4 chi3 dian4 ， wo4 shi4 yun2 wu4 xing2 kong1 qing1 。
- yi1 wo3 lan2 yu2 di3 jing1 xian4 ， ru4 shu3 huang2 ai1 fu4 chu1 yuan4 。
- jun1 jia1 zhi1 zai4 yu4 cheng2 dong1 ， mi2 yue4 bu4 neng2 san1 liang3 jian4 。
- qiu2 xian1 wei4 ruo4 zui4 zhong1 zhen1 ， yi3 dou4 e2 fei1 chou2 sha1 ren2 。
- qing1 dou1 meng4 duan4 li3 gui1 zhao4 ， hui2 shou3 yi2 shu4 qiong2 zhi1 xin1 。
- gui1 lai2 cao3 mu4 chun1 feng1 huan4 ， shi4 shi4 wei4 mao2 na4 ke3 suan4 。
- xing4 xie4 gu4 ren2 bin1 ji4 shu1 ， mo4 xiao4 yuan2 lang2 zi4 hu1 man4 。

## 注释

## 译文

## 赏析
