---
id: qin-guan-ji-meng-da-liu-quan-mei
title: 記夢答劉全羙
titlePinyin: ji4 meng4 da2 liu2 quan2 mei3
titleSlug: ji-meng-da-liu-quan-mei
author: 秦觀
authorPinyin: qin2 guan1
authorSlug: qin-guan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 歲逢困敦斗申指，辰次庚辰漏傳子。
- 夢出城闉登古原，草木縈天带流水。
- 千夫荷鍤開久殯，前有一人狀瓌偉。
- 素冠長跪烝酒殽，云是劉郎字全羙。
- 馬鳴車響斷還續，人境晦明秋色裹。
- 既寤茫然失所遭，河轉星翻汗如洗。
- 世傳夢凶常得吉，神物戲人良有旨。
- 全羙聲名海縣聞，閉久當開乃其理。
- 娟娟二十四橋月，月下吹簫聊爾耳。
- 洗眼看君先一鳴，九萬扶搖從此始。

## 拼音

- sui4 feng2 kun4 dun1 dou4 shen1 zhi3 ， chen2 ci4 geng1 chen2 lou4 chuan2 zi3 。
- meng4 chu1 cheng2 yin1 deng1 gu3 yuan2 ， cao3 mu4 ying2 tian1 dai4 liu2 shui3 。
- qian1 fu1 he2 cha1 kai1 jiu3 bin4 ， qian2 you3 yi4 ren2 zhuang4 gui1 wei3 。
- su4 guan1 chang2 gui4 zheng1 jiu3 yao2 ， yun2 shi4 liu2 lang2 zi4 quan2 mei3 。
- ma3 ming2 ju1 xiang3 duan4 huan2 xu4 ， ren2 jing4 hui4 ming2 qiu1 se4 guo3 。
- ji4 wu4 mang2 ran2 shi1 suo3 zao1 ， he2 zhuan3 xing1 fan1 han4 ru2 xi3 。
- shi4 chuan2 meng4 xiong1 chang2 de2 ji2 ， shen2 wu4 xi4 ren2 liang2 you3 zhi3 。
- quan2 mei3 sheng1 ming2 hai3 xian4 wen2 ， bi4 jiu3 dang1 kai1 nai3 qi2 li3 。
- juan1 juan1 er4 shi2 si4 qiao2 yue4 ， yue4 xia4 chui1 xiao1 liao2 er3 er3 。
- xi3 yan3 kan4 jun1 xian1 yi4 ming2 ， jiu3 wan4 fu2 yao2 cong2 ci3 shi3 。

## 注释

## 译文

## 赏析
