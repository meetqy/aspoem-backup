---
id: long-duan-shi-yi-jiu-you
title: 忆旧游
titlePinyin: yi4 jiu4 you2
titleSlug: yi-jiu-you
author: 龙端是
authorPinyin: long2 duan1 shi4
authorSlug: long-duan-shi
dynasty: 宋
dynastyPinyin: song4
dynastySlug: song
tags: []
---

## 正文

- 问南楼月色，十载相疏，何似今宵。
- 旧雨菰蒲国，想波光雁影，远撼沅潇。
- 拟苏堤上杨柳，烟碧为谁摇。
- 叹庾扇尘深，胡床梦浅，翠减香销。
- 迢迢。
- 谩回首，记酹酒江山，曾共金镳。
- 暮色沈西垒，几狂朋来往，舟叶招招。
- 浩歌拍手归去，风月两长桥。
- 算此会何时，刘郎去后多嫩桃。

## 拼音

- wen4 nan2 lou2 yue4 se4 ， shi2 zai3 xiang1 shu1 ， he2 si4 jin1 xiao1 。
- jiu4 yu3 gu1 pu2 guo2 ， xiang3 bo1 guang1 yan4 ying3 ， yuan3 han4 yuan2 xiao1 。
- ni3 su1 di1 shang4 yang2 liu3 ， yan1 bi4 wei4 shui2 yao2 。
- tan4 yu3 shan4 chen2 shen1 ， hu2 chuang2 meng4 qian3 ， cui4 jian3 xiang1 xiao1 。
- tiao2 tiao2 。
- man4 hui2 shou3 ， ji4 lei4 jiu3 jiang1 shan1 ， ceng2 gong4 jin1 biao1 。
- mu4 se4 shen3 xi1 lei3 ， ji3 kuang2 peng2 lai2 wang3 ， zhou1 ye4 zhao1 zhao1 。
- hao4 ge1 pai1 shou3 gui1 qu4 ， feng1 yue4 liang3 chang2 qiao2 。
- suan4 ci3 hui4 he2 shi2 ， liu2 lang2 qu4 hou4 duo1 nen4 tao2 。

## 注释

## 译文

## 赏析
