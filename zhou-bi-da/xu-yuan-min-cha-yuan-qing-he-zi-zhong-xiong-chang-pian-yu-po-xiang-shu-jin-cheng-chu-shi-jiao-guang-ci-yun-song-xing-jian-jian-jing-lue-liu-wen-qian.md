---
id: zhou-bi-da-xu-yuan-min-cha-yuan-qing-he-zi-zhong-xiong-chang-pian-yu-po-xiang-shu-jin-cheng-chu-shi-jiao-guang-ci-yun-song-xing-jian-jian-jing-lue-liu-wen-qian
title: 徐元敏察院頃和子中兄長篇語頗相屬今承出使交廣次韻送行兼簡經略劉文潛
titlePinyin: xu2 yuan2 min3 cha2 yuan4 qing3 he2 zi3 zhong1 xiong1 chang2 pian1 yu3 po1 xiang1 shu3 jin1 cheng2 chu1 shi3 jiao1 guang3 ci4 yun4 song4 xing2 jian1 jian3 jing1 lüe4 liu2 wen2 qian2
titleSlug: xu-yuan-min-cha-yuan-qing-he-zi-zhong-xiong-chang-pian-yu-po-xiang-shu-jin-cheng-chu-shi-jiao-guang-ci-yun-song-xing-jian-jian-jing-lue-liu-wen-qian
author: 周必大
authorPinyin: zhou1 bi4 da4
authorSlug: zhou-bi-da
dynasty: 唐
dynastyPinyin: tang2
dynastySlug: tang
tags: [] 
---

## 正文

- 少年同仕秦淮口，醉裏殷勤掃花帚。
- 蒼顔白髮二紀中，夢斷賞心并折柳。
- 非才晚汙論思地，分察久觀彈擊手。
- 端方期不負耳目，詰曲誰能學跟肘。
- 善良無憂藜藿採，讒諂有類麏䴥走。
- 三年執法念少休，萬里立功圖不朽。
- 遥知二十五州民，即日春風散醇酒。
- 吏驚綉斧指東海，士喜文星避南斗。
- 由來炎雲多瘴癘，是處黄茅少林藪。
- 自從英英賢牧至，蔽芾棠陰地無醜。
- 同年相逢定傾蓋，痛飲何妨暫濡首。
- 書來不用詫梅花，共說蒼生蘇息否。

## 拼音

- shao4 nian2 tong2 shi4 qin2 huai2 kou3 ， zui4 li3 yin1 qin2 sao3 hua1 zhou3 。
- cang1 yan2 bai2 fa4 er4 ji4 zhong1 ， meng4 duan4 shang3 xin1 bing4 zhe2 liu3 。
- fei1 cai2 wan3 wu1 lun4 si1 di4 ， fen1 cha2 jiu3 guan1 dan4 ji1 shou3 。
- duan1 fang1 qi1 bu2 fu4 er3 mu4 ， jie2 qu3 shui2 neng2 xue2 gen1 zhou3 。
- shan4 liang2 wu2 you1 li2 huo4 cai3 ， chan2 chan3 you3 lei4 jun1 䴥 zou3 。
- san1 nian2 zhi2 fa3 nian4 shao3 xiu1 ， wan4 li3 li4 gong1 tu2 bu4 xiu3 。
- yao2 zhi1 er4 shi2 wu3 zhou1 min2 ， ji2 ri4 chun1 feng1 san4 chun2 jiu3 。
- li4 jing1 xiu4 fu3 zhi3 dong1 hai3 ， shi4 xi3 wen2 xing1 bi4 nan2 dou3 。
- you2 lai2 yan2 yun2 duo1 zhang4 li4 ， shi4 chu3 huang2 mao2 shao3 lin2 sou3 。
- zi4 cong2 ying1 ying1 xian2 mu4 zhi4 ， bi4 fei4 tang2 yin1 di4 wu2 chou3 。
- tong2 nian2 xiang1 feng2 ding4 qing1 gai4 ， tong4 yin3 he2 fang2 zan4 ru2 shou3 。
- shu1 lai2 bu2 yong4 cha4 mei2 hua1 ， gong4 shuo1 cang1 sheng1 su1 xi1 fou3 。

## 注释

## 译文

## 赏析
