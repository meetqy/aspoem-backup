---
id: zhou-bi-da-ci-yun-zhao-gong-zhi-shang-xin-ting-ju-hui-gu-feng
title: 次韻趙公直賞心亭醵會古風
titlePinyin: ci4 yun4 zhao4 gong1 zhi2 shang3 xin1 ting2 ju4 hui4 gu3 feng1
titleSlug: ci-yun-zhao-gong-zhi-shang-xin-ting-ju-hui-gu-feng
author: 周必大
authorPinyin: zhou1 bi4 da4
authorSlug: zhou-bi-da
dynasty: 唐
dynastyPinyin: tang2
dynastySlug: tang
tags: [] 
---

## 正文

- 晉人誇新亭，假日輒高會。
- 中間伯仁輩，未免楚囚對。
- 江山猶古昔，人物已曖昧。
- 東郊今保釐，翠華記行在。
- 佳麗壓淮楚，追遊盛冠蓋。
- 茲樓貫城雉，于邁無小大。
- 令威雖不歸，靈光故無礙。
- 烟雲互明滅，川郭相映带。
- 當年烏衣游，此日思一槩。
- 從容值休沐，登臨多慷慨。
- 幽懷忽軒豁，細故絕芥蒂。
- 已尋詩社盟，更許食期戒。
- 佳賓滿座上，好語來天外。
- 舟移白鷺遠，目送飛鳥快。
- 方種淵明秫，粗免監河貸。
- 一醉儻可期，與君時倒載。

## 拼音

- jin4 ren2 kua1 xin1 ting2 ， jia3 ri4 zhe2 gao1 hui4 。
- zhong1 jian4 bo2 ren2 bei4 ， wei4 mian3 chu3 qiu2 dui4 。
- jiang1 shan1 you2 gu3 xi1 ， ren2 wu4 yi3 ai4 mei4 。
- dong1 jiao1 jin1 bao3 li2 ， cui4 hua2 ji4 xing2 zai4 。
- jia1 li2 ya1 huai2 chu3 ， zhui1 you2 sheng4 guan1 gai4 。
- zi1 lou2 guan4 cheng2 zhi4 ， yu2 mai4 wu2 xiao3 da4 。
- ling4 wei1 sui1 bu4 gui1 ， ling2 guang1 gu4 wu2 ai4 。
- yan1 yun2 hu4 ming2 mie4 ， chuan1 guo1 xiang1 ying4 dai4 。
- dang1 nian2 wu1 yi1 you2 ， ci3 ri4 si1 yi2 gai4 。
- cong2 rong2 zhi2 xiu1 mu4 ， deng1 lin2 duo1 kang1 kai3 。
- you1 huai2 hu1 xuan1 huo1 ， xi4 gu4 jue2 jie4 di4 。
- yi3 xun2 shi1 she4 meng2 ， geng4 xu1 shi2 qi1 jie4 。
- jia1 bin1 man3 zuo4 shang4 ， hao3 yu3 lai2 tian1 wai4 。
- zhou1 yi2 bai2 lu4 yuan3 ， mu4 song4 fei1 niao3 kuai4 。
- fang1 zhong3 yuan1 ming2 shu2 ， cu1 mian3 jian1 he2 dai4 。
- yi2 zui4 tang3 ke3 qi1 ， yu3 jun1 shi2 dao3 zai4 。

## 注释

## 译文

## 赏析
