---
id: zhou-bi-da-shi-yue-shi-qi-ri-da-chun-tang-xiao-ji-hu-cong-zhou-ji-huai-yi-yu-mu-ji-jie-xu-song-bai-jiu-mi-xun-bu-zhi-xi-cheng-chang-yun
title: 十月十七日大椿堂小集胡從周季懷以予目疾皆許送白酒彌旬不至戲成長韻
titlePinyin: shi2 yue4 shi2 qi1 ri4 da4 chun1 tang2 xiao3 ji2 hu2 cong2 zhou1 ji4 huai2 yi3 yu3 mu4 ji2 jie1 xu1 song4 bai2 jiu3 mi2 xun2 bu2 zhi4 xi4 cheng2 chang2 yun4
titleSlug: shi-yue-shi-qi-ri-da-chun-tang-xiao-ji-hu-cong-zhou-ji-huai-yi-yu-mu-ji-jie-xu-song-bai-jiu-mi-xun-bu-zhi-xi-cheng-chang-yun
author: 周必大
authorPinyin: zhou1 bi4 da4
authorSlug: zhou-bi-da
dynasty: 唐
dynastyPinyin: tang2
dynastySlug: tang
tags: [] 
---

## 正文

- 畏疾甚畏威，目昏口止酒。
- 爾來時一中，免使論薄厚。
- 儀康業廢祀，釀具散莫糾。
- 採藥山已焚，種秫時轉後。
- 門稀問字客，室乏借書缶。
- 尚頼金石交，每顧貧病叟。
- 前時相娛樂，如對疏廣受。
- 有漿不待乞，似驗歲在酉。
- 今日掃風軒，明日芼園䔩。
- 白衣兩不來，往往化烏有。
- 頗聞繼高會，霑醉牛馬走。
- 寧忘伐木詩，酤湑吝朋友。
- 或疑决西江，恥復餉升斗。
- 胡不玩易象，樽簋納吾牖。
- 二義倘未然，諾責何爲負。
- 君兮優阮籍，僕也減兖守。
- 結交十五年，果可不飲否。
- 食言能無肥，有孚乃免咎。
- 速宜倒糟牀，走送昔與醙。
- 勿學比舍郎，夜半招吏部。

## 拼音

- wei4 ji2 shen4 wei4 wei1 ， mu4 hun1 kou3 zhi3 jiu3 。
- er3 lai2 shi2 yi4 zhong1 ， mian3 shi3 lun4 bao2 hou4 。
- yi2 kang1 ye4 fei4 si4 ， niang4 ju4 san4 mo4 jiu1 。
- cai3 yao4 shan1 yi3 fen2 ， zhong3 shu2 shi2 zhuan3 hou4 。
- men2 xi1 wen4 zi4 ke4 ， shi4 fa2 jie4 shu1 fou3 。
- shang4 lai4 jin1 shi2 jiao1 ， mei3 gu4 pin2 bing4 sou3 。
- qian2 shi2 xiang1 yu2 le4 ， ru2 dui4 shu1 guang3 shou4 。
- you3 jiang1 bu2 dai4 qi3 ， si4 yan4 sui4 zai4 you3 。
- jin1 ri4 sao3 feng1 xuan1 ， ming2 ri4 mao4 yuan2 䔩。
- bai2 yi1 liang3 bu4 lai2 ， wang3 wang3 hua4 wu1 you3 。
- po1 wen2 ji4 gao1 hui4 ， zhan1 zui4 niu2 ma3 zou3 。
- ning2 wang4 fa2 mu4 shi1 ， gu1 xu3 lin4 peng2 you0 。
- huo4 yi2 jue2 xi1 jiang1 ， chi3 fu4 xiang3 sheng1 dou3 。
- hu2 bu4 wan2 yi4 xiang4 ， zun1 gui3 na4 wu2 you3 。
- er4 yi4 tang3 wei4 ran2 ， nuo4 ze2 he2 wei2 fu4 。
- jun1 xi1 you1 ruan3 ji2 ， pu2 ye3 jian3 yan3 shou3 。
- jie2 jiao1 shi2 wu3 nian2 ， guo3 ke3 bu4 yin3 fou3 。
- shi2 yan2 neng2 wu2 fei2 ， you3 fu2 nai3 mian3 jiu4 。
- su4 yi2 dao3 zao1 chuang2 ， zou3 song4 xi1 yu3 sou1 。
- wu4 xue2 bi3 she4 lang2 ， ye4 ban4 zhao1 li4 bu4 。

## 注释

## 译文

## 赏析
