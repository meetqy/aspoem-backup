---
id: zhou-bi-da-jin-xie-yu-shu-gu-shi
title: 進謝御書古詩
titlePinyin: jin4 xie4 yu4 shu1 gu3 shi1
titleSlug: jin-xie-yu-shu-gu-shi
author: 周必大
authorPinyin: zhou1 bi4 da4
authorSlug: zhou-bi-da
dynasty: 唐
dynastyPinyin: tang2
dynastySlug: tang
tags: [] 
---

## 正文

- 允文元祐詞臣軾，勁節名章世無敵。
- 御前曾賜紫薇詩，袖裏驪珠光的爍。
- 小臣謬直白玉堂，也紆皇眷摛雲章。
- 雲章元是七德舞，字字筆法超鍾王。
- 兩朝相望九十祀，長慶集中偏屬意。
- 咸池日照草木光，天門龍躍魚蝦悸。
- 我皇英銳真太宗，文武神聖功德隆。
- 黄鉞指期擒頡利，捷書先獻大安宮。
- 元和學士白居易，臣非其才私有志。
- 願隨班賀四海清，續唐之歌誇萬世。

## 拼音

- yun3 wen2 yuan2 you4 ci2 chen2 shi4 ， jin4 jie2 ming2 zhang1 shi4 wu2 di2 。
- yu4 qian2 ceng2 ci4 zi3 wei1 shi1 ， xiu4 li3 li2 zhu1 guang1 de0 shuo4 。
- xiao3 chen2 miu4 zhi2 bai2 yu4 tang2 ， ye3 yu1 huang2 juan4 chi1 yun2 zhang1 。
- yun2 zhang1 yuan2 shi4 qi1 de2 wu3 ， zi4 zi4 bi3 fa3 chao1 zhong1 wang2 。
- liang3 chao2 xiang1 wang4 jiu3 shi2 si4 ， chang2 qing4 ji2 zhong1 pian1 shu3 yi4 。
- xian2 chi2 ri4 zhao4 cao3 mu4 guang1 ， tian1 men2 long2 yue4 yu2 xia1 ji4 。
- wo3 huang2 ying1 rui4 zhen1 tai4 zong1 ， wen2 wu3 shen2 sheng4 gong1 de2 long2 。
- huang2 yue4 zhi3 qi1 qin2 jie2 li4 ， jie2 shu1 xian1 xian4 da4 an1 gong1 。
- yuan2 he2 xue2 shi4 bai2 ju1 yi4 ， chen2 fei1 qi2 cai2 si1 you3 zhi4 。
- yuan4 sui2 ban1 he4 si4 hai3 qing1 ， xu4 tang2 zhi1 ge1 kua1 wan4 shi4 。

## 注释

## 译文

## 赏析
