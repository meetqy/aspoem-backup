---
id: chou-yuan-nai-hua-si-hai-tang-lin-qin-dan-ye-xiao-yi
title: 柰花似海棠林檎但葉小異
titlePinyin: nai4 hua1 si4 hai3 tang2 lin2 qin2 dan4 ye4 xiao3 yi4
titleSlug: nai-hua-si-hai-tang-lin-qin-dan-ye-xiao-yi
author: 仇遠
authorPinyin: chou2 yuan3
authorSlug: chou-yuan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 東風擅紅紫，顔色分重輕。
- 愛此柰子花，嬌艷何盈盈。
- 未開足標致，紫綿燦垂纓。
- 開繁臙脂褪，徐娘老而貞。
- 俗稱爲海紅，結實葉底頳。
- 來禽難爲弟，海棠難爲兄。
- 我評此三花，同出而異名。
- 一枝插銅壺，坐翫心目明。
- 安得劍南樵，素縑爲寫生。

## 拼音

- dong1 feng1 shan4 hong2 zi3 ， yan2 se4 fen1 zhong4 qing1 。
- ai4 ci3 nai4 zi3 hua1 ， jiao1 yan4 he2 ying2 ying2 。
- wei4 kai1 zu2 biao1 zhi4 ， zi3 mian2 can4 chui2 ying1 。
- kai1 fan2 yan1 zhi1 tui4 ， xu2 niang2 lao3 er2 zhen1 。
- su2 cheng1 wei2 hai3 hong2 ， jie2 shi2 ye4 di3 cheng1 。
- lai2 qin2 nan2 wei2 di4 ， hai3 tang2 nan2 wei2 xiong1 。
- wo3 ping2 ci3 san1 hua1 ， tong2 chu1 er2 yi4 ming2 。
- yi4 zhi1 cha1 tong2 hu2 ， zuo4 wan2 xin1 mu4 ming2 。
- an1 de2 jian4 nan2 qiao2 ， su4 jian1 wei2 xie3 sheng1 。

## 注释

## 译文

## 赏析
