---
id: chou-yuan-cao-chong-tu
title: 草蟲圖
titlePinyin: cao3 chong2 tu2
titleSlug: cao-chong-tu
author: 仇遠
authorPinyin: chou2 yuan3
authorSlug: chou-yuan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昨夜南山雷雨霽，蟄室初開百蟲起。
- 草夭菜秀蒲柳長，生意森然隨氣使。
- 陰陽變態足纖巧，分得餘妍歸畫史。
- 野蜂採蜜花房裏，官蛙瞠目莎池底。
- 紛紛蚱蜢肆跳梁，款款蜻蜓齊點水。
- 天牛穴桑奚其天，鬼蝶迷花聿如鬼。
- 血國三千亦有蚊，黍馬十萬寧非蟻。
- 蝎虎那能捋虎鬚，蝸牛誰堪執牛耳。
- 蜣蜋轉丸誠小巧，螳螂搏輪非勇士。
- 鳴蟬嘶熱蟋蟀吟，一片繁聲愁客子。
- 春風郊野豈不樂，籬落秋風又如此。
- 坡仙舊詠只八物，若見此圖心更喜。
- 我摩老眼爲題詩，晴日一窗蠅撲紙。

## 拼音

- zuo2 ye4 nan2 shan1 lei2 yu3 ji4 ， zhe2 shi4 chu1 kai1 bai3 chong2 qi3 。
- cao3 yao1 cai4 xiu4 pu2 liu3 chang2 ， sheng1 yi4 sen1 ran2 sui2 qi4 shi3 。
- yin1 yang2 bian4 tai4 zu2 xian1 qiao3 ， fen1 de0 yu2 yan2 gui1 hua4 shi3 。
- ye3 feng1 cai3 mi4 hua1 fang2 li3 ， guan1 wa1 cheng1 mu4 sha1 chi2 di3 。
- fen1 fen1 zha4 meng3 si4 tiao4 liang2 ， kuan3 kuan3 qing1 ting2 qi2 dian3 shui3 。
- tian1 niu2 xue2 sang1 xi1 qi2 tian1 ， gui3 die2 mi2 hua1 yu4 ru2 gui3 。
- xue4 guo2 san1 qian1 yi4 you3 wen2 ， shu3 ma3 shi2 wan4 ning2 fei1 yi3 。
- xie1 hu3 na4 neng2 lü3 hu3 xu1 ， wo1 niu2 shui2 kan1 zhi2 niu2 er3 。
- qiang1 lang2 zhuan3 wan2 cheng2 xiao3 qiao3 ， tang2 lang2 bo2 lun2 fei1 yong3 shi4 。
- ming2 chan2 si1 re4 xi1 shuai4 yin2 ， yi2 pian4 fan2 sheng1 chou2 ke4 zi3 。
- chun1 feng1 jiao1 ye3 qi3 bu2 le4 ， li2 luo4 qiu1 feng1 you4 ru2 ci3 。
- po1 xian1 jiu4 yong3 zhi1 ba1 wu4 ， ruo4 jian4 ci3 tu2 xin1 geng4 xi3 。
- wo3 mo2 lao3 yan3 wei2 ti2 shi1 ， qing2 ri4 yi4 chuang1 ying2 pu1 zhi3 。

## 注释

## 译文

## 赏析
