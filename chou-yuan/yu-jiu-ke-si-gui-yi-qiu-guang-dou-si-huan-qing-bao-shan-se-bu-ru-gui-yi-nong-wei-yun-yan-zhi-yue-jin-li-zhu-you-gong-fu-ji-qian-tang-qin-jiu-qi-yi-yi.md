---
id: chou-yuan-yu-jiu-ke-si-gui-yi-qiu-guang-dou-si-huan-qing-bao-shan-se-bu-ru-gui-yi-nong-wei-yun-yan-zhi-yue-jin-li-zhu-you-gong-fu-ji-qian-tang-qin-jiu-qi-yi-yi
title: 予久客思歸以秋光都似宦情薄山色不如歸意濃爲韻言志約金溧諸友共賦寄錢唐親舊  其一一
titlePinyin: yu3 jiu3 ke4 si1 gui1 yi3 qiu1 guang1 dou1 si4 huan4 qing2 bao2 shan1 se4 bu4 ru2 gui1 yi4 nong2 wei2 yun4 yan2 zhi4 yue1 jin1 li4 zhu1 you3 gong4 fu4 ji4 qian2 tang2 qin1 jiu4     qi2 yi1 yi1
titleSlug: yu-jiu-ke-si-gui-yi-qiu-guang-dou-si-huan-qing-bao-shan-se-bu-ru-gui-yi-nong-wei-yun-yan-zhi-yue-jin-li-zhu-you-gong-fu-ji-qian-tang-qin-jiu-qi-yi-yi
author: 仇遠
authorPinyin: chou2 yuan3
authorSlug: chou-yuan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 未仕每願仕，既仕復思歸。
- 了知歸來是，宜悟求仕非。
- 干祿本爲貧，元非慕輕肥。
- 已昧好爲戒，復貽素餐譏。
- 時艱士失業，十家九寒饑。
- 豈無禹稷思，力薄願乃違。
- 吾門可羅雀，載酒人來稀。
- 下考劣已書，歸心疾如飛。
- 眷言長途馬，老矣思脫鞿。
- 晝短歌意長，式微兮式微。

## 拼音

- wei4 shi4 mei3 yuan4 shi4 ， ji4 shi4 fu4 si1 gui1 。
- liao3 zhi1 gui1 lai2 shi4 ， yi2 wu4 qiu2 shi4 fei1 。
- gan1 lu4 ben3 wei2 pin2 ， yuan2 fei1 mu4 qing1 fei2 。
- yi3 mei4 hao3 wei2 jie4 ， fu4 yi2 su4 can1 ji1 。
- shi2 jian1 shi4 shi1 ye4 ， shi2 jia1 jiu3 han2 ji1 。
- qi3 wu2 yu3 ji4 si1 ， li4 bao2 yuan4 nai3 wei2 。
- wu2 men2 ke3 luo2 que4 ， zai4 jiu3 ren2 lai2 xi1 。
- xia4 kao3 lie4 yi3 shu1 ， gui1 xin1 ji2 ru2 fei1 。
- juan4 yan2 chang2 tu2 ma3 ， lao3 yi3 si1 tuo1 ji1 。
- zhou4 duan3 ge1 yi4 chang2 ， shi4 wei1 xi1 shi4 wei1 。

## 注释

## 译文

## 赏析
