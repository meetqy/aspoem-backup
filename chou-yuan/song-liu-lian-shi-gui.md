---
id: chou-yuan-song-liu-lian-shi-gui
title: 送劉鍊師歸
titlePinyin: song4 liu2 lian4 shi1 gui1
titleSlug: song-liu-lian-shi-gui
author: 仇遠
authorPinyin: chou2 yuan3
authorSlug: chou-yuan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 雲中雞犬隨淮南，手攀桂樹歌小山。
- 鴻寶秘書在玉枕，有高尚者還童顔。
- 卯金家世學仙子，半生遊山磨屐齒。
- 懶耕白雲種瑶草，南去持竿釣湘水。
- 天風環珮滄江東，鄱雲溧雨分鄰封。
- 浮丘洪崖未之見，擁腫鞅掌常相從。
- 拂衣浩然有歸志，湘濱已卜誅茅地。
- 寸田尺宅可治生，騎鶴纏腰非易事。
- 不如且向金蓮遊，濯足萬里黄河流。
- 上界神仙足官府，山中宰相輕公侯。
- 人生得意無南北，蠅利蝸名等雞肋。
- 道人一粲據槁梧，世間萬事槐安國。

## 拼音

- yun2 zhong1 ji1 quan3 sui2 huai2 nan2 ， shou3 pan1 gui4 shu4 ge1 xiao3 shan1 。
- hong2 bao3 mi4 shu1 zai4 yu4 zhen3 ， you3 gao1 shang4 zhe3 huan2 tong2 yan2 。
- mao3 jin1 jia1 shi4 xue2 xian1 zi3 ， ban4 sheng1 you2 shan1 mo2 ji1 chi3 。
- lan3 geng1 bai2 yun2 zhong3 yao2 cao3 ， nan2 qu4 chi2 gan1 diao4 xiang1 shui3 。
- tian1 feng1 huan2 pei4 cang1 jiang1 dong1 ， po2 yun2 li4 yu3 fen1 lin2 feng1 。
- fu2 qiu1 hong2 ya2 wei4 zhi1 jian4 ， yong1 zhong3 yang1 zhang3 chang2 xiang1 cong2 。
- fu2 yi1 hao4 ran2 you3 gui1 zhi4 ， xiang1 bin1 yi3 bu3 zhu1 mao2 di4 。
- cun4 tian2 chi3 zhai2 ke3 zhi4 sheng1 ， qi2 he4 chan2 yao1 fei1 yi4 shi4 。
- bu4 ru2 qie3 xiang4 jin1 lian2 you2 ， zhuo2 zu2 wan4 li3 huang2 he2 liu2 。
- shang4 jie4 shen2 xian1 zu2 guan1 fu3 ， shan1 zhong1 zai3 xiang4 qing1 gong1 hou2 。
- ren2 sheng1 de2 yi4 wu2 nan2 bei3 ， ying2 li4 wo1 ming2 deng3 ji1 lei4 。
- dao4 ren2 yi2 can4 ju4 gao3 wu2 ， shi4 jian4 wan4 shi4 huai2 an1 guo2 。

## 注释

## 译文

## 赏析
