---
id: wang-wei-song-wei-dai-fu-dong-jing-liu-shou
title: 送韋大夫東京留守
titlePinyin: song4 wei2 dai4 fu0 dong1 jing1 liu2 shou3
titleSlug: song-wei-dai-fu-dong-jing-liu-shou
author: 王維
authorPinyin: wang2 wei2
authorSlug: wang-wei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 人外遺世慮，空端結遐心。
- 曾是巢許淺，始知堯舜深。
- 蒼生詎有物，黃屋如喬林。
- 上德撫神運，沖和穆宸襟。
- 雲雷康屯難，江海遂飛沈。
- 天工寄人英，龍衮瞻君臨。
- 名器苟不假，保釐固其任。
- 素質貫方領，清景照華簪。
- 慷慨念王室，從容獻官箴。
- 雲旗蔽三川，畫角發龍吟。
- 晨揚天漢聲，夕卷大河陰。
- 窮人業已寧，逆虜遺之擒。
- 然後解金組，拂衣東山岑。
- 給事黃門省，秋光正沈沈。
- 壯心與身退，老病隨年侵。
- 君子從相訪，重玄其可尋。

## 拼音

- ren2 wai4 yi2 shi4 lü4 ， kong1 duan1 jie2 xia2 xin1 。
- ceng2 shi4 chao2 xu1 qian3 ， shi3 zhi1 yao2 shun4 shen1 。
- cang1 sheng1 ju4 you3 wu4 ， huang2 wu1 ru2 qiao2 lin2 。
- shang4 de2 fu3 shen2 yun4 ， chong1 he2 mu4 chen2 jin1 。
- yun2 lei2 kang1 tun2 nan2 ， jiang1 hai3 sui4 fei1 shen3 。
- tian1 gong1 ji4 ren2 ying1 ， long2 gun3 zhan1 jun1 lin2 。
- ming2 qi4 gou3 bu4 jia3 ， bao3 li2 gu4 qi2 ren4 。
- su4 zhi4 guan4 fang1 ling3 ， qing1 jing3 zhao4 hua2 zan1 。
- kang1 kai3 nian4 wang2 shi4 ， cong2 rong2 xian4 guan1 zhen1 。
- yun2 qi2 bi4 san1 chuan1 ， hua4 jiao3 fa1 long2 yin2 。
- chen2 yang2 tian1 han4 sheng1 ， xi1 juan4 da4 he2 yin1 。
- qiong2 ren2 ye4 yi3 ning2 ， ni4 lu3 yi2 zhi1 qin2 。
- ran2 hou4 jie3 jin1 zu3 ， fu2 yi1 dong1 shan1 cen2 。
- gei3 shi4 huang2 men2 sheng3 ， qiu1 guang1 zheng4 shen3 shen3 。
- zhuang4 xin1 yu3 shen1 tui4 ， lao3 bing4 sui2 nian2 qin1 。
- jun1 zi3 cong2 xiang1 fang3 ， zhong4 xuan2 qi2 ke3 xun2 。

## 注释

## 译文

## 赏析
