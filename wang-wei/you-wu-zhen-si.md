---
id: wang-wei-you-wu-zhen-si
title: 遊悟真寺
titlePinyin: you2 wu4 zhen1 si4
titleSlug: you-wu-zhen-si
author: 王維
authorPinyin: wang2 wei2
authorSlug: wang-wei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 聞道黃金地，仍開白玉田。
- 擲山移巨石，呪嶺出飛泉。
- 猛虎同三逕，愁猿學四禪。
- 買香然綠桂，乞火踏紅蓮。
- 草色搖霞上，松聲汎月邊。
- 山河窮百二，世界接三千。
- 梵宇聊憑視，王城遂渺然。
- 灞陵纔出樹，渭水欲連天。
- 遠縣分諸郭，孤村起白煙。
- 望雲思聖主，披霧隱羣賢。
- 薄宦慚尸素，終身擬尚玄。
- 誰知草菴客，曾和柏梁篇。

## 拼音

- wen2 dao4 huang2 jin1 di4 ， reng2 kai1 bai2 yu4 tian2 。
- zhi4 shan1 yi2 ju4 shi2 ， zhou4 ling3 chu1 fei1 quan2 。
- meng3 hu3 tong2 san1 jing4 ， chou2 yuan2 xue2 si4 shan4 。
- mai3 xiang1 ran2 lü4 gui4 ， qi3 huo3 ta4 hong2 lian2 。
- cao3 se4 yao2 xia2 shang4 ， song1 sheng1 fan4 yue4 bian1 。
- shan1 he2 qiong2 bai3 er4 ， shi4 jie4 jie1 san1 qian1 。
- fan4 yu3 liao2 ping2 shi4 ， wang2 cheng2 sui4 miao3 ran2 。
- ba4 ling2 cai2 chu1 shu4 ， wei4 shui3 yu4 lian2 tian1 。
- yuan3 xian4 fen1 zhu1 guo1 ， gu1 cun1 qi3 bai2 yan1 。
- wang4 yun2 si1 sheng4 zhu3 ， pi1 wu4 yin3 qun2 xian2 。
- bao2 huan4 can2 shi1 su4 ， zhong1 shen1 ni3 shang4 xuan2 。
- shui2 zhi1 cao3 an1 ke4 ， ceng2 he2 bai3 liang2 pian1 。

## 注释

## 译文

## 赏析
