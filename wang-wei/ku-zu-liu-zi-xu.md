---
id: wang-wei-ku-zu-liu-zi-xu
title: 哭祖六自虛
titlePinyin: ku1 zu3 liu4 zi4 xu1
titleSlug: ku-zu-liu-zi-xu
author: 王維
authorPinyin: wang2 wei2
authorSlug: wang-wei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 否極嘗聞泰，嗟君獨不然。
- 憫凶纔稚齒，羸疾主中年。
- 餘力文章秀，生知禮樂全。
- 翰留天帳覽，詞入帝宮傳。
- 國訝終軍少，人知賈誼賢。
- 公卿盡虛左，朋識共推先。
- 不恨依窮轍，終期濟巨川。
- 才雄望羔雁，壽促背貂蟬。
- 福善聞前錄，殲良昧上玄。
- 何辜鎩鸞翮，底事碎龍泉。
- 鵩起長沙賦，麟終曲阜編。
- 域中君道廣，海內我情偏。
- 乍失疑猶見，沈思悟絕緣。
- 生前不忍別，死後向誰宣。
- 爲此情難盡，彌令憶更纏。
- 本家清渭曲，歸葬舊塋邊。
- 永去長安道，徒聞京兆阡。
- 旌車出郊甸，鄉國隱雲天。
- 定作無期別，寧同舊日旋。
- 候門家屬苦，行路國人憐。
- 送客哀難進，征途泥復前。
- 贈言爲挽曲，奠席是離筵。
- 念昔同攜手，風期不暫捐。
- 南山俱隱逸，東洛類神仙。
- 未省音容間，那堪生死遷。
- 花時金谷飲，月夜竹林眠。
- 滿地傳都賦，傾朝看藥船。
- 羣公咸屬目，微物敢齊肩。
- 謬合同人旨，而將玉樹連。
- 不期先挂劒，長恐後施鞭。
- 爲善吾無矣，知音子絕焉。
- 琴聲縱不沒，終亦繼悲弦。

## 拼音

- fou3 ji2 chang2 wen2 tai4 ， jie1 jun1 du2 bu4 ran2 。
- min3 xiong1 cai2 zhi4 chi3 ， lei2 ji2 zhu3 zhong1 nian2 。
- yu2 li4 wen2 zhang1 xiu4 ， sheng1 zhi1 li3 le4 quan2 。
- han4 liu2 tian1 zhang4 lan3 ， ci2 ru4 di4 gong1 chuan2 。
- guo2 ya4 zhong1 jun1 shao3 ， ren2 zhi1 jia3 yi4 xian2 。
- gong1 qing1 jin4 xu1 zuo3 ， peng2 shi2 gong4 tui1 xian1 。
- bu2 hen4 yi1 qiong2 zhe2 ， zhong1 qi1 ji4 ju4 chuan1 。
- cai2 xiong2 wang4 gao1 yan4 ， shou4 cu4 bei4 diao1 chan2 。
- fu2 shan4 wen2 qian2 lu4 ， jian1 liang2 mei4 shang4 xuan2 。
- he2 gu1 sha1 luan2 he2 ， di3 shi4 sui4 long2 quan2 。
- fu2 qi3 chang2 sha1 fu4 ， lin2 zhong1 qu1 fu4 bian1 。
- yu4 zhong1 jun1 dao4 guang3 ， hai3 nei4 wo3 qing2 pian1 。
- zha4 shi1 yi2 you2 jian4 ， shen3 si1 wu4 jue2 yuan2 。
- sheng1 qian2 bu4 ren3 bie2 ， si3 hou4 xiang4 shui2 xuan1 。
- wei2 ci3 qing2 nan2 jin4 ， mi2 ling4 yi4 geng4 chan2 。
- ben3 jia1 qing1 wei4 qu3 ， gui1 zang4 jiu4 ying2 bian1 。
- yong3 qu4 chang2 an1 dao4 ， tu2 wen2 jing1 zhao4 qian1 。
- jing1 ju1 chu1 jiao1 dian4 ， xiang1 guo2 yin3 yun2 tian1 。
- ding4 zuo4 wu2 qi1 bie2 ， ning2 tong2 jiu4 ri4 xuan2 。
- hou4 men2 jia1 shu3 ku3 ， xing2 lu4 guo2 ren2 lian2 。
- song4 ke4 ai1 nan2 jin4 ， zheng1 tu2 ni2 fu4 qian2 。
- zeng4 yan2 wei2 wan3 qu3 ， dian4 xi2 shi4 li2 yan2 。
- nian4 xi1 tong2 xie2 shou3 ， feng1 qi1 bu2 zan4 juan1 。
- nan2 shan1 ju4 yin3 yi4 ， dong1 luo4 lei4 shen2 xian1 。
- wei4 sheng3 yin1 rong2 jian4 ， na4 kan1 sheng1 si3 qian1 。
- hua1 shi2 jin1 gu3 yin3 ， yue4 ye4 zhu2 lin2 mian2 。
- man3 di4 chuan2 dou1 fu4 ， qing1 chao2 kan4 yao4 chuan2 。
- qun2 gong1 xian2 shu3 mu4 ， wei1 wu4 gan3 qi2 jian1 。
- miu4 he2 tong0 ren2 zhi3 ， er2 jiang1 yu4 shu4 lian2 。
- bu4 qi1 xian1 gua4 jian4 ， chang2 kong3 hou4 shi1 bian1 。
- wei2 shan4 wu2 wu2 yi3 ， zhi1 yin1 zi3 jue2 yan1 。
- qin2 sheng1 zong4 bu4 mei2 ， zhong1 yi4 ji4 bei1 xian2 。

## 注释

## 译文

## 赏析
