---
id: zhou-wen-pu-dao-zhong-wang-mao-shan-you-gan
title: 道中望茅山有感
titlePinyin: dao4 zhong1 wang4 mao2 shan1 you3 gan3
titleSlug: dao-zhong-wang-mao-shan-you-gan
author: 周文璞
authorPinyin: zhou1 wen2 pu2
authorSlug: zhou-wen-pu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 危亭對名岳，畢景扶鈎欄。
- 白鷺伺察過，低昂若弓彎。
- 去歲負笈遊，最住元符間。
- 櫟林带脩竹，清派流珊珊。
- 離留叫晝靜，洞天生春寒。
- 偉哉老宗師，作屋雲雨端。
- 竟爲殺蟲蟻，不活升龍鸞。
- 遺體但解蛻，故宮亦燒殘。
- 今創已半舊，萬柱扶玄壇。
- 遂以兩不借，一筇履巑岏。
- 入宅問玉斧，採芝投金環。
- 墨沼篆結字，丹臺氣成盤。
- 將謂便隠遁，遽爾罹間關。
- 夷甫麈尾墮，荀令香爐閑。
- 再獲望奇秀，恍然神觀還。
- 如見大仙伯，被髮綠映山。
- 兩君控鵠從，俱著漢小冠。
- 俗累當復馳，煮藥鼎欲翻。

## 拼音

- wei1 ting2 dui4 ming2 yue4 ， bi4 jing3 fu2 gou1 lan2 。
- bai2 lu4 si4 cha2 guo4 ， di1 ang2 ruo4 gong1 wan1 。
- qu4 sui4 fu4 ji2 you2 ， zui4 zhu4 yuan2 fu2 jian4 。
- li4 lin2 dai4 xiu1 zhu2 ， qing1 pai4 liu2 shan1 shan1 。
- li2 liu2 jiao4 zhou4 jing4 ， dong4 tian1 sheng1 chun1 han2 。
- wei3 zai1 lao3 zong1 shi1 ， zuo4 wu1 yun2 yu3 duan1 。
- jing4 wei2 sha1 chong2 yi3 ， bu4 huo2 sheng1 long2 luan2 。
- yi2 ti3 dan4 jie3 tui4 ， gu4 gong1 yi4 shao1 can2 。
- jin1 chuang4 yi3 ban4 jiu4 ， wan4 zhu4 fu2 xuan2 tan2 。
- sui4 yi3 liang3 bu2 jie4 ， yi4 qiong2 lü3 cuan2 wan2 。
- ru4 zhai2 wen4 yu4 fu3 ， cai3 zhi1 tou2 jin1 huan2 。
- mo4 zhao3 zhuan4 jie2 zi4 ， dan1 tai2 qi4 cheng2 pan2 。
- jiang1 wei4 bian4 yin3 dun4 ， ju4 er3 li2 jian4 guan1 。
- yi2 fu3 zhu3 wei3 duo4 ， xun2 ling4 xiang1 lu2 xian2 。
- zai4 huo4 wang4 qi2 xiu4 ， huang3 ran2 shen2 guan1 huan2 。
- ru2 jian4 da4 xian1 bo2 ， bei4 fa4 lü4 ying4 shan1 。
- liang3 jun1 kong4 hu2 cong2 ， ju4 zhu4 han4 xiao3 guan1 。
- su2 lei4 dang1 fu4 chi2 ， zhu3 yao4 ding3 yu4 fan1 。

## 注释

## 译文

## 赏析
