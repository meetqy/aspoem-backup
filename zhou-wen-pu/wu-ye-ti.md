---
id: zhou-wen-pu-wu-ye-ti
title: 烏夜啼
titlePinyin: wu1 ye4 ti2
titleSlug: wu-ye-ti
author: 周文璞
authorPinyin: zhou1 wen2 pu2
authorSlug: zhou-wen-pu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 何人彈阮咸，故故輕手摘。
- 彈作烏夜啼，此意我所惻。
- 南朝有帝子，作牧號侯伯。
- 著身疑嫌間，生意日偪仄。
- 愛妾聞啼聲，改鎮頒竹冊。
- 或云長安吏，性命在頃刻。
- 小婦聞啼聲，赦令敷大澤。
- 身雖不肖甚，幼小著蒼幘。
- 再轉作縣佐，欲塞父祖責。
- 濡墨决疑訟，行朱慰冤魄。
- 羣凶見之怒，極意便刳磔。
- 首沮隸陽橋，公議亦已格。
- 痛掠及庫胥，指作盜錢賊。
- 胥既窘椎鑿，手墮面愈黑。
- 書款自誣伏，身竟遭刻畫。
- 酷毒一如斯，誰謂彼無策。
- 謗書入外臺，遂坐使者劾。
- 牽連入冶城，五載窮慘礉。
- 陳詞叫穹旻，哀慟人叵測。
- 若無磊落者，誰肯爲昭白。
- 翻思受禍時，何但鎩羽翮。
- 愁冤傳里巷，泣涕到臧獲。
- 嫠母偕妻孥，惘惘望秋色。
- 豈料今日下，置酒設豚拍。
- 聽此哀絲鳴，但呼說不得。
- 月明客已去，庭宇鳴啞啞。
- 世人見慈烏，唾笑滿阡陌。
- 誰知事乘除，禍去反爲福。
- 蒼蒼上林枝，當去作謝客。

## 拼音

- he2 ren2 dan4 ruan3 xian2 ， gu4 gu4 qing1 shou3 zhai1 。
- dan4 zuo4 wu1 ye4 ti2 ， ci3 yi4 wo3 suo3 ce4 。
- nan2 chao2 you3 di4 zi3 ， zuo4 mu4 hao4 hou2 bo2 。
- zhu4 shen1 yi2 xian2 jian4 ， sheng1 yi4 ri4 bi1 ze4 。
- ai4 qie4 wen2 ti2 sheng1 ， gai3 zhen4 ban1 zhu2 ce4 。
- huo4 yun2 chang2 an1 li4 ， xing4 ming4 zai4 qing3 ke4 。
- xiao3 fu4 wen2 ti2 sheng1 ， she4 ling4 fu1 da4 ze2 。
- shen1 sui1 bu2 xiao4 shen4 ， you4 xiao3 zhu4 cang1 ze2 。
- zai4 zhuan3 zuo4 xian4 zuo3 ， yu4 sai1 fu4 zu3 ze2 。
- ru2 mo4 jue2 yi2 song4 ， xing2 zhu1 wei4 yuan1 po4 。
- qun2 xiong1 jian4 zhi1 nu4 ， ji2 yi4 bian4 ku1 zhe2 。
- shou3 ju3 li4 yang2 qiao2 ， gong1 yi4 yi4 yi3 ge2 。
- tong4 lüe4 ji2 ku4 xu1 ， zhi3 zuo4 dao4 qian2 zei2 。
- xu1 ji4 jiong3 zhui1 zao2 ， shou3 duo4 mian4 yu4 hei1 。
- shu1 kuan3 zi4 wu1 fu2 ， shen1 jing4 zao1 ke4 hua4 。
- ku4 du2 yi4 ru2 si1 ， shui2 wei4 bi3 wu2 ce4 。
- bang4 shu1 ru4 wai4 tai2 ， sui4 zuo4 shi3 zhe3 he2 。
- qian1 lian2 ru4 ye3 cheng2 ， wu3 zai4 qiong2 can3 he2 。
- chen2 ci2 jiao4 qiong2 min2 ， ai1 tong4 ren2 po3 ce4 。
- ruo4 wu2 lei3 luo4 zhe3 ， shui2 ken3 wei2 zhao1 bai2 。
- fan1 si1 shou4 huo4 shi2 ， he2 dan4 sha1 yu3 he2 。
- chou2 yuan1 chuan2 li3 xiang4 ， qi4 ti4 dao4 zang1 huo4 。
- li2 mu3 xie2 qi1 nu2 ， wang3 wang3 wang4 qiu1 se4 。
- qi3 liao4 jin1 ri4 xia4 ， zhi4 jiu3 she4 tun2 pai1 。
- ting1 ci3 ai1 si1 ming2 ， dan4 hu1 shuo1 bu4 de2 。
- yue4 ming2 ke4 yi3 qu4 ， ting2 yu3 ming2 ya3 ya3 。
- shi4 ren2 jian4 ci2 wu1 ， tuo4 xiao4 man3 qian1 mo4 。
- shui2 zhi1 shi4 cheng2 chu2 ， huo4 qu4 fan3 wei2 fu2 。
- cang1 cang1 shang4 lin2 zhi1 ， dang1 qu4 zuo4 xie4 ke4 。

## 注释

## 译文

## 赏析
