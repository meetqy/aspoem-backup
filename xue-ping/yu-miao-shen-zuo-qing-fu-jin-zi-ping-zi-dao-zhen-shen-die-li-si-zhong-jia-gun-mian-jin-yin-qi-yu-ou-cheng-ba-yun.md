---
id: xue-ping-yu-miao-shen-zuo-qing-fu-jin-zi-ping-zi-dao-zhen-shen-die-li-si-zhong-jia-gun-mian-jin-yin-qi-yu-ou-cheng-ba-yun
title: 禹廟神座頃服金紫苹自到鎮申牒禮司重加袞冕今因祈雨偶成八韻
titlePinyin: yu3 miao4 shen2 zuo4 qing3 fu2 jin1 zi3 ping2 zi4 dao4 zhen4 shen1 die2 li3 si1 zhong4 jia1 gun3 mian3 jin1 yin1 qi2 yu3 ou3 cheng2 ba1 yun4
titleSlug: yu-miao-shen-zuo-qing-fu-jin-zi-ping-zi-dao-zhen-shen-die-li-si-zhong-jia-gun-mian-jin-yin-qi-yu-ou-cheng-ba-yun
author: 薛苹
authorPinyin: xue1 ping2
authorSlug: xue-ping
dynasty: 唐
dynastyPinyin: tang2
dynastySlug: tang
tags: [] 
---

## 正文

- 玉座新規盛，金章舊制非。
- 列城初執禮，清廟重垂衣。
- 不覩千箱詠，翻愁五稼微。
- 祇將蘋藻潔，寧在餼牢肥。
- 徙市行應謬，焚巫事亦違，至誠期必感，昭報意猶希。
- 海日明朱檻，谿煙濕畫旗。
- 迴瞻郡城路，未欲背山歸。
- （《會稽掇英總集》卷八）（〖1〗《歐陽文忠公文集》卷一四二《集古錄跋尾》卷九《唐薛苹唱和詩》〖大和中〗云：「右薛苹唱和詩，其間馮宿、馮定、李紳皆唐顯人，靈澈以詩名後世，皆人所想見者，然詩皆不及苹，豈唱者得於自然，和者牽於強作耶！」〖2〗《寶刻叢編》卷十三引歐陽棐《集古錄目》云：「《唐禹廟詩》，唐浙東觀察使越州刺史薛苹詩，不著書人名氏。
- 苹初至鎮，易禹廟金紫服以冠冕，後因祈雨，作此詩，其和者鹽鐵轉運崔述等凡十七首。
- 」按：岑仲勉先生《貞石證史・薛苹唱和詩即禹廟詩》對此詩考證甚詳，可參看。
- 惟訂歐陽修云「大和中」刻石爲誤，實未察《集古錄跋尾》著錄年歲，爲刻石時間而非寫作時間，爲小疵耳。
- ）。

## 拼音

- yu4 zuo4 xin1 gui1 sheng4 ， jin1 zhang1 jiu4 zhi4 fei1 。
- lie4 cheng2 chu1 zhi2 li3 ， qing1 miao4 zhong4 chui2 yi1 。
- bu4 du3 qian1 xiang1 yong3 ， fan1 chou2 wu3 jia4 wei1 。
- qi2 jiang1 pin2 zao3 jie2 ， ning2 zai4 xi4 lao2 fei2 。
- xi3 shi4 xing2 ying1 miu4 ， fen2 wu1 shi4 yi4 wei2 ， zhi4 cheng2 qi1 bi4 gan3 ， zhao1 bao4 yi4 you2 xi1 。
- hai3 ri4 ming2 zhu1 jian4 ， xi1 yan1 shi1 hua4 qi2 。
- hui2 zhan1 jun4 cheng2 lu4 ， wei4 yu4 bei4 shan1 gui1 。
- （《 hui4 ji1 duo1 ying1 zong3 ji2 》 juan4 ba1 ）（〖1〗《 ou1 yang2 wen2 zhong1 gong1 wen2 ji2 》 juan4 yi1 si4 er4 《 ji2 gu3 lu4 ba2 wei3 》 juan4 jiu3 《 tang2 xue1 ping2 chang4 he4 shi1 》〖 da4 he2 zhong1 〗 yun2 ：「 you4 xue1 ping2 chang4 he4 shi1 ， qi2 jian4 feng2 su4 、 feng2 ding4 、 li3 shen1 jie1 tang2 xian3 ren2 ， ling2 che4 yi3 shi1 ming2 hou4 shi4 ， jie1 ren2 suo3 xiang3 jian4 zhe3 ， ran2 shi1 jie1 bu4 ji2 ping2 ， qi3 chang4 zhe3 de2 wu1 zi4 ran2 ， he2 zhe3 qian1 wu1 qiang2 zuo4 ye1 ！」〖2〗《 bao3 ke4 cong2 bian1 》 juan4 shi2 san1 yin3 ou1 yang2 fei3 《 ji2 gu3 lu4 mu4 》 yun2 ：「《 tang2 yu3 miao4 shi1 》， tang2 zhe4 dong1 guan1 cha2 shi3 yue4 zhou1 ci4 shi3 xue1 ping2 shi1 ， bu2 zhu4 shu1 ren2 ming2 shi4 。
- ping2 chu1 zhi4 zhen4 ， yi4 yu3 miao4 jin1 zi3 fu2 yi3 guan1 mian3 ， hou4 yin1 qi2 yu3 ， zuo4 ci3 shi1 ， qi2 he2 zhe3 yan2 tie3 zhuan3 yun4 cui1 shu4 deng3 fan2 shi2 qi1 shou3 。
- 」 an4 ： cen2 zhong4 mian3 xian1 sheng0 《 zhen1 shi2 zheng4 shi3 ・ xue1 ping2 chang4 he4 shi1 ji2 yu3 miao4 shi1 》 dui4 ci3 shi1 kao3 zheng4 shen4 xiang2 ， ke3 can1 kan4 。
- wei2 ding4 ou1 yang2 xiu1 yun2 「 da4 he2 zhong1 」 ke4 shi2 wei2 wu4 ， shi2 wei4 cha2 《 ji2 gu3 lu4 ba2 wei3 》 zhu4 lu4 nian2 sui4 ， wei2 ke4 shi2 shi2 jian4 er2 fei1 xie3 zuo4 shi2 jian4 ， wei2 xiao3 ci1 er3 。
- ）。

## 注释

## 译文

## 赏析
