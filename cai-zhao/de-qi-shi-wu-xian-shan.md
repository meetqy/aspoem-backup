---
id: cai-zhao-de-qi-shi-wu-xian-shan
title: 得奇石於峴山
titlePinyin: de2 qi2 shi2 wu1 xian4 shan1
titleSlug: de-qi-shi-wu-xian-shan
author: 蔡肇
authorPinyin: cai4 zhao4
authorSlug: cai-zhao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 州城西南五里間，如渡鞏洛趨秦川。
- 土囊行盡跨山脊，雲濤萬頃江掀天。
- 江南六月黄埃起，嶺上行人多暍死。
- 車聲躑躅正煩冤，石縫甘寒冽清泚。
- 茲山蟠伏信有靈，窮幽訪遠恨未能。
- 山農告異指南麓，夜有虹氣如長繩。
- 朝携長鑱剃草棘，應手鏗然逢鉅石。
- 深藏疑有仙鬼護，完好不受沙土蝕。
- 十夫募工挽使前，舉身洶洶爭相傳。
- 置園輝澤被草木，隅坐咫尺生雲烟。
- 自笑年來有師癖，摩挲剔濯窮朝夕。
- 嵌形空洞出包藏，玉質青溫相靈璧。
- 沙痕洗盡圭角光，卷崖透壑通中旁。
- 縷分淺黛泫微雨，翠剝蒼蘚晞朝暘。
- 我昔扁舟臨古汴，千金價市搜尋徧。
- 蘭皋西鏁靳家園，方丈瀛洲眼中見。
- 君不聞米家硯山入禁中，蕞爾卷石誰爲容。
- 乃知此亦有顯晦，萬事默默由天公。

## 拼音

- zhou1 cheng2 xi1 nan2 wu3 li3 jian4 ， ru2 du4 gong3 luo4 qu1 qin2 chuan1 。
- tu3 nang2 xing2 jin4 kua4 shan1 ji3 ， yun2 tao1 wan4 qing3 jiang1 xian1 tian1 。
- jiang1 nan2 liu4 yue4 huang2 ai1 qi3 ， ling3 shang4 xing2 ren2 duo1 ye1 si3 。
- ju1 sheng1 zhi2 zhu2 zheng4 fan2 yuan1 ， shi2 feng2 gan1 han2 lie4 qing1 ci3 。
- zi1 shan1 pan2 fu2 xin4 you3 ling2 ， qiong2 you1 fang3 yuan3 hen4 wei4 neng2 。
- shan1 nong2 gao4 yi4 zhi3 nan2 lu4 ， ye4 you3 hong2 qi4 ru2 chang2 sheng2 。
- chao2 xie2 chang2 chan2 ti4 cao3 ji2 ， ying1 shou3 keng1 ran2 feng2 ju4 shi2 。
- shen1 cang2 yi2 you3 xian1 gui3 hu4 ， wan2 hao3 bu2 shou4 sha1 tu3 shi2 。
- shi2 fu1 mu4 gong1 wan3 shi3 qian2 ， ju3 shen1 xiong1 xiong1 zheng1 xiang1 chuan2 。
- zhi4 yuan2 hui1 ze2 bei4 cao3 mu4 ， yu2 zuo4 zhi3 chi3 sheng1 yun2 yan1 。
- zi4 xiao4 nian2 lai2 you3 shi1 pi3 ， mo2 suo1 ti1 zhuo2 qiong2 zhao1 xi1 。
- qian4 xing2 kong1 dong4 chu1 bao1 cang2 ， yu4 zhi4 qing1 wen1 xiang1 ling2 bi4 。
- sha1 hen2 xi3 jin4 gui1 jiao3 guang1 ， juan4 ya2 tou4 he4 tong1 zhong1 pang2 。
- lü3 fen1 qian3 dai4 xuan4 wei1 yu3 ， cui4 bao1 cang1 xian3 xi1 chao2 yang2 。
- wo3 xi1 pian1 zhou1 lin2 gu3 bian4 ， qian1 jin1 jia4 shi4 sou1 xun2 bian4 。
- lan2 gao1 xi1 suo3 jin4 jia1 yuan2 ， fang1 zhang4 ying2 zhou1 yan3 zhong1 jian4 。
- jun1 bu4 wen2 mi3 jia1 yan4 shan1 ru4 jin4 zhong1 ， zui4 er3 juan4 shi2 shui2 wei2 rong2 。
- nai3 zhi1 ci3 yi4 you3 xian3 hui4 ， wan4 shi4 mo4 mo4 you2 tian1 gong1 。

## 注释

## 译文

## 赏析
