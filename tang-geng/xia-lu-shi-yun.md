---
id: tang-geng-xia-lu-shi-yun
title: 峽路十韻
titlePinyin: xia2 lu4 shi2 yun4
titleSlug: xia-lu-shi-yun
author: 唐庚
authorPinyin: tang2 geng1
authorSlug: tang-geng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 上馬復下馬，羸軀不暫停。
- 鈴聲今古道，柳色短長亭。
- 亂石波翻雪，洪崖岫破青。
- 羊歸沿絕壁，鹿飲入寒汀。
- 兩岸渾遮月，中天畧見星。
- 雲來通玉壘，江去背滄溟。
- 春少花難折，霜多葉易零。
- 愛山猶著物，畏棧未忘形。
- 事業知安在，艱危已備經。
- 宦遊方此始，何日遂鴻冥。

## 拼音

- shang4 ma3 fu4 xia4 ma3 ， lei2 qu1 bu2 zan4 ting2 。
- ling2 sheng1 jin1 gu3 dao4 ， liu3 se4 duan3 chang2 ting2 。
- luan4 shi2 bo1 fan1 xue3 ， hong2 ya2 xiu4 po4 qing1 。
- yang2 gui1 yan2 jue2 bi4 ， lu4 yin3 ru4 han2 ting1 。
- liang3 an4 hun2 zhe1 yue4 ， zhong1 tian1 lüe4 jian4 xing1 。
- yun2 lai2 tong1 yu4 lei3 ， jiang1 qu4 bei4 cang1 ming2 。
- chun1 shao3 hua1 nan2 zhe2 ， shuang1 duo1 ye4 yi4 ling2 。
- ai4 shan1 you2 zhu4 wu4 ， wei4 zhan4 wei4 wang4 xing2 。
- shi4 ye4 zhi1 an1 zai4 ， jian1 wei1 yi3 bei4 jing1 。
- huan4 you2 fang1 ci3 shi3 ， he2 ri4 sui4 hong2 ming2 。

## 注释

## 译文

## 赏析
