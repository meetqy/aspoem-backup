---
id: tang-geng-you-xue-feng-yuan-shu-suo-jian-yuan-zai-kai-yuan-si-zhi-xi-yue-wang-lou-zhi-dong-gai-xiao-yuan-ye
title: 遊雪峰院書所見院在開元寺之西越王樓之東蓋小院也
titlePinyin: you2 xue3 feng1 yuan4 shu1 suo3 jian4 yuan4 zai4 kai1 yuan2 si4 zhi1 xi1 yue4 wang2 lou2 zhi1 dong1 gai4 xiao3 yuan4 ye3
titleSlug: you-xue-feng-yuan-shu-suo-jian-yuan-zai-kai-yuan-si-zhi-xi-yue-wang-lou-zhi-dong-gai-xiao-yuan-ye
author: 唐庚
authorPinyin: tang2 geng1
authorSlug: tang-geng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 東家既崢嶸，西鄰亦稜層。
- 那知齊魯間，有此蕞爾滕。
- 僻路少人到，掣鈴小童譍。
- 松扉迫窄入，石磴敧危登。
- 迎門老尨吠，畫壁蒼龍騰。
- 庭除静如眼，几席不受蠅。
- 青焚日日香，明續年年燈。
- 土盆養幽花，古木纒枯藤。
- 雖小亦自足，無虧豈須增。
- 憶昨苦盛夏，數來避繁蒸。
- 毎借安禪榻，曲此晝眠肱。
- 日月當幾何，霜雪遂嚴凝。
- 慈竹猶疏疏，惡風遂朋朋。
- 作詩書屋壁，掃滅聽寺僧。

## 拼音

- dong1 jia1 ji4 zheng1 rong2 ， xi1 lin2 yi4 leng2 ceng2 。
- na4 zhi1 qi2 lu3 jian4 ， you3 ci3 zui4 er3 teng2 。
- pi4 lu4 shao3 ren2 dao4 ， che4 ling2 xiao3 tong2 ying1 。
- song1 fei1 po4 zhai3 ru4 ， shi2 deng4 qi1 wei1 deng1 。
- ying2 men2 lao3 meng2 fei4 ， hua4 bi4 cang1 long2 teng2 。
- ting2 chu2 jing4 ru2 yan3 ， ji3 xi2 bu2 shou4 ying2 。
- qing1 fen2 ri4 ri4 xiang1 ， ming2 xu4 nian2 nian2 deng1 。
- tu3 pen2 yang3 you1 hua1 ， gu3 mu4 chan2 ku1 teng2 。
- sui1 xiao3 yi4 zi4 zu2 ， wu2 kui1 qi3 xu1 zeng1 。
- yi4 zuo2 ku3 sheng4 xia4 ， shu4 lai2 bi4 fan2 zheng1 。
- mei3 jie4 an1 shan4 ta4 ， qu3 ci3 zhou4 mian2 gong1 。
- ri4 yue4 dang1 ji1 he2 ， shuang1 xue3 sui4 yan2 ning2 。
- ci2 zhu2 you2 shu1 shu1 ， e4 feng1 sui4 peng2 peng2 。
- zuo4 shi1 shu1 wu1 bi4 ， sao3 mie4 ting1 si4 seng1 。

## 注释

## 译文

## 赏析
