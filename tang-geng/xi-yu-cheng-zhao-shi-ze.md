---
id: tang-geng-xi-yu-cheng-zhao-shi-ze
title: 喜雨呈趙世澤
titlePinyin: xi3 yu3 cheng2 zhao4 shi4 ze2
titleSlug: xi-yu-cheng-zhao-shi-ze
author: 唐庚
authorPinyin: tang2 geng1
authorSlug: tang-geng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 去年雨多憂水潦，今年雨少憂枯槁。
- 都緣縣政失中和，水旱年年勤父老。
- 前時雲起雨欲落，夜半風來還一掃。
- 明朝引首望霄漢，屋上晨暾仍杲杲。
- 賦輸百萬未破白，簿脚何緣得勾倒。
- 上書自劾欲歸去，老婦挽衣傍奪藁。
- 技窮往訴北山神，是夕沛然償所禱。
- 稻畦罷亞勢已活，竹裏蕭疏聲更好。
- 故應神意閔孤拙，苟免歲中書下考。
- 便安杵臼伺秋成，雲子滿田行可擣。

## 拼音

- qu4 nian2 yu3 duo1 you1 shui3 liao2 ， jin1 nian2 yu3 shao3 you1 ku1 gao3 。
- dou1 yuan2 xian4 zheng4 shi1 zhong1 he2 ， shui3 han4 nian2 nian2 qin2 fu4 lao3 。
- qian2 shi2 yun2 qi3 yu3 yu4 luo4 ， ye4 ban4 feng1 lai2 huan2 yi4 sao3 。
- ming2 chao2 yin3 shou3 wang4 xiao1 han4 ， wu1 shang4 chen2 tun1 reng2 gao3 gao3 。
- fu4 shu1 bai3 wan4 wei4 po4 bai2 ， bo2 jiao3 he2 yuan2 de2 gou1 dao3 。
- shang4 shu1 zi4 he2 yu4 gui1 qu4 ， lao3 fu4 wan3 yi1 bang4 duo2 gao3 。
- ji4 qiong2 wang3 su4 bei3 shan1 shen2 ， shi4 xi1 pei4 ran2 chang2 suo3 dao3 。
- dao4 qi2 ba4 ya1 shi4 yi3 huo2 ， zhu2 li3 xiao1 shu1 sheng1 geng4 hao3 。
- gu4 ying1 shen2 yi4 min3 gu1 zhuo1 ， gou3 mian3 sui4 zhong1 shu1 xia4 kao3 。
- bian4 an1 chu3 jiu4 si4 qiu1 cheng2 ， yun2 zi3 man3 tian2 xing2 ke3 dao3 。

## 注释

## 译文

## 赏析
