---
id: liu-ke-zhuang-chen-shan
title: 辰山
titlePinyin: chen2 shan1
titleSlug: chen-shan
author: 劉克莊
authorPinyin: liu2 ke4 zhuang1
authorSlug: liu-ke-zhuang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 一峯疊三洞，迺似弘景樓。
- 下洞初俯入，蘚室寒颼颼。
- 中洞忽躍出，有逕通玄幽。
- 豁然崖谷判，萬態誰鑴鎪。
- 或如植寶幢，或如綴珠旒。
- 或如鯤鯨飛，或如龍麟游。
- 石橋狀天台，木棧疑蜀州。
- 稍憇大士巖，遂經羽人丘。
- 力窮至上洞，身載雲氣浮。
- 未畢山水緣，勉爲塵世留。
- 平生避地心，茲焉宜菟裘。
- 長斧樵青壁，短簑耘綠疇。
- 獨恨汲路遠，溪澗皆背流。
- 會當逢異人，卓錫成靈湫。

## 拼音

- yi4 feng1 die2 san1 dong4 ， nai3 si4 hong2 jing3 lou2 。
- xia4 dong4 chu1 fu3 ru4 ， xian3 shi4 han2 sou1 sou1 。
- zhong1 dong4 hu1 yue4 chu1 ， you3 jing4 tong1 xuan2 you1 。
- huo4 ran2 ya2 gu3 pan4 ， wan4 tai4 shui2 xi1 sou1 。
- huo4 ru2 zhi2 bao3 zhuang4 ， huo4 ru2 zhui4 zhu1 liu2 。
- huo4 ru2 kun1 jing1 fei1 ， huo4 ru2 long2 lin2 you2 。
- shi2 qiao2 zhuang4 tian1 tai2 ， mu4 zhan4 yi2 shu3 zhou1 。
- shao1 qi4 da4 shi4 yan2 ， sui4 jing1 yu3 ren2 qiu1 。
- li4 qiong2 zhi4 shang4 dong4 ， shen1 zai4 yun2 qi4 fu2 。
- wei4 bi4 shan1 shui3 yuan2 ， mian3 wei2 chen2 shi4 liu2 。
- ping2 sheng1 bi4 di4 xin1 ， zi1 yan1 yi2 tu2 qiu2 。
- chang2 fu3 qiao2 qing1 bi4 ， duan3 suo1 yun2 lü4 chou2 。
- du2 hen4 ji2 lu4 yuan3 ， xi1 jian4 jie1 bei4 liu2 。
- hui4 dang1 feng2 yi4 ren2 ， zhuo2 xi1 cheng2 ling2 qiu1 。

## 注释

## 译文

## 赏析
