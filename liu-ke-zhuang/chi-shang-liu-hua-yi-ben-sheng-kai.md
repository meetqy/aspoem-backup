---
id: liu-ke-zhuang-chi-shang-liu-hua-yi-ben-sheng-kai
title: 池上榴花一本盛開
titlePinyin: chi2 shang4 liu2 hua1 yi4 ben3 sheng4 kai1
titleSlug: chi-shang-liu-hua-yi-ben-sheng-kai
author: 劉克莊
authorPinyin: liu2 ke4 zhuang1
authorSlug: liu-ke-zhuang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 炎州氣序異，十月榴始華。
- 是誰初植此，石罅抽根斜。
- 綠陰蔽朝曦，朱艷奪暮霞。
- 始猶一二枝，俄已千百葩。
- 染人不能就，畫史無以加。
- 洛陽擅牡丹，久矣埋胡沙。
- 蜀州夸海棠，邈然隔夔巴。
- 安知籬壁間，亦有尤物耶。
- 坐令農圃室，化爲金張家。
- 詩人好模擬，凍蕊并寒槎。
- 斯篇儻令見，無乃譏吾奢。

## 拼音

- yan2 zhou1 qi4 xu4 yi4 ， shi2 yue4 liu2 shi3 hua2 。
- shi4 shui2 chu1 zhi2 ci3 ， shi2 xia4 chou1 gen1 xie2 。
- lü4 yin1 bi4 chao2 xi1 ， zhu1 yan4 duo2 mu4 xia2 。
- shi3 you2 yi1 er4 zhi1 ， e2 yi3 qian1 bai3 pa1 。
- ran3 ren2 bu4 neng2 jiu4 ， hua4 shi3 wu2 yi3 jia1 。
- luo4 yang2 shan4 mu3 dan1 ， jiu3 yi3 mai2 hu2 sha1 。
- shu3 zhou1 kua1 hai3 tang2 ， miao3 ran2 ge2 kui2 ba1 。
- an1 zhi1 li2 bi4 jian4 ， yi4 you3 you2 wu4 ye1 。
- zuo4 ling4 nong2 pu3 shi4 ， hua4 wei2 jin1 zhang1 jia1 。
- shi1 ren2 hao3 mo2 ni3 ， dong4 rui3 bing4 han2 cha2 。
- si1 pian1 tang3 ling4 jian4 ， wu2 nai3 ji1 wu2 she1 。

## 注释

## 译文

## 赏析
