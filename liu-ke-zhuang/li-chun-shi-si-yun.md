---
id: liu-ke-zhuang-li-chun-shi-si-yun
title: 立春十四韻
titlePinyin: li4 chun1 shi2 si4 yun4
titleSlug: li-chun-shi-si-yun
author: 劉克莊
authorPinyin: liu2 ke4 zhuang1
authorSlug: liu-ke-zhuang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 嘉平至孟陬，麗譙春再頒。
- 齊民撥不開，雜遝來如山。
- 農家卜休咎，多以觳觫觀。
- 頗聞舉體赤，其咎爲燥乾。
- 又云尾角白，亦慮冬祁寒。
- 吾憊不能耕，對之發長歎。
- 平生願豐心，雖老猶如丹。
- 方興西疇務，稍覺南船慳。
- 展轉夜少眠，嘔噎晨廢餐。
- 敢望餘糧栖，漸恐拾穗難。
- 陛下仁如天，役簡稅賦寬。
- 臨遣皆循良，黜削先饕殘。
- 一麗丹書內，孰若青史間。
- 僕方儕民伍，誰爲語縣官。

## 拼音

- jia1 ping2 zhi4 meng4 zou1 ， li2 qiao2 chun1 zai4 ban1 。
- qi2 min2 bo1 bu4 kai1 ， za2 ta4 lai2 ru2 shan1 。
- nong2 jia1 bu3 xiu1 jiu4 ， duo1 yi3 hu2 su4 guan1 。
- po1 wen2 ju3 ti3 chi4 ， qi2 jiu4 wei2 zao4 qian2 。
- you4 yun2 wei3 jiao3 bai2 ， yi4 lü4 dong1 qi2 han2 。
- wu2 bei4 bu4 neng2 geng1 ， dui4 zhi1 fa1 chang2 tan4 。
- ping2 sheng1 yuan4 feng1 xin1 ， sui1 lao3 you2 ru2 dan1 。
- fang1 xing1 xi1 chou2 wu4 ， shao1 jue2 nan2 chuan2 qian1 。
- zhan3 zhuan3 ye4 shao3 mian2 ， ou3 ye1 chen2 fei4 can1 。
- gan3 wang4 yu2 liang2 qi1 ， jian4 kong3 shi2 sui4 nan2 。
- bi4 xia4 ren2 ru2 tian1 ， yi4 jian3 shui4 fu4 kuan1 。
- lin2 qian3 jie1 xun2 liang2 ， chu4 xiao1 xian1 tao1 can2 。
- yi4 li2 dan1 shu1 nei4 ， shu2 ruo4 qing1 shi3 jian4 。
- pu2 fang1 chai2 min2 wu3 ， shui2 wei2 yu3 xian4 guan1 。

## 注释

## 译文

## 赏析
