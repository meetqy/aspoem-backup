---
id: liu-ke-zhuang-guan-tong-zhou-yu-tu
title: 關仝驟雨圖
titlePinyin: guan1 tong2 zhou4 yu3 tu2
titleSlug: guan-tong-zhou-yu-tu
author: 劉克莊
authorPinyin: liu2 ke4 zhuang1
authorSlug: liu-ke-zhuang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 四山昏昏如潑墨，行人對面不相覿。
- 淒乎太陰布肅殺，闇然混沌未開闢。
- 千丈拏空蟄龍起，一聲破柱春雷疾。
- 我疑人間瓠子决，或是天上銀河溢。
- 異哉煙霏變態中，山川墟市明歷歷。
- 茅寮竹寺互掩映，疎舂殘磬渺愁寂。
- 叟提魚出寒裂面，童叱牛歸泥沒膝。
- 羊腸峻坂去天尺，馿饑僕瘦行安適。
- 林僧卸笠窘迴步，海商拋矴憂形色。
- 縱覽鯤鵬信奇偉，戲看鳧鴈亦蕭瑟。
- 乃知畫妙與天通，模寫萬殊由寸筆。
- 大而海嶽既盡包，細如針粟皆可識。
- 向來關生何似人，想見丘壑橫胸臆。
- 嗚呼使移此手爲文章，豈不擅場稱巨擘。

## 拼音

- si4 shan1 hun1 hun1 ru2 po1 mo4 ， xing2 ren2 dui4 mian4 bu4 xiang1 di2 。
- qi1 hu1 tai4 yin1 bu4 su4 sha1 ， an4 ran2 hun4 dun4 wei4 kai1 pi4 。
- qian1 zhang4 na2 kong1 zhe2 long2 qi3 ， yi4 sheng1 po4 zhu4 chun1 lei2 ji2 。
- wo3 yi2 ren2 jian4 hu4 zi0 jue2 ， huo4 shi4 tian1 shang4 yin2 he2 yi4 。
- yi4 zai1 yan1 fei1 bian4 tai4 zhong1 ， shan1 chuan1 xu1 shi4 ming2 li4 li4 。
- mao2 liao2 zhu2 si4 hu4 yan3 ying4 ， shu1 chong1 can2 qing4 miao3 chou2 ji4 。
- sou3 ti2 yu2 chu1 han2 lie4 mian4 ， tong2 chi4 niu2 gui1 ni2 mei2 xi1 。
- yang2 chang2 jun4 ban3 qu4 tian1 chi3 ， lu2 ji1 pu2 shou4 xing2 an1 shi4 。
- lin2 seng1 xie4 li4 jiong3 hui2 bu4 ， hai3 shang1 pao1 ding4 you1 xing2 se4 。
- zong4 lan3 kun1 peng2 xin4 qi2 wei3 ， xi4 kan4 fu2 yan4 yi4 xiao1 se4 。
- nai3 zhi1 hua4 miao4 yu3 tian1 tong1 ， mo2 xie3 wan4 shu1 you2 cun4 bi3 。
- da4 er2 hai3 yue4 ji4 jin4 bao1 ， xi4 ru2 zhen1 su4 jie1 ke3 shi2 。
- xiang4 lai2 guan1 sheng1 he2 si4 ren2 ， xiang3 jian4 qiu1 he4 heng2 xiong1 yi4 。
- wu1 hu1 shi3 yi2 ci3 shou3 wei2 wen2 zhang1 ， qi3 bu2 shan4 chang3 cheng1 ju4 bo4 。

## 注释

## 译文

## 赏析
