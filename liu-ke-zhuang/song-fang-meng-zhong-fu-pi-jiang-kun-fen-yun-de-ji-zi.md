---
id: liu-ke-zhuang-song-fang-meng-zhong-fu-pi-jiang-kun-fen-yun-de-ji-zi
title: 送方蒙仲赴辟江閫分韻得既字
titlePinyin: song4 fang1 meng2 zhong4 fu4 pi4 jiang1 kun3 fen1 yun4 de2 ji4 zi4
titleSlug: song-fang-meng-zhong-fu-pi-jiang-kun-fen-yun-de-ji-zi
author: 劉克莊
authorPinyin: liu2 ke4 zhuang1
authorSlug: liu-ke-zhuang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昔忝玉麟招，主君解衣衣。
- 於時事會來，中原方鼎沸。
- 封侯命大謬，更僕談未既。
- 俯仰四十年，歲月堪累欷。
- 多壘諸公辱，萬竈大農費。
- 玁狁至于涇，顓臾近於費。
- 譬如寢積薪，徒幸火然未。
- 邊人厭虜暴，別都尚王氣。
- 管鑰居守尊，衮鉞宗臣貴。
- 呼吸草檄書，蒐揀拔茅彙。
- 粲粲玄英孫，魯叟之所畏。
- 枚鄒願游梁，陳阮亦客魏。
- 非惟揖將軍，抑可歡大尉。
- 殺羊必及斟，啖鵝肯移毅。
- 拙謀鄙畫江，長策在耕渭。
- 駕馭雄狡服，拊摩軍民慰。
- 要當掃旄頭，寧論爛羊胃。
- 病翁越世久，嚼蠟淡無味。
- 膽薄怯觀井，憂深遑恤緯。
- 臨分執玉手，苦言君勿諱。

## 拼音

- xi1 tian3 yu4 lin2 zhao1 ， zhu3 jun1 jie3 yi1 yi1 。
- wu1 shi2 shi4 hui4 lai2 ， zhong1 yuan2 fang1 ding3 fei4 。
- feng1 hou2 ming4 da4 miu4 ， geng4 pu2 tan2 wei4 ji4 。
- fu3 yang3 si4 shi2 nian2 ， sui4 yue4 kan1 lei4 xi1 。
- duo1 lei3 zhu1 gong1 ru3 ， wan4 zao4 da4 nong2 fei4 。
- xian3 yun3 zhi4 yu2 jing1 ， zhuan1 yu2 jin4 wu1 fei4 。
- pi4 ru2 qin3 ji1 xin1 ， tu2 xing4 huo3 ran2 wei4 。
- bian1 ren2 yan4 lu3 bao4 ， bie2 dou1 shang4 wang2 qi4 。
- guan3 yue4 ju1 shou3 zun1 ， gun3 yue4 zong1 chen2 gui4 。
- hu1 xi1 cao3 xi2 shu1 ， sou1 jian3 ba2 mao2 hui4 。
- can4 can4 xuan2 ying1 sun1 ， lu3 sou3 zhi1 suo3 wei4 。
- mei2 zou1 yuan4 you2 liang2 ， chen2 ruan3 yi4 ke4 wei4 。
- fei1 wei2 yi1 jiang1 jun1 ， yi4 ke3 huan1 da4 wei4 。
- sha1 yang2 bi4 ji2 zhen1 ， dan4 e2 ken3 yi2 yi4 。
- zhuo1 mou2 bi3 hua4 jiang1 ， chang2 ce4 zai4 geng1 wei4 。
- jia4 yu4 xiong2 jiao3 fu2 ， fu3 mo2 jun1 min2 wei4 。
- yao4 dang1 sao3 mao2 tou2 ， ning2 lun4 lan4 yang2 wei4 。
- bing4 weng1 yue4 shi4 jiu3 ， jiao2 la4 dan4 wu2 wei4 。
- dan3 bao2 qie4 guan1 jing3 ， you1 shen1 huang2 xu4 wei3 。
- lin2 fen1 zhi2 yu4 shou3 ， ku3 yan2 jun1 wu4 hui4 。

## 注释

## 译文

## 赏析
