---
id: zhang-kan-shi-yue-er-shi-si-ye-xue-xian-yong-su-wen-zhong-he-zhao-guo-ling-yun
title: 十月二十四夜雪霰用蘇文忠和趙虢令韻
titlePinyin: shi2 yue4 er4 shi2 si4 ye4 xue3 xian4 yong4 su1 wen2 zhong1 he2 zhao4 guo2 ling4 yun4
titleSlug: shi-yue-er-shi-si-ye-xue-xian-yong-su-wen-zhong-he-zhao-guo-ling-yun
author: 張侃
authorPinyin: zhang1 kan3
authorSlug: zhang-kan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 營居在西關，鍊句誰能和。
- 水深舟已行，雨驟雲無奈。
- 殘花蝶倦棲，弱柳鳥驚墮。
- 橋杆挂稻頭，小定事舂簸。
- 带濕芒盡除，易破粒漸瑳。
- 世路久羊腸，人情隨蟻磨。
- 每祈天雨寶，非是心好貨。
- 力行毋自畫，浮言空相挫。
- 因閒到農家，暫憩同客坐。
- 別港野鳬歸，斷籬瘠牛卧。
- 老翁語殷勤，今歲多坎坷。
- 望晴眼力枯，護田衣袂涴。
- 政恐官稅虧，不顧茅屋破。
- 老翁勿預愁，太守兼勸課。
- 丘明紀大饑，孟子憫人餓。
- 瑞花舞綏綏，來秋真可賀。

## 拼音

- ying2 ju1 zai4 xi1 guan1 ， lian4 ju4 shui2 neng2 he2 。
- shui3 shen1 zhou1 yi3 xing2 ， yu3 zhou4 yun2 wu2 nai4 。
- can2 hua1 die2 juan4 qi1 ， ruo4 liu3 niao3 jing1 duo4 。
- qiao2 gan1 gua4 dao4 tou2 ， xiao3 ding4 shi4 chong1 bo4 。
- dai4 shi1 mang2 jin4 chu2 ， yi4 po4 li4 jian4 cuo1 。
- shi4 lu4 jiu3 yang2 chang2 ， ren2 qing2 sui2 yi3 mo2 。
- mei3 qi2 tian1 yu3 bao3 ， fei1 shi4 xin1 hao3 huo4 。
- li4 xing2 wu2 zi4 hua4 ， fu2 yan2 kong1 xiang4 cuo4 。
- yin1 xian2 dao4 nong2 jia1 ， zan4 qi4 tong2 ke4 zuo4 。
- bie2 gang3 ye3 fu2 gui1 ， duan4 li2 ji2 niu2 wo4 。
- lao3 weng1 yu3 yin1 qin2 ， jin1 sui4 duo1 kan3 ke3 。
- wang4 qing2 yan3 li4 ku1 ， hu4 tian2 yi1 mei4 wo4 。
- zheng4 kong3 guan1 shui4 kui1 ， bu2 gu4 mao2 wu1 po4 。
- lao3 weng1 wu4 yu4 chou2 ， tai4 shou3 jian1 quan4 ke4 。
- qiu1 ming2 ji4 da4 ji1 ， meng4 zi3 min3 ren2 e4 。
- rui4 hua1 wu3 sui2 sui2 ， lai2 qiu1 zhen1 ke3 he4 。

## 注释

## 译文

## 赏析
