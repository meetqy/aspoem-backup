---
id: jiang-tang-min-shan
title: 閔山
titlePinyin: min3 shan1
titleSlug: min-shan
author: 蒋堂
authorPinyin: jiang3 tang2
authorSlug: jiang-tang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 東南亘羣山，形氣成斷續。
- 茲山窮嶄絕，孤峙越之腹。
- 鬰蒼瞰城闉，勝秀爲民福。
- 所宜禁樵蘇，主者在嚴肅。
- 不知平昔時，誰氏來班錄。
- 私庖計薪爨，無時伐良木。
- 官膳利貨財，彌年翦修竹。
- 忽忽事斧斤，丁丁響川谷。
- 萬葉壞密幄，千竿倒寒玉。
- 輪囷無完枝，檀欒鮮遺族。
- 戕賊殊未厭，峰巒翠將禿。
- 鶴侶怨且驚，雲容慘以惡。
- 非唯挫生意，仰乃傷雅俗。
- 王者有仁恩，行葦亦沾沐。
- 嗟嗟若人者，忍不思化育。
- 今予剖信符，於茲憩丹轂。
- 謂山豈無靈，胡爲人所黷。
- 呼吏對泉石，申禁護林麓。
- 庶幾養翹英，勿使罹殘酷。
- 來者賢使君，斯言願爲復。

## 拼音

- dong1 nan2 gen4 qun2 shan1 ， xing2 qi4 cheng2 duan4 xu4 。
- zi1 shan1 qiong2 zhan3 jue2 ， gu1 zhi4 yue4 zhi1 fu4 。
- yu4 cang1 kan4 cheng2 yin1 ， sheng4 xiu4 wei2 min2 fu2 。
- suo3 yi2 jin4 qiao2 su1 ， zhu3 zhe3 zai4 yan2 su4 。
- bu4 zhi1 ping2 xi1 shi2 ， shui2 shi4 lai2 ban1 lu4 。
- si1 pao2 ji4 xin1 cuan4 ， wu2 shi2 fa2 liang2 mu4 。
- guan1 shan4 li4 huo4 cai2 ， mi2 nian2 jian3 xiu1 zhu2 。
- hu1 hu1 shi4 fu3 jin1 ， ding1 ding1 xiang3 chuan1 gu3 。
- wan4 ye4 huai4 mi4 wo4 ， qian1 gan1 dao3 han2 yu4 。
- lun2 qun1 wu2 wan2 zhi1 ， tan2 luan2 xian1 yi2 zu2 。
- qiang1 zei2 shu1 wei4 yan4 ， feng1 luan2 cui4 jiang1 tu1 。
- he4 lü3 yuan4 qie3 jing1 ， yun2 rong2 can3 yi3 e4 。
- fei1 wei2 cuo4 sheng1 yi4 ， yang3 nai3 shang1 ya3 su2 。
- wang2 zhe3 you3 ren2 en1 ， xing2 wei3 yi4 zhan1 mu4 。
- jie1 jie1 ruo4 ren2 zhe3 ， ren3 bu4 si1 hua4 yu4 。
- jin1 yu3 pou1 xin4 fu2 ， wu1 zi1 qi4 dan1 gu3 。
- wei4 shan1 qi3 wu2 ling2 ， hu2 wei2 ren2 suo3 du2 。
- hu1 li4 dui4 quan2 shi2 ， shen1 jin4 hu4 lin2 lu4 。
- shu4 ji1 yang3 qiao2 ying1 ， wu4 shi3 li2 can2 ku4 。
- lai2 zhe3 xian2 shi3 jun1 ， si1 yan2 yuan4 wei2 fu4 。

## 注释

## 译文

## 赏析
