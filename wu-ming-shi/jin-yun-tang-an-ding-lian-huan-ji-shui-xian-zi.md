---
id: wu-ming-shi-jin-yun-tang-an-ding-lian-huan-ji-shui-xian-zi
title: 锦云堂暗定连环计・水仙子
titlePinyin: jin3 yun2 tang2 an4 ding4 lian2 huan2 ji4 ・ shui3 xian1 zi3
titleSlug: jin-yun-tang-an-ding-lian-huan-ji-shui-xian-zi
author: 无名氏
authorPinyin: wu2 ming2 shi4
authorSlug: wu-ming-shi
dynasty: 元
dynastyPinyin: yuan2
dynastySlug: yuan
tags: []
---

## 正文

- 元来那风道人掷布本仙机，蔡学士你为谋早预知。
- 董太师果断送在连环计，吕温侯有胆力，如今个杨太尉奏上丹墀。
- （杨彪上，云）你众官望阙跪者，听圣人的命。
- （正末同众跪科）（杨彪云）卓本关西一武骑，自恃雄豪足盖世。
- 亲提健卒入朝来，眼底全无汉皇帝。
- 揽权擅威行不道，纳用子妻如狗彘。
- 腹心牙爪尽崩离，已知此虏为天弃。
- 即今斩首银台门，焚尸长安正厥罪。
- 蔡邕学士多智谋，往来其间用游说。
- 特加礼部侍郎衔，兼掌中书知诰制。
- 吕布订贼建首功，封王出镇幽燕地。
- 其妻貂蝉亦国君，随夫之爵身荣贵。
- 李肃曾是卓家奴，晚能自拔来归义。
- 可以骠骑大将军，仍领羽林作环卫。
- 老臣王允怀主忧，当筵巧使连环计。
- 是用报卿左丞相，与国同休永无替。
- （众谢恩科）（王允云）臣允老矣，恐不能久在朝端，扶助主上。
- （唱）愿圣主千年寿，保皇家万代基，容王允可便拂袖而归。
- （众下）。

## 拼音

- yuan2 lai2 na4 feng1 dao4 ren2 zhi4 bu4 ben3 xian1 ji1 ， cai4 xue2 shi4 ni3 wei4 mou2 zao3 yu4 zhi1 。
- dong3 tai4 shi1 guo3 duan4 song4 zai4 lian2 huan2 ji4 ， lü3 wen1 hou2 you3 dan3 li4 ， ru2 jin1 ge4 yang2 tai4 wei4 zou4 shang4 dan1 chi2 。
- （ yang2 biao1 shang4 ， yun2 ） ni3 zhong4 guan1 wang4 que1 gui4 zhe3 ， ting1 sheng4 ren2 de0 ming4 。
- （ zheng4 mo4 tong2 zhong4 gui4 ke1 ）（ yang2 biao1 yun2 ） zhuo2 ben3 guan1 xi1 yi4 wu3 qi2 ， zi4 shi4 xiong2 hao2 zu2 gai4 shi4 。
- qin1 ti2 jian4 zu2 ru4 chao2 lai2 ， yan3 di3 quan2 wu2 han4 huang2 di4 。
- lan3 quan2 shan4 wei1 xing2 bu2 dao4 ， na4 yong4 zi3 qi1 ru2 gou3 zhi4 。
- fu4 xin1 ya2 zhua3 jin4 beng1 li2 ， yi3 zhi1 ci3 lu3 wei4 tian1 qi4 。
- ji2 jin1 zhan3 shou3 yin2 tai2 men2 ， fen2 shi1 chang2 an1 zheng4 jue2 zui4 。
- cai4 yong1 xue2 shi4 duo1 zhi4 mou2 ， wang3 lai2 qi2 jian1 yong4 you2 shui4 。
- te4 jia1 li3 bu4 shi4 lang2 xian2 ， jian1 zhang3 zhong1 shu1 zhi1 gao4 zhi4 。
- lü3 bu4 ding4 zei2 jian4 shou3 gong1 ， feng1 wang2 chu1 zhen4 you1 yan1 di4 。
- qi2 qi1 diao1 chan2 yi4 guo2 jun1 ， sui2 fu1 zhi1 jue2 shen1 rong2 gui4 。
- li3 su4 ceng2 shi4 zhuo2 jia1 nu2 ， wan3 neng2 zi4 ba2 lai2 gui1 yi4 。
- ke3 yi3 piao4 qi2 da4 jiang1 jun1 ， reng2 ling3 yu3 lin2 zuo4 huan2 wei4 。
- lao3 chen2 wang2 yun3 huai2 zhu3 you1 ， dang1 yan2 qiao3 shi3 lian2 huan2 ji4 。
- shi4 yong4 bao4 qing1 zuo3 cheng2 xiang4 ， yu3 guo2 tong2 xiu1 yong3 wu2 ti4 。
- （ zhong4 xie4 en1 ke1 ）（ wang2 yun3 yun2 ） chen2 yun3 lao3 yi3 ， kong3 bu4 neng2 jiu3 zai4 chao2 duan1 ， fu2 zhu4 zhu3 shang4 。
- （ chang4 ） yuan4 sheng4 zhu3 qian1 nian2 shou4 ， bao3 huang2 jia1 wan4 dai4 ji1 ， rong2 wang2 yun3 ke3 bian4 fu2 xiu4 er2 gui1 。
- （ zhong4 xia4 ）。

## 注释

## 译文

## 赏析
