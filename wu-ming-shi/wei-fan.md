---
id: wu-ming-shi-wei-fan
title: 尾犯
titlePinyin: wei3 fan4
titleSlug: wei-fan
author: 无名氏
authorPinyin: wu2 ming2 shi4
authorSlug: wu-ming-shi
dynasty: 宋
dynastyPinyin: song4
dynastySlug: song
tags: []
---

## 正文

- 轻风淅淅，正园林萧索，未回暖律。
- 岭头昨夜，寒梅初发，一枝消息。
- 香苞渐拆。
- 天不许、雪霜欺得。
- 望东吴，驿使西来，为谁折赠春色。
- 玉莹冰清容质。
- 迥不同、群花品格。
- 如晓妆匀罢，寿阳香脸，徐妃粉额。
- 好把琼英摘。
- 频醉赏、舞筵歌席。
- 休待听，呜咽临风，数声月下羌笛。

## 拼音

- qing1 feng1 xi1 xi1 ， zheng4 yuan2 lin2 xiao1 suo3 ， wei4 hui2 nuan3 lü4 。
- ling3 tou2 zuo2 ye4 ， han2 mei2 chu1 fa1 ， yi4 zhi1 xiao1 xi0 。
- xiang1 bao1 jian4 chai1 。
- tian1 bu4 xu3 、 xue3 shuang1 qi1 de2 。
- wang4 dong1 wu2 ， yi4 shi3 xi1 lai2 ， wei4 shui2 zhe2 zeng4 chun1 se4 。
- yu4 ying2 bing1 qing1 rong2 zhi4 。
- jiong3 bu4 tong2 、 qun2 hua1 pin3 ge2 。
- ru2 xiao3 zhuang1 yun2 ba4 ， shou4 yang2 xiang1 lian3 ， xu2 fei1 fen3 e2 。
- hao3 ba3 qiong2 ying1 zhai1 。
- pin2 zui4 shang3 、 wu3 yan2 ge1 xi2 。
- xiu1 dai4 ting1 ， wu1 ye4 lin2 feng1 ， shu4 sheng1 yue4 xia4 qiang1 di2 。

## 注释

## 译文

## 赏析
