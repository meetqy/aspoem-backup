---
id: wu-ming-shi-ti-ning-hai-ying-yan
title: 題甯海瀛巖
titlePinyin: ti2 ning2 hai3 ying2 yan2
titleSlug: ti-ning-hai-ying-yan
author: 無名氏
authorPinyin: wu2 ming2 shi4
authorSlug: wu-ming-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 溫台萬丘壑，走遍成重胝。
- 佳山落床頭，咫尺反不知。
- 我聞野老說，山乃神石移。
- 蓬萊本三峰，一峰今失之。
- 上干雲霓秀，下壓鼇背欹。
- 夜半見海日，紫暈開咸池。
- 魑魅著老木，狂鼯向人啼。
- 危亭無遺棟，絕壁無舊題。
- 夫子勇過我，竦身敢獨躋。
- 我病不能從，夢寐常追隨。
- 秋風海上來，霜清鱸正肥。
- 行尋越溪鞅，肅此世塵鞿。

## 拼音

- wen1 tai2 wan4 qiu1 he4 ， zou3 bian4 cheng2 zhong4 zhi1 。
- jia1 shan1 luo4 chuang2 tou2 ， zhi3 chi3 fan3 bu4 zhi1 。
- wo3 wen2 ye3 lao3 shuo1 ， shan1 nai3 shen2 shi2 yi2 。
- peng2 lai2 ben3 san1 feng1 ， yi4 feng1 jin1 shi1 zhi1 。
- shang4 gan1 yun2 ni2 xiu4 ， xia4 ya1 ao2 bei4 qi1 。
- ye4 ban4 jian4 hai3 ri4 ， zi3 yun4 kai1 xian2 chi2 。
- chi1 mei4 zhu4 lao3 mu4 ， kuang2 wu2 xiang4 ren2 ti2 。
- wei1 ting2 wu2 yi2 dong4 ， jue2 bi4 wu2 jiu4 ti2 。
- fu1 zi3 yong3 guo4 wo3 ， song3 shen1 gan3 du2 ji1 。
- wo3 bing4 bu4 neng2 cong2 ， meng4 mei4 chang2 zhui1 sui2 。
- qiu1 feng1 hai3 shang4 lai2 ， shuang1 qing1 lu2 zheng4 fei2 。
- xing2 xun2 yue4 xi1 yang1 ， su4 ci3 shi4 chen2 ji1 。

## 注释

## 译文

## 赏析
