---
id: wu-ming-shi-yu-zhong-hua-man
title: 雨中花慢
titlePinyin: yu3 zhong1 hua1 man4
titleSlug: yu-zhong-hua-man
author: 无名氏
authorPinyin: wu2 ming2 shi4
authorSlug: wu-ming-shi
dynasty: 宋
dynastyPinyin: song4
dynastySlug: song
tags: []
---

## 正文

- 宴阙倚栏郊外，乍别芳姿，醉登长陌。
- 渐觉联绵离绪，淡薄秋色。
- 宝马频嘶，寒蝉晚、正伤行客。
- 念少年踪迹。
- 风流声价，泪珠偷滴。
- 从前与、酒朋花侣，镇赏画楼瑶席。
- 今夜里、清风明月，水村山驿。
- 往事悠悠似梦，新愁苒苒如织。
- 断肠望极。
- 重逢何处，暮云凝碧。

## 拼音

- yan4 que1 yi3 lan2 jiao1 wai4 ， zha4 bie2 fang1 zi1 ， zui4 deng1 chang2 mo4 。
- jian4 jue2 lian2 mian2 li2 xu4 ， dan4 bo2 qiu1 se4 。
- bao3 ma3 pin2 si1 ， han2 chan2 wan3 、 zheng4 shang1 xing2 ke4 。
- nian4 shao4 nian2 zong1 ji4 。
- feng1 liu2 sheng1 jia4 ， lei4 zhu1 tou1 di1 。
- cong2 qian2 yu3 、 jiu3 peng2 hua1 lü3 ， zhen4 shang3 hua4 lou2 yao2 xi2 。
- jin1 ye4 li3 、 qing1 feng1 ming2 yue4 ， shui3 cun1 shan1 yi4 。
- wang3 shi4 you1 you1 si4 meng4 ， xin1 chou2 ran3 ran3 ru2 zhi1 。
- duan4 chang2 wang4 ji2 。
- chong2 feng2 he2 chu4 ， mu4 yun2 ning2 bi4 。

## 注释

## 译文

## 赏析
