---
id: ao-tao-sun-song-an-feng-wei-ding-meng-fu-gui-zha-chuan-yin-jian-zhi-hui-xiong-di-shi-yu-chong-chuan-bao-en-si
title: 送安豐尉丁夢符歸霅川因簡之晦兄弟時寓崇川報恩寺
titlePinyin: song4 an1 feng1 wei4 ding1 meng4 fu2 gui1 zha4 chuan1 yin1 jian3 zhi1 hui4 xiong1 di4 shi2 yu4 chong2 chuan1 bao4 en1 si4
titleSlug: song-an-feng-wei-ding-meng-fu-gui-zha-chuan-yin-jian-zhi-hui-xiong-di-shi-yu-chong-chuan-bao-en-si
author: 敖陶孫
authorPinyin: ao2 tao2 sun1
authorSlug: ao-tao-sun
dynasty: 唐
dynastyPinyin: tang2
dynastySlug: tang
tags: [] 
---

## 正文

- 世紛何豫人，直作走千里。
- 寒壓破虎韉，霜風殺淮葦。
- 能來得吾願，連夜燈花喜。
- 矯矯將軍力，一日破萬紙。
- 填胸龍豹韜，政坐毛錐子。
- 區區寄人幕，誰訪習鑿齒。
- 相見各挽鬚，士窮乃如此。
- 吾謀適不用，步到狼山趾。
- 荒村圍海氣，尖城如卧已。
- 幸當小盤旋，長袖爲君起。
- 回首叫周郎，湟水面欲死。
- 往者城南杜，鈿車湊流水。
- 胡然落此地，伴客歌快耳。
- 吾徒離闊好，見即裂其眥。
- 中年迫婚宦，官事漫不理。
- 關心且詩酒，甕面撥寒蟻。
- 如聞董召南，犬鷄封石髓。
- 感君好兄弟，行當訪虛址。
- 雍丘且勿念，將星落寒紫。
- 送歸無好語，凉月挂鯨尾。
- 君行定過潘，茶鼎面曲几。
- 因之啟三請，問酒所以止。

## 拼音

- shi4 fen1 he2 yu4 ren2 ， zhi2 zuo4 zou3 qian1 li3 。
- han2 ya1 po4 hu3 jian1 ， shuang1 feng1 sha1 huai2 wei3 。
- neng2 lai2 de2 wu2 yuan4 ， lian2 ye4 deng1 hua1 xi3 。
- jiao3 jiao3 jiang1 jun1 li4 ， yi2 ri4 po4 wan4 zhi3 。
- tian2 xiong1 long2 bao4 tao1 ， zheng4 zuo4 mao2 zhui1 zi3 。
- qu1 qu1 ji4 ren2 mu4 ， shui2 fang3 xi2 zao2 chi3 。
- xiang1 jian4 ge4 wan3 xu1 ， shi4 qiong2 nai3 ru2 ci3 。
- wu2 mou2 shi4 bu2 yong4 ， bu4 dao4 lang2 shan1 zhi3 。
- huang1 cun1 wei2 hai3 qi4 ， jian1 cheng2 ru2 wo4 yi3 。
- xing4 dang1 xiao3 pan2 xuan2 ， chang2 xiu4 wei2 jun1 qi3 。
- hui2 shou3 jiao4 zhou1 lang2 ， huang2 shui3 mian4 yu4 si3 。
- wang3 zhe3 cheng2 nan2 du4 ， dian4 ju1 cou4 liu2 shui3 。
- hu2 ran2 luo4 ci3 di4 ， ban4 ke4 ge1 kuai4 er3 。
- wu2 tu2 li2 kuo4 hao3 ， jian4 ji2 lie4 qi2 zi4 。
- zhong1 nian2 po4 hun1 huan4 ， guan1 shi4 man4 bu4 li3 。
- guan1 xin1 qie3 shi1 jiu3 ， weng4 mian4 bo1 han2 yi3 。
- ru2 wen2 dong3 zhao4 nan2 ， quan3 ji1 feng1 shi2 sui3 。
- gan3 jun1 hao3 xiong1 di4 ， xing2 dang1 fang3 xu1 zhi3 。
- yong1 qiu1 qie3 wu4 nian4 ， jiang1 xing1 luo4 han2 zi3 。
- song4 gui1 wu2 hao3 yu3 ， liang2 yue4 gua4 jing1 wei3 。
- jun1 xing2 ding4 guo4 pan1 ， cha2 ding3 mian4 qu3 ji3 。
- yin1 zhi1 qi3 san1 qing3 ， wen4 jiu3 suo3 yi3 zhi3 。

## 注释

## 译文

## 赏析
