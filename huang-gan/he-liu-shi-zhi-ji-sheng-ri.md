---
id: huang-gan-he-liu-shi-zhi-ji-sheng-ri
title: 和劉實之寄生日
titlePinyin: he2 liu2 shi2 zhi1 ji4 sheng1 ri4
titleSlug: he-liu-shi-zhi-ji-sheng-ri
author: 黄榦
authorPinyin: huang2 gan4
authorSlug: huang-gan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 朝來謾與兒曹語，欲看羣峰插天宇。
- 携筇直上君子堂，出門復向東屯去。
- 東屯田舍翁，邂逅成賓主。
- 謂予始生朝，盃盤各碁布。
- 須臾剝啄者爲誰，珠玉懷中來舉似。
- 滿堂賓客且停盃，看我蓮桃羅十數。
- 感君厚意興轉逸，百斛瓊漿當鯨吸。
- 造物亦何意，萬品齊結實。
- 休論脩與短，大是空中色。
- 但願雙橋茅屋成，款段從君豈終極。

## 拼音

- chao2 lai2 man2 yu3 er2 cao2 yu3 ， yu4 kan4 qun2 feng1 cha1 tian1 yu3 。
- xie2 qiong2 zhi2 shang4 jun1 zi3 tang2 ， chu1 men2 fu4 xiang4 dong1 tun2 qu4 。
- dong1 tun2 tian2 she4 weng1 ， xie4 hou4 cheng2 bin1 zhu3 。
- wei4 yu3 shi3 sheng1 chao2 ， bei1 pan2 ge4 qi2 bu4 。
- xu1 yu2 bao1 zhuo2 zhe3 wei2 shui2 ， zhu1 yu4 huai2 zhong1 lai2 ju3 si4 。
- man3 tang2 bin1 ke4 qie3 ting2 bei1 ， kan4 wo3 lian2 tao2 luo2 shi2 shu4 。
- gan3 jun1 hou4 yi4 xing1 zhuan3 yi4 ， bai3 hu2 qiong2 jiang1 dang1 jing1 xi1 。
- zao4 wu4 yi4 he2 yi4 ， wan4 pin3 qi2 jie2 shi2 。
- xiu1 lun4 xiu1 yu3 duan3 ， da4 shi4 kong1 zhong1 se4 。
- dan4 yuan4 shuang1 qiao2 mao2 wu1 cheng2 ， kuan3 duan4 cong2 jun1 qi3 zhong1 ji2 。

## 注释

## 译文

## 赏析
