---
id: wu-fei-he-hu-jing-zhong-zhong-qiu
title: 和胡經仲中秋
titlePinyin: he2 hu2 jing1 zhong4 zhong1 qiu1
titleSlug: he-hu-jing-zhong-zhong-qiu
author: 吳芾
authorPinyin: wu2 fei4
authorSlug: wu-fei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 平生惡晻昧，虛空光陸離。
- 心與此月同，不容一毫疵。
- 恨月有圓缺，不得常清奇。
- 每欲語天公，仍斫此桂枝。
- 青冥去無路，思慮空勞疲。
- 明知此意苦，殷勤長我隨。
- 去年西湖上，爛醉吟悲辭。
- 今年巧相覓，似欲敘離思。
- 西風爲披拂，浮雲無蔽虧。
- 坐開百壺酒，與月論襟期。
- 永結無情歡，謝此世上兒。
- 吾友胡夫子，豪蕩笑墨釐。
- 擬借月顔色，爲君鑒薄帷。
- 告之且痛飲，行樂當及時。

## 拼音

- ping2 sheng1 e4 an3 mei4 ， xu1 kong1 guang1 lu4 li2 。
- xin1 yu3 ci3 yue4 tong2 ， bu4 rong2 yi4 hao2 ci1 。
- hen4 yue4 you3 yuan2 que1 ， bu4 de2 chang2 qing1 qi2 。
- mei3 yu4 yu3 tian1 gong1 ， reng2 zhuo2 ci3 gui4 zhi1 。
- qing1 ming2 qu4 wu2 lu4 ， si1 lü4 kong1 lao2 pi2 。
- ming2 zhi1 ci3 yi4 ku3 ， yin1 qin2 chang2 wo3 sui2 。
- qu4 nian2 xi1 hu2 shang4 ， lan4 zui4 yin2 bei1 ci2 。
- jin1 nian2 qiao3 xiang1 mi4 ， si4 yu4 xu4 li2 si1 。
- xi1 feng1 wei2 pi1 fu2 ， fu2 yun2 wu2 bi4 kui1 。
- zuo4 kai1 bai3 hu2 jiu3 ， yu3 yue4 lun4 jin1 qi1 。
- yong3 jie2 wu2 qing2 huan1 ， xie4 ci3 shi4 shang4 er2 。
- wu2 you3 hu2 fu1 zi3 ， hao2 dang4 xiao4 mo4 li2 。
- ni3 jie4 yue4 yan2 se4 ， wei2 jun1 jian4 bao2 wei2 。
- gao4 zhi1 qie3 tong4 yin3 ， xing2 le4 dang1 ji2 shi2 。

## 注释

## 译文

## 赏析
