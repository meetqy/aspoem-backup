---
id: wu-fei-song-jin-er-zhi-guan-li-shui
title: 送津兒之官麗水
titlePinyin: song4 jin1 er2 zhi1 guan1 li2 shui3
titleSlug: song-jin-er-zhi-guan-li-shui
author: 吳芾
authorPinyin: wu2 fei4
authorSlug: wu-fei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 憶我初仕時，不敢望高位。
- 但得宰一同，便可行己志。
- 實惠儻及民，死亦有生氣。
- 况復著陰功，子孫將不墜。
- 胡爲人憚之，百計欲求避。
- 我聞事無難，辭難豈爲義。
- 世路雖多艱，官途須歷試。
- 是用俾吾兒，往當民社寄。
- 眷言古括州，山水有佳致。
- 我尚記昔年，嘗爲郡守貳。
- 雖無德在人，人亦安平易。
- 百里聞汝來，想見多忻慰。
- 要當盡此心，有以塞其意。
- 誠能使吏民，自此知懷畏。
- 家家各安居，人人共稱治。
- 縱或罹謗傷，固自有公議。
- 有如汝所存，俯仰似無愧。
- 功名餘事耳，何必成與遂。
- 年來我掛冠，方得閑中味。
- 無乃逼桑榆，七十仍有二。
- 知復幾何時，得見汝娛侍。
- 雖幸枕湖山，已闢幽棲地。
- 有詩誰伴吟，有酒誰同醉。
- 正欲汝相隨，俄然又相離。
- 會須早歸來，日作斑衣戲。
- 箇中有真樂，豈必三旌賁。

## 拼音

- yi4 wo3 chu1 shi4 shi2 ， bu4 gan3 wang4 gao1 wei4 。
- dan4 de2 zai3 yi4 tong2 ， bian4 ke3 xing2 ji3 zhi4 。
- shi2 hui4 tang3 ji2 min2 ， si3 yi4 you3 sheng1 qi4 。
- kuang4 fu4 zhu4 yin1 gong1 ， zi3 sun1 jiang1 bu2 zhui4 。
- hu2 wei2 ren2 dan4 zhi1 ， bai3 ji4 yu4 qiu2 bi4 。
- wo3 wen2 shi4 wu2 nan2 ， ci2 nan2 qi3 wei2 yi4 。
- shi4 lu4 sui1 duo1 jian1 ， guan1 tu2 xu1 li4 shi4 。
- shi4 yong4 bi3 wu2 er2 ， wang3 dang1 min2 she4 ji4 。
- juan4 yan2 gu3 kuo4 zhou1 ， shan1 shui3 you3 jia1 zhi4 。
- wo3 shang4 ji4 xi1 nian2 ， chang2 wei2 jun4 shou3 er4 。
- sui1 wu2 de2 zai4 ren2 ， ren2 yi4 an1 ping2 yi4 。
- bai3 li3 wen2 ru3 lai2 ， xiang3 jian4 duo1 xin1 wei4 。
- yao4 dang1 jin4 ci3 xin1 ， you3 yi3 sai1 qi2 yi4 。
- cheng2 neng2 shi3 li4 min2 ， zi4 ci3 zhi1 huai2 wei4 。
- jia1 jia1 ge4 an1 ju1 ， ren2 ren2 gong4 cheng1 zhi4 。
- zong4 huo4 li2 bang4 shang1 ， gu4 zi4 you3 gong1 yi4 。
- you3 ru2 ru3 suo3 cun2 ， fu3 yang3 si4 wu2 kui4 。
- gong1 ming2 yu2 shi4 er3 ， he2 bi4 cheng2 yu3 sui4 。
- nian2 lai2 wo3 gua4 guan1 ， fang1 de2 xian2 zhong1 wei4 。
- wu2 nai3 bi1 sang1 yu2 ， qi1 shi2 reng2 you3 er4 。
- zhi1 fu4 ji1 he2 shi2 ， de2 jian4 ru3 yu2 shi4 。
- sui1 xing4 zhen3 hu2 shan1 ， yi3 pi4 you1 qi1 di4 。
- you3 shi1 shui2 ban4 yin2 ， you3 jiu3 shui2 tong2 zui4 。
- zheng4 yu4 ru3 xiang1 sui2 ， e2 ran2 you4 xiang1 li2 。
- hui4 xu1 zao3 gui1 lai2 ， ri4 zuo4 ban1 yi1 xi4 。
- ge4 zhong1 you3 zhen1 le4 ， qi3 bi4 san1 jing1 bi4 。

## 注释

## 译文

## 赏析
