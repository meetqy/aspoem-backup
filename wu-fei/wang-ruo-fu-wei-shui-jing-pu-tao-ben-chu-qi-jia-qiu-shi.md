---
id: wu-fei-wang-ruo-fu-wei-shui-jing-pu-tao-ben-chu-qi-jia-qiu-shi
title: 王若夫謂水晶蒲萄本出其家求詩
titlePinyin: wang2 ruo4 fu2 wei4 shui3 jing1 pu2 tao2 ben3 chu1 qi2 jia1 qiu2 shi1
titleSlug: wang-ruo-fu-wei-shui-jing-pu-tao-ben-chu-qi-jia-qiu-shi
author: 吳芾
authorPinyin: wu2 fei4
authorSlug: wu-fei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 君家蒲萄天下奇，奴視百果何其卑。
- 種成滿架日蕃衍，清似水晶甘若飴。
- 八月江南風日美，正是人家酒熟時。
- 盤中珍果有如此，誰數閩中生荔枝。
- 鄉人歆艷競分種，不過數年條已萎。
- 胡爲君家植此樹，閲歲數十如新移。
- 我聞尤物天所靳，盛衰頗與人相隨。
- 君家令祖有賢行，一邑遠近人爭推。
- 少雖失身事刀筆，吏之操術皆耻爲。
- 處心積慮人莫及，奉法循理古亦稀。
- 人與黄金目不視，身居暗室心不欺。
- 退處郊坰忍窮困，只教子孫爲布衣。
- 天公無以表純懿，特以此果先見貽。
- 其孫努力效儒業，表表穎出非常兒。
- 未壯果能立門戶，直上蟾宮攀桂枝。
- 自餘雖未登上第，亦已飛鳴到禮闈。
- 俱傳清白守家訓，端若此果光陸離。
- 今君既取以餉我，又復琢句形聲詩。
- 願君採折多醖釀，積千萬石爲酒池。
- 客來自此酌不竭，永永百年供壽巵。

## 拼音

- jun1 jia1 pu2 tao2 tian1 xia4 qi2 ， nu2 shi4 bai3 guo3 he2 qi2 bei1 。
- zhong3 cheng2 man3 jia4 ri4 fan2 yan3 ， qing1 si4 shui3 jing1 gan1 ruo4 yi2 。
- ba1 yue4 jiang1 nan2 feng1 ri4 mei3 ， zheng4 shi4 ren2 jia1 jiu3 shu2 shi2 。
- pan2 zhong1 zhen1 guo3 you3 ru2 ci3 ， shui2 shu4 min3 zhong1 sheng1 li4 zhi1 。
- xiang1 ren2 xin1 yan4 jing4 fen1 zhong3 ， bu2 guo4 shu4 nian2 tiao2 yi3 wei3 。
- hu2 wei2 jun1 jia1 zhi2 ci3 shu4 ， yue4 sui4 shu4 shi2 ru2 xin1 yi2 。
- wo3 wen2 you2 wu4 tian1 suo3 jin4 ， sheng4 shuai1 po1 yu3 ren2 xiang1 sui2 。
- jun1 jia1 ling4 zu3 you3 xian2 xing2 ， yi2 yi4 yuan3 jin4 ren2 zheng1 tui1 。
- shao3 sui1 shi1 shen1 shi4 dao1 bi3 ， li4 zhi1 cao1 shu4 jie1 chi3 wei2 。
- chu3 xin1 ji1 lü4 ren2 mo4 ji2 ， feng4 fa3 xun2 li3 gu3 yi4 xi1 。
- ren2 yu3 huang2 jin1 mu4 bu2 shi4 ， shen1 ju1 an4 shi4 xin1 bu4 qi1 。
- tui4 chu3 jiao1 jiong1 ren3 qiong2 kun4 ， zhi1 jiao4 zi3 sun1 wei2 bu4 yi1 。
- tian1 gong1 wu2 yi3 biao3 chun2 yi4 ， te4 yi3 ci3 guo3 xian1 jian4 yi2 。
- qi2 sun1 nu3 li4 xiao4 ru2 ye4 ， biao3 biao3 ying3 chu1 fei1 chang2 er2 。
- wei4 zhuang4 guo3 neng2 li4 men2 hu4 ， zhi2 shang4 chan2 gong1 pan1 gui4 zhi1 。
- zi4 yu2 sui1 wei4 deng1 shang4 di4 ， yi4 yi3 fei1 ming2 dao4 li3 wei2 。
- ju4 chuan2 qing1 bai2 shou3 jia1 xun4 ， duan1 ruo4 ci3 guo3 guang1 lu4 li2 。
- jin1 jun1 ji4 qu3 yi3 xiang3 wo3 ， you4 fu4 zhuo2 ju4 xing2 sheng1 shi1 。
- yuan4 jun1 cai3 zhe2 duo1 yun4 niang4 ， ji1 qian1 wan4 shi2 wei2 jiu3 chi2 。
- ke4 lai2 zi4 ci3 zhuo2 bu4 jie2 ， yong3 yong3 bai3 nian2 gong4 shou4 zhi1 。

## 注释

## 译文

## 赏析
