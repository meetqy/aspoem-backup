---
id: wu-fei-san-lao-tu-ji-cheng-jiu-yu-zuo-shi-wei-guo-yin-ci-ren-cao-yun
title: 三老圖既成久欲作詩未果因次任漕韵
titlePinyin: san1 lao3 tu2 ji4 cheng2 jiu3 yu4 zuo4 shi1 wei4 guo3 yin1 ci4 ren4 cao2 yun4
titleSlug: san-lao-tu-ji-cheng-jiu-yu-zuo-shi-wei-guo-yin-ci-ren-cao-yun
author: 吳芾
authorPinyin: wu2 fei4
authorSlug: wu-fei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我久欲作三老詩，苦無佳句能解頤。
- 抽軋鄙思成無期，有語欲吐還茹之。
- 忽得新篇向此詩，恍如春草生謝池。
- 明珠萬斛光陸離，璀璨不減珊瑚枝。
- 壓倒元白頭欲垂，直與李杜肩相差，使我手把不停披。
- 憶昨梅花吐瓊蕤，枝頭愛日仍舒遲。
- 雖恨捧觴無翠眉，吾人臭味自相宜，花下清歡聊共追。
- 嗟我老來意氣衰，歸心已决不復疑。
- 雖來江右把一麾，但知痛飲真吾師。
- 尊前况逢冰雪姿，豈容不醉負屈巵。
- 二老攬轡方並馳，一氣相和如壎箎。
- 百城感化熏蘭芝，不事威怒轟雷椎。
- 後園探春容我隨，開懷笑語何熙熙。
- 丹青寫此一段奇，未羨九老洛水湄。
- 何日歸去山之崖，時命柴車載鴟夷。
- 相逢徑醉莫問誰，飲盡不妨尋酒旗。

## 拼音

- wo3 jiu3 yu4 zuo4 san1 lao3 shi1 ， ku3 wu2 jia1 ju4 neng2 jie3 yi2 。
- chou1 ya4 bi3 si1 cheng2 wu2 qi1 ， you3 yu3 yu4 tu3 huan2 ru2 zhi1 。
- hu1 de2 xin1 pian1 xiang4 ci3 shi1 ， huang3 ru2 chun1 cao3 sheng1 xie4 chi2 。
- ming2 zhu1 wan4 hu2 guang1 lu4 li2 ， cui3 can4 bu4 jian3 shan1 hu2 zhi1 。
- ya1 dao3 yuan2 bai2 tou2 yu4 chui2 ， zhi2 yu3 li3 du4 jian1 xiang1 cha1 ， shi3 wo3 shou3 ba3 bu4 ting2 pi1 。
- yi4 zuo2 mei2 hua1 tu3 qiong2 rui2 ， zhi1 tou2 ai4 ri4 reng2 shu1 chi2 。
- sui1 hen4 peng3 shang1 wu2 cui4 mei2 ， wu2 ren2 chou4 wei4 zi4 xiang1 yi2 ， hua1 xia4 qing1 huan1 liao2 gong4 zhui1 。
- jie1 wo3 lao3 lai2 yi4 qi4 shuai1 ， gui1 xin1 yi3 jue2 bu2 fu4 yi2 。
- sui1 lai2 jiang1 you4 ba3 yi4 hui1 ， dan4 zhi1 tong4 yin3 zhen1 wu2 shi1 。
- zun1 qian2 kuang4 feng2 bing1 xue3 zi1 ， qi3 rong2 bu2 zui4 fu4 qu1 zhi1 。
- er4 lao3 lan3 pei4 fang1 bing4 chi2 ， yi2 qi4 xiang1 he2 ru2 xun1 chi2 。
- bai3 cheng2 gan3 hua4 xun1 lan2 zhi1 ， bu2 shi4 wei1 nu4 hong1 lei2 zhui1 。
- hou4 yuan2 tan4 chun1 rong2 wo3 sui2 ， kai1 huai2 xiao4 yu3 he2 xi1 xi1 。
- dan1 qing1 xie3 ci3 yi2 duan4 qi2 ， wei4 xian4 jiu3 lao3 luo4 shui3 mei2 。
- he2 ri4 gui1 qu4 shan1 zhi1 ya2 ， shi2 ming4 chai2 ju1 zai4 chi1 yi2 。
- xiang1 feng2 jing4 zui4 mo4 wen4 shui2 ， yin3 jin4 bu4 fang2 xun2 jiu3 qi2 。

## 注释

## 译文

## 赏析
