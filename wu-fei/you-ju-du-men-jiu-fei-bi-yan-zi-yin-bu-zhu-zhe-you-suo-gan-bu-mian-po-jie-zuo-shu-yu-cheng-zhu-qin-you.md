---
id: wu-fei-you-ju-du-men-jiu-fei-bi-yan-zi-yin-bu-zhu-zhe-you-suo-gan-bu-mian-po-jie-zuo-shu-yu-cheng-zhu-qin-you
title: 憂居杜門久廢筆硯茲因卜築輒有所感不免破戒作數語呈諸親友
titlePinyin: you1 ju1 du4 men2 jiu3 fei4 bi3 yan4 zi1 yin1 bu3 zhu4 zhe2 you3 suo3 gan3 bu4 mian3 po4 jie4 zuo4 shu4 yu3 cheng2 zhu1 qin1 you3
titleSlug: you-ju-du-men-jiu-fei-bi-yan-zi-yin-bu-zhu-zhe-you-suo-gan-bu-mian-po-jie-zuo-shu-yu-cheng-zhu-qin-you
author: 吳芾
authorPinyin: wu2 fei4
authorSlug: wu-fei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 平生事幽討，性與山水便。
- 晚歲闢三徑，頗喜得地偏。
- 遠不去桑梓，近與松楸連。
- 青山枕其後，流水繞其前。
- 羣山更簇簇，左右相周旋。
- 棟宇雖未立，氣象已足觀。
- 旁人笑我拙，空囊無一錢。
- 何苦欲架屋，作此煩惱緣。
- 我豈不自知，老去將終焉。
- 游居與寢卧，安可無數椽。
- 人生七十稀，自古嘗有言。
- 我今五十七，髭鬢已皤然。
- 縱使此身健，前去能幾年。
- 仕宦雖齟齬，亦復忝蕃宣。
- 向來爲親養，猶或强著鞭。
- 今既成永感，前事都棄捐。
- 儻或未死滅，誓將老林泉。
- 遂此卜築志，閉門日高眠。
- 栽花滿我屋，種竹環我園。
- 山上創一堂，湖中具一船。
- 從容與親舊，取次中聖賢。
- 雖無萬鍾祿，雖無二頃田。
- 胸中富邱壑，眼界飽風煙。
- 自足了一世，此外休問天。

## 拼音

- ping2 sheng1 shi4 you1 tao3 ， xing4 yu3 shan1 shui3 bian4 。
- wan3 sui4 pi4 san1 jing4 ， po1 xi3 de2 di4 pian1 。
- yuan3 bu2 qu4 sang1 zi3 ， jin4 yu3 song1 qiu1 lian2 。
- qing1 shan1 zhen3 qi2 hou4 ， liu2 shui3 rao4 qi2 qian2 。
- qun2 shan1 geng4 cu4 cu4 ， zuo3 you4 xiang1 zhou1 xuan2 。
- dong4 yu3 sui1 wei4 li4 ， qi4 xiang4 yi3 zu2 guan1 。
- pang2 ren2 xiao4 wo3 zhuo1 ， kong1 nang2 wu2 yi4 qian2 。
- he2 ku3 yu4 jia4 wu1 ， zuo4 ci3 fan2 nao3 yuan2 。
- wo3 qi3 bu2 zi4 zhi1 ， lao3 qu4 jiang1 zhong1 yan1 。
- you2 ju1 yu3 qin3 wo4 ， an1 ke3 wu2 shu4 chuan2 。
- ren2 sheng1 qi1 shi2 xi1 ， zi4 gu3 chang2 you3 yan2 。
- wo3 jin1 wu3 shi2 qi1 ， zi1 bin4 yi3 po2 ran2 。
- zong4 shi3 ci3 shen1 jian4 ， qian2 qu4 neng2 ji1 nian2 。
- shi4 huan4 sui1 ju3 yu3 ， yi4 fu4 tian3 fan1 xuan1 。
- xiang4 lai2 wei2 qin1 yang3 ， you2 huo4 qiang2 zhu4 bian1 。
- jin1 ji4 cheng2 yong3 gan3 ， qian2 shi4 dou1 qi4 juan1 。
- tang3 huo4 wei4 si3 mie4 ， shi4 jiang1 lao3 lin2 quan2 。
- sui4 ci3 bu3 zhu4 zhi4 ， bi4 men2 ri4 gao1 mian2 。
- zai1 hua1 man3 wo3 wu1 ， zhong3 zhu2 huan2 wo3 yuan2 。
- shan1 shang4 chuang4 yi4 tang2 ， hu2 zhong1 ju4 yi4 chuan2 。
- cong2 rong2 yu3 qin1 jiu4 ， qu3 ci4 zhong1 sheng4 xian2 。
- sui1 wu2 wan4 zhong1 lu4 ， sui1 wu2 er4 qing3 tian2 。
- xiong1 zhong1 fu4 qiu1 he4 ， yan3 jie4 bao3 feng1 yan1 。
- zi4 zu2 le0 yi2 shi4 ， ci3 wai4 xiu1 wen4 tian1 。

## 注释

## 译文

## 赏析
