---
id: wu-fei-geng-man-lao-jiang-ming-xiang-bang-jian-guo-cong-ju-yan-bie-fu-zuo-shi-song-zhi
title: 耿曼老將命鄉邦見過匆遽言別復作詩送之
titlePinyin: geng3 man4 lao3 jiang1 ming4 xiang1 bang1 jian4 guo4 cong1 ju4 yan2 bie2 fu4 zuo4 shi1 song4 zhi1
titleSlug: geng-man-lao-jiang-ming-xiang-bang-jian-guo-cong-ju-yan-bie-fu-zuo-shi-song-zhi
author: 吳芾
authorPinyin: wu2 fei4
authorSlug: wu-fei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我方退老湖山上，混跡漁樵甘放浪。
- 親舊凋零會面稀，與君亦復成疏曠。
- 何期擁節到鄉邦，得得驅車肯迂訪。
- 開門倒屣笑相迎，盡室歡忻無此况。
- 湖光山色似爭輝，兩眼韶華更駘蕩。
- 伸眉抵掌話中腸，正好花前倒春釀。
- 胡爲欲去挽不留，忍把陽關容易唱。
- 嗟乎來日苦無多，况是頻年嬰拙恙。
- 興來亦欲强登臨，龍鍾未免扶藜杖。
- 目前衰颯已如斯，寧保明年見花放。
- 而今花下幸逢君，豈容不盡長鯨量。
- 如君志尚迥不羣，治行既高心且壯。
- 方當聖主急搜揚，爲斲豈應遺巧匠。
- 會看唾手取功名，盡展才猷結旒纊。
- 出處從今不復齊，尊酒何由更相向。
- 臨期一醉尚何辭，後夜月明空悵望。

## 拼音

- wo3 fang1 tui4 lao3 hu2 shan1 shang4 ， hun4 ji4 yu2 qiao2 gan1 fang4 lang4 。
- qin1 jiu4 diao1 ling2 hui4 mian4 xi1 ， yu3 jun1 yi4 fu4 cheng2 shu1 kuang4 。
- he2 qi1 yong1 jie2 dao4 xiang1 bang1 ， de2 de2 qu1 ju1 ken3 yu1 fang3 。
- kai1 men2 dao3 xi3 xiao4 xiang1 ying2 ， jin4 shi4 huan1 xin1 wu2 ci3 kuang4 。
- hu2 guang1 shan1 se4 si4 zheng1 hui1 ， liang3 yan3 shao2 hua2 geng4 tai2 dang4 。
- shen1 mei2 di3 zhang3 hua4 zhong1 chang2 ， zheng4 hao3 hua1 qian2 dao3 chun1 niang4 。
- hu2 wei2 yu4 qu4 wan3 bu4 liu2 ， ren3 ba3 yang2 guan1 rong2 yi4 chang4 。
- jie1 hu1 lai2 ri4 ku3 wu2 duo1 ， kuang4 shi4 bin1 nian2 ying1 zhuo1 yang4 。
- xing1 lai2 yi4 yu4 qiang2 deng1 lin2 ， long2 zhong1 wei4 mian3 fu2 li2 zhang4 。
- mu4 qian2 shuai1 sa4 yi3 ru2 si1 ， ning2 bao3 ming2 nian2 jian4 hua1 fang4 。
- er2 jin1 hua1 xia4 xing4 feng2 jun1 ， qi3 rong2 bu2 jin4 chang2 jing1 liang2 。
- ru2 jun1 zhi4 shang4 jiong3 bu4 qun2 ， zhi4 xing2 ji4 gao1 xin1 qie3 zhuang4 。
- fang1 dang1 sheng4 zhu3 ji2 sou1 yang2 ， wei2 zhuo2 qi3 ying1 yi2 qiao3 jiang4 。
- hui4 kan4 tuo4 shou3 qu3 gong1 ming2 ， jin4 zhan3 cai2 you2 jie2 liu2 kuang4 。
- chu1 chu3 cong2 jin1 bu2 fu4 qi2 ， zun1 jiu3 he2 you2 geng4 xiang1 xiang4 。
- lin2 qi1 yi2 zui4 shang4 he2 ci2 ， hou4 ye4 yue4 ming2 kong1 chang4 wang4 。

## 注释

## 译文

## 赏析
