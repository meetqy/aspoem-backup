---
id: wu-fei-zai-he
title: 再和
titlePinyin: zai4 he2
titleSlug: zai-he
author: 吳芾
authorPinyin: wu2 fei4
authorSlug: wu-fei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 嗟我性拙疏，平生好泉石。
- 好景與良辰，風清並月白。
- 必對佳友朋，一尊陶永夕。
- 雅志在輕肥，每笑公西赤。
- 歲晚效一官，粗竭區區力。
- 所得僅牛毛，罪戾如山積。
- 與其鎮營營，終朝有憂色。
- 孰若歸去來，日作太倉糴。
- 雖然食不充，野性還自得。
- 况復二老人，年來多病厄。
- 杜門奉旨甘，此意自平昔。
- 端欲務寬閑，初非爲矯激。
- 他日會稽歸，斯言終不食。
- 人誰諒此心，交遊謾千百。
- 獨幸王夫子，相知如鮑叔。
- 憐我氣早衰，短髮僅覆額。
- 信我非作僞，有意在作德。
- 餘生能幾何，捨此將安適。
- 世路多風波，談間起仇敵。
- 且復倒壺觴，樂此承平日。

## 拼音

- jie1 wo3 xing4 zhuo1 shu1 ， ping2 sheng1 hao3 quan2 shi2 。
- hao3 jing3 yu3 liang2 chen2 ， feng1 qing1 bing4 yue4 bai2 。
- bi4 dui4 jia1 you3 peng2 ， yi4 zun1 tao2 yong3 xi1 。
- ya3 zhi4 zai4 qing1 fei2 ， mei3 xiao4 gong1 xi1 chi4 。
- sui4 wan3 xiao4 yi4 guan1 ， cu1 jie2 qu1 qu1 li4 。
- suo3 de2 jin3 niu2 mao2 ， zui4 li4 ru2 shan1 ji1 。
- yu3 qi2 zhen4 ying2 ying2 ， zhong1 chao2 you3 you1 se4 。
- shu2 ruo4 gui1 qu4 lai2 ， ri4 zuo4 tai4 cang1 di2 。
- sui1 ran2 shi2 bu4 chong1 ， ye3 xing4 huan2 zi4 de2 。
- kuang4 fu4 er4 lao3 ren2 ， nian2 lai2 duo1 bing4 e4 。
- du4 men2 feng4 zhi3 gan1 ， ci3 yi4 zi4 ping2 xi1 。
- duan1 yu4 wu4 kuan1 xian2 ， chu1 fei1 wei2 jiao3 ji1 。
- ta1 ri4 hui4 ji1 gui1 ， si1 yan2 zhong1 bu4 shi2 。
- ren2 shui2 liang4 ci3 xin1 ， jiao1 you2 man2 qian1 bai3 。
- du2 xing4 wang2 fu1 zi3 ， xiang1 zhi1 ru2 bao4 shu1 。
- lian2 wo3 qi4 zao3 shuai1 ， duan3 fa4 jin3 fu4 e2 。
- xin4 wo3 fei1 zuo4 wei3 ， you3 yi4 zai4 zuo4 de2 。
- yu2 sheng1 neng2 ji1 he2 ， she3 ci3 jiang1 an1 shi4 。
- shi4 lu4 duo1 feng1 bo1 ， tan2 jian4 qi3 chou2 di2 。
- qie3 fu4 dao3 hu2 shang1 ， le4 ci3 cheng2 ping2 ri4 。

## 注释

## 译文

## 赏析
