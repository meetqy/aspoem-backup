---
id: wu-fei-ti-bi-yun-ting
title: 題碧雲亭
titlePinyin: ti2 bi4 yun2 ting2
titleSlug: ti-bi-yun-ting
author: 吳芾
authorPinyin: wu2 fei4
authorSlug: wu-fei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 累土創新亭，本擬還舊觀。
- 或言舊亭庳，視此纔及半。
- 我方安樸拙，豈敢事輪奐。
- 言念夢幻身，終日困几案。
- 既未許自如，超然脫羈絆。
- 亦欲對江山，時發一笑粲。
- 自從得新亭，頓覺百憂散。
- 亭前柳色新，亭下荷花亂。
- 明月可坐邀，積雪堪俯玩。
- 凭欄送飛鴻，千里歸一盼。
- 詩成似有神，酒行欲無算。
- 取次亦足樂，胡爲尚興歎。
- 恨吾年已衰，志不在遊宦。
- 何當歸去來，終老湖山畔。

## 拼音

- lei4 tu3 chuang4 xin1 ting2 ， ben3 ni3 huan2 jiu4 guan1 。
- huo4 yan2 jiu4 ting2 bi4 ， shi4 ci3 cai2 ji2 ban4 。
- wo3 fang1 an1 pu3 zhuo1 ， qi3 gan3 shi4 lun2 huan4 。
- yan2 nian4 meng4 huan4 shen1 ， zhong1 ri4 kun4 ji1 an4 。
- ji4 wei4 xu1 zi4 ru2 ， chao1 ran2 tuo1 ji1 ban4 。
- yi4 yu4 dui4 jiang1 shan1 ， shi2 fa1 yi2 xiao4 can4 。
- zi4 cong2 de2 xin1 ting2 ， dun4 jue2 bai3 you1 san4 。
- ting2 qian2 liu3 se4 xin1 ， ting2 xia4 he2 hua1 luan4 。
- ming2 yue4 ke3 zuo4 yao1 ， ji1 xue3 kan1 fu3 wan2 。
- ping2 lan2 song4 fei1 hong2 ， qian1 li3 gui1 yi2 pan4 。
- shi1 cheng2 si4 you3 shen2 ， jiu3 xing2 yu4 wu2 suan4 。
- qu3 ci4 yi4 zu2 le4 ， hu2 wei2 shang4 xing1 tan4 。
- hen4 wu2 nian2 yi3 shuai1 ， zhi4 bu2 zai4 you2 huan4 。
- he2 dang1 gui1 qu4 lai2 ， zhong1 lao3 hu2 shan1 pan4 。

## 注释

## 译文

## 赏析
