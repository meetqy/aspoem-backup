---
id: lin-zi-xian-zhu-yu-du-gu-mu-ming-hui-shi-yi
title: 與獨孤穆冥會詩 一
titlePinyin: yu3 du2 gu1 mu4 ming2 hui4 shi1   yi1
titleSlug: yu-du-gu-mu-ming-hui-shi-yi
author: 臨淄縣主
authorPinyin: lin2 zi1 xian4 zhu3
authorSlug: lin-zi-xian-zhu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 江都昔喪亂，闕下多搆兵。
- 豺虎恣吞噬，干戈日縱橫。
- 逆徒自外至，半夜開重城。
- 膏血浸宮殿，刀槍倚簷楹。
- 今知從逆者，廼是公與卿。
- 白刃汚黃屋，邦家遂因傾。
- 疾風知勁草，世亂識忠臣。
- 哀哀獨孤公，臨死乃結纓。
- 天地既板蕩，雲雷時未亨。
- 今者二百載，幽懷猶未平。
- 山河風月古，陵寢露煙青。
- 君子秉祖德，方垂忠烈名。
- 華軒一惠顧，土室以爲榮。
- 丈夫立志操，存沒感其情。
- 求義若可託，誰能抱幽貞。

## 拼音

- jiang1 du1 xi1 sang1 luan4 ， que4 xia4 duo1 gou4 bing1 。
- chai2 hu3 zi4 tun1 shi4 ， gan1 ge1 ri4 zong4 heng2 。
- ni4 tu2 zi4 wai4 zhi4 ， ban4 ye4 kai1 zhong4 cheng2 。
- gao1 xue4 jin4 gong1 dian4 ， dao1 qiang1 yi3 yan2 ying2 。
- jin1 zhi1 cong2 ni4 zhe3 ， nai3 shi4 gong1 yu3 qing1 。
- bai2 ren4 wu1 huang2 wu1 ， bang1 jia1 sui4 yin1 qing1 。
- ji2 feng1 zhi1 jin4 cao3 ， shi4 luan4 shi2 zhong1 chen2 。
- ai1 ai1 du2 gu1 gong1 ， lin2 si3 nai3 jie2 ying1 。
- tian1 di4 ji4 ban3 dang4 ， yun2 lei2 shi2 wei4 heng1 。
- jin1 zhe3 er4 bai3 zai4 ， you1 huai2 you2 wei4 ping2 。
- shan1 he2 feng1 yue4 gu3 ， ling2 qin3 lu4 yan1 qing1 。
- jun1 zi3 bing3 zu3 de2 ， fang1 chui2 zhong1 lie4 ming2 。
- hua2 xuan1 yi2 hui4 gu4 ， tu3 shi4 yi3 wei2 rong2 。
- zhang4 fu0 li4 zhi4 cao1 ， cun2 mei2 gan3 qi2 qing2 。
- qiu2 yi4 ruo4 ke3 tuo1 ， shui2 neng2 bao4 you1 zhen1 。

## 注释

## 译文

## 赏析
