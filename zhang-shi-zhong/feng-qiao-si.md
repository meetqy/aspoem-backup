---
id: zhang-shi-zhong-feng-qiao-si
title: 楓橋寺
titlePinyin: feng1 qiao2 si4
titleSlug: feng-qiao-si
author: 張師中
authorPinyin: zhang1 shi1 zhong1
authorSlug: zhang-shi-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 吳門多精藍，此寺名尤古。
- 距城七里餘，冠蓋日亭午。
- 斜逕通採香，遠岫對棲虎。
- 巖扉橫野橋，塔影落前浦。
- 霜樓鳴曉鐘，夕舸軋雙櫓。
- 方丈中有人，學佛洞禪語。
- 迹忙心已閑，道樂行彌苦。
- 不爲喧所遷，意以靜爲主。
- 何必深山林，峰巒繞軒戶。

## 拼音

- wu2 men2 duo1 jing1 lan2 ， ci3 si4 ming2 you2 gu3 。
- ju4 cheng2 qi1 li3 yu2 ， guan1 gai4 ri4 ting2 wu3 。
- xie2 jing4 tong1 cai3 xiang1 ， yuan3 xiu4 dui4 qi1 hu3 。
- yan2 fei1 heng2 ye3 qiao2 ， ta3 ying3 luo4 qian2 pu3 。
- shuang1 lou2 ming2 xiao3 zhong1 ， xi1 ge3 ya4 shuang1 lu3 。
- fang1 zhang4 zhong1 you3 ren2 ， xue2 fo2 dong4 shan4 yu3 。
- ji4 mang2 xin1 yi3 xian2 ， dao4 le4 xing2 mi2 ku3 。
- bu4 wei2 xuan1 suo3 qian1 ， yi4 yi3 jing4 wei2 zhu3 。
- he2 bi4 shen1 shan1 lin2 ， feng1 luan2 rao4 xuan1 hu4 。

## 注释

## 译文

## 赏析
