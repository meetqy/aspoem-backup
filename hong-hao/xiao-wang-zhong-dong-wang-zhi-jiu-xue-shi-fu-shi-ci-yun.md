---
id: hong-hao-xiao-wang-zhong-dong-wang-zhi-jiu-xue-shi-fu-shi-ci-yun
title: 小王仲冬望置酒學士賦詩次韻
titlePinyin: xiao3 wang2 zhong4 dong1 wang4 zhi4 jiu3 xue2 shi4 fu4 shi1 ci4 yun4
titleSlug: xiao-wang-zhong-dong-wang-zhi-jiu-xue-shi-fu-shi-ci-yun
author: 洪皓
authorPinyin: hong2 hao4
authorSlug: hong-hao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 三冬適半成髙宴，初筵更速金閨彦。
- 王氏三珠少愈奇，昔也聞名今見面。
- 雖無絲竹侑清歌，賴有雪月争曳練。
- 乃兄登朝立要路，黑頭入侍瑤泉殿。
- 一時壯氣飲如虹，千仞威稜迅侔電。
- 諫父休兵已可嘉，延儒敎子尤堪羡。
- 學士例能憐麴糵，擬追乃祖存訓傳。
- 折衝樽俎敗垂成，敷演佛乘超鍜鍊。
- 都官驚坐肖孟公，一醉逃禪俄側弁。
- 不妨草檄愈頭風，何用能文獲天硯。
- 杞梓奇材當顯庸，圭璋重器且明薦。
- 大夫醉墨稱三昧，鍾王歐禇欣一眄。
- 下馬疲觀索靖碑，畫牛誤落桓溫扇。
- 仲氏彎弧過鐵槍，驍勇臨機解乘便。
- 酒行軍法慕朱虚，幼賭摴蒱慚奉倩。
- 叔也居然賦常棣，且招師友嘗異饌。
- 鶺鴒風緊思急難，堂堂筆陣曾酣戰。
- 少年須折一枝桂，要職休辭五府掾。
- 我來修好閱六年，薄命未許回哀眷。
- 穆生初爲設醴留，臧堅豈受刑臣唁。
- 三沐三薰聽所爲，一觴一詠情忘倦。
- 强哦拙句若塼抛，枉尋長篇同玉衒。
- 求成未結心如醉，况乃光陰疾於箭。
- 天涯久旅漫思家，引領庭闈徒眷戀。

## 拼音

- san1 dong1 shi4 ban4 cheng2 gao1 yan4 ， chu1 yan2 geng4 su4 jin1 gui1 yan4 。
- wang2 shi4 san1 zhu1 shao3 yu4 qi2 ， xi1 ye3 wen2 ming2 jin1 jian4 mian4 。
- sui1 wu2 si1 zhu2 you4 qing1 ge1 ， lai4 you3 xue3 yue4 zheng1 ye4 lian4 。
- nai3 xiong1 deng1 chao2 li4 yao4 lu4 ， hei1 tou2 ru4 shi4 yao2 quan2 dian4 。
- yi4 shi2 zhuang4 qi4 yin3 ru2 hong2 ， qian1 ren4 wei1 leng2 xun4 mou2 dian4 。
- jian4 fu4 xiu1 bing1 yi3 ke3 jia1 ， yan2 ru2 jiao4 zi3 you2 kan1 xian4 。
- xue2 shi4 li4 neng2 lian2 qu1 nie4 ， ni3 zhui1 nai3 zu3 cun2 xun4 chuan2 。
- zhe2 chong1 zun1 zu3 bai4 chui2 cheng2 ， fu1 yan3 fo2 cheng2 chao1 xia2 lian4 。
- dou1 guan1 jing1 zuo4 xiao4 meng4 gong1 ， yi2 zui4 tao2 shan4 e2 ce4 bian4 。
- bu4 fang2 cao3 xi2 yu4 tou2 feng1 ， he2 yong4 neng2 wen2 huo4 tian1 yan4 。
- qi3 zi3 qi2 cai2 dang1 xian3 yong1 ， gui1 zhang1 zhong4 qi4 qie3 ming2 jian4 。
- dai4 fu0 zui4 mo4 cheng1 san1 mei4 ， zhong1 wang2 ou1 chu3 xin1 yi4 mian3 。
- xia4 ma3 pi2 guan1 suo3 jing4 bei1 ， hua4 niu2 wu4 luo4 huan2 wen1 shan4 。
- zhong4 shi4 wan1 hu2 guo4 tie3 qiang1 ， xiao1 yong3 lin2 ji1 jie3 cheng2 bian4 。
- jiu3 xing2 jun1 fa3 mu4 zhu1 xu1 ， you4 du3 chu1 pu2 can2 feng4 qian4 。
- shu1 ye3 ju1 ran2 fu4 chang2 di4 ， qie3 zhao1 shi1 you3 chang2 yi4 zhuan4 。
- ji2 ling2 feng1 jin3 si1 ji2 nan2 ， tang2 tang2 bi3 zhen4 ceng2 han1 zhan4 。
- shao4 nian2 xu1 zhe2 yi4 zhi1 gui4 ， yao4 zhi2 xiu1 ci2 wu3 fu3 yuan4 。
- wo3 lai2 xiu1 hao3 yue4 liu4 nian2 ， bo2 ming4 wei4 xu1 hui2 ai1 juan4 。
- mu4 sheng1 chu1 wei2 she4 li3 liu2 ， zang1 jian1 qi3 shou4 xing2 chen2 yan4 。
- san1 mu4 san1 xun1 ting1 suo3 wei2 ， yi4 shang1 yi4 yong3 qing2 wang4 juan4 。
- qiang2 o4 zhuo1 ju4 ruo4 zhuan1 pao1 ， wang3 xun2 chang2 pian1 tong2 yu4 xuan4 。
- qiu2 cheng2 wei4 jie2 xin1 ru2 zui4 ， kuang4 nai3 guang1 yin1 ji2 wu1 jian4 。
- tian1 ya2 jiu3 lü3 man4 si1 jia1 ， yin3 ling3 ting2 wei2 tu2 juan4 lian4 。

## 注释

## 译文

## 赏析
