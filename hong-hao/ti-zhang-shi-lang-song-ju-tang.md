---
id: hong-hao-ti-zhang-shi-lang-song-ju-tang
title: 題張侍郎松菊堂
titlePinyin: ti2 zhang1 shi4 lang2 song1 ju2 tang2
titleSlug: ti-zhang-shi-lang-song-ju-tang
author: 洪皓
authorPinyin: hong2 hao4
authorSlug: hong-hao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 松青抱正性，菊黄得正色。
- 蔚在卉木間，厥異存簡策。
- 流膏貫衆壤，千歲名虎魄。
- 落英通鼻觀，服餌供楚客。
- 安神制頺齡，坐使生羽翼。
- 乃知獨也正，二物孰能測。
- 淵明宇宙心，五斗詎可易。
- 歸来薙三徑，去草甚蟊賊。
- 嘉此松菊友，相視猶夙昔。
- 浮雲世態薄，改變在頃刻。
- 張公廊廟具，胸中有泉石。
- 緬懷松與菊，晝夜忘寝食。
- 築堂坐相對，論契過三益。
- 可見達人心，紳笏等徽纆。
- 功名倘入手，脱屣諒匪夕。
- 此言吾不諛，爲我書堂壁。

## 拼音

- song1 qing1 bao4 zheng4 xing4 ， ju2 huang2 de2 zheng4 se4 。
- wei4 zai4 hui4 mu4 jian4 ， jue2 yi4 cun2 jian3 ce4 。
- liu2 gao1 guan4 zhong4 rang3 ， qian1 sui4 ming2 hu3 po4 。
- luo4 ying1 tong1 bi2 guan1 ， fu2 er3 gong4 chu3 ke4 。
- an1 shen2 zhi4 tui2 ling2 ， zuo4 shi3 sheng1 yu3 yi4 。
- nai3 zhi1 du2 ye3 zheng4 ， er4 wu4 shu2 neng2 ce4 。
- yuan1 ming2 yu3 zhou4 xin1 ， wu3 dou3 ju4 ke3 yi4 。
- gui1 lai2 ti4 san1 jing4 ， qu4 cao3 shen4 mao2 zei2 。
- jia1 ci3 song1 ju2 you3 ， xiang1 shi4 you2 su4 xi1 。
- fu2 yun2 shi4 tai4 bao2 ， gai3 bian4 zai4 qing3 ke4 。
- zhang1 gong1 lang2 miao4 ju4 ， xiong1 zhong1 you3 quan2 shi2 。
- mian3 huai2 song1 yu3 ju2 ， zhou4 ye4 wang4 qin3 shi2 。
- zhu4 tang2 zuo4 xiang1 dui4 ， lun4 qi4 guo4 san1 yi4 。
- ke3 jian4 da2 ren2 xin1 ， shen1 hu4 deng3 hui1 mo4 。
- gong1 ming2 tang3 ru4 shou3 ， tuo1 xi3 liang4 fei3 xi1 。
- ci3 yan2 wu2 bu4 yu2 ， wei2 wo3 shu1 tang2 bi4 。

## 注释

## 译文

## 赏析
