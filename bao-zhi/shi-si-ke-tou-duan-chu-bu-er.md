---
id: bao-zhi-shi-si-ke-tou-duan-chu-bu-er
title: 十四科頭 斷除不二
titlePinyin: shi2 si4 ke1 tou2   duan4 chu2 bu2 er4
titleSlug: shi-si-ke-tou-duan-chu-bu-er
author: 寶誌
authorPinyin: bao3 zhi4
authorSlug: bao-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 丈夫運用堂堂，逍遙自在無妨。
- 一切不能爲害，堅固猶若金剛。
- 不著二邊中道，翛然非斷非常。
- 五欲貪嗔是佛，地獄不異天堂。
- 愚人妄生分別，流浪生死猖狂。
- 智者達色無礙，聲聞無不恛惶。
- 法性本無瑕翳，衆生妄執青黃。
- 如來引接迷愚，或說地獄天堂。
- 彌勒身中自有，何須別處思量。
- 棄却真如佛像，此人即是顛狂。
- 聲聞心中不了，唯只趁逐言章。
- 言章本非真道，轉加鬭爭剛強。
- 心裏蚖蛇蝮蝎，螫著便即遭傷。
- 不解文中取義，何時得會真常？
- 死入無間地獄，神識枉受災殃。

## 拼音

- zhang4 fu0 yun4 yong4 tang2 tang2 ， xiao1 yao2 zi4 zai4 wu2 fang2 。
- yi2 qie4 bu4 neng2 wei2 hai4 ， jian1 gu4 you2 ruo4 jin1 gang1 。
- bu2 zhu4 er4 bian1 zhong1 dao4 ， xiao1 ran2 fei1 duan4 fei1 chang2 。
- wu3 yu4 tan1 chen1 shi4 fo2 ， di4 yu4 bu2 yi4 tian1 tang2 。
- yu2 ren2 wang4 sheng1 fen4 bie2 ， liu2 lang4 sheng1 si3 chang1 kuang2 。
- zhi4 zhe3 da2 se4 wu2 ai4 ， sheng1 wen2 wu2 bu4 hui2 huang2 。
- fa3 xing4 ben3 wu2 xia2 yi4 ， zhong4 sheng1 wang4 zhi2 qing1 huang2 。
- ru2 lai2 yin3 jie1 mi2 yu2 ， huo4 shuo1 di4 yu4 tian1 tang2 。
- mi2 le4 shen1 zhong1 zi4 you3 ， he2 xu1 bie2 chu3 si1 liang0 。
- qi4 que4 zhen1 ru2 fo2 xiang4 ， ci3 ren2 ji2 shi4 dian1 kuang2 。
- sheng1 wen2 xin1 zhong1 bu4 liao3 ， wei2 zhi1 chen4 zhu2 yan2 zhang1 。
- yan2 zhang1 ben3 fei1 zhen1 dao4 ， zhuan3 jia1 dou4 zheng1 gang1 qiang2 。
- xin1 li3 yuan2 she2 fu4 xie1 ， shi4 zhu4 bian4 ji2 zao1 shang1 。
- bu4 jie3 wen2 zhong1 qu3 yi4 ， he2 shi2 de2 hui4 zhen1 chang2 ？
- si3 ru4 wu2 jian4 di4 yu4 ， shen2 shi2 wang3 shou4 zai1 yang1 。

## 注释

## 译文

## 赏析
