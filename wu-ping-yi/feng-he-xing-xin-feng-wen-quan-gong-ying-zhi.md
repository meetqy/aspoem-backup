---
id: wu-ping-yi-feng-he-xing-xin-feng-wen-quan-gong-ying-zhi
title: 奉和幸新豐溫泉宮應制
titlePinyin: feng4 he2 xing4 xin1 feng1 wen1 quan2 gong1 ying1 zhi4
titleSlug: feng-he-xing-xin-feng-wen-quan-gong-ying-zhi
author: 武平一
authorPinyin: wu3 ping2 yi1
authorSlug: wu-ping-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 秦王登碣石，周后襲崑崙。
- 何必在遐遠，方稱萬宇尊。
- 我皇順時豫，星駕動軒轅。
- 雄戟交馳道，清笳度國門。
- 回輿長樂觀，校獵上林園。
- 行漏移三象，連營總八屯。
- 旌搖鸚鵡谷，騎轉鳳皇原。
- 絕壁蒼苔古，靈泉碧溜溫。
- 參差開水殿，䆗窱敞巖軒。
- 豐邑模猶在，驪宮迹尚存。
- 煙松銜翠幄，雪徑遶花源。
- 侍從推玄草，文章召虎賁。
- 深仁浹夷夏，洪造溢乾坤。
- 謬忝王枚列，多慙雨露恩。

## 拼音

- qin2 wang2 deng1 jie2 shi2 ， zhou1 hou4 xi2 kun1 lun2 。
- he2 bi4 zai4 xia2 yuan3 ， fang1 cheng1 wan4 yu3 zun1 。
- wo3 huang2 shun4 shi2 yu4 ， xing1 jia4 dong4 xuan1 yuan2 。
- xiong2 ji3 jiao1 chi2 dao4 ， qing1 jia1 du4 guo2 men2 。
- hui2 yu2 chang2 le4 guan1 ， xiao4 lie4 shang4 lin2 yuan2 。
- xing2 lou4 yi2 san1 xiang4 ， lian2 ying2 zong3 ba1 tun2 。
- jing1 yao2 ying1 wu3 gu3 ， qi2 zhuan3 feng4 huang2 yuan2 。
- jue2 bi4 cang1 tai2 gu3 ， ling2 quan2 bi4 liu1 wen1 。
- can1 cha4 kai1 shui3 dian4 ，䆗 tiao3 chang3 yan2 xuan1 。
- feng1 yi4 mo2 you2 zai4 ， li2 gong1 ji4 shang4 cun2 。
- yan1 song1 xian2 cui4 wo4 ， xue3 jing4 rao4 hua1 yuan2 。
- shi4 cong2 tui1 xuan2 cao3 ， wen2 zhang1 zhao4 hu3 bi4 。
- shen1 ren2 jia1 yi2 xia4 ， hong2 zao4 yi4 qian2 kun1 。
- miu4 tian3 wang2 mei2 lie4 ， duo1 can2 yu3 lu4 en1 。

## 注释

## 译文

## 赏析
