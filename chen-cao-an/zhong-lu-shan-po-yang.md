---
id: chen-cao-an-zhong-lu-shan-po-yang
title: 中吕・山坡羊
titlePinyin: zhong1 lü3 ・ shan1 po1 yang2
titleSlug: zhong-lu-shan-po-yang
author: 陈草庵
authorPinyin: chen2 cao3 an1
authorSlug: chen-cao-an
dynasty: 元
dynastyPinyin: yuan2
dynastySlug: yuan
tags: []
---

## 正文

- 伏低伏弱，装呆装落，是非犹自来着莫。
- 任从他，待如何？天公尚有妨农过，蚕怕雨寒苗怕火。
- 阴，也是错；晴，也是错。
- 身无所干，心无所患，一生不到风波岸。
- 禄休干，贵休攀，功名纵得皆虚幻，浮世落花空过眼。
- 官，也梦间；私，也梦间。
- 林泉高攀，齑盐贫过，官囚身虑皆参破。
- 富如何？贵如何？闲中自有闲中乐，天地一壶宽又阔！东，也在我；西，也在我。
- 青霄有路，黄金无数，劝君万事从宽恕。
- 富之余，贵也余，望将后代儿孙护，富贵不依公道取。
- 儿，也受苦；孙，也受苦。
- 繁华般弄，豪杰陪奉，一杯未尽笙歌送。
- 恰成功，早无踪，似昨宵一枕南柯梦，人世枉将花月宠。
- 春，也是空；秋，也是空。
- 有钱有物，无忧无虑，赏心乐事休辜负。
- 百年虚，七旬疏，饶君更比石崇富，合眼一朝天数足。
- 金，也换主；银，也换主。
- 风波实怕，唇舌休挂，鹤长凫短天生下。
- 劝渔家，共樵家，从今莫讲贤愚话，得道多助失道寡。
- 贤，也在他；愚，也在他。
- 阴随阴报，阳随阳报，不以其道成家道。
- 枉劬劳，不坚牢，钱财人口皆凶兆，一旦祸生福怎消？人，也散了；财，也散了。
- 须教人倦，须教人怨，临危不与人方便。
- 吃腥膻，着新鲜，一朝报应天公变，行止不依他在先。
- 饥，也怨天；寒，也怨天。
- 休争闲气，休生不义，终身孝悌心休退。
- 去他疑，俺人非，得官休倚官之势，家富莫骄贫莫耻。
- 天，也顺你；人，也顺你。
- 官资新受，功名将就，折腰为在儿曹彀。
- 赋归休，便抽头，黄花恰正开时候，篱下自教巾漉酒。
- 功，也罢手；名，也罢手。
- 三闾当日，一身辞世，此心倒大无萦系。
- 氵屈其泥，啜其ㄤ，何须自苦风波际，泉下子房和范蠡。
- 清，也笑你；醒，也笑你。
- 争夸聪慧，争夸手艺，乾坤一浑清浊气。
- 察其实，不能知，时间难辨鱼龙辈，只到禹门三月里。
- 龙，也认得；鱼，也认得。
- 生涯虽旧，衣食足够，区区自要寻生受。
- 一身忧，一心愁，身心常在他人彀，天道若能随分守。
- 身，也自由；心，也自由。
- 天于人乐，天于人祸，不知此个心何若？叹萧何，反调唆，未央宫罹惹韩侯过，千古史书难改抹。
- 成，也是他；败，也是他。
- 晨鸡初叫，昏鸦争噪，那个不去红尘闹？路迢遥，水迢迢，功名尽在长安道，今日少年明日老。
- 山，依旧好；人，憔悴了。
- 愁眉紧皱，仙方可救，刘伶对面亲传授。
- 满怀忧，一时愁，锦封未拆香先透，物换不如人世有。
- 朝，也媚酒；昏，也媚酒。
- 风流人坐，玻璃盏大，采莲学舞新曲破。
- 饮时歌，醉时魔，眼前多少秋毫末，人世是非将就我。
- 高，也亦可；低，也亦可。
- 新修宅院，多开门面，要图久远儿孙佃。
- 恣专权，横堆钱，更临危不与人方便，一日过深业贯满。
- 天，也降愆；人，也做冤。
- 江山如画，茅檐低厦，妇蚕缫、婢织红、奴耕稼。
- 务桑麻，捕鱼虾，渔樵见了无别话，三国鼎分牛继马。
- 兴，休羡他；亡，休羡他。
- 风波时候，休教遥受，少年场上堪驰聚。
- 酒盈瓯，锦缠头，休令人老花残候，花退落红人皓首。
- 花，也自羞；人，也自羞。
- 渊明图醉，陈抟贪睡，此时人不解当时意。
- 志相违，事难随，不由他醉了ぴ睡，今日世途非向日。
- 贤，谁问你？愚，谁问你？花开花谢，灯明灯灭，百年梦觉庄周蝶。
- 兴时节，快活些，明朝绿鬓添霜雪，石氏邓通今谩说。
- 人，不见也；钱，不见也。
- 尧民堪讶，朱陈婚嫁，柴门斜塔葫芦架。
- 沸池蛙，噪林鸦，牧笛声里牛羊下，茅舍竹篱三两家。
- 民，田种多；官，差税寡。
- 红尘千丈，风波一样，利名人一似风魔障。
- 恰余杭，又敦煌，云南蜀海黄茅瘴，暮宿晓行一世妆。
- 钱，金数两；名，纸半张。
- 尘心撇下，虚名不挂，种园桑枣团茅厦。
- 笑喧哗，醉麻查，闷来闲访渔樵话，高卧绿阴清味雅。
- 栽，三径花；看，一段瓜。

## 拼音

- fu2 di1 fu2 ruo4 ， zhuang1 dai1 zhuang1 luo4 ， shi4 fei1 you2 zi4 lai2 zhe0 mo4 。
- ren4 cong2 ta1 ， dai4 ru2 he2 ？ tian1 gong1 shang4 you3 fang2 nong2 guo4 ， can2 pa4 yu3 han2 miao2 pa4 huo3 。
- yin1 ， ye3 shi4 cuo4 ； qing2 ， ye3 shi4 cuo4 。
- shen1 wu2 suo3 gan1 ， xin1 wu2 suo3 huan4 ， yi4 sheng1 bu2 dao4 feng1 bo1 an4 。
- lu4 xiu1 gan1 ， gui4 xiu1 pan1 ， gong1 ming2 zong4 de2 jie1 xu1 huan4 ， fu2 shi4 luo4 hua1 kong1 guo4 yan3 。
- guan1 ， ye3 meng4 jian1 ； si1 ， ye3 meng4 jian1 。
- lin2 quan2 gao1 pan1 ， ji1 yan2 pin2 guo4 ， guan1 qiu2 shen1 lü4 jie1 can1 po4 。
- fu4 ru2 he2 ？ gui4 ru2 he2 ？ xian2 zhong1 zi4 you3 xian2 zhong1 le4 ， tian1 di4 yi4 hu2 kuan1 you4 kuo4 ！ dong1 ， ye3 zai4 wo3 ； xi1 ， ye3 zai4 wo3 。
- qing1 xiao1 you3 lu4 ， huang2 jin1 wu2 shu4 ， quan4 jun1 wan4 shi4 cong2 kuan1 shu4 。
- fu4 zhi1 yu2 ， gui4 ye3 yu2 ， wang4 jiang1 hou4 dai4 er2 sun1 hu4 ， fu4 gui4 bu4 yi1 gong1 dao4 qu3 。
- er2 ， ye3 shou4 ku3 ； sun1 ， ye3 shou4 ku3 。
- fan2 hua2 ban1 nong4 ， hao2 jie2 pei2 feng4 ， yi4 bei1 wei4 jin4 sheng1 ge1 song4 。
- qia4 cheng2 gong1 ， zao3 wu2 zong1 ， si4 zuo2 xiao1 yi4 zhen3 nan2 ke1 meng4 ， ren2 shi4 wang3 jiang1 hua1 yue4 chong3 。
- chun1 ， ye3 shi4 kong1 ； qiu1 ， ye3 shi4 kong1 。
- you3 qian2 you3 wu4 ， wu2 you1 wu2 lü4 ， shang3 xin1 le4 shi4 xiu1 gu1 fu4 。
- bai3 nian2 xu1 ， qi1 xun2 shu1 ， rao2 jun1 geng4 bi3 shi2 chong2 fu4 ， he2 yan3 yi4 zhao1 tian1 shu4 zu2 。
- jin1 ， ye3 huan4 zhu3 ； yin2 ， ye3 huan4 zhu3 。
- feng1 bo1 shi2 pa4 ， chun2 she2 xiu1 gua4 ， he4 chang2 fu2 duan3 tian1 sheng1 xia4 。
- quan4 yu2 jia1 ， gong4 qiao2 jia1 ， cong2 jin1 mo4 jiang3 xian2 yu2 hua4 ， de2 dao4 duo1 zhu4 shi1 dao4 gua3 。
- xian2 ， ye3 zai4 ta1 ； yu2 ， ye3 zai4 ta1 。
- yin1 sui2 yin1 bao4 ， yang2 sui2 yang2 bao4 ， bu4 yi3 qi2 dao4 cheng2 jia1 dao4 。
- wang3 qu2 lao2 ， bu4 jian1 lao2 ， qian2 cai2 ren2 kou3 jie1 xiong1 zhao4 ， yi2 dan4 huo4 sheng1 fu2 zen3 xiao1 ？ ren2 ， ye3 san4 le0 ； cai2 ， ye3 san4 le0 。
- xu1 jiao4 ren2 juan4 ， xu1 jiao1 ren2 yuan4 ， lin2 wei1 bu4 yu3 ren2 fang1 bian4 。
- chi1 xing1 shan1 ， zhe0 xin1 xian1 ， yi4 zhao1 bao4 ying4 tian1 gong1 bian4 ， xing2 zhi3 bu4 yi1 ta1 zai4 xian1 。
- ji1 ， ye3 yuan4 tian1 ； han2 ， ye3 yuan4 tian1 。
- xiu1 zheng1 xian2 qi4 ， xiu1 sheng1 bu2 yi4 ， zhong1 shen1 xiao4 ti4 xin1 xiu1 tui4 。
- qu4 ta1 yi2 ， an3 ren2 fei1 ， de2 guan1 xiu1 yi3 guan1 zhi1 shi4 ， jia1 fu4 mo4 jiao1 pin2 mo4 chi3 。
- tian1 ， ye3 shun4 ni3 ； ren2 ， ye3 shun4 ni3 。
- guan1 zi1 xin1 shou4 ， gong1 ming2 jiang4 jiu4 ， zhe2 yao1 wei4 zai4 er2 cao2 gou4 。
- fu4 gui1 xiu1 ， bian4 chou1 tou2 ， huang2 hua1 qia4 zheng4 kai1 shi2 hou0 ， li2 xia4 zi4 jiao4 jin1 lu4 jiu3 。
- gong1 ， ye3 ba4 shou3 ； ming2 ， ye3 ba4 shou3 。
- san1 lü2 dang1 ri4 ， yi4 shen1 ci2 shi4 ， ci3 xin1 dao3 da4 wu2 ying2 xi4 。
- shui3 qu1 qi2 ni2 ， chuo4 qi2 ㄤ， he2 xu1 zi4 ku3 feng1 bo1 ji4 ， quan2 xia4 zi3 fang2 he2 fan4 li3 。
- qing1 ， ye3 xiao4 ni3 ； xing3 ， ye3 xiao4 ni3 。
- zheng1 kua1 cong1 hui4 ， zheng1 kua1 shou3 yi4 ， qian2 kun1 yi4 hun2 qing1 zhuo2 qi4 。
- cha2 qi2 shi2 ， bu4 neng2 zhi1 ， shi2 jian1 nan2 bian4 yu2 long2 bei4 ， zhi1 dao4 yu3 men2 san1 yue4 li3 。
- long2 ， ye3 ren4 de0 ； yu2 ， ye3 ren4 de2 。
- sheng1 ya2 sui1 jiu4 ， yi1 shi2 zu2 gou4 ， qu1 qu1 zi4 yao4 xun2 sheng1 shou4 。
- yi4 shen1 you1 ， yi4 xin1 chou2 ， shen1 xin1 chang2 zai4 ta1 ren2 gou4 ， tian1 dao4 ruo4 neng2 sui2 fen1 shou3 。
- shen1 ， ye3 zi4 you2 ； xin1 ， ye3 zi4 you2 。
- tian1 yu2 ren2 le4 ， tian1 yu2 ren2 huo4 ， bu4 zhi1 ci3 ge4 xin1 he2 ruo4 ？ tan4 xiao1 he2 ， fan3 diao4 suo1 ， wei4 yang1 gong1 li2 re3 han2 hou2 guo4 ， qian1 gu3 shi3 shu1 nan2 gai3 mo3 。
- cheng2 ， ye3 shi4 ta1 ； bai4 ， ye3 shi4 ta1 。
- chen2 ji1 chu1 jiao4 ， hun1 ya1 zheng1 zao4 ， na4 ge4 bu2 qu4 hong2 chen2 nao4 ？ lu4 tiao2 yao2 ， shui3 tiao2 tiao2 ， gong1 ming2 jin4 zai4 chang2 an1 dao4 ， jin1 ri4 shao4 nian2 ming2 ri4 lao3 。
- shan1 ， yi1 jiu4 hao3 ； ren2 ， qiao2 cui4 le0 。
- chou2 mei2 jin3 zhou4 ， xian1 fang1 ke3 jiu4 ， liu2 ling2 dui4 mian4 qin1 chuan2 shou4 。
- man3 huai2 you1 ， yi4 shi2 chou2 ， jin3 feng1 wei4 chai1 xiang1 xian1 tou4 ， wu4 huan4 bu4 ru2 ren2 shi4 you3 。
- chao2 ， ye3 mei4 jiu3 ； hun1 ， ye3 mei4 jiu3 。
- feng1 liu2 ren2 zuo4 ， bo1 li0 zhan3 da4 ， cai3 lian2 xue2 wu3 xin1 qu3 po4 。
- yin3 shi2 ge1 ， zui4 shi2 mo2 ， yan3 qian2 duo1 shao3 qiu1 hao2 mo4 ， ren2 shi4 shi4 fei1 jiang1 jiu4 wo3 。
- gao1 ， ye3 yi4 ke3 ； di1 ， ye3 yi4 ke3 。
- xin1 xiu1 zhai2 yuan4 ， duo1 kai1 men2 mian4 ， yao4 tu2 jiu3 yuan3 er2 sun1 dian4 。
- zi4 zhuan1 quan2 ， heng2 dui1 qian2 ， geng4 lin2 wei1 bu4 yu3 ren2 fang1 bian4 ， yi2 ri4 guo4 shen1 ye4 guan4 man3 。
- tian1 ， ye3 jiang4 qian1 ； ren2 ， ye3 zuo4 yuan1 。
- jiang1 shan1 ru2 hua4 ， mao2 yan2 di1 sha4 ， fu4 can2 sao1 、 bi4 zhi1 hong2 、 nu2 geng1 jia4 。
- wu4 sang1 ma2 ， bu3 yu2 xia1 ， yu2 qiao2 jian4 le0 wu2 bie2 hua4 ， san1 guo2 ding3 fen1 niu2 ji4 ma3 。
- xing1 ， xiu1 xian4 ta1 ； wang2 ， xiu1 xian4 ta1 。
- feng1 bo1 shi2 hou0 ， xiu1 jiao4 yao2 shou4 ， shao4 nian2 chang3 shang4 kan1 chi2 ju4 。
- jiu3 ying2 ou1 ， jin3 chan2 tou2 ， xiu1 ling4 ren2 lao3 hua1 can2 hou4 ， hua1 tui4 luo4 hong2 ren2 hao4 shou3 。
- hua1 ， ye3 zi4 xiu1 ； ren2 ， ye3 zi4 xiu1 。
- yuan1 ming2 tu2 zui4 ， chen2 tuan2 tan1 shui4 ， ci3 shi2 ren2 bu4 jie3 dang1 shi2 yi4 。
- zhi4 xiang1 wei2 ， shi4 nan2 sui2 ， bu4 you2 ta1 zui4 le0 ぴ shui4 ， jin1 ri4 shi4 tu2 fei1 xiang4 ri4 。
- xian2 ， shui2 wen4 ni3 ？ yu2 ， shui2 wen4 ni3 ？ hua1 kai1 hua1 xie4 ， deng1 ming2 deng1 mie4 ， bai3 nian2 meng4 jue2 zhuang1 zhou1 die2 。
- xing1 shi2 jie2 ， kuai4 huo0 xie1 ， ming2 chao2 lü4 bin4 tian1 shuang1 xue3 ， shi2 shi4 deng4 tong1 jin1 man4 shuo1 。
- ren2 ， bu2 jian4 ye3 ； qian2 ， bu2 jian4 ye3 。
- yao2 min2 kan1 ya4 ， zhu1 chen2 hun1 jia4 ， chai2 men2 xie2 ta3 hu2 lu0 jia4 。
- fei4 chi2 wa1 ， zao4 lin2 ya1 ， mu4 di2 sheng1 li3 niu2 yang2 xia4 ， mao2 she4 zhu2 li2 san1 liang3 jia1 。
- min2 ， tian2 zhong3 duo1 ； guan1 ， cha4 shui4 gua3 。
- hong2 chen2 qian1 zhang4 ， feng1 bo1 yi2 yang4 ， li4 ming2 ren2 yi2 si4 feng1 mo2 zhang4 。
- qia4 yu2 hang2 ， you4 dun1 huang2 ， yun2 nan2 shu3 hai3 huang2 mao2 zhang4 ， mu4 su4 xiao3 xing2 yi2 shi4 zhuang1 。
- qian2 ， jin1 shu4 liang3 ； ming2 ， zhi3 ban4 zhang1 。
- chen2 xin1 pie1 xia4 ， xu1 ming2 bu2 gua4 ， zhong3 yuan2 sang1 zao3 tuan2 mao2 sha4 。
- xiao4 xuan1 hua2 ， zui4 ma2 cha2 ， men1 lai2 xian2 fang3 yu2 qiao2 hua4 ， gao1 wo4 lü4 yin1 qing1 wei4 ya3 。
- zai1 ， san1 jing4 hua1 ； kan4 ， yi2 duan4 gua1 。

## 注释

## 译文

## 赏析
