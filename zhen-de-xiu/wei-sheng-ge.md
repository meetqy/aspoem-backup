---
id: zhen-de-xiu-wei-sheng-ge
title: 衛生歌
titlePinyin: wei4 sheng1 ge1
titleSlug: wei-sheng-ge
author: 真德秀
authorPinyin: zhen1 de2 xiu4
authorSlug: zhen-de-xiu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 天地之間人爲貴，頭象天兮足象地。
- 父母遺體宜寶之，箕疇五福壽爲最。
- 衛生切要知三戒，大怒大慾并大醉。
- 三者若還有一焉，須防損失真元氣。
- 欲求長生先戒性，火不出兮神自定。
- 木還去火不成灰，人能戒性還延命。
- 貪慾無窮忘却精，用心不已走元神。
- 勞形散盡中和氣，更仗何能保此身。
- 心若太費費則竭，形若太勞勞則歇。
- 神若太傷傷則虛，氣若太損損則絕。
- 世人欲識衛生道，喜樂有常瞋怒少。
- 心誠意正思慮除，順理脩身去煩惱。
- 春噓明目夏呵心，秋呬冬吹肺腎寧。
- 四季長呼脾化食，三焦嘻却熱難停。
- 髮宜多梳氣宜鍊，齒宜數叩津宜嚥。
- 子欲不死脩崑崙，雙手揩摩常在面。
- 春月少酸宜食甘，冬月宜苦不宜鹹。
- 夏要增辛聊減苦，秋辛可省但加酸。
- 季月少鹹甘略戒，自然五臟保平安。
- 若能全減身康健，滋味偏多無病難。
- 春寒莫放綿衣薄，夏月汗多須換著。
- 秋冬衣冷漸加添，莫待病生纔服藥。
- 惟有夏月難調理，內有伏陰忌冰水。
- 瓜桃生冷宜少餐，免至秋來成瘧痢。
- 心旺腎衰切宜記，君子之人守齋戒。
- 常令充實勿空虛，日食須當去油膩。
- 太飽傷神饑傷胃，太渴傷血多傷氣。
- 饑餐渴飲莫太過，免致膨脝損心肺。
- 醉後强飲飽强食，未有此身不生疾。
- 人資飲食以養生，去其甚者將安適。
- 食後徐行百步多，手摩臍腹食消磨。
- 夜半靈根濯清水，丹田濁氣切須呵。
- 飲酒可以陶情性，大飲過多防有病。
- 肺爲華蓋倘受傷，咳嗽勞神能損命。
- 慎勿將鹽去點茶，分明引賊入其家。
- 下焦虛冷令人瘦，傷腎傷脾防病加。
- 坐卧切防風入腦，腦內入風人不壽。
- 更兼醉飽卧風中，風纔一入成災咎。
- 雁有序兮犬有義，黑鯉朝北知臣禮。
- 人無禮義反食之，天地神明俱不喜。
- 養體須當節五辛，五辛不節養傷身。
- 莫教引動虛陽發，精竭容枯疾病縈。
- 不問在家并在外，若遇迅雷風雨至。
- 急須端肅敬天威，靜室收心須少避。
- 恩愛牽纏不自由，利名縈絆幾時休。
- 放寬些子自家福，免致中年早白頭。
- 頂天立地非容易，飽食暖衣寧不愧。
- 思量無以報洪恩，晨夕焚香謝天地。
- 身安壽永是如何，胸次平夷積善多。
- 惜命惜身兼惜氣，請君熟玩衛生歌。

## 拼音

- tian1 di4 zhi1 jian4 ren2 wei2 gui4 ， tou2 xiang4 tian1 xi1 zu2 xiang4 di4 。
- fu4 mu3 yi2 ti3 yi2 bao3 zhi1 ， ji1 chou2 wu3 fu2 shou4 wei2 zui4 。
- wei4 sheng1 qie4 yao4 zhi1 san1 jie4 ， da4 nu4 da4 yu4 bing4 da4 zui4 。
- san1 zhe3 ruo4 huan2 you3 yi4 yan1 ， xu1 fang2 sun3 shi1 zhen1 yuan2 qi4 。
- yu4 qiu2 chang2 sheng1 xian1 jie4 xing4 ， huo3 bu4 chu1 xi1 shen2 zi4 ding4 。
- mu4 huan2 qu4 huo3 bu4 cheng2 hui1 ， ren2 neng2 jie4 xing4 huan2 yan2 ming4 。
- tan1 yu4 wu2 qiong2 wang4 que4 jing1 ， yong4 xin1 bu4 yi3 zou3 yuan2 shen2 。
- lao2 xing2 san4 jin4 zhong1 he2 qi4 ， geng4 zhang4 he2 neng2 bao3 ci3 shen1 。
- xin1 ruo4 tai4 fei4 fei4 ze2 jie2 ， xing2 ruo4 tai4 lao2 lao2 ze2 xie1 。
- shen2 ruo4 tai4 shang1 shang1 ze2 xu1 ， qi4 ruo4 tai4 sun3 sun3 ze2 jue2 。
- shi4 ren2 yu4 shi2 wei4 sheng1 dao4 ， xi3 le4 you3 chang2 chen1 nu4 shao3 。
- xin1 cheng2 yi4 zheng4 si1 lü4 chu2 ， shun4 li3 xiu1 shen1 qu4 fan2 nao3 。
- chun1 xu1 ming2 mu4 xia4 he1 xin1 ， qiu1 xi4 dong1 chui1 fei4 shen4 ning2 。
- si4 ji4 chang2 hu1 pi2 hua4 shi2 ， san1 jiao1 xi1 que4 re4 nan2 ting2 。
- fa4 yi2 duo1 shu1 qi4 yi2 lian4 ， chi3 yi2 shu4 kou4 jin1 yi2 yan4 。
- zi3 yu4 bu4 si3 xiu1 kun1 lun2 ， shuang1 shou3 kai1 mo2 chang2 zai4 mian4 。
- chun1 yue4 shao3 suan1 yi2 shi2 gan1 ， dong1 yue4 yi2 ku3 bu4 yi2 xian2 。
- xia4 yao4 zeng1 xin1 liao2 jian3 ku3 ， qiu1 xin1 ke3 sheng3 dan4 jia1 suan1 。
- ji4 yue4 shao3 xian2 gan1 lüe4 jie4 ， zi4 ran2 wu3 zang4 bao3 ping2 an1 。
- ruo4 neng2 quan2 jian3 shen1 kang1 jian4 ， zi1 wei4 pian1 duo1 wu2 bing4 nan2 。
- chun1 han2 mo4 fang4 mian2 yi1 bao2 ， xia4 yue4 han4 duo1 xu1 huan4 zhu4 。
- qiu1 dong1 yi1 leng3 jian4 jia1 tian1 ， mo4 dai4 bing4 sheng1 cai2 fu2 yao4 。
- wei2 you3 xia4 yue4 nan2 diao4 li3 ， nei4 you3 fu2 yin1 ji4 bing1 shui3 。
- gua1 tao2 sheng1 leng3 yi2 shao3 can1 ， mian3 zhi4 qiu1 lai2 cheng2 nüe4 li4 。
- xin1 wang4 shen4 shuai1 qie4 yi2 ji4 ， jun1 zi3 zhi1 ren2 shou3 zhai1 jie4 。
- chang2 ling4 chong1 shi2 wu4 kong1 xu1 ， ri4 shi2 xu1 dang1 qu4 you2 ni4 。
- tai4 bao3 shang1 shen2 ji1 shang1 wei4 ， tai4 ke3 shang1 xue4 duo1 shang1 qi4 。
- ji1 can1 ke3 yin3 mo4 tai4 guo4 ， mian3 zhi4 peng2 heng1 sun3 xin1 fei4 。
- zui4 hou4 qiang2 yin3 bao3 qiang2 shi2 ， wei4 you3 ci3 shen1 bu4 sheng1 ji2 。
- ren2 zi1 yin3 shi2 yi3 yang3 sheng1 ， qu4 qi2 shen4 zhe3 jiang1 an1 shi4 。
- shi2 hou4 xu2 hang2 bai3 bu4 duo1 ， shou3 mo2 qi2 fu4 shi2 xiao1 mo2 。
- ye4 ban4 ling2 gen1 zhuo2 qing1 shui3 ， dan1 tian2 zhuo2 qi4 qie4 xu1 he1 。
- yin3 jiu3 ke3 yi3 tao2 qing2 xing4 ， da4 yin3 guo4 duo1 fang2 you3 bing4 。
- fei4 wei2 hua2 gai4 tang3 shou4 shang1 ， ke2 sou0 lao2 shen2 neng2 sun3 ming4 。
- shen4 wu4 jiang1 yan2 qu4 dian3 cha2 ， fen1 ming2 yin3 zei2 ru4 qi2 jia1 。
- xia4 jiao1 xu1 leng3 ling4 ren2 shou4 ， shang1 shen4 shang1 pi2 fang2 bing4 jia1 。
- zuo4 wo4 qie4 fang2 feng1 ru4 nao3 ， nao3 nei4 ru4 feng1 ren2 bu2 shou4 。
- geng4 jian1 zui4 bao3 wo4 feng1 zhong1 ， feng1 cai2 yi2 ru4 cheng2 zai1 jiu4 。
- yan4 you3 xu4 xi1 quan3 you3 yi4 ， hei1 li3 chao2 bei3 zhi1 chen2 li3 。
- ren2 wu2 li3 yi4 fan3 shi2 zhi1 ， tian1 di4 shen2 ming2 ju4 bu4 xi3 。
- yang3 ti3 xu1 dang1 jie2 wu3 xin1 ， wu3 xin1 bu4 jie2 yang3 shang1 shen1 。
- mo4 jiao4 yin3 dong4 xu1 yang2 fa1 ， jing1 jie2 rong2 ku1 ji2 bing4 ying2 。
- bu2 wen4 zai4 jia1 bing4 zai4 wai4 ， ruo4 yu4 xun4 lei2 feng1 yu3 zhi4 。
- ji2 xu1 duan1 su4 jing4 tian1 wei1 ， jing4 shi4 shou1 xin1 xu1 shao3 bi4 。
- en1 ai4 qian1 chan2 bu2 zi4 you2 ， li4 ming2 ying2 ban4 ji1 shi2 xiu1 。
- fang4 kuan1 xie1 zi3 zi4 jia1 fu2 ， mian3 zhi4 zhong1 nian2 zao3 bai2 tou2 。
- ding3 tian1 li4 di4 fei1 rong2 yi4 ， bao3 shi2 nuan3 yi1 ning2 bu2 kui4 。
- si1 liang0 wu2 yi3 bao4 hong2 en1 ， chen2 xi1 fen2 xiang1 xie4 tian1 di4 。
- shen1 an1 shou4 yong3 shi4 ru2 he2 ， xiong1 ci4 ping2 yi2 ji1 shan4 duo1 。
- xi1 ming4 xi1 shen1 jian1 xi1 qi4 ， qing3 jun1 shu2 wan2 wei4 sheng1 ge1 。

## 注释

## 译文

## 赏析
