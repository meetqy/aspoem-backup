---
id: zhen-de-xiu-song-qiu-si-zhi-de-qing-xi-gui
title: 送裘司直得請西歸
titlePinyin: song4 qiu2 si1 zhi2 de2 qing3 xi1 gui1
titleSlug: song-qiu-si-zhi-de-qing-xi-gui
author: 真德秀
authorPinyin: zhen1 de2 xiu4
authorSlug: zhen-de-xiu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 輕舸龍山頭，木蘭作雙櫓。
- 飄然裘司直，乘向南昌去。
- 問君鵷鸞中，脫身遽如許。
- 棲遲三十年，始得官掌故。
- 小須上上考，豈不登省戶。
- 自言野心性，瞇目九衢霧。
- 修竹歲云晚，萱草秋亦暮。
- 嗷嗷投林鳥，猶得反其哺。
- 江西父母邦，非復昔饒裕。
- 蠻煙一腥穢，樂歲且狼顧。
- 遺黎空杼軸，行旅窘刀布。
- 天門窈萬里，可望不可籲。
- 君今佐元帥，精采繫一路。
- 瘡痍俟滌濯，畫諾歸佽助。
- 先聲路人喜，高節懦夫慕。
- 遄當再前席，一正天子度。
- 白鷗沒浩蕩，蒼鶻在指呼。
- 我亦南陔人，扁舟從此具。

## 拼音

- qing1 ge3 long2 shan1 tou2 ， mu4 lan2 zuo4 shuang1 lu3 。
- piao1 ran2 qiu2 si1 zhi2 ， cheng2 xiang4 nan2 chang1 qu4 。
- wen4 jun1 yuan1 luan2 zhong1 ， tuo1 shen1 ju4 ru2 xu1 。
- qi1 chi2 san1 shi2 nian2 ， shi3 de2 guan1 zhang3 gu4 。
- xiao3 xu1 shang4 shang4 kao3 ， qi3 bu4 deng1 sheng3 hu4 。
- zi4 yan2 ye3 xin1 xing4 ， mi1 mu4 jiu3 qu2 wu4 。
- xiu1 zhu2 sui4 yun2 wan3 ， xuan1 cao3 qiu1 yi4 mu4 。
- ao2 ao2 tou2 lin2 niao3 ， you2 de2 fan3 qi2 bu3 。
- jiang1 xi1 fu4 mu3 bang1 ， fei1 fu4 xi1 rao2 yu4 。
- man2 yan1 yi4 xing1 hui4 ， le4 sui4 qie3 lang2 gu4 。
- yi2 li2 kong1 zhu4 zhou2 ， xing2 lü3 jiong3 dao1 bu4 。
- tian1 men2 yao3 wan4 li3 ， ke3 wang4 bu4 ke3 yu4 。
- jun1 jin1 zuo3 yuan2 shuai4 ， jing1 cai3 xi4 yi2 lu4 。
- chuang1 yi2 si4 di2 zhuo2 ， hua4 nuo4 gui1 ci4 zhu4 。
- xian1 sheng1 lu4 ren2 xi3 ， gao1 jie2 nuo4 fu1 mu4 。
- chuan2 dang1 zai4 qian2 xi2 ， yi2 zheng4 tian1 zi3 du4 。
- bai2 ou1 mei2 hao4 dang4 ， cang1 gu3 zai4 zhi3 hu1 。
- wo3 yi4 nan2 gai1 ren2 ， pian1 zhou1 cong2 ci3 ju4 。

## 注释

## 译文

## 赏析
