---
id: zhen-de-xiu-hui-san-shan-shi-er-xian-zai
title: 會三山十二縣宰
titlePinyin: hui4 san1 shan1 shi2 er4 xian4 zai3
titleSlug: hui-san-shan-shi-er-xian-zai
author: 真德秀
authorPinyin: zhen1 de2 xiu4
authorSlug: zhen-de-xiu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 皇皇造化鈞，橐籥生萬彙。
- 林林滿穹壤，異體實同氣。
- 痛癢本相關，彼己當一視。
- 矧惟守令職，休戚我焉寄。
- 盍推若保心，睠焉撫孩稚。
- 橫目事征求，往往學頑痹。
- 牀剝膚已侵，鷹擊毛盡摯。
- 但期己豐腴，皇恤彼憔悴。
- 近來二十年，貪風日滋熾。
- 蒲萄得凉州，西園鬨成市。
- 環詹郡邑間，太半皆污吏。
- 民窮盜乃起，原野厭枯胔。
- 哀哉罹禍徒，念之輒揮涕。
- 天地忽開張，清飆掃氛曀。
- 我乃於此時，擁旄忝爲帥。
- 顧慙老儒生，蹇拙乏長技。
- 同官爲僚友，努力圖共濟。
- 惟閩古大都，星羅邑十二。
- 豈無良大夫，與我同厥志。
- 要如羔羊直，委蛇自無愧。
- 勿爲碩鼠貪，躑躅乃多畏。
- 上方明黜陟，我亦公舉刺。
- 民言即豐碑，令問疾郵置。
- 黄堂一巵酒，殷勤抒至意。
- 慎勿多酌余，憂心正如醉。

## 拼音

- huang2 huang2 zao4 hua4 jun1 ， tuo2 yue4 sheng1 wan4 hui4 。
- lin2 lin2 man3 qiong2 rang3 ， yi4 ti3 shi2 tong2 qi4 。
- tong4 yang3 ben3 xiang4 guan1 ， bi3 ji3 dang1 yi2 shi4 。
- shen3 wei2 shou3 ling4 zhi2 ， xiu1 qi1 wo3 yan1 ji4 。
- he2 tui1 ruo4 bao3 xin1 ， juan4 yan1 fu3 hai2 zhi4 。
- heng2 mu4 shi4 zheng1 qiu2 ， wang3 wang3 xue2 wan2 bi4 。
- chuang2 bao1 fu1 yi3 qin1 ， ying1 ji1 mao2 jin4 zhi4 。
- dan4 qi1 ji3 feng1 yu2 ， huang2 xu4 bi3 qiao2 cui4 。
- jin4 lai2 er4 shi2 nian2 ， tan1 feng1 ri4 zi1 chi4 。
- pu2 tao2 de2 liang2 zhou1 ， xi1 yuan2 hong4 cheng2 shi4 。
- huan2 zhan1 jun4 yi4 jian4 ， tai4 ban4 jie1 wu1 li4 。
- min2 qiong2 dao4 nai3 qi3 ， yuan2 ye3 yan4 ku1 zi4 。
- ai1 zai1 li2 huo4 tu2 ， nian4 zhi1 zhe2 hui1 ti4 。
- tian1 di4 hu1 kai1 zhang1 ， qing1 biao1 sao3 fen1 yi4 。
- wo3 nai3 wu1 ci3 shi2 ， yong1 mao2 tian3 wei2 shuai4 。
- gu4 can2 lao3 ru2 sheng1 ， jian3 zhuo1 fa2 chang2 ji4 。
- tong2 guan1 wei2 liao2 you3 ， nu3 li4 tu2 gong4 ji4 。
- wei2 min3 gu3 da4 du1 ， xing1 luo2 yi4 shi2 er4 。
- qi3 wu2 liang2 dai4 fu0 ， yu3 wo3 tong2 jue2 zhi4 。
- yao4 ru2 gao1 yang2 zhi2 ， wei1 yi2 zi4 wu2 kui4 。
- wu4 wei2 shuo4 shu3 tan1 ， zhi2 zhu2 nai3 duo1 wei4 。
- shang4 fang1 ming2 chu4 zhi4 ， wo3 yi4 gong1 ju3 ci4 。
- min2 yan2 ji2 feng1 bei1 ， ling4 wen4 ji2 you2 zhi4 。
- huang2 tang2 yi4 zhi1 jiu3 ， yin1 qin2 shu1 zhi4 yi4 。
- shen4 wu4 duo1 zhuo2 yu2 ， you1 xin1 zheng4 ru2 zui4 。

## 注释

## 译文

## 赏析
