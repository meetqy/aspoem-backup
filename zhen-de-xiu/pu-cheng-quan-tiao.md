---
id: zhen-de-xiu-pu-cheng-quan-tiao
title: 浦城勸糶
titlePinyin: pu3 cheng2 quan4 tiao4
titleSlug: pu-cheng-quan-tiao
author: 真德秀
authorPinyin: zhen1 de2 xiu4
authorSlug: zhen-de-xiu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 陽和二月春，草木皆生意。
- 那知田野間，斯人極憔悴。
- 殷勤問由來，父老各長喟。
- 富室不憐貧，千倉盡封閉。
- 只圖價日高，弗念民已弊。
- 去年值饑荒，自分無噍類。
- 幸哉活至今，且復遇豐歲。
- 庶幾一餉樂，養育謝天地。
- 豈期新春來，米穀更翔貴。
- 况又絕市無，縱有濕且碎。
- 何由充饑腸，何由飽孥累。
- 恨不死荒年，免復見憂畏。
- 我聞父老言，痛切貫心肺。
- 行行至平洲，景象頓殊異。
- 白粲玉不如，一升纔十四。
- 問誰長者家，作此利益事。
- 父老合掌言，子文姓陳氏。
- 起家本儒生，疇昔樂賑施。
- 憶昨艱食時，巨室爭謀利。
- 米斗三百餘，獨收七十二。
- 三都數千口，受彼更生惠。
- 開庫質敝衣，假此賙貧匱。
- 取本不取息，所活豈勝計。
- 我曹非此翁，久作溝中胔。
- 吁嗟薄俗中，乃有此高義。
- 吾邦賢使君，愛民均幼稚。
- 一聞平糶家，褒賞無不至。
- 或與旌門閭，或與錫金幣。
- 獨有潁川翁，寵光未之被。
- 故作行路謠，庶徹鈴齋邃。
- 且俾殖利徒，聞風默知愧。
- 並生穹壤間，與我皆同氣。
- 富者盍憐貧，有如兄恤弟。
- 惻隠仁之端，人人均有是。
- 頑然鐵石心，何異患風痹。
- 不仁而多財，聚易散亦易。
- 惟有種德家，福祿可長世。
- 不聞眉山蘇，盛美光傳記。
- 賣田救年荒，生子爲國器。
- 不見南浦毛，一惟利是嗜。
- 積穀幸年荒，生子遭黥隸。
- 天道極昭明，勿作幽遠視。
- 誰歟爲斯謠，西山真隠吏。

## 拼音

- yang2 he2 er4 yue4 chun1 ， cao3 mu4 jie1 sheng1 yi4 。
- na4 zhi1 tian2 ye3 jian4 ， si1 ren2 ji2 qiao2 cui4 。
- yin1 qin2 wen4 you2 lai2 ， fu4 lao3 ge4 chang2 kui4 。
- fu4 shi4 bu4 lian2 pin2 ， qian1 cang1 jin4 feng1 bi4 。
- zhi1 tu2 jia4 ri4 gao1 ， fu2 nian4 min2 yi3 bi4 。
- qu4 nian2 zhi2 ji1 huang1 ， zi4 fen1 wu2 jiao4 lei4 。
- xing4 zai1 huo2 zhi4 jin1 ， qie3 fu4 yu4 feng1 sui4 。
- shu4 ji1 yi4 xiang3 le4 ， yang3 yu4 xie4 tian1 di4 。
- qi3 qi1 xin1 chun1 lai2 ， mi3 gu3 geng4 xiang2 gui4 。
- kuang4 you4 jue2 shi4 wu2 ， zong4 you3 shi1 qie3 sui4 。
- he2 you2 chong1 ji1 chang2 ， he2 you2 bao3 nu2 lei4 。
- hen4 bu4 si3 huang1 nian2 ， mian3 fu4 jian4 you1 wei4 。
- wo3 wen2 fu4 lao3 yan2 ， tong4 qie4 guan4 xin1 fei4 。
- xing2 xing2 zhi4 ping2 zhou1 ， jing3 xiang4 dun4 shu1 yi4 。
- bai2 can4 yu4 bu4 ru2 ， yi4 sheng1 cai2 shi2 si4 。
- wen4 shui2 chang2 zhe3 jia1 ， zuo4 ci3 li4 yi4 shi4 。
- fu4 lao3 he2 zhang3 yan2 ， zi3 wen2 xing4 chen2 shi4 。
- qi3 jia1 ben3 ru2 sheng1 ， chou2 xi1 le4 zhen4 shi1 。
- yi4 zuo2 jian1 shi2 shi2 ， ju4 shi4 zheng1 mou2 li4 。
- mi3 dou4 san1 bai3 yu2 ， du2 shou1 qi1 shi2 er4 。
- san1 dou1 shu4 qian1 kou3 ， shou4 bi3 geng1 sheng1 hui4 。
- kai1 ku4 zhi4 bi4 yi1 ， jia3 ci3 zhou1 pin2 kui4 。
- qu3 ben3 bu4 qu3 xi1 ， suo3 huo2 qi3 sheng4 ji4 。
- wo3 cao2 fei1 ci3 weng1 ， jiu3 zuo4 gou1 zhong1 zi4 。
- xu1 jie1 bao2 su2 zhong1 ， nai3 you3 ci3 gao1 yi4 。
- wu2 bang1 xian2 shi3 jun1 ， ai4 min2 jun1 you4 zhi4 。
- yi4 wen2 ping2 tiao4 jia1 ， bao1 shang3 wu2 bu2 zhi4 。
- huo4 yu3 jing1 men2 lü2 ， huo4 yu3 xi1 jin1 bi4 。
- du2 you3 ying3 chuan1 weng1 ， chong3 guang1 wei4 zhi1 bei4 。
- gu4 zuo4 xing2 lu4 yao2 ， shu4 che4 ling2 zhai1 sui4 。
- qie3 bi3 zhi2 li4 tu2 ， wen2 feng1 mo4 zhi1 kui4 。
- bing4 sheng1 qiong2 rang3 jian4 ， yu3 wo3 jie1 tong2 qi4 。
- fu4 zhe3 he2 lian2 pin2 ， you3 ru2 xiong1 xu4 di4 。
- ce4 yin3 ren2 zhi1 duan1 ， ren2 ren2 jun1 you3 shi4 。
- wan2 ran2 tie3 shi2 xin1 ， he2 yi4 huan4 feng1 bi4 。
- bu4 ren2 er2 duo1 cai2 ， ju4 yi4 san4 yi4 yi4 。
- wei2 you3 zhong3 de2 jia1 ， fu2 lu4 ke3 chang2 shi4 。
- bu4 wen2 mei2 shan1 su1 ， sheng4 mei3 guang1 chuan2 ji4 。
- mai4 tian2 jiu4 nian2 huang1 ， sheng1 zi3 wei2 guo2 qi4 。
- bu2 jian4 nan2 pu3 mao2 ， yi4 wei2 li4 shi4 shi4 。
- ji1 gu3 xing4 nian2 huang1 ， sheng1 zi3 zao1 qing2 li4 。
- tian1 dao4 ji2 zhao1 ming2 ， wu4 zuo4 you1 yuan3 shi4 。
- shui2 yu2 wei2 si1 yao2 ， xi1 shan1 zhen1 yin3 li4 。

## 注释

## 译文

## 赏析
