---
id: gu-xuan-lin-jiang-xian
title: 臨江仙
titlePinyin: lin2 jiang1 xian1
titleSlug: lin-jiang-xian
author: 顧夐
authorPinyin: gu4 xuan4
authorSlug: gu-xuan
dynasty: 唐
dynastyPinyin: tang2
dynastySlug: tang
tags: []
---

## 正文

- 碧染長空池似鏡，倚樓閑望凝情。滿衣紅藕細香清。
- 象床珍簟，山障掩，玉琴橫。
- 暗想昔時歡笑事，如今贏得愁生。博山爐暖澹煙輕。
- 蟬吟人靜，殘日傍，小窗明。
- 幽閨小檻春光晚，柳濃花澹鶯稀。舊歡思想尚依依。
- 翠嚬紅斂，終日損芳菲。
- 何事狂夫音信斷，不如梁燕猶歸。畫堂深處麝煙微。
- 屏虛枕冷，風細雨霏霏。
- 月色穿簾風入竹，倚屏雙黛愁時。砌花含露兩三枝。
- 如啼恨臉，魂斷損容儀。
- 香燼暗銷金鴨冷，可堪孤負前期。繡襦不整鬢鬟欹。
- 幾多惆悵，情緒在天涯。

## 拼音

- bi4 ran3 chang2 kong1 chi2 si4 jing4 ， yi3 lou2 xian2 wang4 ning2 qing2 。 man3 yi1 hong2 ou3 xi4 xiang1 qing1 。
- xiang4 chuang2 zhen1 dian4 ， shan1 zhang4 yan3 ， yu4 qin2 heng2 。
- an4 xiang3 xi1 shi2 huan1 xiao4 shi4 ， ru2 jin1 ying2 de2 chou2 sheng1 。 bo2 shan1 lu2 nuan3 dan4 yan1 qing1 。
- chan2 yin2 ren2 jing4 ， can2 ri4 bang4 ， xiao3 chuang1 ming2 。
- you1 gui1 xiao3 jian4 chun1 guang1 wan3 ， liu3 nong2 hua1 dan4 ying1 xi1 。 jiu4 huan1 si1 xiang3 shang4 yi1 yi1 。
- cui4 pin2 hong2 lian3 ， zhong1 ri4 sun3 fang1 fei1 。
- he2 shi4 kuang2 fu1 yin1 xin4 duan4 ， bu4 ru2 liang2 yan4 you2 gui1 。 hua4 tang2 shen1 chu3 she4 yan1 wei1 。
- ping2 xu1 zhen3 leng3 ， feng1 xi4 yu3 fei1 fei1 。
- yue4 se4 chuan1 lian2 feng1 ru4 zhu2 ， yi3 ping2 shuang1 dai4 chou2 shi2 。 qi4 hua1 han2 lu4 liang3 san1 zhi1 。
- ru2 ti2 hen4 lian3 ， hun2 duan4 sun3 rong2 yi2 。
- xiang1 jin4 an4 xiao1 jin1 ya1 leng3 ， ke3 kan1 gu1 fu4 qian2 qi1 。 xiu4 ru2 bu4 zheng3 bin4 huan2 qi1 。
- ji1 duo1 chou2 chang4 ， qing2 xu4 zai4 tian1 ya2 。

## 注释

## 译文

## 赏析
