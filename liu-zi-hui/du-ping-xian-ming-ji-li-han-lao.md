---
id: liu-zi-hui-du-ping-xian-ming-ji-li-han-lao
title: 讀平險銘寄李漢老
titlePinyin: du2 ping2 xian3 ming2 ji4 li3 han4 lao3
titleSlug: du-ping-xian-ming-ji-li-han-lao
author: 劉子翬
authorPinyin: liu2 zi3 hui1
authorSlug: liu-zi-hui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 官侯鑿平劍浦灘，遊子不歌行路難。
- 李公作銘垂不刊，峻峰激流生筆端。
- 斯文豈但夸雄觀，寓理之奧開聾眢。
- 惟人性天同廣胖，橫目立見分庭壇。
- 紛敷蔽翳榛葦萑，騰逃鬰屈猿蛇蚖。
- 銛剡獵利劍戟攢，離睽截裂趙魏韓。
- 千崖百瀨中繞蟠，覆溺嵬岸糜堅完。
- 胡爲氣舒貌顢頇，旁觀已洞其肺肝。
- 浮思一縱坂走丸，不極不止巧力殫。
- 塗膏然萁卒焦乾，萬古乾坤元自安。
- 堂堂靈君司五官，乍臣乍叛勞控摶。
- 日漸月磨如印刓，壯哉情枿牢盤還。
- 躁謀欲驟加雕剜，慘若蕭斧臨髀髖。
- 自腥夷之良可歎，何如含垢休索瘢。
- 洒洒落落從中看，豁然四通裂囊簞。
- 有如灘流平不湍，鑑靜天空秋月寒。
- 療性此寔言中丹，至味淡薄誰能餐。
- 我昔蒙公分剩殘，桐花城西路漫漫。
- 裁牋屢喚南飛翰，何當澡瀹紉椒蘭。
- 厚地爲屨天爲冠，從公上征鞭龍鸞。
- 訪瞿追孔聊遊般，物外虛明如許寬。
- 脚底日轉紅團欒，瑶池簉席一笑闌。
- 春著萬象流餘懽，茲遊未遂心慱慱。
- 吟餘北窗睡長鼾，清風時來撼琅玕。

## 拼音

- guan1 hou2 zao2 ping2 jian4 pu3 tan1 ， you2 zi3 bu4 ge1 xing2 lu4 nan2 。
- li3 gong1 zuo4 ming2 chui2 bu4 kan1 ， jun4 feng1 ji1 liu2 sheng1 bi3 duan1 。
- si1 wen2 qi3 dan4 kua1 xiong2 guan1 ， yu4 li3 zhi1 ao4 kai1 long2 yuan1 。
- wei2 ren2 xing4 tian1 tong2 guang3 pang4 ， heng2 mu4 li4 jian4 fen1 ting2 tan2 。
- fen1 fu1 bi4 yi4 zhen1 wei3 huan2 ， teng2 tao2 yu4 qu1 yuan2 she2 yuan2 。
- xian1 yan3 lie4 li4 jian4 ji3 zan3 ， li2 kui2 jie2 lie4 zhao4 wei4 han2 。
- qian1 ya2 bai3 lai4 zhong1 rao4 pan2 ， fu4 ni4 wei2 an4 mi2 jian1 wan2 。
- hu2 wei2 qi4 shu1 mao4 man1 han1 ， pang2 guan1 yi3 dong4 qi2 fei4 gan1 。
- fu2 si1 yi2 zong4 ban3 zou3 wan2 ， bu4 ji2 bu4 zhi3 qiao3 li4 dan1 。
- tu2 gao1 ran2 qi2 zu2 jiao1 qian2 ， wan4 gu3 qian2 kun1 yuan2 zi4 an1 。
- tang2 tang2 ling2 jun1 si1 wu3 guan1 ， zha4 chen2 zha4 pan4 lao2 kong4 tuan2 。
- ri4 jian4 yue4 mo2 ru2 yin4 wan2 ， zhuang4 zai1 qing2 nie4 lao2 pan2 huan2 。
- zao4 mou2 yu4 zhou4 jia1 diao1 wan1 ， can3 ruo4 xiao1 fu3 lin2 bi4 kuan1 。
- zi4 xing1 yi2 zhi1 liang2 ke3 tan4 ， he2 ru2 han2 gou4 xiu1 suo3 ban1 。
- sa3 sa3 luo4 luo4 cong2 zhong1 kan4 ， huo4 ran2 si4 tong1 lie4 nang2 dan1 。
- you3 ru2 tan1 liu2 ping2 bu4 tuan1 ， jian4 jing4 tian1 kong1 qiu1 yue4 han2 。
- liao2 xing4 ci3 shi2 yan2 zhong1 dan1 ， zhi4 wei4 dan4 bo2 shui2 neng2 can1 。
- wo3 xi1 meng2 gong1 fen1 sheng4 can2 ， tong2 hua1 cheng2 xi1 lu4 man4 man4 。
- cai2 jian1 lü3 huan4 nan2 fei1 han4 ， he2 dang1 zao3 yue4 ren4 jiao1 lan2 。
- hou4 di4 wei2 ju4 tian1 wei2 guan1 ， cong2 gong1 shang4 zheng1 bian1 long2 luan2 。
- fang3 qu2 zhui1 kong3 liao2 you2 ban1 ， wu4 wai4 xu1 ming2 ru2 xu1 kuan1 。
- jiao3 di3 ri4 zhuan3 hong2 tuan2 luan2 ， yao2 chi2 zao4 xi2 yi2 xiao4 lan2 。
- chun1 zhu4 wan4 xiang4 liu2 yu2 huan1 ， zi1 you2 wei4 sui4 xin1 tuan2 tuan2 。
- yin2 yu2 bei3 chuang1 shui4 chang2 han1 ， qing1 feng1 shi2 lai2 han4 lang2 gan1 。

## 注释

## 译文

## 赏析
