---
id: liu-zi-hui-shi-li-fang
title: 食蠣房
titlePinyin: shi2 li4 fang2
titleSlug: shi-li-fang
author: 劉子翬
authorPinyin: liu2 zi3 hui1
authorSlug: liu-zi-hui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 蠣房生海壖，堅頑宛如石。
- 其中儲可欲，雖固必生隙。
- 嵌喦各包藏，碨䃁相附積。
- 終逢霹靂手，妙若啟扃鐍。
- 鑽灼諒難堪，曷不吐餘瀝。
- 南庖富腥盤，豈惟此稱特。
- 吞航大絕倫，梯臠萬夫食。
- 針鱗九牛毛，小嚼逾千百。
- 光螺暈紫斑，䗻膏湛金色。
- 水母脆鳴牙，章舉懸疣密。
- 烏黏力排奡，貼石不可索。
- 妾魚戲浮波，媚鮜雌雄匹。
- 蟹躁輒橫騖，鼈縮常畏出。
- 車螯不服箱，馬鮫非駿跡。
- 江瑶貴一柱，嗟豈棟梁質。
- 骨柔競愛䱠，多鯁鯯乃斥。
- 蚶虹鮭赤文，肉黑魚之賊。
- 鰷鱨鰋鯉鰻，鱣鮪鰍魴鯽。
- 鱅庸而𩵖小，瑣冗難盡述。
- 包涵知海量，長養荷天德。
- 貪生族類繁，失地波濤窄。
- 網罼人創禍，甘鮮已爲厄。
- 紛然均可口，流品當別白。
- 微物倘見知，捐軀不足惜。

## 拼音

- li4 fang2 sheng1 hai3 ruan2 ， jian1 wan2 wan3 ru2 shi2 。
- qi2 zhong1 chu3 ke3 yu4 ， sui1 gu4 bi4 sheng1 xi4 。
- qian4 yan2 ge4 bao1 cang2 ， wei4 䃁 xiang1 fu4 ji1 。
- zhong1 feng2 pi1 li4 shou3 ， miao4 ruo4 qi3 jiong1 jue2 。
- zuan1 zhuo2 liang4 nan2 kan1 ， he2 bu4 tu3 yu2 li4 。
- nan2 pao2 fu4 xing1 pan2 ， qi3 wei2 ci3 cheng1 te4 。
- tun1 hang2 da4 jue2 lun2 ， ti1 luan2 wan4 fu1 shi2 。
- zhen1 lin2 jiu3 niu2 mao2 ， xiao3 jiao2 yu2 qian1 bai3 。
- guang1 luo2 yun4 zi3 ban1 ，䗻 gao1 zhan4 jin1 se4 。
- shui3 mu3 cui4 ming2 ya2 ， zhang1 ju3 xuan2 you2 mi4 。
- wu1 nian2 li4 pai2 ao4 ， tie1 shi2 bu4 ke3 suo3 。
- qie4 yu2 xi4 fu2 bo1 ， mei4 hou4 ci2 xiong2 pi3 。
- xie4 zao4 zhe2 heng2 wu4 ， bie1 suo1 chang2 wei4 chu1 。
- ju1 ao2 bu4 fu2 xiang1 ， ma3 jiao1 fei1 jun4 ji4 。
- jiang1 yao2 gui4 yi2 zhu4 ， jie1 qi3 dong4 liang2 zhi4 。
- gu3 rou2 jing4 ai4 䱠， duo1 geng3 zhi4 nai3 chi4 。
- han1 hong2 gui1 chi4 wen2 ， rou4 hei1 yu2 zhi1 zei2 。
- tiao2 chang2 yan3 li3 man2 ， zhan1 wei3 qiu1 fang2 ji4 。
- yong1 yong1 er2 𩵖 xiao3 ， suo3 rong3 nan2 jin4 shu4 。
- bao1 han0 zhi1 hai3 liang4 ， chang2 yang3 he2 tian1 de2 。
- tan1 sheng1 zu2 lei4 fan2 ， shi1 di4 bo1 tao1 zhai3 。
- wang3 bi4 ren2 chuang4 huo4 ， gan1 xian1 yi3 wei2 e4 。
- fen1 ran2 jun1 ke3 kou3 ， liu2 pin3 dang1 bie2 bai2 。
- wei1 wu4 tang3 jian4 zhi1 ， juan1 qu1 bu4 zu2 xi1 。

## 注释

## 译文

## 赏析
