---
id: liu-zi-hui-ci-ming-zhong-gang-zi-yun-shi
title: 次明仲矼字韵詩
titlePinyin: ci4 ming2 zhong4 gang1 zi4 yun4 shi1
titleSlug: ci-ming-zhong-gang-zi-yun-shi
author: 劉子翬
authorPinyin: liu2 zi3 hui1
authorSlug: liu-zi-hui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 頖宮德厚仍信矼，北扉筆力談笑扛。
- 重圭疊璧凜羣視，不使東甌成陋邦。
- 日邊時見召仙李，林下那容棲老龐。
- 故園此日成勝聚，歸夢不泛瀟湘江。
- 萬畦流泉裹雲屋，一點遠岫低吟窗。
- 客來有酒輒均醉，長嘯手拊高梧幢。
- 挽蔬唯便玉本脆，碎鯉屢惜銀鋋雙。
- 伊予於世真長物，掃迹自分逃崆𡵻。
- 驟揄揚之則過矣，豈有骨相當奇厖。
- 左提右挈儻聞道，一了快若船下瀧。
- 極知魯衛兄弟國，邾小尚許趨風降。
- 嶤嶤岌岌正壁立，濤瀨未敢輕舂撞。

## 拼音

- pan4 gong1 de2 hou4 reng2 xin4 gang1 ， bei3 fei1 bi3 li4 tan2 xiao4 kang2 。
- zhong4 gui1 die2 bi4 lin3 qun2 shi4 ， bu4 shi3 dong1 ou1 cheng2 lou4 bang1 。
- ri4 bian1 shi2 jian4 zhao4 xian1 li3 ， lin2 xia4 na4 rong2 qi1 lao3 pang2 。
- gu4 yuan2 ci3 ri4 cheng2 sheng4 ju4 ， gui1 meng4 bu2 fan4 xiao1 xiang1 jiang1 。
- wan4 qi2 liu2 quan2 guo3 yun2 wu1 ， yi4 dian3 yuan3 xiu4 di1 yin2 chuang1 。
- ke4 lai2 you3 jiu3 zhe2 jun1 zui4 ， chang2 xiao4 shou3 fu3 gao1 wu2 zhuang4 。
- wan3 shu1 wei2 bian4 yu4 ben3 cui4 ， sui4 li3 lü3 xi1 yin2 chan2 shuang1 。
- yi1 yu3 wu1 shi4 zhen1 chang2 wu4 ， sao3 ji4 zi4 fen1 tao2 kong1 𡵻。
- zhou4 yu2 yang2 zhi1 ze2 guo4 yi3 ， qi3 you3 gu3 xiang1 dang1 qi2 mang2 。
- zuo3 ti2 you4 qie4 tang3 wen2 dao4 ， yi1 le0 kuai4 ruo4 chuan2 xia4 long2 。
- ji2 zhi1 lu3 wei4 xiong1 di4 guo2 ， zhu1 xiao3 shang4 xu1 qu1 feng1 jiang4 。
- yao2 yao2 ji2 ji2 zheng4 bi4 li4 ， tao1 lai4 wei4 gan3 qing1 chong1 zhuang4 。

## 注释

## 译文

## 赏析
