---
id: liu-zi-hui-zi-yu
title: 子魚
titlePinyin: zi3 yu2
titleSlug: zi-yu
author: 劉子翬
authorPinyin: liu2 zi3 hui1
authorSlug: liu-zi-hui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 舊聞通印名，海錯珍莫踰。
- 火氣爍鱗鬣，鹵香泛庖厨。
- 泥泥子盈胞，鮮美禍所區。
- 生如粒芥微，多若囊粟儲。
- 他年想吞舟，勿輕此錙銖。
- 一咀命千百，雖甘汝安無。
- 窮冬孚乳時，罩䍡海爲虛。
- 含凍體猶僵，得潟味已渝。
- 虐戲等刳孕，淫刑幾戮孥。
- 人深襁褓恩，在物愛豈殊。
- 閩風易殺子，盥水沈其軀。
- 詎有惻怛心，旁推及豚魚。
- 相殘人獸均，自殘獸不如。
- 哦詩化蠻獠，因警饕餮徒。

## 拼音

- jiu4 wen2 tong1 yin4 ming2 ， hai3 cuo4 zhen1 mo4 yu2 。
- huo3 qi4 shuo4 lin2 lie4 ， lu3 xiang1 fan4 pao2 chu2 。
- ni2 ni2 zi0 ying2 bao1 ， xian1 mei3 huo4 suo3 qu1 。
- sheng1 ru2 li4 jie4 wei1 ， duo1 ruo4 nang2 su4 chu3 。
- ta1 nian2 xiang3 tun1 zhou1 ， wu4 qing1 ci3 zi1 zhu1 。
- yi4 zui3 ming4 qian1 bai3 ， sui1 gan1 ru3 an1 wu2 。
- qiong2 dong1 fu2 ru3 shi2 ， zhao4 䍡 hai3 wei2 xu1 。
- han2 dong4 ti3 you2 jiang1 ， de2 xi4 wei4 yi3 yu2 。
- nüe4 xi4 deng3 ku1 yun4 ， yin2 xing2 ji1 lu4 nu2 。
- ren2 shen1 qiang3 bao3 en1 ， zai4 wu4 ai4 qi3 shu1 。
- min3 feng1 yi4 sha1 zi3 ， guan4 shui3 shen3 qi2 qu1 。
- ju4 you3 ce4 da2 xin1 ， pang2 tui1 ji2 tun2 yu2 。
- xiang1 can2 ren2 shou4 jun1 ， zi4 can2 shou4 bu4 ru2 。
- o4 shi1 hua4 man2 liao2 ， yin1 jing3 tao1 tie4 tu2 。

## 注释

## 译文

## 赏析
