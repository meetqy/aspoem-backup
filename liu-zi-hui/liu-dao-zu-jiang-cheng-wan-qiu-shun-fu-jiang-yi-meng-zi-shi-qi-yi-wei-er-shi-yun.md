---
id: liu-zi-hui-liu-dao-zu-jiang-cheng-wan-qiu-shun-fu-jiang-yi-meng-zi-shi-qi-yi-wei-er-shi-yun
title: 劉道祖江程萬丘順甫講易孟子拾其意爲二十韵
titlePinyin: liu2 dao4 zu3 jiang1 cheng2 wan4 qiu1 shun4 fu3 jiang3 yi4 meng4 zi3 shi2 qi2 yi4 wei2 er4 shi2 yun4
titleSlug: liu-dao-zu-jiang-cheng-wan-qiu-shun-fu-jiang-yi-meng-zi-shi-qi-yi-wei-er-shi-yun
author: 劉子翬
authorPinyin: liu2 zi3 hui1
authorSlug: liu-zi-hui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 吾初讀七篇，未領躍如義。
- 晚而窺大易，稍解寂然意。
- 乃知平放著，的的目前事。
- 盡心則無餘，窮神忽超詣。
- 以斯印羣書，拈出句句是。
- 君臣父子間，運量周旋際。
- 體之則光明，雜物了無累。
- 偉哉此陳編，孔孟心所寄。
- 有如撞洪鍾，合響入迢遞。
- 言高聽者聵，不絕僅如綴。
- 幸茲良友集，一發萬古祕。
- 真長富辭原，百折無留勢。
- 文通秉文均，裁度取中制。
- 宛丘坐忘言，袖手豈深閉。
- 鄙懷頓爲空，快若掃長篲。
- 旁觀二三子，耳剽咸愕眙。
- 誘之循循然，活處鱍鱍地。
- 氣質雖有拘，學問欲如蛻。
- 時乎不再來，過此恐少味。
- 大書鑱坐隅，以起衰惰氣。

## 拼音

- wu2 chu1 du2 qi1 pian1 ， wei4 ling3 yue4 ru2 yi4 。
- wan3 er2 kui1 da4 yi4 ， shao1 jie3 ji4 ran2 yi4 。
- nai3 zhi1 ping2 fang4 zhu4 ， de0 de0 mu4 qian2 shi4 。
- jin4 xin1 ze2 wu2 yu2 ， qiong2 shen2 hu1 chao1 yi4 。
- yi3 si1 yin4 qun2 shu1 ， nian1 chu1 ju4 ju4 shi4 。
- jun1 chen2 fu4 zi3 jian4 ， yun4 liang2 zhou1 xuan2 ji4 。
- ti3 zhi1 ze2 guang1 ming2 ， za2 wu4 le0 wu2 lei4 。
- wei3 zai1 ci3 chen2 bian1 ， kong3 meng4 xin1 suo3 ji4 。
- you3 ru2 zhuang4 hong2 zhong1 ， he2 xiang3 ru4 tiao2 di4 。
- yan2 gao1 ting1 zhe3 kui4 ， bu4 jue2 jin3 ru2 zhui4 。
- xing4 zi1 liang2 you3 ji2 ， yi4 fa1 wan4 gu3 bi4 。
- zhen1 chang2 fu4 ci2 yuan2 ， bai3 zhe2 wu2 liu2 shi4 。
- wen2 tong1 bing3 wen2 jun1 ， cai2 duo2 qu3 zhong1 zhi4 。
- wan3 qiu1 zuo4 wang4 yan2 ， xiu4 shou3 qi3 shen1 bi4 。
- bi3 huai2 dun4 wei2 kong1 ， kuai4 ruo4 sao3 chang2 hui4 。
- pang2 guan1 er4 san1 zi3 ， er3 piao1 xian2 e4 yi2 。
- you4 zhi1 xun2 xun2 ran2 ， huo2 chu3 bo1 bo1 di4 。
- qi4 zhi4 sui1 you3 ju1 ， xue2 wen4 yu4 ru2 tui4 。
- shi2 hu1 bu2 zai4 lai2 ， guo4 ci3 kong3 shao3 wei4 。
- da4 shu1 chan2 zuo4 yu2 ， yi3 qi3 shuai1 duo4 qi4 。

## 注释

## 译文

## 赏析
