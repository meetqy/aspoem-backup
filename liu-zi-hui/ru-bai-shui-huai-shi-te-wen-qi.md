---
id: liu-zi-hui-ru-bai-shui-huai-shi-te-wen-qi
title: 入白水懷士特溫其
titlePinyin: ru4 bai2 shui3 huai2 shi4 te4 wen1 qi2
titleSlug: ru-bai-shui-huai-shi-te-wen-qi
author: 劉子翬
authorPinyin: liu2 zi3 hui1
authorSlug: liu-zi-hui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 曉山隨意開，夏氣含露澄。
- 扶筇過巇嶮，飛仙亦凌兢。
- 松濤浄可潄，嵐煙起如蒸。
- 巨崿轉鼎鼎，危塍上層層。
- 悠然瞻眺地，彷彿記昔曾。
- 是鄉雖窮深，泥泥秀色凝。
- 高扉靜相對，招邀足嘉朋。
- 讌席覆大斗，吟窗燁華燈。
- 於今安在哉，骨冷喚不應。
- 軒軒鸞鳳遊，驚飆失飛騰。
- 豈伊黄壤恨，興言鯁煩膺。
- 含章不震輝，憔悴非所應。
- 雖微三字顯，要許二豪稱。
- 余衰怠好修，故態了不懲。
- 倏爾念離索，終焉愧瓌能。
- 噫嘻長風來，躊躕素蟾升。
- 及時痛自策，迅彩不可憑。

## 拼音

- xiao3 shan1 sui2 yi4 kai1 ， xia4 qi4 han2 lu4 cheng2 。
- fu2 qiong2 guo4 xi1 xian3 ， fei1 xian1 yi4 ling2 jing1 。
- song1 tao1 jing4 ke3 shu4 ， lan2 yan1 qi3 ru2 zheng1 。
- ju4 e4 zhuan3 ding3 ding3 ， wei1 cheng2 shang4 ceng2 ceng2 。
- you1 ran2 zhan1 tiao4 di4 ， pang2 fu2 ji4 xi1 ceng2 。
- shi4 xiang1 sui1 qiong2 shen1 ， ni2 ni2 xiu4 se4 ning2 。
- gao1 fei1 jing4 xiang1 dui4 ， zhao1 yao1 zu2 jia1 peng2 。
- yan4 xi2 fu4 da4 dou4 ， yin2 chuang1 ye4 hua2 deng1 。
- wu1 jin1 an1 zai4 zai1 ， gu3 leng3 huan4 bu4 ying1 。
- xuan1 xuan1 luan2 feng4 you2 ， jing1 biao1 shi1 fei1 teng2 。
- qi3 yi1 huang2 rang3 hen4 ， xing1 yan2 geng3 fan2 ying1 。
- han2 zhang1 bu2 zhen4 hui1 ， qiao2 cui4 fei1 suo3 ying1 。
- sui1 wei1 san1 zi4 xian3 ， yao4 xu1 er4 hao2 cheng1 。
- yu2 shuai1 dai4 hao3 xiu1 ， gu4 tai4 le0 bu4 cheng2 。
- shu1 er3 nian4 li2 suo3 ， zhong1 yan1 kui4 gui1 neng2 。
- yi1 xi1 chang2 feng1 lai2 ， chou2 chu2 su4 chan2 sheng1 。
- ji2 shi2 tong4 zi4 ce4 ， xun4 cai3 bu4 ke3 ping2 。

## 注释

## 译文

## 赏析
