---
id: huang-ren-jie-ci-yuan-shang-shu-wu-shan-shi-er-feng-er-shi-wu-yun
title: 次袁尚書巫山十二峰二十五韻
titlePinyin: ci4 yuan2 shang4 shu1 wu1 shan1 shi2 er4 feng1 er4 shi2 wu3 yun4
titleSlug: ci-yuan-shang-shu-wu-shan-shi-er-feng-er-shi-wu-yun
author: 黄人傑
authorPinyin: huang2 ren2 jie2
authorSlug: huang-ren-jie
dynasty: 唐
dynastyPinyin: tang2
dynastySlug: tang
tags: [] 
---

## 正文

- 文昌老仙絕俗姿，愛山成癖非兒癡。
- 胸中况自有丘壑，檻結瑰異常恐遲。
- 坤維謀畧出分閫，江山致助爭出奇。
- 尋幽選勝上巫峽，斷崖怪石懸參差。
- 十二峯前弭征楫，枝藤直上窮所之。
- 雲煙變態千萬狀，過眼神動驚天隨。
- 人疑躋攀欲力盡，公自樂此良不疲。
- 瑶華真妃似夙駕，風馬晝下揚旛旗。
- 層巒好處起蒼壁，丹霞望門開赤帷。
- 登壇定可拾瑶翠，却老未應無玉枝。
- 仰天一笑晲寥廓，俯視培塿丘陵低。
- 頗疑遊龍出飛躍，恍若栖鳳猶娛嬉。
- 喬松跨鶴遠近集，雲雨濟人朝暮爲。
- 壇羅野翠有餘潤，泉拖修帛無窮時。
- 一經盼睞便改觀，陽臺價重當由茲。
- 惜哉牙纛不久駐，鷁首未轉檣烏馳。
- 輕縑素練欲摹寫，畫師難著五色施。
- 筆端機杼始潜運，悠然寄興滄洲湄。
- 章成密簡繡衣使，繡衣翰墨今白眉。
- 珠酬玉唱兩相尚，三嘆盡解騷人頤。
- 好刊蒼珉示千古，磨而不磷涅不緇。
- 紛紛我輩小巫耳，健讀數過徒噫嘻。
- 待從兩公奠西極，安南嶷，收關河百二之險，劖岷峨萬仞之嵋。
- 大書有宋中興頌，東還更和巫山詩。

## 拼音

- wen2 chang1 lao3 xian1 jue2 su2 zi1 ， ai4 shan1 cheng2 pi3 fei1 er2 chi1 。
- xiong1 zhong1 kuang4 zi4 you3 qiu1 he4 ， jian4 jie2 gui1 yi4 chang2 kong3 chi2 。
- kun1 wei2 mou2 lüe4 chu1 fen1 kun3 ， jiang1 shan1 zhi4 zhu4 zheng1 chu1 qi2 。
- xun2 you1 xuan3 sheng4 shang4 wu1 xia2 ， duan4 ya2 guai4 shi2 xuan2 can1 cha4 。
- shi2 er4 feng1 qian2 mi3 zheng1 ji2 ， zhi1 teng2 zhi2 shang4 qiong2 suo3 zhi1 。
- yun2 yan1 bian4 tai4 qian1 wan4 zhuang4 ， guo4 yan3 shen2 dong4 jing1 tian1 sui2 。
- ren2 yi2 ji1 pan1 yu4 li4 jin4 ， gong1 zi4 le4 ci3 liang2 bu4 pi2 。
- yao2 hua2 zhen1 fei1 si4 su4 jia4 ， feng1 ma3 zhou4 xia4 yang2 fan1 qi2 。
- ceng2 luan2 hao3 chu3 qi3 cang1 bi4 ， dan1 xia2 wang4 men2 kai1 chi4 wei2 。
- deng1 tan2 ding4 ke3 shi2 yao2 cui4 ， que4 lao3 wei4 ying1 wu2 yu4 zhi1 。
- yang3 tian1 yi2 xiao4 ni3 liao2 kuo4 ， fu3 shi4 pei2 lou3 qiu1 ling2 di1 。
- po1 yi2 you2 long2 chu1 fei1 yue4 ， huang3 ruo4 qi1 feng4 you2 yu2 xi1 。
- qiao2 song1 kua4 he4 yuan3 jin4 ji2 ， yun2 yu3 ji4 ren2 zhao1 mu4 wei2 。
- tan2 luo2 ye3 cui4 you3 yu2 run4 ， quan2 tuo1 xiu1 bo2 wu2 qiong2 shi2 。
- yi4 jing1 pan4 lai4 bian4 gai3 guan1 ， yang2 tai2 jia4 zhong4 dang1 you2 zi1 。
- xi1 zai1 ya2 dao4 bu4 jiu3 zhu4 ， yi4 shou3 wei4 zhuan3 qiang2 wu1 chi2 。
- qing1 jian1 su4 lian4 yu4 mo2 xie3 ， hua4 shi1 nan2 zhu4 wu3 se4 shi1 。
- bi3 duan1 ji1 zhu4 shi3 qian2 yun4 ， you1 ran2 ji4 xing1 cang1 zhou1 mei2 。
- zhang1 cheng2 mi4 jian3 xiu4 yi1 shi3 ， xiu4 yi1 han4 mo4 jin1 bai2 mei2 。
- zhu1 chou2 yu4 chang4 liang3 xiang1 shang4 ， san1 tan4 jin4 jie3 sao1 ren2 yi2 。
- hao3 kan1 cang1 min2 shi4 qian1 gu3 ， mo2 er2 bu4 lin2 nie4 bu4 zi1 。
- fen1 fen1 wo3 bei4 xiao3 wu1 er3 ， jian4 du2 shu4 guo4 tu2 yi1 xi1 。
- dai4 cong2 liang3 gong1 dian4 xi1 ji2 ， an1 nan2 yi2 ， shou1 guan1 he2 bai3 er4 zhi1 xian3 ， chan2 min2 e2 wan4 ren4 zhi1 mei2 。
- da4 shu1 you3 song4 zhong1 xing1 song4 ， dong1 huan2 geng4 he2 wu1 shan1 shi1 。

## 注释

## 译文

## 赏析
