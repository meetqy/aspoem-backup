---
id: dong-si-gao-wan-qing
title: 晚晴
titlePinyin: wan3 qing2
titleSlug: wan-qing
author: 董嗣杲
authorPinyin: dong3 si4 gao3
authorSlug: dong-si-gao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 空庭斷履跡，江色揺籬門。
- 夕陽雨忽收，晴意回乾坤。
- 水零鷗鷺光，煙淡蘆葦痕。
- 逺客此棲遲，敢昧元造恩。
- 青衫避骨癯，白髪笑鏡昏。
- 向來期嬰鱗，今委荒池村。
- 眼枯莫制淚，夢破多驚魂。
- 讀書不得力，乃如泛萍根。
- 出門且散步，殊覺身可尊。
- 時卷亦時舒，天定理自存。
- 難忘懐土思，百年徒聲吞。
- 徘徊月魄吐，呼燈倒清樽。

## 拼音

- kong1 ting2 duan4 lü3 ji4 ， jiang1 se4 yao2 li2 men2 。
- xi1 yang2 yu3 hu1 shou1 ， qing2 yi4 hui2 qian2 kun1 。
- shui3 ling2 ou1 lu4 guang1 ， yan1 dan4 lu2 wei3 hen2 。
- yuan3 ke4 ci3 qi1 chi2 ， gan3 mei4 yuan2 zao4 en1 。
- qing1 shan1 bi4 gu3 qu2 ， bai2 fa4 xiao4 jing4 hun1 。
- xiang4 lai2 qi1 ying1 lin2 ， jin1 wei3 huang1 chi2 cun1 。
- yan3 ku1 mo4 zhi4 lei4 ， meng4 po4 duo1 jing1 hun2 。
- du2 shu1 bu4 de2 li4 ， nai3 ru2 fan4 ping2 gen1 。
- chu1 men2 qie3 san4 bu4 ， shu1 jue2 shen1 ke3 zun1 。
- shi2 juan4 yi4 shi2 shu1 ， tian1 ding4 li3 zi4 cun2 。
- nan2 wang4 huai2 tu3 si1 ， bai3 nian2 tu2 sheng1 tun1 。
- pai2 huai2 yue4 po4 tu3 ， hu1 deng1 dao3 qing1 zun1 。

## 注释

## 译文

## 赏析
