---
id: dong-si-gao-yue-cheng-bu-yue-bu-zhi-zi-cheng-yi-bi-yin-tuo-su-zhao-yi-zhai-zhai
title: 越城步月不知子城已閉因托宿趙義齋宅
titlePinyin: yue4 cheng2 bu4 yue4 bu4 zhi1 zi3 cheng2 yi3 bi4 yin1 tuo1 su4 zhao4 yi4 zhai1 zhai2
titleSlug: yue-cheng-bu-yue-bu-zhi-zi-cheng-yi-bi-yin-tuo-su-zhao-yi-zhai-zhai
author: 董嗣杲
authorPinyin: dong3 si4 gao3
authorSlug: dong-si-gao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 晚步初月髙，忘却子城閉。
- 客樓枕新荷，幾夜香襲袂。
- 羸骸奔走倦，不擬尚凝滯。
- 白面佳少年，塞途莫勝計。
- 低顔謝許可，不甘暗拭涕。
- 窮迫傍人籬，傍籬畏奴隸。
- 風采就衰憊，心孔轉昏翳。
- 見舟思江湖，懐隠睨松桂。
- 故人立霄漢，敢詫平生契。
- 兹時進退難，假宿義齋第。
- 官橋醉尉多，大懼獲重戾。
- 徘徊益羈愁，愈痛乏邊際。
- 讒毀那能免，失擁文侯篲。
- 身如被酒酣，心類垂旒綴。
- 嗟嗟文不績，有學謾經濟。
- 逆行且倒施，猶幸舌未敝。
- 月西黯蓬萊，城烏聲更厲。
- 借榻逢可人，度夜等匏繫。
- 履險復自笑，汨没信此世。
- 願逢陽明仙，餐霞度千歲。

## 拼音

- wan3 bu4 chu1 yue4 gao1 ， wang4 que4 zi3 cheng2 bi4 。
- ke4 lou2 zhen3 xin1 he2 ， ji1 ye4 xiang1 xi2 mei4 。
- lei2 hai2 ben1 zou3 juan4 ， bu4 ni3 shang4 ning2 zhi4 。
- bai2 mian4 jia1 shao4 nian2 ， sai1 tu2 mo4 sheng4 ji4 。
- di1 yan2 xie4 xu1 ke3 ， bu4 gan1 an4 shi4 ti4 。
- qiong2 po4 bang4 ren2 li2 ， bang4 li2 wei4 nu2 li4 。
- feng1 cai3 jiu4 shuai1 bei4 ， xin1 kong3 zhuan3 hun1 yi4 。
- jian4 zhou1 si1 jiang1 hu2 ， huai2 yin3 ni4 song1 gui4 。
- gu4 ren2 li4 xiao1 han4 ， gan3 cha4 ping2 sheng1 qi4 。
- zi1 shi2 jin4 tui4 nan2 ， jia3 su4 yi4 zhai1 di4 。
- guan1 qiao2 zui4 wei4 duo1 ， da4 ju4 huo4 zhong4 li4 。
- pai2 huai2 yi4 ji1 chou2 ， yu4 tong4 fa2 bian1 ji4 。
- chan2 hui3 na4 neng2 mian3 ， shi1 yong1 wen2 hou2 hui4 。
- shen1 ru2 bei4 jiu3 han1 ， xin1 lei4 chui2 liu2 zhui4 。
- jie1 jie1 wen2 bu2 ji4 ， you3 xue2 man2 jing1 ji4 。
- ni4 xing2 qie3 dao3 shi1 ， you2 xing4 she2 wei4 bi4 。
- yue4 xi1 an4 peng2 lai2 ， cheng2 wu1 sheng1 geng4 li4 。
- jie4 ta4 feng2 ke3 ren2 ， du4 ye4 deng3 pao2 xi4 。
- lü3 xian3 fu4 zi4 xiao4 ， mi4 mei2 xin4 ci3 shi4 。
- yuan4 feng2 yang2 ming2 xian1 ， can1 xia2 du4 qian1 sui4 。

## 注释

## 译文

## 赏析
