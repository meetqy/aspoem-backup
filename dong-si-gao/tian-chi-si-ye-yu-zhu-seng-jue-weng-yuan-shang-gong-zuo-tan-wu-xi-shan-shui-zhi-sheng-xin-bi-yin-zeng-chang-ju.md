---
id: dong-si-gao-tian-chi-si-ye-yu-zhu-seng-jue-weng-yuan-shang-gong-zuo-tan-wu-xi-shan-shui-zhi-sheng-xin-bi-yin-zeng-chang-ju
title: 天池寺夜與主僧覺翁圓上共坐談浯溪山水之勝信筆因贈長句
titlePinyin: tian1 chi2 si4 ye4 yu3 zhu3 seng1 jue2 weng1 yuan2 shang4 gong4 zuo4 tan2 wu2 xi1 shan1 shui3 zhi1 sheng4 xin4 bi3 yin1 zeng4 chang2 ju4
titleSlug: tian-chi-si-ye-yu-zhu-seng-jue-weng-yuan-shang-gong-zuo-tan-wu-xi-shan-shui-zhi-sheng-xin-bi-yin-zeng-chang-ju
author: 董嗣杲
authorPinyin: dong3 si4 gao3
authorSlug: dong-si-gao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 空雲駕我登天池，江山秋渺無津涯。
- 涉溪驀棧借杖藜，光景體認歸裁詩。
- 崢嶸寺門窩風低，塔鈴喧風際天吹。
- 方丈軒檻供毗尼，老僧喜氣揚鬚眉。
- 浮屠名紀主簿題，偶拈椽筆書年時。
- 秋稜初勁樹葉飛，蜀錦糝綴斜陽枝。
- 文殊閣上爇香遲，天燈熒煌放者誰。
- 暗中拾取懐袖携。
- 一燈一葉光陸離，千古此奇不可知。
- 獨此闌干納此奇，月落泉響松籟迷。
- 畏寒蚨坐身如癡，覺禪論徤能祛疑。
- 傷今悼古涕交頥，自矜夙抱山水資。
- 曾爲浯溪强住持，浯溪溪上波渺瀰。
- 波濤衝撞天寶碑，寺門廢圯日就衰。
- 急拾斷碣分龜支，二水八景猶紛披。
- 浮蹤又向廬山羈，殘骸未散挈鉢棲。
- 所至殊忍弔迹遺，浯溪誰究稔禍妃。
- 有唐立見宗社危，陵廟棄擲奔峩嵋。
- 最苦杜陵嗟流移，元郎頌公雅可禆。
- 大書紀勒中興辭，讀之憤悱生悽悲。
- 平生未采湘江蘺，聞此幽妍空心期。
- 覺翁泥古多發揮，逆知流輩莫我追。
- 回思太史過浯溪，曾有野僧相追隨。
- 儻如覺翁能投機，太史肯以庸目之。
- 夜寒燈花糝臺欹，無酒可滌吟腸饑。
- 推窗下望夕烽微，東西天地猶旌旗。

## 拼音

- kong1 yun2 jia4 wo3 deng1 tian1 chi2 ， jiang1 shan1 qiu1 miao3 wu2 jin1 ya2 。
- she4 xi1 mo4 zhan4 jie4 zhang4 li2 ， guang1 jing3 ti3 ren4 gui1 cai2 shi1 。
- zheng1 rong2 si4 men2 wo1 feng1 di1 ， ta3 ling2 xuan1 feng1 ji4 tian1 chui1 。
- fang1 zhang4 xuan1 jian4 gong4 pi2 ni2 ， lao3 seng1 xi3 qi4 yang2 xu1 mei2 。
- fu2 tu2 ming2 ji4 zhu3 bo2 ti2 ， ou3 nian1 chuan2 bi3 shu1 nian2 shi2 。
- qiu1 leng2 chu1 jin4 shu4 ye4 fei1 ， shu3 jin3 san3 zhui4 xie2 yang2 zhi1 。
- wen2 shu1 ge2 shang4 ruo4 xiang1 chi2 ， tian1 deng1 ying2 huang2 fang4 zhe3 shui2 。
- an4 zhong1 shi2 qu3 huai2 xiu4 xie2 。
- yi4 deng1 yi2 ye4 guang1 lu4 li2 ， qian1 gu3 ci3 qi2 bu4 ke3 zhi1 。
- du2 ci3 lan2 gan1 na4 ci3 qi2 ， yue4 luo4 quan2 xiang3 song1 lai4 mi2 。
- wei4 han2 fu2 zuo4 shen1 ru2 chi1 ， jue2 shan4 lun4 jian4 neng2 qu1 yi2 。
- shang1 jin1 dao4 gu3 ti4 jiao1 yi2 ， zi4 jin1 su4 bao4 shan1 shui3 zi1 。
- ceng2 wei2 wu2 xi1 qiang2 zhu4 chi2 ， wu2 xi1 xi1 shang4 bo1 miao3 mi2 。
- bo1 tao1 chong1 zhuang4 tian1 bao3 bei1 ， si4 men2 fei4 yi2 ri4 jiu4 shuai1 。
- ji2 shi2 duan4 jie2 fen1 gui1 zhi1 ， er4 shui3 ba1 jing3 you2 fen1 pi1 。
- fu2 zong1 you4 xiang4 lu2 shan1 ji1 ， can2 hai2 wei4 san4 qie4 bo1 qi1 。
- suo3 zhi4 shu1 ren3 diao4 ji4 yi2 ， wu2 xi1 shui2 jiu1 ren3 huo4 fei1 。
- you3 tang2 li4 jian4 zong1 she4 wei1 ， ling2 miao4 qi4 zhi4 ben1 e2 mei2 。
- zui4 ku3 du4 ling2 jie1 liu2 yi2 ， yuan2 lang2 song4 gong1 ya3 ke3 bi4 。
- da4 shu1 ji4 le4 zhong1 xing1 ci2 ， du2 zhi1 fen4 fei3 sheng1 qi1 bei1 。
- ping2 sheng1 wei4 cai3 xiang1 jiang1 li2 ， wen2 ci3 you1 yan2 kong1 xin1 qi1 。
- jue2 weng1 ni4 gu3 duo1 fa1 hui1 ， ni4 zhi1 liu2 bei4 mo4 wo3 zhui1 。
- hui2 si1 tai4 shi3 guo4 wu2 xi1 ， ceng2 you3 ye3 seng1 xiang1 zhui1 sui2 。
- tang3 ru2 jue2 weng1 neng2 tou2 ji1 ， tai4 shi3 ken3 yi3 yong1 mu4 zhi1 。
- ye4 han2 deng1 hua1 san3 tai2 qi1 ， wu2 jiu3 ke3 di2 yin2 chang2 ji1 。
- tui1 chuang1 xia4 wang4 xi1 feng1 wei1 ， dong1 xi1 tian1 di4 you2 jing1 qi2 。

## 注释

## 译文

## 赏析
