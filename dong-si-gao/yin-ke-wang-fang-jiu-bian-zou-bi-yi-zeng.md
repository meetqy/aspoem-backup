---
id: dong-si-gao-yin-ke-wang-fang-jiu-bian-zou-bi-yi-zeng
title: 吟客枉訪酒邉走筆以贈
titlePinyin: yin2 ke4 wang3 fang3 jiu3 bian1 zou3 bi3 yi3 zeng4
titleSlug: yin-ke-wang-fang-jiu-bian-zou-bi-yi-zeng
author: 董嗣杲
authorPinyin: dong3 si4 gao3
authorSlug: dong-si-gao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 讀書無靈時易過，剩得此身寄寒餓。
- 浮議徒然强雌黄，孤生已拚蟻旋磨。
- 江湖說詩在處多，字不堪煮詩奈何。
- 不若將軍氊帳醉，兒郎帳裏傳羌歌。
- 歸尋種秫安愚分，微名微利天所靳。
- 長沮桀溺隠者歟，耦耕曾答仲由問。
- 濁世悲歡無歇時，公事不了歸癡兒。
- 胸蟠今古何足恃，得醉且醉莫須疑。
- 酒邊說詩真是贅，說詩斷是敗人意。
- 醉入羲昊洪荒前，消取霎時邯鄲睡。
- 歲年寕免驅塵勞，勞不成功亦滔滔。
- 終須儕入千百衆，坐對柏烟穿布袍。

## 拼音

- du2 shu1 wu2 ling2 shi2 yi4 guo4 ， sheng4 de2 ci3 shen1 ji4 han2 e4 。
- fu2 yi4 tu2 ran2 qiang2 ci2 huang2 ， gu1 sheng1 yi3 pin1 yi3 xuan2 mo2 。
- jiang1 hu2 shuo1 shi1 zai4 chu3 duo1 ， zi4 bu4 kan1 zhu3 shi1 nai4 he2 。
- bu2 ruo4 jiang1 jun1 zhan1 zhang4 zui4 ， er2 lang2 zhang4 li3 chuan2 qiang1 ge1 。
- gui1 xun2 zhong3 shu2 an1 yu2 fen1 ， wei1 ming2 wei1 li4 tian1 suo3 jin4 。
- chang2 ju3 jie2 ni4 yin3 zhe3 yu2 ， ou3 geng1 ceng2 da2 zhong4 you2 wen4 。
- zhuo2 shi4 bei1 huan1 wu2 xie1 shi2 ， gong1 shi4 bu4 liao3 gui1 chi1 er2 。
- xiong1 pan2 jin1 gu3 he2 zu2 shi4 ， de2 zui4 qie3 zui4 mo4 xu1 yi2 。
- jiu3 bian1 shuo1 shi1 zhen1 shi4 zhui4 ， shuo1 shi1 duan4 shi4 bai4 ren2 yi4 。
- zui4 ru4 xi1 hao4 hong2 huang1 qian2 ， xiao1 qu3 sha4 shi2 han2 dan1 shui4 。
- sui4 nian2 ning4 mian3 qu1 chen2 lao2 ， lao2 bu4 cheng2 gong1 yi4 tao1 tao1 。
- zhong1 xu1 chai2 ru4 qian1 bai3 zhong4 ， zuo4 dui4 bai3 yan1 chuan1 bu4 pao2 。

## 注释

## 译文

## 赏析
