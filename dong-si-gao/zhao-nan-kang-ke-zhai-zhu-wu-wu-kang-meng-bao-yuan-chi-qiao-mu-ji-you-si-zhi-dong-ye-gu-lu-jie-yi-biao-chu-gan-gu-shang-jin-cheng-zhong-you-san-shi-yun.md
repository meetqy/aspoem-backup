---
id: dong-si-gao-zhao-nan-kang-ke-zhai-zhu-wu-wu-kang-meng-bao-yuan-chi-qiao-mu-ji-you-si-zhi-dong-ye-gu-lu-jie-yi-biao-chu-gan-gu-shang-jin-cheng-zhong-you-san-shi-yun
title: 趙南康可齋築屋武康孟保園池喬木極有思致東野故廬藉以表出感古傷今成重遊三十韻
titlePinyin: zhao4 nan2 kang1 ke3 zhai1 zhu4 wu1 wu3 kang1 meng4 bao3 yuan2 chi2 qiao2 mu4 ji2 you3 si1 zhi4 dong1 ye3 gu4 lu2 jie4 yi3 biao3 chu1 gan3 gu3 shang1 jin1 cheng2 zhong4 you2 san1 shi2 yun4
titleSlug: zhao-nan-kang-ke-zhai-zhu-wu-wu-kang-meng-bao-yuan-chi-qiao-mu-ji-you-si-zhi-dong-ye-gu-lu-jie-yi-biao-chu-gan-gu-shang-jin-cheng-zhong-you-san-shi-yun
author: 董嗣杲
authorPinyin: dong3 si4 gao3
authorSlug: dong-si-gao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 東野英溪英，妙寄寒苦詩。
- 里社今有井，誰構亭覆之。
- 想彼異代賢，孤標奪葳蕤。
- 可齋出帝冑，結廬探幽奇。
- 分符廬山陽，歸葺園與池。
- 髙懐敦薄俗，萬象共眇窺。
- 惟憐時不與，舟壑忽夜移。
- 身世付永擯，逸駕淪西馳。
- 我此偶竊稍，荏苒垂三朞。
- 兩獲憩絕境，真與浮世遺。
- 牽裾古木底，洗屐官溪湄。
- 想像貞曜公，淪落長安時。
- 壯心侔元造，瀝思抽肝脾。
- 衰謝入硬語，難以好爵縻。
- 此鄉所自出，指點餘芳茨。
- 相去五百年，隨勝營詩詞。
- 清揚藉發揮，昧者迷藩籬。
- 孟公能歸歟，趙侯今已而。
- 罷酒聞清彈，眼在空涕洟。
- 孰能經始初，欲綿無窮期。
- 再傳至斯荒，曠望逝水悲。
- 丘壑漫獨存，豈不重爾思。
- 拘情失寢處，觸事逢乖離。
- 無端菊帽破，不管西風吹。
- 俛仰興替間，惟餘鷗鷺知。
- 心遥歲年遒，行將謝塵羈。
- 我窮吟更窮，逐逐亦已疲。
- 有愧快士志，名盛位任卑。
- 制愁遊學宫，弗讀國朴碑。
- 四顧雲樹蒼，雅道誰扶持。

## 拼音

- dong1 ye3 ying1 xi1 ying1 ， miao4 ji4 han2 ku3 shi1 。
- li3 she4 jin1 you3 jing3 ， shui2 gou4 ting2 fu4 zhi1 。
- xiang3 bi3 yi4 dai4 xian2 ， gu1 biao1 duo2 wei1 rui2 。
- ke3 zhai1 chu1 di4 zhou4 ， jie2 lu2 tan4 you1 qi2 。
- fen1 fu2 lu2 shan1 yang2 ， gui1 qi4 yuan2 yu3 chi2 。
- gao1 huai2 dun1 bao2 su2 ， wan4 xiang4 gong4 miao3 kui1 。
- wei2 lian2 shi2 bu4 yu3 ， zhou1 he4 hu1 ye4 yi2 。
- shen1 shi4 fu4 yong3 bin4 ， yi4 jia4 lun2 xi1 chi2 。
- wo3 ci3 ou3 qie4 shao1 ， ren3 ran3 chui2 san1 ji1 。
- liang3 huo4 qi4 jue2 jing4 ， zhen1 yu3 fu2 shi4 yi2 。
- qian1 ju1 gu3 mu4 di3 ， xi3 ji1 guan1 xi1 mei2 。
- xiang3 xiang4 zhen1 yao4 gong1 ， lun2 luo4 chang2 an1 shi2 。
- zhuang4 xin1 mou2 yuan2 zao4 ， li4 si1 chou1 gan1 pi2 。
- shuai1 xie4 ru4 ying4 yu3 ， nan2 yi3 hao3 jue2 mi2 。
- ci3 xiang1 suo3 zi4 chu1 ， zhi3 dian3 yu2 fang1 ci2 。
- xiang1 qu4 wu3 bai3 nian2 ， sui2 sheng4 ying2 shi1 ci2 。
- qing1 yang2 jie4 fa1 hui1 ， mei4 zhe3 mi2 fan1 li2 。
- meng4 gong1 neng2 gui1 yu2 ， zhao4 hou2 jin1 yi3 er2 。
- ba4 jiu3 wen2 qing1 dan4 ， yan3 zai4 kong1 ti4 yi2 。
- shu2 neng2 jing1 shi3 chu1 ， yu4 mian2 wu2 qiong2 qi1 。
- zai4 chuan2 zhi4 si1 huang1 ， kuang4 wang4 shi4 shui3 bei1 。
- qiu1 he4 man4 du2 cun2 ， qi3 bu2 zhong4 er3 si1 。
- ju1 qing2 shi1 qin3 chu3 ， chu4 shi4 feng2 guai1 li2 。
- wu2 duan1 ju2 mao4 po4 ， bu4 guan3 xi1 feng1 chui1 。
- fu3 yang3 xing1 ti4 jian4 ， wei2 yu2 ou1 lu4 zhi1 。
- xin1 yao2 sui4 nian2 qiu2 ， xing2 jiang1 xie4 chen2 ji1 。
- wo3 qiong2 yin2 geng4 qiong2 ， zhu2 zhu2 yi4 yi3 pi2 。
- you3 kui4 kuai4 shi4 zhi4 ， ming2 sheng4 wei4 ren4 bei1 。
- zhi4 chou2 you2 xue2 gong1 ， fu2 du2 guo2 pu3 bei1 。
- si4 gu4 yun2 shu4 cang1 ， ya3 dao4 shui2 fu2 chi2 。

## 注释

## 译文

## 赏析
