---
id: dong-fang-shuo-miu-jian
title: 谬谏
titlePinyin: miu4 jian4
titleSlug: miu-jian
author: 东方朔
authorPinyin: dong1 fang1 shuo4
authorSlug: dong-fang-shuo
dynasty: 西汉
dynastyPinyin: xi1 han4
dynastySlug: xi-han
tags: [] 
---

## 正文

- 怨灵修之浩荡兮，夫何执操之不固？
- 悲太山之为隍兮，孰江河之可涸？
- 愿承闲而效志兮，恐犯忌而干讳。
- 卒抚情以寂寞兮，然怊怅而自悲。
- 玉与石其同匮兮，贯鱼眼与珠玑。
- 驽骏杂而不分兮，服罢牛而骖骥。
- 年滔滔而自远兮，寿冉冉而愈衰。
- 心悇憛而烦冤兮，蹇超摇而无冀。
- 固时俗之工巧兮，灭规矩而改错。
- 郤骐骥而不乘兮，策驽骀而取路。
- 当世岂无骐骥兮，诚无王良之善驭。
- 见执辔者非其人兮，故驹跳而远去。
- 不量凿而正枘兮，恐矩矱之不同。
- 不论世而高举兮，恐操行之不调。
- 弧弓弛而不张兮，孰云知其所至？
- 无倾危之患难兮，焉知贤士之所死？
- 俗推佞而进富兮，节行张而不著。
- 贤良蔽而不群兮，朋曹比而党誉。
- 邪说饰而多曲兮，正法弧而不公。
- 直士隐而避匿兮，谗谀登乎明堂。
- 弃彭咸之娱乐兮，灭巧倕之绳墨。
- 菎蕗杂于黀蒸兮，机蓬矢以射革。
- 驾蹇驴而无策兮，又何路之能极？
- 以直鍼而为钓兮，又何鱼之能得？
- 伯牙之绝弦兮，无锺子期而听之。
- 和抱璞而泣血兮，安得良工而剖之？
- 同音者相和兮，同类者相似。
- 飞鸟号其群兮，鹿鸣求其友。
- 故叩宫而宫应兮，弹角而角动。
- 虎啸而谷风至兮，龙举而景云往。
- 音声之相和兮，言物类之相感也。
- 夫方圜之异形兮，势不可以相错。
- 列子隐身而穷处兮，世莫可以寄讬。
- 众鸟皆有行列兮，凤独翔翔而无所薄。
- 经浊世而不得志兮，愿侧身岩穴而自讬。
- 欲阖口而无言兮，尝被君之厚德。
- 独便悁而怀毒兮，愁郁郁之焉极？
- 念三年之积思兮，愿壹见而陈辞。
- 不及君而骋说兮，世孰可为明之？
- 身寝疾而日愁兮，情沉抑而不扬。
- 众人莫可与论道兮，悲精神之不通。
- 乱曰：鸾皇孔凤日以远兮，畜凫驾鹅。
- 鸡鹜满堂坛兮，鼉黽游乎华池。
- 要褭奔亡兮，腾驾橐驼。
- 铅刀进御兮，遥弃太阿。
- 拔搴玄芝兮，列树芋荷。
- 橘柚萎枯兮，苦李旖旎。
- 甂瓯登于明堂兮，周鼎潜潜乎深渊。
- 自古而固然兮，吾又何怨乎今之人。

## 拼音

- yuan4 ling2 xiu1 zhi1 hao4 dang4 xi1 ， fu1 he2 zhi2 cao1 zhi1 bu2 gu4 ？
- bei1 tai4 shan1 zhi1 wei2 huang2 xi1 ， shu2 jiang1 he2 zhi1 ke3 he2 ？
- yuan4 cheng2 xian2 er2 xiao4 zhi4 xi1 ， kong3 fan4 ji4 er2 gan1 hui4 。
- zu2 fu3 qing2 yi3 ji4 mo4 xi1 ， ran2 chao1 chang4 er2 zi4 bei1 。
- yu4 yu3 shi2 qi2 tong2 kui4 xi1 ， guan4 yu2 yan3 yu3 zhu1 ji1 。
- nu2 jun4 za2 er2 bu4 fen1 xi1 ， fu2 ba4 niu2 er2 can1 ji4 。
- nian2 tao1 tao1 er2 zi4 yuan3 xi1 ， shou4 ran3 ran3 er2 yu4 shuai1 。
- xin1 tu2 tan2 er2 fan2 yuan1 xi1 ， jian3 chao1 yao2 er2 wu2 ji4 。
- gu4 shi2 su2 zhi1 gong1 qiao3 xi1 ， mie4 gui1 ju0 er2 gai3 cuo4 。
- xi4 qi2 ji4 er2 bu4 cheng2 xi1 ， ce4 nu2 dai4 er2 qu3 lu4 。
- dang1 shi4 qi3 wu2 qi2 ji4 xi1 ， cheng2 wu2 wang2 liang2 zhi1 shan4 yu4 。
- jian4 zhi2 pei4 zhe3 fei1 qi2 ren2 xi1 ， gu4 ju1 tiao4 er2 yuan3 qu4 。
- bu4 liang2 zao2 er2 zheng4 rui4 xi1 ， kong3 ju3 yue1 zhi1 bu4 tong2 。
- bu2 lun4 shi4 er2 gao1 ju3 xi1 ， kong3 cao1 xing2 zhi1 bu2 diao4 。
- hu2 gong1 chi2 er2 bu4 zhang1 xi1 ， shu2 yun2 zhi1 qi2 suo3 zhi4 ？
- wu2 qing1 wei1 zhi1 huan4 nan4 xi1 ， yan1 zhi1 xian2 shi4 zhi1 suo3 si3 ？
- su2 tui1 ning4 er2 jin4 fu4 xi1 ， jie2 xing2 zhang1 er2 bu2 zhu4 。
- xian2 liang2 bi4 er2 bu4 qun2 xi1 ， peng2 cao2 bi3 er2 dang3 yu4 。
- xie2 shuo1 shi4 er2 duo1 qu3 xi1 ， zheng4 fa3 hu2 er2 bu4 gong1 。
- zhi2 shi4 yin3 er2 bi4 ni4 xi1 ， chan2 yu2 deng1 hu1 ming2 tang2 。
- qi4 peng2 xian2 zhi1 yu2 le4 xi1 ， mie4 qiao3 chui2 zhi1 sheng2 mo4 。
- kun1 lu4 za2 yu2 zou1 zheng1 xi1 ， ji1 peng2 shi3 yi3 she4 ge2 。
- jia4 jian3 lü2 er2 wu2 ce4 xi1 ， you4 he2 lu4 zhi1 neng2 ji2 ？
- yi3 zhi2 zhen1 er2 wei2 diao4 xi1 ， you4 he2 yu2 zhi1 neng2 de2 ？
- bo2 ya2 zhi1 jue2 xian2 xi1 ， wu2 zhong1 zi3 qi1 er2 ting1 zhi1 。
- he2 bao4 pu2 er2 qi4 xue4 xi1 ， an1 de2 liang2 gong1 er2 pou1 zhi1 ？
- tong2 yin1 zhe3 xiang1 he2 xi1 ， tong2 lei4 zhe3 xiang1 si4 。
- fei1 niao3 hao4 qi2 qun2 xi1 ， lu4 ming2 qiu2 qi2 you3 。
- gu4 kou4 gong1 er2 gong1 ying4 xi1 ， tan2 jiao3 er2 jiao3 dong4 。
- hu3 xiao4 er2 gu3 feng1 zhi4 xi1 ， long2 ju3 er2 jing3 yun2 wang3 。
- yin1 sheng1 zhi1 xiang1 he2 xi1 ， yan2 wu4 lei4 zhi1 xiang1 gan3 ye3 。
- fu1 fang1 huan2 zhi1 yi4 xing2 xi1 ， shi4 bu4 ke3 yi3 xiang1 cuo4 。
- lie4 zi3 yin3 shen1 er2 qiong2 chu4 xi1 ， shi4 mo4 ke3 yi3 ji4 tuo1 。
- zhong4 niao3 jie1 you3 hang2 lie4 xi1 ， feng4 du2 xiang2 xiang2 er2 wu2 suo3 bao2 。
- jing1 zhuo2 shi4 er2 bu4 de2 zhi4 xi1 ， yuan4 ce4 shen1 yan2 xue2 er2 zi4 tuo1 。
- yu4 he2 kou3 er2 wu2 yan2 xi1 ， chang2 bei4 jun1 zhi1 hou4 de2 。
- du2 bian4 yuan1 er2 huai2 du2 xi1 ， chou2 yu4 yu4 zhi1 yan1 ji2 ？
- nian4 san1 nian2 zhi1 ji1 si1 xi1 ， yuan4 yi1 jian4 er2 chen2 ci2 。
- bu4 ji2 jun1 er2 cheng3 shuo1 xi1 ， shi4 shu2 ke3 wei2 ming2 zhi1 ？
- shen1 qin3 ji2 er2 ri4 chou2 xi1 ， qing2 chen2 yi4 er2 bu4 yang2 。
- zhong4 ren2 mo4 ke3 yu3 lun4 dao4 xi1 ， bei1 jing1 shen2 zhi1 bu4 tong1 。
- luan4 yue1 ： luan2 huang2 kong3 feng4 ri4 yi3 yuan3 xi1 ， chu4 fu2 jia4 e2 。
- ji1 wu4 man3 tang2 tan2 xi1 ， tuo2 min3 you2 hu1 hua2 chi2 。
- yao4 niao3 ben1 wang2 xi1 ， teng2 jia4 tuo2 tuo2 。
- qian1 dao1 jin4 yu4 xi1 ， yao2 qi4 tai4 e1 。
- ba2 qian1 xuan2 zhi1 xi1 ， lie4 shu4 yu4 he2 。
- ju2 you4 wei3 ku1 xi1 ， ku3 li3 yi3 ni3 。
- bian1 ou1 deng1 yu2 ming2 tang2 xi1 ， zhou1 ding3 qian2 qian2 hu1 shen1 yuan1 。
- zi4 gu3 er2 gu4 ran2 xi1 ， wu2 you4 he2 yuan4 hu1 jin1 zhi1 ren2 。

## 注释

## 译文

## 赏析
