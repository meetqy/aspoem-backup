---
id: dong-fang-shuo-chen-jiang
title: 沉江
titlePinyin: chen2 jiang1
titleSlug: chen-jiang
author: 东方朔
authorPinyin: dong1 fang1 shuo4
authorSlug: dong-fang-shuo
dynasty: 西汉
dynastyPinyin: xi1 han4
dynastySlug: xi-han
tags: [] 
---

## 正文

- 惟往古之得失兮，览私微之所伤。
- 尧舜圣而慈仁兮，後世称而弗忘。
- 齐桓失于专任兮，夷吾忠而名彰。
- 晋献惑于孋姬兮，申生孝而被殃。
- 偃王行其仁义兮，荆文寤而徐亡。
- 纣暴虐以失位兮，周得佐乎吕望。
- 修往古以行恩兮，封比干之丘垄。
- 贤俊慕而自附兮，日浸淫而合同。
- 明法令而修理兮，兰芷幽而有芳。
- 苦众人之妒予兮，箕子寤而佯狂。
- 不顾地以贪名兮，心怫郁而内伤。
- 联蕙芷以为佩兮，过鲍肆而失香。
- 正臣端其操行兮，反离谤而见攘。
- 世俗更而变化兮，伯夷饿于首阳。
- 独廉洁而不容兮，叔齐久而逾明。
- 浮云陈而蔽晦兮，使日月乎无光。
- 忠臣贞而欲谏兮，谗谀毁而在旁。
- 秋草荣其将实兮，微霜下而夜降。
- 商风肃而害生兮，百草育而不长。
- 众并谐以妒贤兮，孤圣特而易伤。
- 怀计谋而不见用兮，岩穴处而隐藏。
- 成功隳而不卒兮，子胥死而不葬。
- 世从俗而变化兮，随风靡而成行。
- 信直退而毁败兮，虚伪进而得当。
- 追悔过之无及兮，岂尽忠而有功。
- 废制度而不用兮，务行私而去公。
- 终不变而死节兮，惜年齿之未央。
- 将方舟而下流兮，冀幸君之发矇。
- 痛忠言之逆耳兮，恨申子之沉江。
- 愿悉心之所闻兮，遭值君之不聪。
- 不开寤而难道兮，不别横之与纵。
- 听奸臣之浮说兮，绝国家之久长。
- 灭规矩而不用兮，背绳墨之正方。
- 离忧患而乃寤兮，若纵火于秋蓬。
- 业失之而不救兮，尚何论乎祸凶。
- 彼离畔而朋党兮，独行之士其何望？
- 日渐染而不自知兮，秋毫微哉而变容。
- 众轻积而折轴兮，原咎杂而累重。
- 赴湘沅之流澌兮，恐逐波而复东。
- 怀沙砾而自沉兮，不忍见君之蔽壅。

## 拼音

- wei2 wang3 gu3 zhi1 de2 shi1 xi1 ， lan3 si1 wei1 zhi1 suo3 shang1 。
- yao2 shun4 sheng4 er2 ci2 ren2 xi1 ， hou4 shi4 cheng1 er2 fu2 wang4 。
- qi2 huan2 shi1 yu2 zhuan1 ren4 xi1 ， yi2 wu2 zhong1 er2 ming2 zhang1 。
- jin4 xian4 huo4 yu2 li2 ji1 xi1 ， shen1 sheng1 xiao4 er2 bei4 yang1 。
- yan3 wang2 xing2 qi2 ren2 yi4 xi1 ， jing1 wen2 wu4 er2 xu2 wang2 。
- zhou4 bao4 nüe4 yi3 shi1 wei4 xi1 ， zhou1 de2 zuo3 hu1 lü3 wang4 。
- xiu1 wang3 gu3 yi3 xing2 en1 xi1 ， feng1 bi3 gan1 zhi1 qiu1 long3 。
- xian2 jun4 mu4 er2 zi4 fu4 xi1 ， ri4 jin4 yin2 er2 he2 tong0 。
- ming2 fa3 ling4 er2 xiu1 li3 xi1 ， lan2 zhi3 you1 er2 you3 fang1 。
- ku3 zhong4 ren2 zhi1 du4 yu3 xi1 ， ji1 zi3 wu4 er2 yang2 kuang2 。
- bu2 gu4 di4 yi3 tan1 ming2 xi1 ， xin1 fu2 yu4 er2 nei4 shang1 。
- lian2 hui4 zhi3 yi3 wei2 pei4 xi1 ， guo4 bao4 si4 er2 shi1 xiang1 。
- zheng4 chen2 duan1 qi2 cao1 xing2 xi1 ， fan3 li2 bang4 er2 jian4 rang3 。
- shi4 su2 geng4 er2 bian4 hua4 xi1 ， bo2 yi2 e4 yu2 shou3 yang2 。
- du2 lian2 jie2 er2 bu4 rong2 xi1 ， shu1 qi2 jiu3 er2 yu2 ming2 。
- fu2 yun2 chen2 er2 bi4 hui4 xi1 ， shi3 ri4 yue4 hu1 wu2 guang1 。
- zhong1 chen2 zhen1 er2 yu4 jian4 xi1 ， chan2 yu2 hui3 er2 zai4 pang2 。
- qiu1 cao3 rong2 qi2 jiang1 shi2 xi1 ， wei1 shuang1 xia4 er2 ye4 jiang4 。
- shang1 feng1 su4 er2 hai4 sheng1 xi1 ， bai3 cao3 yu4 er2 bu4 chang2 。
- zhong4 bing4 xie2 yi3 du4 xian2 xi1 ， gu1 sheng4 te4 er2 yi4 shang1 。
- huai2 ji4 mou2 er2 bu2 jian4 yong4 xi1 ， yan2 xue2 chu4 er2 yin3 cang2 。
- cheng2 gong1 hui1 er2 bu4 zu2 xi1 ， zi3 xu1 si3 er2 bu2 zang4 。
- shi4 cong2 su2 er2 bian4 hua4 xi1 ， sui2 feng1 mi3 er2 cheng2 xing2 。
- xin4 zhi2 tui4 er2 hui3 bai4 xi1 ， xu1 wei3 jin4 er2 de2 dang4 。
- zhui1 hui3 guo4 zhi1 wu2 ji2 xi1 ， qi3 jin4 zhong1 er2 you3 gong1 。
- fei4 zhi4 du4 er2 bu2 yong4 xi1 ， wu4 xing2 si1 er2 qu4 gong1 。
- zhong1 bu2 bian4 er2 si3 jie2 xi1 ， xi1 nian2 chi3 zhi1 wei4 yang1 。
- jiang1 fang1 zhou1 er2 xia4 liu2 xi1 ， ji4 xing4 jun1 zhi1 fa1 meng1 。
- tong4 zhong1 yan2 zhi1 ni4 er3 xi1 ， hen4 shen1 zi3 zhi1 chen2 jiang1 。
- yuan4 xi1 xin1 zhi1 suo3 wen2 xi1 ， zao1 zhi2 jun1 zhi1 bu4 cong1 。
- bu4 kai1 wu4 er2 nan2 dao4 xi1 ， bu4 bie2 heng2 zhi1 yu3 zong4 。
- ting1 jian1 chen2 zhi1 fu2 shuo1 xi1 ， jue2 guo2 jia1 zhi1 jiu3 chang2 。
- mie4 gui1 ju0 er2 bu2 yong4 xi1 ， bei4 sheng2 mo4 zhi1 zheng4 fang1 。
- li2 you1 huan4 er2 nai3 wu4 xi1 ， ruo4 zong4 huo3 yu2 qiu1 peng2 。
- ye4 shi1 zhi1 er2 bu2 jiu4 xi1 ， shang4 he2 lun4 hu1 huo4 xiong1 。
- bi3 li2 pan4 er2 peng2 dang3 xi1 ， du2 xing2 zhi1 shi4 qi2 he2 wang4 ？
- ri4 jian4 ran3 er2 bu2 zi4 zhi1 xi1 ， qiu1 hao2 wei1 zai1 er2 bian4 rong2 。
- zhong4 qing1 ji1 er2 zhe2 zhou2 xi1 ， yuan2 jiu4 za2 er2 lei4 zhong4 。
- fu4 xiang1 yuan2 zhi1 liu2 si1 xi1 ， kong3 zhu2 bo1 er2 fu4 dong1 。
- huai2 sha1 li4 er2 zi4 chen2 xi1 ， bu4 ren3 jian4 jun1 zhi1 bi4 yong1 。

## 注释

## 译文

## 赏析
