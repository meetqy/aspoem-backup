---
id: dong-fang-shuo-zi-bei
title: 自悲
titlePinyin: zi4 bei1
titleSlug: zi-bei
author: 东方朔
authorPinyin: dong1 fang1 shuo4
authorSlug: dong-fang-shuo
dynasty: 西汉
dynastyPinyin: xi1 han4
dynastySlug: xi-han
tags: [] 
---

## 正文

- 居愁懃其谁告兮，独永思而忧悲。
- 内自省而不惭兮，操愈坚而不衰。
- 隐三年而无决兮，岁忽忽其若颓。
- 怜余身不足以卒意兮，冀一见而复归。
- 哀人事之不幸兮，属天命而委之咸池。
- 身被疾而不闲兮，心沸热其若汤。
- 冰炭不可以相并兮，吾固知乎命之不长。
- 哀独苦死之无乐兮，惜予年之未央。
- 悲不反余之所居兮，恨离予之故乡。
- 鸟兽惊而失群兮，犹高飞而哀鸣。
- 狐死必首丘兮，夫人孰能不反其真情？
- 故人疏而日忘兮，新人近而俞好。
- 莫能行于杳冥兮，孰能施于无报？
- 苦众人之皆然兮，乘回风而远游。
- 凌恆山其若陋兮，聊愉娱以忘忧。
- 悲虚言之无实兮，苦众口之铄金。
- 过故乡而一顾兮，泣歔欷而霑衿。
- 厌白玉以为面兮，怀琬琰以为心。
- 邪气入而感内兮，施玉色而外淫。
- 何青云之流澜兮，微霜降之蒙蒙。
- 徐风至而徘徊兮，疾风过之汤汤。
- 闻南籓乐而欲往兮，至会稽而且止。
- 见韩众而宿之兮，问天道之所在？
- 借浮云以送予兮，载雌霓而为旌。
- 驾青龙以驰骛兮，班衍衍之冥冥。
- 忽容容其安之兮，超慌忽其焉如？
- 苦众人之难信兮，愿离群而远举。
- 登峦山而远望兮，好桂树之冬荣。
- 观天火之炎炀兮，听大壑之波声。
- 引八维以自道兮，含沆瀣以长生。
- 居不乐以时思兮，食草木之秋实。
- 饮菌若之朝露兮，构桂木而为室。
- 杂橘柚以为囿兮，列新夷与椒桢。
- 鹍鹤孤而夜号兮，哀居者之诚贞。

## 拼音

- ju1 chou2 qin2 qi2 shui2 gao4 xi1 ， du2 yong3 si1 er2 you1 bei1 。
- nei4 zi4 xing3 er2 bu4 can2 xi1 ， cao1 yu4 jian1 er2 bu4 shuai1 。
- yin3 san1 nian2 er2 wu2 jue2 xi1 ， sui4 hu1 hu1 qi2 ruo4 tui2 。
- lian2 yu2 shen1 bu4 zu2 yi3 zu2 yi4 xi1 ， ji4 yi2 jian4 er2 fu4 gui1 。
- ai1 ren2 shi4 zhi1 bu2 xing4 xi1 ， shu3 tian1 ming4 er2 wei3 zhi1 xian2 chi2 。
- shen1 bei4 ji2 er2 bu4 xian2 xi1 ， xin1 fei4 re4 qi2 ruo4 tang1 。
- bing1 tan4 bu4 ke3 yi3 xiang1 bing4 xi1 ， wu2 gu4 zhi1 hu1 ming4 zhi1 bu4 chang2 。
- ai1 du2 ku3 si3 zhi1 wu2 le4 xi1 ， xi1 yu3 nian2 zhi1 wei4 yang1 。
- bei1 bu4 fan3 yu2 zhi1 suo3 ju1 xi1 ， hen4 li2 yu3 zhi1 gu4 xiang1 。
- niao3 shou4 jing1 er2 shi1 qun2 xi1 ， you2 gao1 fei1 er2 ai1 ming2 。
- hu2 si3 bi4 shou3 qiu1 xi1 ， fu1 ren2 shu2 neng2 bu4 fan3 qi2 zhen1 qing2 ？
- gu4 ren2 shu1 er2 ri4 wang4 xi1 ， xin1 ren2 jin4 er2 yu2 hao3 。
- mo4 neng2 xing2 yu2 yao3 ming2 xi1 ， shu2 neng2 shi1 yu2 wu2 bao4 ？
- ku3 zhong4 ren2 zhi1 jie1 ran2 xi1 ， cheng2 hui2 feng1 er2 yuan3 you2 。
- ling2 heng2 shan1 qi2 ruo4 lou4 xi1 ， liao2 yu2 yu2 yi3 wang4 you1 。
- bei1 xu1 yan2 zhi1 wu2 shi2 xi1 ， ku3 zhong4 kou3 zhi1 shuo4 jin1 。
- guo4 gu4 xiang1 er2 yi2 gu4 xi1 ， qi4 xu1 xi1 er2 zhan1 jin1 。
- yan4 bai2 yu4 yi3 wei2 mian4 xi1 ， huai2 wan3 yan3 yi3 wei2 xin1 。
- xie2 qi4 ru4 er2 gan3 nei4 xi1 ， shi1 yu4 se4 er2 wai4 yin2 。
- he2 qing1 yun2 zhi1 liu2 lan2 xi1 ， wei1 shuang1 jiang4 zhi1 meng2 meng2 。
- xu2 feng1 zhi4 er2 pai2 huai2 xi1 ， ji2 feng1 guo4 zhi1 shang1 shang1 。
- wen2 nan2 fan1 le4 er2 yu4 wang3 xi1 ， zhi4 hui4 ji1 er2 qie3 zhi3 。
- jian4 han2 zhong4 er2 su4 zhi1 xi1 ， wen4 tian1 dao4 zhi1 suo3 zai4 ？
- jie4 fu2 yun2 yi3 song4 yu3 xi1 ， zai3 ci2 ni2 er2 wei2 jing1 。
- jia4 qing1 long2 yi3 chi2 wu4 xi1 ， ban1 yan3 yan3 zhi1 ming2 ming2 。
- hu1 rong2 rong2 qi2 an1 zhi1 xi1 ， chao1 huang1 hu1 qi2 yan1 ru2 ？
- ku3 zhong4 ren2 zhi1 nan2 xin4 xi1 ， yuan4 li2 qun2 er2 yuan3 ju3 。
- deng1 luan2 shan1 er2 yuan3 wang4 xi1 ， hao3 gui4 shu4 zhi1 dong1 rong2 。
- guan1 tian1 huo3 zhi1 yan2 yang2 xi1 ， ting1 da4 he4 zhi1 bo1 sheng1 。
- yin3 ba1 wei2 yi3 zi4 dao4 xi1 ， han2 hang4 xie4 yi3 chang2 sheng1 。
- ju1 bu2 le4 yi3 shi2 si1 xi1 ， shi2 cao3 mu4 zhi1 qiu1 shi2 。
- yin3 jun1 ruo4 zhi1 zhao1 lu4 xi1 ， gou4 gui4 mu4 er2 wei2 shi4 。
- za2 ju2 you4 yi3 wei2 you4 xi1 ， lie4 xin1 yi2 yu3 jiao1 zhen1 。
- kun1 he4 gu1 er2 ye4 hao4 xi1 ， ai1 ju1 zhe3 zhi1 cheng2 zhen1 。

## 注释

## 译文

## 赏析
