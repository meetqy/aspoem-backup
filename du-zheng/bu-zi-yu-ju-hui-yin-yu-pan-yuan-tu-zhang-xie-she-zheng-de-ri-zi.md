---
id: du-zheng-bu-zi-yu-ju-hui-yin-yu-pan-yuan-tu-zhang-xie-she-zheng-de-ri-zi
title: 步自玉局會飲于判院塗丈廨舍正得日字
titlePinyin: bu4 zi4 yu4 ju2 hui4 yin3 yu2 pan4 yuan4 tu2 zhang4 xie4 she4 zheng4 de2 ri4 zi4
titleSlug: bu-zi-yu-ju-hui-yin-yu-pan-yuan-tu-zhang-xie-she-zheng-de-ri-zi
author: 度正
authorPinyin: du4 zheng4
authorSlug: du-zheng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 肩輿訪藥市，散步困兩膝。
- 行行初及門，品第已不一。
- 細閲廊宇下，紛然莫窮詰。
- 席地堆雄附，連盤佇參朮。
- 雲乳色晶熒，沈檀氣芬苾。
- 溪毛極草莽，水族包蟲蛭。
- 貴者如丹砂，賤者如乾漆。
- 苦者如膽礬，甘者如石蜜。
- 陳者如酺醢，新者如棗栗。
- 來爲中國用，往往四夷出。
- 海賈冒風濤，蠻商經崒嵂。
- 厚利誘其前，顛沛不遑恤。
- 小亦挾千鐶，多至金百鎰。
- 開張自寅卯，收拾過酉戌。
- 富豪盛僮奴，羸老携兒姪。
- 車馬浩駢填，坌然皆迸溢。
- 晚飲各酩酊，歸裝滿箱帙。
- 人生天地間，稟賦陰陽質。
- 寒溫儻乖誤，未免生衆疾。
- 至人窮物性，扶世方開術。
- 春冬別根苗，南北辨枳橘。
- 形色與氣味，審訂皆具述。
- 庸夫肆胸腑，妄以甲代乙。
- 聵聵莫知誡，十療宜十失。
- 念我奉慈親，春秋垂八秩。
- 仰事則欣欣，退處常慄慄。
- 嘗聞仁者壽，又聞惠迪吉。
- 版輿來三年，清健如一日。
- 平生讀醫書，殆未通六七。
- 甘草真國老，鹽梅乃良弼。
- 儲蓄以待用，選掄貴纖悉。
- 譬如天未雨，先已營居室。
- 所以身强健，有若天陰隲。
- 正惟養生外，萬寶無所昵。
- 往年憶曾遊，初亦無固必。
- 忽得九老圖，如得清廟瑟。
- 儀冠甚英偉，真是舊名筆。
- 右太師潞公，左司馬君實。
- 彈棋以爲戲，一局良未畢。
- 君實思沈吟，心志何專一。
- 潞公隨所應，氣貌加閒逸。
- 諸公各注視，袖手觀彈擊。
- 焚香與之對，想像見真率。
- 携持恐失墮，固已藏之密。
- 重來何所見，追歎空唧唧。
- 他年玉局仙，希蹤老蓬蓽。

## 拼音

- jian1 yu2 fang3 yao4 shi4 ， san4 bu4 kun4 liang3 xi1 。
- hang2 hang2 chu1 ji2 men2 ， pin3 di4 yi3 bu4 yi1 。
- xi4 yue4 lang2 yu3 xia4 ， fen1 ran2 mo4 qiong2 jie2 。
- xi2 di4 dui1 xiong2 fu4 ， lian2 pan2 zhu4 can1 zhu2 。
- yun2 ru3 se4 jing1 ying2 ， shen3 tan2 qi4 fen1 bi4 。
- xi1 mao2 ji2 cao3 mang3 ， shui3 zu2 bao1 chong2 zhi4 。
- gui4 zhe3 ru2 dan1 sha1 ， jian4 zhe3 ru2 qian2 qi1 。
- ku3 zhe3 ru2 dan3 fan2 ， gan1 zhe3 ru2 shi2 mi4 。
- chen2 zhe3 ru2 pu2 hai3 ， xin1 zhe3 ru2 zao3 li4 。
- lai2 wei2 zhong1 guo2 yong4 ， wang3 wang3 si4 yi2 chu1 。
- hai3 jia3 mao4 feng1 tao1 ， man2 shang1 jing1 zu2 lü4 。
- hou4 li4 you4 qi2 qian2 ， dian1 pei4 bu4 huang2 xu4 。
- xiao3 yi4 xie2 qian1 huan2 ， duo1 zhi4 jin1 bai3 yi4 。
- kai1 zhang1 zi4 yin2 mao3 ， shou1 shi0 guo4 you3 xu1 。
- fu4 hao2 sheng4 tong2 nu2 ， lei2 lao3 xie2 er2 zhi2 。
- ju1 ma3 hao4 pian2 tian2 ， ben4 ran2 jie1 beng4 yi4 。
- wan3 yin3 ge4 ming3 ding3 ， gui1 zhuang1 man3 xiang1 zhi4 。
- ren2 sheng1 tian1 di4 jian4 ， bing3 fu4 yin1 yang2 zhi4 。
- han2 wen1 tang3 guai1 wu4 ， wei4 mian3 sheng1 zhong4 ji2 。
- zhi4 ren2 qiong2 wu4 xing4 ， fu2 shi4 fang1 kai1 shu4 。
- chun1 dong1 bie2 gen1 miao2 ， nan2 bei3 bian4 zhi3 ju2 。
- xing2 se4 yu3 qi4 wei4 ， shen3 ding4 jie1 ju4 shu4 。
- yong1 fu1 si4 xiong1 fu3 ， wang4 yi3 jia3 dai4 yi3 。
- kui4 kui4 mo4 zhi1 jie4 ， shi2 liao2 yi2 shi2 shi1 。
- nian4 wo3 feng4 ci2 qin1 ， chun1 qiu1 chui2 ba1 zhi4 。
- yang3 shi4 ze2 xin1 xin1 ， tui4 chu3 chang2 li4 li4 。
- chang2 wen2 ren2 zhe3 shou4 ， you4 wen2 hui4 di2 ji2 。
- ban3 yu2 lai2 san1 nian2 ， qing1 jian4 ru2 yi2 ri4 。
- ping2 sheng1 du2 yi1 shu1 ， dai4 wei4 tong1 liu4 qi1 。
- gan1 cao3 zhen1 guo2 lao3 ， yan2 mei2 nai3 liang2 bi4 。
- chu3 xu4 yi3 dai4 yong4 ， xuan3 lun1 gui4 xian1 xi1 。
- pi4 ru2 tian1 wei4 yu3 ， xian1 yi3 ying2 ju1 shi4 。
- suo3 yi3 shen1 qiang2 jian4 ， you3 ruo4 tian1 yin1 zhi4 。
- zheng4 wei2 yang3 sheng1 wai4 ， wan4 bao3 wu2 suo3 ni4 。
- wang3 nian2 yi4 ceng2 you2 ， chu1 yi4 wu2 gu4 bi4 。
- hu1 de2 jiu3 lao3 tu2 ， ru2 de2 qing1 miao4 se4 。
- yi2 guan1 shen4 ying1 wei3 ， zhen1 shi4 jiu4 ming2 bi3 。
- you4 tai4 shi1 lu4 gong1 ， zuo3 si1 ma3 jun1 shi2 。
- dan4 qi2 yi3 wei2 xi4 ， yi4 ju2 liang2 wei4 bi4 。
- jun1 shi2 si1 shen3 yin2 ， xin1 zhi4 he2 zhuan1 yi1 。
- lu4 gong1 sui2 suo3 ying1 ， qi4 mao4 jia1 xian2 yi4 。
- zhu1 gong1 ge4 zhu4 shi4 ， xiu4 shou3 guan1 dan4 ji1 。
- fen2 xiang1 yu3 zhi1 dui4 ， xiang3 xiang4 jian4 zhen1 shuai4 。
- xie2 chi2 kong3 shi1 duo4 ， gu4 yi3 cang2 zhi1 mi4 。
- zhong4 lai2 he2 suo3 jian4 ， zhui1 tan4 kong1 ji1 ji1 。
- ta1 nian2 yu4 ju2 xian1 ， xi1 zong1 lao3 peng2 bi4 。

## 注释

## 译文

## 赏析
