---
id: du-zheng-zhi-xian-jiu-shi-yi-zhang-ying-pin-cheng-du-fu-shi-wei-bie
title: 知縣九十一丈應聘成都賦詩爲別
titlePinyin: zhi1 xian4 jiu3 shi2 yi2 zhang4 ying1 pin4 cheng2 du1 fu4 shi1 wei2 bie2
titleSlug: zhi-xian-jiu-shi-yi-zhang-ying-pin-cheng-du-fu-shi-wei-bie
author: 度正
authorPinyin: du4 zheng4
authorSlug: du-zheng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 珍重圭璋彥，經綸半世閒。
- 紛紛徒自黠，默默了非頑。
- 懷道心雖泰，憂時鬢已斑。
- 操存期入室，得失詎踰閑。
- 忽遇風雲會，應思雨露頒。
- 慨言全蜀病，均是一家患。
- 友愛惟天性，侵牟可厚顔。
- 未能忘狗鼠，安得及孤鰥。
- 昔志詞何屈，今行勢莫艱。
- 坎離交接地，損益覆翻間。
- 戶外元無盜，山前怎有蠻。
- 都緣人好事，所以物生姦。
- 善惡無他道，廉貪是要關。
- 但令歸似水，何用積如山。
- 問政文而上，論心武以還。
- 未言齊地利，當念破天慳。
- 公議尤相傃，愚言殆未刪。
- 君王何必利，孟叟語非訕。

## 拼音

- zhen1 zhong4 gui1 zhang1 yan4 ， jing1 lun2 ban4 shi4 xian2 。
- fen1 fen1 tu2 zi4 xia2 ， mo4 mo4 le0 fei1 wan2 。
- huai2 dao4 xin1 sui1 tai4 ， you1 shi2 bin4 yi3 ban1 。
- cao1 cun2 qi1 ru4 shi4 ， de2 shi1 ju4 yu2 xian2 。
- hu1 yu4 feng1 yun2 hui4 ， ying1 si1 yu3 lu4 ban1 。
- kai3 yan2 quan2 shu3 bing4 ， jun1 shi4 yi4 jia1 huan4 。
- you3 ai4 wei2 tian1 xing4 ， qin1 mu4 ke3 hou4 yan2 。
- wei4 neng2 wang4 gou3 shu3 ， an1 de2 ji2 gu1 guan1 。
- xi1 zhi4 ci2 he2 qu1 ， jin1 xing2 shi4 mo4 jian1 。
- kan3 li2 jiao1 jie1 di4 ， sun3 yi4 fu4 fan1 jian4 。
- hu4 wai4 yuan2 wu2 dao4 ， shan1 qian2 zen3 you3 man2 。
- dou1 yuan2 ren2 hao3 shi4 ， suo3 yi3 wu4 sheng1 jian1 。
- shan4 e4 wu2 ta1 dao4 ， lian2 tan1 shi4 yao4 guan1 。
- dan4 ling4 gui1 si4 shui3 ， he2 yong4 ji1 ru2 shan1 。
- wen4 zheng4 wen2 er2 shang4 ， lun4 xin1 wu3 yi3 huan2 。
- wei4 yan2 qi2 di4 li4 ， dang1 nian4 po4 tian1 qian1 。
- gong1 yi4 you2 xiang1 su4 ， yu2 yan2 dai4 wei4 shan1 。
- jun1 wang2 he2 bi4 li4 ， meng4 sou3 yu3 fei1 shan4 。

## 注释

## 译文

## 赏析
