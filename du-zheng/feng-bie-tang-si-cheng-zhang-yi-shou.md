---
id: du-zheng-feng-bie-tang-si-cheng-zhang-yi-shou
title: 奉別唐寺丞丈一首
titlePinyin: feng4 bie2 tang2 si4 cheng2 zhang4 yi4 shou3
titleSlug: feng-bie-tang-si-cheng-zhang-yi-shou
author: 度正
authorPinyin: du4 zheng4
authorSlug: du-zheng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 正家巴山陽，占田纔百畝。
- 春秋自耕稼，亦足餬其口。
- 中年或水旱，采蕨充飯糗。
- 四壁固屢空，滿屋貯蝌蚪。
- 少蒙義方訓，交口相傳授。
- 日記數百言，勇氣摩星斗。
- 既長遊鄉校，稍稍別妍醜。
- 父曰爾勉哉，學問貴悠久。
- 悚然銘諸內，庶幾造淵藪。
- 奈何天降割，纍纍若孤狗。
- 三年抱憂患，忍復言進取。
- 洪惟太上皇，下詔羅瓊玖。
- 提筆入貢士，肝肺始一嘔。
- 時年二十四，一得殆天偶。
- 自茲青衫縛，連年事奔走。
- 得官涪江上，距家纔百九。
- 一年一歸安，親族相聚首。
- 留連輒數月，官長怒訶吼。
- 三書下下考，薦者一邱叟。
- 浩然賦歸歟，忽復失箕箒。
- 獨身當門闌，內外事紛糾。
- 母曰毋自棄，一出庸可咎。
- 迺趨光範門，所志在升斗。
- 是時京宰相，來者無不受。
- 殷勤獻三策，風化略開剖。
- 明日益昌學，有旨除度某。
- 於焉具菽水，聊以慰其母。
- 維南有真儒，奮起光前後。
- 六月冒隆暑，願聞道樞紐。
- 一見晉其門，妙語得親手。
- 歸來歡有餘，俯仰對穹厚。
- 益昌異風土，日夕漲塵垢。
- 母也樂其樂，雅欲安戶牖。
- 版輿不可致，徒使我心愀。
- 時時遣家僮，歷歷問安否。
- 具言唐益昌，盛德世希有。
- 愛我如骨肉，誨我如師友。
- 要我以名節，期我以不朽。
- 母曰爾得此，敬哉不可苟。
- 努力勤王事，毋爲利祿誘。
- 儻有分寸補，何必侍左右。
- 因循不敢歸，春風再花柳。
- 正也鮮兄弟，子職寧不負。
- 奉檄得初心，一舸春江瀏。
- 區區敢有請，兵厨乞尊酒。
- 我欲徑持歸，升堂薦眉壽。

## 拼音

- zheng4 jia1 ba1 shan1 yang2 ， zhan4 tian2 cai2 bai3 mu3 。
- chun1 qiu1 zi4 geng1 jia4 ， yi4 zu2 hu2 qi2 kou3 。
- zhong1 nian2 huo4 shui3 han4 ， cai3 jue2 chong1 fan4 qiu3 。
- si4 bi4 gu4 lü3 kong1 ， man3 wu1 zhu4 ke1 dou3 。
- shao3 meng2 yi4 fang1 xun4 ， jiao1 kou3 xiang1 chuan2 shou4 。
- ri4 ji4 shu4 bai3 yan2 ， yong3 qi4 mo2 xing1 dou3 。
- ji4 chang2 you2 xiang1 xiao4 ， shao1 shao1 bie2 yan2 chou3 。
- fu4 yue1 er3 mian3 zai1 ， xue2 wen4 gui4 you1 jiu3 。
- song3 ran2 ming2 zhu1 nei4 ， shu4 ji1 zao4 yuan1 sou3 。
- nai4 he2 tian1 jiang4 ge1 ， lei2 lei2 ruo4 gu1 gou3 。
- san1 nian2 bao4 you1 huan4 ， ren3 fu4 yan2 jin4 qu3 。
- hong2 wei2 tai4 shang4 huang2 ， xia4 zhao4 luo2 qiong2 jiu3 。
- ti2 bi3 ru4 gong4 shi4 ， gan1 fei4 shi3 yi4 ou3 。
- shi2 nian2 er4 shi2 si4 ， yi4 de2 dai4 tian1 ou3 。
- zi4 zi1 qing1 shan1 fu4 ， lian2 nian2 shi4 ben1 zou3 。
- de2 guan1 fu2 jiang1 shang4 ， ju4 jia1 cai2 bai3 jiu3 。
- yi4 nian2 yi4 gui1 an1 ， qin1 zu2 xiang1 ju4 shou3 。
- liu2 lian2 zhe2 shu4 yue4 ， guan1 chang2 nu4 he1 hou3 。
- san1 shu1 xia4 xia4 kao3 ， jian4 zhe3 yi4 qiu1 sou3 。
- hao4 ran2 fu4 gui1 yu2 ， hu1 fu4 shi1 ji1 zhou3 。
- du2 shen1 dang1 men2 lan2 ， nei4 wai4 shi4 fen1 jiu1 。
- mu3 yue1 wu2 zi4 qi4 ， yi4 chu1 yong1 ke3 jiu4 。
- nai3 qu1 guang1 fan4 men2 ， suo3 zhi4 zai4 sheng1 dou3 。
- shi4 shi2 jing1 zai3 xiang4 ， lai2 zhe3 wu2 bu2 shou4 。
- yin1 qin2 xian4 san1 ce4 ， feng1 hua4 lüe4 kai1 pou1 。
- ming2 ri4 yi4 chang1 xue2 ， you3 zhi3 chu2 du4 mou3 。
- wu1 yan1 ju4 shu1 shui3 ， liao2 yi3 wei4 qi2 mu3 。
- wei2 nan2 you3 zhen1 ru2 ， fen4 qi3 guang1 qian2 hou4 。
- liu4 yue4 mao4 long2 shu3 ， yuan4 wen2 dao4 shu1 niu3 。
- yi2 jian4 jin4 qi2 men2 ， miao4 yu3 de2 qin1 shou3 。
- gui1 lai2 huan1 you3 yu2 ， fu3 yang3 dui4 qiong2 hou4 。
- yi4 chang1 yi4 feng1 tu3 ， ri4 xi1 zhang3 chen2 gou4 。
- mu3 ye3 le4 qi2 le4 ， ya3 yu4 an1 hu4 you3 。
- ban3 yu2 bu4 ke3 zhi4 ， tu2 shi3 wo3 xin1 qiao3 。
- shi2 shi2 qian3 jia1 tong2 ， li4 li4 wen4 an1 fou3 。
- ju4 yan2 tang2 yi4 chang1 ， sheng4 de2 shi4 xi1 you3 。
- ai4 wo3 ru2 gu3 rou4 ， hui4 wo3 ru2 shi1 you3 。
- yao4 wo3 yi3 ming2 jie2 ， qi1 wo3 yi3 bu4 xiu3 。
- mu3 yue1 er3 de2 ci3 ， jing4 zai1 bu4 ke3 gou3 。
- nu3 li4 qin2 wang2 shi4 ， wu2 wei2 li4 lu4 you4 。
- tang3 you3 fen1 cun4 bu3 ， he2 bi4 shi4 zuo3 you4 。
- yin1 xun2 bu4 gan3 gui1 ， chun1 feng1 zai4 hua1 liu3 。
- zheng4 ye3 xian1 xiong1 di4 ， zi3 zhi2 ning2 bu2 fu4 。
- feng4 xi2 de2 chu1 xin1 ， yi4 ge3 chun1 jiang1 liu2 。
- qu1 qu1 gan3 you3 qing3 ， bing1 chu2 qi3 zun1 jiu3 。
- wo3 yu4 jing4 chi2 gui1 ， sheng1 tang2 jian4 mei2 shou4 。

## 注释

## 译文

## 赏析
