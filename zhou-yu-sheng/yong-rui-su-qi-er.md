---
id: zhou-yu-sheng-yong-rui-su-qi-er
title: 詠瑞粟  其二
titlePinyin: yong3 rui4 su4     qi2 er4
titleSlug: yong-rui-su-qi-er
author: 周遇聖
authorPinyin: zhou1 yu4 sheng4
authorSlug: zhou-yu-sheng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 淳居萬山巔，土瘠稀良田。
- 豐歉繫饑飽，民命懸於天。
- 人憂庚子歉，我見爲豐年。
- 蠶登百穀熟，箱萬倉盈千。
- 異哉粟四穗，一幹生南阡。
- 豈無連理木，亦有雙華蓮。
- 維茲孕瑞粟，庶補民艱鮮。
- 嘉生本協氣，此事非偶然。
- 竊聞野老說，守令仁且賢。
- 官清簡案牘，刑省空扉圜。
- 農耕士力學，工肆商充廛。
- 午鷄桑樹鳴，夜犬花村眠。
- 君不見漁陽歌秀麥，善政青史編。
- 又不見中牟書嘉禾，德化今古傳。
- 猗歟際聖代，奇祥呈八埏。
- 願言叫閶闔，入奏冕旒前。

## 拼音

- chun2 ju1 wan4 shan1 dian1 ， tu3 ji2 xi1 liang2 tian2 。
- feng1 qian4 xi4 ji1 bao3 ， min2 ming4 xuan2 wu1 tian1 。
- ren2 you1 geng1 zi3 qian4 ， wo3 jian4 wei2 feng1 nian2 。
- can2 deng1 bai3 gu3 shu2 ， xiang1 wan4 cang1 ying2 qian1 。
- yi4 zai1 su4 si4 sui4 ， yi2 gan4 sheng1 nan2 qian1 。
- qi3 wu2 lian2 li3 mu4 ， yi4 you3 shuang1 hua2 lian2 。
- wei2 zi1 yun4 rui4 su4 ， shu4 bu3 min2 jian1 xian1 。
- jia1 sheng1 ben3 xie2 qi4 ， ci3 shi4 fei1 ou3 ran2 。
- qie4 wen2 ye3 lao3 shuo1 ， shou3 ling4 ren2 qie3 xian2 。
- guan1 qing1 jian3 an4 du2 ， xing2 sheng3 kong1 fei1 huan2 。
- nong2 geng1 shi4 li4 xue2 ， gong1 si4 shang1 chong1 chan2 。
- wu3 ji1 sang1 shu4 ming2 ， ye4 quan3 hua1 cun1 mian2 。
- jun1 bu2 jian4 yu2 yang2 ge1 xiu4 mai4 ， shan4 zheng4 qing1 shi3 bian1 。
- you4 bu2 jian4 zhong1 mu4 shu1 jia1 he2 ， de2 hua4 jin1 gu3 chuan2 。
- yi1 yu2 ji4 sheng4 dai4 ， qi2 xiang2 cheng2 ba1 shan1 。
- yuan4 yan2 jiao4 chang1 he2 ， ru4 zou4 mian3 liu2 qian2 。

## 注释

## 译文

## 赏析
