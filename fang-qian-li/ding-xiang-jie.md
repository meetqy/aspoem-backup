---
id: fang-qian-li-ding-xiang-jie
title: 丁香结
titlePinyin: ding1 xiang1 jie2
titleSlug: ding-xiang-jie
author: 方千里
authorPinyin: fang1 qian1 li3
authorSlug: fang-qian-li
dynasty: 宋
dynastyPinyin: song4
dynastySlug: song
tags: []
---

## 正文

- 烟湿高花，雨藏低叶，为谁翠消红陨。
- 叹水流波迅。
- 抚艳景、尚有轻阴馀润。
- 乳莺啼处路，思归意、泪眼暗忍。
- 青青榆荚满地，纵买闲愁难尽。
- 勾引。
- 正记著年时，乍怯春寒阵阵。
- 小阁幽窗，残妆剩粉，黛眉曾晕。
- 迢递魂梦万里，恨断柔肠寸。
- 知何时重见，空为相思瘦损。

## 拼音

- yan1 shi1 gao1 hua1 ， yu3 cang2 di1 ye4 ， wei4 shui2 cui4 xiao1 hong2 yun3 。
- tan4 shui3 liu2 bo1 xun4 。
- fu3 yan4 jing3 、 shang4 you3 qing1 yin1 yu2 run4 。
- ru3 ying1 ti2 chu4 lu4 ， si1 gui1 yi4 、 lei4 yan3 an4 ren3 。
- qing1 qing1 yu2 jia2 man3 di4 ， zong4 mai3 xian2 chou2 nan2 jin4 。
- gou1 yin3 。
- zheng4 ji4 zhu4 nian2 shi2 ， zha4 qie4 chun1 han2 zhen4 zhen4 。
- xiao3 ge2 you1 chuang1 ， can2 zhuang1 sheng4 fen3 ， dai4 mei2 ceng2 yun1 。
- tiao2 di4 hun2 meng4 wan4 li3 ， hen4 duan4 rou2 chang2 cun4 。
- zhi1 he2 shi2 chong2 jian4 ， kong1 wei4 xiang1 si1 shou4 sun3 。

## 注释

## 译文

## 赏析
