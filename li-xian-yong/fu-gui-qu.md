---
id: li-xian-yong-fu-gui-qu
title: 富貴曲
titlePinyin: fu4 gui4 qu3
titleSlug: fu-gui-qu
author: 李咸用
authorPinyin: li3 xian2 yong4
authorSlug: li-xian-yong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 畫藻雕山金碧彩，鴛鴦曡翠眠晴靄。
- 編珠影裏醉春庭，團紅片下攢歌黛。
- 革咽絲煩歡不改，繳絳垂緹忽如晦。
- 活花起舞夜春來，蠟焰煌煌天日在。
- 雪暖瑤杯鳳髓融，紅拖象筯猩唇細。
- 空中漢轉星移蓋，火城擁出隨朝會。
- 車如雷兮馬如龍，鬼神辟易不敢害。
- 冠峩劍重鏘環珮，步入天門相真宰。
- 開口長爲爵祿筌，迴眸便是公卿罪。
- 珍珠索得龍宮貧，膏腴刮下蒼生背。
- 九野干戈指著心，威福滿拳猶未快。
- 我聞周公貴爲天子弟，富有半四海。
- 蔑有驕奢貽後悔，紅錦障收。
- 珊瑚樹碎，至今笑石崇王愷。

## 拼音

- hua4 zao3 diao1 shan1 jin1 bi4 cai3 ， yuan1 yang1 die2 cui4 mian2 qing2 ai3 。
- bian1 zhu1 ying3 li3 zui4 chun1 ting2 ， tuan2 hong2 pian4 xia4 zan3 ge1 dai4 。
- ge2 yan4 si1 fan2 huan1 bu4 gai3 ， jiao3 jiang4 chui2 ti2 hu1 ru2 hui4 。
- huo2 hua1 qi3 wu3 ye4 chun1 lai2 ， la4 yan4 huang2 huang2 tian1 ri4 zai4 。
- xue3 nuan3 yao2 bei1 feng4 sui3 rong2 ， hong2 tuo1 xiang4 zhu4 xing1 chun2 xi4 。
- kong1 zhong1 han4 zhuan3 xing1 yi2 gai4 ， huo3 cheng2 yong1 chu1 sui2 chao2 hui4 。
- ju1 ru2 lei2 xi1 ma3 ru2 long2 ， gui3 shen2 pi4 yi4 bu4 gan3 hai4 。
- guan1 e2 jian4 zhong4 qiang1 huan2 pei4 ， bu4 ru4 tian1 men2 xiang1 zhen1 zai3 。
- kai1 kou3 chang2 wei2 jue2 lu4 quan2 ， hui2 mou2 bian4 shi4 gong1 qing1 zui4 。
- zhen1 zhu1 suo3 de2 long2 gong1 pin2 ， gao1 yu2 gua1 xia4 cang1 sheng1 bei4 。
- jiu3 ye3 gan1 ge1 zhi3 zhu4 xin1 ， wei1 fu2 man3 quan2 you2 wei4 kuai4 。
- wo3 wen2 zhou1 gong1 gui4 wei2 tian1 zi3 di4 ， fu4 you3 ban4 si4 hai3 。
- mie4 you3 jiao1 she1 yi2 hou4 hui3 ， hong2 jin3 zhang4 shou1 。
- shan1 hu2 shu4 sui4 ， zhi4 jin1 xiao4 shi2 chong2 wang2 kai3 。

## 注释

## 译文

## 赏析
