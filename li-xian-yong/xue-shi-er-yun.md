---
id: li-xian-yong-xue-shi-er-yun
title: 雪十二韻
titlePinyin: xue3 shi2 er4 yun4
titleSlug: xue-shi-er-yun
author: 李咸用
authorPinyin: li3 xian2 yong4
authorSlug: li-xian-yong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 六出凝陰氣，同雲指上天。
- 結時風乍急，集處霰長先。
- 草穗翹祥燕，陂樁吐白蓮。
- 犬狂南陌上，竹醉小池前。
- 樵徑花黏履，漁舟玉帖舷。
- 陣經暘谷薄，勢想朔方偏。
- 樓面光搖錫，籬頭曉列錢。
- 石苔青鹿臥，殿網素蛾穿。
- 嘶馬應思塞，蹲烏似爲燕。
- 童癡爲獸揑，僧愛用茶煎。
- 念物希周穆，含毫愧惠連。
- 吟闌餘興逸，還憶剡溪船。

## 拼音

- liu4 chu1 ning2 yin1 qi4 ， tong2 yun2 zhi3 shang4 tian1 。
- jie2 shi2 feng1 zha4 ji2 ， ji2 chu3 xian4 chang2 xian1 。
- cao3 sui4 qiao2 xiang2 yan4 ， bei1 zhuang1 tu3 bai2 lian2 。
- quan3 kuang2 nan2 mo4 shang4 ， zhu2 zui4 xiao3 chi2 qian2 。
- qiao2 jing4 hua1 nian2 lü3 ， yu2 zhou1 yu4 tie1 xian2 。
- zhen4 jing1 yang2 gu3 bao2 ， shi4 xiang3 shuo4 fang1 pian1 。
- lou2 mian4 guang1 yao2 xi1 ， li2 tou2 xiao3 lie4 qian2 。
- shi2 tai2 qing1 lu4 wo4 ， dian4 wang3 su4 e2 chuan1 。
- si1 ma3 ying1 si1 sai1 ， dun1 wu1 si4 wei2 yan4 。
- tong2 chi1 wei2 shou4 nie1 ， seng1 ai4 yong4 cha2 jian1 。
- nian4 wu4 xi1 zhou1 mu4 ， han2 hao2 kui4 hui4 lian2 。
- yin2 lan2 yu2 xing1 yi4 ， huan2 yi4 shan4 xi1 chuan2 。

## 注释

## 译文

## 赏析
