---
id: li-xian-yong-shui-xian-cao
title: 水仙操
titlePinyin: shui3 xian1 cao1
titleSlug: shui-xian-cao
author: 李咸用
authorPinyin: li3 xian2 yong4
authorSlug: li-xian-yong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 大波相拍流水鳴，蓬山鳥獸多奇形。
- 琴心不喜亦不驚，安弦緩爪何泠泠。
- 水仙縹緲來相迎，伯牙從此留嘉名。
- 嶧陽散木虛且輕，重華斧下知其聲。
- 檿絲相糺成淒清，調和引得薰風生。
- 指底先王長養情，曲終天下稱太平。
- 後人好事傳其曲，有時聲足意不足。
- 始峩峩兮復洋洋，但見山青兼水綠。
- 成連入海移人情，豈是本來無嗜慾。
- 琴兮琴兮在自然，不在徽金將軫玉。

## 拼音

- da4 bo1 xiang1 pai1 liu2 shui3 ming2 ， peng2 shan1 niao3 shou4 duo1 qi2 xing2 。
- qin2 xin1 bu4 xi3 yi4 bu4 jing1 ， an1 xian2 huan3 zhua3 he2 ling2 ling2 。
- shui3 xian1 piao3 miao3 lai2 xiang1 ying2 ， bo2 ya2 cong2 ci3 liu2 jia1 ming2 。
- yi4 yang2 san4 mu4 xu1 qie3 qing1 ， zhong4 hua2 fu3 xia4 zhi1 qi2 sheng1 。
- yan3 si1 xiang1 jiu1 cheng2 qi1 qing1 ， diao4 he2 yin3 de2 xun1 feng1 sheng1 。
- zhi3 di3 xian1 wang2 chang2 yang3 qing2 ， qu3 zhong1 tian1 xia4 cheng1 tai4 ping2 。
- hou4 ren2 hao3 shi4 chuan2 qi2 qu3 ， you3 shi2 sheng1 zu2 yi4 bu4 zu2 。
- shi3 e2 e2 xi1 fu4 yang2 yang2 ， dan4 jian4 shan1 qing1 jian1 shui3 lü4 。
- cheng2 lian2 ru4 hai3 yi2 ren2 qing2 ， qi3 shi4 ben3 lai2 wu2 shi4 yu4 。
- qin2 xi1 qin2 xi1 zai4 zi4 ran2 ， bu2 zai4 hui1 jin1 jiang1 zhen3 yu4 。

## 注释

## 译文

## 赏析
