---
id: chen-zi-ang-zuo-you-ming-chen-bo-yu-ji-wei-shou
title: 座右銘（《陳伯玉集》未收）
titlePinyin: zuo4 you4 ming2 （ 《 chen2 bo2 yu4 ji2 》 wei4 shou1 ）
titleSlug: zuo-you-ming-chen-bo-yu-ji-wei-shou
author: 陳子昂
authorPinyin: chen2 zi3 ang2
authorSlug: chen-zi-ang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 事父盡孝敬，事君端忠貞。
- 兄弟敦和睦，朋友篤信誠。
- 從官重公慎，立身貴廉明。
- 待士慕謙讓，蒞民尚寬平。
- 理訟惟正直，察獄必審情。
- 謗議不足怨，寵辱詎須驚？
- 處【滿】（蒲）常憚溢，居高本慮傾。
- 詩、禮固可學，鄭、衛不足聽。
- 幸能修實操，何俟鈞虛聲？
- 白珪玷可滅，黃金諾不輕。
- 秦穆飲盗馬，楚客報絕纓。
- 言行既無擇，存歿自揚名。
- （《文苑英華》七九○《銘》）。

## 拼音

- shi4 fu4 jin4 xiao4 jing4 ， shi4 jun1 duan1 zhong1 zhen1 。
- xiong1 di4 dun1 he2 mu4 ， peng2 you0 du3 xin4 cheng2 。
- cong2 guan1 zhong4 gong1 shen4 ， li4 shen1 gui4 lian2 ming2 。
- dai4 shi4 mu4 qian1 rang4 ， li4 min2 shang4 kuan1 ping2 。
- li3 song4 wei2 zheng4 zhi2 ， cha2 yu4 bi4 shen3 qing2 。
- bang4 yi4 bu4 zu2 yuan4 ， chong3 ru3 ju4 xu1 jing1 ？
- chu3 【 man3 】（ pu2 ） chang2 dan4 yi4 ， ju1 gao1 ben3 lü4 qing1 。
- shi1 、 li3 gu4 ke3 xue2 ， zheng4 、 wei4 bu4 zu2 ting1 。
- xing4 neng2 xiu1 shi2 cao1 ， he2 si4 jun1 xu1 sheng1 ？
- bai2 gui1 dian4 ke3 mie4 ， huang2 jin1 nuo4 bu4 qing1 。
- qin2 mu4 yin3 dao4 ma3 ， chu3 ke4 bao4 jue2 ying1 。
- yan2 xing2 ji4 wu2 ze2 ， cun2 mo4 zi4 yang2 ming2 。
- （《 wen2 yuan4 ying1 hua2 》 qi1 jiu3 ○《 ming2 》）。

## 注释

## 译文

## 赏析
