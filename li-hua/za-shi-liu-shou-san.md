---
id: li-hua-za-shi-liu-shou-san
title: 雜詩六首 三
titlePinyin: za2 shi1 liu4 shou3   san1
titleSlug: za-shi-liu-shou-san
author: 李華
authorPinyin: li3 hua2
authorSlug: li-hua
dynasty: 唐
dynastyPinyin: tang2
dynastySlug: tang
tags: [] 
---

## 正文

- 甘酸不私人，元和運五行。
- 生人受其用，味正心亦平。
- 爪牙相踐傷，日與性命爭。
- 聖人不能絕，鑽燧與炮烹。
- 嗜慾乘此熾，百金資一傾。
- 正銷神耗衰，邪勝體充盈。
- 顏子有餘樂，瓢中寒水清。

## 拼音

- gan1 suan1 bu4 si1 ren2 ， yuan2 he2 yun4 wu3 xing2 。
- sheng1 ren2 shou4 qi2 yong4 ， wei4 zheng4 xin1 yi4 ping2 。
- zhao3 ya2 xiang1 jian4 shang1 ， ri4 yu3 xing4 ming4 zheng1 。
- sheng4 ren2 bu4 neng2 jue2 ， zuan1 sui4 yu3 pao4 peng1 。
- shi4 yu4 cheng2 ci3 chi4 ， bai3 jin1 zi1 yi4 qing1 。
- zheng4 xiao1 shen2 hao4 shuai1 ， xie2 sheng4 ti3 chong1 ying2 。
- yan2 zi3 you3 yu2 le4 ， piao2 zhong1 han2 shui3 qing1 。

## 注释

## 译文

## 赏析
