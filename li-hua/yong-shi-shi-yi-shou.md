---
id: li-hua-yong-shi-shi-yi-shou
title: 詠史十一首
titlePinyin: yong3 shi3 shi2 yi1 shou3
titleSlug: yong-shi-shi-yi-shou
author: 李華
authorPinyin: li3 hua2
authorSlug: li-hua
dynasty: 唐
dynastyPinyin: tang2
dynastySlug: tang
tags: []
---

## 正文

- 昂藏獬豸獸，出自太平年。亂代乃潛伏，縱人為禍愆。
- 嘗聞斷馬劍，每壯朱雲賢。身死名不滅，寒風吹墓田。
- 精靈如有在，幽憤滿松煙。
- 漢皇修雅樂，乘輿臨太學。三老與五更，天王親割牲。
- 一人調風俗，萬國和且平。單于驟款塞，武庫欲銷兵。
- 文物此朝盛，君臣何穆清。至今壝壇下，如有簫韶聲。
- 巢許在嵩潁，陶唐不得臣。九州尚洗耳，一命安能親。
- 綿邈數千祀，丘中誰隱淪。朝遊公卿府，夕是山林人。
- 蒲帛揚側陋，薜蘿為縉紳。九重念入夢，三事思降神。
- 且設庭中燎，寧窺泉下鱗。
- 漢時征百粵，楊僕將樓船。幕府功未立，江湖已騷然。
- 島夷非敢亂，政暴地仍偏。得罪因懷璧，防身輒控弦。
- 三軍求裂土，萬里詎聞天。魏闕心猶在，旗門首已懸。
- 如何得良吏，一為制方圓。
- 秦滅漢帝興，南山有遺老。危冠揖萬乘，幸得厭征討。
- 當君逐鹿時，臣等已枯槁。寧知市朝變，但覺林泉好。
- 高臥三十年，相看成四皓。帝言翁甚善，見顧何不早。
- 咸稱太子仁，重義亦尊道。側聞驪姬事，申生不自保。
- 暫出商山雲，朅來趨灑掃。東宮成羽翼，楚舞傷懷抱。
- 後代無其人，戾園滿秋草。
- 日照昆侖上，羽人披羽衣。乘龍駕雲霧，欲往心無違。
- 此山在西北，乃是神仙國。靈氣皆自然，求之不可得。
- 何為漢武帝，精思遍群山。糜費巨萬計，宮車終不還。
- 蒼蒼茂陵樹，足以戒人間。
- 天生忠與義，本以佐雍熙。何意李司隸，而當昏亂時。
- 古墳襄城野，斜徑橫秋陂。況不禁樵采，茅莎無孑遺。
- 高標尚可仰，精爽今何之。一忤中常侍，銜冤誰見知。
- 嘗觀黨錮傳，撫卷不勝悲。
- 文侯耽鄭衛，一聽一忘餐。白雪燕姬舞，朱弦趙女彈。
- 淫聲流不返，慆蕩日無端。獻歲受朝時，鳴鐘宴百官。
- 兩床陳管磬，九奏殊未闌。對此唯恐臥，更能整衣冠。
- 蜀主相諸葛，功高名亦尊。驅馳千萬眾，怒目瞰中原。
- 曹伯任公孫，國亡身不存。社宮久蕪沒，白雁猶飛翻。
- 勿言君臣合，可以濟黎元。為蜀諒不易，如曹難複論。
- 六國韓最弱，末年尤畏秦。鄭生為韓計，且欲疲秦人。
- 利物可分社，原情堪滅身。咸陽古城下，萬頃稻苗新。
- 沂水春可涉，泮宮映楊葉。麗色異人間，珊珊搖佩環。
- 展禽恒獨處，深巷生禾黍。城上飛海雲，城中暗春雨。
- 適來鳴佩者，複是誰家女。泥沾珠綴履，雨濕翠毛簪。
- 電影開蓮臉，雷聲飛蕙心。自言沂水曲，采萍兼采菉。
- 歸徑雖可尋，天陰光景促。憐君貞且獨，願許君家宿。
- 徒勞惜衾枕，了不顧雙蛾。豔質誠可重，淫風如禮何。
- 周王惑褒姒，城闕成陂陀。

## 拼音

- ang2 cang2 xie4 zhi4 shou4 ， chu1 zi4 tai4 ping2 nian2 。 luan4 dai4 nai3 qian2 fu2 ， zong4 ren2 wei2 huo4 qian1 。
- chang2 wen2 duan4 ma3 jian4 ， mei3 zhuang4 zhu1 yun2 xian2 。 shen1 si3 ming2 bu2 mie4 ， han2 feng1 chui1 mu4 tian2 。
- jing1 ling2 ru2 you3 zai4 ， you1 fen4 man3 song1 yan1 。
- han4 huang2 xiu1 ya3 le4 ， cheng2 yu2 lin2 tai4 xue2 。 san1 lao3 yu3 wu3 geng1 ， tian1 wang2 qin1 ge1 sheng1 。
- yi4 ren2 diao4 feng1 su2 ， wan4 guo2 he2 qie3 ping2 。 dan1 yu2 zhou4 kuan3 sai1 ， wu3 ku4 yu4 xiao1 bing1 。
- wen2 wu4 ci3 chao2 sheng4 ， jun1 chen2 he2 mu4 qing1 。 zhi4 jin1 wei2 tan2 xia4 ， ru2 you3 xiao1 shao2 sheng1 。
- chao2 xu1 zai4 song1 ying3 ， tao2 tang2 bu4 de2 chen2 。 jiu3 zhou1 shang4 xi3 er3 ， yi2 ming4 an1 neng2 qin1 。
- mian2 miao3 shu4 qian1 si4 ， qiu1 zhong1 shui2 yin3 lun2 。 chao2 you2 gong1 qing1 fu3 ， xi1 shi4 shan1 lin2 ren2 。
- pu2 bo2 yang2 ce4 lou4 ， bi4 luo2 wei2 jin4 shen1 。 jiu3 chong2 nian4 ru4 meng4 ， san1 shi4 si1 jiang4 shen2 。
- qie3 she4 ting2 zhong1 liao2 ， ning2 kui1 quan2 xia4 lin2 。
- han4 shi2 zheng1 bai3 yue4 ， yang2 pu2 jiang1 lou2 chuan2 。 mu4 fu3 gong1 wei4 li4 ， jiang1 hu2 yi3 sao1 ran2 。
- dao3 yi2 fei1 gan3 luan4 ， zheng4 bao4 di4 reng2 pian1 。 de2 zui4 yin1 huai2 bi4 ， fang2 shen1 zhe2 kong4 xian2 。
- san1 jun1 qiu2 lie4 tu3 ， wan4 li3 ju4 wen2 tian1 。 wei4 que4 xin1 you2 zai4 ， qi2 men2 shou3 yi3 xuan2 。
- ru2 he2 de2 liang2 li4 ， yi4 wei2 zhi4 fang1 yuan2 。
- qin2 mie4 han4 di4 xing1 ， nan2 shan1 you3 yi2 lao3 。 wei1 guan1 yi1 wan4 cheng2 ， xing4 de2 yan4 zheng1 tao3 。
- dang1 jun1 zhu2 lu4 shi2 ， chen2 deng3 yi3 ku1 gao3 。 ning2 zhi1 shi4 chao2 bian4 ， dan4 jue2 lin2 quan2 hao3 。
- gao1 wo4 san1 shi2 nian2 ， xiang1 kan4 cheng2 si4 hao4 。 di4 yan2 weng1 shen4 shan4 ， jian4 gu4 he2 bu4 zao3 。
- xian2 cheng1 tai4 zi3 ren2 ， zhong4 yi4 yi4 zun1 dao4 。 ce4 wen2 li2 ji1 shi4 ， shen1 sheng1 bu2 zi4 bao3 。
- zan4 chu1 shang1 shan1 yun2 ， qie4 lai2 qu1 sa3 sao3 。 dong1 gong1 cheng2 yu3 yi4 ， chu3 wu3 shang1 huai2 bao4 。
- hou4 dai4 wu2 qi2 ren2 ， li4 yuan2 man3 qiu1 cao3 。
- ri4 zhao4 kun1 lun2 shang4 ， yu3 ren2 pi1 yu3 yi1 。 cheng2 long2 jia4 yun2 wu4 ， yu4 wang3 xin1 wu2 wei2 。
- ci3 shan1 zai4 xi1 bei3 ， nai3 shi4 shen2 xian1 guo2 。 ling2 qi4 jie1 zi4 ran2 ， qiu2 zhi1 bu4 ke3 de2 。
- he2 wei2 han4 wu3 di4 ， jing1 si1 bian4 qun2 shan1 。 mi2 fei4 ju4 wan4 ji4 ， gong1 ju1 zhong1 bu4 huan2 。
- cang1 cang1 mao4 ling2 shu4 ， zu2 yi3 jie4 ren2 jian4 。
- tian1 sheng1 zhong1 yu3 yi4 ， ben3 yi3 zuo3 yong1 xi1 。 he2 yi4 li3 si1 li4 ， er2 dang1 hun1 luan4 shi2 。
- gu3 fen2 xiang1 cheng2 ye3 ， xie2 jing4 heng2 qiu1 bei1 。 kuang4 bu4 jin1 qiao2 cai3 ， mao2 sha1 wu2 jie2 yi2 。
- gao1 biao1 shang4 ke3 yang3 ， jing1 shuang3 jin1 he2 zhi1 。 yi4 wu3 zhong1 chang2 shi4 ， xian2 yuan1 shui2 jian4 zhi1 。
- chang2 guan1 dang3 gu4 chuan2 ， fu3 juan4 bu2 sheng4 bei1 。
- wen2 hou2 dan1 zheng4 wei4 ， yi4 ting1 yi2 wang4 can1 。 bai2 xue3 yan4 ji1 wu3 ， zhu1 xian2 zhao4 nü3 dan4 。
- yin2 sheng1 liu2 bu4 fan3 ， tao1 dang4 ri4 wu2 duan1 。 xian4 sui4 shou4 chao2 shi2 ， ming2 zhong1 yan4 bai3 guan1 。
- liang3 chuang2 chen2 guan3 qing4 ， jiu3 zou4 shu1 wei4 lan2 。 dui4 ci3 wei2 kong3 wo4 ， geng4 neng2 zheng3 yi1 guan1 。
- shu3 zhu3 xiang1 zhu1 ge3 ， gong1 gao1 ming2 yi4 zun1 。 qu1 chi2 qian1 wan4 zhong4 ， nu4 mu4 kan4 zhong1 yuan2 。
- cao2 bo2 ren4 gong1 sun1 ， guo2 wang2 shen1 bu4 cun2 。 she4 gong1 jiu3 wu2 mei2 ， bai2 yan4 you2 fei1 fan1 。
- wu4 yan2 jun1 chen2 he2 ， ke3 yi3 ji4 li2 yuan2 。 wei2 shu3 liang4 bu2 yi4 ， ru2 cao2 nan2 fu4 lun4 。
- liu4 guo2 han2 zui4 ruo4 ， mo4 nian2 you2 wei4 qin2 。 zheng4 sheng1 wei2 han2 ji4 ， qie3 yu4 pi2 qin2 ren2 。
- li4 wu4 ke3 fen1 she4 ， yuan2 qing2 kan1 mie4 shen1 。 xian2 yang2 gu3 cheng2 xia4 ， wan4 qing3 dao4 miao2 xin1 。
- yi2 shui3 chun1 ke3 she4 ， pan4 gong1 ying4 yang2 ye4 。 li2 se4 yi4 ren2 jian4 ， shan1 shan1 yao2 pei4 huan2 。
- zhan3 qin2 heng2 du2 chu3 ， shen1 xiang4 sheng1 he2 shu3 。 cheng2 shang4 fei1 hai3 yun2 ， cheng2 zhong1 an4 chun1 yu3 。
- shi4 lai2 ming2 pei4 zhe3 ， fu4 shi4 shui2 jia1 nü3 。 ni2 zhan1 zhu1 zhui4 lü3 ， yu3 shi1 cui4 mao2 zan1 。
- dian4 ying3 kai1 lian2 lian3 ， lei2 sheng1 fei1 hui4 xin1 。 zi4 yan2 yi2 shui3 qu3 ， cai3 ping2 jian1 cai3 lu4 。
- gui1 jing4 sui1 ke3 xun2 ， tian1 yin1 guang1 jing3 cu4 。 lian2 jun1 zhen1 qie3 du2 ， yuan4 xu1 jun1 jia1 su4 。
- tu2 lao2 xi1 qin1 zhen3 ， liao3 bu2 gu4 shuang1 e2 。 yan4 zhi4 cheng2 ke3 zhong4 ， yin2 feng1 ru2 li3 he2 。
- zhou1 wang2 huo4 bao1 si4 ， cheng2 que4 cheng2 po1 tuo2 。

## 注释

## 译文

## 赏析
