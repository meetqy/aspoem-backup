---
id: zhu-chang-wen-zhuan-yun-shao-qing-sheng-ri
title: 轉運少卿生日
titlePinyin: zhuan3 yun4 shao3 qing1 sheng1 ri4
titleSlug: zhuan-yun-shao-qing-sheng-ri
author: 朱長文
authorPinyin: zhu1 chang2 wen2
authorSlug: zhu-chang-wen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昔在章聖朝，先君爲名臣。
- 入陪儒林老，出擁使者輪。
- 忠謨與休烈，萬世永不泯。
- 惜哉未大任，天意昌後人。
- 公生韞俊德，磊落幼絕倫。
- 深林有條梅，不揉自可珍。
- 外隅正以方，中府粹且仁。
- 沛然施之事，迅若般之斤。
- 自聯金閨彥，頡頏三十春。
- 牙籌析經費，龍節綏遠民。
- 朅來天畿東，威譽薄海垠。
- 羣情無遁照，衆理日益勤。
- 吏徑皆敞闢，敝根悉鋤耘。
- 惸惸舊鰥寡，今也皆不貧。
- 闔部數百城，膏澤一以均。
- 正月方再浹，是日爲生申。
- 東人競祝公，百福叢于身。
- 同宗復荷德，善禱久所陳。
- 况公方耆艾，百行享明神。
- 俾公永且康，筆端扶化鈞。
- 俾公熾而大，膝下森華紳。
- 近得舉之躅，前望伯虎塵。
- 先閥期益顯，蹇品庶可親。

## 拼音

- xi1 zai4 zhang1 sheng4 chao2 ， xian1 jun1 wei2 ming2 chen2 。
- ru4 pei2 ru2 lin2 lao3 ， chu1 yong1 shi3 zhe3 lun2 。
- zhong1 mo2 yu3 xiu1 lie4 ， wan4 shi4 yong3 bu4 min3 。
- xi1 zai1 wei4 da4 ren4 ， tian1 yi4 chang1 hou4 ren2 。
- gong1 sheng1 yun4 jun4 de2 ， lei3 luo4 you4 jue2 lun2 。
- shen1 lin2 you3 tiao2 mei2 ， bu4 rou2 zi4 ke3 zhen1 。
- wai4 yu2 zheng4 yi3 fang1 ， zhong1 fu3 cui4 qie3 ren2 。
- pei4 ran2 shi1 zhi1 shi4 ， xun4 ruo4 ban1 zhi1 jin1 。
- zi4 lian2 jin1 gui1 yan4 ， jie2 hang2 san1 shi2 chun1 。
- ya2 chou2 xi1 jing1 fei4 ， long2 jie2 sui2 yuan3 min2 。
- qie4 lai2 tian1 ji1 dong1 ， wei1 yu4 bao2 hai3 yin2 。
- qun2 qing2 wu2 dun4 zhao4 ， zhong4 li3 ri4 yi4 qin2 。
- li4 jing4 jie1 chang3 pi4 ， bi4 gen1 xi1 chu2 yun2 。
- qiong2 qiong2 jiu4 guan1 gua3 ， jin1 ye3 jie1 bu4 pin2 。
- he2 bu4 shu4 bai3 cheng2 ， gao1 ze2 yi4 yi3 jun1 。
- zheng1 yue4 fang1 zai4 jia1 ， shi4 ri4 wei2 sheng1 shen1 。
- dong1 ren2 jing4 zhu4 gong1 ， bai3 fu2 cong2 yu2 shen1 。
- tong2 zong1 fu4 he2 de2 ， shan4 dao3 jiu3 suo3 chen2 。
- kuang4 gong1 fang1 qi2 ai4 ， bai3 xing2 xiang3 ming2 shen2 。
- bi3 gong1 yong3 qie3 kang1 ， bi3 duan1 fu2 hua4 jun1 。
- bi3 gong1 chi4 er2 da4 ， xi1 xia4 sen1 hua2 shen1 。
- jin4 de2 ju3 zhi1 zhu2 ， qian2 wang4 bo2 hu3 chen2 。
- xian1 fa2 qi1 yi4 xian3 ， jian3 pin3 shu4 ke3 qin1 。

## 注释

## 译文

## 赏析
