---
id: zhu-chang-wen-feng-song-zhong-san-shi-jun-ti-ju-chong-xi-guan
title: 奉送中散使君提舉崇禧觀
titlePinyin: feng4 song4 zhong1 san4 shi3 jun1 ti2 ju3 chong2 xi3 guan1
titleSlug: feng-song-zhong-san-shi-jun-ti-ju-chong-xi-guan
author: 朱長文
authorPinyin: zhu1 chang2 wen2
authorSlug: zhu-chang-wen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 方面威名久，朝端聞望隆。
- 需章祈玉陛，寶詔與琳宮。
- 睿奬均勞逸，高情保始終。
- 他年黄髮老，清世紫芝翁。
- 迹放風波外，心安夢幻中。
- 身輕隨壽鶴，目極送冥鴻。
- 祖帳羣公集，啼嬰萬俗同。
- 何緣留召父，無路達堯聰。
- 誇里金龜重，榮先密印崇。
- 高堂羅俎豆，幽徑鏟蒿蓬。
- 趁健歌歸去，因閑味道沖。
- 謝庭常有慶，越橐任令空。
- 醉帽欹華月，吟髭動好風。
- 翠虬喬木老，錦障海棠紅。
- 平昔高軒過，深嗟陋巷窮。
- 噓枯言不絕，推轂賜嘗蒙。
- 載酒要彭澤，名鄉表鄭公。
- 量材如斷木，荷德重維崧。
- 耆俊方圖任，明廷正納忠。
- 劇藩如擇將，猶恐起宗工。

## 拼音

- fang1 mian4 wei1 ming2 jiu3 ， chao2 duan1 wen2 wang4 long2 。
- xu1 zhang1 qi2 yu4 bi4 ， bao3 zhao4 yu3 lin2 gong1 。
- rui4 jiang3 jun1 lao2 yi4 ， gao1 qing2 bao3 shi3 zhong1 。
- ta1 nian2 huang2 fa4 lao3 ， qing1 shi4 zi3 zhi1 weng1 。
- ji4 fang4 feng1 bo1 wai4 ， xin1 an1 meng4 huan4 zhong1 。
- shen1 qing1 sui2 shou4 he4 ， mu4 ji2 song4 ming2 hong2 。
- zu3 zhang4 qun2 gong1 ji2 ， ti2 ying1 wan4 su2 tong2 。
- he2 yuan2 liu2 zhao4 fu4 ， wu2 lu4 da2 yao2 cong1 。
- kua1 li3 jin1 gui1 zhong4 ， rong2 xian1 mi4 yin4 chong2 。
- gao1 tang2 luo2 zu3 dou4 ， you1 jing4 chan3 hao1 peng2 。
- chen4 jian4 ge1 gui1 qu4 ， yin1 xian2 wei4 dao4 chong1 。
- xie4 ting2 chang2 you3 qing4 ， yue4 tuo2 ren4 ling4 kong1 。
- zui4 mao4 qi1 hua2 yue4 ， yin2 zi1 dong4 hao3 feng1 。
- cui4 qiu2 qiao2 mu4 lao3 ， jin3 zhang4 hai3 tang2 hong2 。
- ping2 xi1 gao1 xuan1 guo4 ， shen1 jie1 lou4 xiang4 qiong2 。
- xu1 ku1 yan2 bu4 jue2 ， tui1 gu3 ci4 chang2 meng2 。
- zai4 jiu3 yao4 peng2 ze2 ， ming2 xiang1 biao3 zheng4 gong1 。
- liang2 cai2 ru2 duan4 mu4 ， he2 de2 zhong4 wei2 song1 。
- qi2 jun4 fang1 tu2 ren4 ， ming2 ting2 zheng4 na4 zhong1 。
- ju4 fan1 ru2 ze2 jiang1 ， you2 kong3 qi3 zong1 gong1 。

## 注释

## 译文

## 赏析
