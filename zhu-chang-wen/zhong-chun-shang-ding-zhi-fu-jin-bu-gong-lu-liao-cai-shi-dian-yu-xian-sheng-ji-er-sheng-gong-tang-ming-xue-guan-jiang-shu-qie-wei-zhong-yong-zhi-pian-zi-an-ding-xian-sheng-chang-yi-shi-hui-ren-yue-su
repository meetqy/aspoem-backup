---
id: zhu-chang-wen-zhong-chun-shang-ding-zhi-fu-jin-bu-gong-lu-liao-cai-shi-dian-yu-xian-sheng-ji-er-sheng-gong-tang-ming-xue-guan-jiang-shu-qie-wei-zhong-yong-zhi-pian-zi-an-ding-xian-sheng-chang-yi-shi-hui-ren-yue-sui-ji-jiu-si-yin-zhe-xi-mou-gu-lou-wu-si-qie-mu-qian-zhe-qi-qi-jiang-ye-jin-long-ge-huang-gong-chang-lin-zhi-qi-zhong-jiang-ye-jin-bu-shi-jun-you-lin-zhi-jun-ru-zai-lie-xian-yu-rong-guan-zhe-cheng-wu-yan-lu-shi-er-shi-yun-xu-xie
title: 仲春上丁知府金部躬率僚寀釋奠于先聖既而升公堂命學官講書竊惟中庸之篇自安定先生常以是誨人閱歲既久嗣音者希某孤陋無似竊慕前哲其啟講也今龍閣黄公嘗臨之其終講也金部使君又臨之郡儒在列咸與榮觀輒成五言律詩二十韵敘謝
titlePinyin: zhong4 chun1 shang4 ding1 zhi1 fu3 jin1 bu4 gong1 lü4 liao2 cai3 shi4 dian4 yu2 xian1 sheng4 ji4 er2 sheng1 gong1 tang2 ming4 xue2 guan1 jiang3 shu1 qie4 wei2 zhong1 yong1 zhi1 pian1 zi4 an1 ding4 xian1 sheng0 chang2 yi3 shi4 hui4 ren2 yue4 sui4 ji4 jiu3 si4 yin1 zhe3 xi1 mou3 gu1 lou4 wu2 si4 qie4 mu4 qian2 zhe2 qi2 qi3 jiang3 ye3 jin1 long2 ge2 huang2 gong1 chang2 lin2 zhi1 qi2 zhong1 jiang3 ye3 jin1 bu4 shi3 jun1 you4 lin2 zhi1 jun4 ru2 zai4 lie4 xian2 yu3 rong2 guan1 zhe2 cheng2 wu3 yan2 lü4 shi1 er4 shi2 yun4 xu4 xie4
titleSlug: zhong-chun-shang-ding-zhi-fu-jin-bu-gong-lu-liao-cai-shi-dian-yu-xian-sheng-ji-er-sheng-gong-tang-ming-xue-guan-jiang-shu-qie-wei-zhong-yong-zhi-pian-zi-an-ding-xian-sheng-chang-yi-shi-hui-ren-yue-sui-ji-jiu-si-yin-zhe-xi-mou-gu-lou-wu-si-qie-mu-qian-zhe-qi-qi-jiang-ye-jin-long-ge-huang-gong-chang-lin-zhi-qi-zhong-jiang-ye-jin-bu-shi-jun-you-lin-zhi-jun-ru-zai-lie-xian-yu-rong-guan-zhe-cheng-wu-yan-lu-shi-er-shi-yun-xu-xie
author: 朱長文
authorPinyin: zhu1 chang2 wen2
authorSlug: zhu-chang-wen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 天意紹斯文，成書在聖孫。
- 一篇窮妙理，萬古誦微言。
- 美行敷華葉，精誠固本根。
- 並明參日月，幽贊極乾坤。
- 奧義誰鑽仰，真儒善討論。
- 披雲觀泰華，行水自崑崙。
- 庠序非才處，詩書素志敦。
- 崇朝羞倚席，暇日廢窺園。
- 辨惑開羣聽，潛心到大原。
- 意將追往哲，學豈爲專門。
- 盛府連稱治，耆英繼典藩。
- 始終臨講席，前後枉高軒。
- 全帳羅金鼎，盈庭倒玉樽。
- 旌旗來有慶，衿佩寂無喧。
- 士識師資貴，民知道義尊。
- 僖公史官頌，鄭校相君存。
- 芹藻歡欣意，陵阿長育恩。
- 中材多杞梓，寶器列瑶琨。
- 五紀登朝盛，羣英著籍繁。
- 美哉文正學，遺澤洽元元。

## 拼音

- tian1 yi4 shao4 si1 wen2 ， cheng2 shu1 zai4 sheng4 sun1 。
- yi4 pian1 qiong2 miao4 li3 ， wan4 gu3 song4 wei1 yan2 。
- mei3 xing2 fu1 hua2 ye4 ， jing1 cheng2 gu4 ben3 gen1 。
- bing4 ming2 can1 ri4 yue4 ， you1 zan4 ji2 qian2 kun1 。
- ao4 yi4 shui2 zuan1 yang3 ， zhen1 ru2 shan4 tao3 lun4 。
- pi1 yun2 guan1 tai4 hua2 ， xing2 shui3 zi4 kun1 lun2 。
- xiang2 xu4 fei1 cai2 chu3 ， shi1 shu1 su4 zhi4 dun1 。
- chong2 chao2 xiu1 yi3 xi2 ， xia2 ri4 fei4 kui1 yuan2 。
- bian4 huo4 kai1 qun2 ting1 ， qian2 xin1 dao4 da4 yuan2 。
- yi4 jiang1 zhui1 wang3 zhe2 ， xue2 qi3 wei2 zhuan1 men2 。
- sheng4 fu3 lian2 cheng1 zhi4 ， qi2 ying1 ji4 dian3 fan1 。
- shi3 zhong1 lin2 jiang3 xi2 ， qian2 hou4 wang3 gao1 xuan1 。
- quan2 zhang4 luo2 jin1 ding3 ， ying2 ting2 dao3 yu4 zun1 。
- jing1 qi2 lai2 you3 qing4 ， jin1 pei4 ji4 wu2 xuan1 。
- shi4 shi2 shi1 zi1 gui4 ， min2 zhi1 dao4 yi4 zun1 。
- xi1 gong1 shi3 guan1 song4 ， zheng4 xiao4 xiang1 jun1 cun2 。
- qin2 zao3 huan1 xin1 yi4 ， ling2 a1 chang2 yu4 en1 。
- zhong1 cai2 duo1 qi3 zi3 ， bao3 qi4 lie4 yao2 kun1 。
- wu3 ji4 deng1 chao2 sheng4 ， qun2 ying1 zhu4 ji2 fan2 。
- mei3 zai1 wen2 zheng4 xue2 ， yi2 ze2 qia4 yuan2 yuan2 。

## 注释

## 译文

## 赏析
