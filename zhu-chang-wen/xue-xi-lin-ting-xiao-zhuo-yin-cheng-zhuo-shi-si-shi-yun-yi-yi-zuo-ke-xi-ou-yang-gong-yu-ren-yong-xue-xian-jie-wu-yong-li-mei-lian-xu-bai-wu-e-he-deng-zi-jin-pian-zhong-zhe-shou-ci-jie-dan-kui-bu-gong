---
id: zhu-chang-wen-xue-xi-lin-ting-xiao-zhuo-yin-cheng-zhuo-shi-si-shi-yun-yi-yi-zuo-ke-xi-ou-yang-gong-yu-ren-yong-xue-xian-jie-wu-yong-li-mei-lian-xu-bai-wu-e-he-deng-zi-jin-pian-zhong-zhe-shou-ci-jie-dan-kui-bu-gong-fu-wei-cai-lan
title: 雪夕林亭小酌因成拙詩四十韵以貽坐客昔歐陽公與人詠雪先戒勿用梨梅練絮白舞鵝鶴等字今篇中輒守此戒但愧不工伏惟采覽
titlePinyin: xue3 xi1 lin2 ting2 xiao3 zhuo2 yin1 cheng2 zhuo1 shi1 si4 shi2 yun4 yi3 yi2 zuo4 ke4 xi1 ou1 yang2 gong1 yu3 ren2 yong3 xue3 xian1 jie4 wu4 yong4 li2 mei2 lian4 xu4 bai2 wu3 e2 he4 deng3 zi4 jin1 pian1 zhong1 zhe2 shou3 ci3 jie4 dan4 kui4 bu4 gong1 fu2 wei2 cai3 lan3
titleSlug: xue-xi-lin-ting-xiao-zhuo-yin-cheng-zhuo-shi-si-shi-yun-yi-yi-zuo-ke-xi-ou-yang-gong-yu-ren-yong-xue-xian-jie-wu-yong-li-mei-lian-xu-bai-wu-e-he-deng-zi-jin-pian-zhong-zhe-shou-ci-jie-dan-kui-bu-gong-fu-wei-cai-lan
author: 朱長文
authorPinyin: zhu1 chang2 wen2
authorSlug: zhu-chang-wen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 極望鋪千頃，平觀徹九霄。
- 縱橫隨物象，合散委天飆。
- 灑竹聲微動，粧松勢不摇。
- 庭空飛鳥影，窗失遠山椒。
- 釣罷盈孤嶼，行稀覆小橋。
- 爭先籠碧瓦，騁巧綴柔條。
- 片片誰裁製，團團似琢琱。
- 丘陵平坎險，草木起枯焦。
- 皎潔那容染，輕清祗自飄。
- 匊來便幼稚，披去羨漁樵。
- 篷冷孤舟泊，蹄輕逸驥驕。
- 危樓明皓皓，虛室靜蕭蕭。
- 餘霰霏殘夜，層冰結霽朝。
- 界疑華藏見，境入洞天遥。
- 嚮晦終難掩，居高却晚銷。
- 潤滋甘井脈，寒減暮江潮。
- 思婦啼紅袖，征夫擁皂貂。
- 履穿愁踐足，心悟任齊腰。
- 就映猶開卷，頻餐愈病痟。
- 袁公當强起，謝女尚能謠。
- 旋取茶鐺泛，多收藥匕調。
- 任令埋蠟屐，直欲鼓蘭橈。
- 掃處迷三徑，吟餘凍一瓢。
- 因思良友至，急奔牧童邀。
- 池館增瀟灑，杯盤奈寂寥。
- 壺中聞笑語，物外睹風標。
- 真樂非絃管，奇辭脫篆雕。
- 紅塵蕩滌盡，宿酒等閒消。
- 燭映凝膏淺，香清切柏燒。
- 談圍終易解，詩將可稱驍。
- 聞道羣賢集，方從五馬招。
- 黄堂催盛宴，緹幕會英僚。
- 海氣連平野，巖光滿麗譙。
- 繽紛霑壽斝，炫晃照華鑣。
- 劉白才名重，枚鄒筆力超。
- 袴襦歌美政，牟麥慶新苗。
- 畎畝深盈尺，風雲會再宵。
- 賀聲周四境，瑞奏達中朝。
- 郡國仁風遠，乾坤協氣饒。
- 年年書大有，擊壤望唐堯。

## 拼音

- ji2 wang4 pu1 qian1 qing3 ， ping2 guan1 che4 jiu3 xiao1 。
- zong4 heng2 sui2 wu4 xiang4 ， he2 san4 wei3 tian1 biao1 。
- sa3 zhu2 sheng1 wei1 dong4 ， zhuang1 song1 shi4 bu4 yao2 。
- ting2 kong1 fei1 niao3 ying3 ， chuang1 shi1 yuan3 shan1 jiao1 。
- diao4 ba4 ying2 gu1 yu3 ， xing2 xi1 fu4 xiao3 qiao2 。
- zheng1 xian1 long2 bi4 wa3 ， cheng3 qiao3 zhui4 rou2 tiao2 。
- pian4 pian4 shui2 cai2 zhi4 ， tuan2 tuan2 si4 zhuo2 diao1 。
- qiu1 ling2 ping2 kan3 xian3 ， cao3 mu4 qi3 ku1 jiao1 。
- jiao3 jie2 na4 rong2 ran3 ， qing1 qing1 zhi1 zi4 piao1 。
- ju1 lai2 bian4 you4 zhi4 ， pi1 qu4 xian4 yu2 qiao2 。
- peng2 leng3 gu1 zhou1 bo2 ， ti2 qing1 yi4 ji4 jiao1 。
- wei1 lou2 ming2 hao4 hao4 ， xu1 shi4 jing4 xiao1 xiao1 。
- yu2 xian4 fei1 can2 ye4 ， ceng2 bing1 jie2 ji4 chao2 。
- jie4 yi2 hua2 cang2 jian4 ， jing4 ru4 dong4 tian1 yao2 。
- xiang4 hui4 zhong1 nan2 yan3 ， ju1 gao1 que4 wan3 xiao1 。
- run4 zi1 gan1 jing3 mai4 ， han2 jian3 mu4 jiang1 chao2 。
- si1 fu4 ti2 hong2 xiu4 ， zheng1 fu1 yong1 zao4 diao1 。
- lü3 chuan1 chou2 jian4 zu2 ， xin1 wu4 ren4 qi2 yao1 。
- jiu4 ying4 you2 kai1 juan4 ， bin1 can1 yu4 bing4 xiao1 。
- yuan2 gong1 dang1 qiang2 qi3 ， xie4 nü3 shang4 neng2 yao2 。
- xuan2 qu3 cha2 dang1 fan4 ， duo1 shou1 yao4 bi3 diao4 。
- ren4 ling4 mai2 la4 ji1 ， zhi2 yu4 gu3 lan2 rao2 。
- sao3 chu3 mi2 san1 jing4 ， yin2 yu2 dong4 yi4 piao2 。
- yin1 si1 liang2 you3 zhi4 ， ji2 ben1 mu4 tong2 yao1 。
- chi2 guan3 zeng1 xiao1 sa3 ， bei1 pan2 nai4 ji4 liao2 。
- hu2 zhong1 wen2 xiao4 yu3 ， wu4 wai4 du3 feng1 biao1 。
- zhen1 le4 fei1 xian2 guan3 ， qi2 ci2 tuo1 zhuan4 diao1 。
- hong2 chen2 dang4 di2 jin4 ， su4 jiu3 deng3 xian2 xiao1 。
- zhu2 ying4 ning2 gao1 qian3 ， xiang1 qing1 qie4 bai3 shao1 。
- tan2 wei2 zhong1 yi4 jie3 ， shi1 jiang1 ke3 cheng1 xiao1 。
- wen2 dao4 qun2 xian2 ji2 ， fang1 cong2 wu3 ma3 zhao1 。
- huang2 tang2 cui1 sheng4 yan4 ， ti2 mu4 hui4 ying1 liao2 。
- hai3 qi4 lian2 ping2 ye3 ， yan2 guang1 man3 li2 qiao2 。
- bin1 fen1 zhan1 shou4 jia3 ， xuan4 huang4 zhao4 hua2 biao1 。
- liu2 bai2 cai2 ming2 zhong4 ， mei2 zou1 bi3 li4 chao1 。
- ku4 ru2 ge1 mei3 zheng4 ， mu4 mai4 qing4 xin1 miao2 。
- quan3 mu3 shen1 ying2 chi3 ， feng1 yun2 hui4 zai4 xiao1 。
- he4 sheng1 zhou1 si4 jing4 ， rui4 zou4 da2 zhong1 chao2 。
- jun4 guo2 ren2 feng1 yuan3 ， qian2 kun1 xie2 qi4 rao2 。
- nian2 nian2 shu1 da4 you3 ， ji1 rang3 wang4 tang2 yao2 。

## 注释

## 译文

## 赏析
