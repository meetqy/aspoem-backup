---
id: lu-dian-zeng-wang-jun-yi
title: 贈王君儀
titlePinyin: zeng4 wang2 jun1 yi2
titleSlug: zeng-wang-jun-yi
author: 陸佃
authorPinyin: lu4 dian4
authorSlug: lu-dian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 嘗思孔子昔在世，門生弟子三千人。
- 大哉卷舒聖人道，弦歌講誦鄒魯濱。
- 立身非以利欲誘，至誠惟學義與仁。
- 雍容德藝愈磨厲，烜赫光輝彌日新。
- 追塵力行慕汲汲，忘疲善誘思循循。
- 外榮豈就卿相位，內樂惟知探道真。
- 所以萬世作師法，望之仰之如北辰。
- 吾嘗苦愛孟子語，淵源事業醇乎醇。
- 得君達欲善天下，陋巷窮惟周一身。
- 當時舉世謂迂闊，進退何妨吾屈伸。
- 紛紛流俗何足託，以道優游能自遵。
- 瞥然顧彼萬鍾祿，有如聚散空中雲。
- 乃知君子所爲學，志將憂道不憂貧。
- 君儀建德一儒士，篤學滄溟陶粹純。
- 年强有志闢邪說，氣壯力苦鋤荆榛。
- 放出森森梓杞材，秀枝爛漫敷青春。
- 讀書侵暮即然燭，爲文夜坐常達晨。
- 誰憫顔瓢啖藜藿，自憐范甑生埃塵。
- 每云外物未嘗恤，披卷動能經累旬。
- 有時揮筆瀉霖雨，但聞霹靂飛車輪。
- 雲開霧散却晴霽，清風淅淅無纖塵。
- 佳花美木競妍秀，高山遠岫皆嶙峋。
- 有時高談傾耳聽，又如天馬超崑崙。
- 回顧駑駘百千輩，疲筋竭力安可羣。
- 我嗟才識頑且鄙，書齋日得相依親。
- 勤勤顧子能如此，固宜使人長書紳。

## 拼音

- chang2 si1 kong3 zi3 xi1 zai4 shi4 ， men2 sheng1 di4 zi3 san1 qian1 ren2 。
- da4 zai1 juan3 shu1 sheng4 ren2 dao4 ， xian2 ge1 jiang3 song4 zou1 lu3 bin1 。
- li4 shen1 fei1 yi3 li4 yu4 you4 ， zhi4 cheng2 wei2 xue2 yi4 yu3 ren2 。
- yong1 rong2 de2 yi4 yu4 mo2 li4 ， xuan1 he4 guang1 hui1 mi2 ri4 xin1 。
- zhui1 chen2 li4 xing2 mu4 ji2 ji2 ， wang4 pi2 shan4 you4 si1 xun2 xun2 。
- wai4 rong2 qi3 jiu4 qing1 xiang4 wei4 ， nei4 le4 wei2 zhi1 tan4 dao4 zhen1 。
- suo3 yi3 wan4 shi4 zuo4 shi1 fa3 ， wang4 zhi1 yang3 zhi1 ru2 bei3 chen2 。
- wu2 chang2 ku3 ai4 meng4 zi3 yu3 ， yuan1 yuan2 shi4 ye4 chun2 hu1 chun2 。
- de2 jun1 da2 yu4 shan4 tian1 xia4 ， lou4 xiang4 qiong2 wei2 zhou1 yi1 shen1 。
- dang1 shi2 ju3 shi4 wei4 yu1 kuo4 ， jin4 tui4 he2 fang2 wu2 qu1 shen1 。
- fen1 fen1 liu2 su2 he2 zu2 tuo1 ， yi3 dao4 you1 you2 neng2 zi4 zun1 。
- pie1 ran2 gu4 bi3 wan4 zhong1 lu4 ， you3 ru2 ju4 san4 kong1 zhong1 yun2 。
- nai3 zhi1 jun1 zi3 suo3 wei2 xue2 ， zhi4 jiang1 you1 dao4 bu4 you1 pin2 。
- jun1 yi2 jian4 de2 yi4 ru2 shi4 ， du3 xue2 cang1 ming2 tao2 cui4 chun2 。
- nian2 qiang2 you3 zhi4 pi4 xie2 shuo1 ， qi4 zhuang4 li4 ku3 chu2 jing1 zhen1 。
- fang4 chu1 sen1 sen1 zi3 qi3 cai2 ， xiu4 zhi1 lan4 man4 fu1 qing1 chun1 。
- du2 shu1 qin1 mu4 ji2 ran2 zhu2 ， wei2 wen2 ye4 zuo4 chang2 da2 chen2 。
- shui2 min3 yan2 piao2 dan4 li2 huo4 ， zi4 lian2 fan4 zeng4 sheng1 ai1 chen2 。
- mei3 yun2 wai4 wu4 wei4 chang2 xu4 ， pi1 juan4 dong4 neng2 jing1 lei4 xun2 。
- you3 shi2 hui1 bi3 xie4 lin2 yu3 ， dan4 wen2 pi1 li4 fei1 ju1 lun2 。
- yun2 kai1 wu4 san4 que4 qing2 ji4 ， qing1 feng1 xi1 xi1 wu2 xian1 chen2 。
- jia1 hua1 mei3 mu4 jing4 yan2 xiu4 ， gao1 shan1 yuan3 xiu4 jie1 lin2 xun2 。
- you3 shi2 gao1 tan2 qing1 er3 ting1 ， you4 ru2 tian1 ma3 chao1 kun1 lun2 。
- hui2 gu4 nu2 tai2 bai3 qian1 bei4 ， pi2 jin1 jie2 li4 an1 ke3 qun2 。
- wo3 jie1 cai2 shi2 wan2 qie3 bi3 ， shu1 zhai1 ri4 de2 xiang1 yi1 qin1 。
- qin2 qin2 gu4 zi3 neng2 ru2 ci3 ， gu4 yi2 shi3 ren2 chang2 shu1 shen1 。

## 注释

## 译文

## 赏析
