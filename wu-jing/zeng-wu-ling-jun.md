---
id: wu-jing-zeng-wu-ling-jun
title: 贈吳令君
titlePinyin: zeng4 wu2 ling4 jun1
titleSlug: zeng-wu-ling-jun
author: 吳儆
authorPinyin: wu2 jing3
authorSlug: wu-jing
dynasty: 唐
dynastyPinyin: tang2
dynastySlug: tang
tags: [] 
---

## 正文

- 綠槐庭院鎖薰風，雙雙乳燕穿簾櫳。
- 石榴花蹙宮羅樣，荔子枝翻蜀錦紅。
- 海山秀色藏日色，衮作英豪儀上國。
- 鵬翼瀾翻徙北溟，龍媒夭矯東西極。
- 高蹤逸韵不容攀，家聲世德以蟬聯。
- 吏能精銳龔黄上，人物風流晉宋間。
- 海寧巖邑千山底，牛刀割雞聊爾耳。
- 卷入河陽滿縣花，風行鄭國垂街李。
- 往歲如今杅桐空，今年衣褐足虞冬。
- 往歲如今新陳腐，今年麰麥盈千鍾。
- 田家宴喜歌時豐，咸知陰相有神功。
- 炰羔擊豕趨城東，金璧樓臺煙靄中。
- 瞻彼南山遥舉酒，插花起舞爲君壽。
- 神人歡樂何其多，令君福祿如山河。

## 拼音

- lü4 huai2 ting2 yuan4 suo3 xun1 feng1 ， shuang1 shuang1 ru3 yan4 chuan1 lian2 long2 。
- shi2 liu0 hua1 cu4 gong1 luo2 yang4 ， li4 zi3 zhi1 fan1 shu3 jin3 hong2 。
- hai3 shan1 xiu4 se4 cang2 ri4 se4 ， gun3 zuo4 ying1 hao2 yi2 shang4 guo2 。
- peng2 yi4 lan2 fan1 xi3 bei3 ming2 ， long2 mei2 yao1 jiao3 dong1 xi1 ji2 。
- gao1 zong1 yi4 yun4 bu4 rong2 pan1 ， jia1 sheng1 shi4 de2 yi3 chan2 lian2 。
- li4 neng2 jing1 rui4 gong1 huang2 shang4 ， ren2 wu4 feng1 liu2 jin4 song4 jian4 。
- hai3 ning2 yan2 yi4 qian1 shan1 di3 ， niu2 dao1 ge1 ji1 liao2 er3 er3 。
- juan3 ru4 he2 yang2 man3 xian4 hua1 ， feng1 xing2 zheng4 guo2 chui2 jie1 li3 。
- wang3 sui4 ru2 jin1 yu2 tong2 kong1 ， jin1 nian2 yi1 he4 zu2 yu2 dong1 。
- wang3 sui4 ru2 jin1 xin1 chen2 fu3 ， jin1 nian2 mou2 mai4 ying2 qian1 zhong1 。
- tian2 jia1 yan4 xi3 ge1 shi2 feng1 ， xian2 zhi1 yin1 xiang1 you3 shen2 gong1 。
- pao2 gao1 ji1 shi3 qu1 cheng2 dong1 ， jin1 bi4 lou2 tai2 yan1 ai3 zhong1 。
- zhan1 bi3 nan2 shan1 yao2 ju3 jiu3 ， cha1 hua1 qi3 wu3 wei2 jun1 shou4 。
- shen2 ren2 huan1 le4 he2 qi2 duo1 ， ling4 jun1 fu2 lu4 ru2 shan1 he2 。

## 注释

## 译文

## 赏析
