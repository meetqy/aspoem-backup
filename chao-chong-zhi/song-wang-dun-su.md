---
id: chao-chong-zhi-song-wang-dun-su
title: 送王敦素
titlePinyin: song4 wang2 dun1 su4
titleSlug: song-wang-dun-su
author: 晁沖之
authorPinyin: chao2 chong1 zhi1
authorSlug: chao-chong-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 先君有六女，所託皆高門。
- 季也久擇壻，晚得與子婚。
- 子家望海內，實惟謫仙孫。
- 筆也有家法，勢作風雷奔。
- 結交多英豪，坐致名譽喧。
- 憶昔識子初，河流出崑崙。
- 中間一再見，騏驥始伏轅。
- 去年接同居，底裏見所存。
- 磊落忠義人，愛國憂黎元。
- 使當元祐時，密勿與討論。
- 上可參廊廟，下可禆諫垣。
- 惜哉不遇知，白髮早已繁。
- 卑官不可說，感激有主恩。
- 爛漫有歸期，繫舟古槐根。
- 祖餞無酒食，贈遺請以言。
- 子家鍾山下，隨事有田園。
- 竹徑背古寺，草堂面江村。
- 高軒納翠微，修筒引潺湲。
- 林影散疏帙，山色搖酒罇。
- 日飲建康水，時登謝公墩。
- 沈酣左氏學，浩蕩極辭源。
- 客至勿多語，欲吐且復吞。
- 書來無匆匆，慰我别後魂。

## 拼音

- xian1 jun1 you3 liu4 nü3 ， suo3 tuo1 jie1 gao1 men2 。
- ji4 ye3 jiu3 ze2 xu4 ， wan3 de2 yu3 zi3 hun1 。
- zi3 jia1 wang4 hai3 nei4 ， shi2 wei2 zhe2 xian1 sun1 。
- bi3 ye3 you3 jia1 fa3 ， shi4 zuo4 feng1 lei2 ben1 。
- jie2 jiao1 duo1 ying1 hao2 ， zuo4 zhi4 ming2 yu4 xuan1 。
- yi4 xi1 shi2 zi3 chu1 ， he2 liu2 chu1 kun1 lun2 。
- zhong1 jian4 yi2 zai4 jian4 ， qi2 ji4 shi3 fu2 yuan2 。
- qu4 nian2 jie1 tong2 ju1 ， di3 li3 jian4 suo3 cun2 。
- lei3 luo4 zhong1 yi4 ren2 ， ai4 guo2 you1 li2 yuan2 。
- shi3 dang1 yuan2 you4 shi2 ， mi4 wu4 yu3 tao3 lun4 。
- shang4 ke3 can1 lang2 miao4 ， xia4 ke3 bi4 jian4 yuan2 。
- xi1 zai1 bu2 yu4 zhi1 ， bai2 fa4 zao3 yi3 fan2 。
- bei1 guan1 bu4 ke3 shuo1 ， gan3 ji1 you3 zhu3 en1 。
- lan4 man4 you3 gui1 qi1 ， xi4 zhou1 gu3 huai2 gen1 。
- zu3 jian4 wu2 jiu3 shi2 ， zeng4 yi2 qing3 yi3 yan2 。
- zi3 jia1 zhong1 shan1 xia4 ， sui2 shi4 you3 tian2 yuan2 。
- zhu2 jing4 bei4 gu3 si4 ， cao3 tang2 mian4 jiang1 cun1 。
- gao1 xuan1 na4 cui4 wei1 ， xiu1 tong3 yin3 chan2 yuan2 。
- lin2 ying3 san4 shu1 zhi4 ， shan1 se4 yao2 jiu3 zun1 。
- ri4 yin3 jian4 kang1 shui3 ， shi2 deng1 xie4 gong1 dun1 。
- shen3 han1 zuo3 shi4 xue2 ， hao4 dang4 ji2 ci2 yuan2 。
- ke4 zhi4 wu4 duo1 yu3 ， yu4 tu3 qie3 fu4 tun1 。
- shu1 lai2 wu2 cong1 cong1 ， wei4 wo3 bie2 hou4 hun2 。

## 注释

## 译文

## 赏析
