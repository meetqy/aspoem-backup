---
id: zhou-fu-ku-yang-yu-chen-zhang
title: 哭楊虞臣丈
titlePinyin: ku1 yang2 yu2 chen2 zhang4
titleSlug: ku-yang-yu-chen-zhang
author: 周孚
authorPinyin: zhou1 fu2
authorSlug: zhou-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 先君捐館時，親舊止四五。
- 丁寧奉遺訓，我沒誰撫汝。
- 孤生卧苫塊，泣血誦此語。
- 楊公十年舊，不見五年許。
- 兩萍忽相遇，握手涕如雨。
- 高懷幾骨肉，老語傾肺腑。
- 生死見交情，公固不愧古。
- 嗚呼英銳氣，又掩泉下土。
- 我行田野間，陳迹時一覩。
- 尚餘舊題壁，猶有所畦圃。
- 二兒吾未識，必有稱家主。
- 寥寥先友記，文缺久不補。
- 渠如能綴緝，吾敢憚覼縷。
- 但得行實完，雖遲不猶愈。

## 拼音

- xian1 jun1 juan1 guan3 shi2 ， qin1 jiu4 zhi3 si4 wu3 。
- ding1 ning2 feng4 yi2 xun4 ， wo3 mei2 shui2 fu3 ru3 。
- gu1 sheng1 wo4 shan1 kuai4 ， qi4 xue4 song4 ci3 yu3 。
- yang2 gong1 shi2 nian2 jiu4 ， bu2 jian4 wu3 nian2 xu1 。
- liang3 ping2 hu1 xiang1 yu4 ， wo4 shou3 ti4 ru2 yu3 。
- gao1 huai2 ji1 gu3 rou4 ， lao3 yu3 qing1 fei4 fu3 。
- sheng1 si3 jian4 jiao1 qing0 ， gong1 gu4 bu2 kui4 gu3 。
- wu1 hu1 ying1 rui4 qi4 ， you4 yan3 quan2 xia4 tu3 。
- wo3 xing2 tian2 ye3 jian4 ， chen2 ji4 shi2 yi4 du3 。
- shang4 yu2 jiu4 ti2 bi4 ， you2 you3 suo3 qi2 pu3 。
- er4 er2 wu2 wei4 shi2 ， bi4 you3 cheng1 jia1 zhu3 。
- liao2 liao2 xian1 you3 ji4 ， wen2 que1 jiu3 bu4 bu3 。
- qu2 ru2 neng2 zhui4 ji2 ， wu2 gan3 dan4 luo2 lü3 。
- dan4 de2 xing2 shi2 wan2 ， sui1 chi2 bu4 you2 yu4 。

## 注释

## 译文

## 赏析
