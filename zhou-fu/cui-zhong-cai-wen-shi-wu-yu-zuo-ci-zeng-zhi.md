---
id: zhou-fu-cui-zhong-cai-wen-shi-wu-yu-zuo-ci-zeng-zhi
title: 崔仲才問詩於予作此贈之
titlePinyin: cui1 zhong4 cai2 wen4 shi1 wu1 yu3 zuo4 ci3 zeng4 zhi1
titleSlug: cui-zhong-cai-wen-shi-wu-yu-zuo-ci-zeng-zhi
author: 周孚
authorPinyin: zhou1 fu2
authorSlug: zhou-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 日吾來此居，時已聞子名。
- 墮地驥騄俊，破殻陵伽鳴。
- 過我不憚勞，琳琅照柴荆。
- 圖史備商榷，辭章歎縱橫。
- 夤緣託末契，歲月今崢嶸。
- 相望百里遠，尚記十載情。
- 袖中河梁句，規摹漢西京。
- 賞子圭璧姿，愧我蜩蛩聲。
- 城麋反見迫，欲語還自驚。
- 斯文煨燼餘，作者夷跖并。
- 苦苣不耐秀，涇流自爲清。
- 差池百年內，望子爲長城。
- 已知蓄積富，更在淘汰精。
- 君看上歲田，寧可鹵莽耕。
- 石槃久則穿，誓勿寒此盟。
- 床頭有濁酒，會與子同傾。

## 拼音

- ri4 wu2 lai2 ci3 ju1 ， shi2 yi3 wen2 zi3 ming2 。
- duo4 di4 ji4 lu4 jun4 ， po4 qiao4 ling2 jia1 ming2 。
- guo4 wo3 bu2 dan4 lao2 ， lin2 lang2 zhao4 chai2 jing1 。
- tu2 shi3 bei4 shang1 que4 ， ci2 zhang1 tan4 zong4 heng2 。
- yin2 yuan2 tuo1 mo4 qi4 ， sui4 yue4 jin1 zheng1 rong2 。
- xiang1 wang4 bai3 li3 yuan3 ， shang4 ji4 shi2 zai4 qing2 。
- xiu4 zhong1 he2 liang2 ju4 ， gui1 mo2 han4 xi1 jing1 。
- shang3 zi3 gui1 bi4 zi1 ， kui4 wo3 tiao2 qiong2 sheng1 。
- cheng2 mi2 fan3 jian4 po4 ， yu4 yu3 huan2 zi4 jing1 。
- si1 wen2 wei1 jin4 yu2 ， zuo4 zhe3 yi2 zhi2 bing4 。
- ku3 ju4 bu2 nai4 xiu4 ， jing1 liu2 zi4 wei2 qing1 。
- cha1 chi2 bai3 nian2 nei4 ， wang4 zi0 wei2 chang2 cheng2 。
- yi3 zhi1 xu4 ji1 fu4 ， geng4 zai4 tao2 tai4 jing1 。
- jun1 kan4 shang4 sui4 tian2 ， ning2 ke3 lu3 mang3 geng1 。
- shi2 pan2 jiu3 ze2 chuan1 ， shi4 wu4 han2 ci3 meng2 。
- chuang2 tou2 you3 zhuo2 jiu3 ， hui4 yu3 zi3 tong2 qing1 。

## 注释

## 译文

## 赏析
