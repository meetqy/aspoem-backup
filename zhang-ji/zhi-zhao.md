---
id: zhang-ji-zhi-zhao
title: 徵招
titlePinyin: zhi3 zhao1
titleSlug: zhi-zhao
author: 张辑
authorPinyin: zhang1 ji2
authorSlug: zhang-ji
dynasty: 宋
dynastyPinyin: song4
dynastySlug: song
tags: []
---

## 正文

- 飞鸿又作秋空字，凄凄旧游湘浦。
- 凉思带愁深，渺苍茫何许。
- 岁华知几度。
- 奈双鬓、不禁吟苦。
- 独倚危楼，叶声摇暮，玉阑无语。
- 尺素。
- 欲传将，故人远、天涯屡惊回顾。
- 心事只琴知，漫闲相尔汝。
- 甚时江海去。
- 算空负、白苹鸥侣。
- 更谁与、翦烛西窗，且醉听山雨。

## 拼音

- fei1 hong2 you4 zuo4 qiu1 kong1 zi4 ， qi1 qi1 jiu4 you2 xiang1 pu3 。
- liang2 si1 dai4 chou2 shen1 ， miao3 cang1 mang2 he2 xu3 。
- sui4 hua2 zhi1 ji3 du4 。
- nai4 shuang1 bin4 、 bu4 jin1 yin2 ku3 。
- du2 yi3 wei1 lou2 ， ye4 sheng1 yao2 mu4 ， yu4 lan2 wu2 yu3 。
- chi3 su4 。
- yu4 chuan2 jiang1 ， gu4 ren2 yuan3 、 tian1 ya2 lü3 jing1 hui2 gu4 。
- xin1 shi4 zhi1 qin2 zhi1 ， man4 xian2 xiang1 er3 ru3 。
- shen4 shi2 jiang1 hai3 qu4 。
- suan4 kong1 fu4 、 bai2 ping2 ou1 lü3 。
- geng4 shui2 yu3 、 jian3 zhu2 xi1 chuang1 ， qie3 zui4 ting1 shan1 yu3 。

## 注释

## 译文

## 赏析
