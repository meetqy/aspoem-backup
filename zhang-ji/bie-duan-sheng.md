---
id: zhang-ji-bie-duan-sheng
title: 別段生
titlePinyin: bie2 duan4 sheng1
titleSlug: bie-duan-sheng
author: 張籍
authorPinyin: zhang1 ji2
authorSlug: zhang-ji
dynasty: 唐
dynastyPinyin: tang2
dynastySlug: tang
tags: [] 
---

## 正文

- 與子骨肉親，願言長相隨。
- 況離父母傍，從我學書詩。
- 同在道路間，講論亦未虧。
- 爲文於我前，日夕生光儀。
- 行役多疾疚，賴此相扶持。
- 貧賤事難拘，今日有別離。
- 我去秦城中，子留汴水湄。
- 離情兩飄斷，不異風中絲。
- 幼年獨爲客，舉動難得宜。
- 努力自修勵，常如見我時。
- 送我登山岡，再拜問還期。
- 還期在新年，勿怨歡會遲。

## 拼音

- yu3 zi3 gu3 rou4 qin1 ， yuan4 yan2 chang2 xiang1 sui2 。
- kuang4 li2 fu4 mu3 bang4 ， cong2 wo3 xue2 shu1 shi1 。
- tong2 zai4 dao4 lu4 jian4 ， jiang3 lun4 yi4 wei4 kui1 。
- wei2 wen2 wu1 wo3 qian2 ， ri4 xi1 sheng1 guang1 yi2 。
- xing2 yi4 duo1 ji2 jiu4 ， lai4 ci3 xiang1 fu2 chi2 。
- pin2 jian4 shi4 nan2 ju1 ， jin1 ri4 you3 bie2 li2 。
- wo3 qu4 qin2 cheng2 zhong1 ， zi3 liu2 bian4 shui3 mei2 。
- li2 qing2 liang3 piao1 duan4 ， bu2 yi4 feng1 zhong1 si1 。
- you4 nian2 du2 wei2 ke4 ， ju3 dong4 nan2 de2 yi2 。
- nu3 li4 zi4 xiu1 li4 ， chang2 ru2 jian4 wo3 shi2 。
- song4 wo3 deng1 shan1 gang1 ， zai4 bai4 wen4 huan2 qi1 。
- huan2 qi1 zai4 xin1 nian2 ， wu4 yuan4 huan1 hui4 chi2 。

## 注释

## 译文

## 赏析
