---
id: zhang-ji-za-qu-ge-ci-shang-ge-xing
title: 雜曲歌辭 傷歌行
titlePinyin: za2 qu3 ge1 ci2   shang1 ge1 xing2
titleSlug: za-qu-ge-ci-shang-ge-xing
author: 張籍
authorPinyin: zhang1 ji2
authorSlug: zhang-ji
dynasty: 唐
dynastyPinyin: tang2
dynastySlug: tang
tags: [] 
---

## 正文

- 黃門詔下促收捕，京兆君繫御史府。
- 出門無復部曲隨，親戚相逢不容語。
- 辭成謫尉南海州，受命不得須臾留。
- 身著青衫騎惡馬，東門之東無送者。
- 郵夫防吏急喧驅，往往驚墮馬蹏下。
- 長安里中荒大宅，朱門已除十二戟。
- 高堂舞榭鎖管弦，美人遙望西南天。

## 拼音

- huang2 men2 zhao4 xia4 cu4 shou1 bu3 ， jing1 zhao4 jun1 xi4 yu4 shi3 fu3 。
- chu1 men2 wu2 fu4 bu4 qu3 sui2 ， qin1 qi1 xiang1 feng2 bu4 rong2 yu3 。
- ci2 cheng2 zhe2 wei4 nan2 hai3 zhou1 ， shou4 ming4 bu4 de2 xu1 yu2 liu2 。
- shen1 zhu4 qing1 shan1 qi2 e4 ma3 ， dong1 men2 zhi1 dong1 wu2 song4 zhe3 。
- you2 fu1 fang2 li4 ji2 xuan1 qu1 ， wang3 wang3 jing1 duo4 ma3 ti2 xia4 。
- chang2 an1 li3 zhong1 huang1 da4 zhai2 ， zhu1 men2 yi3 chu2 shi2 er4 ji3 。
- gao1 tang2 wu3 xie4 suo3 guan3 xian2 ， mei3 ren2 yao2 wang4 xi1 nan2 tian1 。

## 注释

## 译文

## 赏析
