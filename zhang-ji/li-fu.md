---
id: zhang-ji-li-fu
title: 離婦
titlePinyin: li2 fu4
titleSlug: li-fu
author: 張籍
authorPinyin: zhang1 ji2
authorSlug: zhang-ji
dynasty: 唐
dynastyPinyin: tang2
dynastySlug: tang
tags: [] 
---

## 正文

- 十載來夫家，閨門無瑕疵。
- 薄命不生子，古制有分離。
- 託身言同穴，今日事乖違。
- 念君終棄捐，誰能強在茲。
- 堂上謝姑嫜，長跪請離辭。
- 姑嫜見我往，將決復沉疑。
- 與我古時釧，留我嫁時衣。
- 高堂拊我身，哭我於路陲。
- 昔日初爲婦，當君貧賤時。
- 晝夜常紡績，不得事蛾眉。
- 辛勤積黃金，濟君寒與飢。
- 洛陽買大宅，邯鄲買侍兒。
- 夫壻乘龍馬，出入有光儀。
- 將爲富家婦，永爲子孫資。
- 誰謂出君門，一身上車歸。
- 有子未必榮，無子坐生悲。
- 爲人莫作女，作女實難爲。

## 拼音

- shi2 zai4 lai2 fu1 jia1 ， gui1 men2 wu2 xia2 ci1 。
- bao2 ming4 bu4 sheng1 zi3 ， gu3 zhi4 you3 fen1 li2 。
- tuo1 shen1 yan2 tong2 xue2 ， jin1 ri4 shi4 guai1 wei2 。
- nian4 jun1 zhong1 qi4 juan1 ， shui2 neng2 qiang2 zai4 zi1 。
- tang2 shang4 xie4 gu1 zhang1 ， chang2 gui4 qing3 li2 ci2 。
- gu1 zhang1 jian4 wo3 wang3 ， jiang1 jue2 fu4 chen2 yi2 。
- yu3 wo3 gu3 shi2 chuan4 ， liu2 wo3 jia4 shi2 yi1 。
- gao1 tang2 fu3 wo3 shen1 ， ku1 wo3 wu1 lu4 chui2 。
- xi1 ri4 chu1 wei2 fu4 ， dang1 jun1 pin2 jian4 shi2 。
- zhou4 ye4 chang2 fang3 ji4 ， bu4 de2 shi4 e2 mei2 。
- xin1 qin2 ji1 huang2 jin1 ， ji4 jun1 han2 yu3 ji1 。
- luo4 yang2 mai3 da4 zhai2 ， han2 dan1 mai3 shi4 er2 。
- fu1 xu4 cheng2 long2 ma3 ， chu1 ru4 you3 guang1 yi2 。
- jiang1 wei2 fu4 jia1 fu4 ， yong3 wei2 zi3 sun1 zi1 。
- shui2 wei4 chu1 jun1 men2 ， yi4 shen1 shang4 ju1 gui1 。
- you3 zi3 wei4 bi4 rong2 ， wu2 zi3 zuo4 sheng1 bei1 。
- wei2 ren2 mo4 zuo4 nü3 ， zuo4 nü3 shi2 nan2 wei2 。

## 注释

## 译文

## 赏析
