---
id: zhang-ji-xi-zhou
title: 西州
titlePinyin: xi1 zhou1
titleSlug: xi-zhou
author: 張籍
authorPinyin: zhang1 ji2
authorSlug: zhang-ji
dynasty: 唐
dynastyPinyin: tang2
dynastySlug: tang
tags: [] 
---

## 正文

- 羌胡據西州，近甸無邊城。
- 山東收稅租，養我防塞兵。
- 胡騎來無時，居人常震驚。
- 嗟我五陵間，農者罷耘耕。
- 邊頭多殺傷，士卒難全形。
- 郡縣發丁役，丈夫各征行。
- 生男不能養，懼身有姓名。
- 良馬不念秣，烈士不苟營。
- 所願除國難，再逢天下平。

## 拼音

- qiang1 hu2 ju4 xi1 zhou1 ， jin4 dian4 wu2 bian1 cheng2 。
- shan1 dong1 shou1 shui4 zu1 ， yang3 wo3 fang2 sai1 bing1 。
- hu2 qi2 lai2 wu2 shi2 ， ju1 ren2 chang2 zhen4 jing1 。
- jie1 wo3 wu3 ling2 jian4 ， nong2 zhe3 ba4 yun2 geng1 。
- bian1 tou2 duo1 sha1 shang1 ， shi4 zu2 nan2 quan2 xing2 。
- jun4 xian4 fa1 ding1 yi4 ， zhang4 fu0 ge4 zheng1 xing2 。
- sheng1 nan2 bu4 neng2 yang3 ， ju4 shen1 you3 xing4 ming2 。
- liang2 ma3 bu2 nian4 mo4 ， lie4 shi4 bu4 gou3 ying2 。
- suo3 yuan4 chu2 guo2 nan2 ， zai4 feng2 tian1 xia4 ping2 。

## 注释

## 译文

## 赏析
