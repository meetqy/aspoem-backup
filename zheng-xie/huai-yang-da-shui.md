---
id: zheng-xie-huai-yang-da-shui
title: 淮揚大水
titlePinyin: huai2 yang2 da4 shui3
titleSlug: huai-yang-da-shui
author: 鄭獬
authorPinyin: zheng4 xie4
authorSlug: zheng-xie
dynasty: 唐
dynastyPinyin: tang2
dynastySlug: tang
tags: [] 
---

## 正文

- 淮揚水暴不可言，繞城四面長波皴。
- 如一大瓢寄滄海，十萬生聚瓢中存。
- 水之初作自何爾，舊堤有病亡其唇。
- 劃然大浪劈地出，正如百萬狂牛犇。
- 頃之漂泊成大澤，壯士挾山不可堙。
- 居民竄避爭入郭，郭內衆人還塞門。
- 老翁走哭覓幼子，哀赴卒爲蛟龍吞。
- 豈獨異物乃爲害，惡人行劫不待昏。
- 此時蝦蟆亦得志，撩鬚睥睨河伯尊。
- 附城廬舍盡水府，惟見屋脊波間橫。
- 間或大雨又暴作，直疑瓶盎相奔傾。
- 溝渠漲滿無處泄，往往床下飛泉鳴。
- 只恐此城澒洞徹，城中坐見魚頰生。
- 豪子室中具大筏，此筏豈便長全身。
- 朝夕築塞漸排去，兩月未見車間塵。
- 且喜餘生尚存世，資儲誰復傷漂淪。
- 京師乃處天下腹，亦聞大水來扣閽。
- 至於河朔南兩蜀，長江大河俱騰掀。
- 豈惟淮陽一彈地，洪濤乃撼半乾坤。
- 臣聞九疇天公書，三十六字先五行。
- 茲謂水德不潤下，蓋與土氣交相爭。
- 願召近臣講大義，使之搜鑿災害根。
- 下書遣使巡郡國，曠然一發天子恩。
- 家貧溺死無以葬，賜以棺轊收冤魂。
- 蠲除租賦勿收責，寬其衣食哺子孫。
- 開發倉庫收寒餓，庶幾瘡痏無瘢痕。
- 不爾便恐委溝壑，强者趣聚蠶蝨群。
- 伏藏山林弄凶器，今可先事塞其源。
- 朝廷固當有處置，賤臣何者敢僭論。
- 元元仰首望德澤，惟願陛下無因循。

## 拼音

- huai2 yang2 shui3 bao4 bu4 ke3 yan2 ， rao4 cheng2 si4 mian4 chang2 bo1 cun1 。
- ru2 yi1 da4 piao2 ji4 cang1 hai3 ， shi2 wan4 sheng1 ju4 piao2 zhong1 cun2 。
- shui3 zhi1 chu1 zuo4 zi4 he2 er3 ， jiu4 di1 you3 bing4 wang2 qi2 chun2 。
- hua2 ran2 da4 lang4 pi1 di4 chu1 ， zheng4 ru2 bai3 wan4 kuang2 niu2 ben1 。
- qing3 zhi1 piao1 bo2 cheng2 da4 ze2 ， zhuang4 shi4 xie2 shan1 bu4 ke3 yin1 。
- ju1 min2 cuan4 bi4 zheng1 ru4 guo1 ， guo1 nei4 zhong4 ren2 huan2 sai1 men2 。
- lao3 weng1 zou3 ku1 mi4 you4 zi3 ， ai1 fu4 zu2 wei2 jiao1 long2 tun1 。
- qi3 du2 yi4 wu4 nai3 wei2 hai4 ， e4 ren2 xing2 jie2 bu2 dai4 hun1 。
- ci3 shi2 xia1 ma0 yi4 de2 zhi4 ， liao2 xu1 pi4 ni4 he2 bo2 zun1 。
- fu4 cheng2 lu2 she4 jin4 shui3 fu3 ， wei2 jian4 wu1 ji3 bo1 jian4 heng2 。
- jian4 huo4 da4 yu3 you4 bao4 zuo4 ， zhi2 yi2 ping2 ang4 xiang1 ben1 qing1 。
- gou1 qu2 zhang3 man3 wu2 chu3 xie4 ， wang3 wang3 chuang2 xia4 fei1 quan2 ming2 。
- zhi3 kong3 ci3 cheng2 hong4 dong4 che4 ， cheng2 zhong1 zuo4 jian4 yu2 jia2 sheng1 。
- hao2 zi3 shi4 zhong1 ju4 da4 fa2 ， ci3 fa2 qi3 bian4 chang2 quan2 shen1 。
- zhao1 xi1 zhu4 sai1 jian4 pai2 qu4 ， liang3 yue4 wei4 jian4 ju1 jian4 chen2 。
- qie3 xi3 yu2 sheng1 shang4 cun2 shi4 ， zi1 chu3 shui2 fu4 shang1 piao1 lun2 。
- jing1 shi1 nai3 chu3 tian1 xia4 fu4 ， yi4 wen2 da4 shui3 lai2 kou4 hun1 。
- zhi4 yu2 he2 shuo4 nan2 liang3 shu3 ， chang2 jiang1 da4 he2 ju4 teng2 xian1 。
- qi3 wei2 huai2 yang2 yi2 dan4 di4 ， hong2 tao1 nai3 han4 ban4 qian2 kun1 。
- chen2 wen2 jiu3 chou2 tian1 gong1 shu1 ， san1 shi2 liu4 zi4 xian1 wu3 xing2 。
- zi1 wei4 shui3 de2 bu2 run4 xia4 ， gai4 yu3 tu3 qi4 jiao1 xiang4 zheng1 。
- yuan4 zhao4 jin4 chen2 jiang3 da4 yi4 ， shi3 zhi1 sou1 zao2 zai1 hai4 gen1 。
- xia4 shu1 qian3 shi3 xun2 jun4 guo2 ， kuang4 ran2 yi4 fa1 tian1 zi3 en1 。
- jia1 pin2 ni4 si3 wu2 yi3 zang4 ， ci4 yi3 guan1 wei4 shou1 yuan1 hun2 。
- juan1 chu2 zu1 fu4 wu4 shou1 ze2 ， kuan1 qi2 yi1 shi2 bu3 zi3 sun1 。
- kai1 fa1 cang1 ku4 shou1 han2 e4 ， shu4 ji1 chuang1 wei3 wu2 ban1 hen2 。
- bu4 er3 bian4 kong3 wei3 gou1 he4 ， qiang2 zhe3 qu4 ju4 can2 shi1 qun2 。
- fu2 cang2 shan1 lin2 nong4 xiong1 qi4 ， jin1 ke3 xian1 shi4 sai1 qi2 yuan2 。
- chao2 ting2 gu4 dang1 you3 chu3 zhi4 ， jian4 chen2 he2 zhe3 gan3 jian4 lun4 。
- yuan2 yuan2 yang3 shou3 wang4 de2 ze2 ， wei2 yuan4 bi4 xia4 wu2 yin1 xun2 。

## 注释

## 译文

## 赏析
