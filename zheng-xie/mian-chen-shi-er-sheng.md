---
id: zheng-xie-mian-chen-shi-er-sheng
title: 勉陳石二生
titlePinyin: mian3 chen2 shi2 er4 sheng1
titleSlug: mian-chen-shi-er-sheng
author: 鄭獬
authorPinyin: zheng4 xie4
authorSlug: zheng-xie
dynasty: 唐
dynastyPinyin: tang2
dynastySlug: tang
tags: [] 
---

## 正文

- 精金埋深山，鑿土不難得。
- 大貝貯滄海，破浪亦能識。
- 山趨猛虎穴，海入長蛟室。
- 必意往取之，投軀不少惜。
- 仁義藏遺書，堯孔聖人迹。
- 不觀不知道，觸塗暗於漆。
- 上無猛虎畏，下無長蛟逼。
- 污辱不及身，燦燦嵬山璧。
- 金貝豈飽腹，盜窺恐易失。
- 纍纍畜滿家，僅能一身佚。
- 孰謂遺書貧，猗頓莫能易。
- 其源固不貲，可爲天下澤。
- 二子齒甚少，蚤莫宜加力。
- 剖剝見光鋩，拄天一千尺。
- 勿逐籬下雛，自跨鳳凰翼。
- 雄聲落衆耳，白日飛霹靂。
- 偏親况在堂，雪縷初垂白。
- 淚眼望榮歸，一書千萬億。
- 夜燈綻寒衣，秋風吹素壁。
- 胡爲不奮飛，跳躍在泥磧。
- 北闕挂賢科，將相嘗曾歷。
- 五犗垂巨鉤，往往長鯨食。
- 學飽遂騫翔，青雲無物隔。
- 右顧玉堂人，左揖金鼎客。
- 廣庭羅鼓鐘，朱門畫幡戟。
- 歲時獻親壽，腰金光照席。
- 慈顔春雲披，此樂直無敵。
- 是爲烈丈夫，後世稱盛德。
- 榮辱固在人，孰云非我職。

## 拼音

- jing1 jin1 mai2 shen1 shan1 ， zao2 tu3 bu4 nan2 de2 。
- da4 bei4 zhu4 cang1 hai3 ， po4 lang4 yi4 neng2 shi2 。
- shan1 qu1 meng3 hu3 xue2 ， hai3 ru4 chang2 jiao1 shi4 。
- bi4 yi4 wang3 qu3 zhi1 ， tou2 qu1 bu4 shao3 xi1 。
- ren2 yi4 cang2 yi2 shu1 ， yao2 kong3 sheng4 ren2 ji4 。
- bu4 guan1 bu4 zhi1 dao4 ， chu4 tu2 an4 wu1 qi1 。
- shang4 wu2 meng3 hu3 wei4 ， xia4 wu2 chang2 jiao1 bi1 。
- wu1 ru3 bu4 ji2 shen1 ， can4 can4 wei2 shan1 bi4 。
- jin1 bei4 qi3 bao3 fu4 ， dao4 kui1 kong3 yi4 shi1 。
- lei2 lei2 chu4 man3 jia1 ， jin3 neng2 yi4 shen1 yi4 。
- shu2 wei4 yi2 shu1 pin2 ， yi1 dun4 mo4 neng2 yi4 。
- qi2 yuan2 gu4 bu4 zi1 ， ke3 wei2 tian1 xia4 ze2 。
- er4 zi3 chi3 shen4 shao3 ， zao3 mo4 yi2 jia1 li4 。
- pou1 bao1 jian4 guang1 mang2 ， zhu3 tian1 yi4 qian1 chi3 。
- wu4 zhu2 li2 xia4 chu2 ， zi4 kua4 feng4 huang2 yi4 。
- xiong2 sheng1 luo4 zhong4 er3 ， bai2 ri4 fei1 pi1 li4 。
- pian1 qin1 kuang4 zai4 tang2 ， xue3 lü3 chu1 chui2 bai2 。
- lei4 yan3 wang4 rong2 gui1 ， yi4 shu1 qian1 wan4 yi4 。
- ye4 deng1 zhan4 han2 yi1 ， qiu1 feng1 chui1 su4 bi4 。
- hu2 wei2 bu2 fen4 fei1 ， tiao4 yue4 zai4 ni2 qi4 。
- bei3 que4 gua4 xian2 ke1 ， jiang1 xiang1 chang2 ceng2 li4 。
- wu3 jie4 chui2 ju4 gou1 ， wang3 wang3 chang2 jing1 shi2 。
- xue2 bao3 sui4 qian1 xiang2 ， qing1 yun2 wu2 wu4 ge2 。
- you4 gu4 yu4 tang2 ren2 ， zuo3 yi1 jin1 ding3 ke4 。
- guang3 ting2 luo2 gu3 zhong1 ， zhu1 men2 hua4 fan1 ji3 。
- sui4 shi2 xian4 qin1 shou4 ， yao1 jin1 guang1 zhao4 xi2 。
- ci2 yan2 chun1 yun2 pi1 ， ci3 le4 zhi2 wu2 di2 。
- shi4 wei2 lie4 zhang4 fu0 ， hou4 shi4 cheng1 sheng4 de2 。
- rong2 ru3 gu4 zai4 ren2 ， shu2 yun2 fei1 wo3 zhi2 。

## 注释

## 译文

## 赏析
