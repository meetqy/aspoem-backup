---
id: zheng-xie-dong-ri-tong-zhong-xun-ji-fu-liao-you-wan-shou-si
title: 冬日同仲巽及府寮遊萬壽寺
titlePinyin: dong1 ri4 tong2 zhong4 xun4 ji2 fu3 liao2 you2 wan4 shou4 si4
titleSlug: dong-ri-tong-zhong-xun-ji-fu-liao-you-wan-shou-si
author: 鄭獬
authorPinyin: zheng4 xie4
authorSlug: zheng-xie
dynasty: 唐
dynastyPinyin: tang2
dynastySlug: tang
tags: [] 
---

## 正文

- 峻阜如蟠虹，蓄泄氣象靈。
- 紺宇隠紅樹，繚若畫在屏。
- 聯騎轉城角，沙步俯回汀。
- 野寺對寒水，白壁敞雲扃。
- 嶚深松桂黑，地古莓苔青。
- 朱橘擁繁梢，懸綴黄金鈴。
- 橫梯出虛閣，古像銅青熒。
- 眺聽揖秋境，豁露無藏形。
- 清氣換俗骨，蕭爽毛髮醒。
- 汲泉煮露芽，却坐竹間亭。
- 高談落四座，金石朗衆聽。
- 脫落見逸調，驟如馬在坰。
- 眇然遺組紱，太山一浮萍。
- 落景不我顧，檐角出寒星。
- 燕客未渠央，歸鞍安得停。
- 歲宴幸豐樂，楚人飽且寧。
- 蟋蟀刺褊陋，及時灑子庭。
- 傳聞落帽山，風凉久凋零。
- 已釀白玉泉，連車載百瓶。
- 行期一佳賞，相與快煩冥。

## 拼音

- jun4 fu4 ru2 pan2 hong2 ， xu4 xie4 qi4 xiang4 ling2 。
- gan4 yu3 yin3 hong2 shu4 ， liao2 ruo4 hua4 zai4 ping2 。
- lian2 qi2 zhuan3 cheng2 jiao3 ， sha1 bu4 fu3 hui2 ting1 。
- ye3 si4 dui4 han2 shui3 ， bai2 bi4 chang3 yun2 jiong1 。
- liao2 shen1 song1 gui4 hei1 ， di4 gu3 mei2 tai2 qing1 。
- zhu1 ju2 yong1 fan2 shao1 ， xuan2 zhui4 huang2 jin1 ling2 。
- heng2 ti1 chu1 xu1 ge2 ， gu3 xiang4 tong2 qing1 ying2 。
- tiao4 ting1 yi1 qiu1 jing4 ， huo1 lu4 wu2 cang2 xing2 。
- qing1 qi4 huan4 su2 gu3 ， xiao1 shuang3 mao2 fa4 xing3 。
- ji2 quan2 zhu3 lu4 ya2 ， que4 zuo4 zhu2 jian4 ting2 。
- gao1 tan2 luo4 si4 zuo4 ， jin1 shi2 lang3 zhong4 ting1 。
- tuo1 luo4 jian4 yi4 diao4 ， zhou4 ru2 ma3 zai4 jiong1 。
- miao3 ran2 yi2 zu3 fu2 ， tai4 shan1 yi4 fu2 ping2 。
- luo4 jing3 bu4 wo3 gu4 ， yan2 jiao3 chu1 han2 xing1 。
- yan4 ke4 wei4 qu2 yang1 ， gui1 an1 an1 de2 ting2 。
- sui4 yan4 xing4 feng1 le4 ， chu3 ren2 bao3 qie3 ning2 。
- xi1 shuai4 ci4 bian3 lou4 ， ji2 shi2 sa3 zi3 ting2 。
- chuan2 wen2 luo4 mao4 shan1 ， feng1 liang2 jiu3 diao1 ling2 。
- yi3 niang4 bai2 yu4 quan2 ， lian2 ju1 zai4 bai3 ping2 。
- xing2 qi1 yi4 jia1 shang3 ， xiang1 yu3 kuai4 fan2 ming2 。

## 注释

## 译文

## 赏析
