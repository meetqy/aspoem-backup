---
id: zheng-xie-ji-ti-chen-zhou-yuan-yang-guan
title: 寄題辰州沅陽館
titlePinyin: ji4 ti2 chen2 zhou1 yuan2 yang2 guan3
titleSlug: ji-ti-chen-zhou-yuan-yang-guan
author: 鄭獬
authorPinyin: zheng4 xie4
authorSlug: zheng-xie
dynasty: 唐
dynastyPinyin: tang2
dynastySlug: tang
tags: [] 
---

## 正文

- 張侯守辰溪，作館清溪上。
- 峻趾擁崇岡，跋海鰲足壯。
- 石嶝盤山回，遊人出屏障。
- 林壑互蔽虧，昏明各異狀。
- 辰溪俯洞夷，登臨少佳况。
- 不知自何人，於此廢真賞。
- 漥池失蛟龍，破屋藏魍魎。
- 如持萬黄金，棄之在污壤。
- 張侯一芟掃，耳目復清曠。
- 坤倪伏詼譎，閃倐見氣象。
- 素壁照清秋，檐牙屹相望。
- 啼鳥共徘徊，飛雲自來往。
- 携樽聽鳴泉，便可傾佳釀。
- 煙披舞袖潤，谷應歌聲響。
- 客醉未容歸，明月纖纖上。
- 幽懷儻自得，所適即爲放。
- 茲地雖陋僻，境靜猶足尚。
- 壯士偃旗眠，落日惟樵唱。
- 緩带一來遊，清風日蕭爽。

## 拼音

- zhang1 hou2 shou3 chen2 xi1 ， zuo4 guan3 qing1 xi1 shang4 。
- jun4 zhi3 yong1 chong2 gang1 ， ba2 hai3 ao2 zu2 zhuang4 。
- shi2 deng4 pan2 shan1 hui2 ， you2 ren2 chu1 ping2 zhang4 。
- lin2 he4 hu4 bi4 kui1 ， hun1 ming2 ge4 yi4 zhuang4 。
- chen2 xi1 fu3 dong4 yi2 ， deng1 lin2 shao3 jia1 kuang4 。
- bu4 zhi1 zi4 he2 ren2 ， wu1 ci3 fei4 zhen1 shang3 。
- wa1 chi2 shi1 jiao1 long2 ， po4 wu1 cang2 wang3 liang3 。
- ru2 chi2 wan4 huang2 jin1 ， qi4 zhi1 zai4 wu1 rang3 。
- zhang1 hou2 yi4 shan1 sao3 ， er3 mu4 fu4 qing1 kuang4 。
- kun1 ni2 fu2 hui1 jue2 ， shan3 shu1 jian4 qi4 xiang4 。
- su4 bi4 zhao4 qing1 qiu1 ， yan2 ya2 yi4 xiang1 wang4 。
- ti2 niao3 gong4 pai2 huai2 ， fei1 yun2 zi4 lai2 wang3 。
- xie2 zun1 ting1 ming2 quan2 ， bian4 ke3 qing1 jia1 niang4 。
- yan1 pi1 wu3 xiu4 run4 ， gu3 ying1 ge1 sheng1 xiang3 。
- ke4 zui4 wei4 rong2 gui1 ， ming2 yue4 xian1 xian1 shang4 。
- you1 huai2 tang3 zi4 de2 ， suo3 shi4 ji2 wei2 fang4 。
- zi1 di4 sui1 lou4 pi4 ， jing4 jing4 you2 zu2 shang4 。
- zhuang4 shi4 yan3 qi2 mian2 ， luo4 ri4 wei2 qiao2 chang4 。
- huan3 dai4 yi4 lai2 you2 ， qing1 feng1 ri4 xiao1 shuang3 。

## 注释

## 译文

## 赏析
