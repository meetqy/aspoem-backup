---
id: zheng-xie-song-fang-yuan-zhong
title: 送方元忠
titlePinyin: song4 fang1 yuan2 zhong1
titleSlug: song-fang-yuan-zhong
author: 鄭獬
authorPinyin: zheng4 xie4
authorSlug: zheng-xie
dynasty: 唐
dynastyPinyin: tang2
dynastySlug: tang
tags: [] 
---

## 正文

- 京師惡塵土，兩足沒至踝。
- 狂風暴然作，塞天赤如赭。
- 事牽或出門，復又無馿跨。
- 垢汗黏透衣，留遲固不遐。
- 走歸掃一室，凉泉急傾灑。
- 琢琢客扣門，置帽懶出迓。
- 呼童揖客進，客語驚鄰舍。
- 自夸已得計，歸舟即日駕。
- 風塵久厭苦，喜此脫去乍。
- 淮影貯蒼山，飛峰皆倒挂。
- 霜月秋暉明，乾坤曝圖畫。
- 往往窮谷間，賢豪伏其下。
- 去而從之遊，精粗得陶冶。
- 剖發露光鋩，爬羅無縫罅。
- 豨膏滑兩軸，直縱飛黄靶。
- 庶以卒吾業，孰能籌周捨。
- 余云子語健，决去不可且。
- 伊昔同壯遊，清樽固屢把。
- 病酒常至午，醉歸每及夜。
- 朋輩俱飲豪，斗酒快一寫。
- 窮甚或見憐，怪極亦遭駡。
- 爾來五六年，退縮但嗟訝。
- 老意漸相期，歡心早已謝。
- 買得東皋田，束衣即歸稼。
- 簞笥苟非道，萬石安能藉。
- 期子在高秋，行當秣吾馬。

## 拼音

- jing1 shi1 e4 chen2 tu3 ， liang3 zu2 mei2 zhi4 huai2 。
- kuang2 feng1 bao4 ran2 zuo4 ， sai1 tian1 chi4 ru2 zhe3 。
- shi4 qian1 huo4 chu1 men2 ， fu4 you4 wu2 lu2 kua4 。
- gou4 han4 nian2 tou4 yi1 ， liu2 chi2 gu4 bu4 xia2 。
- zou3 gui1 sao3 yi2 shi4 ， liang2 quan2 ji2 qing1 sa3 。
- zhuo2 zhuo2 ke4 kou4 men2 ， zhi4 mao4 lan3 chu1 ya4 。
- hu1 tong2 yi1 ke4 jin4 ， ke4 yu3 jing1 lin2 she4 。
- zi4 kua1 yi3 de2 ji4 ， gui1 zhou1 ji2 ri4 jia4 。
- feng1 chen2 jiu3 yan4 ku3 ， xi3 ci3 tuo1 qu4 zha4 。
- huai2 ying3 zhu4 cang1 shan1 ， fei1 feng1 jie1 dao4 gua4 。
- shuang1 yue4 qiu1 hui1 ming2 ， qian2 kun1 pu4 tu2 hua4 。
- wang3 wang3 qiong2 gu3 jian4 ， xian2 hao2 fu2 qi2 xia4 。
- qu4 er2 cong2 zhi1 you2 ， jing1 cu1 de2 tao2 ye3 。
- pou1 fa1 lou4 guang1 mang2 ， pa2 luo2 wu2 feng2 xia4 。
- xi1 gao1 hua2 liang3 zhou2 ， zhi2 zong4 fei1 huang2 ba3 。
- shu4 yi3 zu2 wu2 ye4 ， shu2 neng2 chou2 zhou1 she3 。
- yu2 yun2 zi0 yu3 jian4 ， jue2 qu4 bu4 ke3 qie3 。
- yi1 xi1 tong2 zhuang4 you2 ， qing1 zun1 gu4 lü3 ba3 。
- bing4 jiu3 chang2 zhi4 wu3 ， zui4 gui1 mei3 ji2 ye4 。
- peng2 bei4 ju4 yin3 hao2 ， dou4 jiu3 kuai4 yi4 xie3 。
- qiong2 shen4 huo4 jian4 lian2 ， guai4 ji2 yi4 zao1 ma4 。
- er3 lai2 wu3 liu4 nian2 ， tui4 suo1 dan4 jie1 ya4 。
- lao3 yi4 jian4 xiang1 qi1 ， huan1 xin1 zao3 yi3 xie4 。
- mai3 de2 dong1 gao1 tian2 ， shu4 yi1 ji2 gui1 jia4 。
- dan1 si4 gou3 fei1 dao4 ， wan4 shi2 an1 neng2 jie4 。
- qi1 zi3 zai4 gao1 qiu1 ， xing2 dang1 mo4 wu2 ma3 。

## 注释

## 译文

## 赏析
