---
id: zheng-xie-cheng-cheng-xiang-sheng-ri
title: 程丞相生日
titlePinyin: cheng2 cheng2 xiang4 sheng1 ri4
titleSlug: cheng-cheng-xiang-sheng-ri
author: 鄭獬
authorPinyin: zheng4 xie4
authorSlug: zheng-xie
dynasty: 唐
dynastyPinyin: tang2
dynastySlug: tang
tags: [] 
---

## 正文

- 大昴光芒正，荆河氣象渾。
- 始知真相出，遂見本朝尊。
- 漢地汝陽國，程侯司馬孫。
- 精剛得金氣，深厚體乾元。
- 申甫生周嶽，皋夔拱舜軒。
- 山河歸妙算，社稷繫昌言。
- 九鼎群生重，洪鑪一氣奔。
- 群雛忌鵰鶚，衆草失蘭蓀。
- 慷慨提千騎，扶摇下九閽。
- 秦關春草短，洼水暮雲屯。
- 詩必曹劉敵，兵須衛霍論。
- 談餘珠委積，筆落鳳騰騫。
- 秀髮煙霞外，丹心金石存。
- 未歸真宰柄，猶倚大師藩。
- 日月回龍角，星辰會紫垣。
- 氣凌金節潤，風入繡旗翻。
- 歌管傾南國，簪裾拜慶門。
- 飛黄下天廄，縹酒賜堯樽。
- 固有神靈護，應知福祿蕃。
- 蟠桃三結實，未見老雲根。

## 拼音

- da4 mao3 guang1 mang2 zheng4 ， jing1 he2 qi4 xiang4 hun2 。
- shi3 zhi1 zhen1 xiang4 chu1 ， sui4 jian4 ben3 chao2 zun1 。
- han4 di4 ru3 yang2 guo2 ， cheng2 hou2 si1 ma3 sun1 。
- jing1 gang1 de2 jin1 qi4 ， shen1 hou4 ti3 qian2 yuan2 。
- shen1 fu3 sheng1 zhou1 yue4 ， gao1 kui2 gong3 shun4 xuan1 。
- shan1 he2 gui1 miao4 suan4 ， she4 ji4 xi4 chang1 yan2 。
- jiu3 ding3 qun2 sheng1 zhong4 ， hong2 lu2 yi2 qi4 ben1 。
- qun2 chu2 ji4 diao1 e4 ， zhong4 cao3 shi1 lan2 sun1 。
- kang1 kai3 ti2 qian1 qi2 ， fu2 yao2 xia4 jiu3 hun1 。
- qin2 guan1 chun1 cao3 duan3 ， wa1 shui3 mu4 yun2 tun2 。
- shi1 bi4 cao2 liu2 di2 ， bing1 xu1 wei4 huo4 lun4 。
- tan2 yu2 zhu1 wei3 ji1 ， bi3 luo4 feng4 teng2 qian1 。
- xiu4 fa4 yan1 xia2 wai4 ， dan1 xin1 jin1 shi2 cun2 。
- wei4 gui1 zhen1 zai3 bing3 ， you2 yi3 da4 shi1 fan1 。
- ri4 yue4 hui2 long2 jiao3 ， xing1 chen2 hui4 zi3 yuan2 。
- qi4 ling2 jin1 jie2 run4 ， feng1 ru4 xiu4 qi2 fan1 。
- ge1 guan3 qing1 nan2 guo2 ， zan1 ju1 bai4 qing4 men2 。
- fei1 huang2 xia4 tian1 jiu4 ， piao3 jiu3 ci4 yao2 zun1 。
- gu4 you3 shen2 ling2 hu4 ， ying1 zhi1 fu2 lu4 fan1 。
- pan2 tao2 san1 jie2 shi2 ， wei4 jian4 lao3 yun2 gen1 。

## 注释

## 译文

## 赏析
