---
id: zheng-xie-hui-ci-gui-chuan-da-han
title: 回次媯川大寒
titlePinyin: hui2 ci4 gui1 chuan1 da4 han2
titleSlug: hui-ci-gui-chuan-da-han
author: 鄭獬
authorPinyin: zheng4 xie4
authorSlug: zheng-xie
dynasty: 唐
dynastyPinyin: tang2
dynastySlug: tang
tags: [] 
---

## 正文

- 地風如狂兕，來自黑山旁。
- 坤維欲傾動，冷日青無光。
- 飛沙擊我面，積雪沾我裳。
- 豈無玉壺酒，飲之冰滿腸。
- 鳥獸不留迹，我行安可當。
- 雲中本漢土，幾年非我疆。
- 元氣遂隳裂，老陰獨盛强。
- 東日拂滄海，此地埋寒霜。
- 况在窮臘後，墮指乃爲常。
- 安得天子澤，浩蕩漸窮荒。
- 掃去妖氛俗，沐以楚蘭湯。
- 東風十萬家，畫樓春日長。
- 草踏錦靴緣，花入羅衣香。
- 行人卷雙袖，長歌歸故鄉。

## 拼音

- di4 feng1 ru2 kuang2 si4 ， lai2 zi4 hei1 shan1 pang2 。
- kun1 wei2 yu4 qing1 dong4 ， leng3 ri4 qing1 wu2 guang1 。
- fei1 sha1 ji1 wo3 mian4 ， ji1 xue3 zhan1 wo3 shang0 。
- qi3 wu2 yu4 hu2 jiu3 ， yin3 zhi1 bing1 man3 chang2 。
- niao3 shou4 bu4 liu2 ji4 ， wo3 xing2 an1 ke3 dang1 。
- yun2 zhong1 ben3 han4 tu3 ， ji1 nian2 fei1 wo3 jiang1 。
- yuan2 qi4 sui4 hui1 lie4 ， lao3 yin1 du2 sheng4 qiang2 。
- dong1 ri4 fu2 cang1 hai3 ， ci3 di4 mai2 han2 shuang1 。
- kuang4 zai4 qiong2 la4 hou4 ， duo4 zhi3 nai3 wei2 chang2 。
- an1 de2 tian1 zi3 ze2 ， hao4 dang4 jian4 qiong2 huang1 。
- sao3 qu4 yao1 fen1 su2 ， mu4 yi3 chu3 lan2 tang1 。
- dong1 feng1 shi2 wan4 jia1 ， hua4 lou2 chun1 ri4 chang2 。
- cao3 ta4 jin3 xue1 yuan2 ， hua1 ru4 luo2 yi1 xiang1 。
- xing2 ren2 juan4 shuang1 xiu4 ， chang2 ge1 gui1 gu4 xiang1 。

## 注释

## 译文

## 赏析
