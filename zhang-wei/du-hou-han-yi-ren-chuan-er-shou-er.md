---
id: zhang-wei-du-hou-han-yi-ren-chuan-er-shou-er
title: 讀後漢逸人傳二首 二
titlePinyin: du2 hou4 han4 yi4 ren2 chuan2 er4 shou3   er4
titleSlug: du-hou-han-yi-ren-chuan-er-shou-er
author: 張謂
authorPinyin: zhang1 wei4
authorSlug: zhang-wei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 龐公南郡人，家在襄陽里。
- 何處偏來往，襄陽東陂是。
- 誓將業田種，終得保妻子。
- 何言二千石，乃欲勸吾仕。
- 鸛鵲巢茂林，黿鼉穴深水。
- 萬物從所欲，吾心亦如此。
- 不見鹿門山，朝朝白雲起。
- 采藥復采樵，優游終暮齒。

## 拼音

- pang2 gong1 nan2 jun4 ren2 ， jia1 zai4 xiang1 yang2 li3 。
- he2 chu3 pian1 lai2 wang3 ， xiang1 yang2 dong1 bei1 shi4 。
- shi4 jiang1 ye4 tian2 zhong3 ， zhong1 de2 bao3 qi1 zi0 。
- he2 yan2 er4 qian1 shi2 ， nai3 yu4 quan4 wu2 shi4 。
- guan4 que4 chao2 mao4 lin2 ， yuan2 tuo2 xue2 shen1 shui3 。
- wan4 wu4 cong2 suo3 yu4 ， wu2 xin1 yi4 ru2 ci3 。
- bu2 jian4 lu4 men2 shan1 ， zhao1 zhao1 bai2 yun2 qi3 。
- cai3 yao4 fu4 cai3 qiao2 ， you1 you2 zhong1 mu4 chi3 。

## 注释

## 译文

## 赏析
