---
id: chen-zao-zeng-zhong-ru-ji
title: 贈鍾汝楫
titlePinyin: zeng4 zhong1 ru3 ji2
titleSlug: zeng-zhong-ru-ji
author: 陳造
authorPinyin: chen2 zao4
authorSlug: chen-zao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 坐窗雨蕭蕭，出戶泥活活。
- 旅食向六旬，淫霖破七八。
- 舊新佳客斷，局陋不可活。
- 鍾郎卷銜袖，詩與人秀發。
- 誦之未數紙，驟覺陰氛豁。
- 壯如秋濤湧，清比哀玉戛。
- 騷人詠香草，不足供採捋。
- 詩人深堂奧，掉臂欲排闥。
- 應接殊不暇，愧耻那容刷。
- 正宜長聚集，慰我抱饑渴。
- 不見動十日，有力苦見奪。
- 轉頭二十年，夢覺幾電抹。
- 我甘鼯五窮，子亦狼載跋。
- 川增得深敬，外此本毫末。
- 別語忽見諗，回腸隠膠葛。
- 乘除等寒暑，休王有回斡。
- 豫章出林遲，出乃千丈拔。
- 天居五雲處，往矣儕俊傑。
- 當念淮山陽，有人晞短髮。
- 噬肯回葉舟，譚妙共蔬糲。

## 拼音

- zuo4 chuang1 yu3 xiao1 xiao1 ， chu1 hu4 ni2 huo2 huo2 。
- lü3 shi2 xiang4 liu4 xun2 ， yin2 lin2 po4 qi1 ba1 。
- jiu4 xin1 jia1 ke4 duan4 ， ju2 lou4 bu4 ke3 huo2 。
- zhong1 lang2 juan4 xian2 xiu4 ， shi1 yu3 ren2 xiu4 fa1 。
- song4 zhi1 wei4 shu4 zhi3 ， zhou4 jue2 yin1 fen1 huo1 。
- zhuang4 ru2 qiu1 tao1 yong3 ， qing1 bi3 ai1 yu4 jia2 。
- sao1 ren2 yong3 xiang1 cao3 ， bu4 zu2 gong4 cai3 lü3 。
- shi1 ren2 shen1 tang2 ao4 ， diao4 bi4 yu4 pai2 ta4 。
- ying1 jie1 shu1 bu4 xia2 ， kui4 chi3 na4 rong2 shua1 。
- zheng4 yi2 chang2 ju4 ji2 ， wei4 wo3 bao4 ji1 ke3 。
- bu2 jian4 dong4 shi2 ri4 ， you3 li4 ku3 jian4 duo2 。
- zhuan3 tou2 er4 shi2 nian2 ， meng4 jue2 ji1 dian4 mo3 。
- wo3 gan1 wu2 wu3 qiong2 ， zi3 yi4 lang2 zai4 ba2 。
- chuan1 zeng1 de2 shen1 jing4 ， wai4 ci3 ben3 hao2 mo4 。
- bie2 yu3 hu1 jian4 shen3 ， hui2 chang2 yin3 jiao1 ge3 。
- cheng2 chu2 deng3 han2 shu3 ， xiu1 wang2 you3 hui2 wo4 。
- yu4 zhang1 chu1 lin2 chi2 ， chu1 nai3 qian1 zhang4 ba2 。
- tian1 ju1 wu3 yun2 chu3 ， wang3 yi3 chai2 jun4 jie2 。
- dang1 nian4 huai2 shan1 yang2 ， you3 ren2 xi1 duan3 fa4 。
- shi4 ken3 hui2 ye4 zhou1 ， tan2 miao4 gong4 shu1 li4 。

## 注释

## 译文

## 赏析
