---
id: chen-zao-ci-yun-xu-jie-tui-xi-xue
title: 次韻許節推喜雪
titlePinyin: ci4 yun4 xu1 jie2 tui1 xi3 xue3
titleSlug: ci-yun-xu-jie-tui-xi-xue
author: 陳造
authorPinyin: chen2 zao4
authorSlug: chen-zao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 雪後緘詩送春燠，何異祠壇起祇肅。
- 吟哦三嘆思答報，幾欲揮毫紙隨縮。
- 多聞實藉益者三，敬客不啻需之六。
- 別君方看月弦下，及門僅比羊胛熟。
- 前時爲雪謁仙佛，俯傴叩神如問卜。
- 陰陽妙由帝把握，寅亮傍頼公迪篤。
- 死生休戚繫雨晹，此柄不輕果誰屬。
- 天公欠雪如負券，得之無庸計遲速。
- 盈尺告功遽放晴，孰謂十寒財一暴。
- 念子詩愁替酒狂，幾日風餐仍露宿。
- 想見晨窗誤月明，催汲溪泉煮山蔌。
- 雲際羣峯駮粉繪，日下衆壑淙哀玉。
- 我雖越俎政無補，猶飽官饔住官屋。
- 不嗟破履印遺趾，更免長鑱斸黄獨。
- 剝啄或肯送尺書，傾箱中有麖鹿肉。
- 遥知合圍罥蹄角，驚奔窘怖徹毛骨。
- 放麑歠羹未恝然，老子平生蔬茹足。
- 瓶中療饑餘白粲，甕裏度寒仍旨蓄。
- 隠几日日面南山，捉筆時時瀉懸瀑。
- 但有赤脚侍玉川，分無散花問金粟。
- 春前三白盛世瑞，幸此迂愚寬譴逐。
- 朝來徙倚觀稼上，宿麥泛煙青極目。
- 佻天之功敢僥罪，含生有自如其欲。
- 寒梅嫵媚粧更新，弱柳瓏璁眉上蹙。
- 風日清妍近試燈，載路已聽歌鼓腹。
- 不辭三夜同此樂，甕蟻妓衣預催趣。
- 濃歡共貸家山夢，小隊重按年時曲。
- 仕逢歲稔信可喜，人任天真或爲福。
- 長翁一世文字餘，可是營生有機軸。
- 徑來同作醉鄉遊，聚散回頭車轉轂。

## 拼音

- xue3 hou4 jian1 shi1 song4 chun1 yu4 ， he2 yi4 ci2 tan2 qi3 qi2 su4 。
- yin2 e2 san1 tan4 si1 da2 bao4 ， ji1 yu4 hui1 hao2 zhi3 sui2 suo1 。
- duo1 wen2 shi2 jie4 yi4 zhe3 san1 ， jing4 ke4 bu2 chi4 xu1 zhi1 liu4 。
- bie2 jun1 fang1 kan4 yue4 xian2 xia4 ， ji2 men2 jin3 bi3 yang2 jia3 shu2 。
- qian2 shi2 wei2 xue3 ye4 xian1 fo2 ， fu3 yu3 kou4 shen2 ru2 wen4 bu3 。
- yin1 yang2 miao4 you2 di4 ba3 wo4 ， yin2 liang4 bang4 lai4 gong1 di2 du3 。
- si3 sheng1 xiu1 qi1 xi4 yu3 yi4 ， ci3 bing3 bu4 qing1 guo3 shui2 shu3 。
- tian1 gong1 qian4 xue3 ru2 fu4 quan4 ， de2 zhi1 wu2 yong1 ji4 chi2 su4 。
- ying2 chi3 gao4 gong1 ju4 fang4 qing2 ， shu2 wei4 shi2 han2 cai2 yi2 bao4 。
- nian4 zi3 shi1 chou2 ti4 jiu3 kuang2 ， ji1 ri4 feng1 can1 reng2 lu4 su4 。
- xiang3 jian4 chen2 chuang1 wu4 yue4 ming2 ， cui1 ji2 xi1 quan2 zhu3 shan1 su4 。
- yun2 ji4 qun2 feng1 bo2 fen3 hui4 ， ri4 xia4 zhong4 he4 cong2 ai1 yu4 。
- wo3 sui1 yue4 zu3 zheng4 wu2 bu3 ， you2 bao3 guan1 yong1 zhu4 guan1 wu1 。
- bu4 jie1 po4 lü3 yin4 yi2 zhi3 ， geng4 mian3 chang2 chan2 zhu2 huang2 du2 。
- bao1 zhuo2 huo4 ken3 song4 chi3 shu1 ， qing1 xiang1 zhong1 you3 jing1 lu4 rou4 。
- yao2 zhi1 he2 wei2 juan4 ti2 jiao3 ， jing1 ben1 jiong3 bu4 che4 mao2 gu3 。
- fang4 ni2 chuo4 geng1 wei4 jia2 ran2 ， lao3 zi3 ping2 sheng1 shu1 ru2 zu2 。
- ping2 zhong1 liao2 ji1 yu2 bai2 can4 ， weng4 li3 du4 han2 reng2 zhi3 xu4 。
- yin3 ji3 ri4 ri4 mian4 nan2 shan1 ， zhuo1 bi3 shi2 shi2 xie4 xuan2 pu4 。
- dan4 you3 chi4 jiao3 shi4 yu4 chuan1 ， fen1 wu2 san4 hua1 wen4 jin1 su4 。
- chun1 qian2 san1 bai2 sheng4 shi4 rui4 ， xing4 ci3 yu1 yu2 kuan1 qian3 zhu2 。
- chao2 lai2 xi3 yi3 guan1 jia4 shang4 ， su4 mai4 fan4 yan1 qing1 ji2 mu4 。
- tiao1 tian1 zhi1 gong1 gan3 jiao3 zui4 ， han2 sheng1 you3 zi4 ru2 qi2 yu4 。
- han2 mei2 wu3 mei4 zhuang1 geng1 xin1 ， ruo4 liu3 long2 cong1 mei2 shang4 cu4 。
- feng1 ri4 qing1 yan2 jin4 shi4 deng1 ， zai4 lu4 yi3 ting1 ge1 gu3 fu4 。
- bu4 ci2 san1 ye4 tong2 ci3 le4 ， weng4 yi3 ji4 yi1 yu4 cui1 qu4 。
- nong2 huan1 gong4 dai4 jia1 shan1 meng4 ， xiao3 dui4 zhong4 an4 nian2 shi2 qu3 。
- shi4 feng2 sui4 ren3 xin4 ke3 xi3 ， ren2 ren4 tian1 zhen1 huo4 wei2 fu2 。
- chang2 weng1 yi2 shi4 wen2 zi4 yu2 ， ke3 shi4 ying2 sheng1 you3 ji1 zhou2 。
- jing4 lai2 tong2 zuo4 zui4 xiang1 you2 ， ju4 san4 hui2 tou2 ju1 zhuan3 gu3 。

## 注释

## 译文

## 赏析
