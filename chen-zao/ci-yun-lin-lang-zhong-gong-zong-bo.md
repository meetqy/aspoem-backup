---
id: chen-zao-ci-yun-lin-lang-zhong-gong-zong-bo
title: 次韻林郎中龔宗簿
titlePinyin: ci4 yun4 lin2 lang2 zhong1 gong1 zong1 bo2
titleSlug: ci-yun-lin-lang-zhong-gong-zong-bo
author: 陳造
authorPinyin: chen2 zao4
authorSlug: chen-zao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 散人擁書茅屋底，祇合下澤居鄉里。
- 浪指青冥期策足，端復滄浪規洗耳。
- 林侯坐分韓席半，龔侯天才寧習慣。
- 瓢酌天漿泰紫傍，峩峩貝闕連蜚觀。
- 名位顧肯卑微休，兩傑未易今世求。
- 老子志願一丘壑，鷦鵬彼此消遥遊。
- 清篇駢來真好在，誰云物理莫兩大。
- 捧心血指不得辭，門外長須翹足待。

## 拼音

- san4 ren2 yong1 shu1 mao2 wu1 di3 ， qi2 he2 xia4 ze2 ju1 xiang1 li3 。
- lang4 zhi3 qing1 ming2 qi1 ce4 zu2 ， duan1 fu4 cang1 lang4 gui1 xi3 er3 。
- lin2 hou2 zuo4 fen1 han2 xi2 ban4 ， gong1 hou2 tian1 cai2 ning2 xi2 guan4 。
- piao2 zhuo2 tian1 jiang1 tai4 zi3 bang4 ， e2 e2 bei4 que4 lian2 fei1 guan1 。
- ming2 wei4 gu4 ken3 bei1 wei1 xiu1 ， liang3 jie2 wei4 yi4 jin1 shi4 qiu2 。
- lao3 zi3 zhi4 yuan4 yi4 qiu1 he4 ， jiao1 peng2 bi3 ci3 xiao1 yao2 you2 。
- qing1 pian1 pian2 lai2 zhen1 hao3 zai4 ， shui2 yun2 wu4 li3 mo4 liang3 da4 。
- peng3 xin1 xue4 zhi3 bu4 de2 ci2 ， men2 wai4 chang2 xu1 qiao2 zu2 dai4 。

## 注释

## 译文

## 赏析
