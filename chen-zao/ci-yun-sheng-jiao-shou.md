---
id: chen-zao-ci-yun-sheng-jiao-shou
title: 次韻盛教授
titlePinyin: ci4 yun4 sheng4 jiao4 shou4
titleSlug: ci-yun-sheng-jiao-shou
author: 陳造
authorPinyin: chen2 zao4
authorSlug: chen-zao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 詞章有餘力，老色嘆侵尋。
- 况苦漳濱卧，俄聆正始音。
- 新篇驚間發，平處冠來今。
- 脩月無前手，凌雲得此心。
- 葩華分子細，矛戟駭陰森。
- 玉楮何勞刻，於菟不易擒。
- 競傳平水市，或博樂浪金。
- 妙斲風無迹，窮搜海并深。
- 與時猶落落，逼古謾駸駸。
- 襆被征塵暗，臨流鬢雪侵。
- 徐驅憐老驥，決起羨驚禽。
- 善價渠能許，清愁可得禁。
- 不無青白眼，聊費短長吟。
- 頃歲欣相識，高山慰所欽。
- 周旋窺義府，衰朽謝書林。
- 適越慙荒陋，依劉耐滯淫。
- 交情向來密，詩病幾時箴。
- 遲子迂軒蓋，呼奴潔釜鬵。
- 萁爐足幽趣，玉唾滌煩襟。
- 斗酒窮簷日，招摇得共斟。

## 拼音

- ci2 zhang1 you3 yu2 li4 ， lao3 se4 tan4 qin1 xun2 。
- kuang4 ku3 zhang1 bin1 wo4 ， e2 ling2 zheng4 shi3 yin1 。
- xin1 pian1 jing1 jian4 fa1 ， ping2 chu3 guan1 lai2 jin1 。
- xiu1 yue4 wu2 qian2 shou3 ， ling2 yun2 de2 ci3 xin1 。
- pa1 hua2 fen1 zi3 xi4 ， mao2 ji3 hai4 yin1 sen1 。
- yu4 chu3 he2 lao2 ke4 ， wu1 tu2 bu2 yi4 qin2 。
- jing4 chuan2 ping2 shui3 shi4 ， huo4 bo2 le4 lang4 jin1 。
- miao4 zhuo2 feng1 wu2 ji4 ， qiong2 sou1 hai3 bing4 shen1 。
- yu3 shi2 you2 luo4 luo4 ， bi1 gu3 man2 qin1 qin1 。
- fu2 bei4 zheng1 chen2 an4 ， lin2 liu2 bin4 xue3 qin1 。
- xu2 qu1 lian2 lao3 ji4 ， jue2 qi3 xian4 jing1 qin2 。
- shan4 jia4 qu2 neng2 xu1 ， qing1 chou2 ke3 de2 jin4 。
- bu4 wu2 qing1 bai2 yan3 ， liao2 fei4 duan3 chang2 yin2 。
- qing3 sui4 xin1 xiang1 shi2 ， gao1 shan1 wei4 suo3 qin1 。
- zhou1 xuan2 kui1 yi4 fu3 ， shuai1 xiu3 xie4 shu1 lin2 。
- shi4 yue4 can2 huang1 lou4 ， yi1 liu2 nai4 zhi4 yin2 。
- jiao1 qing0 xiang4 lai2 mi4 ， shi1 bing4 ji1 shi2 zhen1 。
- chi2 zi3 yu1 xuan1 gai4 ， hu1 nu2 jie2 fu3 xin2 。
- qi2 lu2 zu2 you1 qu4 ， yu4 tuo4 di2 fan2 jin1 。
- dou4 jiu3 qiong2 yan2 ri4 ， zhao1 yao2 de2 gong4 zhen1 。

## 注释

## 译文

## 赏析
