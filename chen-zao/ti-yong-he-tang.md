---
id: chen-zao-ti-yong-he-tang
title: 題雍和堂
titlePinyin: ti2 yong1 he2 tang2
titleSlug: ti-yong-he-tang
author: 陳造
authorPinyin: chen2 zao4
authorSlug: chen-zao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 元功播萬有，洪纖各秀穎。
- 一或疵癘之，槁乾例榛梗。
- 是身儲至和，舉世乏妙領。
- 粹然太丘裔，父子皆秀整。
- 學自付衣鉢，刃不留綮肯。
- 文字長少蘇，智趣大小耿。
- 翛然詩禮庭，翩度脊令影。
- 穆穆塤箎春，矯矯塵務屏。
- 會看蟬嫣去，滋味調九鼎。
- 彼哉夸毗子，肝膽作蛙黽。
- 斯焉世宗師，胡不日三請。

## 拼音

- yuan2 gong1 bo1 wan4 you3 ， hong2 xian1 ge4 xiu4 ying3 。
- yi2 huo4 ci1 li4 zhi1 ， gao3 qian2 li4 zhen1 geng3 。
- shi4 shen1 chu3 zhi4 he2 ， ju3 shi4 fa2 miao4 ling3 。
- cui4 ran2 tai4 qiu1 yi4 ， fu4 zi3 jie1 xiu4 zheng3 。
- xue2 zi4 fu4 yi1 bo1 ， ren4 bu4 liu2 qing4 ken3 。
- wen2 zi4 chang2 shao3 su1 ， zhi4 qu4 da4 xiao3 geng3 。
- xiao1 ran2 shi1 li3 ting2 ， pian1 du4 ji3 ling4 ying3 。
- mu4 mu4 xun1 chi2 chun1 ， jiao3 jiao3 chen2 wu4 ping2 。
- hui4 kan4 chan2 yan1 qu4 ， zi1 wei4 diao4 jiu3 ding3 。
- bi3 zai1 kua1 pi2 zi3 ， gan1 dan3 zuo4 wa1 min3 。
- si1 yan1 shi4 zong1 shi1 ， hu2 bu2 ri4 san1 qing3 。

## 注释

## 译文

## 赏析
