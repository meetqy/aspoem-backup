---
id: chen-zao-ti-shi-shan-tang
title: 題識山堂
titlePinyin: ti2 shi2 shan1 tang2
titleSlug: ti-shi-shan-tang
author: 陳造
authorPinyin: chen2 zao4
authorSlug: chen-zao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 物之或暌九牛毛，理有適契鶴鳴皋。
- 對山眩旋目無主，山靈定笑山不遭。
- 廬阜姿態杳莫狀，煙容嵐影翻海濤。
- 德人眼力了天巧，離朱眸睨難形逃。
- 高堂面勢踞縹緲，曠度灑落遺塵勞。
- 萬巧千奇領定體，如闖闤闠挹同袍。
- 要須般礴煩畫史，正自指顧分秋毫。
- 聞道樽罍富賓從，至今卷軸餘風騷。
- 我登斯堂唶遲暮，仙翁已躡海上鰲。
- 橫前三萬八千丈，天台信美非其曹。
- 崩騰恍駭失要領，窺覘歷覽首屢搔。
- 先生翳鸞驂紫鳳，想後韓衆前盧敖。
- 白玉之童手碧桃，雙成智瓊各雲璈。
- 神遊未置茲山遨，徙倚悵望吾鬰陶。
- 塵中局束真狴牢，但覺德人山與高。

## 拼音

- wu4 zhi1 huo4 kui2 jiu3 niu2 mao2 ， li3 you3 shi4 qi4 he4 ming2 gao1 。
- dui4 shan1 xuan4 xuan2 mu4 wu2 zhu3 ， shan1 ling2 ding4 xiao4 shan1 bu4 zao1 。
- lu2 fu4 zi1 tai4 yao3 mo4 zhuang4 ， yan1 rong2 lan2 ying3 fan1 hai3 tao1 。
- de2 ren2 yan3 li4 le0 tian1 qiao3 ， li2 zhu1 mou2 ni4 nan2 xing2 tao2 。
- gao1 tang2 mian4 shi4 ju4 piao3 miao3 ， kuang4 du4 sa3 luo4 yi2 chen2 lao2 。
- wan4 qiao3 qian1 qi2 ling3 ding4 ti3 ， ru2 chuang3 huan2 hui4 yi4 tong2 pao2 。
- yao4 xu1 ban1 bo2 fan2 hua4 shi3 ， zheng4 zi4 zhi3 gu4 fen1 qiu1 hao2 。
- wen2 dao4 zun1 lei2 fu4 bin1 cong2 ， zhi4 jin1 juan4 zhou2 yu2 feng1 sao1 。
- wo3 deng1 si1 tang2 jie4 chi2 mu4 ， xian1 weng1 yi3 nie4 hai3 shang4 ao2 。
- heng2 qian2 san1 wan4 ba1 qian1 zhang4 ， tian1 tai2 xin4 mei3 fei1 qi2 cao2 。
- beng1 teng2 huang3 hai4 shi1 yao4 ling3 ， kui1 chan1 li4 lan3 shou3 lü3 sao1 。
- xian1 sheng0 yi4 luan2 can1 zi3 feng4 ， xiang3 hou4 han2 zhong4 qian2 lu2 ao2 。
- bai2 yu4 zhi1 tong2 shou3 bi4 tao2 ， shuang1 cheng2 zhi4 qiong2 ge4 yun2 ao2 。
- shen2 you2 wei4 zhi4 zi1 shan1 ao2 ， xi3 yi3 chang4 wang4 wu2 yu4 tao2 。
- chen2 zhong1 ju2 shu4 zhen1 bi4 lao2 ， dan4 jue2 de2 ren2 shan1 yu3 gao1 。

## 注释

## 译文

## 赏析
