---
id: chen-zao-ti-wu-hu-xiong-guan-ting
title: 題蕪湖雄觀亭
titlePinyin: ti2 wu2 hu2 xiong2 guan1 ting2
titleSlug: ti-wu-hu-xiong-guan-ting
author: 陳造
authorPinyin: chen2 zao4
authorSlug: chen-zao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 大江來東南，旁受衆壑輸。
- 下驛峽門窄，積水陡下百尺餘。
- 勢如千鼓駴萬馬，闛𨵝嚙蹙崩騰排軋爭危塗。
- 蟂磯頼是作齟齬，不然頹沙裂岸寧復通舳艫。
- 霜晴似揭天兩鏡，瞥眼浪濤相吞屠。
- 不知河伯窟宅託何所，只應蛟鱷跋疐無寧居。
- 陰晴明晦何限景，付與沙鷗浦鷺綸竿夫。
- 令君作亭攬其要，豁然眼界了江湖。
- 我昔暫登覽，詩瓢仍酒壺。
- 寒聲隠隠撼窗戶，綠霧噴噀擅曉晡。
- 吳檣楚柁亂秋葉，蜚山湧雪畧座隅。
- 淮山千髻更在洪濤外，昏煙淡日時有無。
- 昆陽勝負等蠻觸，魏中之梁直錙銖。
- 人生紅塵中，局縮轅下駒。
- 安得李成王宰不死俱在眼，水墨揮灑丹青摹。
- 江山千里入卷軸，從此不數玄圃崑崙圖。

## 拼音

- da4 jiang1 lai2 dong1 nan2 ， pang2 shou4 zhong4 he4 shu1 。
- xia4 yi4 xia2 men2 zhai3 ， ji1 shui3 dou3 xia4 bai3 chi3 yu2 。
- shi4 ru2 qian1 gu3 hai4 wan4 ma3 ， tang1 𨵝 nie4 cu4 beng1 teng2 pai2 ya4 zheng1 wei1 tu2 。
- xiao1 ji1 lai4 shi4 zuo4 ju3 yu3 ， bu4 ran2 tui2 sha1 lie4 an4 ning2 fu4 tong1 zhu2 lu2 。
- shuang1 qing2 si4 jie1 tian1 liang3 jing4 ， pie1 yan3 lang4 tao1 xiang1 tun1 tu2 。
- bu4 zhi1 he2 bo2 ku1 zhai2 tuo1 he2 suo3 ， zhi1 ying1 jiao1 e4 ba2 di4 wu2 ning2 ju1 。
- yin1 qing2 ming2 hui4 he2 xian4 jing3 ， fu4 yu3 sha1 ou1 pu3 lu4 lun2 gan1 fu1 。
- ling4 jun1 zuo4 ting2 lan3 qi2 yao4 ， huo4 ran2 yan3 jie4 le0 jiang1 hu2 。
- wo3 xi1 zan4 deng1 lan3 ， shi1 piao2 reng2 jiu3 hu2 。
- han2 sheng1 yin3 yin3 han4 chuang1 hu4 ， lü4 wu4 pen1 xun4 shan4 xiao3 bu1 。
- wu2 qiang2 chu3 tuo2 luan4 qiu1 ye4 ， fei1 shan1 yong3 xue3 lüe4 zuo4 yu2 。
- huai2 shan1 qian1 ji4 geng4 zai4 hong2 tao1 wai4 ， hun1 yan1 dan4 ri4 shi2 you3 wu2 。
- kun1 yang2 sheng4 fu4 deng3 man2 chu4 ， wei4 zhong1 zhi1 liang2 zhi2 zi1 zhu1 。
- ren2 sheng1 hong2 chen2 zhong1 ， ju2 suo1 yuan2 xia4 ju1 。
- an1 de2 li3 cheng2 wang2 zai3 bu4 si3 ju4 zai4 yan3 ， shui3 mo4 hui1 sa3 dan1 qing1 mo2 。
- jiang1 shan1 qian1 li3 ru4 juan4 zhou2 ， cong2 ci3 bu2 shu4 xuan2 pu3 kun1 lun2 tu2 。

## 注释

## 译文

## 赏析
