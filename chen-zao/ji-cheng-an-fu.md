---
id: chen-zao-ji-cheng-an-fu
title: 寄程安撫
titlePinyin: ji4 cheng2 an1 fu3
titleSlug: ji-cheng-an-fu
author: 陳造
authorPinyin: chen2 zao4
authorSlug: chen-zao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 歸袖翩翩去誰禦，篝燈熒熒翳復吐。
- 取道言從草市西，問津更訪脩竹塢。
- 殘夢欻過均州山，殺更尚數襄陽鼓。
- 盎盎屯雲連遠岫，剪剪北風斜細雨。
- 袖手縮頸寒可勝，羨殺昨宵宿僧宇。
- 伏龍一炊隨分飽，小市居民無醢脯。
- 孔明棲遯此其地，有廟纔餘十里所。
- 側望縛足欠一往，不得持盃弔忠甫。
- 鹿門三峴率如此，何者不爲積陰阻。
- 行行野香間幽艷，晤對未用嗟無侶。
- 櫟林森疎陂淥凈，江梅水仙爭媚嫵。
- 殿秋迎臘太早計，花神今歲良誇詡。
- 黄堂交筆爲爾吟，題品再三猶記不。
- 天涯驟作懸麻勢，但聽人家擁爐語。
- 寂寂關門喚不譍，青錢可能沽重糈。
- 奪煬爭席吾敢校，定知楚俗輕羈旅。
- 土風人情管頭好，不比陽阿輒相遻。
- 饋漿亦有白首翁，束縕乃得青裙女。
- 推枕每被荒鷄催，捉鞭動與寒鴈伍。
- 東村西里無乾地，上山下山泥濺股。
- 隸廝任輦起復僵，登頓連朝吾愧汝。
- 空荒頗怪人迹絕，撩亂俄驚雪花舞。
- 攪絮鋪鹽疑變幻，寒壑漫山太熒侮。
- 瀰漫六幕眩明滅，夢汞兩間迷仰俯。
- 山川映带巧裝鏤，林藪斕斑幾纂組。
- 麋鹿决驟鳥烏駭，頡頏獵夫布置罟。
- 脚毛罥羽不遺力，割鮮倒瓶供快茹。
- 人間壯觀今創見，城市蔽虧無此覩。
- 跨馿索句信能事，還憶詞壇有盟主。
- 風雲月露溢緗素，膏馥芳鮮存肺腑。
- 大筆軒軒軋時傑，新篇衮衮流樂府。
- 擊節長哦風爲傳，吮漱天籟含宮羽。
- 雪神風師底顔面，解渠嚴冷聊夸與。
- 霧掃天開一彈指，燭龍揚輝上瓊圃。
- 勞勤愜快初不意，倏忽起滅嗟如許。
- 及茲追悔前兩日，浪唶萍蓬悲兕虎。
- 穀城重到昔所安，令君存舊猶比數。
- 黄昏剝啄門爲啟，盤卧肥羊榼佳醑。
- 他時回首追陳迹，可無甲子記毫楮。
- 歲乘赤蛇月就盈，中澣之後厥壬午。

## 拼音

- gui1 xiu4 pian1 pian1 qu4 shui2 yu4 ， gou1 deng1 ying2 ying2 yi4 fu4 tu3 。
- qu3 dao4 yan2 cong2 cao3 shi4 xi1 ， wen4 jin1 geng4 fang3 xiu1 zhu2 wu4 。
- can2 meng4 chua1 guo4 jun1 zhou1 shan1 ， sha1 geng4 shang4 shu4 xiang1 yang2 gu3 。
- ang4 ang4 tun2 yun2 lian2 yuan3 xiu4 ， jian3 jian3 bei3 feng1 xie2 xi4 yu3 。
- xiu4 shou3 suo1 jing3 han2 ke3 sheng4 ， xian4 sha1 zuo2 xiao1 su4 seng1 yu3 。
- fu2 long2 yi4 chui1 sui2 fen1 bao3 ， xiao3 shi4 ju1 min2 wu2 hai3 pu2 。
- kong3 ming2 qi1 dun4 ci3 qi2 di4 ， you3 miao4 cai2 yu2 shi2 li3 suo3 。
- ce4 wang4 fu4 zu2 qian4 yi4 wang3 ， bu4 de2 chi2 bei1 diao4 zhong1 fu3 。
- lu4 men2 san1 xian4 lü4 ru2 ci3 ， he2 zhe3 bu4 wei2 ji1 yin1 zu3 。
- xing2 xing2 ye3 xiang1 jian4 you1 yan4 ， wu4 dui4 wei4 yong4 jie1 wu2 lü3 。
- li4 lin2 sen1 shu1 bei1 lu4 jing4 ， jiang1 mei2 shui3 xian1 zheng1 mei4 wu3 。
- dian4 qiu1 ying2 la4 tai4 zao3 ji4 ， hua1 shen2 jin1 sui4 liang2 kua1 xu3 。
- huang2 tang2 jiao1 bi3 wei2 er3 yin2 ， ti2 pin3 zai4 san1 you2 ji4 bu4 。
- tian1 ya2 zhou4 zuo4 xuan2 ma2 shi4 ， dan4 ting1 ren2 jia1 yong1 lu2 yu3 。
- ji4 ji4 guan1 men2 huan4 bu4 ying1 ， qing1 qian2 ke3 neng2 gu1 zhong4 xu3 。
- duo2 yang2 zheng1 xi2 wu2 gan3 xiao4 ， ding4 zhi1 chu3 su2 qing1 ji1 lü3 。
- tu3 feng1 ren2 qing2 guan3 tou2 hao3 ， bu4 bi3 yang2 a1 zhe2 xiang1 e4 。
- kui4 jiang1 yi4 you3 bai2 shou3 weng1 ， shu4 yun4 nai3 de2 qing1 qun2 nü3 。
- tui1 zhen3 mei3 bei4 huang1 ji1 cui1 ， zhuo1 bian1 dong4 yu3 han2 yan4 wu3 。
- dong1 cun1 xi1 li3 wu2 qian2 di4 ， shang4 shan1 xia4 shan1 ni2 jian4 gu3 。
- li4 si1 ren4 nian3 qi3 fu4 jiang1 ， deng1 dun4 lian2 chao2 wu2 kui4 ru3 。
- kong1 huang1 po1 guai4 ren2 ji4 jue2 ， liao2 luan4 e2 jing1 xue3 hua1 wu3 。
- jiao3 xu4 pu1 yan2 yi2 bian4 huan4 ， han2 he4 man4 shan1 tai4 ying2 wu3 。
- mi2 man4 liu4 mu4 xuan4 ming2 mie4 ， meng4 gong3 liang3 jian4 mi2 yang3 fu3 。
- shan1 chuan1 ying4 dai4 qiao3 zhuang1 lou4 ， lin2 sou3 lan2 ban1 ji1 zuan3 zu3 。
- mi2 lu4 jue2 zhou4 niao3 wu1 hai4 ， jie2 hang2 lie4 fu1 bu4 zhi4 gu3 。
- jiao3 mao2 juan4 yu3 bu4 yi2 li4 ， ge1 xian1 dao3 ping2 gong4 kuai4 ru2 。
- ren2 jian4 zhuang4 guan1 jin1 chuang4 jian4 ， cheng2 shi4 bi4 kui1 wu2 ci3 du3 。
- kua4 lu2 suo3 ju4 xin4 neng2 shi4 ， huan2 yi4 ci2 tan2 you3 meng2 zhu3 。
- feng1 yun2 yue4 lu4 yi4 xiang1 su4 ， gao1 fu4 fang1 xian1 cun2 fei4 fu3 。
- da4 bi3 xuan1 xuan1 ya4 shi2 jie2 ， xin1 pian1 gun3 gun3 liu2 le4 fu3 。
- ji1 jie2 chang2 o4 feng1 wei2 chuan2 ， shun3 shu4 tian1 lai4 han2 gong1 yu3 。
- xue3 shen2 feng1 shi1 di3 yan2 mian4 ， jie3 qu2 yan2 leng3 liao2 kua1 yu3 。
- wu4 sao3 tian1 kai1 yi2 dan4 zhi3 ， zhu2 long2 yang2 hui1 shang4 qiong2 pu3 。
- lao2 qin2 qie4 kuai4 chu1 bu2 yi4 ， shu1 hu1 qi3 mie4 jie1 ru2 xu1 。
- ji2 zi1 zhui1 hui3 qian2 liang3 ri4 ， lang4 jie4 ping2 peng2 bei1 si4 hu3 。
- gu3 cheng2 zhong4 dao4 xi1 suo3 an1 ， ling4 jun1 cun2 jiu4 you2 bi3 shu4 。
- huang2 hun1 bao1 zhuo2 men2 wei2 qi3 ， pan2 wo4 fei2 yang2 ke1 jia1 xu3 。
- ta1 shi2 hui2 shou3 zhui1 chen2 ji4 ， ke3 wu2 jia3 zi3 ji4 hao2 chu3 。
- sui4 cheng2 chi4 she2 yue4 jiu4 ying2 ， zhong1 huan4 zhi1 hou4 jue2 ren2 wu3 。

## 注释

## 译文

## 赏析
