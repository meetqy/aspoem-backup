---
id: chen-zao-zeng-liang-jiao-shou
title: 贈梁教授
titlePinyin: zeng4 liang2 jiao4 shou4
titleSlug: zeng-liang-jiao-shou
author: 陳造
authorPinyin: chen2 zao4
authorSlug: chen-zao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 梁侯藿菽芼山雌，冷坐欲試菁莪詩。
- 嗣聖急賢饑渴似，項背趣召君得辭。
- 九門方懸帝堯鼓，久旱可無傅巖雨。
- 幾聽言議得韜韞，了知它日酬所語。
- 人言才俊當居中，可使流落吾輩同。
- 鄧禹舊補文學掾，蕭何不書野戰功。
- 民庸國計當惠恤，和扁之側無廢疾。
- 會看同沐一臺春，底用更試三尺律。
- 生齒所戴共此天，杞國過憂吾絕憐。
- 八柱如虧遲君托，未應詩酒私所樂。

## 拼音

- liang2 hou2 huo4 shu1 mao4 shan1 ci2 ， leng3 zuo4 yu4 shi4 jing1 e2 shi1 。
- si4 sheng4 ji2 xian2 ji1 ke3 si4 ， xiang4 bei4 qu4 zhao4 jun1 de2 ci2 。
- jiu3 men2 fang1 xuan2 di4 yao2 gu3 ， jiu3 han4 ke3 wu2 fu4 yan2 yu3 。
- ji1 ting1 yan2 yi4 de2 tao1 yun4 ， liao3 zhi1 ta1 ri4 chou2 suo3 yu3 。
- ren2 yan2 cai2 jun4 dang1 ju1 zhong1 ， ke3 shi3 liu2 luo4 wu2 bei4 tong2 。
- deng4 yu3 jiu4 bu3 wen2 xue2 yuan4 ， xiao1 he2 bu4 shu1 ye3 zhan4 gong1 。
- min2 yong1 guo2 ji4 dang1 hui4 xu4 ， he2 bian3 zhi1 ce4 wu2 fei4 ji2 。
- hui4 kan4 tong2 mu4 yi4 tai2 chun1 ， di3 yong4 geng4 shi4 san1 chi3 lü4 。
- sheng1 chi3 suo3 dai4 gong4 ci3 tian1 ， qi3 guo2 guo4 you1 wu2 jue2 lian2 。
- ba1 zhu4 ru2 kui1 chi2 jun1 tuo1 ， wei4 ying1 shi1 jiu3 si1 suo3 le4 。

## 注释

## 译文

## 赏析
