---
id: chen-zao-zai-ci-yun-xie-wang-zhong-heng-shang-shu-jian-zhang
title: 再次韻謝王仲衡尚書薦章
titlePinyin: zai4 ci4 yun4 xie4 wang2 zhong4 heng2 shang4 shu1 jian4 zhang1
titleSlug: zai-ci-yun-xie-wang-zhong-heng-shang-shu-jian-zhang
author: 陳造
authorPinyin: chen2 zao4
authorSlug: chen-zao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 禰生布衣兒，始未客黄祖。
- 一鶚輕百鷙，名已騰薦語。
- 跌宕噤不施，衆笑此何取。
- 一賦出緒餘，已可光近古。
- 先生傳正學，抱負幾文舉。
- 名世昔退之，好善今衛武。
- 汲引略權近，論薦及農圃。
- 高義表一時，惡氛可消楚。
- 俗方急梯媒，中表羊而虎。
- 低顔下氣地，百請幾一與。
- 代舍著衰翁，秋芹薦侯俎。
- 泉甘困深汲，袖短妨妍舞。
- 薦士不待求，昔聞乃今睹。
- 傅毛可飛肉，矮屋俄廣宇。
- 平生氣輪囷，非公向誰吐。
- 小當工撫字，大或效遺補。
- 長風初借便，振迅顧雙羽。
- 未妨著書緣，人有譏自苦。
- 朝來詩興動，毫端鳴急雨。
- 夸似鱣堂生，頗見此賓主。

## 拼音

- mi2 sheng1 bu4 yi1 er2 ， shi3 wei4 ke4 huang2 zu3 。
- yi2 e4 qing1 bai3 zhi4 ， ming2 yi3 teng2 jian4 yu3 。
- die1 dang4 jin4 bu4 shi1 ， zhong4 xiao4 ci3 he2 qu3 。
- yi2 fu4 chu1 xu4 yu2 ， yi3 ke3 guang1 jin4 gu3 。
- xian1 sheng0 chuan2 zheng4 xue2 ， bao4 fu4 ji1 wen2 ju3 。
- ming2 shi4 xi1 tui4 zhi1 ， hao3 shan4 jin1 wei4 wu3 。
- ji2 yin3 lüe4 quan2 jin4 ， lun4 jian4 ji2 nong2 pu3 。
- gao1 yi4 biao3 yi4 shi2 ， e4 fen1 ke3 xiao1 chu3 。
- su2 fang1 ji2 ti1 mei2 ， zhong1 biao3 yang2 er2 hu3 。
- di1 yan2 xia4 qi4 di4 ， bai3 qing3 ji1 yi4 yu3 。
- dai4 she4 zhu4 shuai1 weng1 ， qiu1 qin2 jian4 hou2 zu3 。
- quan2 gan1 kun4 shen1 ji2 ， xiu4 duan3 fang2 yan2 wu3 。
- jian4 shi4 bu2 dai4 qiu2 ， xi1 wen2 nai3 jin1 du3 。
- fu4 mao2 ke3 fei1 rou4 ， ai3 wu1 e2 guang3 yu3 。
- ping2 sheng1 qi4 lun2 qun1 ， fei1 gong1 xiang4 shui2 tu3 。
- xiao3 dang1 gong1 fu3 zi4 ， da4 huo4 xiao4 yi2 bu3 。
- chang2 feng1 chu1 jie4 bian4 ， zhen4 xun4 gu4 shuang1 yu3 。
- wei4 fang2 zhu4 shu1 yuan2 ， ren2 you3 ji1 zi4 ku3 。
- chao2 lai2 shi1 xing1 dong4 ， hao2 duan1 ming2 ji2 yu3 。
- kua1 si4 zhan1 tang2 sheng1 ， po1 jian4 ci3 bin1 zhu3 。

## 注释

## 译文

## 赏析
