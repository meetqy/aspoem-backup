---
id: chen-zao-ci-cheng-shuai-quan-nong-he-tao-shi-yun
title: 次程帥勸農和陶詩韻
titlePinyin: ci4 cheng2 shuai4 quan4 nong2 he2 tao2 shi1 yun4
titleSlug: ci-cheng-shuai-quan-nong-he-tao-shi-yun
author: 陳造
authorPinyin: chen2 zao4
authorSlug: chen-zao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我官于房，庸諗房民。
- 是腹枵然，惟貯一真。
- 服事告工，以成以因。
- 雄也言之，參天以人。
- 燥之潤之，是有黍稷。
- 天不竟刈，物豈自植。
- 繫人之力，溫飽稼穡。
- 惟蠶而衣，如稼而食。
- 盍槌于家，盍桑于陸。
- 飼眠後先，如族昭穆。
- 爰繰爰織，如寇之逐。
- 悠悠玩日，迄莫歸宿。
- 孰溉不車，曾不計久。
- 孰視槁乾，徒用播耦。
- 吳豐楚約，誰非朕畝。
- 穗斯繭斯，均措厥手。
- 彼多其儲，汝則易匱。
- 傚勞計工，寧終不冀。
- 蹀躞十駕，與驥一至。
- 枵中赤立，吾代爾愧。
- 吏職民憂，無庸汝鄙。
- 農以濟學，繄吾素履。
- 豈曰多言，率遵前軌。
- 教詔順從，庶或兼美。

## 拼音

- wo3 guan1 yu2 fang2 ， yong1 shen3 fang2 min2 。
- shi4 fu4 xiao1 ran2 ， wei2 zhu4 yi4 zhen1 。
- fu2 shi4 gao4 gong1 ， yi3 cheng2 yi3 yin1 。
- xiong2 ye3 yan2 zhi1 ， can1 tian1 yi3 ren2 。
- zao4 zhi1 run4 zhi1 ， shi4 you3 shu3 ji4 。
- tian1 bu2 jing4 yi4 ， wu4 qi3 zi4 zhi2 。
- xi4 ren2 zhi1 li4 ， wen1 bao3 jia4 se4 。
- wei2 can2 er2 yi1 ， ru2 jia4 er2 shi2 。
- he2 chui2 yu2 jia1 ， he2 sang1 yu2 lu4 。
- si4 mian2 hou4 xian1 ， ru2 zu2 zhao1 mu4 。
- yuan2 qiao1 yuan2 zhi1 ， ru2 kou4 zhi1 zhu2 。
- you1 you1 wan2 ri4 ， qi4 mo4 gui1 su4 。
- shu2 gai4 bu4 ju1 ， ceng2 bu2 ji4 jiu3 。
- shu2 shi4 gao3 qian2 ， tu2 yong4 bo1 ou3 。
- wu2 feng1 chu3 yue1 ， shui2 fei1 zhen4 mu3 。
- sui4 si1 jian3 si1 ， jun1 cuo4 jue2 shou3 。
- bi3 duo1 qi2 chu3 ， ru3 ze2 yi4 kui4 。
- xiao4 lao2 ji4 gong1 ， ning2 zhong1 bu2 ji4 。
- die2 xie4 shi2 jia4 ， yu3 ji4 yi2 zhi4 。
- xiao1 zhong1 chi4 li4 ， wu2 dai4 er3 kui4 。
- li4 zhi2 min2 you1 ， wu2 yong1 ru3 bi3 。
- nong2 yi3 ji4 xue2 ， yi1 wu2 su4 lü3 。
- qi3 yue1 duo1 yan2 ， lü4 zun1 qian2 gui3 。
- jiao4 zhao4 shun4 cong2 ， shu4 huo4 jian1 mei3 。

## 注释

## 译文

## 赏析
