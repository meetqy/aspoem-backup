---
id: chen-zao-ma-kou
title: 馬口
titlePinyin: ma3 kou3
titleSlug: ma-kou
author: 陳造
authorPinyin: chen2 zao4
authorSlug: chen-zao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 氛昏翳春曉，瞠目如受蒙。
- 停舟少須之，紅日碾高空。
- 是時羣山間，積雪未肯融。
- 巖霧不盡收，似角藻繪功。
- 屏障莽回合，粉墨紛異同。
- 嵌巖眩有無，草樹森玲瓏。
- 皛皛瓊爲田，奕奕旆卷風。
- 羃籬抹高頂，下乃卧玉龍。
- 隠顯隨斷續，間簉成葱櫳。
- 微漪湛不摇，一一縣鏡中。
- 酒杯與詩筆，客次寧闕供。
- 搴取不貲景，納我雲夢胸。
- 一笑漂泊裏，孰謂吾塗窮。
- 摩挱好東絹，世恐無此工。

## 拼音

- fen1 hun1 yi4 chun1 xiao3 ， cheng1 mu4 ru2 shou4 meng2 。
- ting2 zhou1 shao3 xu1 zhi1 ， hong2 ri4 nian3 gao1 kong1 。
- shi4 shi2 qun2 shan1 jian4 ， ji1 xue3 wei4 ken3 rong2 。
- yan2 wu4 bu2 jin4 shou1 ， si4 jiao3 zao3 hui4 gong1 。
- ping2 zhang4 mang3 hui2 he2 ， fen3 mo4 fen1 yi4 tong2 。
- qian4 yan2 xuan4 you3 wu2 ， cao3 shu4 sen1 ling2 long2 。
- xiao3 xiao3 qiong2 wei2 tian2 ， yi4 yi4 pei4 juan4 feng1 。
- mi4 li2 mo3 gao1 ding3 ， xia4 nai3 wo4 yu4 long2 。
- yin3 xian3 sui2 duan4 xu4 ， jian4 zao4 cheng2 cong1 long2 。
- wei1 yi1 zhan4 bu4 yao2 ， yi1 yi1 xian4 jing4 zhong1 。
- jiu3 bei1 yu3 shi1 bi3 ， ke4 ci4 ning2 que4 gong4 。
- qian1 qu3 bu4 zi1 jing3 ， na4 wo3 yun2 meng4 xiong1 。
- yi2 xiao4 piao1 bo2 li3 ， shu2 wei4 wu2 tu2 qiong2 。
- mo2 suo1 hao3 dong1 juan4 ， shi4 kong3 wu2 ci3 gong1 。

## 注释

## 译文

## 赏析
