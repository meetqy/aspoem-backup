---
id: chen-zao-ming-shu
title: 命書
titlePinyin: ming4 shu1
titleSlug: ming-shu
author: 陳造
authorPinyin: chen2 zao4
authorSlug: chen-zao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 命書唐濫觴，委源傳呂後。
- 有倡莫爲遏，波蕩今不救。
- 字育叵數計，八字詎所囿。
- 甲子動垓億，舉一百萬漏。
- 荒唐無稽據，誦言指休咎。
- 柰何聰達人，頗復安此謬。
- 懷刺曳長裾，偃蹇文士右。
- 夸詡走干謁，薦墨不待叩。
- 士有待濡沬，百請不一售。
- 我昔遊江淮，知識間新舊。
- 文士不到眼，此輩日交簉。
- 辭章輕盃水，羨彼行橐富。
- 鰓鰓問利祿，吾儒所深陋。
- 自笑與世違，迂論取排詬。

## 拼音

- ming4 shu1 tang2 lan4 shang1 ， wei3 yuan2 chuan2 lü3 hou4 。
- you3 chang4 mo4 wei2 e4 ， bo1 dang4 jin1 bu2 jiu4 。
- zi4 yu4 po3 shu4 ji4 ， ba1 zi4 ju4 suo3 you4 。
- jia3 zi3 dong4 gai1 yi4 ， ju3 yi4 bai3 wan4 lou4 。
- huang1 tang2 wu2 ji1 ju4 ， song4 yan2 zhi3 xiu1 jiu4 。
- nai4 he2 cong1 da2 ren2 ， po1 fu4 an1 ci3 miu4 。
- huai2 ci4 ye4 chang2 ju1 ， yan3 jian3 wen2 shi4 you4 。
- kua1 xu3 zou3 gan1 ye4 ， jian4 mo4 bu2 dai4 kou4 。
- shi4 you3 dai4 ru2 mei4 ， bai3 qing3 bu4 yi2 shou4 。
- wo3 xi1 you2 jiang1 huai2 ， zhi1 shi2 jian4 xin1 jiu4 。
- wen2 shi4 bu2 dao4 yan3 ， ci3 bei4 ri4 jiao1 zao4 。
- ci2 zhang1 qing1 bei1 shui3 ， xian4 bi3 xing2 tuo2 fu4 。
- sai1 sai1 wen4 li4 lu4 ， wu2 ru2 suo3 shen1 lou4 。
- zi4 xiao4 yu3 shi4 wei2 ， yu1 lun4 qu3 pai2 gou4 。

## 注释

## 译文

## 赏析
