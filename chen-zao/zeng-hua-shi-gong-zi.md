---
id: chen-zao-zeng-hua-shi-gong-zi
title: 贈畫士龔子
titlePinyin: zeng4 hua4 shi4 gong1 zi3
titleSlug: zeng-hua-shi-gong-zi
author: 陳造
authorPinyin: chen2 zao4
authorSlug: chen-zao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 古人論畫索畫外，世俗區區較形似。
- 眼明亦有可人者，龔子畫形兼畫意。
- 秋蘭春蕙相與芳，梅花照影生暗香。
- 倚煙映霧各夸嫮，併作短軸供寶藏。
- 斬新雪色三丈壁，勝日煩渠揮淡墨。
- 楂牙老樹對醜石，龍騰獸伏起恍惚。
- 松底跳波隠隠轟千鼙，石間橫斜風竹相因依。
- 長翁雅趣在水竹，新開湖南規辦五畝綠。
- 此松此石偕四友，身未出門先在目。
- 暮年供給良易足，龔子惠我真絕俗。
- 萬錢酬贈不頷頤，新詩渠能飽君腹。
- 平生好事吾屢空，龔子好事未後翁。
- 藏詩寶畫從人笑，與子把玩無終窮。

## 拼音

- gu3 ren2 lun4 hua4 suo3 hua4 wai4 ， shi4 su2 qu1 qu1 jiao4 xing2 si4 。
- yan3 ming2 yi4 you3 ke3 ren2 zhe3 ， gong1 zi3 hua4 xing2 jian1 hua4 yi4 。
- qiu1 lan2 chun1 hui4 xiang1 yu3 fang1 ， mei2 hua1 zhao4 ying3 sheng1 an4 xiang1 。
- yi3 yan1 ying4 wu4 ge4 kua1 hu4 ， bing4 zuo4 duan3 zhou2 gong4 bao3 cang2 。
- zhan3 xin1 xue3 se4 san1 zhang4 bi4 ， sheng4 ri4 fan2 qu2 hui1 dan4 mo4 。
- zha1 ya2 lao3 shu4 dui4 chou3 shi2 ， long2 teng2 shou4 fu2 qi3 huang3 hu1 。
- song1 di3 tiao4 bo1 yin3 yin3 hong1 qian1 pi2 ， shi2 jian4 heng2 xie2 feng1 zhu2 xiang1 yin1 yi1 。
- chang2 weng1 ya3 qu4 zai4 shui3 zhu2 ， xin1 kai1 hu2 nan2 gui1 ban4 wu3 mu3 lü4 。
- ci3 song1 ci3 shi2 xie2 si4 you3 ， shen1 wei4 chu1 men2 xian1 zai4 mu4 。
- mu4 nian2 gong4 gei3 liang2 yi4 zu2 ， gong1 zi3 hui4 wo3 zhen1 jue2 su2 。
- wan4 qian2 chou2 zeng4 bu2 han4 yi2 ， xin1 shi1 qu2 neng2 bao3 jun1 fu4 。
- ping2 sheng1 hao3 shi4 wu2 lü3 kong1 ， gong1 zi3 hao3 shi4 wei4 hou4 weng1 。
- cang2 shi1 bao3 hua4 cong2 ren2 xiao4 ， yu3 zi3 ba3 wan2 wu2 zhong1 qiong2 。

## 注释

## 译文

## 赏析
