---
id: chen-zao-zeng-song-xing-liu-zi-qi-er
title: 贈送行六子  其二
titlePinyin: zeng4 song4 xing2 liu4 zi3     qi2 er4
titleSlug: zeng-song-xing-liu-zi-qi-er
author: 陳造
authorPinyin: chen2 zao4
authorSlug: chen-zao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 此身漂然不繫舟，呂梁灧澦皆安流。
- 江湖萬頃浮一鷗，此心玩世常休休。
- 吳山楚水紀所由，湘纍老枚寧匹儔。
- 琢句亦復忘晨羞，搯抉肝腎掉白頭。
- 歲六十四方佐州，計原夫日無乃優。
- 客路日月迅且遒，朱顔壯志逝莫留。
- 吾聊爾爾賦遠遊，山川自可卷軸收。
- 老懷槁暴今膏油，訪峴山石弔莫愁。
- 庸隨大楚皆萍浮，顧我不樂夫何求。
- 緬思六客同獻酬，如挹韓衆追浮丘。

## 拼音

- ci3 shen1 piao1 ran2 bu2 xi4 zhou1 ， lü3 liang2 yan4 yu4 jie1 an1 liu2 。
- jiang1 hu2 wan4 qing3 fu2 yi4 ou1 ， ci3 xin1 wan2 shi4 chang2 xiu1 xiu1 。
- wu2 shan1 chu3 shui3 ji4 suo3 you2 ， xiang1 lei2 lao3 mei2 ning2 pi3 chou2 。
- zhuo2 ju4 yi4 fu4 wang4 chen2 xiu1 ， tao1 jue2 gan1 shen4 diao4 bai2 tou2 。
- sui4 liu4 shi2 si4 fang1 zuo3 zhou1 ， ji4 yuan2 fu1 ri4 wu2 nai3 you1 。
- ke4 lu4 ri4 yue4 xun4 qie3 qiu2 ， zhu1 yan2 zhuang4 zhi4 shi4 mo4 liu2 。
- wu2 liao2 er3 er3 fu4 yuan3 you2 ， shan1 chuan1 zi4 ke3 juan4 zhou2 shou1 。
- lao3 huai2 gao3 bao4 jin1 gao4 you2 ， fang3 xian4 shan1 shi2 diao4 mo4 chou2 。
- yong1 sui2 da4 chu3 jie1 ping2 fu2 ， gu4 wo3 bu2 le4 fu1 he2 qiu2 。
- mian3 si1 liu4 ke4 tong2 xian4 chou2 ， ru2 yi4 han2 zhong4 zhui1 fu2 qiu1 。

## 注释

## 译文

## 赏析
