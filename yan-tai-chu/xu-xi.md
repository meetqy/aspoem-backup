---
id: yan-tai-chu-xu-xi
title: 許希
titlePinyin: xu1 xi1
titleSlug: xu-xi
author: 顔太初
authorPinyin: yan2 tai4 chu1
authorSlug: yan-tai-chu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 京城名利塗，車馬相奔馳。
- 其間取富貴，往往輸巫醫。
- 前後十數輩，身沒名已隳。
- 獨有許希者，藴蓄何瑰奇。
- 始自下蔡來，所處尤喧卑。
- 西市三十年，汩汩無人知。
- 一朝仗至藝，驟登文石墀。
- 三鍼愈上疾，神速不移時。
- 酬以六尚官，著籍通端闈。
- 旌以三品服，佩紫垂金龜。
- 于時稱謝畢，西向復陳儀。
- 當宁驚且問，歷歷宣其辭。
- 臣傳扁鵲術，遇主今得施。
- 特此一展謝，臣心不自私。
- 主上惜其意，擊賞爲噓唏。
- 仍給水衡錢，國西命立祠。
- 復加靈應號，金額照華榱。
- 自此輦轂下，求禱何祁祁。
- 我過慶成坊，見之心且悲。
- 秦醫術雖妙，五腑及四肢。
- 所習得其人，千齡祀不虧。
- 魯聖術至大，帝道與民彝。
- 所習非其人，一朝反相持。
- 小吏師荀況，竊爲辨說資。
- 作相勸焚書，詐云愚蚩蚩。
- 後之爲儒者，其心皆李斯。
- 昔在布衣日，動守先王規。
- 朝談十二經，夕誦三百詩。
- 依憑稽古力，榮進無他歧。
- 及居廟堂上，長劍冠峨巍。
- 自謂天所賦，焉知有宣尼。
- 宣尼斷襲封，十經寒暑移。
- 他姓爲邑官，鄉老皆驚疑。
- 上章寢不報，九重遭面欺。
- 諫官不舉失，御史不言非。
- 盡爲許希笑，得路忘先師。

## 拼音

- jing1 cheng2 ming2 li4 tu2 ， ju1 ma3 xiang1 ben1 chi2 。
- qi2 jian4 qu3 fu4 gui4 ， wang3 wang3 shu1 wu1 yi1 。
- qian2 hou4 shi2 shu4 bei4 ， shen1 mei2 ming2 yi3 hui1 。
- du2 you3 xu1 xi1 zhe3 ， yun4 xu4 he2 gui1 qi2 。
- shi3 zi4 xia4 cai4 lai2 ， suo3 chu3 you2 xuan1 bei1 。
- xi1 shi4 san1 shi2 nian2 ， gu3 gu3 wu2 ren2 zhi1 。
- yi4 zhao1 zhang4 zhi4 yi4 ， zhou4 deng1 wen2 shi2 chi2 。
- san1 zhen1 yu4 shang4 ji2 ， shen2 su4 bu4 yi2 shi2 。
- chou2 yi3 liu4 shang4 guan1 ， zhu4 ji2 tong1 duan1 wei2 。
- jing1 yi3 san1 pin3 fu2 ， pei4 zi3 chui2 jin1 gui1 。
- yu2 shi2 cheng1 xie4 bi4 ， xi1 xiang4 fu4 chen2 yi2 。
- dang1 ning2 jing1 qie3 wen4 ， li4 li4 xuan1 qi2 ci2 。
- chen2 chuan2 bian3 que4 shu4 ， yu4 zhu3 jin1 de2 shi1 。
- te4 ci3 yi4 zhan3 xie4 ， chen2 xin1 bu2 zi4 si1 。
- zhu3 shang4 xi1 qi2 yi4 ， ji1 shang3 wei2 xu1 xi1 。
- reng2 gei3 shui3 heng2 qian2 ， guo2 xi1 ming4 li4 ci2 。
- fu4 jia1 ling2 ying1 hao4 ， jin1 e2 zhao4 hua2 cui1 。
- zi4 ci3 nian3 gu3 xia4 ， qiu2 dao3 he2 qi2 qi2 。
- wo3 guo4 qing4 cheng2 fang1 ， jian4 zhi1 xin1 qie3 bei1 。
- qin2 yi1 shu4 sui1 miao4 ， wu3 fu3 ji2 si4 zhi1 。
- suo3 xi2 de2 qi2 ren2 ， qian1 ling2 si4 bu4 kui1 。
- lu3 sheng4 shu4 zhi4 da4 ， di4 dao4 yu3 min2 yi2 。
- suo3 xi2 fei1 qi2 ren2 ， yi4 zhao1 fan3 xiang1 chi2 。
- xiao3 li4 shi1 xun2 kuang4 ， qie4 wei2 bian4 shuo1 zi1 。
- zuo4 xiang1 quan4 fen2 shu1 ， zha4 yun2 yu2 chi1 chi1 。
- hou4 zhi1 wei2 ru2 zhe3 ， qi2 xin1 jie1 li3 si1 。
- xi1 zai4 bu4 yi1 ri4 ， dong4 shou3 xian1 wang2 gui1 。
- chao2 tan2 shi2 er4 jing1 ， xi1 song4 san1 bai3 shi1 。
- yi1 ping2 ji1 gu3 li4 ， rong2 jin4 wu2 ta1 qi2 。
- ji2 ju1 miao4 tang2 shang4 ， chang2 jian4 guan1 e2 wei1 。
- zi4 wei4 tian1 suo3 fu4 ， yan1 zhi1 you3 xuan1 ni2 。
- xuan1 ni2 duan4 xi2 feng1 ， shi2 jing1 han2 shu3 yi2 。
- ta1 xing4 wei2 yi4 guan1 ， xiang1 lao3 jie1 jing1 yi2 。
- shang4 zhang1 qin3 bu2 bao4 ， jiu3 chong2 zao1 mian4 qi1 。
- jian4 guan1 bu4 ju3 shi1 ， yu4 shi3 bu4 yan2 fei1 。
- jin4 wei2 xu1 xi1 xiao4 ， de2 lu4 wang4 xian1 shi1 。

## 注释

## 译文

## 赏析
