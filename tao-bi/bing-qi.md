---
id: tao-bi-bing-qi
title: 兵器
titlePinyin: bing1 qi4
titleSlug: bing-qi
author: 陶弼
authorPinyin: tao2 bi4
authorSlug: tao-bi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 五代乏真主，奸雄紛僭僞。
- 橫磨闊刀劍，白日相篡弒。
- 我宋有神祖，潛德動天意。
- 故天意若曰，往爲我之嗣。
- 神祖拜稽首，乃即皇帝位。
- 不惠兆民樂，不怒諸侯畏。
- 顛倒執玉帛，奔走恐後至。
- 大商國三分，一朝有其二。
- 太宗以義撫，真宗以仁治。
- 王道竹箭直，誦聲金鼎沸。
- 獨有陰山戎，時時寇邊地。
- 天子赫斯怒，大警巡澶衛。
- 射殺右賢王，遂斬匈奴臂。
- 狼心帖然服，結好同昆弟。
- 自此兩河間，寂寂無戎備。
- 卒閑喜夜歌，將老貪春睡。
- 自此爲太平，恍逾三十歲。
- 戎昊乘我間，南馳賀蘭騎。
- 陽關久夜開，樞朽不可閉。
- 陣雲起秦雍，殺氣橫涇渭。
- 使臣股栗奏，宰相瞋目議。
- 僉曰亟發兵，豎子坑甚易。
- 倉皇築邊壘，未戰力先瘁。
- 遇迫開庫兵，土蝕鋒芒脆。
- 防秋採舊屯，推轂謀新寄。
- 舊屯老且死，少者無實藝。
- 良由不訓練，手足迷擊刺。
- 新寄將家子，從小生富貴。
- 六韜未曾讀，口但知肉味。
- 師復從中御，進退由閽寺。
- 權輕號令冗，兩戰無遺類。
- 曹公棄七軍，晉人獲三帥。
- 吾兵自此喪，有詔新其製。
- 此器不預設，一旦從何致。
- 朝廷急郡縣，郡縣急官吏。
- 官吏無他術，下責蚩蚩輩。
- 耕牛拔筋角，飛鳥禿翎翅。
- 簳截會稽空，鐵烹董山碎。
- 供億稍後期，鞭朴異他罪。
- 愁氛壅太虛，霽景晝冥晦。
- 我聞郭汾陽，料敵多奇異。
- 單箠諭突厥，蕃酋雙膝墜。
- 又聞李西平，臨戎有英氣。
- 身著紅錦袍，懷光肝膽碎。
- 是知用兵術，在人不在器。
- 君耳舜高聽，君目舜明視。
- 願採謀略長，勿倚干戈銳。

## 拼音

- wu3 dai4 fa2 zhen1 zhu3 ， jian1 xiong2 fen1 jian4 wei3 。
- heng2 mo2 kuo4 dao1 jian4 ， bai2 ri4 xiang1 cuan4 shi4 。
- wo3 song4 you3 shen2 zu3 ， qian2 de2 dong4 tian1 yi4 。
- gu4 tian1 yi4 ruo4 yue1 ， wang3 wei2 wo3 zhi1 si4 。
- shen2 zu3 bai4 qi3 shou3 ， nai3 ji2 huang2 di4 wei4 。
- bu2 hui4 zhao4 min2 le4 ， bu2 nu4 zhu1 hou2 wei4 。
- dian1 dao3 zhi2 yu4 bo2 ， ben1 zou3 kong3 hou4 zhi4 。
- da4 shang1 guo2 san1 fen1 ， yi4 zhao1 you3 qi2 er4 。
- tai4 zong1 yi3 yi4 fu3 ， zhen1 zong1 yi3 ren2 zhi4 。
- wang2 dao4 zhu2 jian4 zhi2 ， song4 sheng1 jin1 ding3 fei4 。
- du2 you3 yin1 shan1 rong2 ， shi2 shi2 kou4 bian1 di4 。
- tian1 zi3 he4 si1 nu4 ， da4 jing3 xun2 chan2 wei4 。
- she4 sha1 you4 xian2 wang2 ， sui4 zhan3 xiong1 nu2 bi4 。
- lang2 xin1 tie1 ran2 fu2 ， jie2 hao3 tong2 kun1 di4 。
- zi4 ci3 liang3 he2 jian4 ， ji4 ji4 wu2 rong2 bei4 。
- zu2 xian2 xi3 ye4 ge1 ， jiang1 lao3 tan1 chun1 shui4 。
- zi4 ci3 wei2 tai4 ping2 ， huang3 yu2 san1 shi2 sui4 。
- rong2 hao4 cheng2 wo3 jian4 ， nan2 chi2 he4 lan2 qi2 。
- yang2 guan1 jiu3 ye4 kai1 ， shu1 xiu3 bu4 ke3 bi4 。
- zhen4 yun2 qi3 qin2 yong1 ， sha1 qi4 heng2 jing1 wei4 。
- shi3 chen2 gu3 li4 zou4 ， zai3 xiang4 chen1 mu4 yi4 。
- qian1 yue1 ji2 fa1 bing1 ， shu4 zi3 keng1 shen4 yi4 。
- cang1 huang2 zhu4 bian1 lei3 ， wei4 zhan4 li4 xian1 cui4 。
- yu4 po4 kai1 ku4 bing1 ， tu3 shi2 feng1 mang2 cui4 。
- fang2 qiu1 cai3 jiu4 tun2 ， tui1 gu3 mou2 xin1 ji4 。
- jiu4 tun2 lao3 qie3 si3 ， shao3 zhe3 wu2 shi2 yi4 。
- liang2 you2 bu2 xun4 lian4 ， shou3 zu2 mi2 ji1 ci4 。
- xin1 ji4 jiang1 jia1 zi0 ， cong2 xiao3 sheng1 fu4 gui4 。
- liu4 tao1 wei4 ceng2 du2 ， kou3 dan4 zhi1 rou4 wei4 。
- shi1 fu4 cong2 zhong1 yu4 ， jin4 tui4 you2 hun1 si4 。
- quan2 qing1 hao4 ling4 rong3 ， liang3 zhan4 wu2 yi2 lei4 。
- cao2 gong1 qi4 qi1 jun1 ， jin4 ren2 huo4 san1 shuai4 。
- wu2 bing1 zi4 ci3 sang1 ， you3 zhao4 xin1 qi2 zhi4 。
- ci3 qi4 bu2 yu4 she4 ， yi2 dan4 cong2 he2 zhi4 。
- chao2 ting2 ji2 jun4 xian4 ， jun4 xian4 ji2 guan1 li4 。
- guan1 li4 wu2 ta1 shu4 ， xia4 ze2 chi1 chi1 bei4 。
- geng1 niu2 ba2 jin1 jiao3 ， fei1 niao3 tu1 ling2 chi4 。
- gan4 jie2 hui4 ji1 kong1 ， tie3 peng1 dong3 shan1 sui4 。
- gong4 yi4 shao1 hou4 qi1 ， bian1 pu3 yi4 ta1 zui4 。
- chou2 fen1 yong1 tai4 xu1 ， ji4 jing3 zhou4 ming2 hui4 。
- wo3 wen2 guo1 fen2 yang2 ， liao4 di2 duo1 qi2 yi4 。
- dan1 chui2 yu4 tu1 jue2 ， fan1 qiu2 shuang1 xi1 zhui4 。
- you4 wen2 li3 xi1 ping2 ， lin2 rong2 you3 ying1 qi4 。
- shen1 zhu4 hong2 jin3 pao2 ， huai2 guang1 gan1 dan3 sui4 。
- shi4 zhi1 yong4 bing1 shu4 ， zai4 ren2 bu2 zai4 qi4 。
- jun1 er3 shun4 gao1 ting1 ， jun1 mu4 shun4 ming2 shi4 。
- yuan4 cai3 mou2 lüe4 chang2 ， wu4 yi3 gan1 ge1 rui4 。

## 注释

## 译文

## 赏析
