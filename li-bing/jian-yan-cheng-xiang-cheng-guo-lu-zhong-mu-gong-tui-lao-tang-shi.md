---
id: li-bing-jian-yan-cheng-xiang-cheng-guo-lu-zhong-mu-gong-tui-lao-tang-shi
title: 建炎丞相成國呂忠穆公退老堂詩
titlePinyin: jian4 yan2 cheng2 xiang4 cheng2 guo2 lü3 zhong1 mu4 gong1 tui4 lao3 tang2 shi1
titleSlug: jian-yan-cheng-xiang-cheng-guo-lu-zhong-mu-gong-tui-lao-tang-shi
author: 李邴
authorPinyin: li3 bing3
authorSlug: li-bing
dynasty: 唐
dynastyPinyin: tang2
dynastySlug: tang
tags: [] 
---

## 正文

- 晉公伐叛致太平，歸來綠野勤經營。
- 沈淪不復經濟意，晚節更爲人所評。
- 文饒佐武取河朔，平泉草木羅清英。
- 功成未嘗一寓目，鑱石作記空傳名。
- 何如堂堂渭川老，崛起自與天扶傾。
- 歲在作噩駭機發，忠臣憤叱思殞生。
- 氛埃不爲紫霄蔽，日月卻向黄道行。
- 壯年鐵衣勤汗馬，白首金鼎調和羹。
- 張皇國威起穨壓，約敕吏蠹歸章程。
- 羌戎破膽思尋盟，盜賊脫甲來輸誠。
- 轅門諸將指呼耳，公有胸中十萬兵。
- 銳然請老樊小圃，爨席卻與漁樵爭。
- 煙霞放目傲軒冕，水石步屧遺機衡。
- 雖然四海望不置，搴旒下矚煕皇明。
- 宣王于今事北伐，周公不日歌東征。
- 迎還兩宮天地慶，埽灑六合風塵清。
- 是時公歸迺可耳，豈得遽適羲皇情。
- 祝公壽考如衛武，百歲箴儆謀群卿。
- 祝公功名如郭令，身與廟社同安榮。
- 忠誠向來金石貫，勳烈遂將天壤幷。
- 他年升堂奉杖屨，願留隙地誅柴荆。
- 但令公孫肯開閤，不用野王來撫箏。

## 拼音

- jin4 gong1 fa2 pan4 zhi4 tai4 ping2 ， gui1 lai2 lü4 ye3 qin2 jing1 ying2 。
- shen3 lun2 bu2 fu4 jing1 ji4 yi4 ， wan3 jie2 geng4 wei2 ren2 suo3 ping2 。
- wen2 rao2 zuo3 wu3 qu3 he2 shuo4 ， ping2 quan2 cao3 mu4 luo2 qing1 ying1 。
- gong1 cheng2 wei4 chang2 yi2 yu4 mu4 ， chan2 shi2 zuo4 ji4 kong1 chuan2 ming2 。
- he2 ru2 tang2 tang2 wei4 chuan1 lao3 ， jue2 qi3 zi4 yu3 tian1 fu2 qing1 。
- sui4 zai4 zuo4 e4 hai4 ji1 fa1 ， zhong1 chen2 fen4 chi4 si1 yun3 sheng1 。
- fen1 ai1 bu4 wei2 zi3 xiao1 bi4 ， ri4 yue4 que4 xiang4 huang2 dao4 heng0 。
- zhuang4 nian2 tie3 yi1 qin2 han4 ma3 ， bai2 shou3 jin1 ding3 diao4 he2 geng1 。
- zhang1 huang2 guo2 wei1 qi3 tui2 ya1 ， yue1 chi4 li4 du4 gui1 zhang1 cheng2 。
- qiang1 rong2 po4 dan3 si1 xun2 meng2 ， dao4 zei2 tuo1 jia3 lai2 shu1 cheng2 。
- yuan2 men2 zhu1 jiang1 zhi3 hu1 er3 ， gong1 you3 xiong1 zhong1 shi2 wan4 bing1 。
- rui4 ran2 qing3 lao3 fan2 xiao3 pu3 ， cuan4 xi2 que4 yu3 yu2 qiao2 zheng1 。
- yan1 xia2 fang4 mu4 ao4 xuan1 mian3 ， shui3 shi2 bu4 xie4 yi2 ji1 heng2 。
- sui1 ran2 si4 hai3 wang4 bu2 zhi4 ， qian1 liu2 xia4 zhu3 xi1 huang2 ming2 。
- xuan1 wang2 yu2 jin1 shi4 bei3 fa2 ， zhou1 gong1 bu2 ri4 ge1 dong1 zheng1 。
- ying2 huan2 liang3 gong1 tian1 di4 qing4 ， sao4 sa3 liu4 he2 feng1 chen2 qing1 。
- shi4 shi2 gong1 gui1 nai3 ke3 er3 ， qi3 de2 ju4 shi4 xi1 huang2 qing2 。
- zhu4 gong1 shou4 kao3 ru2 wei4 wu3 ， bai3 sui4 zhen1 jing3 mou2 qun2 qing1 。
- zhu4 gong1 gong1 ming2 ru2 guo1 ling4 ， shen1 yu3 miao4 she4 tong2 an1 rong2 。
- zhong1 cheng2 xiang4 lai2 jin1 shi2 guan4 ， xun1 lie4 sui4 jiang1 tian1 rang3 bing4 。
- ta1 nian2 sheng1 tang2 feng4 zhang4 ju4 ， yuan4 liu2 xi4 di4 zhu1 chai2 jing1 。
- dan4 ling4 gong1 sun1 ken3 kai1 he2 ， bu2 yong4 ye3 wang2 lai2 fu3 zheng1 。

## 注释

## 译文

## 赏析
