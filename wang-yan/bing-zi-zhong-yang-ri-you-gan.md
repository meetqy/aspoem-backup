---
id: wang-yan-bing-zi-zhong-yang-ri-you-gan
title: 丙子重陽日有感
titlePinyin: bing3 zi3 zhong4 yang2 ri4 you3 gan3
titleSlug: bing-zi-zhong-yang-ri-you-gan
author: 王炎
authorPinyin: wang2 yan2
authorSlug: wang-yan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 南山木葉赤，北山木葉黄。
- 秋色日夜變，白露將爲霜。
- 玄鳥去已久，候雁方南翔。
- 携壺登高侶，滿手萸菊香。
- 佳節不可負，而我病在床。
- 人老自多病，何爲苦悲傷。
- 去年重陽日，貴孫在我旁。
- 知我愛敬客，拱立傳壺觴。
- 十五未冠巾，總角頎而長。
- 望其有成立，門戶生輝光。
- 前樓千卷書，可以識義方。
- 南畝千斛穀，可以充積倉。
- 一旦捨我去，冰炭交中腸。
- 萬物皆有盡，死生理之常。
- 修短百年間，何必論彭殤。
- 豈不自開釋，念之終難忘。
- 長歌意無盡，歌罷還凄凉。
- 悲風扣林木，爲我號清商。

## 拼音

- nan2 shan1 mu4 ye4 chi4 ， bei3 shan1 mu4 ye4 huang2 。
- qiu1 se4 ri4 ye4 bian4 ， bai2 lu4 jiang1 wei2 shuang1 。
- xuan2 niao3 qu4 yi3 jiu3 ， hou4 yan4 fang1 nan2 xiang2 。
- xie2 hu2 deng1 gao1 lü3 ， man3 shou3 yu2 ju2 xiang1 。
- jia1 jie2 bu4 ke3 fu4 ， er2 wo3 bing4 zai4 chuang2 。
- ren2 lao3 zi4 duo1 bing4 ， he2 wei2 ku3 bei1 shang1 。
- qu4 nian2 zhong4 yang2 ri4 ， gui4 sun1 zai4 wo3 pang2 。
- zhi1 wo3 ai4 jing4 ke4 ， gong3 li4 chuan2 hu2 shang1 。
- shi2 wu3 wei4 guan1 jin1 ， zong3 jiao3 qi2 er2 chang2 。
- wang4 qi2 you3 cheng2 li4 ， men2 hu4 sheng1 hui1 guang1 。
- qian2 lou2 qian1 juan4 shu1 ， ke3 yi3 shi2 yi4 fang1 。
- nan2 mu3 qian1 hu2 gu3 ， ke3 yi3 chong1 ji1 cang1 。
- yi2 dan4 she3 wo3 qu4 ， bing1 tan4 jiao1 zhong1 chang2 。
- wan4 wu4 jie1 you3 jin4 ， si3 sheng1 li3 zhi1 chang2 。
- xiu1 duan3 bai3 nian2 jian4 ， he2 bi4 lun4 peng2 shang1 。
- qi3 bu2 zi4 kai1 shi4 ， nian4 zhi1 zhong1 nan2 wang4 。
- chang2 ge1 yi4 wu2 jin4 ， ge1 ba4 huan2 qi1 liang2 。
- bei1 feng1 kou4 lin2 mu4 ， wei2 wo3 hao4 qing1 shang1 。

## 注释

## 译文

## 赏析
