---
id: wang-yan-guo-mu-fu-shan
title: 過幕阜山
titlePinyin: guo4 mu4 fu4 shan1
titleSlug: guo-mu-fu-shan
author: 王炎
authorPinyin: wang2 yan2
authorSlug: wang-yan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昔聞幕阜古洞天，偶馳瘦馬行山前。
- 諸峰却立一峰出，蒼龍墮地走復蟠。
- 誰燒丹竈汲丹井，絕頂萬丈巢飛仙。
- 捫蘿攀磴敢憚險，欲往未有一日閒。
- 仙翁見我定拍手，笑我詰曲來人間。
- 雨淋日炙行路難，何如鸞鶴游雲端。
- 人生不比金石堅，向來青鬢今蒼顔。
- 百年富貴草頭露，何乃自苦縻一官。
- 雖無道骨可不死，亦欲早挂頭上冠。
- 南山之南北山北，築屋翠微高枕眠。

## 拼音

- xi1 wen2 mu4 fu4 gu3 dong4 tian1 ， ou3 chi2 shou4 ma3 xing2 shan1 qian2 。
- zhu1 feng1 que4 li4 yi4 feng1 chu1 ， cang1 long2 duo4 di4 zou3 fu4 pan2 。
- shui2 shao1 dan1 zao4 ji2 dan1 jing3 ， jue2 ding3 wan4 zhang4 chao2 fei1 xian1 。
- men2 luo2 pan1 deng4 gan3 dan4 xian3 ， yu4 wang3 wei4 you3 yi2 ri4 xian2 。
- xian1 weng1 jian4 wo3 ding4 pai1 shou3 ， xiao4 wo3 jie2 qu3 lai2 ren2 jian4 。
- yu3 lin2 ri4 zhi4 xing2 lu4 nan2 ， he2 ru2 luan2 he4 you2 yun2 duan1 。
- ren2 sheng1 bu4 bi3 jin1 shi2 jian1 ， xiang4 lai2 qing1 bin4 jin1 cang1 yan2 。
- bai3 nian2 fu4 gui4 cao3 tou2 lu4 ， he2 nai3 zi4 ku3 mi2 yi4 guan1 。
- sui1 wu2 dao4 gu3 ke3 bu4 si3 ， yi4 yu4 zao3 gua4 tou2 shang4 guan1 。
- nan2 shan1 zhi1 nan2 bei3 shan1 bei3 ， zhu4 wu1 cui4 wei1 gao1 zhen3 mian2 。

## 注释

## 译文

## 赏析
