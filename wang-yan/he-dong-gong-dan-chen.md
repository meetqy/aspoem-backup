---
id: wang-yan-he-dong-gong-dan-chen
title: 賀東宮誕辰
titlePinyin: he4 dong1 gong1 dan4 chen2
titleSlug: he-dong-gong-dan-chen
author: 王炎
authorPinyin: wang2 yan2
authorSlug: wang-yan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 萬國乾符正，千齡鼎祚長。
- 春禖膺眷顧，甲觀肇休祥。
- 紫極聯前曜，青宮位少陽。
- 五雲凝喜色，重日爛榮光。
- 繼體臨崇福，承顔侍未央。
- 犀簪羣后表，象輅兩宮旁。
- 氣接金行爽，天開火德昌。
- 慈皇年有永，大帝壽無疆。
- 欽愛誠彌篤，溫文德自彰。
- 喬枝方疊蔭，瓜瓞寖垂芳。
- 儲禁銅扉肅，官僚玉佩鏘。
- 旌麾張十戟，筍簴列三廂。
- 恭命來南紀，馳情望左坊。
- 也叨持虎節，莫預獻鸞觴。
- 海潤涵羣彙，霞騫映四方。
- 願言申戩穀，夷夏仰元良。

## 拼音

- wan4 guo2 qian2 fu2 zheng4 ， qian1 ling2 ding3 zuo4 chang2 。
- chun1 mei2 ying1 juan4 gu4 ， jia3 guan1 zhao4 xiu1 xiang2 。
- zi3 ji2 lian2 qian2 yao4 ， qing1 gong1 wei4 shao3 yang2 。
- wu3 yun2 ning2 xi3 se4 ， zhong4 ri4 lan4 rong2 guang1 。
- ji4 ti3 lin2 chong2 fu2 ， cheng2 yan2 shi4 wei4 yang1 。
- xi1 zan1 qun2 hou4 biao3 ， xiang4 lu4 liang3 gong1 pang2 。
- qi4 jie1 jin1 xing2 shuang3 ， tian1 kai1 huo3 de2 chang1 。
- ci2 huang2 nian2 you3 yong3 ， da4 di4 shou4 wu2 jiang1 。
- qin1 ai4 cheng2 mi2 du3 ， wen1 wen2 de2 zi4 zhang1 。
- qiao2 zhi1 fang1 die2 yin1 ， gua1 die2 jin4 chui2 fang1 。
- chu3 jin4 tong2 fei1 su4 ， guan1 liao2 yu4 pei4 qiang1 。
- jing1 hui1 zhang1 shi2 ji3 ， sun3 ju4 lie4 san1 xiang1 。
- gong1 ming4 lai2 nan2 ji4 ， chi2 qing2 wang4 zuo3 fang1 。
- ye3 dao1 chi2 hu3 jie2 ， mo4 yu4 xian4 luan2 shang1 。
- hai3 run4 han2 qun2 hui4 ， xia2 qian1 ying4 si4 fang1 。
- yuan4 yan2 shen1 jian3 gu3 ， yi2 xia4 yang3 yuan2 liang2 。

## 注释

## 译文

## 赏析
