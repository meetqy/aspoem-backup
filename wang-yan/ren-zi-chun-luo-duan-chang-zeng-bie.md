---
id: wang-yan-ren-zi-chun-luo-duan-chang-zeng-bie
title: 壬子春羅端長贈別
titlePinyin: ren2 zi3 chun1 luo2 duan1 chang2 zeng4 bie2
titleSlug: ren-zi-chun-luo-duan-chang-zeng-bie
author: 王炎
authorPinyin: wang2 yan2
authorSlug: wang-yan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 憶昔始相識，公歸自中都。
- 時方擢上第，綠髮青衫紆。
- 論交兄弟間，意氣和笙竽。
- 瓌文得要攬，快語相爲娛。
- 一別間何闊，流年走暘烏。
- 高情自浩浩，風骨乃仙癯。
- 顧我蒲柳姿，雪霜凝鬢鬚。
- 回思鴻鴈行，淚落衣袖濡。
- 相逢慰棲遲，此道評精粗。
- 稔聞充素藴，諸老推通儒。
- 又知治劇縣，民瘼刪繁須。
- 清才爲世用，洗目亨天衢。
- 監州尚小試，稱屈非超踰。
- 敂門喜重來，新詩遺明珠。
- 傾倒念有陳，草具陪觴壺。
- 自愧學不講，議論無根株。
- 殷勤謝雅貺，披索中腸枯。
- 壯志已愴悢，俗情厭崎嶇。
- 正須心所欣，日與鎸迂愚。
- 奈何復作遠，攬袂還躊躇。
- 公猶寄異邦，同是江南區。
- 但慮懷與安，久客非良圖。
- 終當念墳墓，速歸三徑蕪。
- 昨言亦云然，歲寒勿盟渝。

## 拼音

- yi4 xi1 shi3 xiang1 shi2 ， gong1 gui1 zi4 zhong1 du1 。
- shi2 fang1 zhuo2 shang4 di4 ， lü4 fa4 qing1 shan1 yu1 。
- lun4 jiao1 xiong1 di4 jian4 ， yi4 qi4 he2 sheng1 yu2 。
- gui1 wen2 de2 yao4 lan3 ， kuai4 yu3 xiang1 wei2 yu2 。
- yi4 bie2 jian4 he2 kuo4 ， liu2 nian2 zou3 yang2 wu1 。
- gao1 qing2 zi4 hao4 hao4 ， feng1 gu3 nai3 xian1 qu2 。
- gu4 wo3 pu2 liu3 zi1 ， xue3 shuang1 ning2 bin4 xu1 。
- hui2 si1 hong2 yan4 xing2 ， lei4 luo4 yi1 xiu4 ru2 。
- xiang1 feng2 wei4 qi1 chi2 ， ci3 dao4 ping2 jing1 cu1 。
- ren3 wen2 chong1 su4 yun4 ， zhu1 lao3 tui1 tong1 ru2 。
- you4 zhi1 zhi4 ju4 xian4 ， min2 mo4 shan1 fan2 xu1 。
- qing1 cai2 wei2 shi4 yong4 ， xi3 mu4 heng1 tian1 qu2 。
- jian1 zhou1 shang4 xiao3 shi4 ， cheng1 qu1 fei1 chao1 yu2 。
- kou4 men2 xi3 zhong4 lai2 ， xin1 shi1 yi2 ming2 zhu1 。
- qing1 dao3 nian4 you3 chen2 ， cao3 ju4 pei2 shang1 hu2 。
- zi4 kui4 xue2 bu4 jiang3 ， yi4 lun4 wu2 gen1 zhu1 。
- yin1 qin2 xie4 ya3 kuang4 ， pi1 suo3 zhong1 chang2 ku1 。
- zhuang4 zhi4 yi3 chuang4 liang4 ， su2 qing2 yan4 qi2 qu1 。
- zheng4 xu1 xin1 suo3 xin1 ， ri4 yu3 juan1 yu1 yu2 。
- nai4 he2 fu4 zuo4 yuan3 ， lan3 mei4 huan2 chou2 chu2 。
- gong1 you2 ji4 yi4 bang1 ， tong2 shi4 jiang1 nan2 qu1 。
- dan4 lü4 huai2 yu3 an1 ， jiu3 ke4 fei1 liang2 tu2 。
- zhong1 dang1 nian4 fen2 mu4 ， su4 gui1 san1 jing4 wu2 。
- zuo2 yan2 yi4 yun2 ran2 ， sui4 han2 wu4 meng2 yu2 。

## 注释

## 译文

## 赏析
