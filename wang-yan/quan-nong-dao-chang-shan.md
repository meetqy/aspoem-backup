---
id: wang-yan-quan-nong-dao-chang-shan
title: 勸農道場山
titlePinyin: quan4 nong2 dao4 chang3 shan1
titleSlug: quan-nong-dao-chang-shan
author: 王炎
authorPinyin: wang2 yan2
authorSlug: wang-yan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 練日遵詔條，行春勸耕事。
- 擁旆有傳呼，據鞍小馳騖。
- 兒童競聚觀，父老歡來詣。
- 松徑度坡陀，蓮宮得清閟。
- 此行非遨遊，所職在撫字。
- 示之淺易語，諭以丁寧意。
- 扶杖既言歸，解衣聊少憇。
- 山中無俗情，物外有幽趣。
- 僧閒衆所羨，農困吾甚愧。
- 不敢飽登臨，肩輿下山去。

## 拼音

- lian4 ri4 zun1 zhao4 tiao2 ， xing2 chun1 quan4 geng1 shi4 。
- yong1 pei4 you3 chuan2 hu1 ， ju4 an1 xiao3 chi2 wu4 。
- er2 tong2 jing4 ju4 guan1 ， fu4 lao3 huan1 lai2 yi4 。
- song1 jing4 du4 po1 tuo2 ， lian2 gong1 de2 qing1 bi4 。
- ci3 xing2 fei1 ao2 you2 ， suo3 zhi2 zai4 fu3 zi4 。
- shi4 zhi1 qian3 yi4 yu3 ， yu4 yi3 ding1 ning2 yi4 。
- fu2 zhang4 ji4 yan2 gui1 ， jie3 yi1 liao2 shao3 qi4 。
- shan1 zhong1 wu2 su2 qing2 ， wu4 wai4 you3 you1 qu4 。
- seng1 xian2 zhong4 suo3 xian4 ， nong2 kun4 wu2 shen4 kui4 。
- bu4 gan3 bao3 deng1 lin2 ， jian1 yu2 xia4 shan1 qu4 。

## 注释

## 译文

## 赏析
