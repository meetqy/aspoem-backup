---
id: wang-yan-tai-ping-dao-zhong-yu-liu-min
title: 太平道中遇流民
titlePinyin: tai4 ping2 dao4 zhong1 yu4 liu2 min2
titleSlug: tai-ping-dao-zhong-yu-liu-min
author: 王炎
authorPinyin: wang2 yan2
authorSlug: wang-yan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 丁男負荷力已疲，弱妻稚子顔色悲。
- 親戚墳墓誰忍棄，嗟爾豈願爲流移。
- 春蠶成繭穀成穗，輸入豪家無孑遺。
- 豐年凜凜不自保，凶年菜色將何如。
- 但憂銜恨委溝壑，豈暇懷土安室廬。
- 故鄉既已不可居，他鄉爲客將誰依。
- 黄雞啄黍白酒熟，去家未久吾懷歸。
- 農桑不事得溫飽，見爾令人顔忸怩。

## 拼音

- ding1 nan2 fu4 he2 li4 yi3 pi2 ， ruo4 qi1 zhi4 zi3 yan2 se4 bei1 。
- qin1 qi1 fen2 mu4 shui2 ren3 qi4 ， jie1 er3 qi3 yuan4 wei2 liu2 yi2 。
- chun1 can2 cheng2 jian3 gu3 cheng2 sui4 ， shu1 ru4 hao2 jia1 wu2 jie2 yi2 。
- feng1 nian2 lin3 lin3 bu2 zi4 bao3 ， xiong1 nian2 cai4 se4 jiang1 he2 ru2 。
- dan4 you1 xian2 hen4 wei3 gou1 he4 ， qi3 xia2 huai2 tu3 an1 shi4 lu2 。
- gu4 xiang1 ji4 yi3 bu4 ke3 ju1 ， ta1 xiang1 wei2 ke4 jiang1 shui2 yi1 。
- huang2 ji1 zhuo2 shu3 bai2 jiu3 shu2 ， qu4 jia1 wei4 jiu3 wu2 huai2 gui1 。
- nong2 sang1 bu2 shi4 de2 wen1 bao3 ， jian4 er3 ling4 ren2 yan2 niu3 ni2 。

## 注释

## 译文

## 赏析
