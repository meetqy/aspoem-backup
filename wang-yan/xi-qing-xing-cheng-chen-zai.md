---
id: wang-yan-xi-qing-xing-cheng-chen-zai
title: 喜晴行呈陳宰
titlePinyin: xi3 qing2 xing2 cheng2 chen2 zai3
titleSlug: xi-qing-xing-cheng-chen-zai
author: 王炎
authorPinyin: wang2 yan2
authorSlug: wang-yan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 秋盡黄雲漲南畝，修我囷倉築場圃。
- 不堪雨脚如懸麻，坐見禾頭欲生耳。
- 令君意與神明通，爐熏未斷來天風。
- 吹開六出花數點，轉盼杲杲扶桑紅。
- 日下鳥烏聲亦樂，村北村南爭刈穫。
- 白酒香浮老瓦盆，樵歌緩扣烏犍角。
- 有客携家來受廛，豐登未見如今年。
- 老農扶杖笑相語，只恐雙鳬朝日邊。

## 拼音

- qiu1 jin4 huang2 yun2 zhang3 nan2 mu3 ， xiu1 wo3 qun1 cang1 zhu4 chang3 pu3 。
- bu4 kan1 yu3 jiao3 ru2 xuan2 ma2 ， zuo4 jian4 he2 tou2 yu4 sheng1 er3 。
- ling4 jun1 yi4 yu3 shen2 ming2 tong1 ， lu2 xun1 wei4 duan4 lai2 tian1 feng1 。
- chui1 kai1 liu4 chu1 hua1 shu4 dian3 ， zhuan3 pan4 gao3 gao3 fu2 sang1 hong2 。
- ri4 xia4 niao3 wu1 sheng1 yi4 le4 ， cun1 bei3 cun1 nan2 zheng1 yi4 huo4 。
- bai2 jiu3 xiang1 fu2 lao3 wa3 pen2 ， qiao2 ge1 huan3 kou4 wu1 jian1 jiao3 。
- you3 ke4 xie2 jia1 lai2 shou4 chan2 ， feng1 deng1 wei4 jian4 ru2 jin1 nian2 。
- lao3 nong2 fu2 zhang4 xiao4 xiang1 yu3 ， zhi3 kong3 shuang1 fu2 zhao1 ri4 bian1 。

## 注释

## 译文

## 赏析
