---
id: wang-yan-ti-ba-ling-zai-deng-qi-xian-bei-chuang
title: 題巴陵宰鄧器先北窗
titlePinyin: ti2 ba1 ling2 zai3 deng4 qi4 xian1 bei3 chuang1
titleSlug: ti-ba-ling-zai-deng-qi-xian-bei-chuang
author: 王炎
authorPinyin: wang2 yan2
authorSlug: wang-yan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 權利炙手熱，爭道俱著鞭。
- 雞鳴已盥櫛，日莫未息肩。
- 中宵一假寐，夢想游鈞天。
- 達人袖手觀，方寸常超然。
- 冰壺不受暑，凜凜含清寒。
- 消摇北窗下，俯仰宇宙寬。
- 千詩句有眼，一曲琴無絃。
- 開尊對白墮，拂榻飽黑甜。
- 功名不挂念，氣定神自閒。
- 淵明亦一出，未倦飛已還。
- 我常疑若人，本不欲閉關。
- 漫仕今墨綬，閲世垂蒼顔。
- 卷舒各有時，隠顯皆足賢。
- 先正文昌丞，玉立四近班。
- 風流被後昆，世以忠孝傳。
- 丹扆新日月，黄圖舊山川。
- 故家喬木高，義氣許國堅。
- 前賢經濟心，不在軒冕間。
- 才猷時所須，何得無裏言。
- 高枕恐未穩，鳴珂終小騫。
- 煌煌漢元侯，事業光青編。

## 拼音

- quan2 li4 zhi4 shou3 re4 ， zheng1 dao4 ju4 zhu4 bian1 。
- ji1 ming2 yi3 guan4 zhi4 ， ri4 mo4 wei4 xi1 jian1 。
- zhong1 xiao1 yi4 jia3 mei4 ， meng4 xiang3 you2 jun1 tian1 。
- da2 ren2 xiu4 shou3 guan1 ， fang1 cun4 chang2 chao1 ran2 。
- bing1 hu2 bu2 shou4 shu3 ， lin3 lin3 han2 qing1 han2 。
- xiao1 yao2 bei3 chuang1 xia4 ， fu3 yang3 yu3 zhou4 kuan1 。
- qian1 shi1 ju4 you3 yan3 ， yi4 qu3 qin2 wu2 xian2 。
- kai1 zun1 dui4 bai2 duo4 ， fu2 ta4 bao3 hei1 tian2 。
- gong1 ming2 bu2 gua4 nian4 ， qi4 ding4 shen2 zi4 xian2 。
- yuan1 ming2 yi4 yi4 chu1 ， wei4 juan4 fei1 yi3 huan2 。
- wo3 chang2 yi2 ruo4 ren2 ， ben3 bu2 yu4 bi4 guan1 。
- man4 shi4 jin1 mo4 shou4 ， yue4 shi4 chui2 cang1 yan2 。
- juan3 shu1 ge4 you3 shi2 ， yin3 xian3 jie1 zu2 xian2 。
- xian1 zheng4 wen2 chang1 cheng2 ， yu4 li4 si4 jin4 ban1 。
- feng1 liu2 bei4 hou4 kun1 ， shi4 yi3 zhong1 xiao4 chuan2 。
- dan1 yi3 xin1 ri4 yue4 ， huang2 tu2 jiu4 shan1 chuan1 。
- gu4 jia1 qiao2 mu4 gao1 ， yi4 qi4 xu1 guo2 jian1 。
- qian2 xian2 jing1 ji4 xin1 ， bu2 zai4 xuan1 mian3 jian4 。
- cai2 you2 shi2 suo3 xu1 ， he2 de2 wu2 li3 yan2 。
- gao1 zhen3 kong3 wei4 wen3 ， ming2 ke1 zhong1 xiao3 qian1 。
- huang2 huang2 han4 yuan2 hou2 ， shi4 ye4 guang1 qing1 bian1 。

## 注释

## 译文

## 赏析
