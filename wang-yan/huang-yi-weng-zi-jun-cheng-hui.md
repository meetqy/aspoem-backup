---
id: wang-yan-huang-yi-weng-zi-jun-cheng-hui
title: 黄一翁自郡城回
titlePinyin: huang2 yi4 weng1 zi4 jun4 cheng2 hui2
titleSlug: huang-yi-weng-zi-jun-cheng-hui
author: 王炎
authorPinyin: wang2 yan2
authorSlug: wang-yan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 千金一璧傾秦都，此璞未剖衆所疑。
- 朱絲度曲有山水，袖手不鼓無人知。
- 黄香裋褐走江漢，失脚未上青雲衢。
- 此客胸中有佳處，笑人論士相目皮。
- 敂關謁我即辭去，赤霄孔翠不可呼。
- 江城邂逅共杯酒，麈尾清風生綌絺。
- 步行觸熱兩足繭，別後略無雙鯉魚。
- 楚山摇落歲又晚，花信首回南北枝。
- 青燈抽穗出金粟，喜見間關行李歸。
- 粲然爲我啟貝齒，知我不見如調饑。
- 揮毫妙入斲輪手，倒囊盡出驪龍珠。
- 朱朱白白顔色好，春風爛漫催花時。
- 肯留花底共醉倒，爲君春酒滿眼酤。
- 褦襶推之不肯去，忍使故人天一涯。
- 摩挲老眼望寥廓，願見秋鶚凌風飛。

## 拼音

- qian1 jin1 yi2 bi4 qing1 qin2 du1 ， ci3 pu2 wei4 pou1 zhong4 suo3 yi2 。
- zhu1 si1 du4 qu3 you3 shan1 shui3 ， xiu4 shou3 bu4 gu3 wu2 ren2 zhi1 。
- huang2 xiang1 shu4 he4 zou3 jiang1 han4 ， shi1 jiao3 wei4 shang4 qing1 yun2 qu2 。
- ci3 ke4 xiong1 zhong1 you3 jia1 chu3 ， xiao4 ren2 lun4 shi4 xiang1 mu4 pi2 。
- kou4 guan1 ye4 wo3 ji2 ci2 qu4 ， chi4 xiao1 kong3 cui4 bu4 ke3 hu1 。
- jiang1 cheng2 xie4 hou4 gong4 bei1 jiu3 ， zhu3 wei3 qing1 feng1 sheng1 xi4 chi1 。
- bu4 xing2 chu4 re4 liang3 zu2 jian3 ， bie2 hou4 lüe4 wu2 shuang1 li3 yu2 。
- chu3 shan1 yao2 luo4 sui4 you4 wan3 ， hua1 xin4 shou3 hui2 nan2 bei3 zhi1 。
- qing1 deng1 chou1 sui4 chu1 jin1 su4 ， xi3 jian4 jian4 guan1 xing2 li0 gui1 。
- can4 ran2 wei2 wo3 qi3 bei4 chi3 ， zhi1 wo3 bu2 jian4 ru2 diao4 ji1 。
- hui1 hao2 miao4 ru4 zhuo2 lun2 shou3 ， dao3 nang2 jin4 chu1 li2 long2 zhu1 。
- zhu1 zhu1 bai2 bai2 yan2 se4 hao3 ， chun1 feng1 lan4 man4 cui1 hua1 shi2 。
- ken3 liu2 hua1 di3 gong4 zui4 dao3 ， wei2 jun1 chun1 jiu3 man3 yan3 gu1 。
- nai4 dai4 tui1 zhi1 bu4 ken3 qu4 ， ren3 shi3 gu4 ren2 tian1 yi4 ya2 。
- mo2 suo1 lao3 yan3 wang4 liao2 kuo4 ， yuan4 jian4 qiu1 e4 ling2 feng1 fei1 。

## 注释

## 译文

## 赏析
