---
id: wang-yan-huai-zhong-tang-ci
title: 懷忠堂辭
titlePinyin: huai2 zhong1 tang2 ci2
titleSlug: huai-zhong-tang-ci
author: 王炎
authorPinyin: wang2 yan2
authorSlug: wang-yan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 跂逸駕兮前修，佩武符兮典州。
- 迹已陳兮德新，可敬而慕兮幾春復秋。
- 意其存兮閟千萬年之原，謂其逝兮乃在浮羅之顛。
- 奮忠精兮取義，貫羲娥兮爛然。
- 隘塵寰兮上征，揮八極兮爲仙。
- 黄鵠脫驂兮素虯停駟，幾弭節兮念遺民而來顧。
- 高弁蒼蒼兮清苕瀰瀰，公來遊兮湖山增美。
- 遊觀罷兮來歸。
- 有蒲與荷兮清泠之池，魚鳥懷生兮欣欣焉。
- 其有依銀鈎蠆尾兮，燦翠珉而陸離。
- 絃琴兮擊鼓，羞羔豚兮酌醑。
- 跪起以薦兮願公燕喜。
- 公燕喜兮吾民樂康。
- 却災沴兮蠲除不祥。
- 雲來兮萬祀，烝嘗兮不忘。

## 拼音

- qi2 yi4 jia4 xi1 qian2 xiu1 ， pei4 wu3 fu2 xi1 dian3 zhou1 。
- ji4 yi3 chen2 xi1 de2 xin1 ， ke3 jing4 er2 mu4 xi1 ji1 chun1 fu4 qiu1 。
- yi4 qi2 cun2 xi1 bi4 qian1 wan4 nian2 zhi1 yuan2 ， wei4 qi2 shi4 xi1 nai3 zai4 fu2 luo2 zhi1 dian1 。
- fen4 zhong1 jing1 xi1 qu3 yi4 ， guan4 xi1 e2 xi1 lan4 ran2 。
- ai4 chen2 huan2 xi1 shang4 zheng1 ， hui1 ba1 ji2 xi1 wei2 xian1 。
- huang2 hu2 tuo1 can1 xi1 su4 qiu2 ting2 si4 ， ji1 mi3 jie2 xi1 nian4 yi2 min2 er2 lai2 gu4 。
- gao1 bian4 cang1 cang1 xi1 qing1 tiao2 mi2 mi2 ， gong1 lai2 you2 xi1 hu2 shan1 zeng1 mei3 。
- you2 guan1 ba4 xi1 lai2 gui1 。
- you3 pu2 yu3 he2 xi1 qing1 ling2 zhi1 chi2 ， yu2 niao3 huai2 sheng1 xi1 xin1 xin1 yan1 。
- qi2 you3 yi1 yin2 gou1 chai4 wei3 xi1 ， can4 cui4 min2 er2 lu4 li2 。
- xian2 qin2 xi1 ji1 gu3 ， xiu1 gao1 tun2 xi1 zhuo2 xu3 。
- gui4 qi3 yi3 jian4 xi1 yuan4 gong1 yan4 xi3 。
- gong1 yan4 xi3 xi1 wu2 min2 le4 kang1 。
- que4 zai1 li4 xi1 juan1 chu2 bu4 xiang2 。
- yun2 lai2 xi1 wan4 si4 ， zheng1 chang2 xi1 bu2 wang4 。

## 注释

## 译文

## 赏析
