---
id: shi-yin-su-ji-song-san-shi-shou-qi-yi-si
title: 偈頌三十首  其一四
titlePinyin: ji4 song4 san1 shi2 shou3     qi2 yi1 si4
titleSlug: ji-song-san-shi-shou-qi-yi-si
author: 釋印肅
authorPinyin: shi4 yin4 su4
authorSlug: shi-yin-su
dynasty: 唐
dynastyPinyin: tang2
dynastySlug: tang
tags: [] 
---

## 正文

- 打折達磨西來脚，莫令有誤本來人。
- 當處得心非向背，九年面壁寂光明。
- 庭中立雪憨癡漢，海裏口乾渴愛津。
- 如今大有心顛倒，夢寐胡諍學道人。
- 且向自心中體究，於斯如實更證明。
- 須觀古德皆如是，萬莫瞞心自發輕。
- 誑謗定招無間業，未全本覺且依經。
- 修行未了身依口，莫學提綱沒量人。
- 對病用醫須有意，指權歸實救迷情。
- 迷悟不同誰解意，三乘猶尚未全明。
- 不契一乘爲外道，經生持戒不知。
- 徒勞南北與東西，滿口文章不合義。
- 不曾親近正知見，色見聲聞弄識神。
- 髑髏幾度皮消殞，林下追尋沒一人。
- 妄把玄詮爲事會，五千救網變成塵。
- 看經須用錢財雇，佛事全憑鐃鈸音。
- 餕餡餅皮紗布絹，豬羊犬馬折經金。
- 僧俗一同輪苦趣，辜負牟尼古佛心。
- 致使類多賢行少，仁慈鮮矣足孤貧。
- 榮華富貴千無一，菩薩神仙不降生。
- 如麻似粟人頭面，殺盜貪嗔勝畜心。
- 不管剎那沉劫海，且徒眼下樂精神。
- 背善惡臨無解處，燒香合掌告觀音。
- 大慈大悲來救苦，須臾命斷嘆悲深。
- 一生不布纖毫善，悔懼雙交沒主人。
- 方知今死難思悔，黑業無邊我自成。
- 寄語世間今未死，光陰莫負早迴心。
- 何況出家親悟者，喃喃直指古同今。
- 所以辦心供作務，將勤補拙助元靈。
- 相逢來往無心見，大事未成戒行深。
- 只欲心空如及第，迴頭救接未歸人。
- 始合老師弘大願，先難後易嘆吟吟。
- 十字街頭不見客，孤峰頂上目群生。
- 助柴活計元如是，不負當時這老僧。

## 拼音

- da3 zhe2 da2 mo2 xi1 lai2 jiao3 ， mo4 ling4 you3 wu4 ben3 lai2 ren2 。
- dang1 chu3 de2 xin1 fei1 xiang4 bei4 ， jiu3 nian2 mian4 bi4 ji4 guang1 ming2 。
- ting2 zhong1 li4 xue3 han1 chi1 han4 ， hai3 li3 kou3 gan1 ke3 ai4 jin1 。
- ru2 jin1 da4 you3 xin1 dian1 dao3 ， meng4 mei4 hu2 zheng4 xue2 dao4 ren2 。
- qie3 xiang4 zi4 xin1 zhong1 ti3 jiu1 ， wu1 si1 ru2 shi2 geng4 zheng4 ming2 。
- xu1 guan1 gu3 de2 jie1 ru2 shi4 ， wan4 mo4 man2 xin1 zi4 fa1 qing1 。
- kuang2 bang4 ding4 zhao1 wu2 jian4 ye4 ， wei4 quan2 ben3 jue2 qie3 yi1 jing1 。
- xiu1 xing2 wei4 liao3 shen1 yi1 kou3 ， mo4 xue2 ti2 gang1 mei2 liang2 ren2 。
- dui4 bing4 yong4 yi1 xu1 you3 yi4 ， zhi3 quan2 gui1 shi2 jiu4 mi2 qing2 。
- mi2 wu4 bu4 tong2 shui2 jie3 yi4 ， san1 cheng2 you2 shang4 wei4 quan2 ming2 。
- bu2 qi4 yi4 cheng2 wei2 wai4 dao4 ， jing1 sheng1 chi2 jie4 bu4 zhi1 。
- tu2 lao2 nan2 bei3 yu3 dong1 xi1 ， man3 kou3 wen2 zhang1 bu4 he2 yi4 。
- bu4 ceng2 qin1 jin4 zheng4 zhi1 jian4 ， se4 jian4 sheng1 wen2 nong4 shi2 shen2 。
- du2 lou2 ji1 du4 pi2 xiao1 yun3 ， lin2 xia4 zhui1 xun2 mei2 yi4 ren2 。
- wang4 ba3 xuan2 quan2 wei2 shi4 hui4 ， wu3 qian1 jiu4 wang3 bian4 cheng2 chen2 。
- kan4 jing1 xu1 yong4 qian2 cai2 gu4 ， fo2 shi4 quan2 ping2 nao2 bo2 yin1 。
- jun4 xian4 bing3 pi2 sha1 bu4 juan4 ， zhu1 yang2 quan3 ma3 zhe2 jing1 jin1 。
- seng1 su2 yi4 tong2 lun2 ku3 qu4 ， gu1 fu4 mu4 ni2 gu3 fo2 xin1 。
- zhi4 shi3 lei4 duo1 xian2 xing2 shao3 ， ren2 ci2 xian1 yi3 zu2 gu1 pin2 。
- rong2 hua2 fu4 gui4 qian1 wu2 yi1 ， pu2 sa4 shen2 xian1 bu2 jiang4 sheng1 。
- ru2 ma2 si4 su4 ren2 tou2 mian4 ， sha1 dao4 tan1 chen1 sheng4 chu4 xin1 。
- bu4 guan3 cha4 na4 chen2 jie2 hai3 ， qie3 tu2 yan3 xia4 le4 jing1 shen2 。
- bei4 shan4 e4 lin2 wu2 jie3 chu3 ， shao1 xiang1 he2 zhang3 gao4 guan1 yin1 。
- da4 ci2 da4 bei1 lai2 jiu4 ku3 ， xu1 yu2 ming4 duan4 tan4 bei1 shen1 。
- yi4 sheng1 bu2 bu4 xian1 hao2 shan4 ， hui3 ju4 shuang1 jiao1 mei2 zhu3 ren2 。
- fang1 zhi1 jin1 si3 nan2 si1 hui3 ， hei1 ye4 wu2 bian1 wo3 zi4 cheng2 。
- ji4 yu3 shi4 jian4 jin1 wei4 si3 ， guang1 yin1 mo4 fu4 zao3 hui2 xin1 。
- he2 kuang4 chu1 jia1 qin1 wu4 zhe3 ， nan2 nan2 zhi2 zhi3 gu3 tong2 jin1 。
- suo3 yi3 ban4 xin1 gong4 zuo4 wu4 ， jiang1 qin2 bu3 zhuo1 zhu4 yuan2 ling2 。
- xiang1 feng2 lai2 wang3 wu2 xin1 jian4 ， da4 shi4 wei4 cheng2 jie4 xing2 shen1 。
- zhi1 yu4 xin1 kong1 ru2 ji2 di4 ， hui2 tou2 jiu4 jie1 wei4 gui1 ren2 。
- shi3 he2 lao3 shi1 hong2 da4 yuan4 ， xian1 nan2 hou4 yi4 tan4 yin2 yin2 。
- shi2 zi4 jie1 tou2 bu2 jian4 ke4 ， gu1 feng1 ding3 shang4 mu4 qun2 sheng1 。
- zhu4 chai2 huo2 ji4 yuan2 ru2 shi4 ， bu2 fu4 dang1 shi2 zhe4 lao3 seng1 。

## 注释

## 译文

## 赏析
