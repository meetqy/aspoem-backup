---
id: wang-zhu-wu-xuan-fu-gu-zhai
title: 吳宣撫故宅
titlePinyin: wu2 xuan1 fu3 gu4 zhai2
titleSlug: wu-xuan-fu-gu-zhai
author: 王翥
authorPinyin: wang2 zhu4
authorSlug: wang-zhu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 社稷疲奔命，乾坤服至誠。
- 扶持三蜀在，出入兩朝榮。
- 豕犬有遺恨，麒麟空復情。
- 家聲隤已盡，國法用猶輕。
- 成季翻無後，花卿浪得名。
- 門庭黄鳥語，几杖綠苔生。
- 威福何偏重，精神恐不平。
- 庶幾蒙世立，凡百慎持盈。

## 拼音

- she4 ji4 pi2 ben4 ming4 ， qian2 kun1 fu2 zhi4 cheng2 。
- fu2 chi2 san1 shu3 zai4 ， chu1 ru4 liang3 chao2 rong2 。
- shi3 quan3 you3 yi2 hen4 ， qi2 lin2 kong1 fu4 qing2 。
- jia1 sheng1 tui2 yi3 jin4 ， guo2 fa3 yong4 you2 qing1 。
- cheng2 ji4 fan1 wu2 hou4 ， hua1 qing1 lang4 de2 ming2 。
- men2 ting2 huang2 niao3 yu3 ， ji3 zhang4 lü4 tai2 sheng1 。
- wei1 fu2 he2 pian1 zhong4 ， jing1 shen2 kong3 bu4 ping2 。
- shu4 ji1 meng2 shi4 li4 ， fan2 bai3 shen4 chi2 ying2 。

## 注释

## 译文

## 赏析
