---
id: fan-zu-yu-zi-zhan-shang-shu-hui-han-xing-yan-yue-shi-feng-lin-ping-zuo-ge-yi-song-zhi-fu-shi-er-yun-yi-xie
title: 子瞻尚書惠涵星硯月石風林屏作歌以送之賦十二韻以謝
titlePinyin: zi3 zhan1 shang4 shu1 hui4 han2 xing1 yan4 yue4 shi2 feng1 lin2 ping2 zuo4 ge1 yi3 song4 zhi1 fu4 shi2 er4 yun4 yi3 xie4
titleSlug: zi-zhan-shang-shu-hui-han-xing-yan-yue-shi-feng-lin-ping-zuo-ge-yi-song-zhi-fu-shi-er-yun-yi-xie
author: 范祖禹
authorPinyin: fan4 zu3 yu3
authorSlug: fan-zu-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 端溪千仞涵明星，虢山木古藏陰靈。
- 蘇公贈我此二寶，使我坐卧瞻雲屏。
- 我觀天地間，有物皆流形。
- 或從清空入幽谷，中夜隕石翻堦蓂。
- 齊諧志怪不能狀，欲說但恐同優伶。
- 公遊浙江探禹穴，長嘯宇宙臨滄溟。
- 手攀天河弄星月，醉落大筆還微醒。
- 故分星月入我室，光照窗户風生庭。
- 長林偃絕壁，晚色寒青冥。
- 似聞洪濤卷萬木，直榦不折當風霆。
- 玄雲欲落雪，夜久孤燈熒。
- 報贈愧無青玉案，苦吟徒使鬼神聽。

## 拼音

- duan1 xi1 qian1 ren4 han2 ming2 xing1 ， guo2 shan1 mu4 gu3 cang2 yin1 ling2 。
- su1 gong1 zeng4 wo3 ci3 er4 bao3 ， shi3 wo3 zuo4 wo4 zhan1 yun2 ping2 。
- wo3 guan1 tian1 di4 jian4 ， you3 wu4 jie1 liu2 xing2 。
- huo4 cong2 qing1 kong1 ru4 you1 gu3 ， zhong1 ye4 yun3 shi2 fan1 jie1 mi4 。
- qi2 xie2 zhi4 guai4 bu4 neng2 zhuang4 ， yu4 shuo1 dan4 kong3 tong2 you1 ling2 。
- gong1 you2 zhe4 jiang1 tan4 yu3 xue2 ， chang2 xiao4 yu3 zhou4 lin2 cang1 ming2 。
- shou3 pan1 tian1 he2 nong4 xing1 yue4 ， zui4 luo4 da4 bi3 huan2 wei1 xing3 。
- gu4 fen1 xing1 yue4 ru4 wo3 shi4 ， guang1 zhao4 chuang1 hu0 feng1 sheng1 ting2 。
- chang2 lin2 yan3 jue2 bi4 ， wan3 se4 han2 qing1 ming2 。
- si4 wen2 hong2 tao1 juan4 wan4 mu4 ， zhi2 gan4 bu4 zhe2 dang1 feng1 ting2 。
- xuan2 yun2 yu4 luo4 xue3 ， ye4 jiu3 gu1 deng1 ying2 。
- bao4 zeng4 kui4 wu2 qing1 yu4 an4 ， ku3 yin2 tu2 shi3 gui3 shen2 ting1 。

## 注释

## 译文

## 赏析
