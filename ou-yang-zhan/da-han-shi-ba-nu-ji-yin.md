---
id: ou-yang-zhan-da-han-shi-ba-nu-ji-yin
title: 荅韓十八駑驥吟
titlePinyin: da2 han2 shi2 ba1 nu2 ji4 yin2
titleSlug: da-han-shi-ba-nu-ji-yin
author: 歐陽詹
authorPinyin: ou1 yang2 zhan1
authorSlug: ou-yang-zhan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 故人舒其憤，昨示駑驥篇。
- 駑以易售陳，驥以難知言。
- 委曲感既深，咨嗟詞亦殷。
- 伊情有遠瀾，余志遜其源。
- 室在周孔堂，道通堯舜門。
- 調雅聲寡同，途遐勢難翻。
- 顧茲萬恨來，假彼二物云。
- 賤貴而貴賤，世人良共然。
- 巴蕉一葉妖，茙葵一花妍。
- 畢無才實資，手植堦墀前。
- 楩柟十圍瑰，松柏百尺堅。
- 罔念梁棟功，野長丘墟邊。
- 傷哉昌黎韓，焉得不迍邅。
- 上帝本厚生，大君方建元。
- 寶將庇羣甿，庶此規崇軒。
- 班爾圖永安，掄擇期精專。
- 君看廣廈中，豈有樹庭萱。

## 拼音

- gu4 ren2 shu1 qi2 fen4 ， zuo2 shi4 nu2 ji4 pian1 。
- nu2 yi3 yi4 shou4 chen2 ， ji4 yi3 nan2 zhi1 yan2 。
- wei3 qu1 gan3 ji4 shen1 ， zi1 jie1 ci2 yi4 yin1 。
- yi1 qing2 you3 yuan3 lan2 ， yu2 zhi4 xun4 qi2 yuan2 。
- shi4 zai4 zhou1 kong3 tang2 ， dao4 tong1 yao2 shun4 men2 。
- diao4 ya3 sheng1 gua3 tong2 ， tu2 xia2 shi4 nan2 fan1 。
- gu4 zi1 wan4 hen4 lai2 ， jia3 bi3 er4 wu4 yun2 。
- jian4 gui4 er2 gui4 jian4 ， shi4 ren2 liang2 gong4 ran2 。
- ba1 jiao1 yi2 ye4 yao1 ， rong2 kui2 yi4 hua1 yan2 。
- bi4 wu2 cai2 shi2 zi1 ， shou3 zhi2 jie1 chi2 qian2 。
- pian2 nan2 shi2 wei2 gui1 ， song1 bai3 bai3 chi3 jian1 。
- wang3 nian4 liang2 dong4 gong1 ， ye3 chang2 qiu1 xu1 bian1 。
- shang1 zai1 chang1 li2 han2 ， yan1 de2 bu4 zhun1 zhan1 。
- shang4 di4 ben3 hou4 sheng1 ， da4 jun1 fang1 jian4 yuan2 。
- bao3 jiang1 bi4 qun2 meng2 ， shu4 ci3 gui1 chong2 xuan1 。
- ban1 er3 tu2 yong3 an1 ， lun1 ze2 qi1 jing1 zhuan1 。
- jun1 kan4 guang3 sha4 zhong1 ， qi3 you3 shu4 ting2 xuan1 。

## 注释

## 译文

## 赏析
