---
id: li-de-yu-yu-zhong-zi-mi-shu-sheng-fang-wang-san-shi-yu-zhi-zao-ru-chao-bian-ru-ji-xian-shi-yu-ren-ji-xian-xiao-shu-ji-sheng-bai-tai-you-yu-mi-ge-xiang-dui-tong-yuan-zhang-xue-shi-yi-yu-te-hou-gu-yi-shi-zeng-zhi
title: 雨中自秘書省訪王三侍御知早入朝便入集賢侍御任集賢校書及升柏臺又與秘閣相對同院張學士亦余特厚故以詩贈之
titlePinyin: yu3 zhong1 zi4 mi4 shu1 sheng3 fang3 wang2 san1 shi4 yu4 zhi1 zao3 ru4 chao2 bian4 ru4 ji2 xian2 shi4 yu4 ren4 ji2 xian2 xiao4 shu1 ji2 sheng1 bai3 tai2 you4 yu3 mi4 ge2 xiang1 dui4 tong2 yuan4 zhang1 xue2 shi4 yi4 yu2 te4 hou4 gu4 yi3 shi1 zeng4 zhi1
titleSlug: yu-zhong-zi-mi-shu-sheng-fang-wang-san-shi-yu-zhi-zao-ru-chao-bian-ru-ji-xian-shi-yu-ren-ji-xian-xiao-shu-ji-sheng-bai-tai-you-yu-mi-ge-xiang-dui-tong-yuan-zhang-xue-shi-yi-yu-te-hou-gu-yi-shi-zeng-zhi
author: 李德裕
authorPinyin: li3 de2 yu4
authorSlug: li-de-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 共憐獨鶴青霞姿，瀛洲故山歸已遲。
- 仁者焉能效鷙鶚，飛舞自合追長離。
- 梧桐迥齊鳷鵲觀，煙雨屢拂蛟龍旗。
- 鴻鴈衝颷去不盡，寒聲晚下天泉池。
- 顧我蓬萊靜無事，玉版寶書藏衆瑞。
- 青編盡以汲冢來，科斗皆從魯室至。
- 金門待詔何逍遙，名儒早問張子僑。
- 王褒軼材晚始入，宮女已能傳洞簫。
- 應令栢臺長對戶，別來相望獨寥寥。

## 拼音

- gong4 lian2 du2 he4 qing1 xia2 zi1 ， ying2 zhou1 gu4 shan1 gui1 yi3 chi2 。
- ren2 zhe3 yan1 neng2 xiao4 zhi4 e4 ， fei1 wu3 zi4 he2 zhui1 chang2 li2 。
- wu2 tong2 jiong3 qi2 zhi1 que4 guan1 ， yan1 yu3 lü3 fu2 jiao1 long2 qi2 。
- hong2 yan4 chong1 biao1 qu4 bu2 jin4 ， han2 sheng1 wan3 xia4 tian1 quan2 chi2 。
- gu4 wo3 peng2 lai2 jing4 wu2 shi4 ， yu4 ban3 bao3 shu1 cang2 zhong4 rui4 。
- qing1 bian1 jin4 yi3 ji2 zhong3 lai2 ， ke1 dou4 jie1 cong2 lu3 shi4 zhi4 。
- jin1 men2 dai4 zhao4 he2 xiao1 yao2 ， ming2 ru2 zao3 wen4 zhang1 zi3 qiao2 。
- wang2 bao1 yi4 cai2 wan3 shi3 ru4 ， gong1 nü3 yi3 neng2 chuan2 dong4 xiao1 。
- ying1 ling4 bai3 tai2 chang2 dui4 hu4 ， bie2 lai2 xiang1 wang4 du2 liao2 liao2 。

## 注释

## 译文

## 赏析
