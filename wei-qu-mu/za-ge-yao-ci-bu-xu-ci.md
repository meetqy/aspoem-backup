---
id: wei-qu-mu-za-ge-yao-ci-bu-xu-ci
title: 雜歌謠辭：步虛詞
titlePinyin: za2 ge1 yao2 ci2 ： bu4 xu1 ci2
titleSlug: za-ge-yao-ci-bu-xu-ci
author: 韋渠牟
authorPinyin: wei2 qu2 mu4
authorSlug: wei-qu-mu
dynasty: 唐
dynastyPinyin: tang2
dynastySlug: tang
tags: []
---

## 正文

- 玉簡真人降，金書道籙通。煙霞方蔽日，雲雨已生風。
- 四極威儀異，三天使命同。那將人世戀，不去上清宮。
- 羽駕正翩翩，雲鴻最自然。霞冠將月曉，珠佩與星連。
- 鏤玉留新訣，雕金得舊編。不知飛鳥學，更有幾人仙。
- 上帝求仙使，真符取玉郎。三才閑布象，二景郁生光。
- 騎吏排龍虎，笙歌走鳳凰。天高人不見，暗入白雲鄉。
- 鸞鶴共徘徊，仙官使者催。香花三洞啟，風雨百神來。
- 鳳篆文初定，龍泥印已開。何須生羽翼，始得上瑤台。
- 羽節忽排煙，蘇君已得仙。命風驅日月，縮地走山川。
- 幾處留丹灶，何時種玉田。一朝騎白虎，直上紫微天。
- 靜發降靈香，思神意智長。虎存時促步，龍想更成章。
- 扣齒風雷響，挑燈日月光。仙雲在何處，仿佛滿空堂。
- 幾度遊三洞，何方召百神。風雲皆守一，龍虎亦全真。
- 執節仙童小，燒香玉女春。應須絕岩內，委曲問皇人。
- 上法杳無營，玄修似有情。道宮瓊作想，真帝玉為名。
- 召嶽驅旌節，馳雷發吏兵。雲車降何處，齋室有仙卿。
- 羽衛一何鮮，香雲起暮煙。方朝太素帝，更向玉清天。
- 鳳曲凝猶吹，龍驂儼欲前。真文幾時降，知在永和年。
- 大道何年學，真符此日催。還持金作印，未要玉為台。
- 羽節分明授，霞衣整頓裁。應緣五雲使，教上列仙來。
- 獨自授金書，蕭條詠紫虛。龍行還當馬，雲起自成車。
- 九轉風煙合，千年井灶餘。參差從太一，壽等混元初。
- 道學已通神，香花會女真。霞床珠鬥帳，金薦玉輿輪。
- 一室心偏靜，三天夜正春。靈官竟誰降，仙相有夫人。
- 上界有黃房，仙家道路長。神來知位次，樂變協宮商。
- 競把琉璃碗，誰傾白玉漿。霞衣最芬馥，蘇合是靈香。
- 珠佩紫霞纓，夫人會八靈。太霄猶有觀，絕宅豈無形。
- 暮雨徘徊降，仙歌宛轉聽。誰逢玉妃輦，應檢九真經。
- 西海辭金母，東方拜木公。雲行疑帶雨，星步欲淩風。
- 羽袖揮丹鳳，霞巾曳彩虹。飄颻九霄外，下視望仙宮。
- 玉樹雜金花，天河織女家。月邀丹鳳舄，風送紫鸞車。
- 霧縠籠綃帶，雲屏列錦霞。瑤台千萬里，不覺往來賒。
- 舞鳳淩天出，歌麟入夜聽。雲容衣眇眇，風韻曲泠泠。
- 扣齒端金簡，焚香檢玉經。仙宮知不遠，只近太微星。
- 紫府與玄洲，誰來物外遊。無煩騎白鹿，不用駕青牛。
- 金化顏應駐，雲飛鬢不秋。仍聞碧海上，更用玉為樓。
- 轡鶴複驂鸞，全家去不難。雞聲隨羽化，犬影入雲看。
- 釀玉當成酒，燒金且轉丹。何妨五色綬，次第給仙官。

## 拼音

- yu4 jian3 zhen1 ren2 jiang4 ， jin1 shu1 dao4 lu4 tong1 。 yan1 xia2 fang1 bi4 ri4 ， yun2 yu3 yi3 sheng1 feng1 。
- si4 ji2 wei1 yi2 yi4 ， san1 tian1 shi3 ming4 tong2 。 na4 jiang1 ren2 shi4 lian4 ， bu2 qu4 shang4 qing1 gong1 。
- yu3 jia4 zheng4 pian1 pian1 ， yun2 hong2 zui4 zi4 ran2 。 xia2 guan4 jiang1 yue4 xiao3 ， zhu1 pei4 yu3 xing1 lian2 。
- lou4 yu4 liu2 xin1 jue2 ， diao1 jin1 de2 jiu4 bian1 。 bu4 zhi1 fei1 niao3 xue2 ， geng4 you3 ji1 ren2 xian1 。
- shang4 di4 qiu2 xian1 shi3 ， zhen1 fu2 qu3 yu4 lang2 。 san1 cai2 xian2 bu4 xiang4 ， er4 jing3 yu4 sheng1 guang1 。
- qi2 li4 pai2 long2 hu3 ， sheng1 ge1 zou3 feng4 huang2 。 tian1 gao1 ren2 bu2 jian4 ， an4 ru4 bai2 yun2 xiang1 。
- luan2 he4 gong4 pai2 huai2 ， xian1 guan1 shi3 zhe3 cui1 。 xiang1 hua1 san1 dong4 qi3 ， feng1 yu3 bai3 shen2 lai2 。
- feng4 zhuan4 wen2 chu1 ding4 ， long2 ni2 yin4 yi3 kai1 。 he2 xu1 sheng1 yu3 yi4 ， shi3 de2 shang4 yao2 tai2 。
- yu3 jie2 hu1 pai2 yan1 ， su1 jun1 yi3 de2 xian1 。 ming4 feng1 qu1 ri4 yue4 ， suo1 di4 zou3 shan1 chuan1 。
- ji1 chu3 liu2 dan1 zao4 ， he2 shi2 zhong3 yu4 tian2 。 yi4 zhao1 qi2 bai2 hu3 ， zhi2 shang4 zi3 wei1 tian1 。
- jing4 fa1 jiang4 ling2 xiang1 ， si1 shen2 yi4 zhi4 chang2 。 hu3 cun2 shi2 cu4 bu4 ， long2 xiang3 geng4 cheng2 zhang1 。
- kou4 chi3 feng1 lei2 xiang3 ， tiao1 deng1 ri4 yue4 guang1 。 xian1 yun2 zai4 he2 chu3 ， fang3 fu2 man3 kong1 tang2 。
- ji1 du4 you2 san1 dong4 ， he2 fang1 zhao4 bai3 shen2 。 feng1 yun2 jie1 shou3 yi1 ， long2 hu3 yi4 quan2 zhen1 。
- zhi2 jie2 xian1 tong2 xiao3 ， shao1 xiang1 yu4 nü3 chun1 。 ying1 xu1 jue2 yan2 nei4 ， wei3 qu1 wen4 huang2 ren2 。
- shang4 fa3 yao3 wu2 ying2 ， xuan2 xiu1 si4 you3 qing2 。 dao4 gong1 qiong2 zuo4 xiang3 ， zhen1 di4 yu4 wei2 ming2 。
- zhao4 yue4 qu1 jing1 jie2 ， chi2 lei2 fa1 li4 bing1 。 yun2 ju1 jiang4 he2 chu3 ， zhai1 shi4 you3 xian1 qing1 。
- yu3 wei4 yi4 he2 xian1 ， xiang1 yun2 qi3 mu4 yan1 。 fang1 chao2 tai4 su4 di4 ， geng4 xiang4 yu4 qing1 tian1 。
- feng4 qu3 ning2 you2 chui1 ， long2 can1 yan3 yu4 qian2 。 zhen1 wen2 ji1 shi2 jiang4 ， zhi1 zai4 yong3 he2 nian2 。
- da4 dao4 he2 nian2 xue2 ， zhen1 fu2 ci3 ri4 cui1 。 huan2 chi2 jin1 zuo4 yin4 ， wei4 yao4 yu4 wei2 tai2 。
- yu3 jie2 fen1 ming2 shou4 ， xia2 yi1 zheng3 dun4 cai2 。 ying1 yuan2 wu3 yun2 shi3 ， jiao4 shang4 lie4 xian1 lai2 。
- du2 zi4 shou4 jin1 shu1 ， xiao1 tiao2 yong3 zi3 xu1 。 long2 xing2 huan2 dang1 ma3 ， yun2 qi3 zi4 cheng2 ju1 。
- jiu3 zhuan3 feng1 yan1 he2 ， qian1 nian2 jing3 zao4 yu2 。 can1 cha4 cong2 tai4 yi1 ， shou4 deng3 hun4 yuan2 chu1 。
- dao4 xue2 yi3 tong1 shen2 ， xiang1 hua1 hui4 nü3 zhen1 。 xia2 chuang2 zhu1 dou4 zhang4 ， jin1 jian4 yu4 yu2 lun2 。
- yi2 shi4 xin1 pian1 jing4 ， san1 tian1 ye4 zheng4 chun1 。 ling2 guan1 jing4 shui2 jiang4 ， xian1 xiang1 you3 fu1 ren2 。
- shang4 jie4 you3 huang2 fang2 ， xian1 jia1 dao4 lu4 chang2 。 shen2 lai2 zhi1 wei4 ci4 ， le4 bian4 xie2 gong1 shang1 。
- jing4 ba3 liu2 li2 wan3 ， shui2 qing1 bai2 yu4 jiang1 。 xia2 yi1 zui4 fen1 fu4 ， su1 he2 shi4 ling2 xiang1 。
- zhu1 pei4 zi3 xia2 ying1 ， fu1 ren2 hui4 ba1 ling2 。 tai4 xiao1 you2 you3 guan1 ， jue2 zhai2 qi3 wu2 xing2 。
- mu4 yu3 pai2 huai2 jiang4 ， xian1 ge1 wan3 zhuan3 ting1 。 shui2 feng2 yu4 fei1 nian3 ， ying1 jian3 jiu3 zhen1 jing1 。
- xi1 hai3 ci2 jin1 mu3 ， dong1 fang1 bai4 mu4 gong1 。 yun2 xing2 yi2 dai4 yu3 ， xing1 bu4 yu4 ling2 feng1 。
- yu3 xiu4 hui1 dan1 feng4 ， xia2 jin1 ye4 cai3 hong2 。 piao1 yao2 jiu3 xiao1 wai4 ， xia4 shi4 wang4 xian1 gong1 。
- yu4 shu4 za2 jin1 hua1 ， tian1 he2 zhi1 nü3 jia1 。 yue4 yao1 dan1 feng4 xi4 ， feng1 song4 zi3 luan2 ju1 。
- wu4 hu2 long2 xiao1 dai4 ， yun2 ping2 lie4 jin3 xia2 。 yao2 tai2 qian1 wan4 li3 ， bu4 jue2 wang3 lai2 she1 。
- wu3 feng4 ling2 tian1 chu1 ， ge1 lin2 ru4 ye4 ting1 。 yun2 rong2 yi1 miao3 miao3 ， feng1 yun4 qu3 ling2 ling2 。
- kou4 chi3 duan1 jin1 jian3 ， fen2 xiang1 jian3 yu4 jing1 。 xian1 gong1 zhi1 bu4 yuan3 ， zhi1 jin4 tai4 wei1 xing1 。
- zi3 fu3 yu3 xuan2 zhou1 ， shui2 lai2 wu4 wai4 you2 。 wu2 fan2 qi2 bai2 lu4 ， bu2 yong4 jia4 qing1 niu2 。
- jin1 hua4 yan2 ying1 zhu4 ， yun2 fei1 bin4 bu4 qiu1 。 reng2 wen2 bi4 hai3 shang4 ， geng4 yong4 yu4 wei2 lou2 。
- pei4 he4 fu4 can1 luan2 ， quan2 jia1 qu4 bu4 nan2 。 ji1 sheng1 sui2 yu3 hua4 ， quan3 ying3 ru4 yun2 kan4 。
- niang4 yu4 dang1 cheng2 jiu3 ， shao1 jin1 qie3 zhuan3 dan1 。 he2 fang2 wu3 se4 shou4 ， ci4 di4 gei3 xian1 guan1 。

## 注释

## 译文

## 赏析
