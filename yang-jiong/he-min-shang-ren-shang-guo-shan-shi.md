---
id: yang-jiong-he-min-shang-ren-shang-guo-shan-shi
title: 和旻上人傷果禪師
titlePinyin: he2 min2 shang4 ren2 shang1 guo3 shan4 shi1
titleSlug: he-min-shang-ren-shang-guo-shan-shi
author: 楊炯
authorPinyin: yang2 jiong3
authorSlug: yang-jiong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 淨業初中日，浮生大小年。
- 無人本無我，非後亦非前。
- 簫鼓旁喧地，龍蛇直映天。
- 法門摧棟宇，覺海破舟船。
- 書鎮秦王餉，經文宋國傳。
- 聲華周百億，風烈被三千。
- 蕪沒青園寺，荒涼紫陌田。
- 德音殊未遠，拱木已生煙。

## 拼音

- jing4 ye4 chu1 zhong1 ri4 ， fu2 sheng1 da4 xiao3 nian2 。
- wu2 ren2 ben3 wu2 wo3 ， fei1 hou4 yi4 fei1 qian2 。
- xiao1 gu3 pang2 xuan1 di4 ， long2 she2 zhi2 ying4 tian1 。
- fa3 men2 cui1 dong4 yu3 ， jue2 hai3 po4 zhou1 chuan2 。
- shu1 zhen4 qin2 wang2 xiang3 ， jing1 wen2 song4 guo2 chuan2 。
- sheng1 hua2 zhou1 bai3 yi4 ， feng1 lie4 bei4 san1 qian1 。
- wu2 mei2 qing1 yuan2 si4 ， huang1 liang2 zi3 mo4 tian2 。
- de2 yin1 shu1 wei4 yuan3 ， gong3 mu4 yi3 sheng1 yan1 。

## 注释

## 译文

## 赏析
