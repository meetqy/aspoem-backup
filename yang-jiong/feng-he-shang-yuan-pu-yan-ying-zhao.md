---
id: yang-jiong-feng-he-shang-yuan-pu-yan-ying-zhao
title: 奉和上元酺宴應詔
titlePinyin: feng4 he2 shang4 yuan2 pu2 yan4 ying1 zhao4
titleSlug: feng-he-shang-yuan-pu-yan-ying-zhao
author: 楊炯
authorPinyin: yang2 jiong3
authorSlug: yang-jiong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 甲乙遇災年，周隋送上弦。
- 妖星六丈出，沴氣七重懸。
- 赤縣空無主，蒼生欲問天。
- 龜龍開寶命，雲火昭靈慶。
- 萬物覩真人，千秋逢聖政。
- 祖宗玄澤遠，文武休光盛。
- 大號域中平，皇威天下驚。
- 參辰昭文物，宇宙浹聲名。
- 漢后三章令，周王五伐兵。
- 匈奴窮地角，本自遠正朔。
- 驕子起天街，由來虧禮樂。
- 一衣掃風雨，再戰夷屯剝。
- 清明日月旦，蕭索煙雲渙。
- 寒暑既平分，陰陽復貞觀。
- 惟神諧妙物，乃聖符幽贊。
- 下武發禎祥，平階屬會昌。
- 金泥封日觀，璧水匝明堂。
- 業盛勳華德，興包天地皇。
- 孝思義罔極，易禮光前式。
- 天煥三辰輝，靈書五雲色。
- 敬時窮發歛，卜代盈千億。
- 五緯聚華軒，重光入望園。
- 公卿論至道，天子拜昌言。
- 雷解初開出，星空即便元。
- 瑤臺涼景薦，銀闕秋陰遍。
- 百戲騁魚龍，千門壯宮殿。
- 深仁洽蠻徼，愷樂周寰縣。
- 宣室召羣臣，明庭禮百神。
- 仰德還符日，霑恩更似春。
- 襄城非牧豎，楚國有巴人。

## 拼音

- jia3 yi3 yu4 zai1 nian2 ， zhou1 sui2 song4 shang4 xian2 。
- yao1 xing1 liu4 zhang4 chu1 ， li4 qi4 qi1 chong2 xuan2 。
- chi4 xian4 kong1 wu2 zhu3 ， cang1 sheng1 yu4 wen4 tian1 。
- gui1 long2 kai1 bao3 ming4 ， yun2 huo3 zhao1 ling2 qing4 。
- wan4 wu4 du3 zhen1 ren2 ， qian1 qiu1 feng2 sheng4 zheng4 。
- zu3 zong0 xuan2 ze2 yuan3 ， wen2 wu3 xiu1 guang1 sheng4 。
- da4 hao4 yu4 zhong1 ping2 ， huang2 wei1 tian1 xia4 jing1 。
- can1 chen2 zhao1 wen2 wu4 ， yu3 zhou4 jia1 sheng1 ming2 。
- han4 hou4 san1 zhang1 ling4 ， zhou1 wang2 wu3 fa2 bing1 。
- xiong1 nu2 qiong2 di4 jiao3 ， ben3 zi4 yuan3 zheng4 shuo4 。
- jiao1 zi3 qi3 tian1 jie1 ， you2 lai2 kui1 li3 le4 。
- yi4 yi1 sao3 feng1 yu3 ， zai4 zhan4 yi2 tun2 bao1 。
- qing1 ming2 ri4 yue4 dan4 ， xiao1 suo3 yan1 yun2 huan4 。
- han2 shu3 ji4 ping2 fen1 ， yin1 yang2 fu4 zhen1 guan1 。
- wei2 shen2 xie2 miao4 wu4 ， nai3 sheng4 fu2 you1 zan4 。
- xia4 wu3 fa1 zhen1 xiang2 ， ping2 jie1 shu3 hui4 chang1 。
- jin1 ni2 feng1 ri4 guan1 ， bi4 shui3 za1 ming2 tang2 。
- ye4 sheng4 xun1 hua2 de2 ， xing1 bao1 tian1 di4 huang2 。
- xiao4 si1 yi4 wang3 ji2 ， yi4 li3 guang1 qian2 shi4 。
- tian1 huan4 san1 chen2 hui1 ， ling2 shu1 wu3 yun2 se4 。
- jing4 shi2 qiong2 fa1 lian3 ， bu3 dai4 ying2 qian1 yi4 。
- wu3 wei3 ju4 hua2 xuan1 ， chong2 guang1 ru4 wang4 yuan2 。
- gong1 qing1 lun4 zhi4 dao4 ， tian1 zi3 bai4 chang1 yan2 。
- lei2 jie3 chu1 kai1 chu1 ， xing1 kong1 ji2 bian4 yuan2 。
- yao2 tai2 liang2 jing3 jian4 ， yin2 que4 qiu1 yin1 bian4 。
- bai3 xi4 cheng3 yu2 long2 ， qian1 men2 zhuang4 gong1 dian4 。
- shen1 ren2 qia4 man2 jiao3 ， kai3 le4 zhou1 huan2 xian4 。
- xuan1 shi4 zhao4 qun2 chen2 ， ming2 ting2 li3 bai3 shen2 。
- yang3 de2 huan2 fu2 ri4 ， zhan1 en1 geng4 si4 chun1 。
- xiang1 cheng2 fei1 mu4 shu4 ， chu3 guo2 you3 ba1 ren2 。

## 注释

## 译文

## 赏析
