---
id: yang-jiong-guang-xi-xia
title: 廣溪峽
titlePinyin: guang3 xi1 xia2
titleSlug: guang-xi-xia
author: 楊炯
authorPinyin: yang2 jiong3
authorSlug: yang-jiong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 廣溪三峽首，曠望兼川陸。
- 山路遶羊腸，江城鎮魚腹。
- 喬林百丈偃，飛水千尋瀑。
- 驚浪回高天，盤渦轉深谷。
- 漢氏昔云季，中原爭逐鹿。
- 天下有英雄，襄陽有龍伏。
- 常山集軍旅，永安興版築。
- 池臺忽已傾，邦家遽淪覆。
- 庸才若劉禪，忠佐爲心腹。
- 設險猶可存，當無賈生哭。

## 拼音

- guang3 xi1 san1 xia2 shou3 ， kuang4 wang4 jian1 chuan1 lu4 。
- shan1 lu4 rao4 yang2 chang2 ， jiang1 cheng2 zhen4 yu2 fu4 。
- qiao2 lin2 bai3 zhang4 yan3 ， fei1 shui3 qian1 xun2 pu4 。
- jing1 lang4 hui2 gao1 tian1 ， pan2 wo1 zhuan3 shen1 gu3 。
- han4 shi4 xi1 yun2 ji4 ， zhong1 yuan2 zheng1 zhu2 lu4 。
- tian1 xia4 you3 ying1 xiong2 ， xiang1 yang2 you3 long2 fu2 。
- chang2 shan1 ji2 jun1 lü3 ， yong3 an1 xing1 ban3 zhu4 。
- chi2 tai2 hu1 yi3 qing1 ， bang1 jia1 ju4 lun2 fu4 。
- yong1 cai2 ruo4 liu2 shan4 ， zhong1 zuo3 wei2 xin1 fu4 。
- she4 xian3 you2 ke3 cun2 ， dang1 wu2 jia3 sheng1 ku1 。

## 注释

## 译文

## 赏析
