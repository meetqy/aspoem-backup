---
id: li-fu-shu-yin-ke-yan
title: 書飲客言
titlePinyin: shu1 yin3 ke4 yan2
titleSlug: shu-yin-ke-yan
author: 李復
authorPinyin: li3 fu4
authorSlug: li-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 御史在前執法後，先生飲酒不濡口。
- 脫巾露頂兩脚赤，先生飲酒不論石。
- 試問先生飲何如，舉手指腹此誰測。
- 東家閉門强偪仄，刻骨膠筋束形跡。
- 一生寂寞養聲光，誰肯回頭顧枯魄。
- 南鄰矜誇尚馳騖，平明跨馬朝天去。
- 車從導騎如雲屯，謗辱丘山盈後路。
- 賜銅鑄錢終餓死，深居巷內還逢虎。
- 高天蒼蒼地茫茫，與君舉首望八荒。
- 人生優游本無事，自置冰炭毒肺腸。
- 鵬飛鷃躍何高卑，菌短椿壽何彭殤。
- 百年倏忽不再得，爭奪紛紛世界仄。
- 渾沌不鑿人不死，但知飲酒志願畢。
- 東方明星高，西山江水流。
- 明星却回江不斷，與君常醉消白頭。

## 拼音

- yu4 shi3 zai4 qian2 zhi2 fa3 hou4 ， xian1 sheng0 yin3 jiu3 bu4 ru2 kou3 。
- tuo1 jin1 lu4 ding3 liang3 jiao3 chi4 ， xian1 sheng0 yin3 jiu3 bu2 lun4 shi2 。
- shi4 wen4 xian1 sheng0 yin3 he2 ru2 ， ju3 shou3 zhi3 fu4 ci3 shui2 ce4 。
- dong1 jia1 bi4 men2 qiang2 bi1 ze4 ， ke4 gu3 jiao1 jin1 shu4 xing2 ji4 。
- yi4 sheng1 ji4 mo4 yang3 sheng1 guang1 ， shui2 ken3 hui2 tou2 gu4 ku1 po4 。
- nan2 lin2 jin1 kua1 shang4 chi2 wu4 ， ping2 ming2 kua4 ma3 chao2 tian1 qu4 。
- ju1 cong2 dao3 qi2 ru2 yun2 tun2 ， bang4 ru3 qiu1 shan1 ying2 hou4 lu4 。
- ci4 tong2 zhu4 qian2 zhong1 e4 si3 ， shen1 ju1 xiang4 nei4 huan2 feng2 hu3 。
- gao1 tian1 cang1 cang1 di4 mang2 mang2 ， yu3 jun1 ju3 shou3 wang4 ba1 huang1 。
- ren2 sheng1 you1 you2 ben3 wu2 shi4 ， zi4 zhi4 bing1 tan4 du2 fei4 chang2 。
- peng2 fei1 yan4 yue4 he2 gao1 bei1 ， jun1 duan3 chun1 shou4 he2 peng2 shang1 。
- bai3 nian2 shu1 hu1 bu2 zai4 de2 ， zheng1 duo2 fen1 fen1 shi4 jie4 ze4 。
- hun2 dun4 bu4 zao2 ren2 bu4 si3 ， dan4 zhi1 yin3 jiu3 zhi4 yuan4 bi4 。
- dong1 fang1 ming2 xing1 gao1 ， xi1 shan1 jiang1 shui3 liu2 。
- ming2 xing1 que4 hui2 jiang1 bu2 duan4 ， yu3 jun1 chang2 zui4 xiao1 bai2 tou2 。

## 注释

## 译文

## 赏析
