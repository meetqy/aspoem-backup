---
id: li-fu-song-zhang-fa-yun-jie
title: 送章發運楶
titlePinyin: song4 zhang1 fa1 yun4 jie2
titleSlug: song-zhang-fa-yun-jie
author: 李復
authorPinyin: li3 fu4
authorSlug: li-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 鄉農不寓兵，經費半非古。
- 天下雖無事，禁虣必備武。
- 浚郊開王畿，屹然根本固。
- 鈎陳擁帝居，百萬環貔虎。
- 軍聲潮海驚，牙帳屯雲聚。
- 臨難責死力，溫飽當有素。
- 投身占尺籍，張口坐待哺。
- 梁野川瀆交，掘泉不見土。
- 種沙禾穟短，官租閣王府。
- 國用取東南，舳艫引吳楚。
- 浩浩九十州，連檣輸太庾。
- 秋風滿汴渠，櫛比不可數。
- 登陛獻歲額，供億足贏數。
- 儲偫如丘山，司農視新腐。
- 老幼無餒腹，誰復問暘雨。
- 天子念大計，置官憂敗蠱。
- 苟非簡帝衷，未肯輕付與。
- 詔書忽西下，秦臺更使斧。
- 精忠感帝聰，異寵褒聖語。
- 實資經濟術，盡委浩劇務。
- 狼荒極海壖，蜀江出荆渚。
- 提封半禹跡，綜錯均周賦。
- 際天聳風威，列城歸刺舉。
- 西北敵騎飛，今猶急宸顧。
- 百姓瘡未平，何處易星馭。
- 國事有重輕，先後存淵宁。
- 本根勢有重，暫輟營調度。
- 大庭訪衆議，捨公孰可去。
- 惟公德宇深，完養無驚懼。
- 砉刀發新硎，音中桑林舞。
- 遠畫垂後世，恥爲目前慮。
- 冰雪浄聰明，涇渭包肺腑。
- 縱橫富萬術，一一廊廟具。
- 出入未盡展，輿論嗟齟齬。
- 岧嶢雲間闕，曉曦媚金羽。
- 雙旌過對揚，當契君臣遇。
- 拜賜親天光，高議願一吐。
- 從容動凝旒，必歎相見暮。
- 庶幾慰美俗，丹衢翔闊步。
- 蕭條耕巖客，竊食慚無補。
- 蹣跚世揶揄，拳曲逃規矩。
- 舊學謾屠龍，巧伎羞刻楮。
- 芘頼托商陰，濩落容魏瓠。
- 附驥仰後塵，薦鶚玷過譽。
- 宴坐接烏九，妙譚奉犀麈。
- 重借鷯枝栖，不責馬曹誤。
- 摧頹已半生，踴躍臨晚路。
- 今朝對行色，悲風激林莽。
- 亂山雨報秋，荒野陰多霧。
- 孤禽失侶鳴，回飛氣如縷。

## 拼音

- xiang1 nong2 bu2 yu4 bing1 ， jing1 fei4 ban4 fei1 gu3 。
- tian1 xia4 sui1 wu2 shi4 ， jin4 bao4 bi4 bei4 wu3 。
- jun4 jiao1 kai1 wang2 ji1 ， yi4 ran2 gen1 ben3 gu4 。
- gou1 chen2 yong1 di4 ju1 ， bai3 wan4 huan2 pi2 hu3 。
- jun1 sheng1 chao2 hai3 jing1 ， ya2 zhang4 tun2 yun2 ju4 。
- lin2 nan2 ze2 si3 li4 ， wen1 bao3 dang1 you3 su4 。
- tou2 shen1 zhan4 chi3 ji2 ， zhang1 kou3 zuo4 dai4 bu3 。
- liang2 ye3 chuan1 du2 jiao1 ， jue2 quan2 bu2 jian4 tu3 。
- zhong3 sha1 he2 sui4 duan3 ， guan1 zu1 ge2 wang2 fu3 。
- guo2 yong4 qu3 dong1 nan2 ， zhu2 lu2 yin3 wu2 chu3 。
- hao4 hao4 jiu3 shi2 zhou1 ， lian2 qiang2 shu1 tai4 yu3 。
- qiu1 feng1 man3 bian4 qu2 ， zhi4 bi3 bu4 ke3 shu4 。
- deng1 bi4 xian4 sui4 e2 ， gong4 yi4 zu2 ying2 shu4 。
- chu3 zhi4 ru2 qiu1 shan1 ， si1 nong2 shi4 xin1 fu3 。
- lao3 you4 wu2 nei3 fu4 ， shui2 fu4 wen4 yang2 yu3 。
- tian1 zi3 nian4 da4 ji4 ， zhi4 guan1 you1 bai4 gu3 。
- gou3 fei1 jian3 di4 zhong1 ， wei4 ken3 qing1 fu4 yu3 。
- zhao4 shu1 hu1 xi1 xia4 ， qin2 tai2 geng4 shi3 fu3 。
- jing1 zhong1 gan3 di4 cong1 ， yi4 chong3 bao1 sheng4 yu3 。
- shi2 zi1 jing1 ji4 shu4 ， jin4 wei3 hao4 ju4 wu4 。
- lang2 huang1 ji2 hai3 ruan2 ， shu3 jiang1 chu1 jing1 zhu3 。
- ti2 feng1 ban4 yu3 ji4 ， zong1 cuo4 jun1 zhou1 fu4 。
- ji4 tian1 song3 feng1 wei1 ， lie4 cheng2 gui1 ci4 ju3 。
- xi1 bei3 di2 qi2 fei1 ， jin1 you2 ji2 chen2 gu4 。
- bai3 xing4 chuang1 wei4 ping2 ， he2 chu3 yi4 xing1 yu4 。
- guo2 shi4 you3 zhong4 qing1 ， xian1 hou4 cun2 yuan1 ning2 。
- ben3 gen1 shi4 you3 zhong4 ， zan4 chuo4 ying2 diao4 du4 。
- da4 ting2 fang3 zhong4 yi4 ， she3 gong1 shu2 ke3 qu4 。
- wei2 gong1 de2 yu3 shen1 ， wan2 yang3 wu2 jing1 ju4 。
- hua1 dao1 fa1 xin1 xing2 ， yin1 zhong1 sang1 lin2 wu3 。
- yuan3 hua4 chui2 hou4 shi4 ， chi3 wei2 mu4 qian2 lü4 。
- bing1 xue3 jing4 cong1 ming2 ， jing1 wei4 bao1 fei4 fu3 。
- zong4 heng2 fu4 wan4 shu4 ， yi1 yi1 lang2 miao4 ju4 。
- chu1 ru4 wei4 jin4 zhan3 ， yu2 lun4 jie1 ju3 yu3 。
- tiao2 yao2 yun2 jian4 que4 ， xiao3 xi1 mei4 jin1 yu3 。
- shuang1 jing1 guo4 dui4 yang2 ， dang1 qi4 jun1 chen2 yu4 。
- bai4 ci4 qin1 tian1 guang1 ， gao1 yi4 yuan4 yi4 tu3 。
- cong2 rong2 dong4 ning2 liu2 ， bi4 tan4 xiang1 jian4 mu4 。
- shu4 ji1 wei4 mei3 su2 ， dan1 qu2 xiang2 kuo4 bu4 。
- xiao1 tiao2 geng1 yan2 ke4 ， qie4 shi2 can2 wu2 bu3 。
- pan2 shan1 shi4 ye2 yu2 ， quan2 qu3 tao2 gui1 ju3 。
- jiu4 xue2 man2 tu2 long2 ， qiao3 ji4 xiu1 ke4 chu3 。
- pi2 lai4 tuo1 shang1 yin1 ， hu4 luo4 rong2 wei4 hu4 。
- fu4 ji4 yang3 hou4 chen2 ， jian4 e4 dian4 guo4 yu4 。
- yan4 zuo4 jie1 wu1 jiu3 ， miao4 tan2 feng4 xi1 zhu3 。
- zhong4 jie4 liao2 zhi1 qi1 ， bu4 ze2 ma3 cao2 wu4 。
- cui1 tui2 yi3 ban4 sheng1 ， yong3 yue4 lin2 wan3 lu4 。
- jin1 zhao1 dui4 xing2 se4 ， bei1 feng1 ji1 lin2 mang3 。
- luan4 shan1 yu3 bao4 qiu1 ， huang1 ye3 yin1 duo1 wu4 。
- gu1 qin2 shi1 lü3 ming2 ， hui2 fei1 qi4 ru2 lü3 。

## 注释

## 译文

## 赏析
