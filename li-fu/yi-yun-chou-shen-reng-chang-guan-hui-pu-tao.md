---
id: li-fu-yi-yun-chou-shen-reng-chang-guan-hui-pu-tao
title: 依韵酬沈仍長官惠葡萄
titlePinyin: yi1 yun4 chou2 shen3 reng2 chang2 guan1 hui4 pu2 tao0
titleSlug: yi-yun-chou-shen-reng-chang-guan-hui-pu-tao
author: 李復
authorPinyin: li3 fu4
authorSlug: li-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 異果乘秋熟，分來道路長。
- 緘封湘篋重，題詠剡藤光。
- 氣蓄西河潤，山圍大谷凉。
- 龍鬚初引水，馬乳晚經霜。
- 衣薄輕鉛粉，包圓小紫囊。
- 膏腴凝紺液，甘酢溢雲漿。
- 蔗浥含餘潤，醅浮带舊香。
- 藥經難彷彿，畫筆漫形相。
- 涇洛宜秦土，汾嵐利晉鄉。
- 鱗差分萬葉，珠實綴千房。
- 楚瑞慚萍實，江奴笑橘黄。
- 破酲生靜爽，滌熱慰新嘗。
- 契闊初心在，提携遠意將。
- 茂陵遺客老，痟病證仙方。

## 拼音

- yi4 guo3 cheng2 qiu1 shu2 ， fen1 lai2 dao4 lu4 chang2 。
- jian1 feng1 xiang1 qie4 zhong4 ， ti2 yong3 yan3 teng2 guang1 。
- qi4 xu4 xi1 he2 run4 ， shan1 wei2 da4 gu3 liang2 。
- long2 xu1 chu1 yin3 shui3 ， ma3 ru3 wan3 jing1 shuang1 。
- yi1 bao2 qing1 qian1 fen3 ， bao1 yuan2 xiao3 zi3 nang2 。
- gao1 yu2 ning2 gan4 ye4 ， gan1 cu4 yi4 yun2 jiang1 。
- zhe4 yi4 han2 yu2 run4 ， pei1 fu2 dai4 jiu4 xiang1 。
- yao4 jing1 nan2 pang2 fu2 ， hua4 bi3 man4 xing2 xiang4 。
- jing1 luo4 yi2 qin2 tu3 ， fen2 lan2 li4 jin4 xiang1 。
- lin2 cha1 fen1 wan4 ye4 ， zhu1 shi2 zhui4 qian1 fang2 。
- chu3 rui4 can2 ping2 shi2 ， jiang1 nu2 xiao4 ju2 huang2 。
- po4 cheng2 sheng1 jing4 shuang3 ， di2 re4 wei4 xin1 chang2 。
- qi4 kuo4 chu1 xin1 zai4 ， ti2 xie2 yuan3 yi4 jiang1 。
- mao4 ling2 yi2 ke4 lao3 ， xiao1 bing4 zheng4 xian1 fang1 。

## 注释

## 译文

## 赏析
