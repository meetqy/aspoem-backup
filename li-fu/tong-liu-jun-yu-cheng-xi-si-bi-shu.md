---
id: li-fu-tong-liu-jun-yu-cheng-xi-si-bi-shu
title: 同劉君俞城西寺避暑
titlePinyin: tong2 liu2 jun1 yu2 cheng2 xi1 si4 bi4 shu3
titleSlug: tong-liu-jun-yu-cheng-xi-si-bi-shu
author: 李復
authorPinyin: li3 fu4
authorSlug: li-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 節欲春秋交，寒暑爭愈悍。
- 故知陰陽氣，盛極暑方變。
- 七月庚伏末，困弱但流汗。
- 天地一大爐，造物虐相玩。
- 早衰虛實反，舉動多顛眩。
- 安得甘露漿，鑿頂沃清灌。
- 招提古浮圖，巋壯壓西甸。
- 烈風無時休，寂陰却炎暵。
- 幾有籃輿興，客來發我願。
- 共遊不暇徐，到寺日未旦。
- 童兒青芒屩，潔洒花雨散。
- 斌駮溪石枕，凝滑水紋簟。
- 張置相對卧，境閑心不亂。
- 有時聞妙香，忽來傳靜飯。
- 飽起摩腹行，看盡長廊徧。
- 却呼竹窗僧，汲泉具茗椀。
- 道在語嘿間，淺深隨所見。
- 同將煩惱蠲，盡洗清凉觀。
- 茲游豈無益，欲繼慎莫緩。

## 拼音

- jie2 yu4 chun1 qiu1 jiao1 ， han2 shu3 zheng1 yu4 han4 。
- gu4 zhi1 yin1 yang2 qi4 ， sheng4 ji2 shu3 fang1 bian4 。
- qi1 yue4 geng1 fu2 mo4 ， kun4 ruo4 dan4 liu2 han4 。
- tian1 di4 yi2 da4 lu2 ， zao4 wu4 nüe4 xiang1 wan2 。
- zao3 shuai1 xu1 shi2 fan3 ， ju3 dong4 duo1 dian1 xuan4 。
- an1 de2 gan1 lu4 jiang1 ， zao2 ding3 wo4 qing1 guan4 。
- zhao1 ti2 gu3 fu2 tu2 ， kui1 zhuang4 ya1 xi1 dian4 。
- lie4 feng1 wu2 shi2 xiu1 ， ji4 yin1 que4 yan2 han4 。
- ji1 you3 lan2 yu2 xing1 ， ke4 lai2 fa1 wo3 yuan4 。
- gong4 you2 bu4 xia2 xu2 ， dao4 si4 ri4 wei4 dan4 。
- tong2 er2 qing1 mang2 jue1 ， jie2 sa3 hua1 yu3 san4 。
- bin1 bo2 xi1 shi2 zhen3 ， ning2 hua2 shui3 wen2 dian4 。
- zhang1 zhi4 xiang1 dui4 wo4 ， jing4 xian2 xin1 bu2 luan4 。
- you3 shi2 wen2 miao4 xiang1 ， hu1 lai2 chuan2 jing4 fan4 。
- bao3 qi3 mo2 fu4 xing2 ， kan4 jin4 chang2 lang2 bian4 。
- que4 hu1 zhu2 chuang1 seng1 ， ji2 quan2 ju4 ming2 wan3 。
- dao4 zai4 yu3 hei1 jian4 ， qian3 shen1 sui2 suo3 jian4 。
- tong2 jiang1 fan2 nao3 juan1 ， jin4 xi3 qing1 liang2 guan1 。
- zi1 you2 qi3 wu2 yi4 ， yu4 ji4 shen4 mo4 huan3 。

## 注释

## 译文

## 赏析
