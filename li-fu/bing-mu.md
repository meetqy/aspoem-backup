---
id: li-fu-bing-mu
title: 病目
titlePinyin: bing4 mu4
titleSlug: bing-mu
author: 李復
authorPinyin: li3 fu4
authorSlug: li-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昔年勤細書，廣博求多益。
- 謂經手一抄，可勝讀數百。
- 矻矻三十年，嘗廢寢與食。
- 磨墨見硯穿，敗筆如丘積。
- 高編連大軸，不知幾萬億。
- 當時氣血盛，未覺損目力。
- 今年四十六，百病乘其隙。
- 雙瞳舊勞甚，凝血聚成脈。
- 虛炎更上攻，常若包芒棘。
- 遠視但䨥䨥，浮空亂花黑。
- 少功跂前修，鑽仰極窺測。
- 志欲繼絕學，九萬希鵬翼。
- 求於形器外，脫然有所得。
- 上友千古魂，神遇展良覿。
- 年來老且病，筋骸當少息。
- 六物已熬成，昏氣須清滌。

## 拼音

- xi1 nian2 qin2 xi4 shu1 ， guang3 bo2 qiu2 duo1 yi4 。
- wei4 jing1 shou3 yi4 chao1 ， ke3 sheng4 du2 shu4 bai3 。
- ku1 ku1 san1 shi2 nian2 ， chang2 fei4 qin3 yu3 shi2 。
- mo2 mo4 jian4 yan4 chuan1 ， bai4 bi3 ru2 qiu1 ji1 。
- gao1 bian1 lian2 da4 zhou2 ， bu4 zhi1 ji1 wan4 yi4 。
- dang1 shi2 qi4 xue4 sheng4 ， wei4 jue2 sun3 mu4 li4 。
- jin1 nian2 si4 shi2 liu4 ， bai3 bing4 cheng2 qi2 xi4 。
- shuang1 tong2 jiu4 lao2 shen4 ， ning2 xue4 ju4 cheng2 mai4 。
- xu1 yan2 geng4 shang4 gong1 ， chang2 ruo4 bao1 mang2 ji2 。
- yuan3 shi4 dan4 䨥䨥， fu2 kong1 luan4 hua1 hei1 。
- shao3 gong1 qi2 qian2 xiu1 ， zuan1 yang3 ji2 kui1 ce4 。
- zhi4 yu4 ji4 jue2 xue2 ， jiu3 wan4 xi1 peng2 yi4 。
- qiu2 wu1 xing2 qi4 wai4 ， tuo1 ran2 you3 suo3 de2 。
- shang4 you3 qian1 gu3 hun2 ， shen2 yu4 zhan3 liang2 di2 。
- nian2 lai2 lao3 qie3 bing4 ， jin1 hai2 dang1 shao3 xi1 。
- liu4 wu4 yi3 ao2 cheng2 ， hun1 qi4 xu1 qing1 di2 。

## 注释

## 译文

## 赏析
