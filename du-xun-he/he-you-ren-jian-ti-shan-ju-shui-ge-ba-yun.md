---
id: du-xun-he-he-you-ren-jian-ti-shan-ju-shui-ge-ba-yun
title: 和友人見題山居水閣八韻
titlePinyin: he2 you3 ren2 jian4 ti2 shan1 ju1 shui3 ge2 ba1 yun4
titleSlug: he-you-ren-jian-ti-shan-ju-shui-ge-ba-yun
author: 杜荀鶴
authorPinyin: du4 xun2 he4
authorSlug: du-xun-he
dynasty: 唐
dynastyPinyin: tang2
dynastySlug: tang
tags: [] 
---

## 正文

- 池閣初成眼豁開，眼前霽景屬微才。
- 試攀簷果猨先見，纔把漁竿鶴即來。
- 修竹已多猶可種，豔花雖少不勞栽。
- 南昌一榻延徐孺，楚國千鍾逼老萊。
- 未稱執鞭奔紫陌，惟宜策杖步蒼苔。
- 籠禽豈是摩霄翼，潤木元非澗下材。
- 鑒己每將天作鏡，陶情常以海爲杯。
- 和君詩句吟聲大，蟲豸聞之謂蟄雷。

## 拼音

- chi2 ge2 chu1 cheng2 yan3 huo1 kai1 ， yan3 qian2 ji4 jing3 shu3 wei1 cai2 。
- shi4 pan1 yan2 guo3 yuan2 xian1 jian4 ， cai2 ba3 yu2 gan1 he4 ji2 lai2 。
- xiu1 zhu2 yi3 duo1 you2 ke3 zhong3 ， yan4 hua1 sui1 shao3 bu4 lao2 zai1 。
- nan2 chang1 yi2 ta4 yan2 xu2 ru2 ， chu3 guo2 qian1 zhong1 bi1 lao3 lai2 。
- wei4 cheng1 zhi2 bian1 ben1 zi3 mo4 ， wei2 yi2 ce4 zhang4 bu4 cang1 tai2 。
- long2 qin2 qi3 shi4 mo2 xiao1 yi4 ， run4 mu4 yuan2 fei1 jian4 xia4 cai2 。
- jian4 ji3 mei3 jiang1 tian1 zuo4 jing4 ， tao2 qing2 chang2 yi3 hai3 wei2 bei1 。
- he2 jun1 shi1 ju4 yin2 sheng1 da4 ， chong2 zhi4 wen2 zhi1 wei4 zhe2 lei2 。

## 注释

## 译文

## 赏析
