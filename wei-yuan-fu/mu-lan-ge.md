---
id: wei-yuan-fu-mu-lan-ge
title: 木蘭歌
titlePinyin: mu4 lan2 ge1
titleSlug: mu-lan-ge
author: 韋元甫
authorPinyin: wei2 yuan2 fu3
authorSlug: wei-yuan-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 木蘭抱杼嗟，借問復爲誰。
- 欲聞所戚戚，感激彊其顏。
- 老父隸兵籍，氣力日衰耗。
- 豈足萬里行，有子復尚少。
- 胡沙沒馬足，朔風裂人膚。
- 老父舊羸病，何以彊自扶。
- 木蘭代父去，秣馬備戎行。
- 易却紈綺裳，洗却鉛粉妝。
- 馳馬赴軍幕，慷慨攜干將。
- 朝屯雪山下，暮宿青海傍。
- 夜襲燕支虜，更攜于闐羌。
- 將軍得勝歸，士卒還故鄉。
- 父母見木蘭，喜極成悲傷。
- 木蘭能承父母顏，却卸巾韝理絲簧。
- 昔爲烈士雄，今爲嬌子容。
- 親戚持酒賀父母，始知生女與男同。
- 門前舊軍都，十年共崎嶇。
- 本結弟兄交，死戰誓不渝。
- 今者見木蘭，言聲雖是顏貌殊。
- 驚愕不敢前，歎息徒嘻吁。
- 世有臣子心，能如木蘭節。
- 忠孝兩不渝，千古之名焉可滅。

## 拼音

- mu4 lan2 bao4 zhu4 jie1 ， jie4 wen4 fu4 wei2 shui2 。
- yu4 wen2 suo3 qi1 qi1 ， gan3 ji1 qiang2 qi2 yan2 。
- lao3 fu4 li4 bing1 ji2 ， qi4 li4 ri4 shuai1 hao4 。
- qi3 zu2 wan4 li3 xing2 ， you3 zi3 fu4 shang4 shao3 。
- hu2 sha1 mei2 ma3 zu2 ， shuo4 feng1 lie4 ren2 fu1 。
- lao3 fu4 jiu4 lei2 bing4 ， he2 yi3 qiang2 zi4 fu2 。
- mu4 lan2 dai4 fu4 qu4 ， mo4 ma3 bei4 rong2 xing2 。
- yi4 que4 wan2 qi3 shang0 ， xi3 que4 qian1 fen3 zhuang1 。
- chi2 ma3 fu4 jun1 mu4 ， kang1 kai3 xie2 gan1 jiang1 。
- chao2 tun2 xue3 shan1 xia4 ， mu4 su4 qing1 hai3 bang4 。
- ye4 xi2 yan4 zhi1 lu3 ， geng4 xie2 yu2 tian2 qiang1 。
- jiang1 jun1 de2 sheng4 gui1 ， shi4 zu2 huan2 gu4 xiang1 。
- fu4 mu3 jian4 mu4 lan2 ， xi3 ji2 cheng2 bei1 shang1 。
- mu4 lan2 neng2 cheng2 fu4 mu3 yan2 ， que4 xie4 jin1 gou1 li3 si1 huang2 。
- xi1 wei2 lie4 shi4 xiong2 ， jin1 wei2 jiao1 zi3 rong2 。
- qin1 qi1 chi2 jiu3 he4 fu4 mu3 ， shi3 zhi1 sheng1 nü3 yu3 nan2 tong2 。
- men2 qian2 jiu4 jun1 dou1 ， shi2 nian2 gong4 qi2 qu1 。
- ben3 jie2 di4 xiong0 jiao1 ， si3 zhan4 shi4 bu4 yu2 。
- jin1 zhe3 jian4 mu4 lan2 ， yan2 sheng1 sui1 shi4 yan2 mao4 shu1 。
- jing1 e4 bu4 gan3 qian2 ， tan4 xi1 tu2 xi1 xu1 。
- shi4 you3 chen2 zi3 xin1 ， neng2 ru2 mu4 lan2 jie2 。
- zhong1 xiao4 liang3 bu4 yu2 ， qian1 gu3 zhi1 ming2 yan1 ke3 mie4 。

## 注释

## 译文

## 赏析
