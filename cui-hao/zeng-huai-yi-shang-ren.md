---
id: cui-hao-zeng-huai-yi-shang-ren
title: 贈懷一上人
titlePinyin: zeng4 huai2 yi2 shang4 ren2
titleSlug: zeng-huai-yi-shang-ren
author: 崔顥
authorPinyin: cui1 hao4
authorSlug: cui-hao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 法師東南秀，世實豪家子。
- 削髮十二年，誦經峨眉裏。
- 自此照羣蒙，卓然爲道雄。
- 觀生盡入妄，悟有皆成空。
- 淨體無衆染，苦心歸妙宗。
- 一朝敕書至，召入承明宮。
- 說法金殿裏，焚香清禁中。
- 傳燈遍都邑，杖錫遊王公。
- 天子揖妙道，羣僚趨下風。
- 我法本無著，時來出林壑。
- 因心得化城，隨病皆與藥。
- 上啓黃屋心，下除蒼生縛。
- 一從入君門，說法無朝昏。
- 帝作轉輪王，師爲持戒尊。
- 軒風灑甘露，佛雨生慈根。
- 但有滅度理，而生開濟恩。
- 復聞江海曲，好殺成風俗。
- 帝曰我上人，爲除羶腥欲。
- 是日發西秦，東南至蘄春。
- 風將衡桂接，地與吳楚鄰。
- 舊少清信士，實多漁獵人。
- 一聞吾師至，捨網江湖濱。
- 作禮懺前惡，潔誠期後因。
- 因成日既久，事濟身不守。
- 更出淮楚間，復來荆河口。
- 荆河馬卿岑，茲地近道林。
- 入講鳥常狎，坐禪獸不侵。
- 都非緣未盡，曾是教所任。
- 故我一來事，永承微妙音。
- 竹房見衣鉢，松宇清身心。
- 早悔業至淺，晚成計可尋。
- 善哉遠公義，清淨如黃金。

## 拼音

- fa3 shi1 dong1 nan2 xiu4 ， shi4 shi2 hao2 jia1 zi0 。
- xiao1 fa4 shi2 er4 nian2 ， song4 jing1 e2 mei2 li3 。
- zi4 ci3 zhao4 qun2 meng2 ， zhuo2 ran2 wei2 dao4 xiong2 。
- guan1 sheng1 jin4 ru4 wang4 ， wu4 you3 jie1 cheng2 kong1 。
- jing4 ti3 wu2 zhong4 ran3 ， ku3 xin1 gui1 miao4 zong1 。
- yi4 zhao1 chi4 shu1 zhi4 ， zhao4 ru4 cheng2 ming2 gong1 。
- shuo1 fa3 jin1 dian4 li3 ， fen2 xiang1 qing1 jin4 zhong1 。
- chuan2 deng1 bian4 dou1 yi4 ， zhang4 xi1 you2 wang2 gong1 。
- tian1 zi3 yi1 miao4 dao4 ， qun2 liao2 qu1 xia4 feng1 。
- wo3 fa3 ben3 wu2 zhu4 ， shi2 lai2 chu1 lin2 he4 。
- yin1 xin1 de2 hua4 cheng2 ， sui2 bing4 jie1 yu3 yao4 。
- shang4 qi3 huang2 wu1 xin1 ， xia4 chu2 cang1 sheng1 fu4 。
- yi4 cong2 ru4 jun1 men2 ， shuo1 fa3 wu2 chao2 hun1 。
- di4 zuo4 zhuan3 lun2 wang2 ， shi1 wei2 chi2 jie4 zun1 。
- xuan1 feng1 sa3 gan1 lu4 ， fo2 yu3 sheng1 ci2 gen1 。
- dan4 you3 mie4 du4 li3 ， er2 sheng1 kai1 ji4 en1 。
- fu4 wen2 jiang1 hai3 qu3 ， hao3 sha1 cheng2 feng1 su2 。
- di4 yue1 wo3 shang4 ren2 ， wei2 chu2 shan1 xing1 yu4 。
- shi4 ri4 fa1 xi1 qin2 ， dong1 nan2 zhi4 qi2 chun1 。
- feng1 jiang1 heng2 gui4 jie1 ， di4 yu3 wu2 chu3 lin2 。
- jiu4 shao3 qing1 xin4 shi4 ， shi2 duo1 yu2 lie4 ren2 。
- yi4 wen2 wu2 shi1 zhi4 ， she3 wang3 jiang1 hu2 bin1 。
- zuo4 li3 chan4 qian2 e4 ， jie2 cheng2 qi1 hou4 yin1 。
- yin1 cheng2 ri4 ji4 jiu3 ， shi4 ji4 shen1 bu4 shou3 。
- geng4 chu1 huai2 chu3 jian4 ， fu4 lai2 jing1 he2 kou3 。
- jing1 he2 ma3 qing1 cen2 ， zi1 di4 jin4 dao4 lin2 。
- ru4 jiang3 niao3 chang2 xia2 ， zuo4 shan4 shou4 bu4 qin1 。
- dou1 fei1 yuan2 wei4 jin4 ， ceng2 shi4 jiao4 suo3 ren4 。
- gu4 wo3 yi4 lai2 shi4 ， yong3 cheng2 wei1 miao4 yin1 。
- zhu2 fang2 jian4 yi1 bo1 ， song1 yu3 qing1 shen1 xin1 。
- zao3 hui3 ye4 zhi4 qian3 ， wan3 cheng2 ji4 ke3 xun2 。
- shan4 zai1 yuan3 gong1 yi4 ， qing1 jing4 ru2 huang2 jin1 。

## 注释

## 译文

## 赏析
