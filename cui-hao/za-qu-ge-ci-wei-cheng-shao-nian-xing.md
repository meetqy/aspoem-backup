---
id: cui-hao-za-qu-ge-ci-wei-cheng-shao-nian-xing
title: 雜曲歌辭 渭城少年行
titlePinyin: za2 qu3 ge1 ci2   wei4 cheng2 shao4 nian2 xing2
titleSlug: za-qu-ge-ci-wei-cheng-shao-nian-xing
author: 崔顥
authorPinyin: cui1 hao4
authorSlug: cui-hao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 洛陽二月梨花飛，秦地行人春憶歸。
- 揚鞭走馬城南陌，朝逢驛使秦川客。
- 驛使前日發章臺，傳道長安春早來。
- 棠梨宮中燕初至，葡萄館裏花正開。
- 念此使人歸更早，三月便達長安道。
- 長安道上春可憐，搖風蕩日曲河邊。
- 萬戶樓臺臨渭水，五陵花柳滿秦川。
- 秦川寒食盛繁華，遊子春來喜見花。
- 鬬雞下杜塵初合，走馬章臺日半斜。
- 章臺帝城稱貴里，青樓日晚歌鐘起。
- 貴里豪家白馬驕，五陵年少不相饒。
- 雙雙挾彈來金市，兩兩鳴鞭上渭橋。
- 渭城橋頭酒新熟，金鞍白馬誰家宿。
- 可憐錦瑟箏琵琶，玉臺清酒就君家。
- 小婦春來不解羞，嬌歌一曲楊柳花。

## 拼音

- luo4 yang2 er4 yue4 li2 hua1 fei1 ， qin2 di4 xing2 ren2 chun1 yi4 gui1 。
- yang2 bian1 zou3 ma3 cheng2 nan2 mo4 ， chao2 feng2 yi4 shi3 qin2 chuan1 ke4 。
- yi4 shi3 qian2 ri4 fa1 zhang1 tai2 ， chuan2 dao4 chang2 an1 chun1 zao3 lai2 。
- tang2 li2 gong1 zhong1 yan4 chu1 zhi4 ， pu2 tao0 guan3 li3 hua1 zheng4 kai1 。
- nian4 ci3 shi3 ren2 gui1 geng4 zao3 ， san1 yue4 bian4 da2 chang2 an1 dao4 。
- chang2 an1 dao4 shang4 chun1 ke3 lian2 ， yao2 feng1 dang4 ri4 qu3 he2 bian1 。
- wan4 hu4 lou2 tai2 lin2 wei4 shui3 ， wu3 ling2 hua1 liu3 man3 qin2 chuan1 。
- qin2 chuan1 han2 shi2 sheng4 fan2 hua2 ， you2 zi3 chun1 lai2 xi3 jian4 hua1 。
- dou4 ji1 xia4 du4 chen2 chu1 he2 ， zou3 ma3 zhang1 tai2 ri4 ban4 xie2 。
- zhang1 tai2 di4 cheng2 cheng1 gui4 li3 ， qing1 lou2 ri4 wan3 ge1 zhong1 qi3 。
- gui4 li3 hao2 jia1 bai2 ma3 jiao1 ， wu3 ling2 nian2 shao4 bu4 xiang1 rao2 。
- shuang1 shuang1 xie2 dan4 lai2 jin1 shi4 ， liang3 liang3 ming2 bian1 shang4 wei4 qiao2 。
- wei4 cheng2 qiao2 tou2 jiu3 xin1 shu2 ， jin1 an1 bai2 ma3 shui2 jia1 su4 。
- ke3 lian2 jin3 se4 zheng1 pi2 pa0 ， yu4 tai2 qing1 jiu3 jiu4 jun1 jia1 。
- xiao3 fu4 chun1 lai2 bu4 jie3 xiu1 ， jiao1 ge1 yi4 qu3 yang2 liu3 hua1 。

## 注释

## 译文

## 赏析
