---
id: zhang-ju-zeng-yun-zhu-yi-lao-qin-shi-ge
title: 贈雲竹一老琴師歌
titlePinyin: zeng4 yun2 zhu2 yi4 lao3 qin2 shi1 ge1
titleSlug: zeng-yun-zhu-yi-lao-qin-shi-ge
author: 張榘
authorPinyin: zhang1 ju3
authorSlug: zhang-ju
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昌黎不作穎師已，千古風流隨逝水。
- 大音祗在天壤間，雲竹翁能發其秘。
- 明之爲侯王，幽之爲神鬼。
- 悟翁一轉指頭禪，萬事泯然心耳廢。
- 澗泉淅瀝走宮商，仙佩丁當分角徵。
- 數聲急羽來秋空，夜半西風掠蛩砌。
- 諸公不但知此音，真欲鈎深得其藝。
- 大篇小什分珠璣，往往不惜兼金餽。
- 吾聞南風之歌下舜廊，四海熙熙樂平治。
- 願翁持此天上頭，一鼓解民慍，再鼓阜民財，勿作區區自豐計。

## 拼音

- chang1 li2 bu2 zuo4 ying3 shi1 yi3 ， qian1 gu3 feng1 liu2 sui2 shi4 shui3 。
- da4 yin1 zhi1 zai4 tian1 rang3 jian4 ， yun2 zhu2 weng1 neng2 fa1 qi2 mi4 。
- ming2 zhi1 wei2 hou2 wang2 ， you1 zhi1 wei2 shen2 gui3 。
- wu4 weng1 yi4 zhuan3 zhi3 tou2 shan4 ， wan4 shi4 min3 ran2 xin1 er3 fei4 。
- jian4 quan2 xi1 li4 zou3 gong1 shang1 ， xian1 pei4 ding1 dang1 fen1 jiao3 zhi3 。
- shu4 sheng1 ji2 yu3 lai2 qiu1 kong1 ， ye4 ban4 xi1 feng1 lüe4 qiong2 qi4 。
- zhu1 gong1 bu2 dan4 zhi1 ci3 yin1 ， zhen1 yu4 gou1 shen1 de2 qi2 yi4 。
- da4 pian1 xiao3 shen2 fen1 zhu1 ji1 ， wang3 wang3 bu4 xi1 jian1 jin1 kui4 。
- wu2 wen2 nan2 feng1 zhi1 ge1 xia4 shun4 lang2 ， si4 hai3 xi1 xi1 le4 ping2 zhi4 。
- yuan4 weng1 chi2 ci3 tian1 shang4 tou2 ， yi4 gu3 jie3 min2 yun4 ， zai4 gu3 fu4 min2 cai2 ， wu4 zuo4 qu1 qu1 zi4 feng1 ji4 。

## 注释

## 译文

## 赏析
