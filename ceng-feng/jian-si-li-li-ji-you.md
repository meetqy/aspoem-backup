---
id: ceng-feng-jian-si-li-li-ji-you
title: 餞司理李季牖
titlePinyin: jian4 si1 li3 li3 ji4 you3
titleSlug: jian-si-li-li-ji-you
author: 曾丰
authorPinyin: ceng2 feng1
authorSlug: ceng-feng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 天下萬谿山，天上萬星宿。
- 摸索君胸中，往往無不有。
- 中原染腥羶，歲月亦云久。
- 匪伊丁未年，迺我舊陽九。
- 天運窮斯通，國數奇且偶。
- 吾皇豈不思，一掃虜之醜。
- 金甌玉帳人，未問姓名某。
- 天家地理家，新代無老手。
- 君才挾兩長，白髮尚藍綬。
- 高山有誰知，奇貨難自售。
- 鐘鼎頗灰心，斗升容餬口。
- 來參清海軍，圜扉草長茂。
- 諸公類知音，列剡爭上奏。
- 老驥時所須，那復留上廄。
- 上穹意難量，往歲機已漏。
- 星流爛亙長，地震危裂厚。
- 君嘗步且占，憂盛夷衰候。
- 虜囚竄歸巢，凶兩迄戡首。
- 言之若神然，識者其信否。
- 廟堂二三公，寧不欲相叩。
- 時哉似難逢，往矣其勿逗。
- 道合一談間，功成幾年後。
- 乾坤日月新，郡縣版圖舊。
- 或遇墳而歸，卷藏白雲竇。
- 生前志未酬，身後傳不朽。
- 傳否兩忘懷，更好李季牖。

## 拼音

- tian1 xia4 wan4 xi1 shan1 ， tian1 shang4 wan4 xing1 xiu4 。
- mo1 suo3 jun1 xiong1 zhong1 ， wang3 wang3 wu2 bu4 you3 。
- zhong1 yuan2 ran3 xing1 shan1 ， sui4 yue4 yi4 yun2 jiu3 。
- fei3 yi1 ding1 wei4 nian2 ， nai3 wo3 jiu4 yang2 jiu3 。
- tian1 yun4 qiong2 si1 tong1 ， guo2 shu4 qi2 qie3 ou3 。
- wu2 huang2 qi3 bu4 si1 ， yi4 sao3 lu3 zhi1 chou3 。
- jin1 ou1 yu4 zhang4 ren2 ， wei4 wen4 xing4 ming2 mou3 。
- tian1 jia1 di4 li3 jia1 ， xin1 dai4 wu2 lao3 shou3 。
- jun1 cai2 xie2 liang3 chang2 ， bai2 fa4 shang4 lan2 shou4 。
- gao1 shan1 you3 shui2 zhi1 ， qi2 huo4 nan2 zi4 shou4 。
- zhong1 ding3 po1 hui1 xin1 ， dou3 sheng1 rong2 hu2 kou3 。
- lai2 can1 qing1 hai3 jun1 ， huan2 fei1 cao3 chang2 mao4 。
- zhu1 gong1 lei4 zhi1 yin1 ， lie4 yan3 zheng1 shang4 zou4 。
- lao3 ji4 shi2 suo3 xu1 ， na4 fu4 liu2 shang4 jiu4 。
- shang4 qiong2 yi4 nan2 liang2 ， wang3 sui4 ji1 yi3 lou4 。
- xing1 liu2 lan4 gen4 chang2 ， di4 zhen4 wei1 lie4 hou4 。
- jun1 chang2 bu4 qie3 zhan4 ， you1 sheng4 yi2 shuai1 hou4 。
- lu3 qiu2 cuan4 gui1 chao2 ， xiong1 liang3 qi4 kan1 shou3 。
- yan2 zhi1 ruo4 shen2 ran2 ， shi2 zhe3 qi2 xin4 fou3 。
- miao4 tang2 er4 san1 gong1 ， ning2 bu2 yu4 xiang1 kou4 。
- shi2 zai1 si4 nan2 feng2 ， wang3 yi3 qi2 wu4 dou4 。
- dao4 he2 yi1 tan2 jian4 ， gong1 cheng2 ji1 nian2 hou4 。
- qian2 kun1 ri4 yue4 xin1 ， jun4 xian4 ban3 tu2 jiu4 。
- huo4 yu4 fen2 er2 gui1 ， juan4 cang2 bai2 yun2 dou4 。
- sheng1 qian2 zhi4 wei4 chou2 ， shen1 hou4 chuan2 bu4 xiu3 。
- chuan2 fou3 liang3 wang4 huai2 ， geng4 hao3 li3 ji4 you3 。

## 注释

## 译文

## 赏析
