---
id: ceng-feng-song-guang-xi-jing-lue-ying-si-cheng-bei-ming-gai-chu-gui-chao-zou-dui
title: 送廣西經略應寺丞被命改除歸朝奏對
titlePinyin: song4 guang3 xi1 jing1 lüe4 ying1 si4 cheng2 bei4 ming4 gai3 chu2 gui1 chao2 zou4 dui4
titleSlug: song-guang-xi-jing-lue-ying-si-cheng-bei-ming-gai-chu-gui-chao-zou-dui
author: 曾丰
authorPinyin: ceng2 feng1
authorSlug: ceng-feng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 蔚林妖血掃已除，桂林剜肉補未蘇。
- 玉清玄帝右是顧，金華散仙南其驅。
- 下車首問民所苦，踴躍近前爭告語。
- 醋緡苛歛重傷農，醝鈔抑敷良困賈。
- 小斷於獨大叫閽，一呼痛拔百蠹根。
- 連營坐卧老將校，萬里耕桑長兒孫。
- 足醉於濕殊未醒，奏函頻以中州請。
- 十行灑渥下九天，兩踵騰輝輕五嶺。
- 五更黄道煙霏霏，追隨列宿朝紫微。
- 三寸舌沃萬乘渴，一丸藥起四海痿。
- 君臣道合有餘美，乞以屬之門弟子。
- 區區撫字得閑功，一一編摩爲野史。

## 拼音

- wei4 lin2 yao1 xue4 sao3 yi3 chu2 ， gui4 lin2 wan1 rou4 bu3 wei4 su1 。
- yu4 qing1 xuan2 di4 you4 shi4 gu4 ， jin1 hua2 san4 xian1 nan2 qi2 qu1 。
- xia4 ju1 shou3 wen4 min2 suo3 ku3 ， yong3 yue4 jin4 qian2 zheng1 gao4 yu3 。
- cu4 min2 ke1 lian3 zhong4 shang1 nong2 ， cuo1 chao1 yi4 fu1 liang2 kun4 jia3 。
- xiao3 duan4 wu1 du2 da4 jiao4 hun1 ， yi4 hu1 tong4 ba2 bai3 du4 gen1 。
- lian2 ying2 zuo4 wo4 lao3 jiang1 xiao4 ， wan4 li3 geng1 sang1 chang2 er2 sun1 。
- zu2 zui4 wu1 shi1 shu1 wei4 xing3 ， zou4 han2 bin1 yi3 zhong1 zhou1 qing3 。
- shi2 hang2 sa3 wo4 xia4 jiu3 tian1 ， liang3 zhong3 teng2 hui1 qing1 wu3 ling3 。
- wu3 geng1 huang2 dao4 yan1 fei1 fei1 ， zhui1 sui2 lie4 su4 chao2 zi3 wei1 。
- san1 cun4 she2 wo4 wan4 cheng2 ke3 ， yi4 wan2 yao4 qi3 si4 hai3 wei3 。
- jun1 chen2 dao4 he2 you3 yu2 mei3 ， qi3 yi3 shu3 zhi1 men2 di4 zi3 。
- qu1 qu1 fu3 zi4 de2 xian2 gong1 ， yi1 yi1 bian1 mo2 wei2 ye3 shi3 。

## 注释

## 译文

## 赏析
