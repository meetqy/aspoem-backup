---
id: ceng-feng-xie-hou-nan-chang-bo-sun-zheng-zhi-ju-tan-bie-hou-liao-yi-ji-suo-qi-zhe
title: 邂逅南昌簿孫正之劇談別後聊以記所期者
titlePinyin: xie4 hou4 nan2 chang1 bo2 sun1 zheng4 zhi1 ju4 tan2 bie2 hou4 liao2 yi3 ji4 suo3 qi1 zhe3
titleSlug: xie-hou-nan-chang-bo-sun-zheng-zhi-ju-tan-bie-hou-liao-yi-ji-suo-qi-zhe
author: 曾丰
authorPinyin: ceng2 feng1
authorSlug: ceng-feng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 三秦擅淮右，三孔專江西。
- 鼎足立世穩，文匠詩宗師。
- 吾生亦太晚，流風殆誰歸。
- 龍泉劍之精，夜氣貫斗箕。
- 今其爲三孫，鋒芒不能輝。
- 大孫學如鍼，鑽到罅隙微。
- 小孫筆如雷，挾雨驅虹蜺。
- 弟兄時輩中，群雄望風雌。
- 我新幸且識，其仲字正之。
- 才調驥歷塊，襟懷鷗忘機。
- 每見必樽酒，謾延率移時。
- 劇醉尚正色，太平輒愁眉。
- 萬事談未了，心隨白雲飛。
- 其如總是客，而更遽語離。
- 各著古人鞭，滿意酬所期。
- 離合有自然，姑置天一涯。

## 拼音

- san1 qin2 shan4 huai2 you4 ， san1 kong3 zhuan1 jiang1 xi1 。
- ding3 zu2 li4 shi4 wen3 ， wen2 jiang4 shi1 zong1 shi1 。
- wu2 sheng1 yi4 tai4 wan3 ， liu2 feng1 dai4 shui2 gui1 。
- long2 quan2 jian4 zhi1 jing1 ， ye4 qi4 guan4 dou3 ji1 。
- jin1 qi2 wei2 san1 sun1 ， feng1 mang2 bu4 neng2 hui1 。
- da4 sun1 xue2 ru2 zhen1 ， zuan1 dao4 xia4 xi4 wei1 。
- xiao3 sun1 bi3 ru2 lei2 ， xie2 yu3 qu1 hong2 ni2 。
- di4 xiong0 shi2 bei4 zhong1 ， qun2 xiong2 wang4 feng1 ci2 。
- wo3 xin1 xing4 qie3 shi2 ， qi2 zhong4 zi4 zheng4 zhi1 。
- cai2 diao4 ji4 li4 kuai4 ， jin1 huai2 ou1 wang4 ji1 。
- mei3 jian4 bi4 zun1 jiu3 ， man2 yan2 lü4 yi2 shi2 。
- ju4 zui4 shang4 zheng4 se4 ， tai4 ping2 zhe2 chou2 mei2 。
- wan4 shi4 tan2 wei4 liao3 ， xin1 sui2 bai2 yun2 fei1 。
- qi2 ru2 zong3 shi4 ke4 ， er2 geng4 ju4 yu3 li2 。
- ge4 zhu4 gu3 ren2 bian1 ， man3 yi4 chou2 suo3 qi1 。
- li2 he2 you3 zi4 ran2 ， gu1 zhi4 tian1 yi4 ya2 。

## 注释

## 译文

## 赏析
