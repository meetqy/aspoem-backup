---
id: ceng-feng-dai-he-huang-tai-zi-sheng-ri
title: 代賀皇太子生日
titlePinyin: dai4 he4 huang2 tai4 zi3 sheng1 ri4
titleSlug: dai-he-huang-tai-zi-sheng-ri
author: 曾丰
authorPinyin: ceng2 feng1
authorSlug: ceng-feng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 里社鳴連日，黄河清九灣。
- 乾坤和氣滿，朝野太平還。
- 星斕荆州界，光流蘭殿間。
- 階蓂猶美少，籬菊具花慳。
- 祥吹譁銅律，歡聲塞衛環。
- 天資岐更嶷，淵德雅而嫺。
- 銀榜題新出，桑弧掛未彎。
- 雙龍牢國本，三善繫人寰。
- 牆石塗深碧，車輪刷淺斑。
- 誕彌今月是，宴饌兩宮頒。
- 魚藻清遊急，銅龍白晝閑。
- 承華門可款，博望客難攀。
- 曾玷瀛洲選，仍聯甪里班。
- 夢雖疎角觀，足未遽商山。
- 江右新持節，吳頭舊逼蠻。
- 五雲依遠庇，三祝護童顔。

## 拼音

- li3 she4 ming2 lian2 ri4 ， huang2 he2 qing1 jiu3 wan1 。
- qian2 kun1 he2 qi4 man3 ， chao2 ye3 tai4 ping2 huan2 。
- xing1 lan2 jing1 zhou1 jie4 ， guang1 liu2 lan2 dian4 jian4 。
- jie1 mi4 you2 mei3 shao3 ， li2 ju2 ju4 hua1 qian1 。
- xiang2 chui1 hua2 tong2 lü4 ， huan1 sheng1 sai1 wei4 huan2 。
- tian1 zi1 qi2 geng4 yi2 ， yuan1 de2 ya3 er2 xian2 。
- yin2 bang3 ti2 xin1 chu1 ， sang1 hu2 gua4 wei4 wan1 。
- shuang1 long2 lao2 guo2 ben3 ， san1 shan4 xi4 ren2 huan2 。
- qiang2 shi2 tu2 shen1 bi4 ， ju1 lun2 shua1 qian3 ban1 。
- dan4 mi2 jin1 yue4 shi4 ， yan4 zhuan4 liang3 gong1 ban1 。
- yu2 zao3 qing1 you2 ji2 ， tong2 long2 bai2 zhou4 xian2 。
- cheng2 hua2 men2 ke3 kuan3 ， bo2 wang4 ke4 nan2 pan1 。
- ceng2 dian4 ying2 zhou1 xuan3 ， reng2 lian2 lu4 li3 ban1 。
- meng4 sui1 shu1 jiao3 guan1 ， zu2 wei4 ju4 shang1 shan1 。
- jiang1 you4 xin1 chi2 jie2 ， wu2 tou2 jiu4 bi1 man2 。
- wu3 yun2 yi1 yuan3 bi4 ， san1 zhu4 hu4 tong2 yan2 。

## 注释

## 译文

## 赏析
