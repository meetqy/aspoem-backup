---
id: ceng-feng-ji-ti-yang-zhi-ting
title: 寄題仰止亭
titlePinyin: ji4 ti2 yang3 zhi3 ting2
titleSlug: ji-ti-yang-zhi-ting
author: 曾丰
authorPinyin: ceng2 feng1
authorSlug: ceng-feng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 廬陵江滸路窮處，舟子不容仙子渡。
- 豈意一篙落手來，而資雙足凌波去。
- 睥睨大海如江然，杯渡佛輕篙渡仙。
- 休負知津惟我是，且從登岸看誰先。
- 杯渡之杯人所怪，大塊中含幾沙界。
- 或云芥納須彌山，細視芥焉杯則大。
- 彼細莫細于一芥，一芥要之猶有內。
- 彼大莫大于兩塊，兩塊要之猶有外。
- 內外相形費融會，未忘所仰亭勿壞。
- 吾細無內莫能碎，吾大無外莫能載。
- 細大相融亡掛礙，何仰之有亭可廢。

## 拼音

- lu2 ling2 jiang1 hu3 lu4 qiong2 chu3 ， zhou1 zi3 bu4 rong2 xian1 zi3 du4 。
- qi3 yi4 yi4 gao1 luo4 shou3 lai2 ， er2 zi1 shuang1 zu2 ling2 bo1 qu4 。
- pi4 ni4 da4 hai3 ru2 jiang1 ran2 ， bei1 du4 fo2 qing1 gao1 du4 xian1 。
- xiu1 fu4 zhi1 jin1 wei2 wo3 shi4 ， qie3 cong2 deng1 an4 kan4 shui2 xian1 。
- bei1 du4 zhi1 bei1 ren2 suo3 guai4 ， da4 kuai4 zhong1 han2 ji1 sha1 jie4 。
- huo4 yun2 jie4 na4 xu1 mi2 shan1 ， xi4 shi4 jie4 yan1 bei1 ze2 da4 。
- bi3 xi4 mo4 xi4 yu2 yi2 jie4 ， yi2 jie4 yao4 zhi1 you2 you3 nei4 。
- bi3 da4 mo4 da4 yu2 liang3 kuai4 ， liang3 kuai4 yao4 zhi1 you2 you3 wai4 。
- nei4 wai4 xiang4 xing2 fei4 rong2 hui4 ， wei4 wang4 suo3 yang3 ting2 wu4 huai4 。
- wu2 xi4 wu2 nei4 mo4 neng2 sui4 ， wu2 da4 wu2 wai4 mo4 neng2 zai4 。
- xi4 da4 xiang1 rong2 wang2 gua4 ai4 ， he2 yang3 zhi1 you3 ting2 ke3 fei4 。

## 注释

## 译文

## 赏析
