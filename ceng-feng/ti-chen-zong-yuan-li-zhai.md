---
id: ceng-feng-ti-chen-zong-yuan-li-zhai
title: 題陳宗元立齋
titlePinyin: ti2 chen2 zong1 yuan2 li4 zhai1
titleSlug: ti-chen-zong-yuan-li-zhai
author: 曾丰
authorPinyin: ceng2 feng1
authorSlug: ceng-feng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 人言禮起於太一，吾言禮止於皇極。
- 强名皇極體何如，卓然萬象中間立。
- 流年鼎鼎三十餘，古人有立君可無。
- 克己未追顔所復，過庭猶學鯉之趨。
- 五禮同歸一中爾，何當中立而不倚。
- 膰肉無來孔子行，皮冠不設虞人止。
- 區區行止未足輕，擴充更可輕死生。
- 黄壚在前始易簀，白刃垂下猶結纓。
- 一有所立百無抗，砥柱中當拍天浪。
- 千古不磨立齋名，泰山北斗在頭上。

## 拼音

- ren2 yan2 li3 qi3 wu1 tai4 yi1 ， wu2 yan2 li3 zhi3 wu1 huang2 ji2 。
- qiang2 ming2 huang2 ji2 ti3 he2 ru2 ， zhuo2 ran2 wan4 xiang4 zhong1 jian4 li4 。
- liu2 nian2 ding3 ding3 san1 shi2 yu2 ， gu3 ren2 you3 li4 jun1 ke3 wu2 。
- ke4 ji3 wei4 zhui1 yan2 suo3 fu4 ， guo4 ting2 you2 xue2 li3 zhi1 qu1 。
- wu3 li3 tong2 gui1 yi4 zhong1 er3 ， he2 dang1 zhong1 li4 er2 bu4 yi3 。
- fan2 rou4 wu2 lai2 kong3 zi3 xing2 ， pi2 guan1 bu2 she4 yu2 ren2 zhi3 。
- qu1 qu1 xing2 zhi3 wei4 zu2 qing1 ， kuo4 chong1 geng4 ke3 qing1 si3 sheng1 。
- huang2 lu2 zai4 qian2 shi3 yi4 ze2 ， bai2 ren4 chui2 xia4 you2 jie2 ying1 。
- yi4 you3 suo3 li4 bai3 wu2 kang4 ， di3 zhu4 zhong1 dang1 pai1 tian1 lang4 。
- qian1 gu3 bu4 mo2 li4 zhai1 ming2 ， tai4 shan1 bei3 dou3 zai4 tou2 shang4 。

## 注释

## 译文

## 赏析
