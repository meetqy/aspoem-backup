---
id: ceng-feng-xiao-qi-yue-hua-si-wen-zhi-yao-mei-shan-liang-gong-yi-ji
title: 小憩月華寺問智葯眉山兩公遺跡
titlePinyin: xiao3 qi4 yue4 hua2 si4 wen4 zhi4 yao4 mei2 shan1 liang3 gong1 yi2 ji4
titleSlug: xiao-qi-yue-hua-si-wen-zhi-yao-mei-shan-liang-gong-yi-ji
author: 曾丰
authorPinyin: ceng2 feng1
authorSlug: ceng-feng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 韶溪經其前，曹溪緯其背。
- 崢嶸兩溪間，月華得吾愛。
- 開山不知誰，立屋已忘代。
- 寺碑兵火餘，斷石猶未廢。
- 始淂智葯公，與法作無礙。
- 梁題烟煤中，殘墨猶未敗。
- 始得眉山公，與寺爲不壞。
- 餘詩謾贅疣，滿壁空癬疥。
- 我生遲百年，生與眉山背。
- 鳥爲嬌人聲，山作傲物態。
- 老大堂頭僧，曾受智葯戒。
- 試從言下挑，要看急中對。
- 寺以月華名，中包法沙界。
- 方當月未生，敢問華安在。
- 得月而忘華，堂頭大機械。
- 更和月也忘，始出機械外。

## 拼音

- shao2 xi1 jing1 qi2 qian2 ， cao2 xi1 wei3 qi2 bei4 。
- zheng1 rong2 liang3 xi1 jian4 ， yue4 hua2 de2 wu2 ai4 。
- kai1 shan1 bu4 zhi1 shui2 ， li4 wu1 yi3 wang4 dai4 。
- si4 bei1 bing1 huo3 yu2 ， duan4 shi2 you2 wei4 fei4 。
- shi3 de2 zhi4 yao4 gong1 ， yu3 fa3 zuo4 wu2 ai4 。
- liang2 ti2 yan1 mei2 zhong1 ， can2 mo4 you2 wei4 bai4 。
- shi3 de2 mei2 shan1 gong1 ， yu3 si4 wei2 bu2 huai4 。
- yu2 shi1 man2 zhui4 you2 ， man3 bi4 kong1 xuan3 jie4 。
- wo3 sheng1 chi2 bai3 nian2 ， sheng1 yu3 mei2 shan1 bei4 。
- niao3 wei2 jiao1 ren2 sheng1 ， shan1 zuo4 ao4 wu4 tai4 。
- lao3 da4 tang2 tou2 seng1 ， ceng2 shou4 zhi4 yao4 jie4 。
- shi4 cong2 yan2 xia4 tiao1 ， yao4 kan4 ji2 zhong1 dui4 。
- si4 yi3 yue4 hua2 ming2 ， zhong1 bao1 fa3 sha1 jie4 。
- fang1 dang1 yue4 wei4 sheng1 ， gan3 wen4 hua2 an1 zai4 。
- de2 yue4 er2 wang4 hua2 ， tang2 tou2 da4 ji1 xie4 。
- geng4 he2 yue4 ye3 wang4 ， shi3 chu1 ji1 xie4 wai4 。

## 注释

## 译文

## 赏析
