---
id: ceng-feng-ji-ti-zuo-shu-bao-kun-zhong-song-zhu-shu-yuan
title: 寄題左叔寶昆仲松竹書院
titlePinyin: ji4 ti2 zuo3 shu1 bao3 kun1 zhong4 song1 zhu2 shu1 yuan4
titleSlug: ji-ti-zuo-shu-bao-kun-zhong-song-zhu-shu-yuan
author: 曾丰
authorPinyin: ceng2 feng1
authorSlug: ceng-feng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 南窗晃朗宜春夏，松竹與君爲大雅。
- 雨雜吾伊聲灑灑，勸君讀書無苟且。
- 北窗窈窕宜秋冬，松竹與君爲大忠。
- 風雜吾伊聲渢渢，戒君讀書無雷同。
- 竹生受虛松受實，根器性天道之質。
- 他人見疎君見密，一薰舊染百俱失。
- 風雨不移君讀書，由松之實悟竹虛。
- 回首書皆糟粕餘，一真超然萬物初。
- 松竹於學機相觸，學成終不負松竹。
- 拔地摩天立於獨，逃獨歸群成更熟。

## 拼音

- nan2 chuang1 huang3 lang3 yi2 chun1 xia4 ， song1 zhu2 yu3 jun1 wei2 da4 ya3 。
- yu3 za2 wu2 yi1 sheng1 sa3 sa3 ， quan4 jun1 du2 shu1 wu2 gou3 qie3 。
- bei3 chuang1 yao3 tiao3 yi2 qiu1 dong1 ， song1 zhu2 yu3 jun1 wei2 da4 zhong1 。
- feng1 za2 wu2 yi1 sheng1 feng1 feng1 ， jie4 jun1 du2 shu1 wu2 lei2 tong2 。
- zhu2 sheng1 shou4 xu1 song1 shou4 shi2 ， gen1 qi4 xing4 tian1 dao4 zhi1 zhi4 。
- ta1 ren2 jian4 shu1 jun1 jian4 mi4 ， yi4 xun1 jiu4 ran3 bai3 ju4 shi1 。
- feng1 yu3 bu4 yi2 jun1 du2 shu1 ， you2 song1 zhi1 shi2 wu4 zhu2 xu1 。
- hui2 shou3 shu1 jie1 zao1 po4 yu2 ， yi4 zhen1 chao1 ran2 wan4 wu4 chu1 。
- song1 zhu2 wu1 xue2 ji1 xiang1 chu4 ， xue2 cheng2 zhong1 bu2 fu4 song1 zhu2 。
- ba2 di4 mo2 tian1 li4 wu1 du2 ， tao2 du2 gui1 qun2 cheng2 geng4 shu2 。

## 注释

## 译文

## 赏析
