---
id: ceng-feng-zeng-bie-shi-shou-wei-hu-ting-zhi
title: 贈別石首尉胡廷直
titlePinyin: zeng4 bie2 shi2 shou3 wei4 hu2 ting2 zhi2
titleSlug: zeng-bie-shi-shou-wei-hu-ting-zhi
author: 曾丰
authorPinyin: ceng2 feng1
authorSlug: ceng-feng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 士之所忌忌無末，吾已與交不輕絕。
- 士之所貴貴有初，吾未與交不輕結。
- 歲在戊申五月間，中都始識胡廷直。
- 經史子集蟠屈胸，甲兵錢穀瀾翻舌。
- 好賢先主未顧廬，負氣買臣猶詣闕。
- 姑調南昌一尉歸，斗升可養子真節。
- 功名奮意筆硯間，解后撙齋談不輟。
- 烹茶略與論源流，秦未焚書道先裂。
- 學統况承八代衰，向之裂者殆磨滅。
- 紛紛唐士學古文，僅僅韓公得真訣。
- 口傳心授門人誰，劉叉皇甫湜張籍。
- 十人摹倣九失真，訣中妙處容有說。
- 射御書數學發蒙，忠孝友悌士歸潔。
- 探微尤要善擴充，持滿不妨徐發越。
- 江出岷山根本殊，風行水上波瀾別。
- 茲其爲訣不亦真，韓公所秘吾其抉。
- 君歸紬繹細自參，閉門造車出合轍。
- 更省蘭臺大聲華，何如麟閣小勳烈。
- 衛霍倘能恢土疆，淵雲當爲勒碑碣。
- 時有衛霍無淵雲，於漢往往未爲缺。

## 拼音

- shi4 zhi1 suo3 ji4 ji4 wu2 mo4 ， wu2 yi3 yu3 jiao1 bu4 qing1 jue2 。
- shi4 zhi1 suo3 gui4 gui4 you3 chu1 ， wu2 wei4 yu3 jiao1 bu4 qing1 jie2 。
- sui4 zai4 wu4 shen1 wu3 yue4 jian4 ， zhong1 du1 shi3 shi2 hu2 ting2 zhi2 。
- jing1 shi3 zi3 ji2 pan2 qu1 xiong1 ， jia3 bing1 qian2 gu3 lan2 fan1 she2 。
- hao3 xian2 xian1 zhu3 wei4 gu4 lu2 ， fu4 qi4 mai3 chen2 you2 yi4 que4 。
- gu1 diao4 nan2 chang1 yi2 wei4 gui1 ， dou3 sheng1 ke3 yang3 zi3 zhen1 jie2 。
- gong1 ming2 fen4 yi4 bi3 yan4 jian4 ， jie3 hou4 zun3 zhai1 tan2 bu2 chuo4 。
- peng1 cha2 lüe4 yu3 lun4 yuan2 liu2 ， qin2 wei4 fen2 shu1 dao4 xian1 lie4 。
- xue2 tong3 kuang4 cheng2 ba1 dai4 shuai1 ， xiang4 zhi1 lie4 zhe3 dai4 mo2 mie4 。
- fen1 fen1 tang2 shi4 xue2 gu3 wen2 ， jin3 jin3 han2 gong1 de2 zhen1 jue2 。
- kou3 chuan2 xin1 shou4 men2 ren2 shui2 ， liu2 cha1 huang2 fu3 shi2 zhang1 ji2 。
- shi2 ren2 mo2 fang3 jiu3 shi1 zhen1 ， jue2 zhong1 miao4 chu3 rong2 you3 shuo1 。
- she4 yu4 shu1 shu4 xue2 fa1 meng2 ， zhong1 xiao4 you3 ti4 shi4 gui1 jie2 。
- tan4 wei1 you2 yao4 shan4 kuo4 chong1 ， chi2 man3 bu4 fang2 xu2 fa1 yue4 。
- jiang1 chu1 min2 shan1 gen1 ben3 shu1 ， feng1 xing2 shui3 shang4 bo1 lan2 bie2 。
- zi1 qi2 wei2 jue2 bu2 yi4 zhen1 ， han2 gong1 suo3 mi4 wu2 qi2 jue2 。
- jun1 gui1 chou1 yi4 xi4 zi4 can1 ， bi4 men2 zao4 ju1 chu1 he2 zhe2 。
- geng4 sheng3 lan2 tai2 da4 sheng1 hua2 ， he2 ru2 lin2 ge2 xiao3 xun1 lie4 。
- wei4 huo4 tang3 neng2 hui1 tu3 jiang1 ， yuan1 yun2 dang1 wei2 le4 bei1 jie2 。
- shi2 you3 wei4 huo4 wu2 yuan1 yun2 ， wu1 han4 wang3 wang3 wei4 wei2 que1 。

## 注释

## 译文

## 赏析
