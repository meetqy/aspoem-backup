---
id: ceng-feng-you-san-ru-dong
title: 遊三乳洞
titlePinyin: you2 san1 ru3 dong4
titleSlug: you-san-ru-dong
author: 曾丰
authorPinyin: ceng2 feng1
authorSlug: ceng-feng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 海上有三山，嶺南有三洞。
- 洞中天下奇，少有相伯仲。
- 探原冥莫涯，窺底窈無縫。
- 流泉沆瀣融，滴乳氤氳凍。
- 譎姿互形容，駁理交錯綜。
- 推原開闢初，造化窮妙用。
- 瓊田鬼爲耕，芝草天爲種。
- 初爲仙界包，後與妙門共。
- 我生嗜娛嬉，茲賞乘倥傯。
- 幽跡重窮探，古碑難疾誦。
- 玩心猶未厭，行色已先動。
- 山容笑相留，水聲泣相送。
- 后土不愛珍，入眼亦云衆。
- 形模怪莫名，留作諸天供。
- 琤然鐘磬聲，獨與雅意中。
- 重價酬良工，採歸以自奉。
- 列箱妻兒爭，堆案賓客弄。
- 那知含韶音，未與登禹貢。
- 清廟千載勳，鈞天一場夢。
- 何如卧巖間，天性得自縱。
- 物情我平章，我事誰折衷。
- 物我兩忘懷，宴坐聽禽哢。

## 拼音

- hai3 shang4 you3 san1 shan1 ， ling3 nan2 you3 san1 dong4 。
- dong4 zhong1 tian1 xia4 qi2 ， shao3 you3 xiang1 bo2 zhong4 。
- tan4 yuan2 ming2 mo4 ya2 ， kui1 di3 yao3 wu2 feng2 。
- liu2 quan2 hang4 xie4 rong2 ， di1 ru3 yin1 yun1 dong4 。
- jue2 zi1 hu4 xing2 rong2 ， bo2 li3 jiao1 cuo4 zong1 。
- tui1 yuan2 kai1 pi4 chu1 ， zao4 hua4 qiong2 miao4 yong4 。
- qiong2 tian2 gui3 wei2 geng1 ， zhi1 cao3 tian1 wei2 zhong3 。
- chu1 wei2 xian1 jie4 bao1 ， hou4 yu3 miao4 men2 gong4 。
- wo3 sheng1 shi4 yu2 xi1 ， zi1 shang3 cheng2 kong3 zong3 。
- you1 ji4 zhong4 qiong2 tan4 ， gu3 bei1 nan2 ji2 song4 。
- wan2 xin1 you2 wei4 yan4 ， xing2 se4 yi3 xian1 dong4 。
- shan1 rong2 xiao4 xiang1 liu2 ， shui3 sheng1 qi4 xiang1 song4 。
- hou4 tu3 bu2 ai4 zhen1 ， ru4 yan3 yi4 yun2 zhong4 。
- xing2 mo2 guai4 mo4 ming2 ， liu2 zuo4 zhu1 tian1 gong4 。
- cheng1 ran2 zhong1 qing4 sheng1 ， du2 yu3 ya3 yi4 zhong1 。
- zhong4 jia4 chou2 liang2 gong1 ， cai3 gui1 yi3 zi4 feng4 。
- lie4 xiang1 qi1 er2 zheng1 ， dui1 an4 bin1 ke4 nong4 。
- na4 zhi1 han2 shao2 yin1 ， wei4 yu3 deng1 yu3 gong4 。
- qing1 miao4 qian1 zai4 xun1 ， jun1 tian1 yi4 chang3 meng4 。
- he2 ru2 wo4 yan2 jian4 ， tian1 xing4 de2 zi4 zong4 。
- wu4 qing2 wo3 ping2 zhang1 ， wo3 shi4 shui2 zhe2 zhong1 。
- wu4 wo3 liang3 wang4 huai2 ， yan4 zuo4 ting1 qin2 long4 。

## 注释

## 译文

## 赏析
