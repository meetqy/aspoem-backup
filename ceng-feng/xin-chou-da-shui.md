---
id: ceng-feng-xin-chou-da-shui
title: 辛丑大水
titlePinyin: xin1 chou3 da4 shui3
titleSlug: xin-chou-da-shui
author: 曾丰
authorPinyin: ceng2 feng1
authorSlug: ceng-feng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 天公哀此生人苦，潸然出涕灑下土。
- 五晝五夜涕不已，平陸成河山作渚。
- 是方爲邑本漥下，今者之變頃未覩。
- 何止人家水半扉，或壓或溺遍處所。
- 居家老稚幾爲魚，夜乘一葉投山塢。
- 雖知此邦禍可免，頗念吾廬欹莫拄。
- 朝登山巔聊放目，流尸蔽江可勝數。
- 何處奔洪之所擠，一旦至斯辜非汝。
- 天公用是涕愈流，陽侯正自喜且舞。
- 我願天公且收涕，憂之反傷亦奚補。
- 但令老眼開日月，蒼生自然得安堵。

## 拼音

- tian1 gong1 ai1 ci3 sheng1 ren2 ku3 ， shan1 ran2 chu1 ti4 sa3 xia4 tu3 。
- wu3 zhou4 wu3 ye4 ti4 bu4 yi3 ， ping2 lu4 cheng2 he2 shan1 zuo4 zhu3 。
- shi4 fang1 wei2 yi4 ben3 wa1 xia4 ， jin1 zhe3 zhi1 bian4 qing3 wei4 du3 。
- he2 zhi3 ren2 jia1 shui3 ban4 fei1 ， huo4 ya1 huo4 ni4 bian4 chu3 suo3 。
- ju1 jia1 lao3 zhi4 ji1 wei2 yu2 ， ye4 cheng2 yi2 ye4 tou2 shan1 wu4 。
- sui1 zhi1 ci3 bang1 huo4 ke3 mian3 ， po1 nian4 wu2 lu2 qi1 mo4 zhu3 。
- chao2 deng1 shan1 dian1 liao2 fang4 mu4 ， liu2 shi1 bi4 jiang1 ke3 sheng4 shu4 。
- he2 chu3 ben1 hong2 zhi1 suo3 ji3 ， yi2 dan4 zhi4 si1 gu1 fei1 ru3 。
- tian1 gong1 yong4 shi4 ti4 yu4 liu2 ， yang2 hou2 zheng4 zi4 xi3 qie3 wu3 。
- wo3 yuan4 tian1 gong1 qie3 shou1 ti4 ， you1 zhi1 fan3 shang1 yi4 xi1 bu3 。
- dan4 ling4 lao3 yan3 kai1 ri4 yue4 ， cang1 sheng1 zi4 ran2 de2 an1 du3 。

## 注释

## 译文

## 赏析
