---
id: ge-chang-geng-yao-tai-yue
title: 瑶台月
titlePinyin: yao2 tai2 yue4
titleSlug: yao-tai-yue
author: 葛长庚
authorPinyin: ge3 chang2 geng1
authorSlug: ge-chang-geng
dynasty: 宋
dynastyPinyin: song4
dynastySlug: song
tags: []
---

## 正文

- 烟霄凝碧。
- 问紫府清都，今夕何夕。
- 桐阴下、幽情远，与秋无极。
- 念陈迹、虎殿虬宫，记往事、龙箫凤笛。
- 露华冷，蟾光白。
- 云影净，天籁息。
- 知得。
- 是蓬莱不远，身无羽翼。
- 广寒宫、舞彻霓裳，白玉台、歌罢瑶席。
- 争不思下界，有人岑寂。
- 羡博望、两泛仙槎，与曼倩、三偷蟠实。
- 把丹鼎，暗融液。
- 乘云气，醉挥斥。
- 嗟惜。
- 但城南老树，人谁我识。

## 拼音

- yan1 xiao1 ning2 bi4 。
- wen4 zi3 fu3 qing1 dou1 ， jin1 xi1 he2 xi1 。
- tong2 yin1 xia4 、 you1 qing2 yuan3 ， yu3 qiu1 wu2 ji2 。
- nian4 chen2 ji4 、 hu3 dian4 qiu2 gong1 ， ji4 wang3 shi4 、 long2 xiao1 feng4 di2 。
- lu4 hua2 leng3 ， chan2 guang1 bai2 。
- yun2 ying3 jing4 ， tian1 lai4 xi1 。
- zhi1 de2 。
- shi4 peng2 lai2 bu4 yuan3 ， shen1 wu2 yu3 yi4 。
- guang3 han2 gong1 、 wu3 che4 ni2 chang2 ， bai2 yu4 tai2 、 ge1 ba4 yao2 xi2 。
- zheng1 bu4 si1 xia4 jie4 ， you3 ren2 cen2 ji4 。
- xian4 bo2 wang4 、 liang3 fan4 xian1 cha2 ， yu3 man4 qian4 、 san1 tou1 pan2 shi2 。
- ba3 dan1 ding3 ， an4 rong2 ye4 。
- cheng2 yun2 qi4 ， zui4 hui1 chi4 。
- jie1 xi1 。
- dan4 cheng2 nan2 lao3 shu4 ， ren2 shui2 wo3 shi2 。

## 注释

## 译文

## 赏析
