---
id: huang-sheng-lei-jiang-yue-nian-nu-jiao
title: 酹江月・念奴娇
titlePinyin: lei4 jiang1 yue4 ・ nian4 nu2 jiao1
titleSlug: lei-jiang-yue-nian-nu-jiao
author: 黄升
authorPinyin: huang2 sheng1
authorSlug: huang-sheng
dynasty: 宋
dynastyPinyin: song4
dynastySlug: song
tags: []
---

## 正文

- 玉林何有，有一弯莲沼，数间茅宇。
- 断堑疏篱聊补葺，那得粉墙朱户。
- 禾黍秋风，鸡豚晓日，活脱田家趣。
- 客来茶罢，自挑野菜同煮。
- 多少甲第连云，十眉环座，人醉黄金坞。
- 回首邯郸春梦破，零落珠歌翠舞。
- 得似衰翁，萧然陋巷，长作溪山主。
- 紫芝可采，更寻岩谷深处。

## 拼音

- yu4 lin2 he2 you3 ， you3 yi4 wan1 lian2 zhao3 ， shu4 jian1 mao2 yu3 。
- duan4 qian4 shu1 li2 liao2 bu3 qi4 ， na4 de2 fen3 qiang2 zhu1 hu4 。
- he2 shu3 qiu1 feng1 ， ji1 tun2 xiao3 ri4 ， huo2 tuo1 tian2 jia1 qu4 。
- ke4 lai2 cha2 ba4 ， zi4 tiao1 ye3 cai4 tong2 zhu3 。
- duo1 shao3 jia3 di4 lian2 yun2 ， shi2 mei2 huan2 zuo4 ， ren2 zui4 huang2 jin1 wu4 。
- hui2 shou3 han2 dan1 chun1 meng4 po4 ， ling2 luo4 zhu1 ge1 cui4 wu3 。
- de2 si4 shuai1 weng1 ， xiao1 ran2 lou4 xiang4 ， chang2 zuo4 xi1 shan1 zhu3 。
- zi3 zhi1 ke3 cai3 ， geng4 xun2 yan2 gu3 shen1 chu4 。

## 注释

## 译文

## 赏析
