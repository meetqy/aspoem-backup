---
id: lu-tao-song-tang-jun-yi
title: 送唐君益
titlePinyin: song4 tang2 jun1 yi4
titleSlug: song-tang-jun-yi
author: 呂陶
authorPinyin: lü3 tao2
authorSlug: lu-tao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 朝家設賢科，留意在豪彦。
- 三道詢天人，萬言極貫變。
- 國論庶有補，謀身非自薦。
- 昧者鮮知此，榮禄生貪羡。
- 討論遺本原，文采事藻絢。
- 假之爲捷塗，得以步華選。
- 亦有附羣邪，藉以肆綺辯。
- 心迹既自異，事業安可見。
- 遂令權貴人，待物少明辨。
- 概爲天下材，皆同秦士賤。
- 夫君非好名，力學久忘倦。
- 天資固彊直，道業益豐羡。
- 純如后夔音，發若老羿箭。
- 深有啟沃誠，恬無寵榮戀。
- 時事方艱虞，乾心屢告譴。
- 遠憂何時已，長策殊未獻。
- 期君爲國醫，起疾須瞑眩。

## 拼音

- chao2 jia1 she4 xian2 ke1 ， liu2 yi4 zai4 hao2 yan4 。
- san1 dao4 xun2 tian1 ren2 ， wan4 yan2 ji2 guan4 bian4 。
- guo2 lun4 shu4 you3 bu3 ， mou2 shen1 fei1 zi4 jian4 。
- mei4 zhe3 xian1 zhi1 ci3 ， rong2 lu4 sheng1 tan1 xian4 。
- tao3 lun4 yi2 ben3 yuan2 ， wen2 cai3 shi4 zao3 xuan4 。
- jia3 zhi1 wei2 jie2 tu2 ， de2 yi3 bu4 hua2 xuan3 。
- yi4 you3 fu4 qun2 xie2 ， jie4 yi3 si4 qi3 bian4 。
- xin1 ji4 ji4 zi4 yi4 ， shi4 ye4 an1 ke3 jian4 。
- sui4 ling4 quan2 gui4 ren2 ， dai4 wu4 shao3 ming2 bian4 。
- gai4 wei2 tian1 xia4 cai2 ， jie1 tong2 qin2 shi4 jian4 。
- fu1 jun1 fei1 hao3 ming2 ， li4 xue2 jiu3 wang4 juan4 。
- tian1 zi1 gu4 qiang2 zhi2 ， dao4 ye4 yi4 feng1 xian4 。
- chun2 ru2 hou4 kui2 yin1 ， fa1 ruo4 lao3 yi4 jian4 。
- shen1 you3 qi3 wo4 cheng2 ， tian2 wu2 chong3 rong2 lian4 。
- shi2 shi4 fang1 jian1 yu2 ， qian2 xin1 lü3 gao4 qian3 。
- yuan3 you1 he2 shi2 yi3 ， chang2 ce4 shu1 wei4 xian4 。
- qi1 jun1 wei2 guo2 yi1 ， qi3 ji2 xu1 ming2 xuan4 。

## 注释

## 译文

## 赏析
