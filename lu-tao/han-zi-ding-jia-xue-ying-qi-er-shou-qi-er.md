---
id: lu-tao-han-zi-ding-jia-xue-ying-qi-er-shou-qi-er
title: 韓子定嘉雪應祈二首  其二
titlePinyin: han2 zi3 ding4 jia1 xue3 ying1 qi2 er4 shou3     qi2 er4
titleSlug: han-zi-ding-jia-xue-ying-qi-er-shou-qi-er
author: 呂陶
authorPinyin: lü3 tao2
authorSlug: lu-tao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 天道孰云遠，未嘗毫釐差。
- 鑒此金石心，報之瓊瑰花。
- 旱氛滌已去，豐歲來何涯。
- 高能累岌業，卑亦蒙汙窊。
- 密布氣晃蕩，急飄勢奔拏。
- 掘地得寶馬，集庭瞻白鴉。
- 歲功助發洩，民口騰讙譁。
- 髙原有瑤塵，絕漠無黄沙。
- 山夫喜執來，戍卒愁聞笳。
- 鐵甲彼固凝，石田吾將畬。
- 雰雰既霑足，陳根其動芽。
- 霏霏幸還反，歸路曾忘遐。
- 待詔一何寒，映書誰肯嗟。
- 鳴弓壯暮獵，凍鼓咽朝衙。
- 羡君詩筆雄，退之昔名家。
- 染翰動成集，卷軸可載車。
- 矧此古琴操，應和無以加。
- 雅鄭本末殊，中正蒙多哇。

## 拼音

- tian1 dao4 shu2 yun2 yuan3 ， wei4 chang2 hao2 li2 cha4 。
- jian4 ci3 jin1 shi2 xin1 ， bao4 zhi1 qiong2 gui1 hua1 。
- han4 fen1 di2 yi3 qu4 ， feng1 sui4 lai2 he2 ya2 。
- gao1 neng2 lei4 ji2 ye4 ， bei1 yi4 meng2 wu1 wa1 。
- mi4 bu4 qi4 huang4 dang4 ， ji2 piao1 shi4 ben1 na2 。
- jue2 di4 de2 bao3 ma3 ， ji2 ting2 zhan1 bai2 ya1 。
- sui4 gong1 zhu4 fa1 xie4 ， min2 kou3 teng2 huan1 hua2 。
- gao1 yuan2 you3 yao2 chen2 ， jue2 mo4 wu2 huang2 sha1 。
- shan1 fu1 xi3 zhi2 lai2 ， shu4 zu2 chou2 wen2 jia1 。
- tie3 jia3 bi3 gu4 ning2 ， shi2 tian2 wu2 jiang1 she1 。
- fen1 fen1 ji4 zhan1 zu2 ， chen2 gen1 qi2 dong4 ya2 。
- fei1 fei1 xing4 huan2 fan3 ， gui1 lu4 ceng2 wang4 xia2 。
- dai4 zhao4 yi4 he2 han2 ， ying4 shu1 shui2 ken3 jie1 。
- ming2 gong1 zhuang4 mu4 lie4 ， dong4 gu3 yan4 chao2 ya2 。
- xian4 jun1 shi1 bi3 xiong2 ， tui4 zhi1 xi1 ming2 jia1 。
- ran3 han4 dong4 cheng2 ji2 ， juan4 zhou2 ke3 zai4 ju1 。
- shen3 ci3 gu3 qin2 cao1 ， ying1 he2 wu2 yi3 jia1 。
- ya3 zheng4 ben3 mo4 shu1 ， zhong1 zheng4 meng2 duo1 wa1 。

## 注释

## 译文

## 赏析
