---
id: lu-tao-he-kong-yi-fu-zhou-ming-wu-shou-qi-wu
title: 和孔毅甫州名五首  其五
titlePinyin: he2 kong3 yi4 fu3 zhou1 ming2 wu3 shou3     qi2 wu3
titleSlug: he-kong-yi-fu-zhou-ming-wu-shou-qi-wu
author: 呂陶
authorPinyin: lü3 tao2
authorSlug: lu-tao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 羨君詩格雄，非謂文勝質。
- 長篇自博雅，短語亦温密。
- 筆端時一揮，鋒利不少屈。
- 高情寓祥雲，幽意及疏蓽。
- 豪縱嘆李賀，難以憲度一。
- 窮愁傷孟郊，不欲懷抱佚。
- 鋪陳黄堂上，一案凡幾帙。
- 先倡乃前輩，形容何以物。
- 瑁圭施華藻，錦段副朱紱。
- 測海至千仞，穿楊無一失。
- 寶器藏巨劍，古聲發瓊瑟。
- 鳯羽翔德輝，龍種搜駿骨。
- 嗟予澤畔吟，繼唱輒連日。
- 果牓誤收采，小榛齊大栗。

## 拼音

- xian4 jun1 shi1 ge2 xiong2 ， fei1 wei4 wen2 sheng4 zhi4 。
- chang2 pian1 zi4 bo2 ya3 ， duan3 yu3 yi4 wen1 mi4 。
- bi3 duan1 shi2 yi4 hui1 ， feng1 li4 bu4 shao3 qu1 。
- gao1 qing2 yu4 xiang2 yun2 ， you1 yi4 ji2 shu1 bi4 。
- hao2 zong4 tan4 li3 he4 ， nan2 yi3 xian4 du4 yi1 。
- qiong2 chou2 shang1 meng4 jiao1 ， bu2 yu4 huai2 bao4 yi4 。
- pu1 chen2 huang2 tang2 shang4 ， yi2 an4 fan2 ji1 zhi4 。
- xian1 chang4 nai3 qian2 bei4 ， xing2 rong2 he2 yi3 wu4 。
- mao4 gui1 shi1 hua2 zao3 ， jin3 duan4 fu4 zhu1 fu2 。
- ce4 hai3 zhi4 qian1 ren4 ， chuan1 yang2 wu2 yi4 shi1 。
- bao3 qi4 cang2 ju4 jian4 ， gu3 sheng1 fa1 qiong2 se4 。
- feng4 yu3 xiang2 de2 hui1 ， long2 zhong3 sou1 jun4 gu3 。
- jie1 yu3 ze2 pan4 yin2 ， ji4 chang4 zhe2 lian2 ri4 。
- guo3 bang3 wu4 shou1 cai3 ， xiao3 zhen1 qi2 da4 li4 。

## 注释

## 译文

## 赏析
