---
id: lu-tao-song-zhang-zi-gong
title: 送張子公
titlePinyin: song4 zhang1 zi3 gong1
titleSlug: song-zhang-zi-gong
author: 呂陶
authorPinyin: lü3 tao2
authorSlug: lu-tao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 康定用兵日，府谷尤孤危。
- 屬當治安久，多事盡廢隳。
- 三面枕賊境，平易如通逵。
- 重城輒議葺，浮論多背馳。
- 賢哉光禄公，定慮先本基。
- 百堵大興作，據險成藩籬。
- 城完賊已至，善守莫敢窺。
- 泉源衆所汲，公爲親解圍。
- 兵勢弱不振，公能屢張威。
- 賊退城可處，生聚始有歸。
- 於今三十年，功勳書鼎彛。
- 邊人毎記憶，言者感涕揮。
- 近日羽書至，討伐加羌夷。
- 廟算出帷幄，王師整熊羆。
- 壯夫思報國，志士竊憂時。
- 寒日朝惨淡，凄風夜號悲。
- 昔人何卓犖，往事可追維。
- 夫君實賢嗣，仕宦圖奮飛。
- 家聲貴不墜，儒學當有爲。
- 歸歟自磨礪，門閥增光輝。

## 拼音

- kang1 ding4 yong4 bing1 ri4 ， fu3 gu3 you2 gu1 wei1 。
- shu3 dang1 zhi4 an1 jiu3 ， duo1 shi4 jin4 fei4 hui1 。
- san1 mian4 zhen3 zei2 jing4 ， ping2 yi4 ru2 tong1 kui2 。
- zhong4 cheng2 zhe2 yi4 qi4 ， fu2 lun4 duo1 bei4 chi2 。
- xian2 zai1 guang1 lu4 gong1 ， ding4 lü4 xian1 ben3 ji1 。
- bai3 du3 da4 xing1 zuo4 ， ju4 xian3 cheng2 fan1 li2 。
- cheng2 wan2 zei2 yi3 zhi4 ， shan4 shou3 mo4 gan3 kui1 。
- quan2 yuan2 zhong4 suo3 ji2 ， gong1 wei2 qin1 jie3 wei2 。
- bing1 shi4 ruo4 bu2 zhen4 ， gong1 neng2 lü3 zhang1 wei1 。
- zei2 tui4 cheng2 ke3 chu3 ， sheng1 ju4 shi3 you3 gui1 。
- wu1 jin1 san1 shi2 nian2 ， gong1 xun1 shu1 ding3 yi2 。
- bian1 ren2 mei3 ji4 yi4 ， yan2 zhe3 gan3 ti4 hui1 。
- jin4 ri4 yu3 shu1 zhi4 ， tao3 fa2 jia1 qiang1 yi2 。
- miao4 suan4 chu1 wei2 wo4 ， wang2 shi1 zheng3 xiong2 pi2 。
- zhuang4 fu1 si1 bao4 guo2 ， zhi4 shi4 qie4 you1 shi2 。
- han2 ri4 chao2 can3 dan4 ， qi1 feng1 ye4 hao4 bei1 。
- xi1 ren2 he2 zhuo2 luo4 ， wang3 shi4 ke3 zhui1 wei2 。
- fu1 jun1 shi2 xian2 si4 ， shi4 huan4 tu2 fen4 fei1 。
- jia1 sheng1 gui4 bu2 zhui4 ， ru2 xue2 dang1 you3 wei2 。
- gui1 yu2 zi4 mo2 li4 ， men2 fa2 zeng1 guang1 hui1 。

## 注释

## 译文

## 赏析
