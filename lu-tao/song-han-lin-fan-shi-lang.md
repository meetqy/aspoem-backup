---
id: lu-tao-song-han-lin-fan-shi-lang
title: 送翰林范侍郎
titlePinyin: song4 han4 lin2 fan4 shi4 lang2
titleSlug: song-han-lin-fan-shi-lang
author: 呂陶
authorPinyin: lü3 tao2
authorSlug: lu-tao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 進退爲大節，君子貴其全。
- 獻替實大事，良臣所宜先。
- 二者苟一失，胡得稱至賢。
- 況乃勢利誘，中性殊易遷。
- 趨時或勇鋭，顧義少慤堅。
- 崑山有良玉，烈燄不敢燔。
- 太華有蒼松，嚴霜豈能干。
- 公以學行起，華塗三十年。
- 器業飽夔卨，文章富雲淵。
- 徐行自廊廟，羣望惟陶甄。
- 適會薰風琴，爲民更五弦。
- 潔情思恤物，有道當危言。
- 一旦謝簪紱，易若忘蹄筌。
- 冥鴻颺雲霄，老鶴得芝田。
- 天真適曠蕩，世網脱拘牽。
- 安居返故里，盛事光塵寰。
- 父老相歎詫，謂公乃神仙。
- 士林素矜式，仰公如綺園。
- 試閲前代史，昔人難比肩。
- 嘗聞喬與固，精誠動皇乾。
- 願仗至忠力，區區塞奔川。
- 不幸遭戮辱，何由老林泉。
- 徒使國士淚，至今爲之潸。
- 又聞廣與受，知止皆求還。
- 都門祖帳盛，鄉里千金捐。
- 青以大論議，寂寞空簡編。
- 猶有繪畫手，屢將丹青傳。
- 四士所出處，得之皆一偏。
- 惟公逢聖明，雍容卷舒間。
- 任職思補報，乞身享安閒。
- 素履瑩如玉，貴名重于山。
- 知公享壽考，歳月方遐延。
- 壯容換老骨，綠髪藏華顛。
- 諒公保福祚，子孫慶綿綿。
- 高門納駟馬，舊物還青氈。
- 令德終報驗，化工可推研。
- 小智泥畛域，通懷究淵源。
- 方爾泥物我，其誰計寒暄。
- 超遥誠自得，局縮亦徒然。
- 再拜遠門下，長吟歌此篇。

## 拼音

- jin4 tui4 wei2 da4 jie2 ， jun1 zi3 gui4 qi2 quan2 。
- xian4 ti4 shi2 da4 shi4 ， liang2 chen2 suo3 yi2 xian1 。
- er4 zhe3 gou3 yi4 shi1 ， hu2 de2 cheng1 zhi4 xian2 。
- kuang4 nai3 shi4 li4 you4 ， zhong1 xing4 shu1 yi4 qian1 。
- qu1 shi2 huo4 yong3 rui4 ， gu4 yi4 shao3 que4 jian1 。
- kun1 shan1 you3 liang2 yu4 ， lie4 yan4 bu4 gan3 fan2 。
- tai4 hua2 you3 cang1 song1 ， yan2 shuang1 qi3 neng2 gan4 。
- gong1 yi3 xue2 xing2 qi3 ， hua2 tu2 san1 shi2 nian2 。
- qi4 ye4 bao3 kui2 xie4 ， wen2 zhang1 fu4 yun2 yuan1 。
- xu2 hang2 zi4 lang2 miao4 ， qun2 wang4 wei2 tao2 zhen1 。
- shi4 hui4 xun1 feng1 qin2 ， wei2 min2 geng4 wu3 xian2 。
- jie2 qing2 si1 xu4 wu4 ， you3 dao4 dang1 wei1 yan2 。
- yi2 dan4 xie4 zan1 fu2 ， yi4 ruo4 wang4 ti2 quan2 。
- ming2 hong2 yang2 yun2 xiao1 ， lao3 he4 de2 zhi1 tian2 。
- tian1 zhen1 shi4 kuang4 dang4 ， shi4 wang3 tuo1 ju1 qian1 。
- an1 ju1 fan3 gu4 li3 ， sheng4 shi4 guang1 chen2 huan2 。
- fu4 lao3 xiang1 tan4 cha4 ， wei4 gong1 nai3 shen2 xian1 。
- shi4 lin2 su4 jin1 shi4 ， yang3 gong1 ru2 qi3 yuan2 。
- shi4 yue4 qian2 dai4 shi3 ， xi1 ren2 nan2 bi3 jian1 。
- chang2 wen2 qiao2 yu3 gu4 ， jing1 cheng2 dong4 huang2 qian2 。
- yuan4 zhang4 zhi4 zhong1 li4 ， qu1 qu1 sai1 ben1 chuan1 。
- bu2 xing4 zao1 lu4 ru3 ， he2 you2 lao3 lin2 quan2 。
- tu2 shi3 guo2 shi4 lei4 ， zhi4 jin1 wei2 zhi1 shan1 。
- you4 wen2 guang3 yu3 shou4 ， zhi1 zhi3 jie1 qiu2 huan2 。
- dou1 men2 zu3 zhang4 sheng4 ， xiang1 li3 qian1 jin1 juan1 。
- qing1 yi3 da4 lun4 yi4 ， ji4 mo4 kong1 jian3 bian1 。
- you2 you3 hui4 hua4 shou3 ， lü3 jiang1 dan1 qing1 chuan2 。
- si4 shi4 suo3 chu1 chu3 ， de2 zhi1 jie1 yi4 pian1 。
- wei2 gong1 feng2 sheng4 ming2 ， yong1 rong2 juan3 shu1 jian4 。
- ren4 zhi2 si1 bu3 bao4 ， qi3 shen1 xiang3 an1 xian2 。
- su4 lü3 ying2 ru2 yu4 ， gui4 ming2 zhong4 yu2 shan1 。
- zhi1 gong1 xiang3 shou4 kao3 ， sui4 yue4 fang1 xia2 yan2 。
- zhuang4 rong2 huan4 lao3 gu3 ， lü4 fa4 cang2 hua2 dian1 。
- liang4 gong1 bao3 fu2 zuo4 ， zi3 sun1 qing4 mian2 mian2 。
- gao1 men2 na4 si4 ma3 ， jiu4 wu4 huan2 qing1 zhan1 。
- ling4 de2 zhong1 bao4 yan4 ， hua4 gong1 ke3 tui1 yan2 。
- xiao3 zhi4 ni2 zhen3 yu4 ， tong1 huai2 jiu1 yuan1 yuan2 。
- fang1 er3 ni2 wu4 wo3 ， qi2 shui2 ji4 han2 xuan1 。
- chao1 yao2 cheng2 zi4 de2 ， ju2 suo1 yi4 tu2 ran2 。
- zai4 bai4 yuan3 men2 xia4 ， chang2 yin2 ge1 ci3 pian1 。

## 注释

## 译文

## 赏析
