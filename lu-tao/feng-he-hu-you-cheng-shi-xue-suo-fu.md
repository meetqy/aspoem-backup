---
id: lu-tao-feng-he-hu-you-cheng-shi-xue-suo-fu
title: 奉和胡右丞視學所賦
titlePinyin: feng4 he2 hu2 you4 cheng2 shi4 xue2 suo3 fu4
titleSlug: feng-he-hu-you-cheng-shi-xue-suo-fu
author: 呂陶
authorPinyin: lü3 tao2
authorSlug: lu-tao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 成都學最古，肇自西漢時。
- 寥寥千餘載，間有或盛衰。
- 慶曆始下詔，四方如響隨。
- 良哉樂安伯，治體由本基。
- 遠模類文翁，故事循魯僖。
- 課試月爲度，講解日有規。
- 教育猶父兄，片言不邇遺。
- 學子五百人，弦誦何儀儀。
- 陶成禮義俗，大變西南維。
- 距此已一世，繼者賢其誰。
- 胡公廟堂老，天子深倚毗。
- 下車急先務，勸學爲之師。
- 時異心則同，兩哲吹壎箎。
- 作詩遺諸生，字字皆典彛。
- 近欲美材成，遠使純風熙。
- 礱石建巨堂，豎柱不復欹。
- 九經滿四壁，高下相支持。
- 首尾傳注完，粲然日星垂。
- 斯經與斯堂，天下難等夷。
- 度地得勝勢，西隅敞高扉。
- 氣象自宏顯，出門見通逵。
- 嘉木種千本，敷陰接春暉。
- 人將不剪伐，異日甘棠枝。
- 賤子昔在泮，執經趨綘帷。
- 嘗聞先生訓，敢告多士知。
- 讀書有本統，宜先窮是非。
- 微言率簡易，衆說殊支離。
- 詳觀聖賢迹，於我猶蓍龜。
- 不獨事辭章，華葩競葳蕤。
- 豈徒換爵禄，稱謂生光輝。
- 立已如遠游，縱横亦多岐。
- 取舍各異轍，義利難兩馳。
- 一足少蹭蹬，終身陷污卑。
- 君子與小人，古今不同歸。
- 勉哉篤志操，行副公所期。

## 拼音

- cheng2 du1 xue2 zui4 gu3 ， zhao4 zi4 xi1 han4 shi2 。
- liao2 liao2 qian1 yu2 zai4 ， jian4 you3 huo4 sheng4 shuai1 。
- qing4 li4 shi3 xia4 zhao4 ， si4 fang1 ru2 xiang3 sui2 。
- liang2 zai1 le4 an1 bo2 ， zhi4 ti3 you2 ben3 ji1 。
- yuan3 mo2 lei4 wen2 weng1 ， gu4 shi0 xun2 lu3 xi1 。
- ke4 shi4 yue4 wei2 du4 ， jiang3 jie3 ri4 you3 gui1 。
- jiao4 yu4 you2 fu4 xiong1 ， pian4 yan2 bu4 er3 yi2 。
- xue2 zi3 wu3 bai3 ren2 ， xian2 song4 he2 yi2 yi2 。
- tao2 cheng2 li3 yi4 su2 ， da4 bian4 xi1 nan2 wei2 。
- ju4 ci3 yi3 yi2 shi4 ， ji4 zhe3 xian2 qi2 shui2 。
- hu2 gong1 miao4 tang2 lao3 ， tian1 zi3 shen1 yi3 pi2 。
- xia4 ju1 ji2 xian1 wu4 ， quan4 xue2 wei2 zhi1 shi1 。
- shi2 yi4 xin1 ze2 tong2 ， liang3 zhe2 chui1 xun1 chi2 。
- zuo4 shi1 yi2 zhu1 sheng1 ， zi4 zi4 jie1 dian3 yi2 。
- jin4 yu4 mei3 cai2 cheng2 ， yuan3 shi3 chun2 feng1 xi1 。
- long2 shi2 jian4 ju4 tang2 ， shu4 zhu4 bu2 fu4 qi1 。
- jiu3 jing1 man3 si4 bi4 ， gao1 xia4 xiang1 zhi1 chi2 。
- shou3 wei3 chuan2 zhu4 wan2 ， can4 ran2 ri4 xing1 chui2 。
- si1 jing1 yu3 si1 tang2 ， tian1 xia4 nan2 deng3 yi2 。
- du4 di4 de2 sheng4 shi4 ， xi1 yu2 chang3 gao1 fei1 。
- qi4 xiang4 zi4 hong2 xian3 ， chu1 men2 jian4 tong1 kui2 。
- jia1 mu4 zhong3 qian1 ben3 ， fu1 yin1 jie1 chun1 hui1 。
- ren2 jiang1 bu4 jian3 fa2 ， yi4 ri4 gan1 tang2 zhi1 。
- jian4 zi3 xi1 zai4 pan4 ， zhi2 jing1 qu1 feng2 wei2 。
- chang2 wen2 xian1 sheng0 xun4 ， gan3 gao4 duo1 shi4 zhi1 。
- du2 shu1 you3 ben3 tong3 ， yi2 xian1 qiong2 shi4 fei1 。
- wei1 yan2 lü4 jian3 yi4 ， zhong4 shuo1 shu1 zhi1 li2 。
- xiang2 guan1 sheng4 xian2 ji4 ， wu1 wo3 you2 shi1 gui1 。
- bu4 du2 shi4 ci2 zhang1 ， hua2 pa1 jing4 wei1 rui2 。
- qi3 tu2 huan4 jue2 lu4 ， cheng1 wei4 sheng1 guang1 hui1 。
- li4 yi3 ru2 yuan3 you2 ， zong4 heng2 yi4 duo1 qi2 。
- qu3 she3 ge4 yi4 zhe2 ， yi4 li4 nan2 liang3 chi2 。
- yi4 zu2 shao3 ceng4 deng4 ， zhong1 shen1 xian4 wu1 bei1 。
- jun1 zi3 yu3 xiao3 ren2 ， gu3 jin1 bu4 tong2 gui1 。
- mian3 zai1 du3 zhi4 cao1 ， xing2 fu4 gong1 suo3 qi1 。

## 注释

## 译文

## 赏析
