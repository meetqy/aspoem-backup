---
id: qi-chong-li-yong-hui-xian-mo-jin-chu-chang-pian-de-sheng-shang-shu-sui-yi-geng-he-zhe-qian-bi-si-yi-ji-er-gong-zhi-hou-jian-jian-xing-zhi-dai-zhi
title: 用晦顯謨近出長篇德升尚書遂已賡和輙牽鄙思以繼二公之後兼簡行之待制
titlePinyin: yong4 hui4 xian3 mo2 jin4 chu1 chang2 pian1 de2 sheng1 shang4 shu1 sui4 yi3 geng1 he2 zhe2 qian1 bi3 si1 yi3 ji4 er4 gong1 zhi1 hou4 jian1 jian3 xing2 zhi1 dai4 zhi4
titleSlug: yong-hui-xian-mo-jin-chu-chang-pian-de-sheng-shang-shu-sui-yi-geng-he-zhe-qian-bi-si-yi-ji-er-gong-zhi-hou-jian-jian-xing-zhi-dai-zhi
author: 綦崇禮
authorPinyin: qi2 chong2 li3
authorSlug: qi-chong-li
dynasty: 唐
dynastyPinyin: tang2
dynastySlug: tang
tags: [] 
---

## 正文

- 赤城自昔佳山水，遊宦何曾論道里。
- 朅來五載著閑身，天假衰年幸如此。
- 偶逢人面即成親，信美那知非我里。
- 相從晚得世家賢，風流未泯典刑全。
- 豫章杞梓雜蘭玉，向來人物常推先。
- 一門卿相有三四，功名並列青瑶鎸。
- 憔悴祗今餘此老，北闕薦書誰復草。
- 忘懷驟喜肝膽傾，學道故宜容鬢好。
- 江湖歷走到海濱，可怕鯨波風浩浩。
- 平時所寶非瓊瑰，生涯都付瓶與罍。
- 客至輙留盡歡適，玉山不覺欹崔嵬。
- 醒來默坐參佛祖，餘酲宿障隨驅排。
- 衡門我亦棲遲久，却視華途慚俊茂。
- 山中麋鹿會同羣，客裏妻奴得相守。
- 感君向我意甚真，杯酒招邀惟恐後。
- 往還况此足親知，清談雅集每忘疲。
- 尚書舊信心如水，京兆猶傳政不私。
- 共尋泉石豈無伴，却上雲霄知有基。
- 顧我終焉奚所欲，一丘一壑志願足。
- 勝遊非遠閑日多，秋節正凉新酒熟。
- 東州西縣君何求，請解行包停去躅。

## 拼音

- chi4 cheng2 zi4 xi1 jia1 shan1 shui3 ， you2 huan4 he2 ceng2 lun4 dao4 li3 。
- qie4 lai2 wu3 zai4 zhu4 xian2 shen1 ， tian1 jia3 shuai1 nian2 xing4 ru2 ci3 。
- ou3 feng2 ren2 mian4 ji2 cheng2 qin1 ， xin4 mei3 na4 zhi1 fei1 wo3 li3 。
- xiang1 cong2 wan3 de2 shi4 jia1 xian2 ， feng1 liu2 wei4 min3 dian3 xing2 quan2 。
- yu4 zhang1 qi3 zi3 za2 lan2 yu4 ， xiang4 lai2 ren2 wu4 chang2 tui1 xian1 。
- yi4 men2 qing1 xiang4 you3 san1 si4 ， gong1 ming2 bing4 lie4 qing1 yao2 juan1 。
- qiao2 cui4 zhi1 jin1 yu2 ci3 lao3 ， bei3 que4 jian4 shu1 shui2 fu4 cao3 。
- wang4 huai2 zhou4 xi3 gan1 dan3 qing1 ， xue2 dao4 gu4 yi2 rong2 bin4 hao3 。
- jiang1 hu2 li4 zou3 dao4 hai3 bin1 ， ke3 pa4 jing1 bo1 feng1 hao4 hao4 。
- ping2 shi2 suo3 bao3 fei1 qiong2 gui1 ， sheng1 ya2 dou1 fu4 ping2 yu3 lei2 。
- ke4 zhi4 zhe2 liu2 jin4 huan1 shi4 ， yu4 shan1 bu4 jue2 qi1 cui1 wei2 。
- xing3 lai2 mo4 zuo4 can1 fo2 zu3 ， yu2 cheng2 su4 zhang4 sui2 qu1 pai2 。
- heng2 men2 wo3 yi4 qi1 chi2 jiu3 ， que4 shi4 hua2 tu2 can2 jun4 mao4 。
- shan1 zhong1 mi2 lu4 hui4 tong2 qun2 ， ke4 li3 qi1 nu2 de2 xiang1 shou3 。
- gan3 jun1 xiang4 wo3 yi4 shen4 zhen1 ， bei1 jiu3 zhao1 yao1 wei2 kong3 hou4 。
- wang3 huan2 kuang4 ci3 zu2 qin1 zhi1 ， qing1 tan2 ya3 ji2 mei3 wang4 pi2 。
- shang4 shu1 jiu4 xin4 xin1 ru2 shui3 ， jing1 zhao4 you2 chuan2 zheng4 bu4 si1 。
- gong4 xun2 quan2 shi2 qi3 wu2 ban4 ， que4 shang4 yun2 xiao1 zhi1 you3 ji1 。
- gu4 wo3 zhong1 yan1 xi1 suo3 yu4 ， yi4 qiu1 yi2 he4 zhi4 yuan4 zu2 。
- sheng4 you2 fei1 yuan3 xian2 ri4 duo1 ， qiu1 jie2 zheng4 liang2 xin1 jiu3 shu2 。
- dong1 zhou1 xi1 xian4 jun1 he2 qiu2 ， qing3 jie3 xing2 bao1 ting2 qu4 zhu2 。

## 注释

## 译文

## 赏析
