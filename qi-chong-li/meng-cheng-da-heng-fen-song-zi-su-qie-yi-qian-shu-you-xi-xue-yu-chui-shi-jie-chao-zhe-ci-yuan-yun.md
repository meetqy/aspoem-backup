---
id: qi-chong-li-meng-cheng-da-heng-fen-song-zi-su-qie-yi-qian-shu-you-xi-xue-yu-chui-shi-jie-chao-zhe-ci-yuan-yun
title: 蒙成大亨分送紫蘇且以前書有戲謔語垂示解嘲輙次元韻
titlePinyin: meng2 cheng2 da4 heng1 fen1 song4 zi3 su1 qie3 yi3 qian2 shu1 you3 xi4 xue4 yu3 chui2 shi4 jie3 chao2 zhe2 ci4 yuan2 yun4
titleSlug: meng-cheng-da-heng-fen-song-zi-su-qie-yi-qian-shu-you-xi-xue-yu-chui-shi-jie-chao-zhe-ci-yuan-yun
author: 綦崇禮
authorPinyin: qi2 chong2 li3
authorSlug: qi-chong-li
dynasty: 唐
dynastyPinyin: tang2
dynastySlug: tang
tags: [] 
---

## 正文

- 先生昔爲吏，敏政便劇繁。
- 利刅無錯節，大邑如烹鮮。
- 民曹與廷尉，衆紛常裕然。
- 胡爲棄九卿，歲晚來灌園。
- 分陰在所惜，寸地不忍閑。
- 草木苟有用，豈憚遠移根。
- 從來憂世心，中懷百慮煎。
- 栽梅期鼎實，無取寒花妍。
- 植竹待威鳯，肯羡冥鴻騫。
- 此志未云遂，亦足留風烟。
- 山泉釀賢聖，艶曲聼嬋娟。
- 引酌梅竹下，醉臥雲峰前。
- 何以解其酲，玉笋捧甌圓。
- 香泛紫蘇飲，醒心清可憐。
- 洗滌麴糵昏，還觀神明全。
- 先生得此物，手種當春天。
- 耘培供採掇，內熱常得痊。
- 云何失滋茂，無乃人力愆。
- 因疑課督功，多稼移大田。
- 循例猶見分，乞隣問東阡。
- 不耐作戲語，解嘲來巨篇。
- 珠玉隱光彩，入城驚市廛。
- 風霜已落木，洞户宜垂氈。
- 何當擁爐夜，一樽同笑言。

## 拼音

- xian1 sheng0 xi1 wei2 li4 ， min3 zheng4 bian4 ju4 fan2 。
- li4 chuang1 wu2 cuo4 jie2 ， da4 yi4 ru2 peng1 xian1 。
- min2 cao2 yu3 ting2 wei4 ， zhong4 fen1 chang2 yu4 ran2 。
- hu2 wei2 qi4 jiu3 qing1 ， sui4 wan3 lai2 guan4 yuan2 。
- fen1 yin1 zai4 suo3 xi1 ， cun4 di4 bu4 ren3 xian2 。
- cao3 mu4 gou3 you3 yong4 ， qi3 dan4 yuan3 yi2 gen1 。
- cong2 lai2 you1 shi4 xin1 ， zhong1 huai2 bai3 lü4 jian1 。
- zai1 mei2 qi1 ding3 shi2 ， wu2 qu3 han2 hua1 yan2 。
- zhi2 zhu2 dai4 wei1 feng4 ， ken3 xian4 ming2 hong2 qian1 。
- ci3 zhi4 wei4 yun2 sui4 ， yi4 zu2 liu2 feng1 yan1 。
- shan1 quan2 niang4 xian2 sheng4 ， yan4 qu3 ting1 chan2 juan1 。
- yin3 zhuo2 mei2 zhu2 xia4 ， zui4 wo4 yun2 feng1 qian2 。
- he2 yi3 jie3 qi2 cheng2 ， yu4 sun3 peng3 ou1 yuan2 。
- xiang1 fan4 zi3 su1 yin3 ， xing3 xin1 qing1 ke3 lian2 。
- xi3 di2 qu1 nie4 hun1 ， huan2 guan1 shen2 ming2 quan2 。
- xian1 sheng0 de2 ci3 wu4 ， shou3 zhong3 dang1 chun1 tian1 。
- yun2 pei2 gong4 cai3 duo1 ， nei4 re4 chang2 de2 quan2 。
- yun2 he2 shi1 zi1 mao4 ， wu2 nai3 ren2 li4 qian1 。
- yin1 yi2 ke4 du1 gong1 ， duo1 jia4 yi2 da4 tian2 。
- xun2 li4 you2 jian4 fen1 ， qi3 lin2 wen4 dong1 qian1 。
- bu2 nai4 zuo4 xi4 yu3 ， jie3 chao2 lai2 ju4 pian1 。
- zhu1 yu4 yin3 guang1 cai3 ， ru4 cheng2 jing1 shi4 chan2 。
- feng1 shuang1 yi3 luo4 mu4 ， dong4 hu4 yi2 chui2 zhan1 。
- he2 dang1 yong1 lu2 ye4 ， yi4 zun1 tong2 xiao4 yan2 。

## 注释

## 译文

## 赏析
