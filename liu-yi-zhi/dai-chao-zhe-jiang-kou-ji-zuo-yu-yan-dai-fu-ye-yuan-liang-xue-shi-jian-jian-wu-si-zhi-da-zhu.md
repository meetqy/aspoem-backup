---
id: liu-yi-zhi-dai-chao-zhe-jiang-kou-ji-zuo-yu-yan-dai-fu-ye-yuan-liang-xue-shi-jian-jian-wu-si-zhi-da-zhu
title: 待潮浙江口寄左與言大夫葉元亮學士兼簡吳似之大著
titlePinyin: dai4 chao2 zhe4 jiang1 kou3 ji4 zuo3 yu3 yan2 dai4 fu0 ye4 yuan2 liang4 xue2 shi4 jian1 jian3 wu2 si4 zhi1 da4 zhu4
titleSlug: dai-chao-zhe-jiang-kou-ji-zuo-yu-yan-dai-fu-ye-yuan-liang-xue-shi-jian-jian-wu-si-zhi-da-zhu
author: 劉一止
authorPinyin: liu2 yi4 zhi3
authorSlug: liu-yi-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 今日江頭雪欲作，濤怒風豪兩噴薄。
- 青鞋黄帽湖海人，獨立沙邊如病鶴。
- 閑身不待君賜與，擬占風烟佳處着。
- 如何寸祿晚見招，踉蹡欲前還欲却。
- 翩翩西湖兩公子，胸次崢嶸飽邱壑。
- 糟床夜注喜相報，自發清吟侑觴酌。
- 我來一笑豈易得，十載湖山負佳約。
- 間關百態成底事，毛髪星星已非昨。
- 人間俯仰變今古，總似潮生與潮落。
- 會須乞取此身健，在眼好山俱着脚。
- 頗聞神方能却老，肯輔衰殘殊不惡。
- 因聲更約吳太史，石鼎他年煮仙藥。

## 拼音

- jin1 ri4 jiang1 tou2 xue3 yu4 zuo4 ， tao1 nu4 feng1 hao2 liang3 pen1 bao2 。
- qing1 xie2 huang2 mao4 hu2 hai3 ren2 ， du2 li4 sha1 bian1 ru2 bing4 he4 。
- xian2 shen1 bu2 dai4 jun1 ci4 yu3 ， ni3 zhan4 feng1 yan1 jia1 chu3 zhe0 。
- ru2 he2 cun4 lu4 wan3 jian4 zhao1 ， liang4 qiang1 yu4 qian2 huan2 yu4 que4 。
- pian1 pian1 xi1 hu2 liang3 gong1 zi3 ， xiong1 ci4 zheng1 rong2 bao3 qiu1 he4 。
- zao1 chuang2 ye4 zhu4 xi3 xiang1 bao4 ， zi4 fa1 qing1 yin2 you4 shang1 zhuo2 。
- wo3 lai2 yi2 xiao4 qi3 yi4 de2 ， shi2 zai4 hu2 shan1 fu4 jia1 yue1 。
- jian4 guan1 bai3 tai4 cheng2 di3 shi4 ， mao2 fa4 xing1 xing0 yi3 fei1 zuo2 。
- ren2 jian4 fu3 yang3 bian4 jin1 gu3 ， zong3 si4 chao2 sheng1 yu3 chao2 luo4 。
- hui4 xu1 qi3 qu3 ci3 shen1 jian4 ， zai4 yan3 hao3 shan1 ju4 zhe0 jiao3 。
- po1 wen2 shen2 fang1 neng2 que4 lao3 ， ken3 fu3 shuai1 can2 shu1 bu2 e4 。
- yin1 sheng1 geng4 yue1 wu2 tai4 shi3 ， shi2 ding3 ta1 nian2 zhu3 xian1 yao4 。

## 注释

## 译文

## 赏析
