---
id: liu-yi-zhi-song-lou-ban-zhang-li-bu-huan-chao-yi-shou
title: 送樓伴張吏部還朝一首
titlePinyin: song4 lou2 ban4 zhang1 li4 bu4 huan2 chao2 yi4 shou3
titleSlug: song-lou-ban-zhang-li-bu-huan-chao-yi-shou
author: 劉一止
authorPinyin: liu2 yi4 zhi3
authorSlug: liu-yi-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 中臺縹緲神仙居，退朝往往聯飇輿。
- 追随五城十二樓，鞭鸞笞鳳相嬉娱。
- 一一氣貌清而腴，下哂山澤皆臞儒。
- 虚堂夜直冷不寐，博極天上人間書。
- 去取小雅大雅詩，賡續二典竄禹謨。
- 塵凡豈得追步趨，夢境欲到猶趦趄。
- 望郎何事飛軺車，東浮江淮絕句吳。
- 天令賤子得所圖，邂逅實始迎郊墟。
- 公不鄙我置坐隅，假以色笑安且舒。
- 乃知仙風自恢廓，不邀我敬憐其愚。
- 從容自喜吐傑句，屏息側聽仍嗟吁。
- 朱絃疏越清廟奏，一唱三歎音有餘。
- 何劉沈謝氣力短，郊島輩行不足奴。
- 惟公妙年擅場屋，一日聲價騰八區。
- 諸公貴人交薦達，帝以見晚驚嚴徐。
- 要津已復更步武，簪筆會直承明廬。
- 頗聞細書問良苦，便覺風信催旋艫。
- 公歸儻辨報明主，物色士類供時須。
- 班公騶僕我不如，山林鐘鼎端異途。
- 何王之門曳長裾，半生鼓瑟從吹竽。
- 逝将爭席朋樵漁，正恐不免饑見驅。
- 間關老矣尚耿耿，所覬肝膽從公輸。
- 他時門下有此客，中夜彈劍非無魚。

## 拼音

- zhong1 tai2 piao3 miao3 shen2 xian1 ju1 ， tui4 chao2 wang3 wang3 lian2 biao1 yu2 。
- zhui1 sui2 wu3 cheng2 shi2 er4 lou2 ， bian1 luan2 chi1 feng4 xiang1 xi1 yu2 。
- yi1 yi1 qi4 mao4 qing1 er2 yu2 ， xia4 shen3 shan1 ze2 jie1 qu2 ru2 。
- xu1 tang2 ye4 zhi2 leng3 bu2 mei4 ， bo2 ji2 tian1 shang4 ren2 jian4 shu1 。
- qu4 qu3 xiao3 ya3 da4 ya3 shi1 ， geng1 xu4 er4 dian3 cuan4 yu3 mo2 。
- chen2 fan2 qi3 de2 zhui1 bu4 qu1 ， meng4 jing4 yu4 dao4 you2 zi1 ju1 。
- wang4 lang2 he2 shi4 fei1 yao2 ju1 ， dong1 fu2 jiang1 huai2 jue2 ju4 wu2 。
- tian1 ling4 jian4 zi3 de2 suo3 tu2 ， xie4 hou4 shi2 shi3 ying2 jiao1 xu1 。
- gong1 bu4 bi3 wo3 zhi4 zuo4 yu2 ， jia3 yi3 se4 xiao4 an1 qie3 shu1 。
- nai3 zhi1 xian1 feng1 zi4 hui1 kuo4 ， bu4 yao1 wo3 jing4 lian2 qi2 yu2 。
- cong2 rong2 zi4 xi3 tu3 jie2 ju4 ， ping2 xi1 ce4 ting1 reng2 jie1 xu1 。
- zhu1 xian2 shu1 yue4 qing1 miao4 zou4 ， yi2 chang4 san1 tan4 yin1 you3 yu2 。
- he2 liu2 shen3 xie4 qi4 li4 duan3 ， jiao1 dao3 bei4 xing2 bu4 zu2 nu2 。
- wei2 gong1 miao4 nian2 shan4 chang3 wu1 ， yi2 ri4 sheng1 jia4 teng2 ba1 qu1 。
- zhu1 gong1 gui4 ren2 jiao1 jian4 da2 ， di4 yi3 jian4 wan3 jing1 yan2 xu2 。
- yao4 jin1 yi3 fu4 geng4 bu4 wu3 ， zan1 bi3 hui4 zhi2 cheng2 ming2 lu2 。
- po1 wen2 xi4 shu1 wen4 liang2 ku3 ， bian4 jue2 feng1 xin4 cui1 xuan2 lu2 。
- gong1 gui1 tang3 bian4 bao4 ming2 zhu3 ， wu4 se4 shi4 lei4 gong4 shi2 xu1 。
- ban1 gong1 zou1 pu2 wo3 bu4 ru2 ， shan1 lin2 zhong1 ding3 duan1 yi4 tu2 。
- he2 wang2 zhi1 men2 ye4 chang2 ju1 ， ban4 sheng1 gu3 se4 cong2 chui1 yu2 。
- shi4 jiang1 zheng1 xi2 peng2 qiao2 yu2 ， zheng4 kong3 bu4 mian3 ji1 jian4 qu1 。
- jian4 guan1 lao3 yi3 shang4 geng3 geng3 ， suo3 ji4 gan1 dan3 cong2 gong1 shu1 。
- ta1 shi2 men2 xia4 you3 ci3 ke4 ， zhong1 ye4 dan4 jian4 fei1 wu2 yu2 。

## 注释

## 译文

## 赏析
