---
id: liu-yi-zhi-wu-shi-shao-gong-qing-zeng-he-zi-chu-ju-shi
title: 五十少公卿贈何子楚居士
titlePinyin: wu3 shi2 shao3 gong1 qing1 zeng4 he2 zi3 chu3 ju1 shi4
titleSlug: wu-shi-shao-gong-qing-zeng-he-zi-chu-ju-shi
author: 劉一止
authorPinyin: liu2 yi4 zhi3
authorSlug: liu-yi-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 五十少公卿，三十老舉子。
- 世間老與少，不必較年齒。
- 我觀宦達人，顔色自豐美。
- 癯者忽易腴，變化一日耳。
- 人言老再少，信是有此理。
- 我爲老諸生，流落逾二紀。
- 四十又過四，淟涊百僚底。
- 說老已十年，何况真老矣。
- 壮氣推幽憂，髮白面目緇。
- 寧有再少時，一衰乃如此。
- 何郎窮過我，齒髮亦相似。
- 閑居傲軒裳，臞腹滿經史。
- 時時吐光焰，麗句落窗几。
- 誰家肯終惠，試此足千里。
- 空令坐窮獨，閣戶今掃軌。
- 宦達世共慕，閑曠我所喜。
- 丈夫生世間，要自發奇偉。
- 富貴何足云，功名半張紙。
- 古來傲世士，良是窮乃止。
- 未有如子年，忼慨隱廛市。
- 我不愧公卿，愧此少居士。

## 拼音

- wu3 shi2 shao3 gong1 qing1 ， san1 shi2 lao3 ju3 zi3 。
- shi4 jian4 lao3 yu3 shao3 ， bu2 bi4 jiao4 nian2 chi3 。
- wo3 guan1 huan4 da2 ren2 ， yan2 se4 zi4 feng1 mei3 。
- qu2 zhe3 hu1 yi4 yu2 ， bian4 hua4 yi2 ri4 er3 。
- ren2 yan2 lao3 zai4 shao3 ， xin4 shi4 you3 ci3 li3 。
- wo3 wei2 lao3 zhu1 sheng1 ， liu2 luo4 yu2 er4 ji4 。
- si4 shi2 you4 guo4 si4 ， tian3 nian3 bai3 liao2 di3 。
- shuo1 lao3 yi3 shi2 nian2 ， he2 kuang4 zhen1 lao3 yi3 。
- zhuang4 qi4 tui1 you1 you1 ， fa4 bai2 mian4 mu4 zi1 。
- ning2 you3 zai4 shao3 shi2 ， yi4 shuai1 nai3 ru2 ci3 。
- he2 lang2 qiong2 guo4 wo3 ， chi3 fa4 yi4 xiang1 si4 。
- xian2 ju1 ao4 xuan1 shang0 ， qu2 fu4 man3 jing1 shi3 。
- shi2 shi2 tu3 guang1 yan4 ， li2 ju4 luo4 chuang1 ji3 。
- shui2 jia1 ken3 zhong1 hui4 ， shi4 ci3 zu2 qian1 li3 。
- kong1 ling4 zuo4 qiong2 du2 ， ge2 hu4 jin1 sao3 gui3 。
- huan4 da2 shi4 gong4 mu4 ， xian2 kuang4 wo3 suo3 xi3 。
- zhang4 fu0 sheng1 shi4 jian4 ， yao4 zi4 fa1 qi2 wei3 。
- fu4 gui4 he2 zu2 yun2 ， gong1 ming2 ban4 zhang1 zhi3 。
- gu3 lai2 ao4 shi4 shi4 ， liang2 shi4 qiong2 nai3 zhi3 。
- wei4 you3 ru2 zi3 nian2 ， kang1 kai3 yin3 chan2 shi4 。
- wo3 bu2 kui4 gong1 qing1 ， kui4 ci3 shao3 ju1 shi4 。

## 注释

## 译文

## 赏析
