---
id: liu-yi-zhi-song-wu-xing-tai-shou-lu-gei-shi-fu-bing-bu-shi-lang-zhao-si-shou-yi-bang-jia-zhi-guang-wei-yun-qi-si
title: 送吳興太守盧給事赴兵部侍郎召四首以邦家之光爲韻  其四
titlePinyin: song4 wu2 xing1 tai4 shou3 lu2 gei3 shi4 fu4 bing1 bu4 shi4 lang2 zhao4 si4 shou3 yi3 bang1 jia1 zhi1 guang1 wei2 yun4     qi2 si4
titleSlug: song-wu-xing-tai-shou-lu-gei-shi-fu-bing-bu-shi-lang-zhao-si-shou-yi-bang-jia-zhi-guang-wei-yun-qi-si
author: 劉一止
authorPinyin: liu2 yi4 zhi3
authorSlug: liu-yi-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 西雍拜顔色，振鷺俱分行。
- 繡衣浙江濱，再上君子堂。
- 首尾二十載，持槖侍明光。
- 厭看南朝山，易綰吳興章。
- 煌煌朱兩轓，照我梓與桑。
- 怪我衫始青，憐我鬢已蒼。
- 頗復見勞苦，感慨激中腸。
- 向來官如泥，葡萄換西凉。
- 剪翎但鳴悲，坐閱百鳥翔。
- 公爲世良師，醫國有禁方。
- 頗聞藥籠中，臭味久已嘗。
- 小草存遠志，未用出聲妨。
- 採掇公弗疑，結根稔風霜。

## 拼音

- xi1 yong1 bai4 yan2 se4 ， zhen4 lu4 ju4 fen1 hang2 。
- xiu4 yi1 zhe4 jiang1 bin1 ， zai4 shang4 jun1 zi3 tang2 。
- shou3 wei3 er4 shi2 zai4 ， chi2 tuo2 shi4 ming2 guang1 。
- yan4 kan4 nan2 chao2 shan1 ， yi4 wan3 wu2 xing1 zhang1 。
- huang2 huang2 zhu1 liang3 fan1 ， zhao4 wo3 zi3 yu3 sang1 。
- guai4 wo3 shan1 shi3 qing1 ， lian2 wo3 bin4 yi3 cang1 。
- po1 fu4 jian4 lao2 ku3 ， gan3 kai3 ji1 zhong1 chang2 。
- xiang4 lai2 guan1 ru2 ni2 ， pu2 tao0 huan4 xi1 liang2 。
- jian3 ling2 dan4 ming2 bei1 ， zuo4 yue4 bai3 niao3 xiang2 。
- gong1 wei2 shi4 liang2 shi1 ， yi1 guo2 you3 jin4 fang1 。
- po1 wen2 yao4 long2 zhong1 ， chou4 wei4 jiu3 yi3 chang2 。
- xiao3 cao3 cun2 yuan3 zhi4 ， wei4 yong4 chu1 sheng1 fang2 。
- cai3 duo1 gong1 fu2 yi2 ， jie2 gen1 ren3 feng1 shuang1 。

## 注释

## 译文

## 赏析
