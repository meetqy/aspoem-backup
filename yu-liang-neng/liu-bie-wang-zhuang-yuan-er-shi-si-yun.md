---
id: yu-liang-neng-liu-bie-wang-zhuang-yuan-er-shi-si-yun
title: 留別王狀元二十四韻
titlePinyin: liu2 bie2 wang2 zhuang4 yuan2 er4 shi2 si4 yun4
titleSlug: liu-bie-wang-zhuang-yuan-er-shi-si-yun
author: 喻良能
authorPinyin: yu4 liang2 neng2
authorSlug: yu-liang-neng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 才大文章伯，忠純社稷臣。
- 七州鍾秀異，孤嶼賦精神。
- 德藴圭璋潤，胸涵海嶽春。
- 麟經頻得雋，槐市早稱珍。
- 宿弊時方革，皇綱上正親。
- 大廷清問降，空臆讜言陳。
- 力補嚴宸衮，深攖睿主鱗。
- 一元追董相，多詐恥平津。
- 文擅無雙價，臚傳第一人。
- 聲華飛宇宙，風采聳簪紳。
- 貴紙寧堪數，回天僅足倫。
- 施行均令甲，奬諭見絲綸。
- 未覆金甌墨，聊爲綠水賓。
- 愛民如赤子，束吏似生薪。
- 鑑水書題徧，稽山賦詠頻。
- 却梅清節著，誣狗滯寃伸。
- 賤子嗟何幸，同年蓋宿因。
- 糟糠聊攝局，山水獲聯茵。
- 醇酎容霑醉，新詩許效顰。
- 獨蒙青眼舊，端異白頭新。
- 酬倡幾千首，從游殆十旬。
- 笑談將契闊，肝胆政輪囷。
- 帝夢方思說，天民竚起莘。
- 不才雖苦窳，終始願陶鈞。

## 拼音

- cai2 da4 wen2 zhang1 bo2 ， zhong1 chun2 she4 ji4 chen2 。
- qi1 zhou1 zhong1 xiu4 yi4 ， gu1 yu3 fu4 jing1 shen2 。
- de2 yun4 gui1 zhang1 run4 ， xiong1 han2 hai3 yue4 chun1 。
- lin2 jing1 bin1 de2 jun4 ， huai2 shi4 zao3 cheng1 zhen1 。
- su4 bi4 shi2 fang1 ge2 ， huang2 gang1 shang4 zheng4 qin1 。
- da4 ting2 qing1 wen4 jiang4 ， kong1 yi4 dang3 yan2 chen2 。
- li4 bu3 yan2 chen2 gun3 ， shen1 ying1 rui4 zhu3 lin2 。
- yi4 yuan2 zhui1 dong3 xiang1 ， duo1 zha4 chi3 ping2 jin1 。
- wen2 shan4 wu2 shuang1 jia4 ， lu2 chuan2 di4 yi1 ren2 。
- sheng1 hua2 fei1 yu3 zhou4 ， feng1 cai3 song3 zan1 shen1 。
- gui4 zhi3 ning2 kan1 shu4 ， hui2 tian1 jin3 zu2 lun2 。
- shi1 xing2 jun1 ling4 jia3 ， jiang3 yu4 jian4 si1 lun2 。
- wei4 fu4 jin1 ou1 mo4 ， liao2 wei2 lü4 shui3 bin1 。
- ai4 min2 ru2 chi4 zi3 ， shu4 li4 si4 sheng1 xin1 。
- jian4 shui3 shu1 ti2 bian4 ， ji1 shan1 fu4 yong3 bin1 。
- que4 mei2 qing1 jie2 zhu4 ， wu1 gou3 zhi4 yuan1 shen1 。
- jian4 zi3 jie1 he2 xing4 ， tong2 nian2 gai4 su4 yin1 。
- zao1 kang1 liao2 she4 ju2 ， shan1 shui3 huo4 lian2 yin1 。
- chun2 zhou4 rong2 zhan1 zui4 ， xin1 shi1 xu1 xiao4 pin2 。
- du2 meng2 qing1 yan3 jiu4 ， duan1 yi4 bai2 tou2 xin1 。
- chou2 chang4 ji1 qian1 shou3 ， cong2 you2 dai4 shi2 xun2 。
- xiao4 tan2 jiang1 qi4 kuo4 ， gan1 dan3 zheng4 lun2 qun1 。
- di4 meng4 fang1 si1 shuo1 ， tian1 min2 zhu4 qi3 shen1 。
- bu4 cai2 sui1 ku3 yu3 ， zhong1 shi3 yuan4 tao2 jun1 。

## 注释

## 译文

## 赏析
