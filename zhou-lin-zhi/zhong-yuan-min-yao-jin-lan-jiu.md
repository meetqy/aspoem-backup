---
id: zhou-lin-zhi-zhong-yuan-min-yao-jin-lan-jiu
title: 中原民謠 金瀾酒
titlePinyin: zhong1 yuan2 min2 yao2   jin1 lan2 jiu3
titleSlug: zhong-yuan-min-yao-jin-lan-jiu
author: 周麟之
authorPinyin: zhou1 lin2 zhi1
authorSlug: zhou-lin-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 金瀾酒，皓月委波光入酒。
- 冰壺避暑壓瓊艘，火炕敵寒揮玉斗。
- 追歡長是秉燭遊，日高未放傳盃手。
- 生平飲血狐兔場，釀糜爲酒氈爲裳。
- 猶存故事設茶食，金剛大鐲胡麻香。
- 五辛盈柈雁粉黑，豈解玉食羅雲漿。
- 南使來時北風冽，冰山峨峨千里雪。
- 休嗟虜酒不醉人，別有班觴下層闕。
- 或言此酒名金瀾，金數欲盡天意闌。
- 醉魂未醒醆未覆，會看骨肉爭相殘。
- 一雙寶榼雲龍翥，明日辭朝倒壺去。
- 旨留餘瀝酹亡胡，帝鄉自有薔薇露。

## 拼音

- jin1 lan2 jiu3 ， hao4 yue4 wei3 bo1 guang1 ru4 jiu3 。
- bing1 hu2 bi4 shu3 ya1 qiong2 sou1 ， huo3 kang4 di2 han2 hui1 yu4 dou4 。
- zhui1 huan1 chang2 shi4 bing3 zhu2 you2 ， ri4 gao1 wei4 fang4 chuan2 bei1 shou3 。
- sheng1 ping2 yin3 xue4 hu2 tu4 chang3 ， niang4 mi2 wei2 jiu3 zhan1 wei2 shang0 。
- you2 cun2 gu4 shi0 she4 cha2 shi0 ， jin1 gang1 da4 zhuo2 hu2 ma2 xiang1 。
- wu3 xin1 ying2 pan2 yan4 fen3 hei1 ， qi3 jie3 yu4 shi2 luo2 yun2 jiang1 。
- nan2 shi3 lai2 shi2 bei3 feng1 lie4 ， bing1 shan1 e2 e2 qian1 li3 xue3 。
- xiu1 jie1 lu3 jiu3 bu2 zui4 ren2 ， bie2 you3 ban1 shang1 xia4 ceng2 que4 。
- huo4 yan2 ci3 jiu3 ming2 jin1 lan2 ， jin1 shu4 yu4 jin4 tian1 yi4 lan2 。
- zui4 hun2 wei4 xing3 zhan3 wei4 fu4 ， hui4 kan4 gu3 rou4 zheng1 xiang1 can2 。
- yi4 shuang1 bao3 ke1 yun2 long2 zhu4 ， ming2 ri4 ci2 chao2 dao3 hu2 qu4 。
- zhi3 liu2 yu2 li4 lei4 wang2 hu2 ， di4 xiang1 zi4 you3 qiang2 wei1 lu4 。

## 注释

## 译文

## 赏析
