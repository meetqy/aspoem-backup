---
id: zhou-lin-zhi-zai-ci-yun-wei-xie
title: 再次韵爲謝
titlePinyin: zai4 ci4 yun4 wei2 xie4
titleSlug: zai-ci-yun-wei-xie
author: 周麟之
authorPinyin: zhou1 lin2 zhi1
authorSlug: zhou-lin-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 公詩律嚴如用兵，江淮草木先知名。
- 少當千人掃文陣，晚策百勝攻愁城。
- 詩壇老將天下傑，筆倒三江流萬折。
- 時將妙句吐長虹，李杜文章光不滅。
- 由來事業師伊周，詎止博識窮九丘。
- 星列丹墀藹華望，月昇金掌陳嘉謀。
- 脫冠歸來雙鬢改，任爾功名爭好采。
- 揮絃月下奏高山，擊楫波間哦小海。
- 方今祝網仁如商，聖賢相逢治具張。
- 鶴書旁午詔多士，不以椳闑遺寸長。
- 如公豈得栖林壑，焉問曉猿驚索寞。
- 歲晚方諧魏闕心，官閒不減商山樂。
- 湖上春來花惱人，我不憂貧依富鄰。
- 朋友膠漆古來事，願言握臂追雷陳。

## 拼音

- gong1 shi1 lü4 yan2 ru2 yong4 bing1 ， jiang1 huai2 cao3 mu4 xian1 zhi1 ming2 。
- shao3 dang1 qian1 ren2 sao3 wen2 zhen4 ， wan3 ce4 bai3 sheng4 gong1 chou2 cheng2 。
- shi1 tan2 lao3 jiang1 tian1 xia4 jie2 ， bi3 dao3 san1 jiang1 liu2 wan4 zhe2 。
- shi2 jiang1 miao4 ju4 tu3 chang2 hong2 ， li3 du4 wen2 zhang1 guang1 bu2 mie4 。
- you2 lai2 shi4 ye4 shi1 yi1 zhou1 ， ju4 zhi3 bo2 shi2 qiong2 jiu3 qiu1 。
- xing1 lie4 dan1 chi2 ai3 hua2 wang4 ， yue4 sheng1 jin1 zhang3 chen2 jia1 mou2 。
- tuo1 guan1 gui1 lai2 shuang1 bin4 gai3 ， ren4 er3 gong1 ming2 zheng1 hao3 cai3 。
- hui1 xian2 yue4 xia4 zou4 gao1 shan1 ， ji1 ji2 bo1 jian4 o4 xiao3 hai3 。
- fang1 jin1 zhu4 wang3 ren2 ru2 shang1 ， sheng4 xian2 xiang1 feng2 zhi4 ju4 zhang1 。
- he4 shu1 pang2 wu3 zhao4 duo1 shi4 ， bu4 yi3 wei1 nie4 yi2 cun4 chang2 。
- ru2 gong1 qi3 de2 qi1 lin2 he4 ， yan1 wen4 xiao3 yuan2 jing1 suo3 mo4 。
- sui4 wan3 fang1 xie2 wei4 que4 xin1 ， guan1 xian2 bu4 jian3 shang1 shan1 le4 。
- hu2 shang4 chun1 lai2 hua1 nao3 ren2 ， wo3 bu4 you1 pin2 yi1 fu4 lin2 。
- peng2 you0 jiao1 qi1 gu3 lai2 shi4 ， yuan4 yan2 wo4 bi4 zhui1 lei2 chen2 。

## 注释

## 译文

## 赏析
