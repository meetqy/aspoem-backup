---
id: weng-xi-yuan-shui-long-yin
title: 水龙吟
titlePinyin: shui3 long2 yin2
titleSlug: shui-long-yin
author: 翁溪园
authorPinyin: weng1 xi1 yuan2
authorSlug: weng-xi-yuan
dynasty: 宋
dynastyPinyin: song4
dynastySlug: song
tags: []
---

## 正文

- 镇淮楼下旌旗，晶明辉映云山阁。
- 宸旒倚重，折冲千里，无逾秋壑。
- 缓带清裘，纶巾羽扇，从容筹略。
- 使毡裘胆破，丁宁边吏，无生事，空沙漠。
- 二十四桥风月，称迷楼、卷尽帘箔。
- 绂麟华旦，饱吟玉蕊，款簪金药。
- 驿骑朝驰，宝鞍赍赐，御筵宣押。
- 更赐环促召，中书入令，作汾阳郭。

## 拼音

- zhen4 huai2 lou2 xia4 jing1 qi2 ， jing1 ming2 hui1 ying4 yun2 shan1 ge2 。
- chen2 liu2 yi3 zhong4 ， zhe2 chong1 qian1 li3 ， wu2 yu2 qiu1 he4 。
- huan3 dai4 qing1 qiu2 ， guan1 jin1 yu3 shan4 ， cong2 rong2 chou2 lüe4 。
- shi3 zhan1 qiu2 dan3 po4 ， ding1 ning2 bian1 li4 ， wu2 sheng1 shi4 ， kong1 sha1 mo4 。
- er4 shi2 si4 qiao2 feng1 yue4 ， cheng1 mi2 lou2 、 juan4 jin4 lian2 bo2 。
- fu2 lin2 hua2 dan4 ， bao3 yin2 yu4 rui3 ， kuan3 zan1 jin1 yao4 。
- yi4 qi2 chao2 chi2 ， bao3 an1 ji1 ci4 ， yu4 yan2 xuan1 ya1 。
- geng4 ci4 huan2 cu4 zhao4 ， zhong1 shu1 ru4 ling4 ， zuo4 fen2 yang2 guo1 。

## 注释

## 译文

## 赏析
