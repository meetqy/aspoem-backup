---
id: si-kong-shu-he-li-yuan-wai-yu-she-ren-yong-mei-gui-hua-ji-xu-shi-lang
title: 和李員外與舍人詠玫瑰花寄徐侍郎
titlePinyin: he2 li3 yuan2 wai4 yu3 she4 ren2 yong3 mei2 gui0 hua1 ji4 xu2 shi4 lang2
titleSlug: he-li-yuan-wai-yu-she-ren-yong-mei-gui-hua-ji-xu-shi-lang
author: 司空曙
authorPinyin: si1 kong1 shu3
authorSlug: si-kong-shu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 仙吏紫薇郎，奇花共翫芳。
- 攢星排綠蒂，照眼發紅光。
- 暗妬翻堦藥，遙連直署香。
- 遊枝蜂繞易，礙刺鳥銜妨。
- 露溼凝衣粉，風吹散蕊黃。
- 蒙蘢珠樹合，煥爛錦屏張。
- 留客勝看竹，思人比愛棠。
- 如傳採蘋詠，遠思滿瀟湘。

## 拼音

- xian1 li4 zi3 wei1 lang2 ， qi2 hua1 gong4 wan2 fang1 。
- zan3 xing1 pai2 lü4 di4 ， zhao4 yan3 fa1 hong2 guang1 。
- an4 du4 fan1 jie1 yao4 ， yao2 lian2 zhi2 shu3 xiang1 。
- you2 zhi1 feng1 rao4 yi4 ， ai4 ci4 niao3 xian2 fang2 。
- lu4 shi1 ning2 yi1 fen3 ， feng1 chui1 san4 rui3 huang2 。
- meng2 long2 zhu1 shu4 he2 ， huan4 lan4 jin3 ping2 zhang1 。
- liu2 ke4 sheng4 kan4 zhu2 ， si1 ren2 bi3 ai4 tang2 。
- ru2 chuan2 cai3 pin2 yong3 ， yuan3 si1 man3 xiao1 xiang1 。

## 注释

## 译文

## 赏析
