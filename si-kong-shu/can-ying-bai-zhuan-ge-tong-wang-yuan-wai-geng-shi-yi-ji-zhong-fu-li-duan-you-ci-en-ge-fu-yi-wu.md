---
id: si-kong-shu-can-ying-bai-zhuan-ge-tong-wang-yuan-wai-geng-shi-yi-ji-zhong-fu-li-duan-you-ci-en-ge-fu-yi-wu
title: 殘鶯百囀歌同王員外耿拾遺吉中孚李端遊慈恩各賦一物
titlePinyin: can2 ying1 bai3 zhuan4 ge1 tong2 wang2 yuan2 wai4 geng3 shi2 yi2 ji2 zhong1 fu2 li3 duan1 you2 ci2 en1 ge4 fu4 yi2 wu4
titleSlug: can-ying-bai-zhuan-ge-tong-wang-yuan-wai-geng-shi-yi-ji-zhong-fu-li-duan-you-ci-en-ge-fu-yi-wu
author: 司空曙
authorPinyin: si1 kong1 shu3
authorSlug: si-kong-shu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 殘鶯一何怨，百囀相尋續。
- 始辨下將高，稍分長復促。
- 綿蠻巧狀語，機節終如曲。
- 野客賞應遲，幽僧聞詎足。
- 禪齋深樹夏陰清，零落空餘三兩聲。
- 金谷箏中傳不似，山陽笛裏寫難成。
- 憶昨亂啼無遠近，晴宮曉色偏相引。
- 送暖初隨柳色來，辭芳暗逐花枝盡。
- 歌殘鶯，歌殘鶯，悠然萬感生。
- 謝朓羇懷方一聽，何郎閑吟本多情。
- 乃知衆鳥非儔比，暮噪晨鳴倦人耳。
- 共愛奇音那可親，年年出谷待新春。
- 此時斷絕爲君惜，明日玄蟬催髮白。

## 拼音

- can2 ying1 yi4 he2 yuan4 ， bai3 zhuan4 xiang1 xun2 xu4 。
- shi3 bian4 xia4 jiang1 gao1 ， shao1 fen1 chang2 fu4 cu4 。
- mian2 man2 qiao3 zhuang4 yu3 ， ji1 jie2 zhong1 ru2 qu3 。
- ye3 ke4 shang3 ying1 chi2 ， you1 seng1 wen2 ju4 zu2 。
- shan4 zhai1 shen1 shu4 xia4 yin1 qing1 ， ling2 luo4 kong1 yu2 san1 liang3 sheng1 。
- jin1 gu3 zheng1 zhong1 chuan2 bu2 si4 ， shan1 yang2 di2 li3 xie3 nan2 cheng2 。
- yi4 zuo2 luan4 ti2 wu2 yuan3 jin4 ， qing2 gong1 xiao3 se4 pian1 xiang1 yin3 。
- song4 nuan3 chu1 sui2 liu3 se4 lai2 ， ci2 fang1 an4 zhu2 hua1 zhi1 jin4 。
- ge1 can2 ying1 ， ge1 can2 ying1 ， you1 ran2 wan4 gan3 sheng1 。
- xie4 tiao3 ji1 huai2 fang1 yi4 ting1 ， he2 lang2 xian2 yin2 ben3 duo1 qing2 。
- nai3 zhi1 zhong4 niao3 fei1 chou2 bi3 ， mu4 zao4 chen2 ming2 juan4 ren2 er3 。
- gong4 ai4 qi2 yin1 na4 ke3 qin1 ， nian2 nian2 chu1 gu3 dai4 xin1 chun1 。
- ci3 shi2 duan4 jue2 wei2 jun1 xi1 ， ming2 ri4 xuan2 chan2 cui1 fa4 bai2 。

## 注释

## 译文

## 赏析
