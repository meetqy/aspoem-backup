---
id: liu-ying-zi-you-jiu-suo-qi-er
title: 遊九鎖  其二
titlePinyin: you2 jiu3 suo3     qi2 er4
titleSlug: you-jiu-suo-qi-er
author: 劉應子
authorPinyin: liu2 ying1 zi3
authorSlug: liu-ying-zi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 憶昔夢中游，高懷悵冥邈。
- 箯輿入山來，精爽欲飛躍。
- 九鎖相迴環，羣峯俱卓犖。
- 地勝幻蓬萊，天低眇嵩嶽。
- 古道矗危亭，斷澗橫略彴。
- 流泉翠蛟舞，怪石紫鱗錯。
- 坡仙不可見，墨香儼猶昨。
- 迤邐跨五洞，解衣小盤礴。
- 烟蘿蔓千樹，風松鼓萬壑。
- 元放時往來，仙家有真樂。
- 石鼓叩即鳴，乳泉甘比酪。
- 對此黄花秋，風景良不惡。
- 更欲窮絕頂，不憚疲兩脚。
- 謝屐隨縱橫，嘉帽任落魄。
- 回首日已晡，空山唳猿鶴。
- 羽衣坐玄石，呼茗待佳客。
- 拂弦寫秋聲，洗琖營晚酌。
- 詩成走風雨，鬼神亦驚愕。
- 何時了功名，來尋赤松約。

## 拼音

- yi4 xi1 meng4 zhong1 you2 ， gao1 huai2 chang4 ming2 miao3 。
- bian1 yu2 ru4 shan1 lai2 ， jing1 shuang3 yu4 fei1 yue4 。
- jiu3 suo3 xiang1 hui2 huan2 ， qun2 feng1 ju4 zhuo2 luo4 。
- di4 sheng4 huan4 peng2 lai2 ， tian1 di1 miao3 song1 yue4 。
- gu3 dao4 chu4 wei1 ting2 ， duan4 jian4 heng2 lüe4 zhuo2 。
- liu2 quan2 cui4 jiao1 wu3 ， guai4 shi2 zi3 lin2 cuo4 。
- po1 xian1 bu4 ke3 jian4 ， mo4 xiang1 yan3 you2 zuo2 。
- yi3 li3 kua4 wu3 dong4 ， jie3 yi1 xiao3 pan2 bo2 。
- yan1 luo2 man4 qian1 shu4 ， feng1 song1 gu3 wan4 he4 。
- yuan2 fang4 shi2 wang3 lai2 ， xian1 jia1 you3 zhen1 le4 。
- shi2 gu3 kou4 ji2 ming2 ， ru3 quan2 gan1 bi3 lao4 。
- dui4 ci3 huang2 hua1 qiu1 ， feng1 jing3 liang2 bu2 e4 。
- geng4 yu4 qiong2 jue2 ding3 ， bu2 dan4 pi2 liang3 jiao3 。
- xie4 ji1 sui2 zong4 heng2 ， jia1 mao4 ren4 luo4 po4 。
- hui2 shou3 ri4 yi3 bu1 ， kong1 shan1 li4 yuan2 he4 。
- yu3 yi1 zuo4 xuan2 shi2 ， hu1 ming2 dai4 jia1 ke4 。
- fu2 xian2 xie3 qiu1 sheng1 ， xi3 zhan3 ying2 wan3 zhuo2 。
- shi1 cheng2 zou3 feng1 yu3 ， gui3 shen2 yi4 jing1 e4 。
- he2 shi2 le0 gong1 ming2 ， lai2 xun2 chi4 song1 yue1 。

## 注释

## 译文

## 赏析
