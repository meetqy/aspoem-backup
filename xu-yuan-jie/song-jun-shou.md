---
id: xu-yuan-jie-song-jun-shou
title: 送郡守
titlePinyin: song4 jun4 shou3
titleSlug: song-jun-shou
author: 徐元杰
authorPinyin: xu2 yuan2 jie2
authorSlug: xu-yuan-jie
dynasty: 唐
dynastyPinyin: tang2
dynastySlug: tang
tags: [] 
---

## 正文

- 郎圍師閫重王人，朝績民庸簡帝宸。
- 屈此偏州何小小，偉哉仁牧自肫肫。
- 下車福十餘萬戶，褒璽朞三百六旬。
- 廉恕公勤持四字，癢疴疾痛切吾身。
- 顯幽一理初開鎮，撫字丹心肅告神。
- 動有發明基學力，略無凝滯見情真。
- 智常周物能容物，政每近民深得民。
- 居理家庭培玉植，燭臨官吏皎冰輪。
- 行其無事州閭靖，急所當先夙夜寅。
- 溪以玉名聞瑩潔，巖如日色共晶新。
- 吟肩峭若靈峰峙，詩骨清於南澗濱。
- 坐嘯中和堂上邃，猶存正始古音淳。
- 無心雲出當年岫，有脚陽生此地春。
- 不忍一毫傷赤子，了知方寸即蒼旻。
- 邦人鏤膽交相語，糴事關心尤至仁。
- 往者過征罹暴虐，甚而乾沒啟囂嚚。
- 炎天陸運枯膏血，累月肩擔摧骨筋。
- 五百里程陪搭斛，四千錢費各沾巾。
- 農夫搔動征夫苦，行者攫挐居者嗔。
- 所幸天高常耳下，惟公露禱悉言諄。
- 一分寬受一分賜，半減誰知半減因。
- 問穀幾何先給直，作舟用濟廣通津。
- 聽民樂與官爲市，如己隠憂眉輒顰。
- 怨氣收聲回逸樂，歡謠鼓腹飽輪囷。
- 時暘時雨孚祈禱，不豫不遊忘苦辛。
- 泉漏有恩詳審處，藥傷無地不咨詢。
- 昔襦今袴同歌范，萬口一辭方借恂。
- 邦計索程隨日了，後來成軌要人遵。
- 眷懷趣趁周行武，德意難忘召父親。
- 將指觀風兼畀節，舉頭近日蚤垂紳。
- 甘棠蔽芾思留躅，英簜瞻依忍出闉。
- 倪旄攀轅風解慍，旌旗遮道雨清塵。
- 筠籠映日成清閟，秧馬銜烟布綠茵。
- 舊治密鄰新治壤，徐行便直部行巡。
- 建臺及境雖迎徯，過闕留班定侃誾。
- 準擬助和商鼎鼐，雍容成道漢絲綸。
- 職親地近訏謨密，言聽諫行膏澤均。
- 局面轉新棋著定，方書如古藥材掄。
- 公私節用紓民力，勇智合謀恢地垠。
- 襄漢經營蠶路闢，江淮聯絡雁臣賓。
- 年登所至糧棲畝，令信何難楮即緡。
- 君相簡知惟篤實，古今難泯只忠純。
- 吾家自有青氈物，時節合參洪化鈞。
- 一州一道推而準，此土此民同所珍。
- 自揆偶然聲氣叶，相親深處髓肌淪。
- 送行萬兔難寫盡，歌此以旌良吏循。

## 拼音

- lang2 wei2 shi1 kun3 zhong4 wang2 ren2 ， chao2 ji4 min2 yong1 jian3 di4 chen2 。
- qu1 ci3 pian1 zhou1 he2 xiao3 xiao3 ， wei3 zai1 ren2 mu4 zi4 zhun1 zhun1 。
- xia4 ju1 fu2 shi2 yu2 wan4 hu4 ， bao1 xi3 ji1 san1 bai3 liu4 xun2 。
- lian2 shu4 gong1 qin2 chi2 si4 zi4 ， yang3 ke1 ji2 tong4 qie4 wu2 shen1 。
- xian3 you1 yi4 li3 chu1 kai1 zhen4 ， fu3 zi4 dan1 xin1 su4 gao4 shen2 。
- dong4 you3 fa1 ming2 ji1 xue2 li4 ， lüe4 wu2 ning2 zhi4 jian4 qing2 zhen1 。
- zhi4 chang2 zhou1 wu4 neng2 rong2 wu4 ， zheng4 mei3 jin4 min2 shen1 de2 min2 。
- ju1 li3 jia1 ting2 pei2 yu4 zhi2 ， zhu2 lin2 guan1 li4 jiao3 bing1 lun2 。
- xing2 qi2 wu2 shi4 zhou1 lü2 jing4 ， ji2 suo3 dang1 xian1 su4 ye4 yin2 。
- xi1 yi3 yu4 ming2 wen2 ying2 jie2 ， yan2 ru2 ri4 se4 gong4 jing1 xin1 。
- yin2 jian1 qiao4 ruo4 ling2 feng1 zhi4 ， shi1 gu3 qing1 wu1 nan2 jian4 bin1 。
- zuo4 xiao4 zhong1 he2 tang2 shang4 sui4 ， you2 cun2 zheng4 shi3 gu3 yin1 chun2 。
- wu2 xin1 yun2 chu1 dang1 nian2 xiu4 ， you3 jiao3 yang2 sheng1 ci3 di4 chun1 。
- bu4 ren3 yi4 hao2 shang1 chi4 zi3 ， liao3 zhi1 fang1 cun4 ji2 cang1 min2 。
- bang1 ren2 lou4 dan3 jiao1 xiang4 yu3 ， di2 shi4 guan1 xin1 you2 zhi4 ren2 。
- wang3 zhe3 guo4 zheng1 li2 bao4 nüe4 ， shen4 er2 qian2 mei2 qi3 xiao1 yin2 。
- yan2 tian1 lu4 yun4 ku1 gao1 xue4 ， lei4 yue4 jian1 dan1 cui1 gu3 jin1 。
- wu3 bai3 li3 cheng2 pei2 da1 hu2 ， si4 qian1 qian2 fei4 ge4 zhan1 jin1 。
- nong2 fu1 sao1 dong4 zheng1 fu1 ku3 ， xing2 zhe3 jue2 na2 ju1 zhe3 chen1 。
- suo3 xing4 tian1 gao1 chang2 er3 xia4 ， wei2 gong1 lu4 dao3 xi1 yan2 zhun1 。
- yi4 fen1 kuan1 shou4 yi4 fen1 ci4 ， ban4 jian3 shui2 zhi1 ban4 jian3 yin1 。
- wen4 gu3 ji1 he2 xian1 gei3 zhi2 ， zuo4 zhou1 yong4 ji4 guang3 tong1 jin1 。
- ting1 min2 le4 yu3 guan1 wei2 shi4 ， ru2 ji3 yin3 you1 mei2 zhe2 pin2 。
- yuan4 qi4 shou1 sheng1 hui2 yi4 le4 ， huan1 yao2 gu3 fu4 bao3 lun2 qun1 。
- shi2 yang2 shi2 yu3 fu2 qi2 dao3 ， bu2 yu4 bu4 you2 wang4 ku3 xin1 。
- quan2 lou4 you3 en1 xiang2 shen3 chu3 ， yao4 shang1 wu2 di4 bu4 zi1 xun2 。
- xi1 ru2 jin1 ku4 tong2 ge1 fan4 ， wan4 kou3 yi4 ci2 fang1 jie4 xun2 。
- bang1 ji4 suo3 cheng2 sui2 ri4 le0 ， hou4 lai2 cheng2 gui3 yao4 ren2 zun1 。
- juan4 huai2 qu4 chen4 zhou1 xing2 wu3 ， de2 yi4 nan2 wang4 zhao4 fu4 qin1 。
- jiang1 zhi3 guan1 feng1 jian1 bi4 jie2 ， ju3 tou2 jin4 ri4 zao3 chui2 shen1 。
- gan1 tang2 bi4 fei4 si1 liu2 zhu2 ， ying1 dang4 zhan1 yi1 ren3 chu1 yin1 。
- ni2 mao2 pan1 yuan2 feng1 jie3 yun4 ， jing1 qi2 zhe1 dao4 yu3 qing1 chen2 。
- yun2 long2 ying4 ri4 cheng2 qing1 bi4 ， yang1 ma3 xian2 yan1 bu4 lü4 yin1 。
- jiu4 zhi4 mi4 lin2 xin1 zhi4 rang3 ， xu2 hang2 bian4 zhi2 bu4 xing2 xun2 。
- jian4 tai2 ji2 jing4 sui1 ying2 xi1 ， guo4 que4 liu2 ban1 ding4 kan3 yin2 。
- zhun3 ni3 zhu4 he2 shang1 ding3 nai4 ， yong1 rong2 cheng2 dao4 han4 si1 lun2 。
- zhi2 qin1 di4 jin4 xu1 mo2 mi4 ， yan2 ting1 jian4 xing2 gao1 ze2 jun1 。
- ju2 mian4 zhuan3 xin1 qi2 zhu4 ding4 ， fang1 shu1 ru2 gu3 yao4 cai2 lun1 。
- gong1 si1 jie2 yong4 shu1 min2 li4 ， yong3 zhi4 he2 mou2 hui1 di4 yin2 。
- xiang1 han4 jing1 ying2 can2 lu4 pi4 ， jiang1 huai2 lian2 luo4 yan4 chen2 bin1 。
- nian2 deng1 suo3 zhi4 liang2 qi1 mu3 ， ling4 xin4 he2 nan2 chu3 ji2 min2 。
- jun1 xiang1 jian3 zhi1 wei2 du3 shi2 ， gu3 jin1 nan2 min3 zhi1 zhong1 chun2 。
- wu2 jia1 zi4 you3 qing1 zhan1 wu4 ， shi2 jie2 he2 can1 hong2 hua4 jun1 。
- yi4 zhou1 yi2 dao4 tui1 er2 zhun3 ， ci3 tu3 ci3 min2 tong2 suo3 zhen1 。
- zi4 kui2 ou3 ran2 sheng1 qi4 ye4 ， xiang1 qin1 shen1 chu3 sui3 ji1 lun2 。
- song4 xing2 wan4 tu4 nan2 xie3 jin4 ， ge1 ci3 yi3 jing1 liang2 li4 xun2 。

## 注释

## 译文

## 赏析
