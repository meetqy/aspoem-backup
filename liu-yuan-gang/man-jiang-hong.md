---
id: liu-yuan-gang-man-jiang-hong
title: 满江红
titlePinyin: man3 jiang1 hong2
titleSlug: man-jiang-hong
author: 留元刚
authorPinyin: liu2 yuan2 gang1
authorSlug: liu-yuan-gang
dynasty: 宋
dynastyPinyin: song4
dynastySlug: song
tags: []
---

## 正文

- 风送清篙，沿流溯、武夷九曲。
- 回首处，虹桥无复，幔亭遗屋。
- 翠壁云屏临钓石，银河雪瀑飞寒玉。
- 想当年、铁笛倚林吹，秋空绿。
- 褰荇带，搘筇竹。
- 披荷芰，餐椒菊。
- 问丹崖碧岭，底堪重辱。
- 青笈不妨娱老眼，乌靴未许污吾足。
- 恰仙游、一枕梦醒来，胡麻熟。

## 拼音

- feng1 song4 qing1 gao1 ， yan2 liu2 su4 、 wu3 yi2 jiu3 qu1 。
- hui2 shou3 chu4 ， hong2 qiao2 wu2 fu4 ， man4 ting2 yi2 wu1 。
- cui4 bi4 yun2 ping2 lin2 diao4 shi2 ， yin2 he2 xue3 pu4 fei1 han2 yu4 。
- xiang3 dang1 nian2 、 tie3 di2 yi3 lin2 chui1 ， qiu1 kong1 lü4 。
- qian1 xing4 dai4 ， zhi1 qiong2 zhu2 。
- pi1 he2 ji4 ， can1 jiao1 ju2 。
- wen4 dan1 ya2 bi4 ling3 ， di3 kan1 zhong4 ru3 。
- qing1 ji2 bu4 fang2 yu2 lao3 yan3 ， wu1 xue1 wei4 xu3 wu1 wu2 zu2 。
- qia4 xian1 you2 、 yi4 zhen3 meng4 xing3 lai2 ， hu2 ma2 shu2 。

## 注释

## 译文

## 赏析
