---
id: chen-pu-gu-tian-nu-qi-er
title: 古田女  其二
titlePinyin: gu3 tian2 nü3     qi2 er4
titleSlug: gu-tian-nu-qi-er
author: 陳普
authorPinyin: chen2 pu3
authorSlug: chen-pu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 北人見颶風，掀簸嗟真差。
- 君子逢不若，白晝成黑夜。
- 日月同一天，寧復殊次舍。
- 禮義無華夷，悅心悉如蔗。
- 披沙欲出金，惡莠爲害稼。
- 朝歌與勝母，賢者同回駕。
- 中爲去偏倚，庸但無怪訝。
- 安敢亢亢方，却無伈伈下。
- 禮不慮咈違，義不卹怒駡。
- 恭惟秦漢前，禮樂止河華。
- 七閩底處所，目不覩韶夏。
- 食才美馬甲，衣僅知壓柘。
- 應無雁幣聘，寧識棗脩嫁。
- 歷漢晉至唐，談口無可藉。
- 令孜與思勖，畏作貂璫霸。
- 第從常衮來，始識不逆詐。
- 珠玉滿面前，猶或迷光價。
- 一二百年來，驊騮漸知跨。
- 述古與介夫，各有詩書暇。
- 晦翁黄勉齋，遂以教天下。
- 昔時蠻隸國，今作齊魯化。
- 沂風藹莫春，絃誦殷長夏。
- 蹡蹡多規行，穆穆親衡迓。
- 方知地無偏，又喜才不借。
- 獨餘男女俗，缺漏留微罅。
- 未能秣駒漢，頗礙雪馿灞。
- 有心即知禮，有口皆思炙。
- 男女既冠笄，屋宇仍臺榭。
- 朝夕曉凊溫，春秋能社蜡。
- 溱洧秉蕳遊，此日何可假。
- 禮自標枝來，心無傾蓋乍。
- 風流與衣冠，猶當軼王謝。
- 田漁非女事，詩以告里社。

## 拼音

- bei3 ren2 jian4 ju4 feng1 ， xian1 bo4 jie1 zhen1 cha1 。
- jun1 zi3 feng2 bu2 ruo4 ， bai2 zhou4 cheng2 hei1 ye4 。
- ri4 yue4 tong2 yi4 tian1 ， ning2 fu4 shu1 ci4 she4 。
- li3 yi4 wu2 hua2 yi2 ， yue4 xin1 xi1 ru2 zhe4 。
- pi1 sha1 yu4 chu1 jin1 ， e4 you3 wei2 hai4 jia4 。
- zhao1 ge1 yu3 sheng4 mu3 ， xian2 zhe3 tong2 hui2 jia4 。
- zhong1 wei2 qu4 pian1 yi3 ， yong1 dan4 wu2 guai4 ya4 。
- an1 gan3 kang4 kang4 fang1 ， que4 wu2 xin3 xin3 xia4 。
- li3 bu2 lü4 fu2 wei2 ， yi4 bu2 xu4 nu4 ma4 。
- gong1 wei2 qin2 han4 qian2 ， li3 le4 zhi3 he2 hua2 。
- qi1 min3 di3 chu3 suo3 ， mu4 bu4 du3 shao2 xia4 。
- shi2 cai2 mei3 ma3 jia3 ， yi1 jin3 zhi1 ya1 zhe4 。
- ying1 wu2 yan4 bi4 pin4 ， ning2 shi2 zao3 xiu1 jia4 。
- li4 han4 jin4 zhi4 tang2 ， tan2 kou3 wu2 ke3 jie4 。
- ling4 zi1 yu3 si1 xu4 ， wei4 zuo4 diao1 dang1 ba4 。
- di4 cong2 chang2 gun3 lai2 ， shi3 shi2 bu2 ni4 zha4 。
- zhu1 yu4 man3 mian4 qian2 ， you2 huo4 mi2 guang1 jia4 。
- yi1 er4 bai3 nian2 lai2 ， hua2 liu2 jian4 zhi1 kua4 。
- shu4 gu3 yu3 jie4 fu1 ， ge4 you3 shi1 shu1 xia2 。
- hui4 weng1 huang2 mian3 zhai1 ， sui4 yi3 jiao4 tian1 xia4 。
- xi1 shi2 man2 li4 guo2 ， jin1 zuo4 qi2 lu3 hua4 。
- yi2 feng1 ai3 mo4 chun1 ， xian2 song4 yin1 chang2 xia4 。
- qiang1 qiang1 duo1 gui1 xing2 ， mu4 mu4 qin1 heng2 ya4 。
- fang1 zhi1 di4 wu2 pian1 ， you4 xi3 cai2 bu2 jie4 。
- du2 yu2 nan2 nü3 su2 ， que1 lou4 liu2 wei1 xia4 。
- wei4 neng2 mo4 ju1 han4 ， po1 ai4 xue3 lu2 ba4 。
- you3 xin1 ji2 zhi1 li3 ， you3 kou3 jie1 si1 zhi4 。
- nan2 nü3 ji4 guan1 ji1 ， wu1 yu3 reng2 tai2 xie4 。
- zhao1 xi1 xiao3 qing4 wen1 ， chun1 qiu1 neng2 she4 la4 。
- zhen1 wei3 bing3 jian1 you2 ， ci3 ri4 he2 ke3 jia3 。
- li3 zi4 biao1 zhi1 lai2 ， xin1 wu2 qing1 gai4 zha4 。
- feng1 liu2 yu3 yi1 guan1 ， you2 dang1 yi4 wang2 xie4 。
- tian2 yu2 fei1 nü3 shi4 ， shi1 yi3 gao4 li3 she4 。

## 注释

## 译文

## 赏析
