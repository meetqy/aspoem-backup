---
id: chen-pu-li-dai-chuan-shou-ge
title: 歷代傳授歌
titlePinyin: li4 dai4 chuan2 shou4 ge1
titleSlug: li-dai-chuan-shou-ge
author: 陳普
authorPinyin: chen2 pu3
authorSlug: chen-pu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 伏羲神農黄帝氏，名曰三皇居上世。
- 少昊顓頊及高辛，唐虞堯舜爲五帝。
- 夏商周兮曰三代，三王禹湯文武是。
- 堯舜傳官禹傳家，天與人與非私畀。
- 夏禹一傳啟以賢，少康興夏滅猿𤡬。
- 十有七世至桀王，成湯放桀夏緒墜。
- 殷湯應天而順人，興王地方七十里。
- 太甲太戊及武丁，三宗有商爲專美。
- 祖乙盤庚亦賢君，三十傳紂覆商祀。
- 周興積累由后稷，公劉太王及王季。
- 文王大勳武王集，伐紂牧野作牧誓。
- 成王嗣位在幼沖，周公輔政天下治。
- 成康措刑四十年，幾移周鼎幽與厲。
- 夷王下堂王室卑，平王東遷春秋始。
- 至于威烈春秋終，二百四十二年爾。
- 魯衛晉鄭蔡燕曹，姬氏同姓皆兄弟。
- 異姓齊楚秦宋陳，春秋列國侯十二。
- 其間五霸相繼興，齊桓小白晉重耳。
- 宋襄秦穆及楚莊，名曰尊王假仁義。
- 戰國七雄莫如秦，韓趙魏燕齊楚起。
- 秦滅六國吞二周，周祚至於赧王止。
- 天王三十有七傳，八百餘年屬周紀。
- 秦帝始皇太暴虐，位傳二世而已矣。
- 漢室龍興滅秦項，高祖劉邦赤帝子。
- 末年國本幾動摇，四皓一出迴孝惠。
- 呂后臨朝諸呂反，頼有平勃植赤幟。
- 文景之世比成康，武帝好大功伐喜。
- 霍光擁昭而立宣，江充誣譖太子戾。
- 厥後外戚多擅權，平帝新室莽篡位。
- 光武誅莽復中興，漢爲東漢炎運熾。
- 明章二帝世所稱，至于靈獻漢祚替。
- 前漢高文武宣朝，後漢光明章七制。
- 兩漢相傳二十四，禪魏曹丕竊神器。
- 分爲三國魏蜀吳，鷸蚌相持真鼎峙。
- 魏則曹丕吳孫權，蜀則先主稱劉備。
- 魏曹承漢才四傳，天下權歸司馬氏。
- 晉室肇興司馬炎，三王追謚昭思懿。
- 兩三傳間至懷愍，群胡雲擾如鼎沸。
- 五凉前後南北西，四燕前後南北異。
- 秦前後西趙前後，後蜀大夏相吞噬。
- 東晉元帝都建康，天下南北分形勢。
- 南則晉宋齊梁陳，北則元魏東西魏。
- 北齊後周猶一隅，隋文混一朔南暨。
- 平陳禪周隋楊堅，夫何三世隋嗣斃。
- 李唐繼之纂洪圖，高祖太宗成功易。
- 武后易唐而爲周，仁傑一言回睿意。
- 玄宗末載溺楊妃，祿山叛逆爲子弒。
- 肅宗東征復兩京，憲宗見弒陳洪志。
- 文宗有才誅克明，德宗猜忌任盧杞。
- 太宗玄宗及憲宗，號稱三宗商可擬。
- 末後難制藩鎮强，宦官奉立皆私議。
- 唐後迭興有五代，梁唐晉漢周相繼。
- 五代五十三年間，後有十國皆僭僞。
- 齊楚吳燕漢晉唐，周蜀吳越如蜂蝟。
- 宋受周禪握乾符，掃除僭僞皆風靡。
- 太祖姓趙都汴京，雪夜常幸趙普第。
- 太宗真仁英神哲，歷代承平善繼嗣。
- 至于徽欽金虜來，誤國奸臣京與檜。
- 高宗南渡宋復興，建都錢唐歌舞地。
- 孝及光寧守偏方，侂胄既誅由諸史。
- 在位歷年四十餘，前有仁宗後有理。
- 至于度宗宋祚微，皆由平章似道棄。
- 建隆德祐十六傳，大元一統興燕薊。

## 拼音

- fu2 xi1 shen2 nong2 huang2 di4 shi4 ， ming2 yue1 san1 huang2 ju1 shang4 shi4 。
- shao3 hao4 zhuan1 xu4 ji2 gao1 xin1 ， tang2 yu2 yao2 shun4 wei2 wu3 di4 。
- xia4 shang1 zhou1 xi1 yue1 san1 dai4 ， san1 wang2 yu3 tang1 wen2 wu3 shi4 。
- yao2 shun4 chuan2 guan1 yu3 chuan2 jia1 ， tian1 yu3 ren2 yu3 fei1 si1 bi4 。
- xia4 yu3 yi4 chuan2 qi3 yi3 xian2 ， shao4 kang1 xing1 xia4 mie4 yuan2 𤡬。
- shi2 you3 qi1 shi4 zhi4 jie2 wang2 ， cheng2 tang1 fang4 jie2 xia4 xu4 zhui4 。
- yin1 tang1 ying1 tian1 er2 shun4 ren2 ， xing1 wang2 di4 fang1 qi1 shi2 li3 。
- tai4 jia3 tai4 wu4 ji2 wu3 ding1 ， san1 zong1 you3 shang1 wei2 zhuan1 mei3 。
- zu3 yi3 pan2 geng1 yi4 xian2 jun1 ， san1 shi2 chuan2 zhou4 fu4 shang1 si4 。
- zhou1 xing1 ji1 lei4 you2 hou4 ji4 ， gong1 liu2 tai4 wang2 ji2 wang2 ji4 。
- wen2 wang2 da4 xun1 wu3 wang2 ji2 ， fa2 zhou4 mu4 ye3 zuo4 mu4 shi4 。
- cheng2 wang2 si4 wei4 zai4 you4 chong1 ， zhou1 gong1 fu3 zheng4 tian1 xia4 zhi4 。
- cheng2 kang1 cuo4 xing2 si4 shi2 nian2 ， ji1 yi2 zhou1 ding3 you1 yu3 li4 。
- yi2 wang2 xia4 tang2 wang2 shi4 bei1 ， ping2 wang2 dong1 qian1 chun1 qiu1 shi3 。
- zhi4 yu2 wei1 lie4 chun1 qiu1 zhong1 ， er4 bai3 si4 shi2 er4 nian2 er3 。
- lu3 wei4 jin4 zheng4 cai4 yan4 cao2 ， ji1 shi4 tong2 xing4 jie1 xiong1 di4 。
- yi4 xing4 qi2 chu3 qin2 song4 chen2 ， chun1 qiu1 lie4 guo2 hou2 shi2 er4 。
- qi2 jian4 wu3 ba4 xiang1 ji4 xing1 ， qi2 huan2 xiao3 bai2 jin4 chong2 er3 。
- song4 xiang1 qin2 mu4 ji2 chu3 zhuang1 ， ming2 yue1 zun1 wang2 jia3 ren2 yi4 。
- zhan4 guo2 qi1 xiong2 mo4 ru2 qin2 ， han2 zhao4 wei4 yan4 qi2 chu3 qi3 。
- qin2 mie4 liu4 guo2 tun1 er4 zhou1 ， zhou1 zuo4 zhi4 yu2 nan3 wang2 zhi3 。
- tian1 wang2 san1 shi2 you3 qi1 chuan2 ， ba1 bai3 yu2 nian2 shu3 zhou1 ji4 。
- qin2 di4 shi3 huang2 tai4 bao4 nüe4 ， wei4 chuan2 er4 shi4 er2 yi3 yi3 。
- han4 shi4 long2 xing1 mie4 qin2 xiang4 ， gao1 zu3 liu2 bang1 chi4 di4 zi3 。
- mo4 nian2 guo2 ben3 ji1 dong4 yao2 ， si4 hao4 yi4 chu1 hui2 xiao4 hui4 。
- lü3 hou4 lin2 chao2 zhu1 lü3 fan3 ， lai4 you3 ping2 bo2 zhi2 chi4 zhi4 。
- wen2 jing3 zhi1 shi4 bi3 cheng2 kang1 ， wu3 di4 hao3 da4 gong1 fa2 xi3 。
- huo4 guang1 yong1 zhao1 er2 li4 xuan1 ， jiang1 chong1 wu1 zen4 tai4 zi3 li4 。
- jue2 hou4 wai4 qi1 duo1 shan4 quan2 ， ping2 di4 xin1 shi4 mang3 cuan4 wei4 。
- guang1 wu3 zhu1 mang3 fu4 zhong1 xing1 ， han4 wei2 dong1 han4 yan2 yun4 chi4 。
- ming2 zhang1 er4 di4 shi4 suo3 cheng1 ， zhi4 yu2 ling2 xian4 han4 zuo4 ti4 。
- qian2 han4 gao1 wen2 wu3 xuan1 chao2 ， hou4 han4 guang1 ming2 zhang1 qi1 zhi4 。
- liang3 han4 xiang1 chuan2 er4 shi2 si4 ， shan4 wei4 cao2 pi1 qie4 shen2 qi4 。
- fen1 wei2 san1 guo2 wei4 shu3 wu2 ， yu4 bang4 xiang1 chi2 zhen1 ding3 zhi4 。
- wei4 ze2 cao2 pi1 wu2 sun1 quan2 ， shu3 ze2 xian1 zhu3 cheng1 liu2 bei4 。
- wei4 cao2 cheng2 han4 cai2 si4 chuan2 ， tian1 xia4 quan2 gui1 si1 ma3 shi4 。
- jin4 shi4 zhao4 xing1 si1 ma3 yan2 ， san1 wang2 zhui1 shi4 zhao1 si1 yi4 。
- liang3 san1 chuan2 jian4 zhi4 huai2 min3 ， qun2 hu2 yun2 rao3 ru2 ding3 fei4 。
- wu3 liang2 qian2 hou4 nan2 bei3 xi1 ， si4 yan4 qian2 hou4 nan2 bei3 yi4 。
- qin2 qian2 hou4 xi1 zhao4 qian2 hou4 ， hou4 shu3 da4 xia4 xiang1 tun1 shi4 。
- dong1 jin4 yuan2 di4 du1 jian4 kang1 ， tian1 xia4 nan2 bei3 fen1 xing2 shi4 。
- nan2 ze2 jin4 song4 qi2 liang2 chen2 ， bei3 ze2 yuan2 wei4 dong1 xi1 wei4 。
- bei3 qi2 hou4 zhou1 you2 yi4 yu2 ， sui2 wen2 hun4 yi2 shuo4 nan2 ji4 。
- ping2 chen2 shan4 zhou1 sui2 yang2 jian1 ， fu1 he2 san1 shi4 sui2 si4 bi4 。
- li3 tang2 ji4 zhi1 zuan3 hong2 tu2 ， gao1 zu3 tai4 zong1 cheng2 gong1 yi4 。
- wu3 hou4 yi4 tang2 er2 wei2 zhou1 ， ren2 jie2 yi4 yan2 hui2 rui4 yi4 。
- xuan2 zong1 mo4 zai4 ni4 yang2 fei1 ， lu4 shan1 pan4 ni4 wei2 zi3 shi4 。
- su4 zong1 dong1 zheng1 fu4 liang3 jing1 ， xian4 zong1 jian4 shi4 chen2 hong2 zhi4 。
- wen2 zong1 you3 cai2 zhu1 ke4 ming2 ， de2 zong1 cai1 ji4 ren4 lu2 qi3 。
- tai4 zong1 xuan2 zong1 ji2 xian4 zong1 ， hao4 cheng1 san1 zong1 shang1 ke3 ni3 。
- mo4 hou4 nan2 zhi4 fan1 zhen4 qiang2 ， huan4 guan1 feng4 li4 jie1 si1 yi4 。
- tang2 hou4 die2 xing1 you3 wu3 dai4 ， liang2 tang2 jin4 han4 zhou1 xiang1 ji4 。
- wu3 dai4 wu3 shi2 san1 nian2 jian4 ， hou4 you3 shi2 guo2 jie1 jian4 wei3 。
- qi2 chu3 wu2 yan4 han4 jin4 tang2 ， zhou1 shu3 wu2 yue4 ru2 feng1 wei4 。
- song4 shou4 zhou1 shan4 wo4 qian2 fu2 ， sao3 chu2 jian4 wei3 jie1 feng1 mi2 。
- tai4 zu3 xing4 zhao4 dou1 bian4 jing1 ， xue3 ye4 chang2 xing4 zhao4 pu3 di4 。
- tai4 zong1 zhen1 ren2 ying1 shen2 zhe2 ， li4 dai4 cheng2 ping2 shan4 ji4 si4 。
- zhi4 yu2 hui1 qin1 jin1 lu3 lai2 ， wu4 guo2 jian1 chen2 jing1 yu3 gui4 。
- gao1 zong1 nan2 du4 song4 fu4 xing1 ， jian4 du1 qian2 tang2 ge1 wu3 di4 。
- xiao4 ji2 guang1 ning2 shou3 pian1 fang1 ， tuo1 zhou4 ji4 zhu1 you2 zhu1 shi3 。
- zai4 wei4 li4 nian2 si4 shi2 yu2 ， qian2 you3 ren2 zong1 hou4 you3 li3 。
- zhi4 yu2 du4 zong1 song4 zuo4 wei1 ， jie1 you2 ping2 zhang1 si4 dao4 qi4 。
- jian4 long2 de2 you4 shi2 liu4 chuan2 ， da4 yuan2 yi4 tong3 xing1 yan4 ji4 。

## 注释

## 译文

## 赏析
