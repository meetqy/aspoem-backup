---
id: chen-pu-fu-chai-wu-yuan
title: 夫差伍員
titlePinyin: fu1 chai1 wu3 yuan2
titleSlug: fu-chai-wu-yuan
author: 陳普
authorPinyin: chen2 pu3
authorSlug: chen-pu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 載籍幾千年，相踵興亡跡。
- 何國非自取，一一有來歷。
- 亡必以失道，與必以有德。
- 有德無不興，不在防寇賊。
- 大綱一端正，上下合于一。
- 左右無共鯀，小大皆益稷。
- 執此治天下，天下無與敵。
- 無道必自亡，不可容智力。
- 中心一不正，禍亂起不測。
- 計慮非不周，防閑非不密。
- 龍蛇起平陸，刀劍出袵席。
- 昔常恨吳王，不納伍員策。
- 父讎不共天，吳越不兩立。
- 敗之于夫椒，足報檇李役。
- 殺心如未謝，滅越如呼吸。
- 五千棲會稽，甲楯尚流血。
- 一舉而盡之，後患永絕息。
- 柰何倉卒中，鬼神奪其魄。
- 不信忠臣言，坐使良機失。
- 瞬息二十年，越兵破吳國。
- 遂令泰伯祚，一日不血食。
- 至今塵編中，見者皆嘆息。
- 抑嘗思其故，此事未足蹙。
- 吳亡自有端，滅越故無益。
- 夫差誠已誤，伍員未爲得。
- 萬事理爲準，萬理心爲宅。
- 好惡一毫偏，成敗千里隔。
- 本正不憂末，主强不愁客。
- 病四百有四，最患膏肓疾。
- 外邪何足憂，內寇逾螟螣。
- 家不在藩籬，國不在城壁。
- 怨不在仇讎，憂不在夷狄。
- 最毒是小人，必亡惟女色。
- 百禍生驕矜，衆怨叢苛刻。
- 滅用無仁恩，死由肆胸臆。
- 子蘭爲腹心，必滅芈社稷。
- 趙高侍幄帷，秦亡已無日。
- 鴻門殺沛公，終洒帳下血。
- 晉禍在賈充，了不關劉石。
- 平盧討擊使，尚不逃三尺。
- 華清羽衣曲，豈得無敵績。
- 勾踐誠可除，宰嚭猶在側。
- 西施舞落日，吳宮已荆棘。
- 子胥計誠忠，無乃迷緩急。
- 夫差爽已奪，句踐自千百。
- 殺一留其餘，亂門豈可塞。
- 寄語伍子胥，善惡當詳擇。
- 亂亡所當念，心非最難格。

## 拼音

- zai4 ji2 ji1 qian1 nian2 ， xiang1 zhong3 xing1 wang2 ji4 。
- he2 guo2 fei1 zi4 qu3 ， yi1 yi1 you3 lai2 li4 。
- wang2 bi4 yi3 shi1 dao4 ， yu3 bi4 yi3 you3 de2 。
- you3 de2 wu2 bu4 xing1 ， bu2 zai4 fang2 kou4 zei2 。
- da4 gang1 yi4 duan1 zheng4 ， shang4 xia4 he2 yu2 yi1 。
- zuo3 you4 wu2 gong4 gun3 ， xiao3 da4 jie1 yi4 ji4 。
- zhi2 ci3 zhi4 tian1 xia4 ， tian1 xia4 wu2 yu3 di2 。
- wu2 dao4 bi4 zi4 wang2 ， bu4 ke3 rong2 zhi4 li4 。
- zhong1 xin1 yi2 bu2 zheng4 ， huo4 luan4 qi3 bu2 ce4 。
- ji4 lü4 fei1 bu4 zhou1 ， fang2 xian2 fei1 bu2 mi4 。
- long2 she2 qi3 ping2 lu4 ， dao1 jian4 chu1 ren4 xi2 。
- xi1 chang2 hen4 wu2 wang2 ， bu2 na4 wu3 yuan2 ce4 。
- fu4 chou2 bu2 gong4 tian1 ， wu2 yue4 bu4 liang3 li4 。
- bai4 zhi1 yu2 fu1 jiao1 ， zu2 bao4 zui4 li3 yi4 。
- sha1 xin1 ru2 wei4 xie4 ， mie4 yue4 ru2 hu1 xi1 。
- wu3 qian1 qi1 hui4 ji1 ， jia3 dun4 shang4 liu2 xue4 。
- yi4 ju3 er2 jin4 zhi1 ， hou4 huan4 yong3 jue2 xi1 。
- nai4 he2 cang1 zu2 zhong1 ， gui3 shen2 duo2 qi2 po4 。
- bu2 xin4 zhong1 chen2 yan2 ， zuo4 shi3 liang2 ji1 shi1 。
- shun4 xi1 er4 shi2 nian2 ， yue4 bing1 po4 wu2 guo2 。
- sui4 ling4 tai4 bo2 zuo4 ， yi2 ri4 bu2 xue4 shi2 。
- zhi4 jin1 chen2 bian1 zhong1 ， jian4 zhe3 jie1 tan4 xi1 。
- yi4 chang2 si1 qi2 gu4 ， ci3 shi4 wei4 zu2 cu4 。
- wu2 wang2 zi4 you3 duan1 ， mie4 yue4 gu4 wu2 yi4 。
- fu1 cha4 cheng2 yi3 wu4 ， wu3 yuan2 wei4 wei2 de2 。
- wan4 shi4 li3 wei2 zhun3 ， wan4 li3 xin1 wei2 zhai2 。
- hao3 e4 yi4 hao2 pian1 ， cheng2 bai4 qian1 li3 ge2 。
- ben3 zheng4 bu4 you1 mo4 ， zhu3 qiang2 bu4 chou2 ke4 。
- bing4 si4 bai3 you3 si4 ， zui4 huan4 gao1 huang1 ji2 。
- wai4 ye2 he2 zu2 you1 ， nei4 kou4 yu2 ming2 teng2 。
- jia1 bu2 zai4 fan1 li2 ， guo2 bu2 zai4 cheng2 bi4 。
- yuan4 bu2 zai4 chou2 chou2 ， you1 bu2 zai4 yi2 di2 。
- zui4 du2 shi4 xiao3 ren2 ， bi4 wang2 wei2 nü3 se4 。
- bai3 huo4 sheng1 jiao1 jin1 ， zhong4 yuan4 cong2 ke1 ke4 。
- mie4 yong4 wu2 ren2 en1 ， si3 you2 si4 xiong1 yi4 。
- zi3 lan2 wei2 fu4 xin1 ， bi4 mie4 mi3 she4 ji4 。
- zhao4 gao1 shi4 wo4 wei2 ， qin2 wang2 yi3 wu2 ri4 。
- hong2 men2 sha1 pei4 gong1 ， zhong1 sa3 zhang4 xia4 xue4 。
- jin4 huo4 zai4 jia3 chong1 ， liao3 bu4 guan1 liu2 shi2 。
- ping2 lu2 tao3 ji1 shi3 ， shang4 bu4 tao2 san1 chi3 。
- hua2 qing1 yu3 yi1 qu3 ， qi3 de2 wu2 di2 ji4 。
- gou1 jian4 cheng2 ke3 chu2 ， zai3 pi3 you2 zai4 ce4 。
- xi1 shi1 wu3 luo4 ri4 ， wu2 gong1 yi3 jing1 ji2 。
- zi3 xu1 ji4 cheng2 zhong1 ， wu2 nai3 mi2 huan3 ji2 。
- fu1 chai1 shuang3 yi3 duo2 ， ju4 jian4 zi4 qian1 bai3 。
- sha1 yi4 liu2 qi2 yu2 ， luan4 men2 qi3 ke3 sai1 。
- ji4 yu3 wu3 zi3 xu1 ， shan4 e4 dang1 xiang2 ze2 。
- luan4 wang2 suo3 dang1 nian4 ， xin1 fei1 zui4 nan2 ge2 。

## 注释

## 译文

## 赏析
