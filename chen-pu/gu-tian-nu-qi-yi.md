---
id: chen-pu-gu-tian-nu-qi-yi
title: 古田女  其一
titlePinyin: gu3 tian2 nü3     qi2 yi1
titleSlug: gu-tian-nu-qi-yi
author: 陳普
authorPinyin: chen2 pu3
authorSlug: chen-pu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昔年過饒州，一事獨希差。
- 清川浴婦人，以晝不以夜。
- 上流濯垢膩，下流汲歸舍。
- 供佛與事尊，共用如啗蔗。
- 朝昏賣魚蝦，晴雨親耕稼。
- 樵蘇與負戴，咸與夫並駕。
- 流污浴豈非，失禮事可訝。
- 我時適逆旅，一見爲汗下。
- 欲言不可得，况敢加譏駡。
- 靜惟天下事，無邊可悲咤。
- 一從文王沒，聲教不踰華。
- 巴夔與閩粵，至今愧華夏。
- 男不耕稼穡，女不專桑柘。
- 內外悉如男，遇合多自嫁。
- 雲山恣歌謠，湯池任騰藉。
- 插花作牙儈，城市稱雄霸。
- 梳頭半列肆，笑語皆機詐。
- 新奇弄濃粧，會合持物價。
- 愚夫與庸奴，低頭受凌跨。
- 吾閩自如此，他方我可暇。
- 福州縣十三，余幸窮厓下。
- 十里近郭縣，此俗獨未化。
- 一日來古田，拔秧適初夏。
- 青裙半絞扎，水泥和撥迓。
- 事事亦不惡，位分無假借。
- 三王二帝年，人倫密無罅。
- 冀方古當塗，豐水今滻灞。
- 見惡如豺狼，嗜禮如膾炙。
- 固無期桑中，亦無舞臺榭。
- 一國皆若狂，一年惟有蜡。
- 盛年事耕織，斑白可休假。
- 習見宜如常，驟異良以乍。
- 勸君但勤饁，茲事宜永謝。
- 儻能用吾言，雞豚願同社。

## 拼音

- xi1 nian2 guo4 rao2 zhou1 ， yi2 shi4 du2 xi1 cha4 。
- qing1 chuan1 yu4 fu4 ren2 ， yi3 zhou4 bu4 yi3 ye4 。
- shang4 liu2 zhuo2 gou4 ni4 ， xia4 liu2 ji2 gui1 she4 。
- gong4 fo2 yu3 shi4 zun1 ， gong4 yong4 ru2 dan4 zhe4 。
- chao2 hun1 mai4 yu2 xia1 ， qing2 yu3 qin1 geng1 jia4 。
- qiao2 su1 yu3 fu4 dai4 ， xian2 yu3 fu1 bing4 jia4 。
- liu2 wu1 yu4 qi3 fei1 ， shi1 li3 shi4 ke3 ya4 。
- wo3 shi2 shi4 ni4 lü3 ， yi2 jian4 wei2 han4 xia4 。
- yu4 yan2 bu4 ke3 de2 ， kuang4 gan3 jia1 ji1 ma4 。
- jing4 wei2 tian1 xia4 shi4 ， wu2 bian1 ke3 bei1 zha4 。
- yi4 cong2 wen2 wang2 mei2 ， sheng1 jiao4 bu4 yu2 hua2 。
- ba1 kui2 yu3 min3 yue4 ， zhi4 jin1 kui4 hua2 xia4 。
- nan2 bu4 geng1 jia4 se4 ， nü3 bu4 zhuan1 sang1 zhe4 。
- nei4 wai4 xi1 ru2 nan2 ， yu4 he2 duo1 zi4 jia4 。
- yun2 shan1 zi4 ge1 yao2 ， tang1 chi2 ren4 teng2 jie4 。
- cha1 hua1 zuo4 ya2 kuai4 ， cheng2 shi4 cheng1 xiong2 ba4 。
- shu1 tou2 ban4 lie4 si4 ， xiao4 yu3 jie1 ji1 zha4 。
- xin1 qi2 nong4 nong2 zhuang1 ， hui4 he2 chi2 wu4 jia4 。
- yu2 fu1 yu3 yong1 nu2 ， di1 tou2 shou4 ling2 kua4 。
- wu2 min3 zi4 ru2 ci3 ， ta1 fang1 wo3 ke3 xia2 。
- fu2 zhou1 xian4 shi2 san1 ， yu2 xing4 qiong2 ya2 xia4 。
- shi2 li3 jin4 guo1 xian4 ， ci3 su2 du2 wei4 hua4 。
- yi2 ri4 lai2 gu3 tian2 ， ba2 yang1 shi4 chu1 xia4 。
- qing1 qun2 ban4 jiao3 zha1 ， shui3 ni2 he2 bo1 ya4 。
- shi4 shi4 yi4 bu2 e4 ， wei4 fen1 wu2 jia3 jie4 。
- san1 wang2 er4 di4 nian2 ， ren2 lun2 mi4 wu2 xia4 。
- ji4 fang1 gu3 dang1 tu2 ， feng1 shui3 jin1 chan3 ba4 。
- jian4 e4 ru2 chai2 lang2 ， shi4 li3 ru2 kuai4 zhi4 。
- gu4 wu2 qi1 sang1 zhong1 ， yi4 wu2 wu3 tai2 xie4 。
- yi4 guo2 jie1 ruo4 kuang2 ， yi4 nian2 wei2 you3 la4 。
- sheng4 nian2 shi4 geng1 zhi1 ， ban1 bai2 ke3 xiu1 jia4 。
- xi2 jian4 yi2 ru2 chang2 ， zhou4 yi4 liang2 yi3 zha4 。
- quan4 jun1 dan4 qin2 ye4 ， zi1 shi4 yi2 yong3 xie4 。
- tang3 neng2 yong4 wu2 yan2 ， ji1 tun2 yuan4 tong2 she4 。

## 注释

## 译文

## 赏析
