---
id: chen-pu-quan-kao-ting-shou-wen-gong-shu-jian-ju-shu
title: 勸考亭收文公書兼聚書
titlePinyin: quan4 kao3 ting2 shou1 wen2 gong1 shu1 jian1 ju4 shu1
titleSlug: quan-kao-ting-shou-wen-gong-shu-jian-ju-shu
author: 陳普
authorPinyin: chen2 pu3
authorSlug: chen-pu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 孟氏繼孔徂，鳳鳥竟寂寞。
- 千年性命傳，造化欲廢閣。
- 生人無所之，死者不可作。
- 人心萬山隔，治統千大落。
- 天生周與程，得手始撐拓。
- 百年復考亭，體用遂磅礴。
- 精密洗麤疏，深厚驅淺薄。
- 窾郤靡不周，混沌元無鑿。
- 誰家不藏書，心目迷博約。
- 身爲行秘書，所適常迷錯。
- 考亭三十匣，獨爲百川壑。
- 萬善始有條，列聖元非昨。
- 千派得一原，靈龜不勞灼。
- 卷帙浩無邊，要處自如躍。
- 歲月荒苔生，風雨惟丹雘。
- 翁死六十年，輒起人哀樂。
- 同心在咫尺，閔此無聲鐸。
- 爲推去後心，如受生前托。
- 倬彼得不磨，壞乎頼爰度。
- 人心已開闢，萬象森沖漠。
- 重搆理斯文，同盟敢無諾。

## 拼音

- meng4 shi4 ji4 kong3 cu2 ， feng4 niao3 jing4 ji4 mo4 。
- qian1 nian2 xing4 ming4 chuan2 ， zao4 hua4 yu4 fei4 ge2 。
- sheng1 ren2 wu2 suo3 zhi1 ， si3 zhe3 bu4 ke3 zuo4 。
- ren2 xin1 wan4 shan1 ge2 ， zhi4 tong3 qian1 da4 luo4 。
- tian1 sheng1 zhou1 yu3 cheng2 ， de2 shou3 shi3 cheng1 tuo4 。
- bai3 nian2 fu4 kao3 ting2 ， ti3 yong4 sui4 pang2 bo2 。
- jing1 mi4 xi3 cu1 shu1 ， shen1 hou4 qu1 qian3 bao2 。
- kuan3 xi4 mi2 bu4 zhou1 ， hun4 dun4 yuan2 wu2 zao2 。
- shui2 jia1 bu4 cang2 shu1 ， xin1 mu4 mi2 bo2 yue1 。
- shen1 wei2 xing2 mi4 shu1 ， suo3 shi4 chang2 mi2 cuo4 。
- kao3 ting2 san1 shi2 xia2 ， du2 wei2 bai3 chuan1 he4 。
- wan4 shan4 shi3 you3 tiao2 ， lie4 sheng4 yuan2 fei1 zuo2 。
- qian1 pai4 de2 yi4 yuan2 ， ling2 gui1 bu4 lao2 zhuo2 。
- juan4 zhi4 hao4 wu2 bian1 ， yao4 chu3 zi4 ru2 yue4 。
- sui4 yue4 huang1 tai2 sheng1 ， feng1 yu3 wei2 dan1 huo4 。
- weng1 si3 liu4 shi2 nian2 ， zhe2 qi3 ren2 ai1 le4 。
- tong2 xin1 zai4 zhi3 chi3 ， min3 ci3 wu2 sheng1 duo2 。
- wei2 tui1 qu4 hou4 xin1 ， ru2 shou4 sheng1 qian2 tuo1 。
- zhuo1 bi3 de2 bu4 mo2 ， huai4 hu1 lai4 yuan2 du4 。
- ren2 xin1 yi3 kai1 pi4 ， wan4 xiang4 sen1 chong1 mo4 。
- zhong4 gou4 li3 si1 wen2 ， tong2 meng2 gan3 wu2 nuo4 。

## 注释

## 译文

## 赏析
