---
id: chen-pu-yao-shi-sheng-nan-ge
title: 姚氏生男歌
titlePinyin: yao2 shi4 sheng1 nan2 ge1
titleSlug: yao-shi-sheng-nan-ge
author: 陳普
authorPinyin: chen2 pu3
authorSlug: chen-pu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 開乾樞，轉地軸，喜氣鬰葱充閻閭。
- 一點文星降天闕，女郎捧得掌中珠。
- 破曉兒童忙報道，以璋作麞大筆書。
- 纔過五日便呱泣，古稱英物竟不虛。
- 山靈鍾秀産英傑，冰肌玉骨色清癯。
- 孔釋果然親抱送，天上麒麟汗血駒。
- 于公積德加厚地，袞袞公侯儘有餘。
- 從今生一必生二，續作杜陵歌二雛。
- 五桂爭秀椿未老，蘭孫競出新根株。
- 矧彼開元衣鉢在，有例有樣非敢諛。
- 當年秀發名登於桂籍，作個公卿豈肯卑微歟。

## 拼音

- kai1 qian2 shu1 ， zhuan3 di4 zhou2 ， xi3 qi4 yu4 cong1 chong1 yan2 lü2 。
- yi4 dian3 wen2 xing1 jiang4 tian1 que4 ， nü3 lang2 peng3 de2 zhang3 zhong1 zhu1 。
- po4 xiao3 er2 tong2 mang2 bao4 dao4 ， yi3 zhang1 zuo4 zhang1 da4 bi3 shu1 。
- cai2 guo4 wu3 ri4 bian4 gua1 qi4 ， gu3 cheng1 ying1 wu4 jing4 bu4 xu1 。
- shan1 ling2 zhong1 xiu4 chan3 ying1 jie2 ， bing1 ji1 yu4 gu3 se4 qing1 qu2 。
- kong3 shi4 guo3 ran2 qin1 bao4 song4 ， tian1 shang4 qi2 lin2 han4 xue4 ju1 。
- yu2 gong1 ji1 de2 jia1 hou4 di4 ， gun3 gun3 gong1 hou2 jin3 you3 yu2 。
- cong2 jin1 sheng1 yi2 bi4 sheng1 er4 ， xu4 zuo4 du4 ling2 ge1 er4 chu2 。
- wu3 gui4 zheng1 xiu4 chun1 wei4 lao3 ， lan2 sun1 jing4 chu1 xin1 gen1 zhu1 。
- shen3 bi3 kai1 yuan2 yi1 bo1 zai4 ， you3 li4 you3 yang4 fei1 gan3 yu2 。
- dang1 nian2 xiu4 fa1 ming2 deng1 wu1 gui4 ji2 ， zuo4 ge4 gong1 qing1 qi3 ken3 bei1 wei1 yu2 。

## 注释

## 译文

## 赏析
