---
id: liu-xue-ji-jian-kang-zhi-qiu-xian-jun-shi-shan
title: 簡康姪求先君石山
titlePinyin: jian3 kang1 zhi2 qiu2 xian1 jun1 shi2 shan1
titleSlug: jian-kang-zhi-qiu-xian-jun-shi-shan
author: 劉學箕
authorPinyin: liu2 xue2 ji1
authorSlug: liu-xue-ji
dynasty: 唐
dynastyPinyin: tang2
dynastySlug: tang
tags: [] 
---

## 正文

- 見好山如見高人，遯世冀繭清浄身。
- 見拳石如接佳友，手摩挲愛逾瓊玖。
- 我生嗜好不有冗長物，寓意蕭閒祇在青山并怪石。
- 往年都梁得靈壁，名以催詩延座側。
- 去載還自嶓冢江，女媧溪頭纔落帆。
- 山靈見知情不凡，乞我清波一塊川墨塗巉巗。
- 屏山嵯峩高雲衢，五畝下著吾儂居。
- 窗扉面面挹山色，真山假山互崷崒。
- 舊藏英道數峯碧，怪怪奇奇總拈出。
- 一丘一壑在胸臆，烟雲盡向空齋集。
- 君家一峯良可惜，埋沒庭除沙土蝕。
- 尚思阿翁存手澤，何不遣歸慰岑寂。
- 楚人亡弓楚人得，在彼在此理則一。
- 小詩代簡言從容，子心坦蕩詎執違與從。
- 儻令長鬚勤送似，待予大書特書榜曰飛來峰。

## 拼音

- jian4 hao3 shan1 ru2 jian4 gao1 ren2 ， dun4 shi4 ji4 jian3 qing1 jing4 shen1 。
- jian4 quan2 shi2 ru2 jie1 jia1 you3 ， shou3 mo2 suo1 ai4 yu2 qiong2 jiu3 。
- wo3 sheng1 shi4 hao4 bu4 you3 rong3 chang2 wu4 ， yu4 yi4 xiao1 xian2 qi2 zai4 qing1 shan1 bing4 guai4 shi2 。
- wang3 nian2 dou1 liang2 de2 ling2 bi4 ， ming2 yi3 cui1 shi1 yan2 zuo4 ce4 。
- qu4 zai4 huan2 zi4 bo1 zhong3 jiang1 ， nü3 wa1 xi1 tou2 cai2 luo4 fan1 。
- shan1 ling2 jian4 zhi1 qing2 bu4 fan2 ， qi3 wo3 qing1 bo1 yi2 kuai4 chuan1 mo4 tu2 chan2 yan2 。
- ping2 shan1 cuo2 e2 gao1 yun2 qu2 ， wu3 mu3 xia4 zhu4 wu2 nong2 ju1 。
- chuang1 fei1 mian4 mian4 yi4 shan1 se4 ， zhen1 shan1 jia3 shan1 hu4 qiu2 zu2 。
- jiu4 cang2 ying1 dao4 shu4 feng1 bi4 ， guai4 guai4 qi2 qi2 zong3 nian1 chu1 。
- yi4 qiu1 yi2 he4 zai4 xiong1 yi4 ， yan1 yun2 jin4 xiang4 kong1 zhai1 ji2 。
- jun1 jia1 yi4 feng1 liang2 ke3 xi1 ， mai2 mei2 ting2 chu2 sha1 tu3 shi2 。
- shang4 si1 a1 weng1 cun2 shou3 ze2 ， he2 bu4 qian3 gui1 wei4 cen2 ji4 。
- chu3 ren2 wang2 gong1 chu3 ren2 de2 ， zai4 bi3 zai4 ci3 li3 ze2 yi1 。
- xiao3 shi1 dai4 jian3 yan2 cong2 rong2 ， zi3 xin1 tan3 dang4 ju4 zhi2 wei2 yu3 cong2 。
- tang3 ling4 chang2 xu1 qin2 song4 si4 ， dai4 yu3 da4 shu1 te4 shu1 bang3 yue1 fei1 lai2 feng1 。

## 注释

## 译文

## 赏析
