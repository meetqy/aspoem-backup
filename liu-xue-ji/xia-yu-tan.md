---
id: liu-xue-ji-xia-yu-tan
title: 夏雨歎
titlePinyin: xia4 yu3 tan4
titleSlug: xia-yu-tan
author: 劉學箕
authorPinyin: liu2 xue2 ji1
authorSlug: liu-xue-ji
dynasty: 唐
dynastyPinyin: tang2
dynastySlug: tang
tags: [] 
---

## 正文

- 君不見去年六月田作龜兆拆，禱祠乞雨遍村陌。
- 時當饑饉民不聊，穀貴有錢無處糴。
- 今年六月歲幸豐，十日一雨五日風。
- 市積粟米價不長，有穀無錢人更窮。
- 吁嗟此道孰識測，街頭細聽老農說。
- 往年兵興錫賫多，官會頒行姑濟急。
- 舊會既收新會降，所司稱提苦無策。
- 朝廷明許同見錢，便當流轉同貨泉。
- 不應州縣首逆旨，榜示牆壁徒紛然。
- 庫頭令賣小印齪，輸納租稅私相權。
- 非錢買齪用不得，執幣嘖嘖煩有言。
- 遂令百姓愈惶惑，行之與否誰使然。
- 小臣空負濟時術，閶闔九重無路入。
- 何當奏計承明廬，傾倒賈生長太息。

## 拼音

- jun1 bu2 jian4 qu4 nian2 liu4 yue4 tian2 zuo4 gui1 zhao4 chai1 ， dao3 ci2 qi3 yu3 bian4 cun1 mo4 。
- shi2 dang1 ji1 jin3 min2 bu4 liao2 ， gu3 gui4 you3 qian2 wu2 chu3 di2 。
- jin1 nian2 liu4 yue4 sui4 xing4 feng1 ， shi2 ri4 yi4 yu3 wu3 ri4 feng1 。
- shi4 ji1 su4 mi3 jia4 bu4 chang2 ， you3 gu3 wu2 qian2 ren2 geng4 qiong2 。
- xu1 jie1 ci3 dao4 shu2 shi2 ce4 ， jie1 tou2 xi4 ting1 lao3 nong2 shuo1 。
- wang3 nian2 bing1 xing1 xi1 ji1 duo1 ， guan1 hui4 ban1 xing2 gu1 ji4 ji2 。
- jiu4 hui4 ji4 shou1 xin1 hui4 jiang4 ， suo3 si1 cheng1 ti2 ku3 wu2 ce4 。
- chao2 ting2 ming2 xu1 tong2 jian4 qian2 ， bian4 dang1 liu2 zhuan3 tong2 huo4 quan2 。
- bu4 ying1 zhou1 xian4 shou3 ni4 zhi3 ， bang3 shi4 qiang2 bi4 tu2 fen1 ran2 。
- ku4 tou2 ling4 mai4 xiao3 yin4 chuo4 ， shu1 na4 zu1 shui4 si1 xiang4 quan2 。
- fei1 qian2 mai3 chuo4 yong4 bu4 de2 ， zhi2 bi4 ze2 ze2 fan2 you3 yan2 。
- sui4 ling4 bai3 xing4 yu4 huang2 huo4 ， xing2 zhi1 yu3 fou3 shui2 shi3 ran2 。
- xiao3 chen2 kong1 fu4 ji4 shi2 shu4 ， chang1 he2 jiu3 chong2 wu2 lu4 ru4 。
- he2 dang1 zou4 ji4 cheng2 ming2 lu2 ， qing1 dao3 jia3 sheng1 chang2 tai4 xi1 。

## 注释

## 译文

## 赏析
