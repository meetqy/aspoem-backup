---
id: luo-yu-zhi-xiao-xiang-dao-zhong
title: 瀟湘道中
titlePinyin: xiao1 xiang1 dao4 zhong1
titleSlug: xiao-xiang-dao-zhong
author: 羅與之
authorPinyin: luo2 yu3 zhi1
authorSlug: luo-yu-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 客行適瀟湘，凄其歲云晏。
- 枯梢風騷勞，荒郊雲漶漫。
- 摵摵雨聲急，皚皚雪花燦。
- 抽縈泥途深，眇默山堠遠。
- 日莫欲稅駕，天末扣孤館。
- 米盡甑生塵，薪濕火不暖。
- 此意對三閭，似結兩重案。
- 人生如空華，百歲等抹電。
- 那忍聽客塵，日夜苦相煎。
- 懷安名所敗，飽食親孰顯。
- 恭承古昔訓，險阻庸敢憚。
- 信知有此身，乃是一大患。
- 愁深不能寐，歌長未及亂。
- 門前車鐸鳴，翰音復號旦。

## 拼音

- ke4 xing2 shi4 xiao1 xiang1 ， qi1 qi2 sui4 yun2 yan4 。
- ku1 shao1 feng1 sao1 lao2 ， huang1 jiao1 yun2 huan4 man4 。
- se4 se4 yu3 sheng1 ji2 ， ai2 ai2 xue3 hua1 can4 。
- chou1 ying2 ni2 tu2 shen1 ， miao3 mo4 shan1 hou4 yuan3 。
- ri4 mo4 yu4 shui4 jia4 ， tian1 mo4 kou4 gu1 guan3 。
- mi3 jin4 zeng4 sheng1 chen2 ， xin1 shi1 huo3 bu4 nuan3 。
- ci3 yi4 dui4 san1 lü2 ， si4 jie2 liang3 zhong4 an4 。
- ren2 sheng1 ru2 kong1 hua2 ， bai3 sui4 deng3 mo3 dian4 。
- na4 ren3 ting1 ke4 chen2 ， ri4 ye4 ku3 xiang4 jian1 。
- huai2 an1 ming2 suo3 bai4 ， bao3 shi2 qin1 shu2 xian3 。
- gong1 cheng2 gu3 xi1 xun4 ， xian3 zu3 yong1 gan3 dan4 。
- xin4 zhi1 you3 ci3 shen1 ， nai3 shi4 yi2 da4 huan4 。
- chou2 shen1 bu4 neng2 mei4 ， ge1 chang2 wei4 ji2 luan4 。
- men2 qian2 ju1 duo2 ming2 ， han4 yin1 fu4 hao4 dan4 。

## 注释

## 译文

## 赏析
