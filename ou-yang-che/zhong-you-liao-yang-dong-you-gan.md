---
id: ou-yang-che-zhong-you-liao-yang-dong-you-gan
title: 重遊寥陽洞有感
titlePinyin: zhong4 you2 liao2 yang2 dong4 you3 gan3
titleSlug: zhong-you-liao-yang-dong-you-gan
author: 歐陽澈
authorPinyin: ou1 yang2 che4
authorSlug: ou-yang-che
dynasty: 唐
dynastyPinyin: tang2
dynastySlug: tang
tags: []
---

## 正文

- 尋真曾到寥陽殿，小立廊腰花影轉。
- 飛瓊仙子下瑶臺，綽約雲鬟眼波剪。
- 水沈烟斷一簾秋，醉睡海棠紅玉軟。
- 武陵歸去探年華，揚州一夢烟波遠。
- 重來風物恰依然，愛日融融烟素卷。
- 洞門寂歷鎖長春，異木槎枒插天半。
- 霞衣冉冉媚東風，綠鎖窗前重識面。
- 酒酣春笋理琵琶，曲終依約含幽怨。
- 人間名利幾時休，馬行不駐空留戀。
- 桃花流水古猶今，囘首碧雲人不見。

## 拼音

- xun2 zhen1 ceng2 dao4 liao2 yang2 dian4 ， xiao3 li4 lang2 yao1 hua1 ying3 zhuan3 。
- fei1 qiong2 xian1 zi3 xia4 yao2 tai2 ， chuo4 yue1 yun2 huan2 yan3 bo1 jian3 。
- shui3 shen3 yan1 duan4 yi4 lian2 qiu1 ， zui4 shui4 hai3 tang2 hong2 yu4 ruan3 。
- wu3 ling2 gui1 qu4 tan4 nian2 hua2 ， yang2 zhou1 yi2 meng4 yan1 bo1 yuan3 。
- zhong4 lai2 feng1 wu4 qia4 yi1 ran2 ， ai4 ri4 rong2 rong2 yan1 su4 juan4 。
- dong4 men2 ji4 li4 suo3 chang2 chun1 ， yi4 mu4 cha2 ya1 cha1 tian1 ban4 。
- xia2 yi1 ran3 ran3 mei4 dong1 feng1 ， lü4 suo3 chuang1 qian2 zhong4 shi2 mian4 。
- jiu3 han1 chun1 sun3 li3 pi2 pa0 ， qu3 zhong1 yi1 yue1 han2 you1 yuan4 。
- ren2 jian4 ming2 li4 ji1 shi2 xiu1 ， ma3 xing2 bu2 zhu4 kong1 liu2 lian4 。
- tao2 hua1 liu2 shui3 gu3 you2 jin1 ， hui2 shou3 bi4 yun2 ren2 bu2 jian4 。

## 注释

## 译文

## 赏析
