---
id: du-shen-yan-he-wei-cheng-qing-guo-yi-yang-gong-zhu-shan-chi-wu-shou
title: 和韋承慶過義陽公主山池五首
titlePinyin: he2 wei2 cheng2 qing4 guo4 yi4 yang2 gong1 zhu3 shan1 chi2 wu3 shou3
titleSlug: he-wei-cheng-qing-guo-yi-yang-gong-zhu-shan-chi-wu-shou
author: 杜審言
authorPinyin: du4 shen3 yan2
authorSlug: du-shen-yan
dynasty: 唐
dynastyPinyin: tang2
dynastySlug: tang
tags: []
---

## 正文

- 野興城中發，朝英物外求。情懸朱紱望，契動赤泉遊。
- 海燕巢書閣，山雞舞畫樓。雨餘清晚夏，共坐北岩幽。
- 徑轉危峰逼，橋回缺岸妨。玉泉移酒味，石髓換粳香。
- 綰霧青絲弱，牽風紫蔓長。猶言宴樂少，別向後池塘。
- 攜琴繞碧沙，搖筆弄青霞。杜若幽庭草，芙蓉曲沼花。
- 宴游成野客，形勝得仙家。往往留仙步，登攀日易斜。
- 攢石當軒倚，懸泉度牖飛。鹿麛沖妓席，鶴子曳童衣。
- 園果嘗難遍，池蓮摘未稀。捲簾唯待月，應在醉中歸。
- 賞玩期他日，高深愛此時。池分八水背，峰作九山疑。
- 地靜魚偏逸，人閑鳥欲欺。青溪留別興，更與白雲期。

## 拼音

- ye3 xing1 cheng2 zhong1 fa1 ， chao2 ying1 wu4 wai4 qiu2 。 qing2 xuan2 zhu1 fu2 wang4 ， qi4 dong4 chi4 quan2 you2 。
- hai3 yan4 chao2 shu1 ge2 ， shan1 ji1 wu3 hua4 lou2 。 yu3 yu2 qing1 wan3 xia4 ， gong4 zuo4 bei3 yan2 you1 。
- jing4 zhuan3 wei1 feng1 bi1 ， qiao2 hui2 que1 an4 fang2 。 yu4 quan2 yi2 jiu3 wei4 ， shi2 sui3 huan4 jing1 xiang1 。
- wan3 wu4 qing1 si1 ruo4 ， qian1 feng1 zi3 man4 chang2 。 you2 yan2 yan4 le4 shao3 ， bie2 xiang4 hou4 chi2 tang2 。
- xie2 qin2 rao4 bi4 sha1 ， yao2 bi3 nong4 qing1 xia2 。 du4 ruo4 you1 ting2 cao3 ， fu2 rong2 qu3 zhao3 hua1 。
- yan4 you2 cheng2 ye3 ke4 ， xing2 sheng4 de2 xian1 jia1 。 wang3 wang3 liu2 xian1 bu4 ， deng1 pan1 ri4 yi4 xie2 。
- zan3 shi2 dang1 xuan1 yi3 ， xuan2 quan2 du4 you3 fei1 。 lu4 mi2 chong1 ji4 xi2 ， he4 zi3 ye4 tong2 yi1 。
- yuan2 guo3 chang2 nan2 bian4 ， chi2 lian2 zhai1 wei4 xi1 。 juan3 lian2 wei2 dai4 yue4 ， ying1 zai4 zui4 zhong1 gui1 。
- shang3 wan2 qi1 ta1 ri4 ， gao1 shen1 ai4 ci3 shi2 。 chi2 fen1 ba1 shui3 bei4 ， feng1 zuo4 jiu3 shan1 yi2 。
- di4 jing4 yu2 pian1 yi4 ， ren2 xian2 niao3 yu4 qi1 。 qing1 xi1 liu2 bie2 xing1 ， geng4 yu3 bai2 yun2 qi1 。

## 注释

## 译文

## 赏析
