---
id: du-shen-yan-hu-cong-chu-chang-an-ying-zhi
title: 扈從出長安應制
titlePinyin: hu4 cong2 chu1 chang2 an1 ying1 zhi4
titleSlug: hu-cong-chu-chang-an-ying-zhi
author: 杜審言
authorPinyin: du4 shen3 yan2
authorSlug: du-shen-yan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 分野都畿列，時乘六御均。
- 京師舊西幸，洛道此東巡。
- 文物驅三統，聲名走百神。
- 龍旗縈漏夕，鳳輦拂鈎陳。
- 撫迹地靈古，游情皇鑒新。
- 山追散馬日，水憶釣魚人。
- 禹食傳中使，堯樽遍下臣。
- 省方稱國阜，問道識風淳。
- 歲晚天行吉，年豐景從親。
- 歡娛包歷代，宇宙忽疑春。

## 拼音

- fen1 ye3 dou1 ji1 lie4 ， shi2 cheng2 liu4 yu4 jun1 。
- jing1 shi1 jiu4 xi1 xing4 ， luo4 dao4 ci3 dong1 xun2 。
- wen2 wu4 qu1 san1 tong3 ， sheng1 ming2 zou3 bai3 shen2 。
- long2 qi2 ying2 lou4 xi1 ， feng4 nian3 fu2 gou1 chen2 。
- fu3 ji4 di4 ling2 gu3 ， you2 qing2 huang2 jian4 xin1 。
- shan1 zhui1 san4 ma3 ri4 ， shui3 yi4 diao4 yu2 ren2 。
- yu3 shi2 chuan2 zhong1 shi3 ， yao2 zun1 bian4 xia4 chen2 。
- sheng3 fang1 cheng1 guo2 fu4 ， wen4 dao4 shi2 feng1 chun2 。
- sui4 wan3 tian1 xing2 ji2 ， nian2 feng1 jing3 cong2 qin1 。
- huan1 yu2 bao1 li4 dai4 ， yu3 zhou4 hu1 yi2 chun1 。

## 注释

## 译文

## 赏析
