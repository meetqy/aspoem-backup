---
id: fang-hui-yi-ma-tan
title: 驛馬嘆
titlePinyin: yi4 ma3 tan4
titleSlug: yi-ma-tan
author: 方回
authorPinyin: fang1 hui2
authorSlug: fang-hui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 鐵陣突萬人，覂駕行九軌。
- 聖門稱其德，成功亦云偉。
- 嗟爾驛騎者，售身墮泥滓。
- 朝才南一程，夕又北百里。
- 鞭走不暫停，脊背作瘡痏。
- 爾生既無知，爾死然後已。
- 鹽車未爲甚，敝帷無復擬。
- 惟人役萬物，致用斯爲美。
- 用之失其所，益此即損彼。
- 服牛利播種，鑽龜卜休徵。
- 牛龜何不幸，爲人謀何矣。
- 釋氏欲無生，厥意殆見此。
- 奈何說輪迴，眩俗滋譎詭。
- 人畜互相爲，萬萬無此理。
- 皮毛受困苦，王侯享華侈。
- 謂皆前世事，夙業之所使。
- 我獨謂天性，豈各私一己。
- 生囿形骸間，死散虛空裏。
- 性同質不同，竄易烏有是。
- 愛人而愛物，人當近仁耳。
- 使其一不愛，何惜一馬死。
- 我賦驛馬篇，哀歌有深旨。

## 拼音

- tie3 zhen4 tu1 wan4 ren2 ， feng3 jia4 xing2 jiu3 gui3 。
- sheng4 men2 cheng1 qi2 de2 ， cheng2 gong1 yi4 yun2 wei3 。
- jie1 er3 yi4 qi2 zhe3 ， shou4 shen1 duo4 ni2 zi3 。
- chao2 cai2 nan2 yi4 cheng2 ， xi1 you4 bei3 bai3 li3 。
- bian1 zou3 bu2 zan4 ting2 ， ji3 bei4 zuo4 chuang1 wei3 。
- er3 sheng1 ji4 wu2 zhi1 ， er3 si3 ran2 hou4 yi3 。
- yan2 ju1 wei4 wei2 shen4 ， bi4 wei2 wu2 fu4 ni3 。
- wei2 ren2 yi4 wan4 wu4 ， zhi4 yong4 si1 wei2 mei3 。
- yong4 zhi1 shi1 qi2 suo3 ， yi4 ci3 ji2 sun3 bi3 。
- fu2 niu2 li4 bo1 zhong3 ， zuan1 gui1 bu3 xiu1 zhi3 。
- niu2 gui1 he2 bu2 xing4 ， wei2 ren2 mou2 he2 yi3 。
- shi4 shi4 yu4 wu2 sheng1 ， jue2 yi4 dai4 jian4 ci3 。
- nai4 he2 shuo1 lun2 hui2 ， xuan4 su2 zi1 jue2 gui3 。
- ren2 chu4 hu4 xiang1 wei2 ， wan4 wan4 wu2 ci3 li3 。
- pi2 mao2 shou4 kun4 ku3 ， wang2 hou2 xiang3 hua2 chi3 。
- wei4 jie1 qian2 shi4 shi4 ， su4 ye4 zhi1 suo3 shi3 。
- wo3 du2 wei4 tian1 xing4 ， qi3 ge4 si1 yi4 ji3 。
- sheng1 you4 xing2 hai2 jian4 ， si3 san4 xu1 kong1 li3 。
- xing4 tong2 zhi4 bu4 tong2 ， cuan4 yi4 wu1 you3 shi4 。
- ai4 ren2 er2 ai4 wu4 ， ren2 dang1 jin4 ren2 er3 。
- shi3 qi2 yi1 bu2 ai4 ， he2 xi1 yi4 ma3 si3 。
- wo3 fu4 yi4 ma3 pian1 ， ai1 ge1 you3 shen1 zhi3 。

## 注释

## 译文

## 赏析
