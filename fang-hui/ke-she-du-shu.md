---
id: fang-hui-ke-she-du-shu
title: 客舍讀書
titlePinyin: ke4 she4 du2 shu1
titleSlug: ke-she-du-shu
author: 方回
authorPinyin: fang1 hui2
authorSlug: fang-hui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 客舍何所爲，流光坐飛騰。
- 出遊足風雨，對晤乏友朋。
- 書鴟幸輿致，歡言啟緘縢。
- 拂拭蛛與蟫，曲此几上肱。
- 暗眼閲細字，未覺如蚊蠅。
- 刮土辨古鼎，理絲梳亂繩。
- 領會劃有得，意色若自矜。
- 芸香入漢室，竹簡發魏陵。
- 勺飲一以醉，焉事誇如澠。
- 幽窗卷且舒，倦榻卧復興。
- 匪欲備顧問，詎將干召徵。
- 濟物剗稚念，治生頹俗能。
- 惟學足娛老，賢哲梯可升。
- 忍窮定力見，返照浩氣增。
- 童子未識察，招邀荒隴登。
- 江之水浩浩，楚山何層層。
- 歸思忽攪擾，腸肺攢鋒稜。
- 行止分已定，大方無滯凝。
- 一旦决雲漢，誰識天池鵬。
- 且復挾我冊，掩關明孤燈。

## 拼音

- ke4 she4 he2 suo3 wei2 ， liu2 guang1 zuo4 fei1 teng2 。
- chu1 you2 zu2 feng1 yu3 ， dui4 wu4 fa2 you3 peng2 。
- shu1 chi1 xing4 yu2 zhi4 ， huan1 yan2 qi3 jian1 teng2 。
- fu2 shi4 zhu1 yu3 yin2 ， qu3 ci3 ji3 shang4 gong1 。
- an4 yan3 yue4 xi4 zi4 ， wei4 jue2 ru2 wen2 ying2 。
- gua1 tu3 bian4 gu3 ding3 ， li3 si1 shu1 luan4 sheng2 。
- ling3 hui4 hua2 you3 de2 ， yi4 se4 ruo4 zi4 jin1 。
- yun2 xiang1 ru4 han4 shi4 ， zhu2 jian3 fa1 wei4 ling2 。
- shao2 yin3 yi4 yi3 zui4 ， yan1 shi4 kua1 ru2 mian3 。
- you1 chuang1 juan4 qie3 shu1 ， juan4 ta4 wo4 fu4 xing1 。
- fei3 yu4 bei4 gu4 wen4 ， ju4 jiang1 gan1 zhao4 zhi3 。
- ji4 wu4 chan3 zhi4 nian4 ， zhi4 sheng1 tui2 su2 neng2 。
- wei2 xue2 zu2 yu2 lao3 ， xian2 zhe2 ti1 ke3 sheng1 。
- ren3 qiong2 ding4 li4 jian4 ， fan3 zhao4 hao4 qi4 zeng1 。
- tong2 zi3 wei4 shi2 cha2 ， zhao1 yao1 huang1 long3 deng1 。
- jiang1 zhi1 shui3 hao4 hao4 ， chu3 shan1 he2 ceng2 ceng2 。
- gui1 si1 hu1 jiao3 rao3 ， chang2 fei4 zan3 feng1 leng2 。
- xing2 zhi3 fen1 yi3 ding4 ， da4 fang1 wu2 zhi4 ning2 。
- yi2 dan4 jue2 yun2 han4 ， shui2 shi2 tian1 chi2 peng2 。
- qie3 fu4 xie2 wo3 ce4 ， yan3 guan1 ming2 gu1 deng1 。

## 注释

## 译文

## 赏析
