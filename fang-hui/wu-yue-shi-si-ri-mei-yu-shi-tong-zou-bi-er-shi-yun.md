---
id: fang-hui-wu-yue-shi-si-ri-mei-yu-shi-tong-zou-bi-er-shi-yun
title: 五月十四日梅雨始通走筆二十韻
titlePinyin: wu3 yue4 shi2 si4 ri4 mei2 yu3 shi3 tong1 zou3 bi3 er4 shi2 yun4
titleSlug: wu-yue-shi-si-ri-mei-yu-shi-tong-zou-bi-er-shi-yun
author: 方回
authorPinyin: fang1 hui2
authorSlug: fang-hui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 邇日豈無雨，東有西或無。
- 有亦僅鳴瓦，不肯鳴庭除。
- 簷聲尚難滴，况望浮溝渠。
- 滂沱靡後繼，霹靂空先驅。
- 山田半未蒔，蒔早青苗枯。
- 切慮旱勢迫，莫辦暑氣甦。
- 去歲當此際，浙鄉渺爲湖。
- 窮冬六十日，所至雪塞途。
- 無乃天力竭，有如酒家壚。
- 甕盎夙傾倒，遂絕來者沽。
- 或謂帝有赫，豈忍氓畢屠。
- 久蓄必大泄，勿遽宜少須。
- 鄰寺鐘鼓晦，頓與常時殊。
- 果即驟傾注，屋漏衣巾濡。
- 平明視荒園，破鞋涉泥途。
- 詎惜葵卉仆，但喜豆葉腴。
- 西溪報橋斷，渡舫若小紆。
- 遥想農出野，蓑笠爭奔趨。
- 吾雖乏良疇，窘饑意已紓。
- 天下免溝瘠，敢嘆瓶無儲。

## 拼音

- er3 ri4 qi3 wu2 yu3 ， dong1 you3 xi1 huo4 wu2 。
- you3 yi4 jin3 ming2 wa3 ， bu4 ken3 ming2 ting2 chu2 。
- yan2 sheng1 shang4 nan2 di1 ， kuang4 wang4 fu2 gou1 qu2 。
- pang1 tuo2 mi2 hou4 ji4 ， pi1 li4 kong1 xian1 qu1 。
- shan1 tian2 ban4 wei4 shi4 ， shi4 zao3 qing1 miao2 ku1 。
- qie4 lü4 han4 shi4 po4 ， mo4 ban4 shu3 qi4 su1 。
- qu4 sui4 dang1 ci3 ji4 ， zhe4 xiang1 miao3 wei2 hu2 。
- qiong2 dong1 liu4 shi2 ri4 ， suo3 zhi4 xue3 sai1 tu2 。
- wu2 nai3 tian1 li4 jie2 ， you3 ru2 jiu3 jia1 lu2 。
- weng4 ang4 su4 qing1 dao3 ， sui4 jue2 lai2 zhe3 gu1 。
- huo4 wei4 di4 you3 he4 ， qi3 ren3 mang2 bi4 tu2 。
- jiu3 xu4 bi4 da4 xie4 ， wu4 ju4 yi2 shao3 xu1 。
- lin2 si4 zhong1 gu3 hui4 ， dun4 yu3 chang2 shi2 shu1 。
- guo3 ji2 zhou4 qing1 zhu4 ， wu1 lou4 yi1 jin1 ru2 。
- ping2 ming2 shi4 huang1 yuan2 ， po4 xie2 she4 ni2 tu2 。
- ju4 xi1 kui2 hui4 pu2 ， dan4 xi3 dou4 ye4 yu2 。
- xi1 xi1 bao4 qiao2 duan4 ， du4 fang3 ruo4 xiao3 yu1 。
- yao2 xiang3 nong2 chu1 ye3 ， suo1 li4 zheng1 ben1 qu1 。
- wu2 sui1 fa2 liang2 chou2 ， jiong3 ji1 yi4 yi3 shu1 。
- tian1 xia4 mian3 gou1 ji2 ， gan3 tan4 ping2 wu2 chu3 。

## 注释

## 译文

## 赏析
