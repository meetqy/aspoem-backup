---
id: fang-hui-qian-can-zheng-zhe-xi-lian-fang-xu-zi-fang-de-dai-song-bie-san-shi-yun
title: 前參政浙西廉訪徐子方得代送別三十韻
titlePinyin: qian2 can1 zheng4 zhe4 xi1 lian2 fang3 xu2 zi3 fang1 de2 dai4 song4 bie2 san1 shi2 yun4
titleSlug: qian-can-zheng-zhe-xi-lian-fang-xu-zi-fang-de-dai-song-bie-san-shi-yun
author: 方回
authorPinyin: fang1 hui2
authorSlug: fang-hui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 往時參大政，諸老扈先朝。
- 合執調元柄，猶乘問俗軺。
- 登良爰改紀，肅政各遷喬。
- 明甚奎文揭，堅能泰岳摇。
- 吳山懸夜月，浙水噴秋潮。
- 薦拔皆奇士，寅恭盡選僚。
- 重名三翮鼎，古韻九成韶。
- 混合氛祲定，因循習尚驕。
- 不扶儒學起，焉革庶風澆。
- 周繼言堪考，殷因世未遥。
- 西湖舊精舍，南渡昔圜橋。
- 祠植三賢仆，書重萬卷雕。
- 武林增炳煥，文廟鬰岧嶢。
- 不朽垂聲價，無窮沸詠謠。
- 學肩游子夏，謨過益臯陶。
- 鵬運三千日，龍飛九五朝。
- 遐方馳幣聘，曲藝齒旌招。
- 共擬膺三錫，何煩奉六條。
- 有心思綠野，無意上青霄。
- 壯節甘恬退，高風久寂寥。
- 一閒如我願，百病應時消。
- 僉謂衣當衮，公宜館有翹。
- 終須坐廊廟，未許老漁樵。
- 世道存元氣，天時正斗杓。
- 圍腰堪玉带，畫像早金貂。
- 慶會逢樛木，恩榮侈蓼蕭。
- 自憐耽杜酒，誰肯顧顔瓢。
- 每辱高軒過，無嫌鬨市囂。
- 七旬慚暮景，三載傍清標。
- 再見知何日，臨風淚欲飄。

## 拼音

- wang3 shi2 can1 da4 zheng4 ， zhu1 lao3 hu4 xian1 chao2 。
- he2 zhi2 diao4 yuan2 bing3 ， you2 cheng2 wen4 su2 yao2 。
- deng1 liang2 yuan2 gai3 ji4 ， su4 zheng4 ge4 qian1 qiao2 。
- ming2 shen4 kui2 wen2 jie1 ， jian1 neng2 tai4 yue4 yao2 。
- wu2 shan1 xuan2 ye4 yue4 ， zhe4 shui3 pen1 qiu1 chao2 。
- jian4 ba2 jie1 qi2 shi4 ， yin2 gong1 jin4 xuan3 liao2 。
- chong2 ming2 san1 he2 ding3 ， gu3 yun4 jiu3 cheng2 shao2 。
- hun4 he2 fen1 jin4 ding4 ， yin1 xun2 xi2 shang4 jiao1 。
- bu4 fu2 ru2 xue2 qi3 ， yan1 ge2 shu4 feng1 jiao1 。
- zhou1 ji4 yan2 kan1 kao3 ， yin1 yin1 shi4 wei4 yao2 。
- xi1 hu2 jiu4 jing1 she4 ， nan2 du4 xi1 huan2 qiao2 。
- ci2 zhi2 san1 xian2 pu2 ， shu1 zhong4 wan4 juan4 diao1 。
- wu3 lin2 zeng1 bing3 huan4 ， wen2 miao4 yu4 tiao2 yao2 。
- bu4 xiu3 chui2 sheng1 jia4 ， wu2 qiong2 fei4 yong3 yao2 。
- xue2 jian1 you2 zi3 xia4 ， mo2 guo4 yi4 gao1 tao2 。
- peng2 yun4 san1 qian1 ri4 ， long2 fei1 jiu3 wu3 chao2 。
- xia2 fang1 chi2 bi4 pin4 ， qu3 yi4 chi3 jing1 zhao1 。
- gong4 ni3 ying1 san1 xi1 ， he2 fan2 feng4 liu4 tiao2 。
- you3 xin1 si0 lü4 ye3 ， wu2 yi4 shang4 qing1 xiao1 。
- zhuang4 jie2 gan1 tian2 tui4 ， gao1 feng1 jiu3 ji4 liao2 。
- yi4 xian2 ru2 wo3 yuan4 ， bai3 bing4 ying1 shi2 xiao1 。
- qian1 wei4 yi1 dang1 gun3 ， gong1 yi2 guan3 you3 qiao2 。
- zhong1 xu1 zuo4 lang2 miao4 ， wei4 xu1 lao3 yu2 qiao2 。
- shi4 dao4 cun2 yuan2 qi4 ， tian1 shi2 zheng4 dou4 shao2 。
- wei2 yao1 kan1 yu4 dai4 ， hua4 xiang4 zao3 jin1 diao1 。
- qing4 hui4 feng2 jiu1 mu4 ， en1 rong2 chi3 liao3 xiao1 。
- zi4 lian2 dan1 du4 jiu3 ， shui2 ken3 gu4 yan2 piao2 。
- mei3 ru3 gao1 xuan1 guo4 ， wu2 xian2 hong4 shi4 xiao1 。
- qi1 xun2 can2 mu4 jing3 ， san1 zai4 bang4 qing1 biao1 。
- zai4 jian4 zhi1 he2 ri4 ， lin2 feng1 lei4 yu4 piao1 。

## 注释

## 译文

## 赏析
