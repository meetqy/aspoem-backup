---
id: fang-hui-po-yang-fen-shui-ling
title: 鄱陽分水嶺
titlePinyin: po2 yang2 fen1 shui3 ling3
titleSlug: po-yang-fen-shui-ling
author: 方回
authorPinyin: fang1 hui2
authorSlug: fang-hui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 轉山五七里，涉磵十百所。
- 碎石鐵蒺藜，銳石木齟齬。
- 豈但行人難，亦復念我馬。
- 水涸尚自可，况乃值過雨。
- 正月春氣動，江南異北土。
- 崖溜一已滴，奔湍怒如鼓。
- 緬懷十載前，荆蜀及湓渚。
- 大閫走鈴檄，雜遝混民旅。
- 此驛既已廢，十步九榛莽。
- 軍行不齎糧，所至頼鈔擄。
- 中産得幾家，遷避入深塢。
- 窮戶無一物，草棘障環堵。
- 前岡二客來，望我百步許。
- 意其爲武夫，疾走蔽險阻。
- 人情既可見，避兵如避虎。
- 矧肯治私道，築削費杵斧。
- 叢篁鳴野鳥，黯黯天欲雨。
- 老矣爲此遊，作詩記良苦。

## 拼音

- zhuan3 shan1 wu3 qi1 li3 ， she4 jian4 shi2 bai3 suo3 。
- sui4 shi2 tie3 ji2 li2 ， rui4 shi2 mu4 ju3 yu3 。
- qi3 dan4 xing2 ren2 nan2 ， yi4 fu4 nian4 wo3 ma3 。
- shui3 he2 shang4 zi4 ke3 ， kuang4 nai3 zhi2 guo4 yu3 。
- zheng4 yue4 chun1 qi4 dong4 ， jiang1 nan2 yi4 bei3 tu3 。
- ya2 liu1 yi4 yi3 di1 ， ben1 tuan1 nu4 ru2 gu3 。
- mian3 huai2 shi2 zai4 qian2 ， jing1 shu3 ji2 pen2 zhu3 。
- da4 kun3 zou3 ling2 xi2 ， za2 ta4 hun4 min2 lü3 。
- ci3 yi4 ji4 yi3 fei4 ， shi2 bu4 jiu3 zhen1 mang3 。
- jun1 xing2 bu4 ji1 liang2 ， suo3 zhi4 lai4 chao1 lu3 。
- zhong1 chan3 de2 ji1 jia1 ， qian1 bi4 ru4 shen1 wu4 。
- qiong2 hu4 wu2 yi2 wu4 ， cao3 ji2 zhang4 huan2 du3 。
- qian2 gang1 er4 ke4 lai2 ， wang4 wo3 bai3 bu4 xu1 。
- yi4 qi2 wei2 wu3 fu1 ， ji2 zou3 bi4 xian3 zu3 。
- ren2 qing2 ji4 ke3 jian4 ， bi4 bing1 ru2 bi4 hu3 。
- shen3 ken3 zhi4 si1 dao4 ， zhu4 xiao1 fei4 chu3 fu3 。
- cong2 huang2 ming2 ye3 niao3 ， an4 an4 tian1 yu4 yu3 。
- lao3 yi3 wei2 ci3 you2 ， zuo4 shi1 ji4 liang2 ku3 。

## 注释

## 译文

## 赏析
