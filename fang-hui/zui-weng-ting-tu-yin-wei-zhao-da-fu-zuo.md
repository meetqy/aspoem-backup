---
id: fang-hui-zui-weng-ting-tu-yin-wei-zhao-da-fu-zuo
title: 醉翁亭圖引爲趙達夫作
titlePinyin: zui4 weng1 ting2 tu2 yin3 wei2 zhao4 da2 fu1 zuo4
titleSlug: zui-weng-ting-tu-yin-wei-zhao-da-fu-zuo
author: 方回
authorPinyin: fang1 hui2
authorSlug: fang-hui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 識本色人須本色，臭味論心不論迹。
- 青蓮居士浣花老，畫像有人能畫得。
- 非陳無己黄魯直，看畫題詩難落筆。
- 醉翁萬代文章伯，中年偶墮滁陽謫。
- 琅琊山亭釀泉酒，翁心不醉醉賓客。
- 慶曆朝廷天清明，誰張黨論摇昇平。
- 禽鳴不知人之樂，黨論無乃猶禽鳴。
- 一時人樂從太守，交錯觥籌送杯酒。
- 樂其所樂翁來思，賓客歡譁終不知。
- 既是賓客尚不知，畫工焉得而畫之。
- 彼弈者弈射者射，摇毫臆度丹青解。
- 醉翁醉態尚難摹，翁心樂處如何畫。
- 皆山一曲吾能歌，童而習之今鬢皤。
- 翰墨世無蘇老坡，奈此圖中風景何。

## 拼音

- shi2 ben3 se4 ren2 xu1 ben3 se4 ， chou4 wei4 lun4 xin1 bu2 lun4 ji4 。
- qing1 lian2 ju1 shi4 huan4 hua1 lao3 ， hua4 xiang4 you3 ren2 neng2 hua4 de2 。
- fei1 chen2 wu2 ji3 huang2 lu3 zhi2 ， kan4 hua4 ti2 shi1 nan2 luo4 bi3 。
- zui4 weng1 wan4 dai4 wen2 zhang1 bo2 ， zhong1 nian2 ou3 duo4 chu2 yang2 zhe2 。
- lang2 ya2 shan1 ting2 niang4 quan2 jiu3 ， weng1 xin1 bu2 zui4 zui4 bin1 ke4 。
- qing4 li4 chao2 ting2 tian1 qing1 ming2 ， shui2 zhang1 dang3 lun4 yao2 sheng1 ping2 。
- qin2 ming2 bu4 zhi1 ren2 zhi1 le4 ， dang3 lun4 wu2 nai3 you2 qin2 ming2 。
- yi4 shi2 ren2 le4 cong2 tai4 shou3 ， jiao1 cuo4 gong1 chou2 song4 bei1 jiu3 。
- le4 qi2 suo3 le4 weng1 lai2 si1 ， bin1 ke4 huan1 hua2 zhong1 bu4 zhi1 。
- ji4 shi4 bin1 ke4 shang4 bu4 zhi1 ， hua4 gong1 yan1 de2 er2 hua4 zhi1 。
- bi3 yi4 zhe3 yi4 she4 zhe3 she4 ， yao2 hao2 yi4 du4 dan1 qing1 jie3 。
- zui4 weng1 zui4 tai4 shang4 nan2 mo2 ， weng1 xin1 le4 chu3 ru2 he2 hua4 。
- jie1 shan1 yi4 qu3 wu2 neng2 ge1 ， tong2 er2 xi2 zhi1 jin1 bin4 po2 。
- han4 mo4 shi4 wu2 su1 lao3 po1 ， nai4 ci3 tu2 zhong1 feng1 jing3 he2 。

## 注释

## 译文

## 赏析
