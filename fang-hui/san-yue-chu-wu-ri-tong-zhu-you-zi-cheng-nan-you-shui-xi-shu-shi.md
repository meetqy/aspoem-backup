---
id: fang-hui-san-yue-chu-wu-ri-tong-zhu-you-zi-cheng-nan-you-shui-xi-shu-shi
title: 三月初五日同諸友自城南遊水西書事
titlePinyin: san1 yue4 chu1 wu3 ri4 tong2 zhu1 you3 zi4 cheng2 nan2 you2 shui3 xi1 shu1 shi4
titleSlug: san-yue-chu-wu-ri-tong-zhu-you-zi-cheng-nan-you-shui-xi-shu-shi
author: 方回
authorPinyin: fang1 hui2
authorSlug: fang-hui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 步出城南門，衣袂飄和風。
- 風中有花香，不問紫與紅。
- 萬山似無罅，一水能自通。
- 插雲石色古，噴雪灘聲雄。
- 夙聞長庚伯，來訪宣平翁。
- 想見巉巖間，悠然支孤筇。
- 吾儕復此遊，嘯歌渡船中。
- 未渡東望西，既渡西眺東。
- 東西互眺望，所至隨不同。
- 乃知佳山水，變態焉可窮。
- 犖確陟層巘，茂密穿深叢。
- 倉卒未暇往，虛皇紫陽宮。
- 僧窗亦可人，脩竹攢青空。
- 足用展極目，遥天送歸鴻。
- 更有真趣泉，一泓磨精銅。
- 隸扁故自佳，韻語亦大工。
- 至寶識者少，煙雨埋昏雺。
- 英氣决不泯，定復月貫虹。
- 萬世永無極，百年俱有終。
- 爲問羊叔子，何如王無功。
- 晚生未聞道，邂逅華顛童。
- 酒酣詩不成，歸途竟匆匆。
- 但苦嘲詼劇，談鋒森戰攻。
- 達人當兩忘，一付亡是公。

## 拼音

- bu4 chu1 cheng2 nan2 men2 ， yi1 mei4 piao1 he2 feng1 。
- feng1 zhong1 you3 hua1 xiang1 ， bu2 wen4 zi3 yu3 hong2 。
- wan4 shan1 si4 wu2 xia4 ， yi4 shui3 neng2 zi4 tong1 。
- cha1 yun2 shi2 se4 gu3 ， pen1 xue3 tan1 sheng1 xiong2 。
- su4 wen2 chang2 geng1 bo2 ， lai2 fang3 xuan1 ping2 weng1 。
- xiang3 jian4 chan2 yan2 jian4 ， you1 ran2 zhi1 gu1 qiong2 。
- wu2 chai2 fu4 ci3 you2 ， xiao4 ge1 du4 chuan2 zhong1 。
- wei4 du4 dong1 wang4 xi1 ， ji4 du4 xi1 tiao4 dong1 。
- dong1 xi1 hu4 tiao4 wang4 ， suo3 zhi4 sui2 bu4 tong2 。
- nai3 zhi1 jia1 shan1 shui3 ， bian4 tai4 yan1 ke3 qiong2 。
- luo4 que4 zhi4 ceng2 yan3 ， mao4 mi4 chuan1 shen1 cong2 。
- cang1 zu2 wei4 xia2 wang3 ， xu1 huang2 zi3 yang2 gong1 。
- seng1 chuang1 yi4 ke3 ren2 ， xiu1 zhu2 zan3 qing1 kong1 。
- zu2 yong4 zhan3 ji2 mu4 ， yao2 tian1 song4 gui1 hong2 。
- geng4 you3 zhen1 qu4 quan2 ， yi4 hong2 mo2 jing1 tong2 。
- li4 bian3 gu4 zi4 jia1 ， yun4 yu3 yi4 da4 gong1 。
- zhi4 bao3 shi2 zhe3 shao3 ， yan1 yu3 mai2 hun1 wu4 。
- ying1 qi4 jue2 bu4 min3 ， ding4 fu4 yue4 guan4 hong2 。
- wan4 shi4 yong3 wu2 ji2 ， bai3 nian2 ju4 you3 zhong1 。
- wei2 wen4 yang2 shu1 zi0 ， he2 ru2 wang2 wu2 gong1 。
- wan3 sheng1 wei4 wen2 dao4 ， xie4 hou4 hua2 dian1 tong2 。
- jiu3 han1 shi1 bu4 cheng2 ， gui1 tu2 jing4 cong1 cong1 。
- dan4 ku3 chao2 hui1 ju4 ， tan2 feng1 sen1 zhan4 gong1 。
- da2 ren2 dang1 liang3 wang4 ， yi2 fu4 wang2 shi4 gong1 。

## 注释

## 译文

## 赏析
