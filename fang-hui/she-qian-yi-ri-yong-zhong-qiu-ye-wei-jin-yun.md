---
id: fang-hui-she-qian-yi-ri-yong-zhong-qiu-ye-wei-jin-yun
title: 社前一日用中秋夜未盡韻
titlePinyin: she4 qian2 yi2 ri4 yong4 zhong1 qiu1 ye4 wei4 jin4 yun4
titleSlug: she-qian-yi-ri-yong-zhong-qiu-ye-wei-jin-yun
author: 方回
authorPinyin: fang1 hui2
authorSlug: fang-hui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 清晨視園樹，槁葉脫梧檟。
- 鄰家餽彘肉，里巷作秋社。
- 報賽有故常，民俗其敢罷。
- 勾龍得無羞，土毛旱欲赭。
- 貧家節□常，素不徼福嘏。
- 又况禁酒嚴，罄室覆老瓦。
- 兩男隔鄰郡，久未泛歸槎。
- 小兒及二女，嬉戲粗婭姹。
- 叫啼索梨栗，短裳或露骻。
- 乃翁老鈍極，久困讒口哆。
- 下體毒痔漏，中脘痼癥瘕。
- 舂秫裹青箬，杵臼亦旋假。
- 意以娛幼稚，鮮歡類炙輠。
- 東牆掘小池，南榮續前厦。
- 明旦宜鳩匠，窘局笑窮𥦛。
- 排悶賦此作，鄙俚愧不雅。

## 拼音

- qing1 chen2 shi4 yuan2 shu4 ， gao3 ye4 tuo1 wu2 jia3 。
- lin2 jia1 kui4 zhi4 rou4 ， li3 xiang4 zuo4 qiu1 she4 。
- bao4 sai4 you3 gu4 chang2 ， min2 su2 qi2 gan3 ba4 。
- gou1 long2 de2 wu2 xiu1 ， tu3 mao2 han4 yu4 zhe3 。
- pin2 jia1 jie2 □ chang2 ， su4 bu4 jiao3 fu2 gu3 。
- you4 kuang4 jin4 jiu3 yan2 ， qing4 shi4 fu4 lao3 wa3 。
- liang3 nan2 ge2 lin2 jun4 ， jiu3 wei4 fan4 gui1 cha2 。
- xiao3 er2 ji2 er4 nü3 ， xi1 xi4 cu1 ya4 cha4 。
- jiao4 ti2 suo3 li2 li4 ， duan3 shang0 huo4 lu4 kua4 。
- nai3 weng1 lao3 dun4 ji2 ， jiu3 kun4 chan2 kou3 duo1 。
- xia4 ti3 du2 zhi4 lou4 ， zhong1 wan3 gu4 zheng1 jia3 。
- chong1 shu2 guo3 qing1 ruo4 ， chu3 jiu4 yi4 xuan2 jia3 。
- yi4 yi3 yu2 you4 zhi4 ， xian1 huan1 lei4 zhi4 guo3 。
- dong1 qiang2 jue2 xiao3 chi2 ， nan2 rong2 xu4 qian2 sha4 。
- ming2 dan4 yi2 jiu1 jiang4 ， jiong3 ju2 xiao4 qiong2 𥦛。
- pai2 men4 fu4 ci3 zuo4 ， bi3 li3 kui4 bu4 ya3 。

## 注释

## 译文

## 赏析
