---
id: fang-hui-li-sao-jiu-ge-tu
title: 離騷九歌圖
titlePinyin: li2 sao1 jiu3 ge1 tu2
titleSlug: li-sao-jiu-ge-tu
author: 方回
authorPinyin: fang1 hui2
authorSlug: fang-hui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 正則靈均皇揆余，屈子文章古所無。
- 我嘗痛飲讀□□，□乃復覽九歌圖。
- 九歌根源何所自，羲文周孔易□□。
- □□坤馬中孚鶴，鼎虎革豹未濟狐。
- 載鬼一車豕負塗，先張之弧後說弧。
- 奇奇怪怪浩以博，湘纍取以爲範模。
- 東皇太一九霄下，百靈護駕飛龍趨。
- 雲中之君儼帝服，眇視四海翔天衢。
- 堯女舜妃兩嬋娟，想見當年泣蒼梧。
- 大少司命尾東君，倏來忽逝紛馳驅。
- 河伯白黿弭英輔，山鬼赤□□□□。
- 桂酒椒漿奠瑶玉，鼓迎簫送鸞鳳輿。
- 佳人在望□□□，□君不見心躊躇。
- 采芳馨兮日將暮，有所思兮甘糜軀。
- 吾王不寤蛾眉嫉，知心惟有寡女媭。
- 一士葬魚亡楚國，而况他日秦坑儒。
- 我詩頗似賈誼賦，敬弔先生空嗟吁。

## 拼音

- zheng4 ze2 ling2 jun1 huang2 kui2 yu2 ， qu1 zi3 wen2 zhang1 gu3 suo3 wu2 。
- wo3 chang2 tong4 yin3 du2 □□，□ nai3 fu4 lan3 jiu3 ge1 tu2 。
- jiu3 ge1 gen1 yuan2 he2 suo3 zi4 ， xi1 wen2 zhou1 kong3 yi4 □□。
- □□ kun1 ma3 zhong1 fu2 he4 ， ding3 hu3 ge2 bao4 wei4 ji4 hu2 。
- zai4 gui3 yi4 ju1 shi3 fu4 tu2 ， xian1 zhang1 zhi1 hu2 hou4 shuo1 hu2 。
- qi2 qi2 guai4 guai4 hao4 yi3 bo2 ， xiang1 lei2 qu3 yi3 wei2 fan4 mo2 。
- dong1 huang2 tai4 yi4 jiu3 xiao1 xia4 ， bai3 ling2 hu4 jia4 fei1 long2 qu1 。
- yun2 zhong1 zhi1 jun1 yan3 di4 fu2 ， miao3 shi4 si4 hai3 xiang2 tian1 qu2 。
- yao2 nü3 shun4 fei1 liang3 chan2 juan1 ， xiang3 jian4 dang1 nian2 qi4 cang1 wu2 。
- da4 shao3 si1 ming4 wei3 dong1 jun1 ， shu1 lai2 hu1 shi4 fen1 chi2 qu1 。
- he2 bo2 bai2 yuan2 mi3 ying1 fu3 ， shan1 gui3 chi4 □□□□。
- gui4 jiu3 jiao1 jiang1 dian4 yao2 yu4 ， gu3 ying2 xiao1 song4 luan2 feng4 yu2 。
- jia1 ren2 zai4 wang4 □□□，□ jun1 bu2 jian4 xin1 chou2 chu2 。
- cai3 fang1 xin1 xi1 ri4 jiang1 mu4 ， you3 suo3 si1 xi1 gan1 mi2 qu1 。
- wu2 wang2 bu2 wu4 e2 mei2 ji2 ， zhi1 xin1 wei2 you3 gua3 nü3 xu1 。
- yi2 shi4 zang4 yu2 wang2 chu3 guo2 ， er2 kuang4 ta1 ri4 qin2 keng1 ru2 。
- wo3 shi1 po1 si4 jia3 yi4 fu4 ， jing4 diao4 xian1 sheng0 kong1 jie1 xu1 。

## 注释

## 译文

## 赏析
