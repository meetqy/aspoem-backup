---
id: fang-hui-ku-ken-tang-zhao-gong-ni-lao-du-ba-ai-ti
title: 哭肯堂趙公擬老杜八哀體
titlePinyin: ku1 ken3 tang2 zhao4 gong1 ni3 lao3 du4 ba1 ai1 ti3
titleSlug: ku-ken-tang-zhao-gong-ni-lao-du-ba-ai-ti
author: 方回
authorPinyin: fang1 hui2
authorSlug: fang-hui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 飛鴻離魚網，玉石有俱焚。
- 冥冥豈無志，鬼物妬璵璠。
- 今代趙廣漢，誰歟哀王孫。
- 粹然東南稟，頑薄推廉敦。
- 悠悠桐江水，父老至今言。
- 聽訟古楠下，審克恭且溫。
- 郡將不解事，禍變生軍屯。
- 婺米給濕腐，營壘朝無飧。
- 出甲火府庫，僚吏爭潰僨。
- 黄堂坐者誰，微服踰缺垣。
- 公急叩府寺，衆涅忽自蹲。
- 大呼好知縣，肩輿坐和轅。
- 卒輩匪怙亂，猾刻專饕惛。
- 各欲贍老幼，等死有本原。
- 公急斥私橐，致米諸鄉村。
- 稍撫以金帛，汝飽可無喧。
- 頃刻事底定，闔城免屠燔。
- 聲名由此起，褒語來天閽。
- 就擢半刺史，遄又典大藩。
- 東西浙河節，祥刑謹平反。
- 芟亂保鄉郡，剿馘殲盜根。
- 我時守馬目，鄰疆約相援。
- 天地既翻覆，氣數難預論。
- 箕子歌麥秀，邵平灌瓜園。
- 展轉落閩嶠，勁翮終弗騫。
- 燕趙朔風路，飲馬滹沱渾。
- 據鞍始識面，鷄羣見丹鵷。
- 乍聚忽驟散，歲月流沄沄。
- 不謂桑梓地，辱公弭朱幡。
- 草堂屈大尹，驚農壓籬樊。
- 屢接月下麈，稍醉花前樽。
- 近之若冰雪，三伏無歊袢。
- 一朝怪事作，傳聞聲爲吞。
- 奴告主者斬，貞觀法令存。
- 况乃肆誣衊，姦人執仇冤。
- 衆知無是事，避嫌口若鞬。
- 衢州之駔胥，移文恣瀾翻。
- 至欲加鉗紲，責以徒步奔。
- 意公即自裁，足快私排拫。
- 扁舟載公去，戈戟圍其門。
- 面對事即白，大明揭覆盆。
- 受辱固已甚，何待加囚圈。
- 析爵地千里，如古諸侯尊。
- 飛語一點染，視若砧上飩。
- 二子縻譏禁，遠睨驚弟昆。
- 竟爾病疽背，不得旋車軒。
- 彼兇甚梟獍，俗薄徒實繁。
- 非人類則已，心愧當自捫。
- 嗚呼古明哲，豈不憂元元。
- 沮溺隠季叔，唐虞有由拳。
- 與其青蠅矢，狼藉汙瑶琨。
- 孰與逃閴寂，忍饑擷蘭蓀。
- 我賤無力氣，淖曾不能掀。
- 貧亦靡賻賵，奠酹無鷄豚。
- 激烈擬八哀，些歌招公魂。
- 萬古萬萬古，遺恨凄乾坤。

## 拼音

- fei1 hong2 li2 yu2 wang3 ， yu4 shi2 you3 ju4 fen2 。
- ming2 ming2 qi3 wu2 zhi4 ， gui3 wu4 du4 yu2 fan2 。
- jin1 dai4 zhao4 guang3 han4 ， shui2 yu2 ai1 wang2 sun1 。
- cui4 ran2 dong1 nan2 bing3 ， wan2 bao2 tui1 lian2 dun1 。
- you1 you1 tong2 jiang1 shui3 ， fu4 lao3 zhi4 jin1 yan2 。
- ting1 song4 gu3 nan2 xia4 ， shen3 ke4 gong1 qie3 wen1 。
- jun4 jiang1 bu4 jie3 shi4 ， huo4 bian4 sheng1 jun1 tun2 。
- wu4 mi3 gei3 shi1 fu3 ， ying2 lei3 chao2 wu2 sun1 。
- chu1 jia3 huo3 fu3 ku4 ， liao2 li4 zheng1 kui4 fen4 。
- huang2 tang2 zuo4 zhe3 shui2 ， wei1 fu2 yu2 que1 yuan2 。
- gong1 ji2 kou4 fu3 si4 ， zhong4 nie4 hu1 zi4 dun1 。
- da4 hu1 hao3 zhi1 xian4 ， jian1 yu2 zuo4 he2 yuan2 。
- zu2 bei4 fei3 hu4 luan4 ， hua2 ke4 zhuan1 tao1 hun1 。
- ge4 yu4 shan4 lao3 you4 ， deng3 si3 you3 ben3 yuan2 。
- gong1 ji2 chi4 si1 tuo2 ， zhi4 mi3 zhu1 xiang1 cun1 。
- shao1 fu3 yi3 jin1 bo2 ， ru3 bao3 ke3 wu2 xuan1 。
- qing3 ke4 shi4 di3 ding4 ， he2 cheng2 mian3 tu2 fan2 。
- sheng1 ming2 you2 ci3 qi3 ， bao1 yu3 lai2 tian1 hun1 。
- jiu4 zhuo2 ban4 ci4 shi3 ， chuan2 you4 dian3 da4 fan1 。
- dong1 xi1 zhe4 he2 jie2 ， xiang2 xing2 jin3 ping2 fan3 。
- shan1 luan4 bao3 xiang1 jun4 ， jiao3 guo2 jian1 dao4 gen1 。
- wo3 shi2 shou3 ma3 mu4 ， lin2 jiang1 yue1 xiang1 yuan2 。
- tian1 di4 ji4 fan1 fu4 ， qi4 shu4 nan2 yu4 lun4 。
- ji1 zi3 ge1 mai4 xiu4 ， shao4 ping2 guan4 gua1 yuan2 。
- zhan3 zhuan3 luo4 min3 jiao4 ， jin4 he2 zhong1 fu2 qian1 。
- yan4 zhao4 shuo4 feng1 lu4 ， yin3 ma3 hu1 tuo2 hun2 。
- ju4 an1 shi3 shi2 mian4 ， ji1 qun2 jian4 dan1 yuan1 。
- zha4 ju4 hu1 zhou4 san4 ， sui4 yue4 liu2 yun2 yun2 。
- bu2 wei4 sang1 zi3 di4 ， ru3 gong1 mi3 zhu1 fan1 。
- cao3 tang2 qu1 da4 yin3 ， jing1 nong2 ya1 li2 fan2 。
- lü3 jie1 yue4 xia4 zhu3 ， shao1 zui4 hua1 qian2 zun1 。
- jin4 zhi1 ruo4 bing1 xue3 ， san1 fu2 wu2 xiao1 pan4 。
- yi4 zhao1 guai4 shi4 zuo4 ， chuan2 wen2 sheng1 wei2 tun1 。
- nu2 gao4 zhu3 zhe3 zhan3 ， zhen1 guan1 fa3 ling4 cun2 。
- kuang4 nai3 si4 wu1 mie4 ， jian1 ren2 zhi2 chou2 yuan1 。
- zhong4 zhi1 wu2 shi4 shi4 ， bi4 xian2 kou3 ruo4 jian1 。
- qu2 zhou1 zhi1 zang3 xu1 ， yi2 wen2 zi4 lan2 fan1 。
- zhi4 yu4 jia1 qian2 xie4 ， ze2 yi3 tu2 bu4 ben1 。
- yi4 gong1 ji2 zi4 cai2 ， zu2 kuai4 si1 pai2 hen2 。
- pian1 zhou1 zai4 gong1 qu4 ， ge1 ji3 wei2 qi2 men2 。
- mian4 dui4 shi4 ji2 bai2 ， da4 ming2 jie1 fu4 pen2 。
- shou4 ru3 gu4 yi3 shen4 ， he2 dai4 jia1 qiu2 quan1 。
- xi1 jue2 di4 qian1 li3 ， ru2 gu3 zhu1 hou2 zun1 。
- fei1 yu3 yi4 dian3 ran3 ， shi4 ruo4 zhen1 shang4 tun2 。
- er4 zi3 mi2 ji1 jin4 ， yuan3 ni4 jing1 di4 kun1 。
- jing4 er3 bing4 ju1 bei4 ， bu4 de2 xuan2 ju1 xuan1 。
- bi3 xiong1 shen4 xiao1 jing4 ， su2 bao2 tu2 shi2 fan2 。
- fei1 ren2 lei4 ze2 yi3 ， xin1 kui4 dang1 zi4 men2 。
- wu1 hu1 gu3 ming2 zhe2 ， qi3 bu4 you1 yuan2 yuan2 。
- ju3 ni4 yin3 ji4 shu1 ， tang2 yu2 you3 you2 quan2 。
- yu3 qi2 qing1 ying2 shi3 ， lang2 ji2 wu1 yao2 kun1 。
- shu2 yu3 tao2 qu4 ji4 ， ren3 ji1 xie2 lan2 sun1 。
- wo3 jian4 wu2 li4 qi4 ， nao4 ceng2 bu4 neng2 xian1 。
- pin2 yi4 mi2 fu4 feng4 ， dian4 lei4 wu2 ji1 tun2 。
- ji1 lie4 ni3 ba1 ai1 ， xie1 ge1 zhao1 gong1 hun2 。
- wan4 gu3 wan4 wan4 gu3 ， yi2 hen4 qi1 qian2 kun1 。

## 注释

## 译文

## 赏析
