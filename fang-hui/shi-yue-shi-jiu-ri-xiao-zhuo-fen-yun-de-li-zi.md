---
id: fang-hui-shi-yue-shi-jiu-ri-xiao-zhuo-fen-yun-de-li-zi
title: 十月十九日小酌分韻得里字
titlePinyin: shi2 yue4 shi2 jiu3 ri4 xiao3 zhuo2 fen1 yun4 de2 li3 zi4
titleSlug: shi-yue-shi-jiu-ri-xiao-zhuo-fen-yun-de-li-zi
author: 方回
authorPinyin: fang1 hui2
authorSlug: fang-hui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 奠國荷隆棟，扶世納夷軌。
- 勳庸書盟府，名氏垂信史。
- 畫餠既無成，墜甑亦云已。
- 幽哦陶倦情，閒讀探玄理。
- 嗜古植雅正，憤俗馘淫靡。
- 尚堪輩前哲，未屑睨餘子。
- 寒門車馬絕，良月風日美。
- 旁近東西鄰，邂逅二三士。
- 無錢焉能神，有酒猶粗旨。
- 炙臠割肥羊，鱠材斫長鯉。
- 隨分匪强致，乘興肯中止。
- 鈎深出該洽，砭疾伐鄙俚。
- 縮頸罰令苛，撫掌戲語綺。
- 豪歌眇羣兒，大笑驚數里。
- 一翁醉而踣，兩生掖不起。
- 心廣窮亦樂，氣衰老且死。
- 生生天壤間，知命者罕爾。
- 予將歸萬山，後日當憶此。

## 拼音

- dian4 guo2 he2 long2 dong4 ， fu2 shi4 na4 yi2 gui3 。
- xun1 yong1 shu1 meng2 fu3 ， ming2 shi4 chui2 xin4 shi3 。
- hua4 bing3 ji4 wu2 cheng2 ， zhui4 zeng4 yi4 yun2 yi3 。
- you1 o4 tao2 juan4 qing2 ， xian2 du2 tan4 xuan2 li3 。
- shi4 gu3 zhi2 ya3 zheng4 ， fen4 su2 guo2 yin2 mi2 。
- shang4 kan1 bei4 qian2 zhe2 ， wei4 xie4 ni4 yu2 zi3 。
- han2 men2 ju1 ma3 jue2 ， liang2 yue4 feng1 ri4 mei3 。
- pang2 jin4 dong1 xi1 lin2 ， xie4 hou4 er4 san1 shi4 。
- wu2 qian2 yan1 neng2 shen2 ， you3 jiu3 you2 cu1 zhi3 。
- zhi4 luan2 ge1 fei2 yang2 ， kuai4 cai2 zhuo2 chang2 li3 。
- sui2 fen1 fei3 qiang2 zhi4 ， cheng2 xing1 ken3 zhong1 zhi3 。
- gou1 shen1 chu1 gai1 qia4 ， bian1 ji2 fa2 bi3 li3 。
- suo1 jing3 fa2 ling4 ke1 ， fu3 zhang3 xi4 yu3 qi3 。
- hao2 ge1 miao3 qun2 er2 ， da4 xiao4 jing1 shu4 li3 。
- yi4 weng1 zui4 er2 bo2 ， liang3 sheng1 ye4 bu4 qi3 。
- xin1 guang3 qiong2 yi4 le4 ， qi4 shuai1 lao3 qie3 si3 。
- sheng1 sheng1 tian1 rang3 jian4 ， zhi1 ming4 zhe3 han3 er3 。
- yu3 jiang1 gui1 wan4 shan1 ， hou4 ri4 dang1 yi4 ci3 。

## 注释

## 译文

## 赏析
