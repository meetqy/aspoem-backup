---
id: fang-hui-ti-dong-ping-zhang-zhi-qing-mei-xuan-chang-yi-mo-mei-yi-fu-zi-sui
title: 題東平張智卿梅軒嘗以墨梅一幅自隨
titlePinyin: ti2 dong1 ping2 zhang1 zhi4 qing1 mei2 xuan1 chang2 yi3 mo4 mei2 yi4 fu2 zi4 sui2
titleSlug: ti-dong-ping-zhang-zhi-qing-mei-xuan-chang-yi-mo-mei-yi-fu-zi-sui
author: 方回
authorPinyin: fang1 hui2
authorSlug: fang-hui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 大庾嶺頭江南北，生平走遍梅花國。
- 天下梅花詩最難，和靖居士占第一。
- 七十四翁詩萬篇，一句梅花吟不得。
- 譬如江夏黄鶴樓，既有崔顥無李白。
- 何人幻出一橫枝，毛穎陳玄塗側釐。
- 不丹不青逞妙手，月窗瘦影吾能移。
- 真梅難賦賦寫梅，虛叟大叫尤難之。
- 前身相馬九方句，焉能壓倒簡齋詩。
- 張侯隨軒梅一幅，什襲珍藏過寶玉。
- 南征不取萬戶侯，北歸未即九州督。
- 借梅爲題求詩人，中原名士詩滿軸。
- 和靖簡齋亦不無，顧慚才盡難貂續。
- 張侯今在西湖隈，竹籬茅屋扃蒼苔。
- 我亦自有梅世界，紫陽山中歸去來。
- 梅花開時看梅開，花未開時看畫梅。
- 不用雕肝刻肺被梅惱，但當一杯一杯復一杯。

## 拼音

- da4 yu3 ling3 tou2 jiang1 nan2 bei3 ， sheng1 ping2 zou3 bian4 mei2 hua1 guo2 。
- tian1 xia4 mei2 hua1 shi1 zui4 nan2 ， he2 jing4 ju1 shi4 zhan4 di4 yi1 。
- qi1 shi2 si4 weng1 shi1 wan4 pian1 ， yi2 ju4 mei2 hua1 yin2 bu4 de2 。
- pi4 ru2 jiang1 xia4 huang2 he4 lou2 ， ji4 you3 cui1 hao4 wu2 li3 bai2 。
- he2 ren2 huan4 chu1 yi4 heng2 zhi1 ， mao2 ying3 chen2 xuan2 tu2 ce4 li2 。
- bu4 dan1 bu4 qing1 cheng3 miao4 shou3 ， yue4 chuang1 shou4 ying3 wu2 neng2 yi2 。
- zhen1 mei2 nan2 fu4 fu4 xie3 mei2 ， xu1 sou3 da4 jiao4 you2 nan2 zhi1 。
- qian2 shen1 xiang1 ma3 jiu3 fang1 ju4 ， yan1 neng2 ya1 dao3 jian3 zhai1 shi1 。
- zhang1 hou2 sui2 xuan1 mei2 yi4 fu2 ， shen2 xi2 zhen1 cang2 guo4 bao3 yu4 。
- nan2 zheng1 bu4 qu3 wan4 hu4 hou2 ， bei3 gui1 wei4 ji2 jiu3 zhou1 du1 。
- jie4 mei2 wei2 ti2 qiu2 shi1 ren2 ， zhong1 yuan2 ming2 shi4 shi1 man3 zhou2 。
- he2 jing4 jian3 zhai1 yi4 bu4 wu2 ， gu4 can2 cai2 jin4 nan2 diao1 xu4 。
- zhang1 hou2 jin1 zai4 xi1 hu2 wei1 ， zhu2 li2 mao2 wu1 jiong1 cang1 tai2 。
- wo3 yi4 zi4 you3 mei2 shi4 jie4 ， zi3 yang2 shan1 zhong1 gui1 qu4 lai2 。
- mei2 hua1 kai1 shi2 kan4 mei2 kai1 ， hua1 wei4 kai1 shi2 kan4 hua4 mei2 。
- bu2 yong4 diao1 gan1 ke4 fei4 bei4 mei2 nao3 ， dan4 dang1 yi4 bei1 yi4 bei1 fu4 yi4 bei1 。

## 注释

## 译文

## 赏析
