---
id: fang-hui-san-yue-er-shi-jiu-ye-er-geng-hang-huo-fen-hua-xiang-shou-an-fang-zhi-si-yue-yi-ri-yin-mao-zhi
title: 三月二十九夜二更杭火焚花巷壽安坊至四月一日寅卯止
titlePinyin: san1 yue4 er4 shi2 jiu3 ye4 er4 geng1 hang2 huo3 fen2 hua1 xiang4 shou4 an1 fang1 zhi4 si4 yue4 yi2 ri4 yin2 mao3 zhi3
titleSlug: san-yue-er-shi-jiu-ye-er-geng-hang-huo-fen-hua-xiang-shou-an-fang-zhi-si-yue-yi-ri-yin-mao-zhi
author: 方回
authorPinyin: fang1 hui2
authorSlug: fang-hui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 傾國傾城誇美色，千金萬金供首飾。
- 武林城中花巷名，紹興年前人未識。
- 亮死瓜洲再講和，巷名不爲栽花窠。
- 象珠翠玳玉笄外，紫紫紅紅裁綺羅。
- 是時永嘉有佳士，歎嗟花巷名太侈。
- 繁華漸盛古朴衰，書謂鄉人非美事。
- 誰知驁集一朝非，婦鬟女髻彌芳菲。
- 冠梳簪珥向曉賣，百僞一真無關譏。
- 戊戌年冬十月十，爇此闤闠成瓦礫。
- 豈料鬰攸再作祟，庚子春殘小盡日。
- 一十六度蓂莢新，兩見焦頭花巷人。
- 買賣假花牟厚利，坐此得罪於神明。
- 君不見九重一言軒輊易，頭白紛紛無忌諱。
- 人人一朵牡丹春，四海太平呼萬歲。

## 拼音

- qing1 guo2 qing1 cheng2 kua1 mei3 se4 ， qian1 jin1 wan4 jin1 gong4 shou3 shi4 。
- wu3 lin2 cheng2 zhong1 hua1 xiang4 ming2 ， shao4 xing1 nian2 qian2 ren2 wei4 shi2 。
- liang4 si3 gua1 zhou1 zai4 jiang3 he2 ， xiang4 ming2 bu4 wei2 zai1 hua1 ke1 。
- xiang4 zhu1 cui4 dai4 yu4 ji1 wai4 ， zi3 zi3 hong2 hong2 cai2 qi3 luo2 。
- shi4 shi2 yong3 jia1 you3 jia1 shi4 ， tan4 jie1 hua1 xiang4 ming2 tai4 chi3 。
- fan2 hua2 jian4 sheng4 gu3 pu3 shuai1 ， shu1 wei4 xiang1 ren2 fei1 mei3 shi4 。
- shui2 zhi1 ao4 ji2 yi4 zhao1 fei1 ， fu4 huan2 nü3 ji4 mi2 fang1 fei1 。
- guan1 shu1 zan1 er3 xiang4 xiao3 mai4 ， bai3 wei3 yi4 zhen1 wu2 guan1 ji1 。
- wu4 xu1 nian2 dong1 shi2 yue4 shi2 ， ruo4 ci3 huan2 hui4 cheng2 wa3 li4 。
- qi3 liao4 yu4 you1 zai4 zuo4 sui4 ， geng1 zi3 chun1 can2 xiao3 jin4 ri4 。
- yi4 shi2 liu4 du4 mi4 jia2 xin1 ， liang3 jian4 jiao1 tou2 hua1 xiang4 ren2 。
- mai3 mai4 jia3 hua1 mu4 hou4 li4 ， zuo4 ci3 de2 zui4 wu1 shen2 ming2 。
- jun1 bu2 jian4 jiu3 zhong4 yi4 yan2 xuan1 zhi4 yi4 ， tou2 bai2 fen1 fen1 wu2 ji4 hui4 。
- ren2 ren2 yi4 duo3 mu3 dan1 chun1 ， si4 hai3 tai4 ping2 hu1 wan4 sui4 。

## 注释

## 译文

## 赏析
