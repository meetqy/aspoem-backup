---
id: fang-hui-song-hu-zi-you-xue-zheng
title: 送胡子游學正
titlePinyin: song4 hu2 zi0 you2 xue2 zheng4
titleSlug: song-hu-zi-you-xue-zheng
author: 方回
authorPinyin: fang1 hui2
authorSlug: fang-hui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 俗徒紛云云，章甫殊不競。
- 不競何以故，無奈二氏橫。
- 予曰實不然，請各言其行。
- 開闢古至今，儒道獨也正。
- 柱史玄牝門，專氣保清凈。
- 末流詭長生，妄欲奪天命。
- 靈山見作用，誤認氣爲性。
- 輪迴豈有之，怪繆莫究竟。
- 兩俱可鄙者，巫覡事禳禜。
- 愚氓惑幻說，往往墮坑穽。
- 既曰身出家，粉黛侈婚娉。
- 豈不交鬼神，酒肉厭羶蒏。
- 此曹浪夸毗，內衰外徒盛。
- 吾儕讀何書，堯舜至孔孟。
- 搶攘干戈後，學校幸未屏。
- 窮者伏閭閻，甘忍饑寒併。
- 仕或爲冷官，官冷亦何病。
- 甯戚半夜歌，曾點暮春詠。
- 求己勝求人，自重豈容輕。
- 東家子朱子，述作貫百聖。
- 遺言一一在，足可雪几映。
- 省察中爲和，存養義由敬。
- 上泝周程張，例不顓宰柄。
- 乃有功斯文，如揭日月鏡。
- 韶音一以還，二氏噪衛鄭。
- 榛蔓彼自迷，我此松柏勁。
- 歷觀史傳間，不學行國政。
- 喪亡竊威福，依附涉巧令。
- 異端伺罅隙，磨牙騁譏評。
- 前哲貴內脩，韞匵寧待聘。
- 信有飯不足，未羨庖欲清。
- 勉哉子此行，始終抱淵靚。
- 萬一際奇逢，定作蒼生慶。
- 不然歸去來，預戒菊徑迎。

## 拼音

- su2 tu2 fen1 yun2 yun2 ， zhang1 fu3 shu1 bu2 jing4 。
- bu2 jing4 he2 yi3 gu4 ， wu2 nai4 er4 shi4 heng2 。
- yu3 yue1 shi2 bu4 ran2 ， qing3 ge4 yan2 qi2 xing2 。
- kai1 pi4 gu3 zhi4 jin1 ， ru2 dao4 du2 ye3 zheng4 。
- zhu4 shi3 xuan2 pin4 men2 ， zhuan1 qi4 bao3 qing1 jing4 。
- mo4 liu2 gui3 chang2 sheng1 ， wang4 yu4 duo2 tian1 ming4 。
- ling2 shan1 jian4 zuo4 yong4 ， wu4 ren4 qi4 wei2 xing4 。
- lun2 hui2 qi3 you3 zhi1 ， guai4 mou2 mo4 jiu1 jing4 。
- liang3 ju4 ke3 bi3 zhe3 ， wu1 xi2 shi4 rang2 ying2 。
- yu2 meng2 huo4 huan4 shuo1 ， wang3 wang3 duo4 keng1 jing3 。
- ji4 yue1 shen1 chu1 jia1 ， fen3 dai4 chi3 hun1 ping1 。
- qi3 bu4 jiao1 gui3 shen2 ， jiu3 rou4 yan4 shan1 yong4 。
- ci3 cao2 lang4 kua1 pi2 ， nei4 shuai1 wai4 tu2 sheng4 。
- wu2 chai2 du2 he2 shu1 ， yao2 shun4 zhi4 kong3 meng4 。
- qiang1 rang3 gan1 ge1 hou4 ， xue2 xiao4 xing4 wei4 ping2 。
- qiong2 zhe3 fu2 lü2 yan2 ， gan1 ren3 ji1 han2 bing4 。
- shi4 huo4 wei2 leng3 guan1 ， guan1 leng3 yi4 he2 bing4 。
- ning2 qi1 ban4 ye4 ge1 ， ceng2 dian3 mu4 chun1 yong3 。
- qiu2 ji3 sheng4 qiu2 ren2 ， zi4 zhong4 qi3 rong2 qing1 。
- dong1 jia1 zi0 zhu1 zi3 ， shu4 zuo4 guan4 bai3 sheng4 。
- yi2 yan2 yi1 yi1 zai4 ， zu2 ke3 xue3 ji3 ying4 。
- xing3 cha2 zhong1 wei2 he2 ， cun2 yang3 yi4 you2 jing4 。
- shang4 su4 zhou1 cheng2 zhang1 ， li4 bu4 zhuan1 zai3 bing3 。
- nai3 you3 gong1 si1 wen2 ， ru2 jie1 ri4 yue4 jing4 。
- shao2 yin1 yi4 yi3 huan2 ， er4 shi4 zao4 wei4 zheng4 。
- zhen1 man4 bi3 zi4 mi2 ， wo3 ci3 song1 bai3 jin4 。
- li4 guan1 shi3 chuan2 jian4 ， bu4 xue2 xing2 guo2 zheng4 。
- sang1 wang2 qie4 wei1 fu2 ， yi1 fu4 she4 qiao3 ling4 。
- yi4 duan1 si4 xia4 xi4 ， mo2 ya2 cheng3 ji1 ping2 。
- qian2 zhe2 gui4 nei4 xiu1 ， yun4 du2 ning2 dai4 pin4 。
- xin4 you3 fan4 bu4 zu2 ， wei4 xian4 pao2 yu4 qing1 。
- mian3 zai1 zi3 ci3 xing2 ， shi3 zhong1 bao4 yuan1 jing4 。
- wan4 yi2 ji4 qi2 feng2 ， ding4 zuo4 cang1 sheng1 qing4 。
- bu4 ran2 gui1 qu4 lai2 ， yu4 jie4 ju2 jing4 ying2 。

## 注释

## 译文

## 赏析
