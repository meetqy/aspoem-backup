---
id: fang-hui-xi-yong-lao-nong-guan-dao-yi-qiu-zi-wei-yun-qi-yi
title: 戲詠老農觀稻以秋字爲韻  其一
titlePinyin: xi4 yong3 lao3 nong2 guan1 dao4 yi3 qiu1 zi4 wei2 yun4     qi2 yi1
titleSlug: xi-yong-lao-nong-guan-dao-yi-qiu-zi-wei-yun-qi-yi
author: 方回
authorPinyin: fang1 hui2
authorSlug: fang-hui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 扶杖行阡陌，秔秈極望秋。
- 兒孫邀按視，父宿聽分抽。
- 村佃同黄馘，山妻對白頭。
- 負禾難努力，拾穗尚明眸。
- 糞薄嫌苗瘠，耘遲訝草留。
- 後生無乃懶，今歲更奚尤。
- 糴價先朝賤，租期舊尹優。
- 邇來非昔比，誰復爲儂憂。
- 路遠筋骸倦，風凉咳唾稠。
- 採壺炊破甑，啖茹薦新篘。
- 一飯都能幾，三杯即告休。
- 堆場喧鳥雀，隘巷集羊牛。
- 幼稚茅茨候，驩呼果栗求。
- 雖無玉鳩賜，端勝富民侯。

## 拼音

- fu2 zhang4 xing2 qian1 mo4 ， jing1 xian1 ji2 wang4 qiu1 。
- er2 sun1 yao1 an4 shi4 ， fu4 su4 ting1 fen1 chou1 。
- cun1 dian4 tong2 huang2 guo2 ， shan1 qi1 dui4 bai2 tou2 。
- fu4 he2 nan2 nu3 li4 ， shi2 sui4 shang4 ming2 mou2 。
- fen4 bao2 xian2 miao2 ji2 ， yun2 chi2 ya4 cao3 liu2 。
- hou4 sheng1 wu2 nai3 lan3 ， jin1 sui4 geng4 xi1 you2 。
- di2 jia4 xian1 chao2 jian4 ， zu1 qi1 jiu4 yin3 you1 。
- er3 lai2 fei1 xi1 bi3 ， shui2 fu4 wei2 nong2 you1 。
- lu4 yuan3 jin1 hai2 juan4 ， feng1 liang2 hai1 tuo4 chou2 。
- cai3 hu2 chui1 po4 zeng4 ， dan4 ru2 jian4 xin1 chou1 。
- yi2 fan4 dou1 neng2 ji1 ， san1 bei1 ji2 gao4 xiu1 。
- dui1 chang3 xuan1 niao3 que4 ， ai4 xiang4 ji2 yang2 niu2 。
- you4 zhi4 mao2 ci2 hou4 ， huan1 hu1 guo3 li4 qiu2 。
- sui1 wu2 yu4 jiu1 ci4 ， duan1 sheng4 fu4 min2 hou2 。

## 注释

## 译文

## 赏析
