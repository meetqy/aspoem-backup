---
id: fang-hui-song-chang-de-jiao-zhao-jun
title: 送常德教趙君
titlePinyin: song4 chang2 de2 jiao4 zhao4 jun1
titleSlug: song-chang-de-jiao-zhao-jun
author: 方回
authorPinyin: fang1 hui2
authorSlug: fang-hui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 岳陽州城危樓前，無地但有水與天。
- 一點之青惟君山，四顧洶湧心茫然。
- 吾嘗北風吹湖船，飛過洞庭一日間。
- 高桅一昂摩日邊，及其一低如沉淵。
- 竈不可炊薪不燃，躍出釜水如盆翻。
- 神驚魄裭乾坤顛，江豚出沒蛟鼉掀。
- 小兒號啼大人眠，貓嘔狗吐流腥涎。
- 饑僵渴仆三不餐，自曉至昏縮若拳。
- 始從武口入武川，然後相賀性命完。
- 龍陽縣西百丈牽，古鼎大鎮控羣蠻。
- 丹砂水銀充市廛，千機織錦綠紅鮮。
- 北上江陵通襄樊，南接長沙衡岳連。
- 陶淵明記桃花源，訪尋遺跡揚吾鞭。
- 長松巨柏萬且千，近人不畏猨猱懸。
- 琴床藥爐濺瀑泉，白髪道士如神仙。
- 尺許大字鐵屈盤，吾詩頗奇留刊鎸。
- 此事一往四十年，至今夜猶夢湘沅。
- 隆準雲孫腹便便，昔者金門班鷺鴛。
- 胡爲近亦寒無氈，屑往芹宮專冷官。
- 略有廩粟有俸錢，飯雖不足聊粥饘。
- 風雅之後聞屈原，千古哀怨離騷傳。
- 惟楚有材實多賢，幸爲人師何憾旃。
- 坎流叵測行止難，或逆而泝順而沿。
- 可不隨機信天緣，竹枝歌聲宮商宣。
- 木奴洲畔饒風煙，三年當有詩千篇。

## 拼音

- yue4 yang2 zhou1 cheng2 wei1 lou2 qian2 ， wu2 di4 dan4 you3 shui3 yu3 tian1 。
- yi4 dian3 zhi1 qing1 wei2 jun1 shan1 ， si4 gu4 xiong1 yong3 xin1 mang2 ran2 。
- wu2 chang2 bei3 feng1 chui1 hu2 chuan2 ， fei1 guo4 dong4 ting2 yi2 ri4 jian4 。
- gao1 wei2 yi4 ang2 mo2 ri4 bian1 ， ji2 qi2 yi4 di1 ru2 chen2 yuan1 。
- zao4 bu4 ke3 chui1 xin1 bu4 ran2 ， yue4 chu1 fu3 shui3 ru2 pen2 fan1 。
- shen2 jing1 po4 chi3 qian2 kun1 dian1 ， jiang1 tun2 chu1 mei2 jiao1 tuo2 xian1 。
- xiao3 er2 hao4 ti2 da4 ren2 mian2 ， mao1 ou3 gou3 tu3 liu2 xing1 xian2 。
- ji1 jiang1 ke3 pu2 san1 bu4 can1 ， zi4 xiao3 zhi4 hun1 suo1 ruo4 quan2 。
- shi3 cong2 wu3 kou3 ru4 wu3 chuan1 ， ran2 hou4 xiang1 he4 xing4 ming4 wan2 。
- long2 yang2 xian4 xi1 bai3 zhang4 qian1 ， gu3 ding3 da4 zhen4 kong4 qun2 man2 。
- dan1 sha1 shui3 yin2 chong1 shi4 chan2 ， qian1 ji1 zhi1 jin3 lü4 hong2 xian1 。
- bei3 shang4 jiang1 ling2 tong1 xiang1 fan2 ， nan2 jie1 chang2 sha1 heng2 yue4 lian2 。
- tao2 yuan1 ming2 ji4 tao2 hua1 yuan2 ， fang3 xun2 yi2 ji4 yang2 wu2 bian1 。
- chang2 song1 ju4 bai3 wan4 qie3 qian1 ， jin4 ren2 bu2 wei4 yuan2 nao2 xuan2 。
- qin2 chuang2 yao4 lu2 jian4 pu4 quan2 ， bai2 fa4 dao4 shi0 ru2 shen2 xian1 。
- chi3 xu1 da4 zi4 tie3 qu1 pan2 ， wu2 shi1 po1 qi2 liu2 kan1 juan1 。
- ci3 shi4 yi4 wang3 si4 shi2 nian2 ， zhi4 jin1 ye4 you2 meng4 xiang1 yuan2 。
- long2 zhun3 yun2 sun1 fu4 bian4 bian4 ， xi1 zhe3 jin1 men2 ban1 lu4 yuan1 。
- hu2 wei2 jin4 yi4 han2 wu2 zhan1 ， xie4 wang3 qin2 gong1 zhuan1 leng3 guan1 。
- lüe4 you3 lin3 su4 you3 feng4 qian2 ， fan4 sui1 bu4 zu2 liao2 zhou1 zhan1 。
- feng1 ya3 zhi1 hou4 wen2 qu1 yuan2 ， qian1 gu3 ai1 yuan4 li2 sao1 chuan2 。
- wei2 chu3 you3 cai2 shi2 duo1 xian2 ， xing4 wei2 ren2 shi1 he2 han4 zhan1 。
- kan3 liu2 po3 ce4 xing2 zhi3 nan2 ， huo4 ni4 er2 su4 shun4 er2 yan2 。
- ke3 bu4 sui2 ji1 xin4 tian1 yuan2 ， zhu2 zhi1 ge1 sheng1 gong1 shang1 xuan1 。
- mu4 nu2 zhou1 pan4 rao2 feng1 yan1 ， san1 nian2 dang1 you3 shi1 qian1 pian1 。

## 注释

## 译文

## 赏析
