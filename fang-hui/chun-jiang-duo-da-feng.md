---
id: fang-hui-chun-jiang-duo-da-feng
title: 春江多大風
titlePinyin: chun1 jiang1 duo1 da4 feng1
titleSlug: chun-jiang-duo-da-feng
author: 方回
authorPinyin: fang1 hui2
authorSlug: fang-hui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 春江多大風，每盛肯遽微。
- 吹人雖不寒，崩浪良足唏。
- 嗔讀揭几帙，妬夢摇齋扉。
- 况乃駕艫栧，敢與爭狂威。
- 鬰鬰羈思倦，寥寥遨侶稀。
- 危陟據隄阜，遐眺窮灣圻。
- 引雛鵲始大，長笋荻已肥。
- 草遠安所極，絮殘猶自飛。
- 睠此惜暮景，感愴將疇依。
- 去國候屢改，懷人事多違。
- 袍弊苦膚汗，藥覂懼脈痱。
- 豈無一杯酒，脯茹與同揮。
- 道契詎易致，心賞何可幾。
- 天地身一蟻，舉動有是非。
- 洶湧復洶湧，四顧吾安歸。

## 拼音

- chun1 jiang1 duo1 da4 feng1 ， mei3 sheng4 ken3 ju4 wei1 。
- chui1 ren2 sui1 bu4 han2 ， beng1 lang4 liang2 zu2 xi1 。
- chen1 du2 jie1 ji3 zhi4 ， du4 meng4 yao2 zhai1 fei1 。
- kuang4 nai3 jia4 lu2 yi4 ， gan3 yu3 zheng1 kuang2 wei1 。
- yu4 yu4 ji1 si1 juan4 ， liao2 liao2 ao2 lü3 xi1 。
- wei1 zhi4 ju4 di1 fu4 ， xia2 tiao4 qiong2 wan1 qi2 。
- yin3 chu2 que4 shi3 da4 ， chang2 sun3 di2 yi3 fei2 。
- cao3 yuan3 an1 suo3 ji2 ， xu4 can2 you2 zi4 fei1 。
- juan4 ci3 xi1 mu4 jing3 ， gan3 chuang4 jiang1 chou2 yi1 。
- qu4 guo2 hou4 lü3 gai3 ， huai2 ren2 shi4 duo1 wei2 。
- pao2 bi4 ku3 fu1 han4 ， yao4 feng3 ju4 mai4 fei4 。
- qi3 wu2 yi4 bei1 jiu3 ， pu2 ru2 yu3 tong2 hui1 。
- dao4 qi4 ju4 yi4 zhi4 ， xin1 shang3 he2 ke3 ji1 。
- tian1 di4 shen1 yi4 yi3 ， ju3 dong4 you3 shi4 fei1 。
- xiong1 yong3 fu4 xiong1 yong3 ， si4 gu4 wu2 an1 gui1 。

## 注释

## 译文

## 赏析
