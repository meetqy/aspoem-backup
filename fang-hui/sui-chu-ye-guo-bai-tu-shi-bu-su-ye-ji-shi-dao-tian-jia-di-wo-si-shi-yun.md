---
id: fang-hui-sui-chu-ye-guo-bai-tu-shi-bu-su-ye-ji-shi-dao-tian-jia-di-wo-si-shi-yun
title: 歲除夜過白土市不宿夜幾失道田家地卧四十韻
titlePinyin: sui4 chu2 ye4 guo4 bai2 tu3 shi4 bu2 su4 ye4 ji1 shi1 dao4 tian2 jia1 di4 wo4 si4 shi2 yun4
titleSlug: sui-chu-ye-guo-bai-tu-shi-bu-su-ye-ji-shi-dao-tian-jia-di-wo-si-shi-yun
author: 方回
authorPinyin: fang1 hui2
authorSlug: fang-hui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 臘月廿九日，丁亥之歲除。
- 朝發句容縣，寒空晴色初。
- 初晴信可喜，泥深猶尺餘。
- 午憩白土市，暮指丹陽湖。
- 未至四十里，落彩沉金烏。
- 泥晝尚可涉，泥夜何可踰。
- 况乃岡坂間，十步千盤紆。
- 積雪五十日，凍塊始半甦。
- 雪中間以雨，野溜成溝渠。
- 埂塍或斷缺，下有不測淤。
- 江南舊行役，兩夫肩竹輿。
- 與其一跌三，不若拾而徒。
- 芒鞋既已著，豈復惜衣裾。
- 黑者爲水潦，白者爲路途。
- 暗中相摸索，前行後號呼。
- 右手拄我杖，左手一僕扶。
- 遠村坎坎鼓，守歲以自娛。
- 荆棘莽蒼中，焉從造其廬。
- 前導忽還迓，道遠店亦無。
- 求宿一農家，地卧用草鋪。
- 於此得偃息，豈敢過有圖。
- 暖湯濯倦足，濁酒斟浮蛆。
- 意色默相賀，天其念無辜。
- 幸無坑穽墮，險不狼虎屠。
- 燈下見異物，非馬非騾馿。
- 藏牛于屋內，云以避穿窬。
- 終夕噍草聲，去枕才咫且。
- 從者各僵仆，不異犬與豬。
- 平生幾今夕，亦嘗分郡符。
- 軍府熾庭燎，麗譙侈門符。
- 賓客候兵衛，兒童奉屠蘇。
- 焉知窮且老，狼狽逃村墟。
- 瘡痏腰膂破，癢痛皮膚枯。
- 大風鼓天地，嘯鬼號鼪狐。
- 使其伏榛莽，豈不戕厥軀。
- 遥遥烏聊山，有竹有琴書。
- 我故念我家，兒女亦念予。
- 目睫竟不交，炯然如鰥魚。
- 曉行付一笑，終夕空嗟吁。
- 作詩紀此事，異時示吾雛。

## 拼音

- la4 yue4 nian4 jiu3 ri4 ， ding1 hai4 zhi1 sui4 chu2 。
- chao2 fa1 ju4 rong2 xian4 ， han2 kong1 qing2 se4 chu1 。
- chu1 qing2 xin4 ke3 xi3 ， ni2 shen1 you2 chi3 yu2 。
- wu3 qi4 bai2 tu3 shi4 ， mu4 zhi3 dan1 yang2 hu2 。
- wei4 zhi4 si4 shi2 li3 ， luo4 cai3 chen2 jin1 wu1 。
- ni2 zhou4 shang4 ke3 she4 ， ni2 ye4 he2 ke3 yu2 。
- kuang4 nai3 gang1 ban3 jian4 ， shi2 bu4 qian1 pan2 yu1 。
- ji1 xue3 wu3 shi2 ri4 ， dong4 kuai4 shi3 ban4 su1 。
- xue3 zhong1 jian4 yi3 yu3 ， ye3 liu1 cheng2 gou1 qu2 。
- geng3 cheng2 huo4 duan4 que1 ， xia4 you3 bu2 ce4 yu1 。
- jiang1 nan2 jiu4 xing2 yi4 ， liang3 fu1 jian1 zhu2 yu2 。
- yu3 qi2 yi1 die1 san1 ， bu2 ruo4 shi2 er2 tu2 。
- mang2 xie2 ji4 yi3 zhu4 ， qi3 fu4 xi1 yi1 ju1 。
- hei1 zhe3 wei2 shui3 liao2 ， bai2 zhe3 wei2 lu4 tu2 。
- an4 zhong1 xiang1 mo1 suo3 ， qian2 xing2 hou4 hao4 hu1 。
- you4 shou3 zhu3 wo3 zhang4 ， zuo3 shou3 yi4 pu2 fu2 。
- yuan3 cun1 kan3 kan3 gu3 ， shou3 sui4 yi3 zi4 yu2 。
- jing1 ji2 mang3 cang1 zhong1 ， yan1 cong2 zao4 qi2 lu2 。
- qian2 dao3 hu1 huan2 ya4 ， dao4 yuan3 dian4 yi4 wu2 。
- qiu2 su4 yi4 nong2 jia1 ， di4 wo4 yong4 cao3 pu1 。
- wu1 ci3 de2 yan3 xi1 ， qi3 gan3 guo4 you3 tu2 。
- nuan3 tang1 zhuo2 juan4 zu2 ， zhuo2 jiu3 zhen1 fu2 qu1 。
- yi4 se4 mo4 xiang1 he4 ， tian1 qi2 nian4 wu2 gu1 。
- xing4 wu2 keng1 jing3 duo4 ， xian3 bu4 lang2 hu3 tu2 。
- deng1 xia4 jian4 yi4 wu4 ， fei1 ma3 fei1 luo2 lu2 。
- cang2 niu2 yu2 wu1 nei4 ， yun2 yi3 bi4 chuan1 yu2 。
- zhong1 xi1 jiao4 cao3 sheng1 ， qu4 zhen3 cai2 zhi3 qie3 。
- cong2 zhe3 ge4 jiang1 pu2 ， bu2 yi4 quan3 yu3 zhu1 。
- ping2 sheng1 ji1 jin1 xi1 ， yi4 chang2 fen1 jun4 fu2 。
- jun1 fu3 chi4 ting2 liao2 ， li2 qiao2 chi3 men2 fu2 。
- bin1 ke4 hou4 bing1 wei4 ， er2 tong2 feng4 tu2 su1 。
- yan1 zhi1 qiong2 qie3 lao3 ， lang2 bei4 tao2 cun1 xu1 。
- chuang1 wei3 yao1 lü3 po4 ， yang3 tong4 pi2 fu1 ku1 。
- da4 feng1 gu3 tian1 di4 ， xiao4 gui3 hao4 sheng1 hu2 。
- shi3 qi2 fu2 zhen1 mang3 ， qi3 bu4 qiang1 jue2 qu1 。
- yao2 yao2 wu1 liao2 shan1 ， you3 zhu2 you3 qin2 shu1 。
- wo3 gu4 nian4 wo3 jia1 ， er2 nü3 yi4 nian4 yu3 。
- mu4 jie2 jing4 bu4 jiao1 ， jiong3 ran2 ru2 guan1 yu2 。
- xiao3 xing2 fu4 yi2 xiao4 ， zhong1 xi1 kong1 jie1 xu1 。
- zuo4 shi1 ji4 ci3 shi4 ， yi4 shi2 shi4 wu2 chu2 。

## 注释

## 译文

## 赏析
