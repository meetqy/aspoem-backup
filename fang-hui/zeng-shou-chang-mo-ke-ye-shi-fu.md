---
id: fang-hui-zeng-shou-chang-mo-ke-ye-shi-fu
title: 贈壽昌墨客葉實甫
titlePinyin: zeng4 shou4 chang1 mo4 ke4 ye4 shi2 fu3
titleSlug: zeng-shou-chang-mo-ke-ye-shi-fu
author: 方回
authorPinyin: fang1 hui2
authorSlug: fang-hui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 古人削竹以爲筆，木板爲方竹爲策。
- 其字科斗或鳥迹，或篆或籀煤傅漆。
- 未有今人所謂墨，晉發汲冢尚可識。
- 地中間獲鐘鼎刻，文爲之具未爲極。
- 何其妙哉善摹畫，束縛毫管備肸飾。
- 鶴眼鳳咮鑿湍石，黟楮剡藤擣成足。
- 松煙魚胞和堅密，誇精鬬巧不遺力。
- 隸真行草最後出，萬乃不能及古一。
- 有良弓矢無良射，器利工拙繆繩尺。
- 風頹俗降嘆近日，四寶往往俱難得，尤艱得者墨一物。
- 燃爇膏脂磔桐實，非膠太燥則太溢。
- 高價玄圭詭蒼璧，其實不直瓦與礫。
- 羲獻不起歐褚畢，亦無李杜大詩伯。
- 顛倒吏牘冒儒籍，乳臭小兒僅甲乙。
- 苟且研磨暗竄易，奚李縱生懼稱屈。
- 壽昌葉老獨奇崛，陟阪涉澗負囊笈。
- 直笏圓丸動盈百，病風手試銅蟾滴。
- 瀲灧龍光浮五色，便覺硯中轟霹靂。
- 金錢亦不過求索，但欲流名寄篇什。
- 噫嘻此一怪墨客，作書轉送三歎息。
- 物有當黑不肯黑，事有當白不肯白。

## 拼音

- gu3 ren2 xiao1 zhu2 yi3 wei2 bi3 ， mu4 ban3 wei2 fang1 zhu2 wei2 ce4 。
- qi2 zi4 ke1 dou4 huo4 niao3 ji4 ， huo4 zhuan4 huo4 zhou4 mei2 fu4 qi1 。
- wei4 you3 jin1 ren2 suo3 wei4 mo4 ， jin4 fa1 ji2 zhong3 shang4 ke3 shi2 。
- di4 zhong1 jian4 huo4 zhong1 ding3 ke4 ， wen2 wei2 zhi1 ju4 wei4 wei2 ji2 。
- he2 qi2 miao4 zai1 shan4 mo2 hua4 ， shu4 fu4 hao2 guan3 bei4 xi1 shi4 。
- he4 yan3 feng4 zhou4 zao2 tuan1 shi2 ， yi1 chu3 yan3 teng2 dao3 cheng2 zu2 。
- song1 yan1 yu2 bao1 he2 jian1 mi4 ， kua1 jing1 dou4 qiao3 bu4 yi2 li4 。
- li4 zhen1 xing2 cao3 zui4 hou4 chu1 ， wan4 nai3 bu4 neng2 ji2 gu3 yi1 。
- you3 liang2 gong1 shi3 wu2 liang2 she4 ， qi4 li4 gong1 zhuo1 mou2 sheng2 chi3 。
- feng1 tui2 su2 jiang4 tan4 jin4 ri4 ， si4 bao3 wang3 wang3 ju4 nan2 de2 ， you2 jian1 de2 zhe3 mo4 yi2 wu4 。
- ran2 ruo4 gao1 zhi1 zhe2 tong2 shi2 ， fei1 jiao1 tai4 zao4 ze2 tai4 yi4 。
- gao1 jia4 xuan2 gui1 gui3 cang1 bi4 ， qi2 shi2 bu4 zhi2 wa3 yu3 li4 。
- xi1 xian4 bu4 qi3 ou1 chu3 bi4 ， yi4 wu2 li3 du4 da4 shi1 bo2 。
- dian1 dao3 li4 du2 mao4 ru2 ji2 ， ru3 xiu4 xiao3 er2 jin3 jia3 yi3 。
- gou3 qie3 yan2 mo2 an4 cuan4 yi4 ， xi1 li3 zong4 sheng1 ju4 cheng1 qu1 。
- shou4 chang1 ye4 lao3 du2 qi2 jue2 ， zhi4 ban3 she4 jian4 fu4 nang2 ji2 。
- zhi2 hu4 yuan2 wan2 dong4 ying2 bai3 ， bing4 feng1 shou3 shi4 tong2 chan2 di1 。
- lian4 yan4 long2 guang1 fu2 wu3 se4 ， bian4 jue2 yan4 zhong1 hong1 pi1 li4 。
- jin1 qian2 yi4 bu2 guo4 qiu2 suo3 ， dan4 yu4 liu2 ming2 ji4 pian1 shi2 。
- yi1 xi1 ci3 yi2 guai4 mo4 ke4 ， zuo4 shu1 zhuan3 song4 san1 tan4 xi1 。
- wu4 you3 dang1 hei1 bu4 ken3 hei1 ， shi4 you3 dang1 bai2 bu4 ken3 bai2 。

## 注释

## 译文

## 赏析
