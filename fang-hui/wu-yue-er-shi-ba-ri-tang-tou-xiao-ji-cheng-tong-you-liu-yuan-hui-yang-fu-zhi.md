---
id: fang-hui-wu-yue-er-shi-ba-ri-tang-tou-xiao-ji-cheng-tong-you-liu-yuan-hui-yang-fu-zhi
title: 五月二十八日塘頭小集呈同遊劉元煇楊復之
titlePinyin: wu3 yue4 er4 shi2 ba1 ri4 tang2 tou2 xiao3 ji2 cheng2 tong2 you2 liu2 yuan2 hui1 yang2 fu4 zhi1
titleSlug: wu-yue-er-shi-ba-ri-tang-tou-xiao-ji-cheng-tong-you-liu-yuan-hui-yang-fu-zhi
author: 方回
authorPinyin: fang1 hui2
authorSlug: fang-hui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 山中五日寒，霖雨久不止。
- 稍稍雲意開，駸駸日色美。
- 駕言出東城，道傍玩流水。
- 胸次積滯悶，一見似可洗。
- 問訊元方兄，太息雍端子。
- 養性在知命，制事當達理。
- 病乃老人常，貧非志士恥。
- 時運縱衰謝，見趣肯卑鄙。
- 荒野叩槿楥，幽軒俯蓮沚。
- 吾友跫然來，君子有酒旨。
- 青甘剖嘉瓜，碧脆摘新李。
- 加籩何必多，真率故佳爾。
- 學道氣臭合，成文笑談綺。
- 鳴禽窺林間，跳魚出波底。
- 驚見我輩人，未有客如此。
- 良晤匪易得，淺醉彌可喜。
- 會當時盍簪，斯樂未云已。

## 拼音

- shan1 zhong1 wu3 ri4 han2 ， lin2 yu3 jiu3 bu4 zhi3 。
- shao1 shao1 yun2 yi4 kai1 ， qin1 qin1 ri4 se4 mei3 。
- jia4 yan2 chu1 dong1 cheng2 ， dao4 bang4 wan2 liu2 shui3 。
- xiong1 ci4 ji1 zhi4 men4 ， yi2 jian4 si4 ke3 xi3 。
- wen4 xun4 yuan2 fang1 xiong1 ， tai4 xi1 yong1 duan1 zi3 。
- yang3 xing4 zai4 zhi1 ming4 ， zhi4 shi4 dang1 da2 li3 。
- bing4 nai3 lao3 ren2 chang2 ， pin2 fei1 zhi4 shi4 chi3 。
- shi2 yun4 zong4 shuai1 xie4 ， jian4 qu4 ken3 bei1 bi3 。
- huang1 ye3 kou4 jin3 yuan2 ， you1 xuan1 fu3 lian2 zhi3 。
- wu2 you3 qiong2 ran2 lai2 ， jun1 zi3 you3 jiu3 zhi3 。
- qing1 gan1 pou1 jia1 gua1 ， bi4 cui4 zhai1 xin1 li3 。
- jia1 bian1 he2 bi4 duo1 ， zhen1 shuai4 gu4 jia1 er3 。
- xue2 dao4 qi4 chou4 he2 ， cheng2 wen2 xiao4 tan2 qi3 。
- ming2 qin2 kui1 lin2 jian4 ， tiao4 yu2 chu1 bo1 di3 。
- jing1 jian4 wo3 bei4 ren2 ， wei4 you3 ke4 ru2 ci3 。
- liang2 wu4 fei3 yi4 de2 ， qian3 zui4 mi2 ke3 xi3 。
- hui4 dang1 shi2 he2 zan1 ， si1 le4 wei4 yun2 yi3 。

## 注释

## 译文

## 赏析
