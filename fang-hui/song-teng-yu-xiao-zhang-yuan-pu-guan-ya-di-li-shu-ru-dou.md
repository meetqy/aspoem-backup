---
id: fang-hui-song-teng-yu-xiao-zhang-yuan-pu-guan-ya-di-li-shu-ru-dou
title: 送滕玉霄張元樸管押地理書入都
titlePinyin: song4 teng2 yu4 xiao1 zhang1 yuan2 pu3 guan3 ya1 di4 li3 shu1 ru4 dou1
titleSlug: song-teng-yu-xiao-zhang-yuan-pu-guan-ya-di-li-shu-ru-dou
author: 方回
authorPinyin: fang1 hui2
authorSlug: fang-hui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 滕侯酒酣宇宙窄，長嘯詩成鬼神泣。
- 謫仙後身今李白，一錦宮袍猶未得。
- 張侯乃翁官鼎軸，芸香家藏百萬牘。
- 朝窗夜檠吟不足，政須天下書遍讀。
- 四海萬國天一家，東盡蟠木西流沙。
- 貢珍未貴貴圖籍，卉服颶風窮島涯。
- 玉堂衆雋修國史，搜書北方遣名士。
- 若欲講知南地理，亦合南州起才子。
- 所以滕侯暨張侯，聯翩同作中原遊。
- 夜靜長虹貫明月，春風穩送江天舟。
- 張侯富貴素所有，相門會見魯拜後。
- 滕侯遭遇夫豈偶，飄然掉臂奮空手。
- 金匱石室紬瑶編，大書特書筆如椽。
- 成就堯典禹貢篇，不數班固司馬遷。

## 拼音

- teng2 hou2 jiu3 han1 yu3 zhou4 zhai3 ， chang2 xiao4 shi1 cheng2 gui3 shen2 qi4 。
- zhe2 xian1 hou4 shen1 jin1 li3 bai2 ， yi4 jin3 gong1 pao2 you2 wei4 de2 。
- zhang1 hou2 nai3 weng1 guan1 ding3 zhou2 ， yun2 xiang1 jia1 cang2 bai3 wan4 du2 。
- chao2 chuang1 ye4 qing2 yin2 bu4 zu2 ， zheng4 xu1 tian1 xia4 shu1 bian4 du2 。
- si4 hai3 wan4 guo2 tian1 yi4 jia1 ， dong1 jin4 pan2 mu4 xi1 liu2 sha1 。
- gong4 zhen1 wei4 gui4 gui4 tu2 ji2 ， hui4 fu2 ju4 feng1 qiong2 dao3 ya2 。
- yu4 tang2 zhong4 jun4 xiu1 guo2 shi3 ， sou1 shu1 bei3 fang1 qian3 ming2 shi4 。
- ruo4 yu4 jiang3 zhi1 nan2 di4 li3 ， yi4 he2 nan2 zhou1 qi3 cai2 zi3 。
- suo3 yi3 teng2 hou2 ji4 zhang1 hou2 ， lian2 pian1 tong2 zuo4 zhong1 yuan2 you2 。
- ye4 jing4 chang2 hong2 guan4 ming2 yue4 ， chun1 feng1 wen3 song4 jiang1 tian1 zhou1 。
- zhang1 hou2 fu4 gui4 su4 suo3 you3 ， xiang1 men2 hui4 jian4 lu3 bai4 hou4 。
- teng2 hou2 zao1 yu4 fu1 qi3 ou3 ， piao1 ran2 diao4 bi4 fen4 kong1 shou3 。
- jin1 kui4 shi2 shi4 chou1 yao2 bian1 ， da4 shu1 te4 shu1 bi3 ru2 chuan2 。
- cheng2 jiu4 yao2 dian3 yu3 gong4 pian1 ， bu2 shu4 ban1 gu4 si1 ma3 qian1 。

## 注释

## 译文

## 赏析
