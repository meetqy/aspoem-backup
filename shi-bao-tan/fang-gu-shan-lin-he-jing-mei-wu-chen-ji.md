---
id: shi-bao-tan-fang-gu-shan-lin-he-jing-mei-wu-chen-ji
title: 訪孤山林和靖梅塢陳迹
titlePinyin: fang3 gu1 shan1 lin2 he2 jing4 mei2 wu4 chen2 ji4
titleSlug: fang-gu-shan-lin-he-jing-mei-wu-chen-ji
author: 釋寶曇
authorPinyin: shi4 bao3 tan2
authorSlug: shi-bao-tan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 西湖湖水清可𣂏，孤山山人瘦有餘。
- 梅花五更清夜夢，周易一卷前身書。
- 經年竹戶與僧語，僧房繞湖三百區。
- 客來放鶴未忍去，更爲脩竹聊須臾。
- 衡山道士古鬚髮，苦語不似公膚腴。
- 芙蓉爲裳月爲佩，荷芰結屋游龍車。
- 朝馳八紘莫四極，上挈太古中唐虞。
- 子房自是赤松後，淵明初無彭澤趨。
- 平生自謂公不死，意不一見成空虛。
- 買舟今夕定不寐，直恐長嘯來清都。

## 拼音

- xi1 hu2 hu2 shui3 qing1 ke3 𣂏， gu1 shan1 shan1 ren2 shou4 you3 yu2 。
- mei2 hua1 wu3 geng1 qing1 ye4 meng4 ， zhou1 yi4 yi2 juan4 qian2 shen1 shu1 。
- jing1 nian2 zhu2 hu4 yu3 seng1 yu3 ， seng1 fang2 rao4 hu2 san1 bai3 qu1 。
- ke4 lai2 fang4 he4 wei4 ren3 qu4 ， geng4 wei2 xiu1 zhu2 liao2 xu1 yu2 。
- heng2 shan1 dao4 shi0 gu3 xu1 fa4 ， ku3 yu3 bu2 si4 gong1 fu1 yu2 。
- fu2 rong2 wei2 shang0 yue4 wei2 pei4 ， he2 ji4 jie2 wu1 you2 long2 ju1 。
- chao2 chi2 ba1 hong2 mo4 si4 ji2 ， shang4 qie4 tai4 gu3 zhong1 tang2 yu2 。
- zi3 fang2 zi4 shi4 chi4 song1 hou4 ， yuan1 ming2 chu1 wu2 peng2 ze2 qu1 。
- ping2 sheng1 zi4 wei4 gong1 bu4 si3 ， yi4 bu4 yi2 jian4 cheng2 kong1 xu1 。
- mai3 zhou1 jin1 xi1 ding4 bu2 mei4 ， zhi2 kong3 chang2 xiao4 lai2 qing1 dou1 。

## 注释

## 译文

## 赏析
