---
id: shi-bao-tan-deng-shi-tou-cheng
title: 登石頭城
titlePinyin: deng1 shi2 tou2 cheng2
titleSlug: deng-shi-tou-cheng
author: 釋寶曇
authorPinyin: shi4 bao3 tan2
authorSlug: shi-bao-tan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 春潮不到石城脚，十丈樓船淺沙閣。
- 楚天衮入秦淮流，白日黄塵亦冥漠。
- 胡兒走馬沙上歸，青兕豪豬載氈橐。
- 旌旗不動弓矢閑，百金硨磲作瓔珞。
- 龍盤虎踞天地靜，稽首清明可終託。
- 當時被髮飲此水，鐵騎如山照秋郭。
- 鳥驚獸駭人莫知，天欲以血洗伊洛。
- 三山砥礪水濯磨，萬夫相望在鵰鶚。
- 東風兩鬢今蕭蕭，何當以此叩寥廓。

## 拼音

- chun1 chao2 bu2 dao4 shi2 cheng2 jiao3 ， shi2 zhang4 lou2 chuan2 qian3 sha1 ge2 。
- chu3 tian1 gun3 ru4 qin2 huai2 liu2 ， bai2 ri4 huang2 chen2 yi4 ming2 mo4 。
- hu2 er2 zou3 ma3 sha1 shang4 gui1 ， qing1 si4 hao2 zhu1 zai4 zhan1 tuo2 。
- jing1 qi2 bu2 dong4 gong1 shi3 xian2 ， bai3 jin1 che1 qu2 zuo4 ying1 luo4 。
- long2 pan2 hu3 ju4 tian1 di4 jing4 ， qi3 shou3 qing1 ming2 ke3 zhong1 tuo1 。
- dang1 shi2 bei4 fa4 yin3 ci3 shui3 ， tie3 qi2 ru2 shan1 zhao4 qiu1 guo1 。
- niao3 jing1 shou4 hai4 ren2 mo4 zhi1 ， tian1 yu4 yi3 xue4 xi3 yi1 luo4 。
- san1 shan1 di3 li4 shui3 zhuo2 mo2 ， wan4 fu1 xiang1 wang4 zai4 diao1 e4 。
- dong1 feng1 liang3 bin4 jin1 xiao1 xiao1 ， he2 dang1 yi3 ci3 kou4 liao2 kuo4 。

## 注释

## 译文

## 赏析
