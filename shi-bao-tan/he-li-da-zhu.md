---
id: shi-bao-tan-he-li-da-zhu
title: 賀李大著
titlePinyin: he4 li3 da4 zhu4
titleSlug: he-li-da-zhu
author: 釋寶曇
authorPinyin: shi4 bao3 tan2
authorSlug: shi-bao-tan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 眉山縣前江可憐，昔人飲此俱成仙。
- 只今獨數蘇與李，豈伊親濯玻璃川。
- 功名事業天所靳，况復真宰持其權。
- 先公用舍誠有道，不愁軻後真無傳。
- 道山人物今第一，蒹葭玉樹猶依然。
- 東南弱水三萬里，亦有跨鶴來翩躚。
- 至人活國豈無術，丹砂烏喙堪同年。
- 衆工可笑不解事，顛倒規矩求方圓。
- 向來賁育嘗賈勇，彼豈有力能回天。
- 公今已不負世學，盍先鷗鷺高騰鶱。
- 窗間借取董狐筆，父子相繼書凌煙。

## 拼音

- mei2 shan1 xian4 qian2 jiang1 ke3 lian2 ， xi1 ren2 yin3 ci3 ju4 cheng2 xian1 。
- zhi1 jin1 du2 shu4 su1 yu3 li3 ， qi3 yi1 qin1 zhuo2 bo1 li0 chuan1 。
- gong1 ming2 shi4 ye4 tian1 suo3 jin4 ， kuang4 fu4 zhen1 zai3 chi2 qi2 quan2 。
- xian1 gong1 yong4 she4 cheng2 you3 dao4 ， bu4 chou2 ke1 hou4 zhen1 wu2 chuan2 。
- dao4 shan1 ren2 wu4 jin1 di4 yi1 ， jian1 jia1 yu4 shu4 you2 yi1 ran2 。
- dong1 nan2 ruo4 shui3 san1 wan4 li3 ， yi4 you3 kua4 he4 lai2 pian1 xian1 。
- zhi4 ren2 huo2 guo2 qi3 wu2 shu4 ， dan1 sha1 wu1 hui4 kan1 tong2 nian2 。
- zhong4 gong1 ke3 xiao4 bu4 jie3 shi4 ， dian1 dao3 gui1 ju3 qiu2 fang1 yuan2 。
- xiang4 lai2 bi4 yu4 chang2 jia3 yong3 ， bi3 qi3 you3 li4 neng2 hui2 tian1 。
- gong1 jin1 yi3 bu2 fu4 shi4 xue2 ， he2 xian1 ou1 lu4 gao1 teng2 xian1 。
- chuang1 jian4 jie4 qu3 dong3 hu2 bi3 ， fu4 zi3 xiang1 ji4 shu1 ling2 yan1 。

## 注释

## 译文

## 赏析
