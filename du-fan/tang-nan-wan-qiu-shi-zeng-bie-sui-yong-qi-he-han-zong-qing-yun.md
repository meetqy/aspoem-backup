---
id: du-fan-tang-nan-wan-qiu-shi-zeng-bie-sui-yong-qi-he-han-zong-qing-yun
title: 湯南萬求詩贈別遂用其和韓總卿韻
titlePinyin: tang1 nan2 wan4 qiu2 shi1 zeng4 bie2 sui4 yong4 qi2 he2 han2 zong3 qing1 yun4
titleSlug: tang-nan-wan-qiu-shi-zeng-bie-sui-yong-qi-he-han-zong-qing-yun
author: 杜範
authorPinyin: du4 fan4
authorSlug: du-fan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 清朝方振飭，羣彥盡收攬。
- 萬化轉機軸，一氣變舒慘。
- 歲寒天漠漠，日暮雲澹澹。
- 古志可今覆，遠考異近覽。
- 世味甘甜蜜，國計未嘗膽。
- 馿技或易窮，羊質徒大闞。
- 冒沒忘險塗，吁嗟入玄窞。
- 志士抱忠篤，封事寫憂憯。
- 已動凝前旒，又隔充耳紞。
- 有獻非美芹，有味真苦欖。
- 誰其鄙肉食，政恐忘饁嗿。
- 一別幾十年，重會生萬感。
- 舊歡痛莫追，久交味逾淡。
- 羨君粲詞華，綵霞生暮晻。
- 顧我已衰晚，鬚雪羞髦髧。
- 猛虎躍山谷，寧甘落圈檻。
- 靈龜通鬼神，肯自朶頤頷。
- 看彼苑上花，何如澗下馣。
- 幽廬對江山，逸興寄鉛槧。
- 我欲同君歸，何由遂此敢。
- 茅茨勝金屋，飯羹飽玉糝。
- 願言寄新詩，春意起蓮菼。

## 拼音

- qing1 chao2 fang1 zhen4 chi4 ， qun2 yan4 jin4 shou1 lan3 。
- wan4 hua4 zhuan3 ji1 zhou2 ， yi2 qi4 bian4 shu1 can3 。
- sui4 han2 tian1 mo4 mo4 ， ri4 mu4 yun2 dan4 dan4 。
- gu3 zhi4 ke3 jin1 fu4 ， yuan3 kao3 yi4 jin4 lan3 。
- shi4 wei4 gan1 tian2 mi4 ， guo2 ji4 wei4 chang2 dan3 。
- lu2 ji4 huo4 yi4 qiong2 ， yang2 zhi4 tu2 da4 kan4 。
- mao4 mei2 wang4 xian3 tu2 ， xu1 jie1 ru4 xuan2 dan4 。
- zhi4 shi4 bao4 zhong1 du3 ， feng1 shi4 xie3 you1 can3 。
- yi3 dong4 ning2 qian2 liu2 ， you4 ge2 chong1 er3 dan3 。
- you3 xian4 fei1 mei3 qin2 ， you3 wei4 zhen1 ku3 lan3 。
- shui2 qi2 bi3 rou4 shi2 ， zheng4 kong3 wang4 ye4 tan3 。
- yi4 bie2 ji1 shi2 nian2 ， zhong4 hui4 sheng1 wan4 gan3 。
- jiu4 huan1 tong4 mo4 zhui1 ， jiu3 jiao1 wei4 yu2 dan4 。
- xian4 jun1 can4 ci2 hua2 ， cai3 xia2 sheng1 mu4 an3 。
- gu4 wo3 yi3 shuai1 wan3 ， xu1 xue3 xiu1 mao2 dan4 。
- meng3 hu3 yue4 shan1 gu3 ， ning2 gan1 luo4 quan1 jian4 。
- ling2 gui1 tong1 gui3 shen2 ， ken3 zi4 duo3 yi2 han4 。
- kan4 bi3 yuan4 shang4 hua1 ， he2 ru2 jian4 xia4 an1 。
- you1 lu2 dui4 jiang1 shan1 ， yi4 xing1 ji4 qian1 qian4 。
- wo3 yu4 tong2 jun1 gui1 ， he2 you2 sui4 ci3 gan3 。
- mao2 ci2 sheng4 jin1 wu1 ， fan4 geng1 bao3 yu4 san3 。
- yuan4 yan2 ji4 xin1 shi1 ， chun1 yi4 qi3 lian2 tan3 。

## 注释

## 译文

## 赏析
