---
id: du-fan-wu-chen-dong-he-tang-nan-wan-yun-qi-yi
title: 戊辰冬和湯南萬韻  其一
titlePinyin: wu4 chen2 dong1 he2 tang1 nan2 wan4 yun4     qi2 yi1
titleSlug: wu-chen-dong-he-tang-nan-wan-yun-qi-yi
author: 杜範
authorPinyin: du4 fan4
authorSlug: du-fan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我聞抱膝翁，高卧南中廬。
- 方其未遇時，邈若與世疎。
- 起來扶漢業，肉骨成豐腴。
- 青簡萬世名，寒窗一編書。
- 出處寧異轍，此道誠非迂。
- 嬾老天下士，被褐尚窮居。
- 負米供一飽，晨昏擷園蔬。
- 自知身有待，寧論食無魚。
- 博洽貫萬理，收拾歸一途。
- 翰墨瀉三峽，意氣橫九衢。
- 才大用寧小，道肥身不臞。
- 勳名會有時，天意非人圖。
- 璧玉藏名山，抱璞初不渝。
- 良工一顧盼，光彩照路隅。
- 看君策駉馬，願言刈其芻。

## 拼音

- wo3 wen2 bao4 xi1 weng1 ， gao1 wo4 nan2 zhong1 lu2 。
- fang1 qi2 wei4 yu4 shi2 ， miao3 ruo4 yu3 shi4 shu1 。
- qi3 lai2 fu2 han4 ye4 ， rou4 gu3 cheng2 feng1 yu2 。
- qing1 jian3 wan4 shi4 ming2 ， han2 chuang1 yi4 bian1 shu1 。
- chu1 chu3 ning2 yi4 zhe2 ， ci3 dao4 cheng2 fei1 yu1 。
- lan3 lao3 tian1 xia4 shi4 ， bei4 he4 shang4 qiong2 ju1 。
- fu4 mi3 gong4 yi4 bao3 ， chen2 hun1 xie2 yuan2 shu1 。
- zi4 zhi1 shen1 you3 dai4 ， ning2 lun4 shi2 wu2 yu2 。
- bo2 qia4 guan4 wan4 li3 ， shou1 shi0 gui1 yi4 tu2 。
- han4 mo4 xie4 san1 xia2 ， yi4 qi4 heng2 jiu3 qu2 。
- cai2 da4 yong4 ning2 xiao3 ， dao4 fei2 shen1 bu4 qu2 。
- xun1 ming2 hui4 you3 shi2 ， tian1 yi4 fei1 ren2 tu2 。
- bi4 yu4 cang2 ming2 shan1 ， bao4 pu2 chu1 bu4 yu2 。
- liang2 gong1 yi2 gu4 pan4 ， guang1 cai3 zhao4 lu4 yu2 。
- kan4 jun1 ce4 jiong1 ma3 ， yuan4 yan2 yi4 qi2 chu2 。

## 注释

## 译文

## 赏析
