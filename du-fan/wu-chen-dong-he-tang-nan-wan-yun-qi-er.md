---
id: du-fan-wu-chen-dong-he-tang-nan-wan-yun-qi-er
title: 戊辰冬和湯南萬韻  其二
titlePinyin: wu4 chen2 dong1 he2 tang1 nan2 wan4 yun4     qi2 er4
titleSlug: wu-chen-dong-he-tang-nan-wan-yun-qi-er
author: 杜範
authorPinyin: du4 fan4
authorSlug: du-fan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 春初走京華，秋杪歸舊廬。
- 簡編廢已久，開卷澀且疎。
- 誰能擊其蒙，石田或可腴。
- 雁山有佳士，讀盡天下書。
- 足跡半九州，不憚道里迂。
- 陋邦何足臨，而亦來我居。
- 相從一尊酒，未厭園中蔬。
- 笑譚欣有合，浩若縱壑魚。
- 人生惟所適，所適各有途。
- 胸中苟不迷，到處皆通衢。
- 簞瓢有真樂，顔氏何其臞。
- 沒沒嗟我生，未知終焉圖。
- 論交須論心，所論在不渝。
- 願君示一語，令我反三隅。
- 君無金玉音，請誦一束芻。

## 拼音

- chun1 chu1 zou3 jing1 hua2 ， qiu1 miao3 gui1 jiu4 lu2 。
- jian3 bian1 fei4 yi3 jiu3 ， kai1 juan4 se4 qie3 shu1 。
- shui2 neng2 ji1 qi2 meng2 ， shi2 tian2 huo4 ke3 yu2 。
- yan4 shan1 you3 jia1 shi4 ， du2 jin4 tian1 xia4 shu1 。
- zu2 ji4 ban4 jiu3 zhou1 ， bu2 dan4 dao4 li3 yu1 。
- lou4 bang1 he2 zu2 lin2 ， er2 yi4 lai2 wo3 ju1 。
- xiang1 cong2 yi4 zun1 jiu3 ， wei4 yan4 yuan2 zhong1 shu1 。
- xiao4 tan2 xin1 you3 he2 ， hao4 ruo4 zong4 he4 yu2 。
- ren2 sheng1 wei2 suo3 shi4 ， suo3 shi4 ge4 you3 tu2 。
- xiong1 zhong1 gou3 bu4 mi2 ， dao4 chu3 jie1 tong1 qu2 。
- dan1 piao2 you3 zhen1 le4 ， yan2 shi4 he2 qi2 qu2 。
- mei2 mei2 jie1 wo3 sheng1 ， wei4 zhi1 zhong1 yan1 tu2 。
- lun4 jiao1 xu1 lun4 xin1 ， suo3 lun4 zai4 bu4 yu2 。
- yuan4 jun1 shi4 yi4 yu3 ， ling4 wo3 fan3 san1 yu2 。
- jun1 wu2 jin1 yu4 yin1 ， qing3 song4 yi2 shu4 chu2 。

## 注释

## 译文

## 赏析
