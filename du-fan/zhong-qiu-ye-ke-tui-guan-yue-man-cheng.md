---
id: du-fan-zhong-qiu-ye-ke-tui-guan-yue-man-cheng
title: 中秋夜客退觀月謾成
titlePinyin: zhong1 qiu1 ye4 ke4 tui4 guan1 yue4 man2 cheng2
titleSlug: zhong-qiu-ye-ke-tui-guan-yue-man-cheng
author: 杜範
authorPinyin: du4 fan4
authorSlug: du-fan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 檻外不數丈，深窅藏丘壑。
- 璧月懸中天，玉露下叢薄。
- 尺水澄秋光，龜魚共予樂。
- 所樂亦伊何，飲水良自覺。
- 恍若歸故山，灑然謝羈絡。
- 明發將何之，塵埃又如昨。
- 行也誰使之，有此一大錯。
- 幸保寸心在，舉頭問碧落。

## 拼音

- jian4 wai4 bu2 shu4 zhang4 ， shen1 yao3 cang2 qiu1 he4 。
- bi4 yue4 xuan2 zhong1 tian1 ， yu4 lu4 xia4 cong2 bao2 。
- chi3 shui3 cheng2 qiu1 guang1 ， gui1 yu2 gong4 yu3 le4 。
- suo3 le4 yi4 yi1 he2 ， yin3 shui3 liang2 zi4 jue2 。
- huang3 ruo4 gui1 gu4 shan1 ， sa3 ran2 xie4 ji1 luo4 。
- ming2 fa1 jiang1 he2 zhi1 ， chen2 ai1 you4 ru2 zuo2 。
- xing2 ye3 shui2 shi3 zhi1 ， you3 ci3 yi2 da4 cuo4 。
- xing4 bao3 cun4 xin1 zai4 ， ju3 tou2 wen4 bi4 luo4 。

## 注释

## 译文

## 赏析
