---
id: guo-xiang-zheng-cai-shi-e-mei-ting-deng-lan-zeng-han-lin-zhang-tang-gong
title: 采石峨嵋亭登覽贈翰林張唐公
titlePinyin: cai3 shi2 e2 mei2 ting2 deng1 lan3 zeng4 han4 lin2 zhang1 tang2 gong1
titleSlug: cai-shi-e-mei-ting-deng-lan-zeng-han-lin-zhang-tang-gong
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 巨舟發長溪，簫鼓奏雲漢。
- 史君領賓從，險絕窮壯觀。
- 逶迤轉滄洲，稍泊大江岸。
- 前登千丈峰，萬里瞰瀰漫。
- 峨嵋聳雙碧，斬斬天塹斷。
- 誰驅六龍轡，事逐孤煙散。
- 如聞限南北，謬彼曹公嘆。
- 寧知真人興，遐徼服輝煥。
- 僭王苟餘息，窘束若鼠竄。
- 虹蜺渡戈甲，雷雨洗屯難。
- 石根有遺迹，俯首想神算。
- 承平逾百年，鍼砭決癰𤴯。
- 幸茲國老賢，州事無留斷。
- 披榛構危亭，突兀出天半。
- 樂成須吾曹，嘯詠爭璀璨。
- 天空纖靄沒，川動日華亂。
- 羣鷗或飛舞，縞練遺片段。
- 歸艎鯨鬣擺，漁火星點燦。
- 靈犀安用燬，神理幽可贊。
- 翻思袁謝輩，道貴一以貫。
- 遇古名空傳，逢今歲非晏。
- 我公神采瑩，皎皎白玉瓘。
- 言詞珠內擲，肝腎錦繡爛。
- 平生存至誠，許與比象彖。
- 況當仙府間，長謠愈華奐。
- 原原無根涯，天馬脫羈絆。
- 顧予亦何人，勇和不知偄。
- 譬彼禽之雛，斂翼自投彈。
- 飲闌記名姓，會稽妙揮翰。
- 滑磨青瑤碑，八法素常按。
- 點畫猶生成，霜池聚鴻雁。
- 千載期弗訛，鑒賞永傳玩。
- 盛事難再並，月上歸興逭。

## 拼音

- ju4 zhou1 fa1 chang2 xi1 ， xiao1 gu3 zou4 yun2 han4 。
- shi3 jun1 ling3 bin1 cong2 ， xian3 jue2 qiong2 zhuang4 guan1 。
- wei1 yi2 zhuan3 cang1 zhou1 ， shao1 bo2 da4 jiang1 an4 。
- qian2 deng1 qian1 zhang4 feng1 ， wan4 li3 kan4 mi2 man4 。
- e2 mei2 song3 shuang1 bi4 ， zhan3 zhan3 tian1 qian4 duan4 。
- shui2 qu1 liu4 long2 pei4 ， shi4 zhu2 gu1 yan1 san4 。
- ru2 wen2 xian4 nan2 bei3 ， miu4 bi3 cao2 gong1 tan4 。
- ning2 zhi1 zhen1 ren2 xing1 ， xia2 jiao3 fu2 hui1 huan4 。
- jian4 wang2 gou3 yu2 xi1 ， jiong3 shu4 ruo4 shu3 cuan4 。
- hong2 ni2 du4 ge1 jia3 ， lei2 yu3 xi3 tun2 nan2 。
- shi2 gen1 you3 yi2 ji4 ， fu3 shou3 xiang3 shen2 suan4 。
- cheng2 ping2 yu2 bai3 nian2 ， zhen1 bian1 jue2 yong1 𤴯。
- xing4 zi1 guo2 lao3 xian2 ， zhou1 shi4 wu2 liu2 duan4 。
- pi1 zhen1 gou4 wei1 ting2 ， tu1 wu4 chu1 tian1 ban4 。
- le4 cheng2 xu1 wu2 cao2 ， xiao4 yong3 zheng1 cui3 can4 。
- tian1 kong1 xian1 ai3 mei2 ， chuan1 dong4 ri4 hua2 luan4 。
- qun2 ou1 huo4 fei1 wu3 ， gao3 lian4 yi2 pian4 duan4 。
- gui1 huang2 jing1 lie4 bai3 ， yu2 huo3 xing1 dian3 can4 。
- ling2 xi1 an1 yong4 hui3 ， shen2 li3 you1 ke3 zan4 。
- fan1 si1 yuan2 xie4 bei4 ， dao4 gui4 yi4 yi3 guan4 。
- yu4 gu3 ming2 kong1 chuan2 ， feng2 jin1 sui4 fei1 yan4 。
- wo3 gong1 shen2 cai3 ying2 ， jiao3 jiao3 bai2 yu4 guan4 。
- yan2 ci2 zhu1 nei4 zhi4 ， gan1 shen4 jin3 xiu4 lan4 。
- ping2 sheng1 cun2 zhi4 cheng2 ， xu1 yu3 bi3 xiang4 tuan4 。
- kuang4 dang1 xian1 fu3 jian4 ， chang2 yao2 yu4 hua2 huan4 。
- yuan2 yuan2 wu2 gen1 ya2 ， tian1 ma3 tuo1 ji1 ban4 。
- gu4 yu3 yi4 he2 ren2 ， yong3 he2 bu4 zhi1 ruan3 。
- pi4 bi3 qin2 zhi1 chu2 ， lian3 yi4 zi4 tou2 dan4 。
- yin3 lan2 ji4 ming2 xing4 ， hui4 ji1 miao4 hui1 han4 。
- hua2 mo2 qing1 yao2 bei1 ， ba1 fa3 su4 chang2 an4 。
- dian3 hua4 you2 sheng1 cheng2 ， shuang1 chi2 ju4 hong2 yan4 。
- qian1 zai4 qi1 fu2 e2 ， jian4 shang3 yong3 chuan2 wan2 。
- sheng4 shi4 nan2 zai4 bing4 ， yue4 shang4 gui1 xing1 huan4 。

## 注释

## 译文

## 赏析
