---
id: guo-xiang-zheng-xia-gong-you-jia-cang-lao-gao-cun-tian-le-jiao-xue-tu
title: 夏公酉家藏老高村田樂敎學圖
titlePinyin: xia4 gong1 you3 jia1 cang2 lao3 gao1 cun1 tian2 le4 jiao4 xue2 tu2
titleSlug: xia-gong-you-jia-cang-lao-gao-cun-tian-le-jiao-xue-tu
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 高生妙畫世所知，君藏兩幅尤瑰奇。
- 春回老柳未全綠，和氣盎盎微風吹。
- 負暄當案誰氏子，坐以訓詁傳童兒。
- 麻鞋破穿十指露，紵衫短袖烏巾欹。
- 眼吻開張手捉筆，叱怒底事揚其威。
- 兩童分爭迭相挽，彼二稚子傍觀窺。
- 一童獨卧守書卷，性習已見分醇醨。
- 皤然老叟醉兀兀，二孫側立猶扶持。
- 餘皆伶官雜村妓，插笛放鼓陳威儀。
- 三犬奔來吠欲囓，二人驚顧方攢眉。
- 伶家有子少亦黠，兩手據鞍驢載之。
- 尊卑向背極精妙，精妙得以意思惟。
- 田翁豐年固取樂，又能敎子勤書詩。
- 德澤涵濡賦斂絕，致我鼓腹咸熙熙。
- 畫工亦畫太平事，誰欲擾之生亂離。
- 高生高生，不獨愛爾之妙筆，對此頗思三代時。

## 拼音

- gao1 sheng1 miao4 hua4 shi4 suo3 zhi1 ， jun1 cang2 liang3 fu2 you2 gui1 qi2 。
- chun1 hui2 lao3 liu3 wei4 quan2 lü4 ， he2 qi4 ang4 ang4 wei1 feng1 chui1 。
- fu4 xuan1 dang1 an4 shui2 shi4 zi3 ， zuo4 yi3 xun4 gu3 chuan2 tong2 er2 。
- ma2 xie2 po4 chuan1 shi2 zhi3 lu4 ， zhu4 shan1 duan3 xiu4 wu1 jin1 qi1 。
- yan3 wen3 kai1 zhang1 shou3 zhuo1 bi3 ， chi4 nu4 di3 shi4 yang2 qi2 wei1 。
- liang3 tong2 fen1 zheng1 die2 xiang1 wan3 ， bi3 er4 zhi4 zi3 bang4 guan1 kui1 。
- yi4 tong2 du2 wo4 shou3 shu1 juan4 ， xing4 xi2 yi3 jian4 fen1 chun2 li2 。
- po2 ran2 lao3 sou3 zui4 wu4 wu4 ， er4 sun1 ce4 li4 you2 fu2 chi2 。
- yu2 jie1 ling2 guan1 za2 cun1 ji4 ， cha1 di2 fang4 gu3 chen2 wei1 yi2 。
- san1 quan3 ben1 lai2 fei4 yu4 nie4 ， er4 ren2 jing1 gu4 fang1 zan3 mei2 。
- ling2 jia1 you3 zi3 shao3 yi4 xia2 ， liang3 shou3 ju4 an1 lü2 zai4 zhi1 。
- zun1 bei1 xiang4 bei4 ji2 jing1 miao4 ， jing1 miao4 de2 yi3 yi4 si0 wei2 。
- tian2 weng1 feng1 nian2 gu4 qu3 le4 ， you4 neng2 jiao4 zi3 qin2 shu1 shi1 。
- de2 ze2 han2 ru2 fu4 lian3 jue2 ， zhi4 wo3 gu3 fu4 xian2 xi1 xi1 。
- hua4 gong1 yi4 hua4 tai4 ping2 shi4 ， shui2 yu4 rao3 zhi1 sheng1 luan4 li2 。
- gao1 sheng1 gao1 sheng1 ， bu4 du2 ai4 er3 zhi1 miao4 bi3 ， dui4 ci3 po1 si1 san1 dai4 shi2 。

## 注释

## 译文

## 赏析
