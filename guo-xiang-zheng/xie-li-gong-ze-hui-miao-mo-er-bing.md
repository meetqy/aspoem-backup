---
id: guo-xiang-zheng-xie-li-gong-ze-hui-miao-mo-er-bing
title: 謝李公擇惠妙墨二餅
titlePinyin: xie4 li3 gong1 ze2 hui4 miao4 mo4 er4 bing3
titleSlug: xie-li-gong-ze-hui-miao-mo-er-bing
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 南山來松節，北山割麝臍。
- 燒烟掃煤和膠漆，篆記歲月形蛟螭。
- 集賢學士久珍玩，云初得自扶桑枝。
- 張翁所作又精絕，磨刮不動猶堅犀。
- 鄴臺古瓦汲水試，黑雲隨手生冰池。
- 况君學術老益富，六經秘法窮無遺。
- 明窻靜几列毫楮，而與此物真相宜。
- 草玄著就垂萬世，忠厚自任陳安危。
- 嗟予吏役久零落，至寶暗贈寧非癡。
- 嗚呼大禹已往不復見，一尺渾厚疑玄圭。

## 拼音

- nan2 shan1 lai2 song1 jie2 ， bei3 shan1 ge1 she4 qi2 。
- shao1 yan1 sao3 mei2 he2 jiao1 qi1 ， zhuan4 ji4 sui4 yue4 xing2 jiao1 chi1 。
- ji2 xian2 xue2 shi4 jiu3 zhen1 wan2 ， yun2 chu1 de2 zi4 fu2 sang1 zhi1 。
- zhang1 weng1 suo3 zuo4 you4 jing1 jue2 ， mo2 gua1 bu2 dong4 you2 jian1 xi1 。
- ye4 tai2 gu3 wa3 ji2 shui3 shi4 ， hei1 yun2 sui2 shou3 sheng1 bing1 chi2 。
- kuang4 jun1 xue2 shu4 lao3 yi4 fu4 ， liu4 jing1 mi4 fa3 qiong2 wu2 yi2 。
- ming2 chuang1 jing4 ji3 lie4 hao2 chu3 ， er2 yu3 ci3 wu4 zhen1 xiang4 yi2 。
- cao3 xuan2 zhu4 jiu4 chui2 wan4 shi4 ， zhong1 hou4 zi4 ren4 chen2 an1 wei1 。
- jie1 yu3 li4 yi4 jiu3 ling2 luo4 ， zhi4 bao3 an4 zeng4 ning2 fei1 chi1 。
- wu1 hu1 da4 yu3 yi3 wang3 bu2 fu4 jian4 ， yi4 chi3 hun2 hou4 yi2 xuan2 gui1 。

## 注释

## 译文

## 赏析
