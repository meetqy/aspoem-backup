---
id: guo-xiang-zheng-guan-yu
title: 觀雨
titlePinyin: guan1 yu3
titleSlug: guan-yu
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 不雨九十日，火氣流郊郛。
- 空山渴虎兕，涸泥困龍魚。
- 農事固騷屑，令人但長吁。
- 渺思真宰意，反復竟何如。
- 去歲百川溢，園田變江湖。
- 南民遂乏食，十九棄路衢。
- 那聞今秋旱，性命當無餘。
- 祀龍稽往法，撃鼓煩羣巫。
- 殷殷百里雷，奮自東南隅。
- 陰雲隨電合，密雨應時須。
- 馳驅蒼黄際，慘淡氣色蘇。
- 登樓注遠目，百憂聊滌除。
- 銀浪徹平地，玉繩迷太虚。
- 日月洗塵坌，山川改焦枯。
- 法宫朝大舜，冠珮皆鴻儒。
- 况當禮樂新，百靈共持扶。
- 和氣自兹肇，風雨安敢逾。
- 欲傳千歲音，詠言愧蘼蕪。

## 拼音

- bu4 yu3 jiu3 shi2 ri4 ， huo3 qi4 liu2 jiao1 fu2 。
- kong1 shan1 ke3 hu3 si4 ， he2 ni2 kun4 long2 yu2 。
- nong2 shi4 gu4 sao1 xie4 ， ling4 ren2 dan4 chang2 xu1 。
- miao3 si1 zhen1 zai3 yi4 ， fan3 fu4 jing4 he2 ru2 。
- qu4 sui4 bai3 chuan1 yi4 ， yuan2 tian2 bian4 jiang1 hu2 。
- nan2 min2 sui4 fa2 shi2 ， shi2 jiu3 qi4 lu4 qu2 。
- na4 wen2 jin1 qiu1 han4 ， xing4 ming4 dang1 wu2 yu2 。
- si4 long2 ji1 wang3 fa3 ， ji1 gu3 fan2 qun2 wu1 。
- yin1 yin1 bai3 li3 lei2 ， fen4 zi4 dong1 nan2 yu2 。
- yin1 yun2 sui2 dian4 he2 ， mi4 yu3 ying1 shi2 xu1 。
- chi2 qu1 cang1 huang2 ji4 ， can3 dan4 qi4 se4 su1 。
- deng1 lou2 zhu4 yuan3 mu4 ， bai3 you1 liao2 di2 chu2 。
- yin2 lang4 che4 ping2 di4 ， yu4 sheng2 mi2 tai4 xu1 。
- ri4 yue4 xi3 chen2 ben4 ， shan1 chuan1 gai3 jiao1 ku1 。
- fa3 gong1 chao2 da4 shun4 ， guan1 pei4 jie1 hong2 ru2 。
- kuang4 dang1 li3 le4 xin1 ， bai3 ling2 gong4 chi2 fu2 。
- he2 qi4 zi4 zi1 zhao4 ， feng1 yu3 an1 gan3 yu2 。
- yu4 chuan2 qian1 sui4 yin1 ， yong3 yan2 kui4 mi2 wu2 。

## 注释

## 译文

## 赏析
