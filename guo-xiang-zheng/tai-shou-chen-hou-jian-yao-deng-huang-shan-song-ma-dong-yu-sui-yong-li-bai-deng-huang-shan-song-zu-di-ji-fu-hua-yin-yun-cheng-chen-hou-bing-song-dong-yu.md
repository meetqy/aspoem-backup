---
id: guo-xiang-zheng-tai-shou-chen-hou-jian-yao-deng-huang-shan-song-ma-dong-yu-sui-yong-li-bai-deng-huang-shan-song-zu-di-ji-fu-hua-yin-yun-cheng-chen-hou-bing-song-dong-yu
title: 太守陳侯見要登黄山送馬東玉遂用李白登黄山送族弟濟赴華陰韻呈陳侯并送東玉
titlePinyin: tai4 shou3 chen2 hou2 jian4 yao4 deng1 huang2 shan1 song4 ma3 dong1 yu4 sui4 yong4 li3 bai2 deng1 huang2 shan1 song4 zu2 di4 ji4 fu4 hua2 yin1 yun4 cheng2 chen2 hou2 bing4 song4 dong1 yu4
titleSlug: tai-shou-chen-hou-jian-yao-deng-huang-shan-song-ma-dong-yu-sui-yong-li-bai-deng-huang-shan-song-zu-di-ji-fu-hua-yin-yun-cheng-chen-hou-bing-song-dong-yu
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 潁川賢大夫，虛懷藴虹霓。
- 雖分銅虎符，合在帝苑棲。
- 邀我登黄山，攀雲絕長梯。
- 霜林正搖落，寒鳥鳴慘悽。
- 金牛飲空渚，天鏡開峨嵋。
- 塵埋宋武妓，蘚剥開元碑。
- 謫仙送客處，魂斷白日低。
- 松梢想獨鶴，軒昂避羣雞。
- 還思北溟釣，赤脚蹋鯤鯢。
- 時窮壯士恥，思遠騷人悲。
- 且舉一盃酒，肯分雲與泥。
- 坐有北歸客，張帆震雷鼙。
- 往獻白玉璞，不憐紅粉啼。
- 薦章已交達，高名動朝閨。
- 君相必見收，烟霄速横飛。
- 盃停可以起，看君開羽儀。

## 拼音

- ying3 chuan1 xian2 dai4 fu0 ， xu1 huai2 yun4 hong2 ni2 。
- sui1 fen1 tong2 hu3 fu2 ， he2 zai4 di4 yuan4 qi1 。
- yao1 wo3 deng1 huang2 shan1 ， pan1 yun2 jue2 chang2 ti1 。
- shuang1 lin2 zheng4 yao2 luo4 ， han2 niao3 ming2 can3 qi1 。
- jin1 niu2 yin3 kong1 zhu3 ， tian1 jing4 kai1 e2 mei2 。
- chen2 mai2 song4 wu3 ji4 ， xian3 bao1 kai1 yuan2 bei1 。
- zhe2 xian1 song4 ke4 chu3 ， hun2 duan4 bai2 ri4 di1 。
- song1 shao1 xiang3 du2 he4 ， xuan1 ang2 bi4 qun2 ji1 。
- huan2 si1 bei3 ming2 diao4 ， chi4 jiao3 ta4 kun1 ni2 。
- shi2 qiong2 zhuang4 shi4 chi3 ， si1 yuan3 sao1 ren2 bei1 。
- qie3 ju3 yi4 bei1 jiu3 ， ken3 fen1 yun2 yu3 ni2 。
- zuo4 you3 bei3 gui1 ke4 ， zhang1 fan1 zhen4 lei2 pi2 。
- wang3 xian4 bai2 yu4 pu2 ， bu4 lian2 hong2 fen3 ti2 。
- jian4 zhang1 yi3 jiao1 da2 ， gao1 ming2 dong4 chao2 gui1 。
- jun1 xiang1 bi4 jian4 shou1 ， yan1 xiao1 su4 heng2 fei1 。
- bei1 ting2 ke3 yi3 qi3 ， kan4 jun1 kai1 yu3 yi2 。

## 注释

## 译文

## 赏析
