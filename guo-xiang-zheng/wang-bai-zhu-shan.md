---
id: guo-xiang-zheng-wang-bai-zhu-shan
title: 望白紵山
titlePinyin: wang4 bai2 zhu4 shan1
titleSlug: wang-bai-zhu-shan
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 隔江望白紵，葱蒼壓牛渚。
- 却憶跨黄犢，渡橋溪東去。
- 悠悠登此山，直待圓蟾午。
- 汗漫丹湖水，萬頃浸天宇。
- 北斗酌不乾，光烱反吞吐。
- 諸峰若案几，白雲俯可取。
- 覽景壯我懷，長謡念前古。
- 傳聞桓將軍，致酒領歌舞。
- 雄風回秋霜，英聲散鼉鼓。
- 寧知千載後，荒榛老狐鼠。
- 男兒及時樂，一餉亦足許。
- 前年翰林公，絕頂構堂廡。
- 我方客沅湘，盛事未能睹。
- 及今佐肥幕，治獄歷陽府。
- 注目聊獨吟，何時達庭戶。

## 拼音

- ge2 jiang1 wang4 bai2 zhu4 ， cong1 cang1 ya1 niu2 zhu3 。
- que4 yi4 kua4 huang2 du2 ， du4 qiao2 xi1 dong1 qu4 。
- you1 you1 deng1 ci3 shan1 ， zhi2 dai4 yuan2 chan2 wu3 。
- han4 man4 dan1 hu2 shui3 ， wan4 qing3 jin4 tian1 yu3 。
- bei3 dou3 zhuo2 bu4 qian2 ， guang1 jiong3 fan3 tun1 tu3 。
- zhu1 feng1 ruo4 an4 ji1 ， bai2 yun2 fu3 ke3 qu3 。
- lan3 jing3 zhuang4 wo3 huai2 ， chang2 yao2 nian4 qian2 gu3 。
- chuan2 wen2 huan2 jiang1 jun1 ， zhi4 jiu3 ling3 ge1 wu3 。
- xiong2 feng1 hui2 qiu1 shuang1 ， ying1 sheng1 san4 tuo2 gu3 。
- ning2 zhi1 qian1 zai4 hou4 ， huang1 zhen1 lao3 hu2 shu3 。
- nan2 er2 ji2 shi2 le4 ， yi4 xiang3 yi4 zu2 xu1 。
- qian2 nian2 han4 lin2 gong1 ， jue2 ding3 gou4 tang2 wu3 。
- wo3 fang1 ke4 yuan2 xiang1 ， sheng4 shi4 wei4 neng2 du3 。
- ji2 jin1 zuo3 fei2 mu4 ， zhi4 yu4 li4 yang2 fu3 。
- zhu4 mu4 liao2 du2 yin2 ， he2 shi2 da2 ting2 hu4 。

## 注释

## 译文

## 赏析
