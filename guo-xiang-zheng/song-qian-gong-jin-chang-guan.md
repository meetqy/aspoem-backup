---
id: guo-xiang-zheng-song-qian-gong-jin-chang-guan
title: 送錢公瑾長官
titlePinyin: song4 qian2 gong1 jin3 chang2 guan1
titleSlug: song-qian-gong-jin-chang-guan
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 羣山凌皓雪，修途無點塵。
- 寒梅數枝發，持送北歸人。
- 人歸向瑤闕，頭角屈以伸。
- 十年困塵滓，一旦乘風雲。
- 大用多晚年，請看釣渭濱。
- 又如四公子，長揖取名勳。
- 其餘瑣細輩，爲君何足陳。
- 我忝交君印，俯顔愧斯民。
- 疲駑追逸驥，澆漓雜醲醇。
- 物理有屯泰，賢愚固難倫。
- 感君重然諾，西郊待歸輪。
- 非君肯卑屈，誰復許相親。

## 拼音

- qun2 shan1 ling2 hao4 xue3 ， xiu1 tu2 wu2 dian3 chen2 。
- han2 mei2 shu4 zhi1 fa1 ， chi2 song4 bei3 gui1 ren2 。
- ren2 gui1 xiang4 yao2 que4 ， tou2 jiao3 qu1 yi3 shen1 。
- shi2 nian2 kun4 chen2 zi3 ， yi2 dan4 cheng2 feng1 yun2 。
- da4 yong4 duo1 wan3 nian2 ， qing3 kan4 diao4 wei4 bin1 。
- you4 ru2 si4 gong1 zi3 ， chang2 yi1 qu3 ming2 xun1 。
- qi2 yu2 suo3 xi4 bei4 ， wei2 jun1 he2 zu2 chen2 。
- wo3 tian3 jiao1 jun1 yin4 ， fu3 yan2 kui4 si1 min2 。
- pi2 nu2 zhui1 yi4 ji4 ， jiao1 li2 za2 nong2 chun2 。
- wu4 li3 you3 tun2 tai4 ， xian2 yu2 gu4 nan2 lun2 。
- gan3 jun1 zhong4 ran2 nuo4 ， xi1 jiao1 dai4 gui1 lun2 。
- fei1 jun1 ken3 bei1 qu1 ， shui2 fu4 xu1 xiang1 qin1 。

## 注释

## 译文

## 赏析
