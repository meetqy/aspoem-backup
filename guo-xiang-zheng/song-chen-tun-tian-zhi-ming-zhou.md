---
id: guo-xiang-zheng-song-chen-tun-tian-zhi-ming-zhou
title: 送陳屯田知明州
titlePinyin: song4 chen2 tun2 tian2 zhi1 ming2 zhou1
titleSlug: song-chen-tun-tian-zhi-ming-zhou
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 屈指宛陵客，八九名世賢。
- 我亦駕白鹿，往往登俊筵。
- 昭亭自作老龍鬭，疊嶂不礙明河躔。
- 餘霞散綺入高閣，澄江似練拖晴天。
- 黄金買酒不論價，壯心共許青春前。
- 丞相初爲部使者，精選邑治君尤先。
- 業聞上書後薦達，玉陛引對親承宣。
- 付之一節使淮滸，三十二縣刑無冤。
- 嗟予末路最流落，哭兒清淚雙眸穿。
- 感君不棄半面雅，取之涸轍投深淵。
- 稍回生意漸奮發，遽復捨我搖歸船。
- 明朝勅拜四明守，四明山水君所憐。
- 奈何歲旱天下歉，豈容醉卧滄溟邊。
- 我疑帝命養頭角，乘春霹靂驚蟄眠。
- 白蘋風靜湖月滿，謾弔賀公懷謫仙。

## 拼音

- qu1 zhi3 wan3 ling2 ke4 ， ba1 jiu3 ming2 shi4 xian2 。
- wo3 yi4 jia4 bai2 lu4 ， wang3 wang3 deng1 jun4 yan2 。
- zhao1 ting2 zi4 zuo4 lao3 long2 dou4 ， die2 zhang4 bu2 ai4 ming2 he2 chan2 。
- yu2 xia2 san4 qi3 ru4 gao1 ge2 ， cheng2 jiang1 si4 lian4 tuo1 qing2 tian1 。
- huang2 jin1 mai3 jiu3 bu2 lun4 jia4 ， zhuang4 xin1 gong4 xu1 qing1 chun1 qian2 。
- cheng2 xiang4 chu1 wei2 bu4 shi3 zhe3 ， jing1 xuan3 yi4 zhi4 jun1 you2 xian1 。
- ye4 wen2 shang4 shu1 hou4 jian4 da2 ， yu4 bi4 yin3 dui4 qin1 cheng2 xuan1 。
- fu4 zhi1 yi1 jie2 shi3 huai2 hu3 ， san1 shi2 er4 xian4 xing2 wu2 yuan1 。
- jie1 yu3 mo4 lu4 zui4 liu2 luo4 ， ku1 er2 qing1 lei4 shuang1 mou2 chuan1 。
- gan3 jun1 bu2 qi4 ban4 mian4 ya3 ， qu3 zhi1 he2 zhe2 tou2 shen1 yuan1 。
- shao1 hui2 sheng1 yi4 jian4 fen4 fa1 ， ju4 fu4 she3 wo3 yao2 gui1 chuan2 。
- ming2 chao2 chi4 bai4 si4 ming2 shou3 ， si4 ming2 shan1 shui3 jun1 suo3 lian2 。
- nai4 he2 sui4 han4 tian1 xia4 qian4 ， qi3 rong2 zui4 wo4 cang1 ming2 bian1 。
- wo3 yi2 di4 ming4 yang3 tou2 jiao3 ， cheng2 chun1 pi1 li4 jing1 zhe2 mian2 。
- bai2 pin2 feng1 jing4 hu2 yue4 man3 ， man2 diao4 he4 gong1 huai2 zhe2 xian1 。

## 注释

## 译文

## 赏析
