---
id: guo-xiang-zheng-ye-tong-xiang-zhang-fu-jun-miao
title: 謁桐鄉張府君廟
titlePinyin: ye4 tong2 xiang1 zhang1 fu3 jun1 miao4
titleSlug: ye-tong-xiang-zhang-fu-jun-miao
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 桐鄉富山水，此地最深秀。
- 諸峰合屏圍，二岡屹龍鬭。
- 谷暖禽語滑，岸束溪聲逗。
- 老木如巨賢，森衞備前後。
- 神功金刻存，廟古何年構。
- 衣冠近唐人，名字嗟莫究。
- 憫旱鞭怒蛟，深潭此身仆。
- 明誠動蒼天，雷雨洗白晝。
- 至今福斯民，血食固宜厚。
- 予生本屯賤，竊位憂致寇。
- 約身既多缺，何以撫耆舊。
- 况瞻賢達跡，彼美松柏茂。
- 芳醪薦樽爵，馨蔬實籩豆。
- 悠悠神之思，餘光破昏愗。
- 歸歟歌蕪辭，聊用答靈祐。

## 拼音

- tong2 xiang1 fu4 shan1 shui3 ， ci3 di4 zui4 shen1 xiu4 。
- zhu1 feng1 he2 ping2 wei2 ， er4 gang1 yi4 long2 dou4 。
- gu3 nuan3 qin2 yu3 hua2 ， an4 shu4 xi1 sheng1 dou4 。
- lao3 mu4 ru2 ju4 xian2 ， sen1 wei4 bei4 qian2 hou4 。
- shen2 gong1 jin1 ke4 cun2 ， miao4 gu3 he2 nian2 gou4 。
- yi1 guan1 jin4 tang2 ren2 ， ming2 zi4 jie1 mo4 jiu1 。
- min3 han4 bian1 nu4 jiao1 ， shen1 tan2 ci3 shen1 pu2 。
- ming2 cheng2 dong4 cang1 tian1 ， lei2 yu3 xi3 bai2 zhou4 。
- zhi4 jin1 fu2 si1 min2 ， xue4 shi2 gu4 yi2 hou4 。
- yu3 sheng1 ben3 tun2 jian4 ， qie4 wei4 you1 zhi4 kou4 。
- yue1 shen1 ji4 duo1 que1 ， he2 yi3 fu3 qi2 jiu4 。
- kuang4 zhan1 xian2 da2 ji4 ， bi3 mei3 song1 bai3 mao4 。
- fang1 lao2 jian4 zun1 jue2 ， xin1 shu1 shi2 bian1 dou4 。
- you1 you1 shen2 zhi1 si1 ， yu2 guang1 po4 hun1 mao4 。
- gui1 yu2 ge1 wu2 ci2 ， liao2 yong4 da2 ling2 you4 。

## 注释

## 译文

## 赏析
