---
id: guo-xiang-zheng-xuan-zhao-ting-ge-zeng-zhu-tai-shou
title: 宣詔廳歌贈朱太守
titlePinyin: xuan1 zhao4 ting1 ge1 zeng4 zhu1 tai4 shou3
titleSlug: xuan-zhao-ting-ge-zeng-zhu-tai-shou
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 使君心畫天下無，構廳宣詔西南隅。
- 曉光初散射簷桷，夜氣欲合吞江湖。
- 甓甃摩挲滑瑤玉，重窻窈窕明青朱。
- 胡生畫手出前輩，素壁爲寫巫山圖。
- 一條江練澄碧落，十二峰色峨珊瑚。
- 元猿老虎嘯彷彿，長松瘦石寒扶疏。
- 中間皓鶴最恬淡，九霄獨立形神孤。
- 君去班春勸耕稼，君歸命客同歡娱。
- 三冬垂簾醉春瓮，六月静坐臨冰壺。
- 巴牋血色灑醉筆，五字七字排璣珠。
- 和風匝地怨氣滅，險吏縮手窮氓蘇。
- 地隨人盛古今好，姑熟自此爲名區。
- 君不見滕王閣庾公樓，樽罍千載誇風流。
- 又不見宴寢一詩尚不滅，至今人道韋蘇州。
- 噫吁嚱，四座勿歌聽我歌，宣詔之名君謂何。
- 守臣不壅帝王澤，六合長靜無干戈。

## 拼音

- shi3 jun1 xin1 hua4 tian1 xia4 wu2 ， gou4 ting1 xuan1 zhao4 xi1 nan2 yu2 。
- xiao3 guang1 chu1 san3 she4 yan2 jue2 ， ye4 qi4 yu4 he2 tun1 jiang1 hu2 。
- pi4 zhou4 mo2 suo1 hua2 yao2 yu4 ， zhong4 chuang1 yao3 tiao3 ming2 qing1 zhu1 。
- hu2 sheng1 hua4 shou3 chu1 qian2 bei4 ， su4 bi4 wei2 xie3 wu1 shan1 tu2 。
- yi4 tiao2 jiang1 lian4 cheng2 bi4 luo4 ， shi2 er4 feng1 se4 e2 shan1 hu2 。
- yuan2 yuan2 lao3 hu3 xiao4 pang2 fu2 ， chang2 song1 shou4 shi2 han2 fu2 shu1 。
- zhong1 jian4 hao4 he4 zui4 tian2 dan4 ， jiu3 xiao1 du2 li4 xing2 shen2 gu1 。
- jun1 qu4 ban1 chun1 quan4 geng1 jia4 ， jun1 gui1 ming4 ke4 tong2 huan1 yu2 。
- san1 dong1 chui2 lian2 zui4 chun1 weng4 ， liu4 yue4 jing4 zuo4 lin2 bing1 hu2 。
- ba1 jian1 xue4 se4 sa3 zui4 bi3 ， wu3 zi4 qi1 zi4 pai2 ji1 zhu1 。
- he2 feng1 za1 di4 yuan4 qi4 mie4 ， xian3 li4 suo1 shou3 qiong2 mang2 su1 。
- di4 sui2 ren2 sheng4 gu3 jin1 hao3 ， gu1 shu2 zi4 ci3 wei2 ming2 qu1 。
- jun1 bu2 jian4 teng2 wang2 ge2 yu3 gong1 lou2 ， zun1 lei2 qian1 zai4 kua1 feng1 liu2 。
- you4 bu2 jian4 yan4 qin3 yi4 shi1 shang4 bu2 mie4 ， zhi4 jin1 ren2 dao4 wei2 su1 zhou1 。
- yi1 xu1 xi1 ， si4 zuo4 wu4 ge1 ting1 wo3 ge1 ， xuan1 zhao4 zhi1 ming2 jun1 wei4 he2 。
- shou3 chen2 bu4 yong1 di4 wang2 ze2 ， liu4 he2 chang2 jing4 wu2 gan1 ge1 。

## 注释

## 译文

## 赏析
