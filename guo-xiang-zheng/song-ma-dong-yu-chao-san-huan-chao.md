---
id: guo-xiang-zheng-song-ma-dong-yu-chao-san-huan-chao
title: 送馬東玉朝散還朝
titlePinyin: song4 ma3 dong1 yu4 chao2 san4 huan2 chao2
titleSlug: song-ma-dong-yu-chao-san-huan-chao
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 秋空若明鏡，雲物瑩可數。
- 臨高送遠發，况復瞰牛渚。
- 崔嵬水帝宫，半出燃犀浦。
- 橋基插波瀾，王氣逐龍虎。
- 歸艎豈能留，兩漿幾欲舞。
- 重光瞻舜日，羣材入天罟。
- 聃聃馬東玉，松柏耐寒暑。
- 五載佐吾邦，大匠善規矩。
- 仁民而愛物，巨細各有補。
- 宴閒集賓朋，風流照樽俎。
- 能詩又敏速，往往造險語。
- 交章久薦達，名聲動寰宇。
- 胸中蟠虹蜺，行矣須一吐。
- 伊予百無堪，投老尚好古。
- 垂竿魚未食，茹蘗口忘苦。
- 唯君最相知，稱謂等鮑庾。
- 君歸我何適，形影守溪滸。
- 時寄一行書，焦枯望霖雨。

## 拼音

- qiu1 kong1 ruo4 ming2 jing4 ， yun2 wu4 ying2 ke3 shu4 。
- lin2 gao1 song4 yuan3 fa1 ， kuang4 fu4 kan4 niu2 zhu3 。
- cui1 wei2 shui3 di4 gong1 ， ban4 chu1 ran2 xi1 pu3 。
- qiao2 ji1 cha1 bo1 lan2 ， wang2 qi4 zhu2 long2 hu3 。
- gui1 huang2 qi3 neng2 liu2 ， liang3 jiang1 ji1 yu4 wu3 。
- chong2 guang1 zhan1 shun4 ri4 ， qun2 cai2 ru4 tian1 gu3 。
- dan1 dan1 ma3 dong1 yu4 ， song1 bai3 nai4 han2 shu3 。
- wu3 zai4 zuo3 wu2 bang1 ， da4 jiang4 shan4 gui1 ju3 。
- ren2 min2 er2 ai4 wu4 ， ju4 xi4 ge4 you3 bu3 。
- yan4 xian2 ji2 bin1 peng2 ， feng1 liu2 zhao4 zun1 zu3 。
- neng2 shi1 you4 min3 su4 ， wang3 wang3 zao4 xian3 yu3 。
- jiao1 zhang1 jiu3 jian4 da2 ， ming2 sheng1 dong4 huan2 yu3 。
- xiong1 zhong1 pan2 hong2 ni2 ， xing2 yi3 xu1 yi4 tu3 。
- yi1 yu3 bai3 wu2 kan1 ， tou2 lao3 shang4 hao3 gu3 。
- chui2 gan1 yu2 wei4 shi2 ， ru2 bo4 kou3 wang4 ku3 。
- wei2 jun1 zui4 xiang1 zhi1 ， cheng1 wei4 deng3 bao4 yu3 。
- jun1 gui1 wo3 he2 shi4 ， xing2 ying3 shou3 xi1 hu3 。
- shi2 ji4 yi4 hang2 shu1 ， jiao1 ku1 wang4 lin2 yu3 。

## 注释

## 译文

## 赏析
