---
id: guo-xiang-zheng-song-wu-jing-shan-gong-jiao-gong-zhi
title: 送吳景山宮教供職
titlePinyin: song4 wu2 jing3 shan1 gong1 jiao4 gong4 zhi2
titleSlug: song-wu-jing-shan-gong-jiao-gong-zhi
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 先生辭太學，得邑治陽羨。
- 仁義稍施設，澆浮遂丕變。
- 訟庭寂無事，案几閑筆硯。
- 青山落樽酒，白鳥聚畦甸。
- 長橋跨空碧，溪光拖晴練。
- 追隨斬蛟處，想象昔人見。
- 高吟壯魂魄，老句掣驚電。
- 休焉聊自放，性理還吾善。
- 忽聞新天子，下詔羅俊彥。
- 教由宗族先，六經咨講辨。
- 先生應詔起，肝膽露萬卷。
- 制度惟日新，漸磨豈聞倦。
- 長苗忌速揠，良金務多鍊。
- 杳杳青雲衢，闊步從茲踐。
- 朝登諸王府，暮侍金鑾殿。
- 勿興山水思，固有夔卨願。
- 寄聲陽羨人，棠陰有餘戀。

## 拼音

- xian1 sheng0 ci2 tai4 xue2 ， de2 yi4 zhi4 yang2 xian4 。
- ren2 yi4 shao1 shi1 she4 ， jiao1 fu2 sui4 pi1 bian4 。
- song4 ting2 ji4 wu2 shi4 ， an4 ji1 xian2 bi3 yan4 。
- qing1 shan1 luo4 zun1 jiu3 ， bai2 niao3 ju4 qi2 dian4 。
- chang2 qiao2 kua4 kong1 bi4 ， xi1 guang1 tuo1 qing2 lian4 。
- zhui1 sui2 zhan3 jiao1 chu3 ， xiang3 xiang4 xi1 ren2 jian4 。
- gao1 yin2 zhuang4 hun2 po4 ， lao3 ju4 che4 jing1 dian4 。
- xiu1 yan1 liao2 zi4 fang4 ， xing4 li3 huan2 wu2 shan4 。
- hu1 wen2 xin1 tian1 zi3 ， xia4 zhao4 luo2 jun4 yan4 。
- jiao4 you2 zong1 zu2 xian1 ， liu4 jing1 zi1 jiang3 bian4 。
- xian1 sheng0 ying1 zhao4 qi3 ， gan1 dan3 lu4 wan4 juan4 。
- zhi4 du4 wei2 ri4 xin1 ， jian4 mo2 qi3 wen2 juan4 。
- chang2 miao2 ji4 su4 ya4 ， liang2 jin1 wu4 duo1 lian4 。
- yao3 yao3 qing1 yun2 qu2 ， kuo4 bu4 cong2 zi1 jian4 。
- chao2 deng1 zhu1 wang2 fu3 ， mu4 shi4 jin1 luan2 dian4 。
- wu4 xing1 shan1 shui3 si1 ， gu4 you3 kui2 xie4 yuan4 。
- ji4 sheng1 yang2 xian4 ren2 ， tang2 yin1 you3 yu2 lian4 。

## 注释

## 译文

## 赏析
