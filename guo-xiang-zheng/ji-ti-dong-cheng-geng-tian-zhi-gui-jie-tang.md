---
id: guo-xiang-zheng-ji-ti-dong-cheng-geng-tian-zhi-gui-jie-tang
title: 寄題東城耿天騭歸潔堂
titlePinyin: ji4 ti2 dong1 cheng2 geng3 tian1 zhi4 gui1 jie2 tang2
titleSlug: ji-ti-dong-cheng-geng-tian-zhi-gui-jie-tang
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 東城耿天騭，讀書五千卷。
- 有義或未通，至忘寢與膳。
- 潛心唯丘軻，弟子並時彥。
- 晚從進士起，青衫落銓選。
- 捕賊偶詿誤，差池困州縣。
- 寧知賈馬才，不上明光殿。
- 功名既無成，祿廩豈足戀。
- 歸來潔其身，舊學進吾善。
- 構堂剪深竹，江山使對面。
- 秀色覽天鏡，毛髪瑩可見。
- 閑情寄浮雲，零落兩三片。
- 頹然墮支體，隱几自峨弁。
- 有時明月來，朋簪合清醼。
- 狂爲梁甫吟，璀錯珠玉串。
- 夫人無妬忌，羣妾美目眴。
- 大兒富文學，又隨太守薦。
- 百口不憂貧，九品不爲賤。
- 內足外亦足，此樂信無倦。
- 軒冕達士寄，形色聖人踐。
- 他時采高名，猶冠儒林傳。

## 拼音

- dong1 cheng2 geng3 tian1 zhi4 ， du2 shu1 wu3 qian1 juan4 。
- you3 yi4 huo4 wei4 tong1 ， zhi4 wang4 qin3 yu3 shan4 。
- qian2 xin1 wei2 qiu1 ke1 ， di4 zi3 bing4 shi2 yan4 。
- wan3 cong2 jin4 shi4 qi3 ， qing1 shan1 luo4 quan2 xuan3 。
- bu3 zei2 ou3 gua4 wu4 ， cha1 chi2 kun4 zhou1 xian4 。
- ning2 zhi1 jia3 ma3 cai2 ， bu2 shang4 ming2 guang1 dian4 。
- gong1 ming2 ji4 wu2 cheng2 ， lu4 lin3 qi3 zu2 lian4 。
- gui1 lai2 jie2 qi2 shen1 ， jiu4 xue2 jin4 wu2 shan4 。
- gou4 tang2 jian3 shen1 zhu2 ， jiang1 shan1 shi3 dui4 mian4 。
- xiu4 se4 lan3 tian1 jing4 ， mao2 fa4 ying2 ke3 jian4 。
- xian2 qing2 ji4 fu2 yun2 ， ling2 luo4 liang3 san1 pian4 。
- tui2 ran2 duo4 zhi1 ti3 ， yin3 ji3 zi4 e2 bian4 。
- you3 shi2 ming2 yue4 lai2 ， peng2 zan1 he2 qing1 yan4 。
- kuang2 wei2 liang2 fu3 yin2 ， cui3 cuo4 zhu1 yu4 chuan4 。
- fu1 ren2 wu2 du4 ji4 ， qun2 qie4 mei3 mu4 xuan4 。
- da4 er2 fu4 wen2 xue2 ， you4 sui2 tai4 shou3 jian4 。
- bai3 kou3 bu4 you1 pin2 ， jiu3 pin3 bu4 wei2 jian4 。
- nei4 zu2 wai4 yi4 zu2 ， ci3 le4 xin4 wu2 juan4 。
- xuan1 mian3 da2 shi4 ji4 ， xing2 se4 sheng4 ren2 jian4 。
- ta1 shi2 cai3 gao1 ming2 ， you2 guan1 ru2 lin2 chuan2 。

## 注释

## 译文

## 赏析
