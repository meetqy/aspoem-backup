---
id: guo-xiang-zheng-tou-xian-sheng-zhu-li-feng-shi-mi-xue
title: 投獻省主李奉世密學
titlePinyin: tou2 xian4 sheng3 zhu3 li3 feng4 shi4 mi4 xue2
titleSlug: tou-xian-sheng-zhu-li-feng-shi-mi-xue
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 祖朝相國之真孫，軒軒冠蓋宜高門。
- 拔身州掾入政府，議論挺特窮根源。
- 顔淵必用孔丘鑄，自此聲名聞至尊。
- 熙寧神化邁前古，屢詔馳車外循撫。
- 大河之北淮之壖，民起疵癏勇歌舞。
- 樞庭進直腰横金，君臣道合同一心。
- 貨泉交匯指諸掌，老吏縮手隨規箴。
- 如公之才世希有，突兀千丈輝喬林。
- 徐冠貂蟬坐廊廟，重見成王得周召。
- 泰山鏤牒天垂休，却笑鴻濛首頻掉。
- 賤生流落何可言，四十栖遲埋冗員。
- 涸鱗悵望一盃水，安用西江浩渺之波瀾。
- 願公吐和氣，稍回巖谷春。
- 養成尺寸木，爲公車下輪。
- 他年青史上，報德豈無人。

## 拼音

- zu3 chao2 xiang1 guo2 zhi1 zhen1 sun1 ， xuan1 xuan1 guan1 gai4 yi2 gao1 men2 。
- ba2 shen1 zhou1 yuan4 ru4 zheng4 fu3 ， yi4 lun4 ting3 te4 qiong2 gen1 yuan2 。
- yan2 yuan1 bi4 yong4 kong3 qiu1 zhu4 ， zi4 ci3 sheng1 ming2 wen2 zhi4 zun1 。
- xi1 ning2 shen2 hua4 mai4 qian2 gu3 ， lü3 zhao4 chi2 ju1 wai4 xun2 fu3 。
- da4 he2 zhi1 bei3 huai2 zhi1 ruan2 ， min2 qi3 ci1 guan1 yong3 ge1 wu3 。
- shu1 ting2 jin4 zhi2 yao1 heng2 jin1 ， jun1 chen2 dao4 he2 tong0 yi4 xin1 。
- huo4 quan2 jiao1 hui4 zhi3 zhu1 zhang3 ， lao3 li4 suo1 shou3 sui2 gui1 zhen1 。
- ru2 gong1 zhi1 cai2 shi4 xi1 you3 ， tu1 wu4 qian1 zhang4 hui1 qiao2 lin2 。
- xu2 guan1 diao1 chan2 zuo4 lang2 miao4 ， zhong4 jian4 cheng2 wang2 de2 zhou1 zhao4 。
- tai4 shan1 lou4 die2 tian1 chui2 xiu1 ， que4 xiao4 hong2 meng2 shou3 bin1 diao4 。
- jian4 sheng1 liu2 luo4 he2 ke3 yan2 ， si4 shi2 qi1 chi2 mai2 rong3 yuan2 。
- he2 lin2 chang4 wang4 yi4 bei1 shui3 ， an1 yong4 xi1 jiang1 hao4 miao3 zhi1 bo1 lan2 。
- yuan4 gong1 tu3 he2 qi4 ， shao1 hui2 yan2 gu3 chun1 。
- yang3 cheng2 chi3 cun4 mu4 ， wei2 gong1 ju1 xia4 lun2 。
- ta1 nian2 qing1 shi3 shang4 ， bao4 de2 qi3 wu2 ren2 。

## 注释

## 译文

## 赏析
