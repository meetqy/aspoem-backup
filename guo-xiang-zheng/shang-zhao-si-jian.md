---
id: guo-xiang-zheng-shang-zhao-si-jian
title: 上趙司諫
titlePinyin: shang4 zhao4 si1 jian4
titleSlug: shang-zhao-si-jian
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 彈劍思經綸，悲歌負陽春。
- 逢時不自結明主，空文亦是尋常人。
- 君不見太公辭渭水，謝安起東山。
- 日月再開天地正，龍虎感會風雲閑。
- 又不見屈原澤畔吟離騷，漁翁大笑弗餔糟。
- 可行則行止則止，胡爲憔悴言空勞。
- 夫君之名振朝野，道行諫聽逢時者。
- 南州豈足舒君才，天門夜詔星車迴。
- 紫皇之真人，造化無嫌猜。
- 往將和氣輔舒慘，不令地下萬物同寒灰。
- 功成收身綵雲裏，坐酌千觴浮玉蕊。
- 麻姑王母相經過，醉來共泛瑤池水。
- 樂亦不可盡，名亦不可窮。
- 願學李賀逢韓公，他日不羞蛇作龍。

## 拼音

- dan4 jian4 si1 jing1 lun2 ， bei1 ge1 fu4 yang2 chun1 。
- feng2 shi2 bu2 zi4 jie2 ming2 zhu3 ， kong1 wen2 yi4 shi4 xun2 chang2 ren2 。
- jun1 bu2 jian4 tai4 gong1 ci2 wei4 shui3 ， xie4 an1 qi3 dong1 shan1 。
- ri4 yue4 zai4 kai1 tian1 di4 zheng4 ， long2 hu3 gan3 hui4 feng1 yun2 xian2 。
- you4 bu2 jian4 qu1 yuan2 ze2 pan4 yin2 li2 sao1 ， yu2 weng1 da4 xiao4 fu2 bu1 zao1 。
- ke3 xing2 ze2 xing2 zhi3 ze2 zhi3 ， hu2 wei2 qiao2 cui4 yan2 kong1 lao2 。
- fu1 jun1 zhi1 ming2 zhen4 chao2 ye3 ， dao4 heng0 jian4 ting1 feng2 shi2 zhe3 。
- nan2 zhou1 qi3 zu2 shu1 jun1 cai2 ， tian1 men2 ye4 zhao4 xing1 ju1 hui2 。
- zi3 huang2 zhi1 zhen1 ren2 ， zao4 hua4 wu2 xian2 cai1 。
- wang3 jiang1 he2 qi4 fu3 shu1 can3 ， bu2 ling4 di4 xia4 wan4 wu4 tong2 han2 hui1 。
- gong1 cheng2 shou1 shen1 cai3 yun2 li3 ， zuo4 zhuo2 qian1 shang1 fu2 yu4 rui3 。
- ma2 gu1 wang2 mu3 xiang1 jing1 guo4 ， zui4 lai2 gong4 fan4 yao2 chi2 shui3 。
- le4 yi4 bu4 ke3 jin4 ， ming2 yi4 bu4 ke3 qiong2 。
- yuan4 xue2 li3 he4 feng2 han2 gong1 ， ta1 ri4 bu4 xiu1 she2 zuo4 long2 。

## 注释

## 译文

## 赏析
