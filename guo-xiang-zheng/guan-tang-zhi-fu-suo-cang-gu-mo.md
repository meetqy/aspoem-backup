---
id: guo-xiang-zheng-guan-tang-zhi-fu-suo-cang-gu-mo
title: 觀唐植夫所藏古墨
titlePinyin: guan1 tang2 zhi2 fu1 suo3 cang2 gu3 mo4
titleSlug: guan-tang-zhi-fu-suo-cang-gu-mo
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 黑龍蟠黑雲，久蟄黄金闕。
- 緣何落人間，數餅若古月。
- 蝦蟆不敢蝕，利刀豈能截。
- 温潤比方玉，芬香麝臍裂。
- 乃知廷珪名，桓桓久不滅。
- 植夫名世俊，所蓄號奇絕。
- 護以紫錦囊，篋之復扃鐍。
- 渺思五季亂，江南頗偷逸。
- 三主皆能書，撥鐙聳痩骨。
- 一朝歸大明，流散餘故物。
- 金華座右銘，清凉自題佛。
- 二寶藏予家，時時一披拂。
- 及觀植夫墨，清風愈飄忽。
- 異國想塵勞，精靈豈沉没。
- 聊爲識古篇，分手各蕭瑟。

## 拼音

- hei1 long2 pan2 hei1 yun2 ， jiu3 zhe2 huang2 jin1 que4 。
- yuan2 he2 luo4 ren2 jian4 ， shu4 bing3 ruo4 gu3 yue4 。
- xia1 ma0 bu4 gan3 shi2 ， li4 dao1 qi3 neng2 jie2 。
- wen1 run4 bi3 fang0 yu4 ， fen1 xiang1 she4 qi2 lie4 。
- nai3 zhi1 ting2 gui1 ming2 ， huan2 huan2 jiu3 bu2 mie4 。
- zhi2 fu1 ming2 shi4 jun4 ， suo3 xu4 hao4 qi2 jue2 。
- hu4 yi3 zi3 jin3 nang2 ， qie4 zhi1 fu4 jiong1 jue2 。
- miao3 si1 wu3 ji4 luan4 ， jiang1 nan2 po1 tou1 yi4 。
- san1 zhu3 jie1 neng2 shu1 ， bo1 deng1 song3 shou4 gu3 。
- yi4 zhao1 gui1 da4 ming2 ， liu2 san4 yu2 gu4 wu4 。
- jin1 hua2 zuo4 you4 ming2 ， qing1 liang2 zi4 ti2 fo2 。
- er4 bao3 cang2 yu3 jia1 ， shi2 shi2 yi4 pi1 fu2 。
- ji2 guan1 zhi2 fu1 mo4 ， qing1 feng1 yu4 piao1 hu1 。
- yi4 guo2 xiang3 chen2 lao2 ， jing1 ling2 qi3 chen2 mo4 。
- liao2 wei2 shi2 gu3 pian1 ， fen1 shou3 ge4 xiao1 se4 。

## 注释

## 译文

## 赏析
