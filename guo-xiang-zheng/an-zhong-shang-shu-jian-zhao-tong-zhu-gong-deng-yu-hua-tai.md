---
id: guo-xiang-zheng-an-zhong-shang-shu-jian-zhao-tong-zhu-gong-deng-yu-hua-tai
title: 安中尚書見招同諸公登雨華臺
titlePinyin: an1 zhong1 shang4 shu1 jian4 zhao1 tong2 zhu1 gong1 deng1 yu3 hua2 tai2
titleSlug: an-zhong-shang-shu-jian-zhao-tong-zhu-gong-deng-yu-hua-tai
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 城南五里近，驅車稍停休。
- 層臺臨古刹，欣陪清淨遊。
- 憑高送遠目，考古思名流。
- 更讀琳瑯篇，叙事何其周。
- 尸黎與法雲，接跡居巖幽。
- 趣將金仙諧，行匪邪徑由。
- 至今手植松，千丈騰龍虬。
- 悟發特異衆，妙齡已依劉。
- 天華無根蒂，應講來飛浮。
- 帝釋昔舉手，此理誰可侔。
- 邇來表前蹤，新亭壓鼇頭。
- 空渚栖古月，大江浴清秋。
- 曠懷出十地，壯氣横九州。
- 三山連天門，水府卧金牛。
- 故國羅綺滅，深宫榛莽留。
- 興亡千歲間，愁緒如繰抽。
- 惟餘北嶺雲，無心自悠悠。
- 高鴻正飛冥，網羅安得收。
- 公等真丈夫，問學皆淵丘。
- 不應持使旄，歸合登瀛洲。
- 桓桓鼎鼐司，落落金馬儔。
- 君臣若堯舜，明良互賡酬。
- 胡爲慕瞿聃，玄微解而優。
- 願舒三日霖，慰此旱歲求。
- 乾坤涵潤澤，使我醉兩眸。
- 咄嗟勿重陳，玉樹後庭謳。

## 拼音

- cheng2 nan2 wu3 li3 jin4 ， qu1 ju1 shao1 ting2 xiu1 。
- ceng2 tai2 lin2 gu3 cha4 ， xin1 pei2 qing1 jing4 you2 。
- ping2 gao1 song4 yuan3 mu4 ， kao3 gu3 si1 ming2 liu2 。
- geng4 du2 lin2 lang2 pian1 ， xu4 shi4 he2 qi2 zhou1 。
- shi1 li2 yu3 fa3 yun2 ， jie1 ji4 ju1 yan2 you1 。
- qu4 jiang1 jin1 xian1 xie2 ， xing2 fei3 xie2 jing4 you2 。
- zhi4 jin1 shou3 zhi2 song1 ， qian1 zhang4 teng2 long2 qiu2 。
- wu4 fa1 te4 yi4 zhong4 ， miao4 ling2 yi3 yi1 liu2 。
- tian1 hua2 wu2 gen1 di4 ， ying1 jiang3 lai2 fei1 fu2 。
- di4 shi4 xi1 ju3 shou3 ， ci3 li3 shui2 ke3 mou2 。
- er3 lai2 biao3 qian2 zong1 ， xin1 ting2 ya1 ao2 tou2 。
- kong1 zhu3 qi1 gu3 yue4 ， da4 jiang1 yu4 qing1 qiu1 。
- kuang4 huai2 chu1 shi2 di4 ， zhuang4 qi4 heng2 jiu3 zhou1 。
- san1 shan1 lian2 tian1 men2 ， shui3 fu3 wo4 jin1 niu2 。
- gu4 guo2 luo2 qi3 mie4 ， shen1 gong1 zhen1 mang3 liu2 。
- xing1 wang2 qian1 sui4 jian4 ， chou2 xu4 ru2 qiao1 chou1 。
- wei2 yu2 bei3 ling3 yun2 ， wu2 xin1 zi4 you1 you1 。
- gao1 hong2 zheng4 fei1 ming2 ， wang3 luo2 an1 de2 shou1 。
- gong1 deng3 zhen1 zhang4 fu0 ， wen4 xue2 jie1 yuan1 qiu1 。
- bu4 ying1 chi2 shi3 mao2 ， gui1 he2 deng1 ying2 zhou1 。
- huan2 huan2 ding3 nai4 si1 ， luo4 luo4 jin1 ma3 chou2 。
- jun1 chen2 ruo4 yao2 shun4 ， ming2 liang2 hu4 geng1 chou2 。
- hu2 wei2 mu4 qu2 dan1 ， xuan2 wei1 jie3 er2 you1 。
- yuan4 shu1 san1 ri4 lin2 ， wei4 ci3 han4 sui4 qiu2 。
- qian2 kun1 han2 run4 ze2 ， shi3 wo3 zui4 liang3 mou2 。
- duo1 jie1 wu4 zhong4 chen2 ， yu4 shu4 hou4 ting2 ou1 。

## 注释

## 译文

## 赏析
