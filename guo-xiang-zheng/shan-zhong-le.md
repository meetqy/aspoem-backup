---
id: guo-xiang-zheng-shan-zhong-le
title: 山中樂
titlePinyin: shan1 zhong1 le4
titleSlug: shan-zhong-le
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 尋山佳興發，一夜渡江月。
- 首到廬江元放家，水洞清光數毫髮。
- 愛之便欲久棲息，又聞靈仙之境敞金闕。
- 清風吹我衣，不覺過皖溪。
- 危梁千步玉虹卧，松行十里青龍歸。
- 烟霞繞脚變明晦，忽見殿閣鋪琉璃。
- 重簷却在迥漢上，倚欄俯視白日低。
- 虚庭自作簫籟響，屋角更無飛鳥飛。
- 霓幡重重蔽真御，彷彿遙見星文垂。
- 長廊紗籠絕筆畫，老龜穩載青瑤碑。
- 更逢逍遙不死客，齒清髪翠桃花肌。
- 簫臺可到亦非遠，雲間况有白鹿騎。
- 細窺絕景輒大笑，吾曹何事塵中爲。
- 安得良田三百畝，可以飽我妻與兒。
- 長年只在名山裏，萬事紛紛都不知。

## 拼音

- xun2 shan1 jia1 xing1 fa1 ， yi2 ye4 du4 jiang1 yue4 。
- shou3 dao4 lu2 jiang1 yuan2 fang4 jia1 ， shui3 dong4 qing1 guang1 shu4 hao2 fa4 。
- ai4 zhi1 bian4 yu4 jiu3 qi1 xi1 ， you4 wen2 ling2 xian1 zhi1 jing4 chang3 jin1 que4 。
- qing1 feng1 chui1 wo3 yi1 ， bu4 jue2 guo4 wan3 xi1 。
- wei1 liang2 qian1 bu4 yu4 hong2 wo4 ， song1 xing2 shi2 li3 qing1 long2 gui1 。
- yan1 xia2 rao4 jiao3 bian4 ming2 hui4 ， hu1 jian4 dian4 ge2 pu1 liu2 li2 。
- zhong4 yan2 que4 zai4 jiong3 han4 shang4 ， yi3 lan2 fu3 shi4 bai2 ri4 di1 。
- xu1 ting2 zi4 zuo4 xiao1 lai4 xiang3 ， wu1 jiao3 geng4 wu2 fei1 niao3 fei1 。
- ni2 fan1 chong2 chong2 bi4 zhen1 yu4 ， pang2 fu2 yao2 jian4 xing1 wen2 chui2 。
- chang2 lang2 sha1 long2 jue2 bi3 hua4 ， lao3 gui1 wen3 zai4 qing1 yao2 bei1 。
- geng4 feng2 xiao1 yao2 bu4 si3 ke4 ， chi3 qing1 fa4 cui4 tao2 hua1 ji1 。
- xiao1 tai2 ke3 dao4 yi4 fei1 yuan3 ， yun2 jian4 kuang4 you3 bai2 lu4 qi2 。
- xi4 kui1 jue2 jing3 zhe2 da4 xiao4 ， wu2 cao2 he2 shi4 chen2 zhong1 wei2 。
- an1 de2 liang2 tian2 san1 bai3 mu3 ， ke3 yi3 bao3 wo3 qi1 yu3 er2 。
- chang2 nian2 zhi1 zai4 ming2 shan1 li3 ， wan4 shi4 fen1 fen1 dou1 bu4 zhi1 。

## 注释

## 译文

## 赏析
