---
id: guo-xiang-zheng-yi-xuan-yin-zeng-fan-yang-zhang-xiao-zi
title: 怡軒吟贈番陽張孝子
titlePinyin: yi2 xuan1 yin2 zeng4 fan1 yang2 zhang1 xiao4 zi3
titleSlug: yi-xuan-yin-zeng-fan-yang-zhang-xiao-zi
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 古云蜀道難，蜀道之難難於上青天。
- 孝子尋親不辭遠，草蹻負米離番川。
- 西從荆州望夔國，捫蘿躡石穿林巔。
- 峽山愈深人跡絕，但聞悲風泠澗聲潺湲。
- 汲溪鑽火行復餐，夜宿茅屋衣裳單。
- 迴看江南路九千，一見歸客吞悲酸。
- 寄聲吾母形骸安，慎勿爲語皮皴乾。
- 涪州城西遇征蠻，城門防盜白晝關。
- 撫膺仰天涕汍瀾，見親之難難於蜀道難。
- 成都漸近心稍寛，踴躍可得瞻耆顔。
- 父昔離家子方孕，子得見父今壯年。
- 胡弗歸兮死敢請，慰我慈母心懸懸。
- 三往三返又十載，孝子執轡方言還。
- 番人聞歸競嗟喜，夫婦白首重團圓。
- 誅茅立屋奉甘旨，陳侯篆榜名怡軒。
- 春禽提壺助春飲，綵衣自舞春風前。
- 腰金饌玉非我欲，但願眉壽雙松堅。
- 朝熙熙，暮熙熙，誰將朱絲繩，奏我怡軒詩。

## 拼音

- gu3 yun2 shu3 dao4 nan2 ， shu3 dao4 zhi1 nan2 nan2 wu1 shang4 qing1 tian1 。
- xiao4 zi3 xun2 qin1 bu4 ci2 yuan3 ， cao3 qiao1 fu4 mi3 li2 fan1 chuan1 。
- xi1 cong2 jing1 zhou1 wang4 kui2 guo2 ， men2 luo2 nie4 shi2 chuan1 lin2 dian1 。
- xia2 shan1 yu4 shen1 ren2 ji4 jue2 ， dan4 wen2 bei1 feng1 ling2 jian4 sheng1 chan2 yuan2 。
- ji2 xi1 zuan1 huo3 xing2 fu4 can1 ， ye4 su4 mao2 wu1 yi1 shang0 dan1 。
- hui2 kan4 jiang1 nan2 lu4 jiu3 qian1 ， yi2 jian4 gui1 ke4 tun1 bei1 suan1 。
- ji4 sheng1 wu2 mu3 xing2 hai2 an1 ， shen4 wu4 wei2 yu3 pi2 cun1 qian2 。
- fu2 zhou1 cheng2 xi1 yu4 zheng1 man2 ， cheng2 men2 fang2 dao4 bai2 zhou4 guan1 。
- fu3 ying1 yang3 tian1 ti4 wan2 lan2 ， jian4 qin1 zhi1 nan2 nan2 wu1 shu3 dao4 nan2 。
- cheng2 du1 jian4 jin4 xin1 shao1 kuan1 ， yong3 yue4 ke3 de2 zhan1 qi2 yan2 。
- fu4 xi1 li2 jia1 zi3 fang1 yun4 ， zi3 de2 jian4 fu4 jin1 zhuang4 nian2 。
- hu2 fu2 gui1 xi1 si3 gan3 qing3 ， wei4 wo3 ci2 mu3 xin1 xuan2 xuan2 。
- san1 wang3 san1 fan3 you4 shi2 zai4 ， xiao4 zi3 zhi2 pei4 fang1 yan2 huan2 。
- fan1 ren2 wen2 gui1 jing4 jie1 xi3 ， fu1 fu4 bai2 shou3 zhong4 tuan2 yuan2 。
- zhu1 mao2 li4 wu1 feng4 gan1 zhi3 ， chen2 hou2 zhuan4 bang3 ming2 yi2 xuan1 。
- chun1 qin2 ti2 hu2 zhu4 chun1 yin3 ， cai3 yi1 zi4 wu3 chun1 feng1 qian2 。
- yao1 jin1 zhuan4 yu4 fei1 wo3 yu4 ， dan4 yuan4 mei2 shou4 shuang1 song1 jian1 。
- chao2 xi1 xi1 ， mu4 xi1 xi1 ， shui2 jiang1 zhu1 si1 sheng2 ， zou4 wo3 yi2 xuan1 shi1 。

## 注释

## 译文

## 赏析
