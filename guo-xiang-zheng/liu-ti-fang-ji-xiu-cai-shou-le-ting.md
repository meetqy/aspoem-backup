---
id: guo-xiang-zheng-liu-ti-fang-ji-xiu-cai-shou-le-ting
title: 留題方伋秀才壽樂亭
titlePinyin: liu2 ti2 fang1 ji2 xiu4 cai0 shou4 le4 ting2
titleSlug: liu-ti-fang-ji-xiu-cai-shou-le-ting
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 君家有亭何壯哉，參差碧瓦鴛鴦排。
- 重窻靜深門不闖，地布瑩甓光如揩。
- 斑斑簾竹輕風簁，日影射午疑瓊階。
- 疊山墮勢危相挨，木人圍棋或負柴。
- 虎卧洞壑猿攀崖，好鳥上下鳴聲喈。
- 真假造物微毫差，玉葩照水絕纖埃。
- 絲篁調音衆伎俳，水沈焚烟凝晝霾。
- 夜晦爛蠟非燃䕸，唱酬交錯并詼諧，逢逢曉鼓傳官街。
- 兩入場屋隨計偕，未得藍綬持簡槐。
- 吾寧汲汲同井蛙，棄去不顧如敝鞋。
- 沈潛自適江與淮，滔滔動靜終無涯。
- 圓天方地安形骸，雖然此樂非吾懷。
- 嚴慈鬢髮霜華皆，嗟今仕祿猶暌乖。
- 行聞投印早歸來，亭上致宴羅吳娃。
- 吳娃醉唱敲玉釵，綵衣自舞心寧㥟。
- 心寧㥟，奉親酒，壽樂之榮世希有。

## 拼音

- jun1 jia1 you3 ting2 he2 zhuang4 zai1 ， can1 cha4 bi4 wa3 yuan1 yang1 pai2 。
- zhong4 chuang1 jing4 shen1 men2 bu4 chuang3 ， di4 bu4 ying2 pi4 guang1 ru2 kai1 。
- ban1 ban1 lian2 zhu2 qing1 feng1 shai1 ， ri4 ying3 she4 wu3 yi2 qiong2 jie1 。
- die2 shan1 duo4 shi4 wei1 xiang1 ai1 ， mu4 ren2 wei2 qi2 huo4 fu4 chai2 。
- hu3 wo4 dong4 he4 yuan2 pan1 ya2 ， hao3 niao3 shang4 xia4 ming2 sheng1 jie1 。
- zhen1 jia3 zao4 wu4 wei1 hao2 cha4 ， yu4 pa1 zhao4 shui3 jue2 xian1 ai1 。
- si1 huang2 diao4 yin1 zhong4 ji4 pai2 ， shui3 shen3 fen2 yan1 ning2 zhou4 mai2 。
- ye4 hui4 lan4 la4 fei1 ran2 䕸， chang4 chou2 jiao1 cuo4 bing4 hui1 xie2 ， feng2 feng2 xiao3 gu3 chuan2 guan1 jie1 。
- liang3 ru4 chang3 wu1 sui2 ji4 xie2 ， wei4 de2 lan2 shou4 chi2 jian3 huai2 。
- wu2 ning2 ji2 ji2 tong2 jing3 wa1 ， qi4 qu4 bu2 gu4 ru2 bi4 xie2 。
- shen3 qian2 zi4 shi4 jiang1 yu3 huai2 ， tao1 tao1 dong4 jing4 zhong1 wu2 ya2 。
- yuan2 tian1 fang1 di4 an1 xing2 hai2 ， sui1 ran2 ci3 le4 fei1 wu2 huai2 。
- yan2 ci2 bin4 fa4 shuang1 hua2 jie1 ， jie1 jin1 shi4 lu4 you2 kui2 guai1 。
- xing2 wen2 tou2 yin4 zao3 gui1 lai2 ， ting2 shang4 zhi4 yan4 luo2 wu2 wa2 。
- wu2 wa2 zui4 chang4 qiao1 yu4 chai1 ， cai3 yi1 zi4 wu3 xin1 ning2 㥟。
- xin1 ning2 㥟， feng4 qin1 jiu3 ， shou4 le4 zhi1 rong2 shi4 xi1 you3 。

## 注释

## 译文

## 赏析
