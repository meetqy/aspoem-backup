---
id: guo-xiang-zheng-he-gong-ze-guan-li-yu-shu-fa-xi-shan-shi-bei
title: 和公擇觀李煜書法喜禪師碑
titlePinyin: he2 gong1 ze2 guan1 li3 yu4 shu1 fa3 xi3 shan4 shi1 bei1
titleSlug: he-gong-ze-guan-li-yu-shu-fa-xi-shan-shi-bei
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 五代迭凋喪，江南最偷安。
- 三世弄翰墨，煜札尤可觀。
- 禪林榜法喜，妙勢如飛鸞。
- 塵埃一藏晦，皴斮脱羽翰。
- 適逢集仙守，好古將模刊。
- 振襟自披拂，塗飾粉與丹。
- 呼僧辨遺像，彷彿存纖紈。
- 作書究本末，風雨生毫端。
- 精神還故物，霹靂驚蟄蟠。
- 幽光亦煥發，令我復長歎。
- 念彼士君子，窮年抱饑寒。
- 不及稽古踪，冺默知遇難。

## 拼音

- wu3 dai4 die2 diao1 sang1 ， jiang1 nan2 zui4 tou1 an1 。
- san1 shi4 nong4 han4 mo4 ， yu4 zha2 you2 ke3 guan1 。
- shan4 lin2 bang3 fa3 xi3 ， miao4 shi4 ru2 fei1 luan2 。
- chen2 ai1 yi4 cang2 hui4 ， cun1 zhuo2 tuo1 yu3 han4 。
- shi4 feng2 ji2 xian1 shou3 ， hao3 gu3 jiang1 mo2 kan1 。
- zhen4 jin1 zi4 pi1 fu2 ， tu2 shi4 fen3 yu3 dan1 。
- hu1 seng1 bian4 yi2 xiang4 ， pang2 fu2 cun2 xian1 wan2 。
- zuo4 shu1 jiu1 ben3 mo4 ， feng1 yu3 sheng1 hao2 duan1 。
- jing1 shen2 huan2 gu4 wu4 ， pi1 li4 jing1 zhe2 pan2 。
- you1 guang1 yi4 huan4 fa1 ， ling4 wo3 fu4 chang2 tan4 。
- nian4 bi3 shi4 jun1 zi3 ， qiong2 nian2 bao4 ji1 han2 。
- bu4 ji2 ji1 gu3 zong1 ， min3 mo4 zhi1 yu4 nan2 。

## 注释

## 译文

## 赏析
