---
id: guo-xiang-zheng-xie-zhong-li-zhong-san-hui-cao-shu
title: 謝鍾離中散惠草書
titlePinyin: xie4 zhong1 li2 zhong1 san4 hui4 cao3 shu1
titleSlug: xie-zhong-li-zhong-san-hui-cao-shu
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 丈人行草天下無，體兼衆善精神俱。
- 少年弄翰今懸車，一幅不博千明珠。
- 墨池翻瀾化鯨魚，老木半折傾藤枯。
- 霜天一陣來雁鶩，荒陂數點眠鷗鳬。
- 換鵝瘞鶴雖已矣，折釵劍舞成須臾。
- 心通造化乃神速，伯英懷素真其徒。
- 邇來作我醉吟贊，寶藏二妙歸江湖。
- 要將垂法數百載，摩挲青玉親傳模。
- 丈人善吟仍善奕，名譽豈止專能書。
- 名譽豈止專能書，皎如浩雪盈冰壺。

## 拼音

- zhang4 ren2 xing2 cao3 tian1 xia4 wu2 ， ti3 jian1 zhong4 shan4 jing1 shen2 ju4 。
- shao4 nian2 nong4 han4 jin1 xuan2 ju1 ， yi4 fu2 bu4 bo2 qian1 ming2 zhu1 。
- mo4 chi2 fan1 lan2 hua4 jing1 yu2 ， lao3 mu4 ban4 zhe2 qing1 teng2 ku1 。
- shuang1 tian1 yi2 zhen4 lai2 yan4 wu4 ， huang1 bei1 shu4 dian3 mian2 ou1 fu2 。
- huan4 e2 yi4 he4 sui1 yi3 yi3 ， zhe2 chai1 jian4 wu3 cheng2 xu1 yu2 。
- xin1 tong1 zao4 hua4 nai3 shen2 su4 ， bo2 ying1 huai2 su4 zhen1 qi2 tu2 。
- er3 lai2 zuo4 wo3 zui4 yin2 zan4 ， bao3 cang2 er4 miao4 gui1 jiang1 hu2 。
- yao4 jiang1 chui2 fa3 shu4 bai3 zai4 ， mo2 suo1 qing1 yu4 qin1 chuan2 mo2 。
- zhang4 ren2 shan4 yin2 reng2 shan4 yi4 ， ming2 yu4 qi3 zhi3 zhuan1 neng2 shu1 。
- ming2 yu4 qi3 zhi3 zhuan1 neng2 shu1 ， jiao3 ru2 hao4 xue3 ying2 bing1 hu2 。

## 注释

## 译文

## 赏析
