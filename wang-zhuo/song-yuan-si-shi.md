---
id: wang-zhuo-song-yuan-si-shi
title: 送元思師
titlePinyin: song4 yuan2 si1 shi1
titleSlug: song-yuan-si-shi
author: 王灼
authorPinyin: wang2 zhuo2
authorSlug: wang-zhuo
dynasty: 唐
dynastyPinyin: tang2
dynastySlug: tang
tags: [] 
---

## 正文

- 思師講法華，眾說積丘墳。
- 嘗據師子座，受降千人軍。
- 猶嫌文字傳，聖域未策勳。
- 欲唱江南曲，試披楚塞雲。
- 良才大蔽牛，匠者宜揮斤。
- 箭鋒或相直，對面同一欣。
- 古人得解脫，乃不厭多聞。
- 歸來閱故書，請以道眼分。

## 拼音

- si1 shi1 jiang3 fa3 hua2 ， zhong4 shuo1 ji1 qiu1 fen2 。
- chang2 ju4 shi1 zi3 zuo4 ， shou4 xiang2 qian1 ren2 jun1 。
- you2 xian2 wen2 zi4 chuan2 ， sheng4 yu4 wei4 ce4 xun1 。
- yu4 chang4 jiang1 nan2 qu3 ， shi4 pi1 chu3 sai1 yun2 。
- liang2 cai2 da4 bi4 niu2 ， jiang4 zhe3 yi2 hui1 jin1 。
- jian4 feng1 huo4 xiang1 zhi2 ， dui4 mian4 tong2 yi4 xin1 。
- gu3 ren2 de2 jie3 tuo1 ， nai3 bu2 yan4 duo1 wen2 。
- gui1 lai2 yue4 gu4 shu1 ， qing3 yi3 dao4 yan3 fen1 。

## 注释

## 译文

## 赏析
