---
id: wang-zhuo-song-hong-shang-ren-you-nan
title: 送洪上人遊南
titlePinyin: song4 hong2 shang4 ren2 you2 nan2
titleSlug: song-hong-shang-ren-you-nan
author: 王灼
authorPinyin: wang2 zhuo2
authorSlug: wang-zhuo
dynasty: 唐
dynastyPinyin: tang2
dynastySlug: tang
tags: [] 
---

## 正文

- 中原百川赴東西，萬折惟有蜀江耳。
- 師之桑梓江干側，扁舟却訪鴟夷子。
- 荆楚吳越我未到，每聞談者亦自喜。
- 羨師脫去事幽尋，春風滿帆作行李。
- 會稽草木朝霞蔚，錢塘波濤夏雷疾。
- 桂樹楓葉怨楚人，蓴羹鹽豉詫吳客。
- 到處定知有新得，長篇短韻揮椽筆。
- 他時我亦探禹穴，一見名字如促膝。

## 拼音

- zhong1 yuan2 bai3 chuan1 fu4 dong1 xi1 ， wan4 zhe2 wei2 you3 shu3 jiang1 er3 。
- shi1 zhi1 sang1 zi3 jiang1 gan1 ce4 ， bian3 zhou1 que4 fang3 chi1 yi2 zi3 。
- jing1 chu3 wu2 yue4 wo3 wei4 dao4 ， mei3 wen2 tan2 zhe3 yi4 zi4 xi3 。
- xian4 shi1 tuo1 qu4 shi4 you1 xun2 ， chun1 feng1 man3 fan1 zuo4 xing2 li0 。
- hui4 ji1 cao3 mu4 zhao1 xia2 wei4 ， qian2 tang2 bo1 tao1 xia4 lei2 ji2 。
- gui4 shu4 feng1 ye4 yuan4 chu3 ren2 ， chun2 geng1 yan2 chi3 cha4 wu2 ke4 。
- dao4 chu3 ding4 zhi1 you3 xin1 de2 ， chang2 pian1 duan3 yun4 hui1 chuan2 bi3 。
- ta1 shi2 wo3 yi4 tan4 yu3 xue2 ， yi2 jian4 ming2 zi4 ru2 cu4 xi1 。

## 注释

## 译文

## 赏析
