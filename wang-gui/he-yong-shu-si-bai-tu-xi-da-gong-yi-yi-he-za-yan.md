---
id: wang-gui-he-yong-shu-si-bai-tu-xi-da-gong-yi-yi-he-za-yan
title: 和永叔思白兔戲答公儀憶鶴雜言
titlePinyin: he2 yong3 shu1 si1 bai2 tu4 xi4 da2 gong1 yi2 yi4 he4 za2 yan2
titleSlug: he-yong-shu-si-bai-tu-xi-da-gong-yi-yi-he-za-yan
author: 王珪
authorPinyin: wang2 gui1
authorSlug: wang-gui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 兔自明月窟中出，鶴從羣玉峰頭下。
- 人間俗眼未嘗窺，已爲兩家藏以詫。
- 玉堂詞人本仙材，光芒偶落銀河罅。
- 謫向埃塵五十春，所趣無一不瀟灑。
- 爲愛霜蹄特皎潔，貯以雕籠綠櫺亞。
- 有時驚躑歘若犇，丹眸眩轉雙珠射。
- 靈昌太守新歸來，惜將清唳寄京舍。
- 玉繩低闕春露寒，常恐陰林惡聲嚇。
- 傳宣忽出右銀臺，詔急許馳天廐馬。
- 卻辭丹陛鎖南宫，兔鶴欲攜俱不暇。
- 是時雪後簾幕明，燈火冷落入清夜。
- 兩翁相顧悅有思，便索粉牋揮筆寫。
- 有客月底吟影動，猝繼新章亦奇雅。
- 大都吟苦不無牽，遂約東家看婭姹。
- 醉翁良憤詆高懷，却揮醉墨幾欲罵。
- 我聞此語初未平，隨手欲和思殊寡。
- 玉山滄海莫放翻然歸，纖腰綠鬢何妨爲君倒金斝。

## 拼音

- tu4 zi4 ming2 yue4 ku1 zhong1 chu1 ， he4 cong2 qun2 yu4 feng1 tou2 xia4 。
- ren2 jian4 su2 yan3 wei4 chang2 kui1 ， yi3 wei2 liang3 jia1 cang2 yi3 cha4 。
- yu4 tang2 ci2 ren2 ben3 xian1 cai2 ， guang1 mang2 ou3 luo4 yin2 he2 xia4 。
- zhe2 xiang4 ai1 chen2 wu3 shi2 chun1 ， suo3 qu4 wu2 yi2 bu4 xiao1 sa3 。
- wei2 ai4 shuang1 ti2 te4 jiao3 jie2 ， zhu4 yi3 diao1 long2 lü4 ling2 ya1 。
- you3 shi2 jing1 zhi2 xu1 ruo4 ben1 ， dan1 mou2 xuan4 zhuan3 shuang1 zhu1 she4 。
- ling2 chang1 tai4 shou3 xin1 gui1 lai2 ， xi1 jiang1 qing1 li4 ji4 jing1 she4 。
- yu4 sheng2 di1 que4 chun1 lu4 han2 ， chang2 kong3 yin1 lin2 e4 sheng1 he4 。
- chuan2 xuan1 hu1 chu1 you4 yin2 tai2 ， zhao4 ji2 xu1 chi2 tian1 jiu4 ma3 。
- que4 ci2 dan1 bi4 suo3 nan2 gong1 ， tu4 he4 yu4 xie2 ju4 bu4 xia2 。
- shi4 shi2 xue3 hou4 lian2 mu4 ming2 ， deng1 huo3 leng3 luo4 ru4 qing1 ye4 。
- liang3 weng1 xiang1 gu4 yue4 you3 si1 ， bian4 suo3 fen3 jian1 hui1 bi3 xie3 。
- you3 ke4 yue4 di3 yin2 ying3 dong4 ， cu4 ji4 xin1 zhang1 yi4 qi2 ya3 。
- da4 du1 yin2 ku3 bu4 wu2 qian1 ， sui4 yue1 dong1 jia1 kan4 ya4 cha4 。
- zui4 weng1 liang2 fen4 di3 gao1 huai2 ， que4 hui1 zui4 mo4 ji1 yu4 ma4 。
- wo3 wen2 ci3 yu3 chu1 wei4 ping2 ， sui2 shou3 yu4 he2 si1 shu1 gua3 。
- yu4 shan1 cang1 hai3 mo4 fang4 fan1 ran2 gui1 ， xian1 yao1 lü4 bin4 he2 fang2 wei2 jun1 dao3 jin1 jia3 。

## 注释

## 译文

## 赏析
