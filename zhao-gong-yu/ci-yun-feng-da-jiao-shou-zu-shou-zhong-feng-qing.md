---
id: zhao-gong-yu-ci-yun-feng-da-jiao-shou-zu-shou-zhong-feng-qing
title: 次韻奉答教授祖守中逢清
titlePinyin: ci4 yun4 feng4 da2 jiao4 shou4 zu3 shou3 zhong1 feng2 qing1
titleSlug: ci-yun-feng-da-jiao-shou-zu-shou-zhong-feng-qing
author: 趙公豫
authorPinyin: zhao4 gong1 yu4
authorSlug: zhao-gong-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 方今士習嘆卑微，宮牆何者切瞻依。
- 祖君守中來倡導，羣材就法識趨歸。
- 夙昔風標矜獨步，文壇立幟能直樹。
- 論文角藝日無虛，雅會名流常脫屨。
- 文旌攬勝英風揚，擊鉢吟成冠詞場。
- 芙蓉出水成高調，牛斗直射瑩精光。
- 一氈暫屈萍藻淥，相契同官洵邁俗。
- 賢宰鳴琴逸韻飛，少尹哦松音調續。
- 無殊畹芷與湘蘭，齋頭苜蓿共盤桓。
- 擷秀臺前開宴會，合芳亭下結新歡。
- 倡酬互見珠璣落，起弊扶衰金石藥。
- 名篇大半寶豐年，可以療饑兼濟涸。
- 自慚樗櫟薄高林，畢生荏苒嘆浮沉。
- 登陟名山應拱手，臨流勝水每縈心。
- 但遇瑶編稱汗漫，目動神驚骨髓換。
- 表揚前哲本愚衷，敢謂博名標月旦。
- 蒙公詩贈率天真，猶觀大匠作輿輪。
- 法律豈惟超近日，風神抑且過前人。

## 拼音

- fang1 jin1 shi4 xi2 tan4 bei1 wei1 ， gong1 qiang2 he2 zhe3 qie4 zhan1 yi1 。
- zu3 jun1 shou3 zhong1 lai2 chang4 dao3 ， qun2 cai2 jiu4 fa3 shi2 qu1 gui1 。
- su4 xi1 feng1 biao1 jin1 du2 bu4 ， wen2 tan2 li4 zhi4 neng2 zhi2 shu4 。
- lun4 wen2 jiao3 yi4 ri4 wu2 xu1 ， ya3 hui4 ming2 liu2 chang2 tuo1 ju4 。
- wen2 jing1 lan3 sheng4 ying1 feng1 yang2 ， ji1 bo1 yin2 cheng2 guan1 ci2 chang3 。
- fu2 rong2 chu1 shui3 cheng2 gao1 diao4 ， niu2 dou4 zhi2 she4 ying2 jing1 guang1 。
- yi4 zhan1 zan4 qu1 ping2 zao3 lu4 ， xiang1 qi4 tong2 guan1 xun2 mai4 su2 。
- xian2 zai3 ming2 qin2 yi4 yun4 fei1 ， shao3 yin3 o4 song1 yin1 diao4 xu4 。
- wu2 shu1 wan3 zhi3 yu3 xiang1 lan2 ， zhai1 tou2 mu4 xu0 gong4 pan2 huan2 。
- xie2 xiu4 tai2 qian2 kai1 yan4 hui4 ， he2 fang1 ting2 xia4 jie2 xin1 huan1 。
- chang4 chou2 hu4 jian4 zhu1 ji1 luo4 ， qi3 bi4 fu2 shuai1 jin1 shi2 yao4 。
- ming2 pian1 da4 ban4 bao3 feng1 nian2 ， ke3 yi3 liao2 ji1 jian1 ji4 he2 。
- zi4 can2 chu1 li4 bao2 gao1 lin2 ， bi4 sheng1 ren3 ran3 tan4 fu2 chen2 。
- deng1 zhi4 ming2 shan1 ying1 gong3 shou3 ， lin2 liu2 sheng4 shui3 mei3 ying2 xin1 。
- dan4 yu4 yao2 bian1 cheng1 han4 man4 ， mu4 dong4 shen2 jing1 gu3 sui3 huan4 。
- biao3 yang2 qian2 zhe2 ben3 yu2 zhong1 ， gan3 wei4 bo2 ming2 biao1 yue4 dan4 。
- meng2 gong1 shi1 zeng4 lü4 tian1 zhen1 ， you2 guan1 da4 jiang4 zuo4 yu2 lun2 。
- fa3 lü4 qi3 wei2 chao1 jin4 ri4 ， feng1 shen2 yi4 qie3 guo4 qian2 ren2 。

## 注释

## 译文

## 赏析
