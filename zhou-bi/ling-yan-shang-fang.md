---
id: zhou-bi-ling-yan-shang-fang
title: 靈巖上方
titlePinyin: ling2 yan2 shang4 fang1
titleSlug: ling-yan-shang-fang
author: 周弼
authorPinyin: zhou1 bi4
authorSlug: zhou-bi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 嵯峨樓觀青山頭，昔曾避暑離宮遊。
- 吳王旌旆墮冥漠，至今古木涵清秋。
- 誰聽白紵歌聲接，細撲飛塵石榴葉。
- 銀燭吹灰別淚殘，夜半虛廊響行屧。
- 美人何處凝嬌魂，五色定化蝴蝶翻。
- 幾人深閨有餘怨，當晝巨櫟號驚猿。
- 千年惟見春風在，綠草雖存顔色改。
- 寂寞欄干繞斷腸，滿徑寒香不堪採。
- 朝雲爲我光徘徊，須臾徑入姑蘇臺。
- 遺蹤滅跡竟難望，葉落空林歸鳥哀。

## 拼音

- cuo2 e2 lou2 guan1 qing1 shan1 tou2 ， xi1 ceng2 bi4 shu3 li2 gong1 you2 。
- wu2 wang2 jing1 pei4 duo4 ming2 mo4 ， zhi4 jin1 gu3 mu4 han2 qing1 qiu1 。
- shui2 ting1 bai2 zhu4 ge1 sheng1 jie1 ， xi4 pu1 fei1 chen2 shi2 liu0 ye4 。
- yin2 zhu2 chui1 hui1 bie2 lei4 can2 ， ye4 ban4 xu1 lang2 xiang3 xing2 xie4 。
- mei3 ren2 he2 chu3 ning2 jiao1 hun2 ， wu3 se4 ding4 hua4 hu2 die2 fan1 。
- ji1 ren2 shen1 gui1 you3 yu2 yuan4 ， dang1 zhou4 ju4 li4 hao4 jing1 yuan2 。
- qian1 nian2 wei2 jian4 chun1 feng1 zai4 ， lü4 cao3 sui1 cun2 yan2 se4 gai3 。
- ji4 mo4 lan2 gan1 rao4 duan4 chang2 ， man3 jing4 han2 xiang1 bu4 kan1 cai3 。
- chao2 yun2 wei2 wo3 guang1 pai2 huai2 ， xu1 yu2 jing4 ru4 gu1 su1 tai2 。
- yi2 zong1 mie4 ji4 jing4 nan2 wang4 ， ye4 luo4 kong1 lin2 gui1 niao3 ai1 。

## 注释

## 译文

## 赏析
