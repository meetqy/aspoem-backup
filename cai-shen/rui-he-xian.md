---
id: cai-shen-rui-he-xian
title: 瑞鹤仙
titlePinyin: rui4 he4 xian1
titleSlug: rui-he-xian
author: 蔡伸
authorPinyin: cai4 shen1
authorSlug: cai-shen
dynasty: 宋
dynastyPinyin: song4
dynastySlug: song
tags: []
---

## 正文

- 玉猊香谩爇。
- 叹瓶沈簪断，紫箫声绝。
- 丹青挂寒壁。
- 细端详，宛是旧时标格。
- 音容望极。
- 奈弱水、蓬山路隔。
- 似瑶林琼树，韶华正好，一枝先折。
- 凄切。
- 相思情味，镜中绿鬓，看成华发。
- 临风对月。
- 空罗袂，搵清血。
- 待随群逐队，开眉一笑，除你心肠是铁。
- 看今生，为伊烦恼，甚时是彻。

## 拼音

- yu4 ni2 xiang1 man4 ruo4 。
- tan4 ping2 shen3 zan1 duan4 ， zi3 xiao1 sheng1 jue2 。
- dan1 qing1 gua4 han2 bi4 。
- xi4 duan1 xiang2 ， wan3 shi4 jiu4 shi2 biao1 ge2 。
- yin1 rong2 wang4 ji2 。
- nai4 ruo4 shui3 、 peng2 shan1 lu4 ge2 。
- si4 yao2 lin2 qiong2 shu4 ， shao2 hua2 zheng4 hao3 ， yi4 zhi1 xian1 zhe2 。
- qi1 qie4 。
- xiang1 si1 qing2 wei4 ， jing4 zhong1 lü4 bin4 ， kan4 cheng2 hua2 fa4 。
- lin2 feng1 dui4 yue4 。
- kong1 luo2 mei4 ， wen4 qing1 xue4 。
- dai4 sui2 qun2 zhu2 dui4 ， kai1 mei2 yi2 xiao4 ， chu2 ni3 xin1 chang2 shi4 tie3 。
- kan4 jin1 sheng1 ， wei4 yi1 fan2 nao3 ， shen4 shi2 shi4 che4 。

## 注释

## 译文

## 赏析
