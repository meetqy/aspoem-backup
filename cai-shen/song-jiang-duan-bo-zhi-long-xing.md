---
id: cai-shen-song-jiang-duan-bo-zhi-long-xing
title: 送江端伯之隆興
titlePinyin: song4 jiang1 duan1 bo2 zhi1 long2 xing1
titleSlug: song-jiang-duan-bo-zhi-long-xing
author: 蔡沈
authorPinyin: cai4 shen3
authorSlug: cai-shen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 人生辛苦惟別離，况復心相知。
- 辛酸話別語不出，相看執手徒依依。
- 問君西遊何歸期，長途巉巖不可思。
- 春霜日暮山谷裏，寒風凜凜吹人衣。
- 中林啞啞烏欲棲，猿猱虎豹夾路啼。
- 路傍古屋掩柴扉，空房獨宿生新悲。
- 家山昨夜春始至，桃花初破梅花飛。
- 自非丈夫剛自許，誰不去住生狐疑。
- 惟君與我同此志，西湘東越頻驅馳。
- 番陽浩蕩六百里，南昌風物雄江西。
- 西山中峙高崔嵬，滕王傑閣橫江開。
- 五更東望紅浴日，魚龍蛟蜃驚相積。
- 陽門青松青可挹，劍池清水清可吸。
- 真人鶴嶺遺金丹，中峰蒼莽風常寒。
- 遊人西遊止此地，眼明足健應忘還。
- 閩山豈足展羽翮，湖光望極天地寬。
- 鯤鵬變化知有托，歸來長鋏寧須彈。

## 拼音

- ren2 sheng1 xin1 ku3 wei2 bie2 li2 ， kuang4 fu4 xin1 xiang1 zhi1 。
- xin1 suan1 hua4 bie2 yu3 bu4 chu1 ， xiang1 kan4 zhi2 shou3 tu2 yi1 yi1 。
- wen4 jun1 xi1 you2 he2 gui1 qi1 ， chang2 tu2 chan2 yan2 bu4 ke3 si1 。
- chun1 shuang1 ri4 mu4 shan1 gu3 li3 ， han2 feng1 lin3 lin3 chui1 ren2 yi1 。
- zhong1 lin2 ya3 ya3 wu1 yu4 qi1 ， yuan2 nao2 hu3 bao4 jia1 lu4 ti2 。
- lu4 bang4 gu3 wu1 yan3 chai2 fei1 ， kong4 fang2 du2 su4 sheng1 xin1 bei1 。
- jia1 shan1 zuo2 ye4 chun1 shi3 zhi4 ， tao2 hua1 chu1 po4 mei2 hua1 fei1 。
- zi4 fei1 zhang4 fu1 gang1 zi4 xu1 ， shui2 bu2 qu4 zhu4 sheng1 hu2 yi2 。
- wei2 jun1 yu3 wo3 tong2 ci3 zhi4 ， xi1 xiang1 dong1 yue4 bin1 qu1 chi2 。
- fan1 yang2 hao4 dang4 liu4 bai3 li3 ， nan2 chang1 feng1 wu4 xiong2 jiang1 xi1 。
- xi1 shan1 zhong1 zhi4 gao1 cui1 wei2 ， teng2 wang2 jie2 ge2 heng2 jiang1 kai1 。
- wu3 geng1 dong1 wang4 hong2 yu4 ri4 ， yu2 long2 jiao1 shen4 jing1 xiang1 ji1 。
- yang2 men2 qing1 song1 qing1 ke3 yi4 ， jian4 chi2 qing1 shui3 qing1 ke3 xi1 。
- zhen1 ren2 he4 ling3 yi2 jin1 dan1 ， zhong1 feng1 cang1 mang3 feng1 chang2 han2 。
- you2 ren2 xi1 you2 zhi3 ci3 di4 ， yan3 ming2 zu2 jian4 ying1 wang4 huan2 。
- min3 shan1 qi3 zu2 zhan3 yu3 he2 ， hu2 guang1 wang4 ji2 tian1 di4 kuan1 。
- kun1 peng2 bian4 hua4 zhi1 you3 tuo1 ， gui1 lai2 chang2 jia2 ning2 xu1 dan4 。

## 注释

## 译文

## 赏析
