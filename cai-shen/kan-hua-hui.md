---
id: cai-shen-kan-hua-hui
title: 看花回
titlePinyin: kan4 hua1 hui2
titleSlug: kan-hua-hui
author: 蔡伸
authorPinyin: cai4 shen1
authorSlug: cai-shen
dynasty: 宋
dynastyPinyin: song4
dynastySlug: song
tags: []
---

## 正文

- 夜久凉生，庭院漏声频促。
- 念昔胜游旧地，对画阁层峦，雨馀烟簇。
- 新诗暗藏小字，霜刀刊翠竹。
- 携素手、细绕回塘，芰荷香里彩鸳宿。
- 别后想、香销腻玉。
- 带围减、钏宽金粟。
- 虽有鳞鸿锦素，柰事与心违，佳期难卜。
- 拟解愁肠万结，唯凭尊酒绿。
- 望天涯断魂处，醉拍阑干曲。

## 拼音

- ye4 jiu3 liang2 sheng1 ， ting2 yuan4 lou4 sheng1 pin2 cu4 。
- nian4 xi1 sheng4 you2 jiu4 di4 ， dui4 hua4 ge2 ceng2 luan2 ， yu3 yu2 yan1 cu4 。
- xin1 shi1 an4 cang2 xiao3 zi4 ， shuang1 dao1 kan1 cui4 zhu2 。
- xie2 su4 shou3 、 xi4 rao4 hui2 tang2 ， ji4 he2 xiang1 li3 cai3 yuan1 su4 。
- bie2 hou4 xiang3 、 xiang1 xiao1 ni4 yu4 。
- dai4 wei2 jian3 、 chuan4 kuan1 jin1 su4 。
- sui1 you3 lin2 hong2 jin3 su4 ， nai4 shi4 yu3 xin1 wei2 ， jia1 qi1 nan2 bu3 。
- ni3 jie3 chou2 chang2 wan4 jie2 ， wei2 ping2 zun1 jiu3 lü4 。
- wang4 tian1 ya2 duan4 hun2 chu4 ， zui4 pai1 lan2 gan1 qu3 。

## 注释

## 译文

## 赏析
