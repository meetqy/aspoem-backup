---
id: qu-yuan-xi-song
title: 惜诵
titlePinyin: xi1 song4
titleSlug: xi-song
author: 屈原
authorPinyin: qu1 yuan2
authorSlug: qu-yuan
dynasty: 楚
dynastyPinyin: chu3
dynastySlug: chu
tags: [] 
---

## 正文

- 惜诵以致愍兮，发愤以抒情。
- 所作忠而言之兮，指苍天以为正。
- 令五帝使折中兮，戒六神与向服。
- 俾山川以备御兮，命咎繇使听直。
- 竭忠诚而事君兮，反离群而赘肬。
- 忘儇媚以背众兮，待明君其知之。
- 言与行其可迹兮，情与貌其不变。
- 故相臣莫若君兮，所以证之不远。
- 吾谊先君而后身兮，羌众人之所仇也。
- 专惟君而无他兮，又众兆之所雠也。
- 壹心而不豫兮，羌无可保也。
- 疾亲君而无他兮，有招祸之道也。
- 思君其莫我忠兮，忽忘身之贱贫。
- 事君而不贰兮，迷不知宠之门。
- 患何罪以遇罚兮，亦非余之所志也。
- 行不群以巅越兮，又众兆之所咍也。
- 纷逢尤以离谤兮，謇不可释也。
- 情沉抑而不达兮，又蔽而莫之白也。
- 心郁邑余侘傺兮，又莫察余之中情。
- 固烦言不可结而诒兮，愿陈志而无路。
- 退静默而莫余知兮，进号呼又莫吾闻。
- 申侘傺之烦惑兮，中闷瞀之忳忳。
- 昔余梦登天兮，魂中道而无杭。
- 吾使厉神占之兮，曰有志极而无旁。
- 终危独以离异兮，曰君可思而不可恃。
- 故众口其铄金兮，初若是而逢殆。
- 惩于羹者而吹齑兮，何不变此志也？
- 欲释阶而登天兮，犹有曩之态也。
- 众骇遽以离心兮，又何以为此伴也？
- 同极而异路兮，又何以为此援也？
- 晋申生之孝子兮，父信谗而不好。
- 行婞直而不豫兮，鲧功用而不就。
- 吾闻作忠以造怨兮，忽谓之过言。
- 九折臂而成医兮，吾至今而知其信然。
- 矰弋机而在上兮，罻罗张而在下。
- 设张辟以娱君兮，愿侧身而无所。
- 欲儃徊以干傺兮，恐重患而离尤。
- 欲高飞而远集兮，君罔谓汝何之？
- 欲横奔而失路兮，盖志坚而不忍。
- 背膺牉以交痛兮，心郁结而纡轸。
- 擣木兰以矫蕙兮，糳申椒以为粮。
- 播江离与滋菊兮，愿春日以为糗芳。
- 恐情质之不信兮，故重著以自明。
- 矫兹媚以私处兮，愿曾思而远身。

## 拼音

- xi1 song4 yi3 zhi4 min3 xi1 ， fa1 fen4 yi3 shu1 qing2 。
- suo3 zuo4 zhong1 er2 yan2 zhi1 xi1 ， zhi3 cang1 tian1 yi3 wei2 zheng4 。
- ling4 wu3 di4 shi3 zhe2 zhong1 xi1 ， jie4 liu4 shen2 yu3 xiang4 fu2 。
- bi3 shan1 chuan1 yi3 bei4 yu4 xi1 ， ming4 jiu4 yao2 shi3 ting1 zhi2 。
- jie2 zhong1 cheng2 er2 shi4 jun1 xi1 ， fan3 li2 qun2 er2 zhui4 you2 。
- wang4 xuan1 mei4 yi3 bei4 zhong4 xi1 ， dai4 ming2 jun1 qi2 zhi1 zhi1 。
- yan2 yu3 xing2 qi2 ke3 ji4 xi1 ， qing2 yu3 mao4 qi2 bu2 bian4 。
- gu4 xiang1 chen2 mo4 ruo4 jun1 xi1 ， suo3 yi3 zheng4 zhi1 bu4 yuan3 。
- wu2 yi4 xian1 jun1 er2 hou4 shen1 xi1 ， qiang1 zhong4 ren2 zhi1 suo3 chou2 ye3 。
- zhuan1 wei2 jun1 er2 wu2 ta1 xi1 ， you4 zhong4 zhao4 zhi1 suo3 chou2 ye3 。
- yi1 xin1 er2 bu2 yu4 xi1 ， qiang1 wu2 ke3 bao3 ye3 。
- ji2 qin1 jun1 er2 wu2 ta1 xi1 ， you3 zhao1 huo4 zhi1 dao4 ye3 。
- si1 jun1 qi2 mo4 wo3 zhong1 xi1 ， hu1 wang4 shen1 zhi1 jian4 pin2 。
- shi4 jun1 er2 bu2 er4 xi1 ， mi2 bu4 zhi1 chong3 zhi1 men2 。
- huan4 he2 zui4 yi3 yu4 fa2 xi1 ， yi4 fei1 yu2 zhi1 suo3 zhi4 ye3 。
- xing2 bu4 qun2 yi3 dian1 yue4 xi1 ， you4 zhong4 zhao4 zhi1 suo3 hai1 ye3 。
- fen1 feng2 you2 yi3 li2 bang4 xi1 ， jian3 bu4 ke3 shi4 ye3 。
- qing2 chen2 yi4 er2 bu4 da2 xi1 ， you4 bi4 er2 mo4 zhi1 bai2 ye3 。
- xin1 yu4 yi4 yu2 cha4 chi4 xi1 ， you4 mo4 cha2 yu2 zhi1 zhong1 qing2 。
- gu4 fan2 yan2 bu4 ke3 jie2 er2 yi2 xi1 ， yuan4 chen2 zhi4 er2 wu2 lu4 。
- tui4 jing4 mo4 er2 mo4 yu2 zhi1 xi1 ， jin4 hao4 hu1 you4 mo4 wu2 wen2 。
- shen1 cha4 chi4 zhi1 fan2 huo4 xi1 ， zhong1 men1 mao4 zhi1 tun2 tun2 。
- xi1 yu2 meng4 deng1 tian1 xi1 ， hun2 zhong1 dao4 er2 wu2 hang2 。
- wu2 shi3 li4 shen2 zhan4 zhi1 xi1 ， yue1 you3 zhi4 ji2 er2 wu2 pang2 。
- zhong1 wei1 du2 yi3 li2 yi4 xi1 ， yue1 jun1 ke3 si1 er2 bu4 ke3 shi4 。
- gu4 zhong4 kou3 qi2 shuo4 jin1 xi1 ， chu1 ruo4 shi4 er2 feng2 dai4 。
- cheng2 yu2 geng1 zhe3 er2 chui1 ji1 xi1 ， he2 bu2 bian4 ci3 zhi4 ye3 ？
- yu4 shi4 jie1 er2 deng1 tian1 xi1 ， you2 you3 nang3 zhi1 tai4 ye3 。
- zhong4 hai4 ju4 yi3 li2 xin1 xi1 ， you4 he2 yi3 wei4 ci3 ban4 ye3 ？
- tong2 ji2 er2 yi4 lu4 xi1 ， you4 he2 yi3 wei4 ci3 yuan2 ye3 ？
- jin4 shen1 sheng1 zhi1 xiao4 zi3 xi1 ， fu4 xin4 chan2 er2 bu4 hao3 。
- xing2 xing4 zhi2 er2 bu2 yu4 xi1 ， gun3 gong1 yong4 er2 bu2 jiu4 。
- wu2 wen2 zuo4 zhong1 yi3 zao4 yuan4 xi1 ， hu1 wei4 zhi1 guo4 yan2 。
- jiu3 zhe2 bi4 er2 cheng2 yi1 xi1 ， wu2 zhi4 jin1 er2 zhi1 qi2 xin4 ran2 。
- zeng1 yi4 ji1 er2 zai4 shang4 xi1 ， wei4 luo2 zhang1 er2 zai4 xia4 。
- she4 zhang1 pi4 yi3 yu2 jun1 xi1 ， yuan4 ce4 shen1 er2 wu2 suo3 。
- yu4 chan2 huai2 yi3 gan1 chi4 xi1 ， kong3 zhong4 huan4 er2 li2 you2 。
- yu4 gao1 fei1 er2 yuan3 ji2 xi1 ， jun1 wang3 wei4 ru3 he2 zhi1 ？
- yu4 heng2 ben1 er2 shi1 lu4 xi1 ， gai4 zhi4 jian1 er2 bu4 ren3 。
- bei4 ying1 pan4 yi3 jiao1 tong4 xi1 ， xin1 yu4 jie2 er2 yu1 zhen3 。
- dao3 mu4 lan2 yi3 jiao3 hui4 xi1 ， zuo4 shen1 jiao1 yi3 wei2 liang2 。
- bo1 jiang1 li2 yu3 zi1 ju2 xi1 ， yuan4 chun1 ri4 yi3 wei2 qiu3 fang1 。
- kong3 qing2 zhi4 zhi1 bu2 xin4 xi1 ， gu4 zhong4 zhu4 yi3 zi4 ming2 。
- jiao3 zi1 mei4 yi3 si1 chu4 xi1 ， yuan4 ceng2 si1 er2 yuan3 shen1 。

## 注释

## 译文

## 赏析
