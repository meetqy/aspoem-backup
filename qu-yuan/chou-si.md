---
id: qu-yuan-chou-si
title: 抽思
titlePinyin: chou1 si1
titleSlug: chou-si
author: 屈原
authorPinyin: qu1 yuan2
authorSlug: qu-yuan
dynasty: 楚
dynastyPinyin: chu3
dynastySlug: chu
tags: [] 
---

## 正文

- 心郁郁之忧思兮，独永叹乎增伤。
- 思蹇产之不释兮，曼遭夜之方长。
- 悲秋风之动容兮，何回极之浮浮。
- 数惟荪之多怒兮，伤余心之忧忧。
- 愿摇起而横奔兮，览民尤以自镇。
- 结微情以陈词兮，矫以遗夫美人。
- 昔君与我诚言兮，曰黄昏以为期。
- 羌中道而回畔兮，反既有此他志。
- 憍吾以其美好兮，览余以其修姱。
- 与余言而不信兮，盖为余而造怒。
- 愿承閒而自察兮，心震悼而不敢。
- 悲夷犹而冀进兮，心怛伤之憺憺。
- 兹历情以陈辞兮，荪详聋而不闻。
- 固切人之不媚兮，众果以我为患。
- 初吾所陈之耿著兮，岂至今其庸亡？
- 何独乐斯之謇謇兮？
- 愿荪美之可光。
- 望三王以为像兮，指彭咸以为仪。
- 夫何极而不至兮，故远闻而难亏。
- 善不由外来兮，名不可以虚作。
- 孰无施而有报兮，孰不实而有获？
- 少歌曰：与美人抽思兮，并日夜而无正。
- 憍吾以其美好兮，敖朕辞而不听。
- 倡曰：
- 有鸟自南兮，来集汉北。
- 好姱佳丽兮，牉独处此异域。
- 惸茕独而不群兮，又无良媒在其侧。
- 道卓远而日忘兮，愿自申而不得。
- 望北山而流涕兮，临流水而太息。
- 望孟夏之短夜兮，何晦明之若岁？
- 惟郢路之辽远兮，魂一夕而九逝。
- 曾不知路之曲直兮，南指月与列星。
- 愿径逝而未得兮，魂识路之营营。
- 何灵魂之信直兮，人之心不与吾心同！
- 理弱而媒不通兮，尚不知余之从容。
- 乱曰：
- 长濑湍流，溯江潭兮。
- 狂顾南行，聊以娱心兮。
- 轸石崴嵬，蹇吾愿兮。
- 超回志度，行隐进兮。
- 低徊夷犹，宿北姑兮。
- 烦冤瞀容，实沛徂兮。
- 愁叹苦神，灵遥思兮。
- 路远处幽，又无行媒兮。
- 道思作颂，聊以自救兮。
- 忧心不遂，斯言谁告兮。

## 拼音

- xin1 yu4 yu4 zhi1 you1 si1 xi1 ， du2 yong3 tan4 hu1 zeng1 shang1 。
- si1 jian3 chan3 zhi1 bu2 shi4 xi1 ， man4 zao1 ye4 zhi1 fang1 chang2 。
- bei1 qiu1 feng1 zhi1 dong4 rong2 xi1 ， he2 hui2 ji2 zhi1 fu2 fu2 。
- shu4 wei2 sun1 zhi1 duo1 nu4 xi1 ， shang1 yu2 xin1 zhi1 you1 you1 。
- yuan4 yao2 qi3 er2 heng2 ben1 xi1 ， lan3 min2 you2 yi3 zi4 zhen4 。
- jie2 wei1 qing2 yi3 chen2 ci2 xi1 ， jiao3 yi3 yi2 fu1 mei3 ren2 。
- xi1 jun1 yu3 wo3 cheng2 yan2 xi1 ， yue1 huang2 hun1 yi3 wei2 qi1 。
- qiang1 zhong1 dao4 er2 hui2 pan4 xi1 ， fan3 ji4 you3 ci3 ta1 zhi4 。
- jiao1 wu2 yi3 qi2 mei3 hao3 xi1 ， lan3 yu2 yi3 qi2 xiu1 kua1 。
- yu3 yu2 yan2 er2 bu2 xin4 xi1 ， gai4 wei4 yu2 er2 zao4 nu4 。
- yuan4 cheng2 xian2 er2 zi4 cha2 xi1 ， xin1 zhen4 dao4 er2 bu4 gan3 。
- bei1 yi2 you2 er2 ji4 jin4 xi1 ， xin1 da2 shang1 zhi1 dan4 dan4 。
- zi1 li4 qing2 yi3 chen2 ci2 xi1 ， sun1 xiang2 long2 er2 bu4 wen2 。
- gu4 qie4 ren2 zhi1 bu2 mei4 xi1 ， zhong4 guo3 yi3 wo3 wei4 huan4 。
- chu1 wu2 suo3 chen2 zhi1 geng3 zhu4 xi1 ， qi3 zhi4 jin1 qi2 yong1 wang2 ？
- he2 du2 le4 si1 zhi1 jian3 jian3 xi1 ？
- yuan4 sun1 mei3 zhi1 ke3 guang1 。
- wang4 san1 wang2 yi3 wei2 xiang4 xi1 ， zhi3 peng2 xian2 yi3 wei2 yi2 。
- fu1 he2 ji2 er2 bu2 zhi4 xi1 ， gu4 yuan3 wen2 er2 nan2 kui1 。
- shan4 bu4 you2 wai4 lai2 xi1 ， ming2 bu4 ke3 yi3 xu1 zuo4 。
- shu2 wu2 shi1 er2 you3 bao4 xi1 ， shu2 bu4 shi2 er2 you3 huo4 ？
- shao3 ge1 yue1 ： yu3 mei3 ren2 chou1 si1 xi1 ， bing4 ri4 ye4 er2 wu2 zheng4 。
- jiao1 wu2 yi3 qi2 mei3 hao3 xi1 ， ao2 zhen4 ci2 er2 bu4 ting1 。
- chang4 yue1 ：
- you3 niao3 zi4 nan2 xi1 ， lai2 ji2 han4 bei3 。
- hao3 kua1 jia1 li4 xi1 ， pan4 du2 chu3 ci3 yi4 yu4 。
- qiong2 qiong2 du2 er2 bu4 qun2 xi1 ， you4 wu2 liang2 mei2 zai4 qi2 ce4 。
- dao4 zhuo2 yuan3 er2 ri4 wang4 xi1 ， yuan4 zi4 shen1 er2 bu4 de2 。
- wang4 bei3 shan1 er2 liu2 ti4 xi1 ， lin2 liu2 shui3 er2 tai4 xi1 。
- wang4 meng4 xia4 zhi1 duan3 ye4 xi1 ， he2 hui4 ming2 zhi1 ruo4 sui4 ？
- wei2 ying3 lu4 zhi1 liao2 yuan3 xi1 ， hun2 yi4 xi1 er2 jiu3 shi4 。
- ceng2 bu4 zhi1 lu4 zhi1 qu1 zhi2 xi1 ， nan2 zhi3 yue4 yu3 lie4 xing1 。
- yuan4 jing4 shi4 er2 wei4 de2 xi1 ， hun2 shi2 lu4 zhi1 ying2 ying2 。
- he2 ling2 hun2 zhi1 xin4 zhi2 xi1 ， ren2 zhi1 xin1 bu4 yu3 wu2 xin1 tong2 ！
- li3 ruo4 er2 mei2 bu4 tong1 xi1 ， shang4 bu4 zhi1 yu2 zhi1 cong2 rong2 。
- luan4 yue1 ：
- chang2 lai4 tuan1 liu2 ， su4 jiang1 tan2 xi1 。
- kuang2 gu4 nan2 xing2 ， liao2 yi3 yu2 xin1 xi1 。
- zhen3 shi2 wai3 wei2 ， jian3 wu2 yuan4 xi1 。
- chao1 hui2 zhi4 du4 ， xing2 yin3 jin4 xi1 。
- di1 huai2 yi2 you2 ， su4 bei3 gu1 xi1 。
- fan2 yuan1 mao4 rong2 ， shi2 pei4 cu2 xi1 。
- chou2 tan4 ku3 shen2 ， ling2 yao2 si1 xi1 。
- lu4 yuan3 chu4 you1 ， you4 wu2 xing2 mei2 xi1 。
- dao4 si1 zuo4 song4 ， liao2 yi3 zi4 jiu4 xi1 。
- you1 xin1 bu2 sui4 ， si1 yan2 shui2 gao4 xi1 。

## 注释

## 译文

## 赏析
