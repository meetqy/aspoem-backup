---
id: qu-yuan-bu-ju
title: 卜居
titlePinyin: bu3 ju1
titleSlug: bu-ju
author: 屈原
authorPinyin: qu1 yuan2
authorSlug: qu-yuan
dynasty: 楚
dynastyPinyin: chu3
dynastySlug: chu
tags: [] 
---

## 正文

- 屈原既放，三年不得复见。竭知尽忠而蔽障于谗。心烦虑乱，不知所从。乃往见太卜郑詹尹曰：“余有所疑，愿因先生决之。” 詹尹乃端策拂龟，曰：“君将何以教之？”
- 屈原曰：“吾宁悃悃款款，朴以忠乎，将送往劳来，斯无穷乎？宁诛锄草茅以力耕乎，将游大人以成名乎？宁正言不讳以危身乎，将从俗富贵以偷生乎？宁超然高举以保真乎，将哫訾栗斯，喔咿儒儿，以事妇人乎？宁廉洁正直以自清乎，将突梯滑稽，如脂如韦，以洁楹乎？宁昂昂若千里之驹乎，将泛泛若水中之凫，与波上下，偷以全吾躯乎？宁与骐骥亢轭乎，将随驽马之迹乎？宁与黄鹄比翼乎，将与鸡鹜争食乎？此孰吉孰凶？何去何从？世溷浊而不清：蝉翼为重，千钧为轻黄钟毁弃，瓦釜雷鸣谗人高张，贤士无名。吁嗟默默兮，谁知吾之廉贞！”
- 詹尹乃释策而谢曰：“夫尺有所短，寸有所长物有所不足，智有所不明数有所不逮，神有所不通。用君之心，行君之意。龟策诚不能知此事。”

## 拼音

- qu1 yuan2 ji4 fang4 ， san1 nian2 bu4 de2 fu4 jian4 。 jie2 zhi1 jin4 zhong1 er2 bi4 zhang4 yu2 chan2 。 xin1 fan2 lü4 luan4 ， bu4 zhi1 suo3 cong2 。 nai3 wang3 jian4 tai4 bu3 zheng4 zhan1 yin3 yue1 ：“ yu2 you3 suo3 yi2 ， yuan4 yin1 xian1 sheng0 jue2 zhi1 。”  zhan1 yin3 nai3 duan1 ce4 fu2 gui1 ， yue1 ：“ jun1 jiang1 he2 yi3 jiao4 zhi1 ？”
- qu1 yuan2 yue1 ：“ wu2 ning2 kun3 kun3 kuan3 kuan3 ， pu3 yi3 zhong1 hu1 ， jiang1 song4 wang3 lao2 lai2 ， si1 wu2 qiong2 hu1 ？ ning2 zhu1 chu2 cao3 mao2 yi3 li4 geng1 hu1 ， jiang1 you2 da4 ren2 yi3 cheng2 ming2 hu1 ？ ning2 zheng4 yan2 bu2 hui4 yi3 wei1 shen1 hu1 ， jiang1 cong2 su2 fu4 gui4 yi3 tou1 sheng1 hu1 ？ ning2 chao1 ran2 gao1 ju3 yi3 bao3 zhen1 hu1 ， jiang1 zu2 zi1 li4 si1 ， wo1 yi1 ru2 er2 ， yi3 shi4 fu4 ren2 hu1 ？ ning2 lian2 jie2 zheng4 zhi2 yi3 zi4 qing1 hu1 ， jiang1 tu1 ti1 hua2 ji1 ， ru2 zhi1 ru2 wei2 ， yi3 jie2 ying2 hu1 ？ ning2 ang2 ang2 ruo4 qian1 li3 zhi1 ju1 hu1 ， jiang1 fan4 fan4 ruo4 shui3 zhong1 zhi1 fu2 ， yu3 bo1 shang4 xia4 ， tou1 yi3 quan2 wu2 qu1 hu1 ？ ning2 yu3 qi2 ji4 kang4 e4 hu1 ， jiang1 sui2 nu2 ma3 zhi1 ji4 hu1 ？ ning2 yu3 huang2 hu2 bi3 yi4 hu1 ， jiang1 yu3 ji1 wu4 zheng1 shi2 hu1 ？ ci3 shu2 ji2 shu2 xiong1 ？ he2 qu4 he2 cong2 ？ shi4 hun4 zhuo2 er2 bu4 qing1 ： chan2 yi4 wei2 zhong4 ， qian1 jun1 wei2 qing1 huang2 zhong1 hui3 qi4 ， wa3 fu3 lei2 ming2 chan2 ren2 gao1 zhang1 ， xian2 shi4 wu2 ming2 。 xu1 jie1 mo4 mo4 xi1 ， shui2 zhi1 wu2 zhi1 lian2 zhen1 ！”
- zhan1 yin3 nai3 shi4 ce4 er2 xie4 yue1 ：“ fu1 chi3 you3 suo3 duan3 ， cun4 you3 suo3 chang2 wu4 you3 suo3 bu4 zu2 ， zhi4 you3 suo3 bu4 ming2 shu4 you3 suo3 bu4 dai3 ， shen2 you3 suo3 bu4 tong1 。 yong4 jun1 zhi1 xin1 ， xing2 jun1 zhi1 yi4 。 gui1 ce4 cheng2 bu4 neng2 zhi1 ci3 shi4 。”

## 注释

## 译文

## 赏析
