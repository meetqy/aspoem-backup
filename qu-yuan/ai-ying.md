---
id: qu-yuan-ai-ying
title: 哀郢
titlePinyin: ai1 ying3
titleSlug: ai-ying
author: 屈原
authorPinyin: qu1 yuan2
authorSlug: qu-yuan
dynasty: 楚
dynastyPinyin: chu3
dynastySlug: chu
tags: [] 
---

## 正文

- 皇天之不纯命兮，何百姓之震愆？
- 民离散而相失兮，方仲春而东迁。
- 去故乡而就远兮，遵江夏以流亡。
- 出国门而轸怀兮，甲之鼂吾以行。
- 发郢都而去闾兮，怊荒忽其焉极？
- 楫齐扬以容与兮，哀见君而不再得。
- 望长楸而太息兮，涕淫淫其若霰。
- 过夏首而西浮兮，顾龙门而不见。
- 心婵媛而伤怀兮，眇不知其所蹠。
- 顺风波以从流兮，焉洋洋而为客。
- 凌阳侯之汜滥兮，忽翱翔之焉薄。
- 心絓结而不解兮，思蹇产而不释。
- 将运舟而下浮兮，上洞庭而下江。
- 去终古之所居兮，今逍遥而来东。
- 羌灵魂之欲归兮，何须臾而忘反。
- 背夏浦而西思兮，哀故都之日远。
- 登大坟以远望兮，聊以舒吾忧心。
- 哀州土之平乐兮，悲江介之遗风。
- 当陵阳之焉至兮，淼南渡之焉如？
- 曾不知夏之为丘兮，孰两东门之可芜？
- 心不怡之长久兮，忧与愁其相接。
- 惟郢路之辽远兮，江与夏之不可涉。
- 忽若不信兮，至今九年而不复。
- 惨郁郁而不通兮，蹇侘傺而含慼。
- 外承欢之汋约兮，谌荏弱而难持。
- 忠湛湛而愿进兮，妒被离而鄣之。
- 尧舜之抗行兮，瞭杳杳而薄天。
- 众谗人之嫉妒兮，被以不慈之伪名。
- 憎愠惀之修美兮，好夫人之慷慨。
- 众踥蹀而日进兮，美超远而逾迈。
- 乱曰：
- 曼余目以流观兮，冀一反之何时？
- 鸟飞反故乡兮，狐死必首丘。
- 信非吾罪而弃逐兮，何日夜而忘之？

## 拼音

- huang2 tian1 zhi1 bu4 chun2 ming4 xi1 ， he2 bai3 xing4 zhi1 zhen4 qian1 ？
- min2 li2 san4 er2 xiang1 shi1 xi1 ， fang1 zhong4 chun1 er2 dong1 qian1 。
- qu4 gu4 xiang1 er2 jiu4 yuan3 xi1 ， zun1 jiang1 xia4 yi3 liu2 wang2 。
- chu1 guo2 men2 er2 zhen3 huai2 xi1 ， jia3 zhi1 chao2 wu2 yi3 xing2 。
- fa1 ying3 dou1 er2 qu4 lü2 xi1 ， chao1 huang1 hu1 qi2 yan1 ji2 ？
- ji2 qi2 yang2 yi3 rong2 yu3 xi1 ， ai1 jian4 jun1 er2 bu2 zai4 de2 。
- wang4 chang2 qiu1 er2 tai4 xi1 xi1 ， ti4 yin2 yin2 qi2 ruo4 xian4 。
- guo4 xia4 shou3 er2 xi1 fu2 xi1 ， gu4 long2 men2 er2 bu2 jian4 。
- xin1 chan2 yuan4 er2 shang1 huai2 xi1 ， miao3 bu4 zhi1 qi2 suo3 zhi2 。
- shun4 feng1 bo1 yi3 cong2 liu2 xi1 ， yan1 yang2 yang2 er2 wei2 ke4 。
- ling2 yang2 hou2 zhi1 si4 lan4 xi1 ， hu1 ao2 xiang2 zhi1 yan1 bao2 。
- xin1 gua4 jie2 er2 bu4 jie3 xi1 ， si1 jian3 chan3 er2 bu2 shi4 。
- jiang1 yun4 zhou1 er2 xia4 fu2 xi1 ， shang4 dong4 ting2 er2 xia4 jiang1 。
- qu4 zhong1 gu3 zhi1 suo3 ju1 xi1 ， jin1 xiao1 yao2 er2 lai2 dong1 。
- qiang1 ling2 hun2 zhi1 yu4 gui1 xi1 ， he2 xu1 yu2 er2 wang4 fan3 。
- bei4 xia4 pu3 er2 xi1 si1 xi1 ， ai1 gu4 du1 zhi1 ri4 yuan3 。
- deng1 da4 fen2 yi3 yuan3 wang4 xi1 ， liao2 yi3 shu1 wu2 you1 xin1 。
- ai1 zhou1 tu3 zhi1 ping2 le4 xi1 ， bei1 jiang1 jie4 zhi1 yi2 feng1 。
- dang1 ling2 yang2 zhi1 yan1 zhi4 xi1 ， miao3 nan2 du4 zhi1 yan1 ru2 ？
- ceng2 bu4 zhi1 xia4 zhi1 wei2 qiu1 xi1 ， shu2 liang3 dong1 men2 zhi1 ke3 wu2 ？
- xin1 bu4 yi2 zhi1 chang2 jiu3 xi1 ， you1 yu3 chou2 qi2 xiang1 jie1 。
- wei2 ying3 lu4 zhi1 liao2 yuan3 xi1 ， jiang1 yu3 xia4 zhi1 bu4 ke3 she4 。
- hu1 ruo4 bu2 xin4 xi1 ， zhi4 jin1 jiu3 nian2 er2 bu2 fu4 。
- can3 yu4 yu4 er2 bu4 tong1 xi1 ， jian3 cha4 chi4 er2 han2 qi1 。
- wai4 cheng2 huan1 zhi1 zhuo2 yue1 xi1 ， chen2 ren3 ruo4 er2 nan2 chi2 。
- zhong1 zhan4 zhan4 er2 yuan4 jin4 xi1 ， du4 bei4 li2 er2 zhang1 zhi1 。
- yao2 shun4 zhi1 kang4 xing2 xi1 ， liao4 yao3 yao3 er2 bao2 tian1 。
- zhong4 chan2 ren2 zhi1 ji2 du4 xi1 ， bei4 yi3 bu4 ci2 zhi1 wei3 ming2 。
- zeng1 yun4 lun3 zhi1 xiu1 mei3 xi1 ， hao3 fu1 ren2 zhi1 kang1 kai3 。
- zhong4 qie4 die2 er2 ri4 jin4 xi1 ， mei3 chao1 yuan3 er2 yu2 mai4 。
- luan4 yue1 ：
- man4 yu2 mu4 yi3 liu2 guan1 xi1 ， ji4 yi4 fan3 zhi1 he2 shi2 ？
- niao3 fei1 fan3 gu4 xiang1 xi1 ， hu2 si3 bi4 shou3 qiu1 。
- xin4 fei1 wu2 zui4 er2 qi4 zhu2 xi1 ， he2 ri4 ye4 er2 wang4 zhi1 ？

## 注释

## 译文

## 赏析
