---
id: qu-yuan-xi-wang-ri
title: 惜往日
titlePinyin: xi1 wang3 ri4
titleSlug: xi-wang-ri
author: 屈原
authorPinyin: qu1 yuan2
authorSlug: qu-yuan
dynasty: 楚
dynastyPinyin: chu3
dynastySlug: chu
tags: [] 
---

## 正文

- 惜往日之曾信兮，受命诏以昭时。
- 奉先功以照下兮，明法度之嫌疑。
- 国富强而法立兮，属贞臣而日竢。
- 秘密事之载心兮，虽过失犹弗治。
- 心纯庞而不泄兮，遭谗人而嫉之。
- 君含怒而待臣兮，不清澈其然否。
- 蔽晦君之聪明兮，虚惑误又以欺。
- 弗参验以考实兮，远迁臣而弗思。
- 信谗谀之浑浊兮，盛气志而过之。
- 何贞臣之无罪兮，被离谤而见尤。
- 惭光景之诚信兮，身幽隐而备之。
- 临沅湘之玄渊兮，遂自忍而沉流。
- 卒没身而绝名兮，惜壅君之不昭。
- 君无度而弗察兮，使芳草为薮幽。
- 焉舒情而抽信兮，恬死亡而不聊。
- 独障壅而弊隐兮，使贞臣为无由。
- 闻百里之为虏兮，伊尹烹于庖厨。
- 吕望屠于朝歌兮，宁戚歌而饭牛。
- 不逢汤武与桓缪兮，世孰云而知之。
- 吴信谗而弗味兮，子胥死而后忧。
- 介子忠而立枯兮，文君寤而追求。
- 封介山而为之禁兮，报大德之优游。
- 思久故之亲身兮，因缟素而哭之。
- 或忠信而死节兮，或訑谩而不疑。
- 弗省察而按实兮，听谗人之虚辞。
- 芳与泽其杂糅兮，孰申旦而别之？
- 何芳草之早殀兮，微霜降而下戒。
- 谅聪不明而蔽壅兮，使谗谀而日得。
- 自前世之嫉贤兮，谓蕙若其不可佩。
- 妒佳冶之芬芳兮，嫫母姣而自好。
- 虽有西施之美容兮，谗妒入以自代。
- 愿陈情以白行兮，得罪过之不意。
- 情冤见之日明兮，如列宿之错置。
- 乘骐骥而驰骋兮，无辔衔而自载
- 乘泛泭以下流兮，无舟楫而自备。
- 背法度而心治兮，辟与此其无异。
- 宁溘死而流亡兮，恐祸殃之有再。
- 不毕辞而赴渊兮，惜壅君之不识。

## 拼音

- xi1 wang3 ri4 zhi1 ceng2 xin4 xi1 ， shou4 ming4 zhao4 yi3 zhao1 shi2 。
- feng4 xian1 gong1 yi3 zhao4 xia4 xi1 ， ming2 fa3 du4 zhi1 xian2 yi2 。
- guo2 fu4 qiang2 er2 fa3 li4 xi1 ， shu3 zhen1 chen2 er2 ri4 si4 。
- mi4 mi4 shi4 zhi1 zai3 xin1 xi1 ， sui1 guo4 shi1 you2 fu2 zhi4 。
- xin1 chun2 pang2 er2 bu2 xie4 xi1 ， zao1 chan2 ren2 er2 ji2 zhi1 。
- jun1 han2 nu4 er2 dai4 chen2 xi1 ， bu4 qing1 che4 qi2 ran2 fou3 。
- bi4 hui4 jun1 zhi1 cong1 ming0 xi1 ， xu1 huo4 wu4 you4 yi3 qi1 。
- fu2 can1 yan4 yi3 kao3 shi2 xi1 ， yuan3 qian1 chen2 er2 fu2 si1 。
- xin4 chan2 yu2 zhi1 hun2 zhuo2 xi1 ， sheng4 qi4 zhi4 er2 guo4 zhi1 。
- he2 zhen1 chen2 zhi1 wu2 zui4 xi1 ， bei4 li2 bang4 er2 jian4 you2 。
- can2 guang1 jing3 zhi1 cheng2 xin4 xi1 ， shen1 you1 yin3 er2 bei4 zhi1 。
- lin2 yuan2 xiang1 zhi1 xuan2 yuan1 xi1 ， sui4 zi4 ren3 er2 chen2 liu2 。
- zu2 mei2 shen1 er2 jue2 ming2 xi1 ， xi1 yong1 jun1 zhi1 bu4 zhao1 。
- jun1 wu2 du4 er2 fu2 cha2 xi1 ， shi3 fang1 cao3 wei4 sou3 you1 。
- yan1 shu1 qing2 er2 chou1 xin4 xi1 ， tian2 si3 wang2 er2 bu4 liao2 。
- du2 zhang4 yong1 er2 bi4 yin3 xi1 ， shi3 zhen1 chen2 wei4 wu2 you2 。
- wen2 bai3 li3 zhi1 wei2 lu3 xi1 ， yi1 yin3 peng1 yu2 pao2 chu2 。
- lü3 wang4 tu2 yu2 zhao1 ge1 xi1 ， ning2 qi1 ge1 er2 fan4 niu2 。
- bu4 feng2 tang1 wu3 yu3 huan2 miu4 xi1 ， shi4 shu2 yun2 er2 zhi1 zhi1 。
- wu2 xin4 chan2 er2 fu2 wei4 xi1 ， zi3 xu1 si3 er2 hou4 you1 。
- jie4 zi3 zhong1 er2 li4 ku1 xi1 ， wen2 jun1 wu4 er2 zhui1 qiu2 。
- feng1 jie4 shan1 er2 wei2 zhi1 jin4 xi1 ， bao4 da4 de2 zhi1 you1 you2 。
- si1 jiu3 gu4 zhi1 qin1 shen1 xi1 ， yin1 gao3 su4 er2 ku1 zhi1 。
- huo4 zhong1 xin4 er2 si3 jie2 xi1 ， huo4 dan4 man4 er2 bu4 yi2 。
- fu2 xing3 cha2 er2 an4 shi2 xi1 ， ting1 chan2 ren2 zhi1 xu1 ci2 。
- fang1 yu3 ze2 qi2 za2 rou2 xi1 ， shu2 shen1 dan4 er2 bie2 zhi1 ？
- he2 fang1 cao3 zhi1 zao3 yao1 xi1 ， wei1 shuang1 jiang4 er2 xia4 jie4 。
- liang4 cong1 bu4 ming2 er2 bi4 yong1 xi1 ， shi3 chan2 yu2 er2 ri4 de2 。
- zi4 qian2 shi4 zhi1 ji2 xian2 xi1 ， wei4 hui4 ruo4 qi2 bu4 ke3 pei4 。
- du4 jia1 ye3 zhi1 fen1 fang1 xi1 ， mo2 mu3 jiao1 er2 zi4 hao4 。
- sui1 you3 xi1 shi1 zhi1 mei3 rong2 xi1 ， chan2 du4 ru4 yi3 zi4 dai4 。
- yuan4 chen2 qing2 yi3 bai2 xing2 xi1 ， de2 zui4 guo0 zhi1 bu2 yi4 。
- qing2 yuan1 jian4 zhi1 ri4 ming2 xi1 ， ru2 lie4 su4 zhi1 cuo4 zhi4 。
- cheng2 qi2 ji4 er2 chi2 cheng3 xi1 ， wu2 pei4 xian2 er2 zi4 zai4 
- cheng2 fan4 fu2 yi3 xia4 liu2 xi1 ， wu2 zhou1 ji2 er2 zi4 bei4 。
- bei4 fa3 du4 er2 xin1 zhi4 xi1 ， pi4 yu3 ci3 qi2 wu2 yi4 。
- ning2 ke4 si3 er2 liu2 wang2 xi1 ， kong3 huo4 yang1 zhi1 you3 zai4 。
- bu2 bi4 ci2 er2 fu4 yuan1 xi1 ， xi1 yong1 jun1 zhi1 bu4 shi2 。

## 注释

## 译文

## 赏析
