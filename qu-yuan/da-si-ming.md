---
id: qu-yuan-da-si-ming
title: 大司命
titlePinyin: da4 si1 ming4
titleSlug: da-si-ming
author: 屈原
authorPinyin: qu1 yuan2
authorSlug: qu-yuan
dynasty: 楚
dynastyPinyin: chu3
dynastySlug: chu
tags: [] 
---

## 正文

- 广开兮天门，纷吾乘兮玄云
- 令飘风兮先驱，使涷雨兮洒尘
- 君回翔兮以下，逾空桑兮从女
- 纷总总兮九州，何寿夭兮在予
- 高飞兮安翔，乘清气兮御阴阳
- 吾与君兮齐速，导帝之兮九坑
- 灵衣兮被被，玉佩兮陆离
- 一阴兮一阳，众莫知兮余所为
- 折疏麻兮瑶华，将以遗兮离居
- 老冉冉兮既极，不寖近兮愈疏
- 乘龙兮辚辚，高驰兮冲天
- 结桂枝兮延伫，羌愈思兮愁人
- 愁人兮奈何，愿若今兮无亏
- 固人命兮有当，孰离合兮何为？

## 拼音

- guang3 kai1 xi1 tian1 men2 ， fen1 wu2 cheng2 xi1 xuan2 yun2 
- ling4 piao1 feng1 xi1 xian1 qu1 ， shi3 dong1 yu3 xi1 sa3 chen2 
- jun1 hui2 xiang2 xi1 yi3 xia4 ， yu2 kong1 sang1 xi1 cong2 nü3 
- fen1 zong3 zong3 xi1 jiu3 zhou1 ， he2 shou4 yao1 xi1 zai4 yu3 
- gao1 fei1 xi1 an1 xiang2 ， cheng2 qing1 qi4 xi1 yu4 yin1 yang2 
- wu2 yu3 jun1 xi1 qi2 su4 ， dao3 di4 zhi1 xi1 jiu3 keng1 
- ling2 yi1 xi1 bei4 bei4 ， yu4 pei4 xi1 lu4 li2 
- yi4 yin1 xi1 yi4 yang2 ， zhong4 mo4 zhi1 xi1 yu2 suo3 wei4 
- zhe2 shu1 ma2 xi1 yao2 hua2 ， jiang1 yi3 yi2 xi1 li2 ju1 
- lao3 ran3 ran3 xi1 ji4 ji2 ， bu2 jin4 jin4 xi1 yu4 shu1 
- cheng2 long2 xi1 lin2 lin2 ， gao1 chi2 xi1 chong1 tian1 
- jie2 gui4 zhi1 xi1 yan2 zhu4 ， qiang1 yu4 si1 xi1 chou2 ren2 
- chou2 ren2 xi1 nai4 he2 ， yuan4 ruo4 jin1 xi1 wu2 kui1 
- gu4 ren2 ming4 xi1 you3 dang1 ， shu2 li2 he2 xi1 he2 wei2 ？

## 注释

## 译文

## 赏析
