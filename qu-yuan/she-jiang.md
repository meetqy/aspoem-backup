---
id: qu-yuan-she-jiang
title: 涉江
titlePinyin: she4 jiang1
titleSlug: she-jiang
author: 屈原
authorPinyin: qu1 yuan2
authorSlug: qu-yuan
dynasty: 楚
dynastyPinyin: chu3
dynastySlug: chu
tags: [] 
---

## 正文

- 余幼好此奇服兮，年既老而不衰。
- 带长铗之陆离兮，冠切云之崔嵬，被明月兮佩宝璐。
- 世混浊而莫余知兮，吾方高驰而不顾。
- 驾青虬兮骖白螭，吾与重华游兮瑶之圃。
- 登昆仑兮食玉英，与天地兮同寿，与日月兮同光。
- 哀南夷之莫吾知兮，旦余济乎江湘。
- 乘鄂渚而反顾兮，欸秋冬之绪风。
- 步余马兮山皋，邸余车兮方林。
- 乘舲船余上沅兮，齐吴榜以击汰。
- 船容与而不进兮，淹回水而疑滞。
- 朝发枉渚兮，夕宿辰阳。
- 苟余心其端直兮，虽僻远之何伤。
- 入溆浦余儃徊兮，迷不知吾所如。
- 深林杳以冥冥兮，猿狖之所居。
- 山峻高以蔽日兮，下幽晦以多雨。
- 霰雪纷其无垠兮，云霏霏而承宇。
- 哀吾生之无乐兮，幽独处乎山中。
- 吾不能变心而从俗兮，固将愁苦而终穷。
- 接舆髡首兮，桑扈臝行。
- 忠不必用兮，贤不必以。
- 伍子逢殃兮，比干菹醢。
- 与前世而皆然兮，吾又何怨乎今之人！
- 余将董道而不豫兮，固将重昏而终身！
- 乱曰：
- 鸾鸟凤皇，日以远兮。
- 燕雀乌鹊，巢堂坛兮。
- 露申辛夷，死林薄兮。
- 腥臊并御，芳不得薄兮。
- 阴阳易位，时不当兮。
- 怀信佗傺，忽乎吾将行兮！

## 拼音

- yu2 you4 hao3 ci3 qi2 fu2 xi1 ， nian2 ji4 lao3 er2 bu4 shuai1 。
- dai4 chang2 jia2 zhi1 lu4 li2 xi1 ， guan1 qie4 yun2 zhi1 cui1 wei2 ， bei4 ming2 yue4 xi1 pei4 bao3 lu4 。
- shi4 hun2 zhuo2 er2 mo4 yu2 zhi1 xi1 ， wu2 fang1 gao1 chi2 er2 bu2 gu4 。
- jia4 qing1 qiu2 xi1 can1 bai2 chi1 ， wu2 yu3 zhong4 hua2 you2 xi1 yao2 zhi1 pu3 。
- deng1 kun1 lun2 xi1 shi2 yu4 ying1 ， yu3 tian1 di4 xi1 tong2 shou4 ， yu3 ri4 yue4 xi1 tong2 guang1 。
- ai1 nan2 yi2 zhi1 mo4 wu2 zhi1 xi1 ， dan4 yu2 ji4 hu1 jiang1 xiang1 。
- cheng2 e4 zhu3 er2 fan3 gu4 xi1 ， ai3 qiu1 dong1 zhi1 xu4 feng1 。
- bu4 yu2 ma3 xi1 shan1 gao1 ， di3 yu2 che1 xi1 fang1 lin2 。
- cheng2 ling2 chuan2 yu2 shang4 yuan2 xi1 ， qi2 wu2 bang3 yi3 ji1 tai4 。
- chuan2 rong2 yu3 er2 bu2 jin4 xi1 ， yan1 hui2 shui3 er2 yi2 zhi4 。
- chao2 fa1 wang3 zhu3 xi1 ， xi1 su4 chen2 yang2 。
- gou3 yu2 xin1 qi2 duan1 zhi2 xi1 ， sui1 pi4 yuan3 zhi1 he2 shang1 。
- ru4 xu4 pu3 yu2 chan2 huai2 xi1 ， mi2 bu4 zhi1 wu2 suo3 ru2 。
- shen1 lin2 yao3 yi3 ming2 ming2 xi1 ， yuan2 you4 zhi1 suo3 ju1 。
- shan1 jun4 gao1 yi3 bi4 ri4 xi1 ， xia4 you1 hui4 yi3 duo1 yu3 。
- xian4 xue3 fen1 qi2 wu2 yin2 xi1 ， yun2 fei1 fei1 er2 cheng2 yu3 。
- ai1 wu2 sheng1 zhi1 wu2 le4 xi1 ， you1 du2 chu4 hu1 shan1 zhong1 。
- wu2 bu4 neng2 bian4 xin1 er2 cong2 su2 xi1 ， gu4 jiang1 chou2 ku3 er2 zhong1 qiong2 。
- jie1 yu2 kun1 shou3 xi1 ， sang1 hu4 luo3 xing2 。
- zhong1 bu2 bi4 yong4 xi1 ， xian2 bu2 bi4 yi3 。
- wu3 zi3 feng2 yang1 xi1 ， bi3 gan1 zu1 hai3 。
- yu3 qian2 shi4 er2 jie1 ran2 xi1 ， wu2 you4 he2 yuan4 hu1 jin1 zhi1 ren2 ！
- yu2 jiang1 dong3 dao4 er2 bu2 yu4 xi1 ， gu4 jiang1 zhong4 hun1 er2 zhong1 shen1 ！
- luan4 yue1 ：
- luan2 niao3 feng4 huang2 ， ri4 yi3 yuan3 xi1 。
- yan4 que4 wu1 que4 ， chao2 tang2 tan2 xi1 。
- lu4 shen1 xin1 yi2 ， si3 lin2 bao2 xi1 。
- xing1 sao1 bing4 yu4 ， fang1 bu4 de2 bao2 xi1 。
- yin1 yang2 yi4 wei4 ， shi2 bu2 dang4 xi1 。
- huai2 xin4 tuo2 chi4 ， hu1 hu1 wu2 jiang1 xing2 xi1 ！

## 注释

## 译文

## 赏析
