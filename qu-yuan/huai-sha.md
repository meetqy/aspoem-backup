---
id: qu-yuan-huai-sha
title: 怀沙
titlePinyin: huai2 sha1
titleSlug: huai-sha
author: 屈原
authorPinyin: qu1 yuan2
authorSlug: qu-yuan
dynasty: 楚
dynastyPinyin: chu3
dynastySlug: chu
tags: [] 
---

## 正文

- 滔滔孟夏兮，草木莽莽。
- 伤怀永哀兮，汩徂南土。
- 眴兮杳杳，孔静幽默。
- 郁结纡轸兮，离慜而长鞠。
- 抚情效志兮，冤屈而自抑。
- 刓方以为圜兮，常度未替。
- 易初本迪兮，君子所鄙。
- 章画志墨兮，前图未改。
- 内厚质正兮，大人所盛。
- 巧倕不斲兮，孰察其拨正。
- 玄文处幽兮，矇瞍谓之不章
- 离娄微睇兮，瞽以为无明。
- 变白以为黑兮，倒上以为下。
- 凤皇在笯兮，鸡鹜翔舞。
- 同糅玉石兮，一概而相量。
- 夫惟党人之鄙固兮，羌不知余之所臧。
- 任重载盛兮，陷滞而不济。
- 怀瑾握瑜兮，穷不知所示。
- 邑犬之群吠兮，吠所怪也。
- 非俊疑杰兮，固庸态也。
- 文质疏内兮，众不知余之异采。
- 材朴委积兮，莫知余之所有。
- 重仁袭义兮，谨厚以为丰。
- 重华不可遌兮，孰知余之从容！
- 古固有不并兮，岂知其何故也？
- 汤禹久远兮，邈而不可慕也？
- 惩违改忿兮，抑心而自强。
- 离慜而不迁兮，愿志之有像。
- 进路北次兮，日昧昧其将暮。
- 舒忧娱哀兮，限之以大故。
- 乱曰：
- 浩浩沅湘，分流汩兮。
- 修路幽蔽，道远忽兮。
- 怀质抱情，独无匹兮。
- 伯乐既没，骥焉程兮。
- 民生禀命，各有所错兮。
- 定心广志，余何所畏惧兮？
- 曾伤爰哀，永叹喟兮。
- 世浑浊莫吾知，人心不可谓兮。
- 知死不可让，愿勿爱兮。
- 明告君子，吾将以为类兮。

## 拼音

- tao1 tao1 meng4 xia4 xi1 ， cao3 mu4 mang3 mang3 。
- shang1 huai2 yong3 ai1 xi1 ， gu3 cu2 nan2 tu3 。
- xuan4 xi1 yao3 yao3 ， kong3 jing4 you1 mo4 。
- yu4 jie2 yu1 zhen3 xi1 ， li2 min3 er2 chang2 ju1 。
- fu3 qing2 xiao4 zhi4 xi1 ， yuan1 qu1 er2 zi4 yi4 。
- wan2 fang1 yi3 wei2 huan2 xi1 ， chang2 du4 wei4 ti4 。
- yi4 chu1 ben3 di2 xi1 ， jun1 zi3 suo3 bi3 。
- zhang1 hua4 zhi4 mo4 xi1 ， qian2 tu2 wei4 gai3 。
- nei4 hou4 zhi4 zheng4 xi1 ， da4 ren2 suo3 sheng4 。
- qiao3 chui2 bu4 zhuo2 xi1 ， shu2 cha2 qi2 bo1 zheng4 。
- xuan2 wen2 chu4 you1 xi1 ， meng1 sou3 wei4 zhi1 bu4 zhang1 
- li2 lou2 wei1 di4 xi1 ， gu3 yi3 wei2 wu2 ming2 。
- bian4 bai2 yi3 wei2 hei1 xi1 ， dao3 shang4 yi3 wei4 xia4 。
- feng4 huang2 zai4 nu2 xi1 ， ji1 wu4 xiang2 wu3 。
- tong2 rou2 yu4 shi2 xi1 ， yi2 gai4 er2 xiang1 liang4 。
- fu1 wei2 dang3 ren2 zhi1 bi3 gu4 xi1 ， qiang1 bu4 zhi1 yu2 zhi1 suo3 zang1 。
- ren4 zhong4 zai4 sheng4 xi1 ， xian4 zhi4 er2 bu2 ji4 。
- huai2 jin3 wo4 yu2 xi1 ， qiong2 bu4 zhi1 suo3 shi4 。
- yi4 quan3 zhi1 qun2 fei4 xi1 ， fei4 suo3 guai4 ye3 。
- fei1 jun4 yi2 jie2 xi1 ， gu4 yong1 tai4 ye3 。
- wen2 zhi4 shu1 nei4 xi1 ， zhong4 bu4 zhi1 yu2 zhi1 yi4 cai3 。
- cai2 pu3 wei3 ji1 xi1 ， mo4 zhi1 yu2 zhi1 suo3 you3 。
- zhong4 ren2 xi2 yi4 xi1 ， jin3 hou4 yi3 wei2 feng1 。
- zhong4 hua2 bu4 ke3 e4 xi1 ， shu2 zhi1 yu2 zhi1 cong2 rong2 ！
- gu3 gu4 you3 bu2 bing4 xi1 ， qi3 zhi1 qi2 he2 gu4 ye3 ？
- tang1 yu3 jiu3 yuan3 xi1 ， miao3 er2 bu4 ke3 mu4 ye3 ？
- cheng2 wei2 gai3 fen4 xi1 ， yi4 xin1 er2 zi4 qiang2 。
- li2 min3 er2 bu4 qian1 xi1 ， yuan4 zhi4 zhi1 you3 xiang4 。
- jin4 lu4 bei3 ci4 xi1 ， ri4 mei4 mei4 qi2 jiang1 mu4 。
- shu1 you1 yu2 ai1 xi1 ， xian4 zhi1 yi3 da4 gu4 。
- luan4 yue1 ：
- hao4 hao4 yuan2 xiang1 ， fen1 liu2 gu3 xi1 。
- xiu1 lu4 you1 bi4 ， dao4 yuan3 hu1 xi1 。
- huai2 zhi4 bao4 qing2 ， du2 wu2 pi3 xi1 。
- bo2 le4 ji4 mei2 ， ji4 yan1 cheng2 xi1 。
- min2 sheng1 bing3 ming4 ， ge4 you3 suo3 cuo4 xi1 。
- ding4 xin1 guang3 zhi4 ， yu2 he2 suo3 wei4 ju4 xi1 ？
- ceng2 shang1 yuan2 ai1 ， yong3 tan4 kui4 xi1 。
- shi4 hun2 zhuo2 mo4 wu2 zhi1 ， ren2 xin1 bu4 ke3 wei4 xi1 。
- zhi1 si3 bu4 ke3 rang4 ， yuan4 wu4 ai4 xi1 。
- ming2 gao4 jun1 zi3 ， wu2 jiang1 yi3 wei2 lei4 xi1 。

## 注释

## 译文

## 赏析
