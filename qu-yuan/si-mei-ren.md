---
id: qu-yuan-si-mei-ren
title: 思美人
titlePinyin: si1 mei3 ren2
titleSlug: si-mei-ren
author: 屈原
authorPinyin: qu1 yuan2
authorSlug: qu-yuan
dynasty: 楚
dynastyPinyin: chu3
dynastySlug: chu
tags: [] 
---

## 正文

- 思美人兮，揽涕而竚眙。
- 媒绝路阻兮，言不可结而诒。
- 蹇蹇之烦冤兮，陷滞而不发。
- 申旦以舒中情兮，志沉菀而莫达。
- 愿寄言于浮云兮，遇丰隆而不将。
- 因归鸟而致辞兮，羌迅高而难当。
- 高辛之灵盛兮，遭玄鸟而致诒。
- 欲变节以从俗兮，媿易初而屈志。
- 独历年而离愍兮，羌凭心犹未化。
- 宁隐闵而寿考兮，何变易之可为！
- 知前辙之不遂兮，未改此度。
- 车既覆而马颠兮，蹇独怀此异路。
- 勒骐骥而更驾兮，造父为我操之，
- 迁逡次而勿驱兮，聊假日以须是时。
- 指嶓冢之西隈兮，与纁黄以为期。
- 开春发岁兮，白日出之悠悠。
- 吾将荡志而愉乐兮，遵江夏以娱忧。
- 揽大薄之芳茝兮，搴长洲之宿莽。
- 惜吾不及古人兮，吾谁与玩此芳草？
- 解萹薄与杂菜兮，备以为交佩。
- 佩缤纷以缭转兮，遂萎绝而离异。
- 吾且儃徊以娱忧兮，观南人之变态。
- 窃快在中心兮，扬厥凭而不竢。
- 芳与泽其杂糅兮，羌芳华自中出。
- 纷郁郁其远蒸兮，满内而外扬。
- 情与质信可保兮，羌居蔽而闻章。
- 令薜荔以为理兮，惮举趾而缘木。
- 因芙蓉而为媒兮，惮褰裳而濡足。
- 登高吾不说兮，入下吾不能。
- 固朕形之不服兮，然容与而狐疑。
- 广遂前画兮，未改此度也。
- 命则处幽吾将罢兮，愿及白日之未暮也。
- 独茕茕而南行兮，思彭咸之故也。

## 拼音

- si1 mei3 ren2 xi1 ， lan3 ti4 er2 zhu4 yi2 。
- mei2 jue2 lu4 zu3 xi1 ， yan2 bu4 ke3 jie2 er2 yi2 。
- jian3 jian3 zhi1 fan2 yuan1 xi1 ， xian4 zhi4 er2 bu4 fa1 。
- shen1 dan4 yi3 shu1 zhong1 qing2 xi1 ， zhi4 chen2 wan3 er2 mo4 da2 。
- yuan4 ji4 yan2 yu2 fu2 yun2 xi1 ， yu4 feng1 long2 er2 bu4 jiang1 。
- yin1 gui1 niao3 er2 zhi4 ci2 xi1 ， qiang1 xun4 gao1 er2 nan2 dang1 。
- gao1 xin1 zhi1 ling2 sheng4 xi1 ， zao1 xuan2 niao3 er2 zhi4 yi2 。
- yu4 bian4 jie2 yi3 cong2 su2 xi1 ， kui4 yi4 chu1 er2 qu1 zhi4 。
- du2 li4 nian2 er2 li2 min3 xi1 ， qiang1 ping2 xin1 you2 wei4 hua4 。
- ning2 yin3 min3 er2 shou4 kao3 xi1 ， he2 bian4 yi4 zhi1 ke3 wei2 ！
- zhi1 qian2 zhe2 zhi1 bu2 sui4 xi1 ， wei4 gai3 ci3 du4 。
- che1 ji4 fu4 er2 ma3 dian1 xi1 ， jian3 du2 huai2 ci3 yi4 lu4 。
- le4 qi2 ji4 er2 geng4 jia4 xi1 ， zao4 fu4 wei4 wo3 cao1 zhi1 ，
- qian1 qun1 ci4 er2 wu4 qu1 xi1 ， liao2 jia4 ri4 yi3 xu1 shi4 shi2 。
- zhi3 bo1 zhong3 zhi1 xi1 wei1 xi1 ， yu3 xun1 huang2 yi3 wei2 qi1 。
- kai1 chun1 fa1 sui4 xi1 ， bai2 ri4 chu1 zhi1 you1 you1 。
- wu2 jiang1 dang4 zhi4 er2 yu2 le4 xi1 ， zun1 jiang1 xia4 yi3 yu2 you1 。
- lan3 da4 bao2 zhi1 fang1 chai3 xi1 ， qian1 chang2 zhou1 zhi1 su4 mang3 。
- xi1 wu2 bu4 ji2 gu3 ren2 xi1 ， wu2 shui2 yu3 wan2 ci3 fang1 cao3 ？
- jie3 bian1 bao2 yu3 za2 cai4 xi1 ， bei4 yi3 wei2 jiao1 pei4 。
- pei4 bin1 fen1 yi3 liao2 zhuan3 xi1 ， sui4 wei3 jue2 er2 li2 yi4 。
- wu2 qie3 chan2 huai2 yi3 yu2 you1 xi1 ， guan1 nan2 ren2 zhi1 bian4 tai4 。
- qie4 kuai4 zai4 zhong1 xin1 xi1 ， yang2 jue2 ping2 er2 bu2 si4 。
- fang1 yu3 ze2 qi2 za2 rou2 xi1 ， qiang1 fang1 hua2 zi4 zhong1 chu1 。
- fen1 yu4 yu4 qi2 yuan3 zheng1 xi1 ， man3 nei4 er2 wai4 yang2 。
- qing2 yu3 zhi4 xin4 ke3 bao3 xi1 ， qiang1 ju1 bi4 er2 wen2 zhang1 。
- ling4 bi4 li4 yi3 wei2 li3 xi1 ， dan4 ju3 zhi3 er2 yuan2 mu4 。
- yin1 fu2 rong2 er2 wei4 mei2 xi1 ， dan4 qian1 shang0 er2 ru2 zu2 。
- deng1 gao1 wu2 bu4 shuo1 xi1 ， ru4 xia4 wu2 bu4 neng2 。
- gu4 zhen4 xing2 zhi1 bu4 fu2 xi1 ， ran2 rong2 yu3 er2 hu2 yi2 。
- guang3 sui4 qian2 hua4 xi1 ， wei4 gai3 ci3 du4 ye3 。
- ming4 ze2 chu4 you1 wu2 jiang1 ba4 xi1 ， yuan4 ji2 bai2 ri4 zhi1 wei4 mu4 ye3 。
- du2 qiong2 qiong2 er2 nan2 xing2 xi1 ， si1 peng2 xian2 zhi1 gu4 ye3 。

## 注释

## 译文

## 赏析
