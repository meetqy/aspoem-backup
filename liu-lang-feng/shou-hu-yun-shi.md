---
id: liu-lang-feng-shou-hu-yun-shi
title: 壽胡運使
titlePinyin: shou4 hu2 yun4 shi3
titleSlug: shou-hu-yun-shi
author: 劉閬風
authorPinyin: liu2 lang4 feng1
authorSlug: liu-lang-feng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 青原連峰鬰嵯峨，中産瑞石如金螺。
- 清淑之氣孕秀多，蜿蟺旁礴無偏頗。
- 間世人傑文星羅，六一鳴道繼雄軻。
- 忠簡名節森聱牙，乃孫所學能傳家。
- 天孫爲織雲錦窠，五鳳裝樓龍作梭。
- 吐詞摛藻正而葩，緯國經邦真土苴。
- 暫屈計臺煩撫摩，飛芻輓粟漢蕭何。
- 專城治郡政不苛，分醫散藥起札瘥。
- 幻出東湖十里荷，百花蔽虧萬柳遮。
- 民不知勞在咄嗟，塗歌里詠自吟哦，坐致金穰玉燭和。
- 登城萬寶豐百嘉，黍稷稻粱菽禾麻。
- 維時秋律灰吹葭，玉宇凉生雨乍過。
- 銀河夜靜風無波，祥烟瑞靄紛交加。
- 只說牛女此會佳，誰知神仙降雲車。
- 中驅下扶走乘戈，玉妃擁衛不撝呵。
- 童女十二顔如花，乘鸞吹簫靜無譁。
- 彈璈戛玉獻琵琶，琴奏雙成瑟女媧。
- 仙掌金莖吸露華，西凉蒲萄勝流霞。
- 桃實如蟠棗如瓜，祝公千百算增遐。
- 公持玉節鎮龍沙，我領轅門吉水涯。
- 一水東西騁望賒，安得共泛張騫槎。
- 秋風閶闔鳴玉珂，公歸調鼎我鹽醝，持衡不致斤兩差。
- 詩寄柏梁愧猗那，因詞見意倘可歌。

## 拼音

- qing1 yuan2 lian2 feng1 yu4 cuo2 e2 ， zhong1 chan3 rui4 shi2 ru2 jin1 luo2 。
- qing1 shu1 zhi1 qi4 yun4 xiu4 duo1 ， wan1 shan4 pang2 bo2 wu2 pian1 po1 。
- jian4 shi4 ren2 jie2 wen2 xing1 luo2 ， liu4 yi1 ming2 dao4 ji4 xiong2 ke1 。
- zhong1 jian3 ming2 jie2 sen1 ao2 ya2 ， nai3 sun1 suo3 xue2 neng2 chuan2 jia1 。
- tian1 sun1 wei2 zhi1 yun2 jin3 ke1 ， wu3 feng4 zhuang1 lou2 long2 zuo4 suo1 。
- tu3 ci2 chi1 zao3 zheng4 er2 pa1 ， wei3 guo2 jing1 bang1 zhen1 tu3 ju1 。
- zan4 qu1 ji4 tai2 fan2 fu3 mo2 ， fei1 chu2 wan3 su4 han4 xiao1 he2 。
- zhuan1 cheng2 zhi4 jun4 zheng4 bu4 ke1 ， fen1 yi1 san4 yao4 qi3 zha2 chai4 。
- huan4 chu1 dong1 hu2 shi2 li3 he2 ， bai3 hua1 bi4 kui1 wan4 liu3 zhe1 。
- min2 bu4 zhi1 lao2 zai4 duo1 jie1 ， tu2 ge1 li3 yong3 zi4 yin2 o4 ， zuo4 zhi4 jin1 rang2 yu4 zhu2 he2 。
- deng1 cheng2 wan4 bao3 feng1 bai3 jia1 ， shu3 ji4 dao4 liang2 shu1 he2 ma2 。
- wei2 shi2 qiu1 lü4 hui1 chui1 jia1 ， yu4 yu3 liang2 sheng1 yu3 zha4 guo4 。
- yin2 he2 ye4 jing4 feng1 wu2 bo1 ， xiang2 yan1 rui4 ai3 fen1 jiao1 jia1 。
- zhi1 shuo1 niu2 nü3 ci3 hui4 jia1 ， shui2 zhi1 shen2 xian1 jiang4 yun2 ju1 。
- zhong1 qu1 xia4 fu2 zou3 cheng2 ge1 ， yu4 fei1 yong1 wei4 bu4 hui1 he1 。
- tong2 nü3 shi2 er4 yan2 ru2 hua1 ， cheng2 luan2 chui1 xiao1 jing4 wu2 hua2 。
- dan4 ao2 jia2 yu4 xian4 pi2 pa0 ， qin2 zou4 shuang1 cheng2 se4 nü3 wa1 。
- xian1 zhang3 jin1 jing4 xi1 lu4 hua2 ， xi1 liang2 pu2 tao2 sheng4 liu2 xia2 。
- tao2 shi2 ru2 pan2 zao3 ru2 gua1 ， zhu4 gong1 qian1 bai3 suan4 zeng1 xia2 。
- gong1 chi2 yu4 jie2 zhen4 long2 sha1 ， wo3 ling3 yuan2 men2 ji2 shui3 ya2 。
- yi4 shui3 dong1 xi1 cheng3 wang4 she1 ， an1 de2 gong4 fan4 zhang1 qian1 cha2 。
- qiu1 feng1 chang1 he2 ming2 yu4 ke1 ， gong1 gui1 diao4 ding3 wo3 yan2 cuo1 ， chi2 heng2 bu2 zhi4 jin1 liang3 cha4 。
- shi1 ji4 bai3 liang2 kui4 yi1 na4 ， yin1 ci2 jian4 yi4 tang3 ke3 ge1 。

## 注释

## 译文

## 赏析
