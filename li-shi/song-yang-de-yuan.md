---
id: li-shi-song-yang-de-yuan
title: 送楊德源
titlePinyin: song4 yang2 de2 yuan2
titleSlug: song-yang-de-yuan
author: 李石
authorPinyin: li3 shi2
authorSlug: li-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 葛楠合翠蓋，上有菩提坊。
- 大江僅一線，風動雲氣祥。
- 地靈生俊傑，醖釀成文章。
- 墨池子雲家，在蜀無他楊。
- 君家好兄弟，接武遊名場。
- 我昔夢見之，青衫水仙郎。
- 修廉貫白日，孝義感雨暘。
- 官滿喜可賀，綵衣得升堂。
- 遲君臺閣歸，侍立香案傍。
- 寄書問衰疾，老矣慰蒼浪。

## 拼音

- ge3 nan2 he2 cui4 gai4 ， shang4 you3 pu2 ti2 fang1 。
- da4 jiang1 jin3 yi2 xian4 ， feng1 dong4 yun2 qi4 xiang2 。
- di4 ling2 sheng1 jun4 jie2 ， yun4 niang4 cheng2 wen2 zhang1 。
- mo4 chi2 zi3 yun2 jia1 ， zai4 shu3 wu2 ta1 yang2 。
- jun1 jia1 hao3 xiong1 di4 ， jie1 wu3 you2 ming2 chang3 。
- wo3 xi1 meng4 jian4 zhi1 ， qing1 shan1 shui3 xian1 lang2 。
- xiu1 lian2 guan4 bai2 ri4 ， xiao4 yi4 gan3 yu3 yang2 。
- guan1 man3 xi3 ke3 he4 ， cai3 yi1 de2 sheng1 tang2 。
- chi2 jun1 tai2 ge2 gui1 ， shi4 li4 xiang1 an4 bang4 。
- ji4 shu1 wen4 shuai1 ji2 ， lao3 yi3 wei4 cang1 lang4 。

## 注释

## 译文

## 赏析
