---
id: li-shi-xie-zi-sun-dao-si-ming-dong-jie-xu-you-gan
title: 携子孫到四明洞節敘有感
titlePinyin: xie2 zi3 sun1 dao4 si4 ming2 dong4 jie2 xu4 you3 gan3
titleSlug: xie-zi-sun-dao-si-ming-dong-jie-xu-you-gan
author: 李石
authorPinyin: li3 shi2
authorSlug: li-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 四明本山名，與洞屹相向。
- 取山以名洞，足以迎景貺。
- 我非濟時才，香火三遣放。
- 再爲玉局吏，聖恩覃曠蕩。
- 有如鑑湖乞，均逸江海上。
- 圓也如乃翁，歷歷耗心匠。
- 三徑同蔣詡，五柳比元亮。
- 一日培壅力，百年基址壯。
- 桃李遵舊蹊，松竹緣疊嶂。
- 林花拂朝晴，山鳥激清響。
- 園人收果實，夏秋各有餉。
- 誰云橐駝種，已有猢孫藏。
- 翁前携客來，未免策拄杖。
- 崎嶇到洞門，衰病筋力彊。
- 洞中亦虛白，喜氣含萬象。
- 俎豆具倉猝，一杯復一唱。
- 山果與山花，足以備清賞。
- 杯盤旨味薄，筆墨醉語妄。
- 醉中忽擡眼，雲巢仍在望。
- 投杯攬衣起，涕淚立惆悵。
- 雲巢我師友，白玉已黄壤。
- 相距洞與山，風雨燈燭晃。
- 有如對牀夜，了不隔尋丈。
- 他日吾子孫，丹青二老像。
- 草堂洞山間，二老忽來往。

## 拼音

- si4 ming2 ben3 shan1 ming2 ， yu3 dong4 yi4 xiang1 xiang4 。
- qu3 shan1 yi3 ming2 dong4 ， zu2 yi3 ying2 jing3 kuang4 。
- wo3 fei1 ji4 shi2 cai2 ， xiang1 huo3 san1 qian3 fang4 。
- zai4 wei2 yu4 ju2 li4 ， sheng4 en1 qin2 kuang4 dang4 。
- you3 ru2 jian4 hu2 qi3 ， jun1 yi4 jiang1 hai3 shang4 。
- yuan2 ye3 ru2 nai3 weng1 ， li4 li4 hao4 xin1 jiang4 。
- san1 jing4 tong2 jiang3 xu3 ， wu3 liu3 bi3 yuan2 liang4 。
- yi2 ri4 pei2 yong1 li4 ， bai3 nian2 ji1 zhi3 zhuang4 。
- tao2 li3 zun1 jiu4 qi1 ， song1 zhu2 yuan2 die2 zhang4 。
- lin2 hua1 fu2 chao2 qing2 ， shan1 niao3 ji1 qing1 xiang3 。
- yuan2 ren2 shou1 guo3 shi2 ， xia4 qiu1 ge4 you3 xiang3 。
- shui2 yun2 tuo2 tuo2 zhong3 ， yi3 you3 hu2 sun1 cang2 。
- weng1 qian2 xie2 ke4 lai2 ， wei4 mian3 ce4 zhu3 zhang4 。
- qi2 qu1 dao4 dong4 men2 ， shuai1 bing4 jin1 li4 qiang2 。
- dong4 zhong1 yi4 xu1 bai2 ， xi3 qi4 han2 wan4 xiang4 。
- zu3 dou4 ju4 cang1 cu4 ， yi4 bei1 fu4 yi2 chang4 。
- shan1 guo3 yu3 shan1 hua1 ， zu2 yi3 bei4 qing1 shang3 。
- bei1 pan2 zhi3 wei4 bao2 ， bi3 mo4 zui4 yu3 wang4 。
- zui4 zhong1 hu1 tai2 yan3 ， yun2 chao2 reng2 zai4 wang4 。
- tou2 bei1 lan3 yi1 qi3 ， ti4 lei4 li4 chou2 chang4 。
- yun2 chao2 wo3 shi1 you3 ， bai2 yu4 yi3 huang2 rang3 。
- xiang1 ju4 dong4 yu3 shan1 ， feng1 yu3 deng1 zhu2 huang4 。
- you3 ru2 dui4 chuang2 ye4 ， liao3 bu4 ge2 xun2 zhang4 。
- ta1 ri4 wu2 zi3 sun1 ， dan1 qing1 er4 lao3 xiang4 。
- cao3 tang2 dong4 shan1 jian4 ， er4 lao3 hu1 lai2 wang3 。

## 注释

## 译文

## 赏析
