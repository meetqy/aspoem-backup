---
id: li-shi-you-tong-liang-xian-yun-yan
title: 遊銅梁縣雲巖
titlePinyin: you2 tong2 liang2 xian4 yun2 yan2
titleSlug: you-tong-liang-xian-yun-yan
author: 李石
authorPinyin: li3 shi2
authorSlug: li-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我來雲巖夏初吉，巖洞向晚開新蟾。
- 晴空飄飄雨花坐，護此燕几垂飛簷。
- 老僧閉門一榻外，但有瓶鉢雲火匳。
- 人間日車手可熱，道上火繖官爭炎。
- 不知此地蔭冰雪，崖花石蔓駢濃纖。
- 傳聞仙人有蛻骨，玉塔未許窺幽潛。
- 行人各走記名姓，浪費粉板相黐黏。
- 不知蘇黄巖上字，端有妙處垂緗縑。
- 至今巖泉瀉千仞，似與二老爭森嚴。
- 斯游與子固不薄，一餉喜逐清賞兼。
- 稽首林間古石佛，面目慈悲雄鬚髯。
- 狐狸騎項鼠遶膝，蒼苔蘚剝侵裙襜。
- 我願石佛須少忍，欺善怕惡神所殲。
- 君不見邇來石佛勝銅鬼，會煮翁仲烹飛廉。

## 拼音

- wo3 lai2 yun2 yan2 xia4 chu1 ji2 ， yan2 dong4 xiang4 wan3 kai1 xin1 chan2 。
- qing2 kong1 piao1 piao1 yu3 hua1 zuo4 ， hu4 ci3 yan4 ji3 chui2 fei1 yan2 。
- lao3 seng1 bi4 men2 yi2 ta4 wai4 ， dan4 you3 ping2 bo1 yun2 huo3 lian2 。
- ren2 jian4 ri4 ju1 shou3 ke3 re4 ， dao4 shang4 huo3 san3 guan1 zheng1 yan2 。
- bu4 zhi1 ci3 di4 yin1 bing1 xue3 ， ya2 hua1 shi2 man4 pian2 nong2 xian1 。
- chuan2 wen2 xian1 ren2 you3 tui4 gu3 ， yu4 ta3 wei4 xu1 kui1 you1 qian2 。
- xing2 ren2 ge4 zou3 ji4 ming2 xing4 ， lang4 fei4 fen3 ban3 xiang1 chi1 nian2 。
- bu4 zhi1 su1 huang2 yan2 shang4 zi4 ， duan1 you3 miao4 chu3 chui2 xiang1 jian1 。
- zhi4 jin1 yan2 quan2 xie4 qian1 ren4 ， si4 yu3 er4 lao3 zheng1 sen1 yan2 。
- si1 you2 yu3 zi3 gu4 bu4 bao2 ， yi4 xiang3 xi3 zhu2 qing1 shang3 jian1 。
- qi3 shou3 lin2 jian4 gu3 shi2 fo2 ， mian4 mu4 ci2 bei1 xiong2 xu1 ran2 。
- hu2 li2 qi2 xiang4 shu3 rao4 xi1 ， cang1 tai2 xian3 bao1 qin1 qun2 chan1 。
- wo3 yuan4 shi2 fo2 xu1 shao3 ren3 ， qi1 shan4 pa4 e4 shen2 suo3 jian1 。
- jun1 bu2 jian4 er3 lai2 shi2 fo2 sheng4 tong2 gui3 ， hui4 zhu3 weng1 zhong4 peng1 fei1 lian2 。

## 注释

## 译文

## 赏析
