---
id: li-shi-song-lu-wu-guan
title: 送陸務觀
titlePinyin: song4 lu4 wu4 guan1
titleSlug: song-lu-wu-guan
author: 李石
authorPinyin: li3 shi2
authorSlug: li-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 近別已不易，遠別良更難。
- 莫作遠近想，便覺宇宙寬。
- 聚散與出處，等以道眼看。
- 君去便鄉國，我留爲親懽。
- 吳蜀視旅亭，隨處寓以安。
- 誰能詫凡見，鷃翮齊鵬摶。
- 是家好門地，羽儀耀朝端。
- 竹西丞相客，冀北幕府官。
- 清廟瑚璉器，仙人承露盤。
- 談笑翰墨香，芳佩雜茝蘭。
- 雪山笏拄頤，碧玉高巑岏。
- 鋒車促收召，買舟繫江干。
- 瞿塘浪粘天，怒濤駕風湍。
- 西湖軟紅路，塔級層旃檀。
- 還來捧御床，剖腹呈琅玕。
- 前修席玉鉉，舊事追金鑾。
- 潦倒困災患，名節空彫殘。
- 不假子夏蓋，敢彈貢禹冠。
- 隔濶如昨夢，道義期歲寒。
- 日邊一紙書，時煩問加餐。

## 拼音

- jin4 bie2 yi3 bu2 yi4 ， yuan3 bie2 liang2 geng4 nan2 。
- mo4 zuo4 yuan3 jin4 xiang3 ， bian4 jue2 yu3 zhou4 kuan1 。
- ju4 san4 yu3 chu1 chu3 ， deng3 yi3 dao4 yan3 kan4 。
- jun1 qu4 bian4 xiang1 guo2 ， wo3 liu2 wei2 qin1 huan1 。
- wu2 shu3 shi4 lü3 ting2 ， sui2 chu3 yu4 yi3 an1 。
- shui2 neng2 cha4 fan2 jian4 ， yan4 he2 qi2 peng2 tuan2 。
- shi4 jia1 hao3 men2 di4 ， yu3 yi2 yao4 chao2 duan1 。
- zhu2 xi1 cheng2 xiang4 ke4 ， ji4 bei3 mu4 fu3 guan1 。
- qing1 miao4 hu2 lian3 qi4 ， xian1 ren2 cheng2 lu4 pan2 。
- tan2 xiao4 han4 mo4 xiang1 ， fang1 pei4 za2 chai3 lan2 。
- xue3 shan1 hu4 zhu3 yi2 ， bi4 yu4 gao1 cuan2 wan2 。
- feng1 ju1 cu4 shou1 zhao4 ， mai3 zhou1 xi4 jiang1 gan1 。
- qu2 tang2 lang4 nian2 tian1 ， nu4 tao1 jia4 feng1 tuan1 。
- xi1 hu2 ruan3 hong2 lu4 ， ta3 ji2 ceng2 zhan1 tan2 。
- huan2 lai2 peng3 yu4 chuang2 ， pou1 fu4 cheng2 lang2 gan1 。
- qian2 xiu1 xi2 yu4 xuan4 ， jiu4 shi4 zhui1 jin1 luan2 。
- liao2 dao3 kun4 zai1 huan4 ， ming2 jie2 kong1 diao1 can2 。
- bu4 jia3 zi3 xia4 gai4 ， gan3 dan4 gong4 yu3 guan1 。
- ge2 kuo4 ru2 zuo2 meng4 ， dao4 yi4 qi1 sui4 han2 。
- ri4 bian1 yi4 zhi3 shu1 ， shi2 fan2 wen4 jia1 can1 。

## 注释

## 译文

## 赏析
