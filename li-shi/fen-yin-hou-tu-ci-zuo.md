---
id: li-shi-fen-yin-hou-tu-ci-zuo
title: 汾陰后土祠作
titlePinyin: fen2 yin1 hou4 tu3 ci2 zuo4
titleSlug: fen-yin-hou-tu-ci-zuo
author: 李適
authorPinyin: li3 shi4
authorSlug: li-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昔予讀舊史，遍覩漢世君。
- 武皇實稽古，建茲百代勳。
- 號令垂懋典，舊經備闕文。
- 西巡歷九嶷，舳艫被江濱。
- 勒兵十八萬，旌旗何紛紛。
- 朅來茂陵下，英聲不復聞。
- 我行歲方晏，極望山河分。
- 神光終冥漠，鼎氣獨氛氳。
- 攬涕步脽上，登高見彼汾。
- 雄圖今安在，飛飛有白雲。

## 拼音

- xi1 yu3 du2 jiu4 shi3 ， bian4 du3 han4 shi4 jun1 。
- wu3 huang2 shi2 ji1 gu3 ， jian4 zi1 bai3 dai4 xun1 。
- hao4 ling4 chui2 mao4 dian3 ， jiu4 jing1 bei4 que4 wen2 。
- xi1 xun2 li4 jiu3 yi2 ， zhu2 lu2 bei4 jiang1 bin1 。
- le4 bing1 shi2 ba1 wan4 ， jing1 qi2 he2 fen1 fen1 。
- qie4 lai2 mao4 ling2 xia4 ， ying1 sheng1 bu2 fu4 wen2 。
- wo3 xing2 sui4 fang1 yan4 ， ji2 wang4 shan1 he2 fen1 。
- shen2 guang1 zhong1 ming2 mo4 ， ding3 qi4 du2 fen1 yun1 。
- lan3 ti4 bu4 shui2 shang4 ， deng1 gao1 jian4 bi3 fen2 。
- xiong2 tu2 jin1 an1 zai4 ， fei1 fei1 you3 bai2 yun2 。

## 注释

## 译文

## 赏析
