---
id: bi-zhong-you-gu-zhong-xing
title: 古冢行
titlePinyin: gu3 zhong3 xing2
titleSlug: gu-zhong-xing
author: 畢仲游
authorPinyin: bi4 zhong4 you2
authorSlug: bi-zhong-you
dynasty: 唐
dynastyPinyin: tang2
dynastySlug: tang
tags: [] 
---

## 正文

- 朝行古冢東，暮行古冢西。
- 冢中古人骨已朽，冢外遊子今何之。
- 朝食古道南，暮食古道北。
- 道傍古跡不可見，道上行人常役役。
- 古人居今人必愛，今有古人人不識。
- 面前和好兒女顔，背後往往張弓射。
- 拂衣歸去非不會，無宅無田歸未得。
- 長靴短笏隨衆人，斂首低顔爲俗客。
- 深居晏坐尚恐喧，平路緩行猶恐蹶。
- 口中有聲未嘗吐，嚥入喉嚨化爲血。
- 君不見谷口鄭子真，又不見蜀中揚子雲。
- 子真老死耕巖石，子雲嗜酒惟醺醺。
- 丈夫窮達皆有命，萬事得失非由人。
- 街頭沽販味雖薄，猶可賒來傾入唇。

## 拼音

- chao2 xing2 gu3 zhong3 dong1 ， mu4 xing2 gu3 zhong3 xi1 。
- zhong3 zhong1 gu3 ren2 gu3 yi3 xiu3 ， zhong3 wai4 you2 zi3 jin1 he2 zhi1 。
- chao2 shi2 gu3 dao4 nan2 ， mu4 shi2 gu3 dao4 bei3 。
- dao4 bang4 gu3 ji4 bu4 ke3 jian4 ， dao4 shang4 xing2 ren2 chang2 yi4 yi4 。
- gu3 ren2 ju1 jin1 ren2 bi4 ai4 ， jin1 you3 gu3 ren2 ren2 bu4 shi2 。
- mian4 qian2 he2 hao3 er2 nü3 yan2 ， bei4 hou4 wang3 wang3 zhang1 gong1 she4 。
- fu2 yi1 gui1 qu4 fei1 bu2 hui4 ， wu2 zhai2 wu2 tian2 gui1 wei4 de2 。
- chang2 xue1 duan3 hu4 sui2 zhong4 ren2 ， lian3 shou3 di1 yan2 wei2 su2 ke4 。
- shen1 ju1 yan4 zuo4 shang4 kong3 xuan1 ， ping2 lu4 huan3 xing2 you2 kong3 jue3 。
- kou3 zhong1 you3 sheng1 wei4 chang2 tu3 ， yan4 ru4 hou2 long2 hua4 wei2 xue4 。
- jun1 bu2 jian4 gu3 kou3 zheng4 zi3 zhen1 ， you4 bu2 jian4 shu3 zhong1 yang2 zi3 yun2 。
- zi3 zhen1 lao3 si3 geng1 yan2 shi2 ， zi3 yun2 shi4 jiu3 wei2 xun1 xun1 。
- zhang4 fu0 qiong2 da2 jie1 you3 ming4 ， wan4 shi4 de2 shi1 fei1 you2 ren2 。
- jie1 tou2 gu1 fan4 wei4 sui1 bao2 ， you2 ke3 she1 lai2 qing1 ru4 chun2 。

## 注释

## 译文

## 赏析
