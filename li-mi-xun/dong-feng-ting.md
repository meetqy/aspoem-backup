---
id: li-mi-xun-dong-feng-ting
title: 東峰亭
titlePinyin: dong1 feng1 ting2
titleSlug: dong-feng-ting
author: 李彌遜
authorPinyin: li3 mi2 xun4
authorSlug: li-mi-xun
dynasty: 唐
dynastyPinyin: tang2
dynastySlug: tang
tags: [] 
---

## 正文

- 芒鞋着層丘，甘若臥華屋。
- 了然非夢覺，似是前境熟。
- 行行上青冥，下視八荒促。
- 回溪綰文練，叠障環群玉。
- 廚煙起城隅，遠借晴林綠。
- 恍疑坐虚堂，淡墨寫縑幅。
- 緬懷季與劉，靜躁等臧穀。
- 身名千載後，巖影空遺躅。
- 霜林木葉下，悲籟喧寒谷。
- 我如凌風翰，不受世網束。
- 蒲團白氈帳，清夜倘可卜。
- 更隨孤月來，一洗昏衢目。

## 拼音

- mang2 xie2 zhe0 ceng2 qiu1 ， gan1 ruo4 wo4 hua2 wu1 。
- liao3 ran2 fei1 meng4 jue2 ， si4 shi4 qian2 jing4 shu2 。
- xing2 xing2 shang4 qing1 ming2 ， xia4 shi4 ba1 huang1 cu4 。
- hui2 xi1 wan3 wen2 lian4 ， die2 zhang4 huan2 qun2 yu4 。
- chu2 yan1 qi3 cheng2 yu2 ， yuan3 jie4 qing2 lin2 lü4 。
- huang3 yi2 zuo4 xu1 tang2 ， dan4 mo4 xie3 jian1 fu2 。
- mian3 huai2 ji4 yu3 liu2 ， jing4 zao4 deng3 zang1 gu3 。
- shen1 ming2 qian1 zai4 hou4 ， yan2 ying3 kong1 yi2 zhu2 。
- shuang1 lin2 mu4 ye4 xia4 ， bei1 lai4 xuan1 han2 gu3 。
- wo3 ru2 ling2 feng1 han4 ， bu2 shou4 shi4 wang3 shu4 。
- pu2 tuan2 bai2 zhan1 zhang4 ， qing1 ye4 tang3 ke3 bu3 。
- geng4 sui2 gu1 yue4 lai2 ， yi4 xi3 hun1 qu2 mu4 。

## 注释

## 译文

## 赏析
