---
id: li-mi-xun-dong-xian-ge
title: 洞仙歌
titlePinyin: dong4 xian1 ge1
titleSlug: dong-xian-ge
author: 李弥逊
authorPinyin: li3 mi2 xun4
authorSlug: li-mi-xun
dynasty: 宋
dynastyPinyin: song4
dynastySlug: song
tags: []
---

## 正文

- 断桥斜路，又是春来也。
- 仙掌挼云半开谢。
- 尽凝酥砌粉，不似真香，分明对、冰雪肌肤姑射。
- 天涯伤老大，万斛新愁，一笑端须问花借。
- 纵广平冷淡，铁石心肠，未拚得、花里风前月下。
- 为传语、游蜂缓经营，且留与山翁，醉吟清夜。

## 拼音

- duan4 qiao2 xie2 lu4 ， you4 shi4 chun1 lai2 ye3 。
- xian1 zhang3 ruo2 yun2 ban4 kai1 xie4 。
- jin4 ning2 su1 qi4 fen3 ， bu2 si4 zhen1 xiang1 ， fen1 ming2 dui4 、 bing1 xue3 ji1 fu1 gu1 she4 。
- tian1 ya2 shang1 lao3 da4 ， wan4 hu2 xin1 chou2 ， yi2 xiao4 duan1 xu1 wen4 hua1 jie4 。
- zong4 guang3 ping2 leng3 dan4 ， tie3 shi2 xin1 chang2 ， wei4 pin1 de2 、 hua1 li3 feng1 qian2 yue4 xia4 。
- wei4 chuan2 yu3 、 you2 feng1 huan3 jing1 ying2 ， qie3 liu2 yu3 shan1 weng1 ， zui4 yin2 qing1 ye4 。

## 注释

## 译文

## 赏析
