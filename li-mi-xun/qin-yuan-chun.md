---
id: li-mi-xun-qin-yuan-chun
title: 沁园春
titlePinyin: qin4 yuan2 chun1
titleSlug: qin-yuan-chun
author: 李弥逊
authorPinyin: li3 mi2 xun4
authorSlug: li-mi-xun
dynasty: 宋
dynastyPinyin: song4
dynastySlug: song
tags: []
---

## 正文

- 敧枕深轩，散帙虚堂，畏景屡移。
- 渐披襟临水，搘床就月，莲香拂面，竹色侵衣。
- 压玉为醪，折荷当盏，卧看银潢星四垂。
- 人归后，伴饥蝉自语，宿鸟相依。
- 痴儿。
- 莫蹈危机。
- 悟四十九年都尽非。
- 任纡朱拖紫，围金佩玉，青钱流地，白璧如坻。
- 富贵浮云，身名零露，事事无心归便归。
- 秋风动，正吴淞月冷，莼长鲈肥。

## 拼音

- qi1 zhen3 shen1 xuan1 ， san4 zhi4 xu1 tang2 ， wei4 jing3 lü3 yi2 。
- jian4 pi1 jin1 lin2 shui3 ， zhi1 chuang2 jiu4 yue4 ， lian2 xiang1 fu2 mian4 ， zhu2 se4 qin1 yi1 。
- ya1 yu4 wei4 lao2 ， zhe2 he2 dang1 zhan3 ， wo4 kan4 yin2 huang2 xing1 si4 chui2 。
- ren2 gui1 hou4 ， ban4 ji1 chan2 zi4 yu3 ， su4 niao3 xiang1 yi1 。
- chi1 er2 。
- mo4 dao3 wei1 ji1 。
- wu4 si4 shi2 jiu3 nian2 dou1 jin4 fei1 。
- ren4 yu1 zhu1 tuo1 zi3 ， wei2 jin1 pei4 yu4 ， qing1 qian2 liu2 di4 ， bai2 bi4 ru2 di3 。
- fu4 gui4 fu2 yun2 ， shen1 ming2 ling2 lu4 ， shi4 shi4 wu2 xin1 gui1 bian4 gui1 。
- qiu1 feng1 dong4 ， zheng4 wu2 song1 yue4 leng3 ， chun2 chang2 lu2 fei2 。

## 注释

## 译文

## 赏析
