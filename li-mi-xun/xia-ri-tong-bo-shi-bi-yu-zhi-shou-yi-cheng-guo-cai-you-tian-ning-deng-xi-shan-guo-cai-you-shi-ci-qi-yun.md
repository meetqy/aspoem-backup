---
id: li-mi-xun-xia-ri-tong-bo-shi-bi-yu-zhi-shou-yi-cheng-guo-cai-you-tian-ning-deng-xi-shan-guo-cai-you-shi-ci-qi-yun
title: 夏日同伯氏畢裕之守一程國材遊天寧登西山國材有詩次其韻
titlePinyin: xia4 ri4 tong2 bo2 shi4 bi4 yu4 zhi1 shou3 yi4 cheng2 guo2 cai2 you2 tian1 ning2 deng1 xi1 shan1 guo2 cai2 you3 shi1 ci4 qi2 yun4
titleSlug: xia-ri-tong-bo-shi-bi-yu-zhi-shou-yi-cheng-guo-cai-you-tian-ning-deng-xi-shan-guo-cai-you-shi-ci-qi-yun
author: 李彌遜
authorPinyin: li3 mi2 xun4
authorSlug: li-mi-xun
dynasty: 唐
dynastyPinyin: tang2
dynastySlug: tang
tags: [] 
---

## 正文

- 遊輪走朱蓋飛碧，路如羊腸山虎脊。
- 奇觀多似九牛毛，塵服輕於一狐腋。
- 禪房借枕空函丈，野磴榰笻座盈尺。
- 陰崖日淡春杲杲，老樹風悲秋索索。
- 丈人適意屢傾蓋，舍者忘形或爭席。
- 已澆茗盌攬文字，不捉冰紈凍絺綌。
- 飲中得仙思季真，方外分曹笑無奕。
- 棋鋒未接已爭遁，筆陣將收猶請益。
- 一生苦心太多事，半日閑身要投隙。
- 急呼隔水破烟艇，更着穿雲躡山屐。
- 晴巒陰障淺深畫，斷渚連洲耦奇畫。
- 愚公百念久灰冷，妄境多岐自冰釋。
- 閉門終欲老石經，煮鼎無心轉金液。
- 舁籃二子已能步，對影三人不邀客。
- 蝇頭比富五頃田，蝸角猶寬一區宅。
- 飽諳世態罷整冠，脱略塵緣等遺舄。
- 已甘流落臥深林，肯作紛紜踏長陌。
- 紫陽峨峨百步近，白水粼粼一溪隔。
- 床頭吟蛩已催候，枝上鳴蜩行削迹。
- 相期日日曉脂車，去待山頭霜月白。

## 拼音

- you2 lun2 zou3 zhu1 gai4 fei1 bi4 ， lu4 ru2 yang2 chang2 shan1 hu3 ji3 。
- qi2 guan1 duo1 si4 jiu3 niu2 mao2 ， chen2 fu2 qing1 wu1 yi4 hu2 ye4 。
- shan4 fang2 jie4 zhen3 kong1 han2 zhang4 ， ye3 deng4 zhi1 qiong2 zuo4 ying2 chi3 。
- yin1 ya2 ri4 dan4 chun1 gao3 gao3 ， lao3 shu4 feng1 bei1 qiu1 suo3 suo3 。
- zhang4 ren2 shi4 yi4 lü3 qing1 gai4 ， she4 zhe3 wang4 xing2 huo4 zheng1 xi2 。
- yi3 jiao1 ming2 wan3 lan3 wen2 zi4 ， bu4 zhuo1 bing1 wan2 dong4 chi1 xi4 。
- yin3 zhong1 de2 xian1 si1 ji4 zhen1 ， fang1 wai4 fen1 cao2 xiao4 wu2 yi4 。
- qi2 feng1 wei4 jie1 yi3 zheng1 dun4 ， bi3 zhen4 jiang1 shou1 you2 qing3 yi4 。
- yi4 sheng1 ku3 xin1 tai4 duo1 shi4 ， ban4 ri4 xian2 shen1 yao4 tou2 xi4 。
- ji2 hu1 ge2 shui3 po4 yan1 ting3 ， geng4 zhe0 chuan1 yun2 nie4 shan1 ji1 。
- qing2 luan2 yin1 zhang4 qian3 shen1 hua4 ， duan4 zhu3 lian2 zhou1 ou3 qi2 hua4 。
- yu2 gong1 bai3 nian4 jiu3 hui1 leng3 ， wang4 jing4 duo1 qi2 zi4 bing1 shi4 。
- bi4 men2 zhong1 yu4 lao3 shi2 jing1 ， zhu3 ding3 wu2 xin1 zhuan3 jin1 ye4 。
- yu2 lan2 er4 zi3 yi3 neng2 bu4 ， dui4 ying3 san1 ren2 bu4 yao1 ke4 。
- ying2 tou2 bi3 fu4 wu3 qing3 tian2 ， wo1 jiao3 you2 kuan1 yi4 qu1 zhai2 。
- bao3 an1 shi4 tai4 ba4 zheng3 guan1 ， tuo1 lüe4 chen2 yuan2 deng3 yi2 xi4 。
- yi3 gan1 liu2 luo4 wo4 shen1 lin2 ， ken3 zuo4 fen1 yun2 ta4 chang2 mo4 。
- zi3 yang2 e2 e2 bai3 bu4 jin4 ， bai2 shui3 lin2 lin2 yi4 xi1 ge2 。
- chuang2 tou2 yin2 qiong2 yi3 cui1 hou4 ， zhi1 shang4 ming2 tiao2 xing2 xiao1 ji4 。
- xiang1 qi1 ri4 ri4 xiao3 zhi1 ju1 ， qu4 dai4 shan1 tou2 shuang1 yue4 bai2 。

## 注释

## 译文

## 赏析
