---
id: li-mi-xun-ci-yun-chen-dao-yuan-zhong-zhu-chi-shang-zhi-shen
title: 次韻陳蹈元種竹池上之什
titlePinyin: ci4 yun4 chen2 dao3 yuan2 zhong3 zhu2 chi2 shang4 zhi1 shen2
titleSlug: ci-yun-chen-dao-yuan-zhong-zhu-chi-shang-zhi-shen
author: 李彌遜
authorPinyin: li3 mi2 xun4
authorSlug: li-mi-xun
dynasty: 唐
dynastyPinyin: tang2
dynastySlug: tang
tags: [] 
---

## 正文

- 冶容多嫵媚，勁節自髙尚。
- 絕知尤物美，寧似此君放。
- 疏蕖望修竹，凛凛丈人行。
- 雖然合九奏，未必遺一唱。
- 移根拂雲姿，作伴滿月相。
- 客來與周旋，一洗眼中瘴。
- 烝哉太丘徒，風味晋人上。
- 五言落凡目，失喜狂欲恙。
- 渭川植千畝，玉井開十丈。
- 幷吞羅心胸，出語還自狀。
- 我窮海濱臥，局促隱霧瘴。
- 遠公有佳招，子猷得真養。
- 風庭散鳬鶩，倘許共清曠。
- 茗盌煩屢移，早秫行可釀。

## 拼音

- ye3 rong2 duo1 wu3 mei4 ， jin4 jie2 zi4 gao1 shang4 。
- jue2 zhi1 you2 wu4 mei3 ， ning2 si4 ci3 jun1 fang4 。
- shu1 qu2 wang4 xiu1 zhu2 ， lin3 lin3 zhang4 ren2 xing2 。
- sui1 ran2 he2 jiu3 zou4 ， wei4 bi4 yi2 yi2 chang4 。
- yi2 gen1 fu2 yun2 zi1 ， zuo4 ban4 man3 yue4 xiang4 。
- ke4 lai2 yu3 zhou1 xuan2 ， yi4 xi3 yan3 zhong1 zhang4 。
- zheng1 zai1 tai4 qiu1 tu2 ， feng1 wei4 jin4 ren2 shang4 。
- wu3 yan2 luo4 fan2 mu4 ， shi1 xi3 kuang2 yu4 yang4 。
- wei4 chuan1 zhi2 qian1 mu3 ， yu4 jing3 kai1 shi2 zhang4 。
- bing4 tun1 luo2 xin1 xiong1 ， chu1 yu3 huan2 zi4 zhuang4 。
- wo3 qiong2 hai3 bin1 wo4 ， ju2 cu4 yin3 wu4 zhang4 。
- yuan3 gong1 you3 jia1 zhao1 ， zi3 you2 de2 zhen1 yang3 。
- feng1 ting2 san4 fu2 wu4 ， tang3 xu1 gong4 qing1 kuang4 。
- ming2 wan3 fan2 lü3 yi2 ， zao3 shu2 xing2 ke3 niang4 。

## 注释

## 译文

## 赏析
