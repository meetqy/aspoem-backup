---
id: cen-can-song-qi-le-gui-he-dong
title: 送祈樂歸河東
titlePinyin: song4 qi2 le4 gui1 he2 dong1
titleSlug: song-qi-le-gui-he-dong
author: 岑參
authorPinyin: cen2 can1
authorSlug: cen-can
dynasty: 唐
dynastyPinyin: tang2
dynastySlug: tang
tags: [] 
---

## 正文

- 祁樂後來秀，挺身出河東。
- 往年詣驪山，獻賦溫泉宮。
- 天子不召見，揮鞭遂從戎。
- 前月還長安，囊中金已空。
- 有時忽乘興，畫出江上峰。
- 牀頭蒼梧雲，簾下天台松。
- 忽如高堂上，颯颯生清風。
- 五月火雲屯，氣燒天地紅。
- 鳥且不敢飛，子行如轉蓬。
- 少華與首陽，隔河勢爭雄。
- 新月河上出，清光滿關中。
- 置酒灞亭別，高歌披心胸。
- 君到故山時，爲謝五老翁。

## 拼音

- qi2 le4 hou4 lai2 xiu4 ， ting3 shen1 chu1 he2 dong1 。
- wang3 nian2 yi4 li2 shan1 ， xian4 fu4 wen1 quan2 gong1 。
- tian1 zi3 bu2 zhao4 jian4 ， hui1 bian1 sui4 cong2 rong2 。
- qian2 yue4 huan2 chang2 an1 ， nang2 zhong1 jin1 yi3 kong1 。
- you3 shi2 hu1 cheng2 xing1 ， hua4 chu1 jiang1 shang4 feng1 。
- chuang2 tou2 cang1 wu2 yun2 ， lian2 xia4 tian1 tai2 song1 。
- hu1 ru2 gao1 tang2 shang4 ， sa4 sa4 sheng1 qing1 feng1 。
- wu3 yue4 huo3 yun2 tun2 ， qi4 shao1 tian1 di4 hong2 。
- niao3 qie3 bu4 gan3 fei1 ， zi3 xing2 ru2 zhuan3 peng2 。
- shao3 hua2 yu3 shou3 yang2 ， ge2 he2 shi4 zheng1 xiong2 。
- xin1 yue4 he2 shang4 chu1 ， qing1 guang1 man3 guan1 zhong1 。
- zhi4 jiu3 ba4 ting2 bie2 ， gao1 ge1 pi1 xin1 xiong1 。
- jun1 dao4 gu4 shan1 shi2 ， wei2 xie4 wu3 lao3 weng1 。

## 注释

## 译文

## 赏析
