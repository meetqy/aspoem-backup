---
id: cen-can-yu-xian-yu-shu-zi-zi-zi-zhou-cheng-du-shao-yin-zi-bao-cheng-tong-hang-zhi-li-zhou-dao-zhong-zuo
title: 與鮮于庶子自梓州成都少尹自襃城同行至利州道中作
titlePinyin: yu3 xian1 yu2 shu4 zi3 zi4 zi3 zhou1 cheng2 du1 shao3 yin3 zi4 bao1 cheng2 tong2 hang2 zhi4 li4 zhou1 dao4 zhong1 zuo4
titleSlug: yu-xian-yu-shu-zi-zi-zi-zhou-cheng-du-shao-yin-zi-bao-cheng-tong-hang-zhi-li-zhou-dao-zhong-zuo
author: 岑參
authorPinyin: cen2 can1
authorSlug: cen-can
dynasty: 唐
dynastyPinyin: tang2
dynastySlug: tang
tags: [] 
---

## 正文

- 剖竹向西蜀，岷峨眇天涯。
- 空深北闕戀，豈憚南路賒。
- 前日登七盤，曠然見三巴。
- 漢水出嶓冢，梁山控襃斜。
- 棧道籠迅湍，行人貫層崖。
- 巖傾劣通馬，石窄難容車。
- 深林怯魑魅，洞穴防龍蛇。
- 水種新插秧，山田正燒畬。
- 夜猿嘯山雨，曙鳥鳴江花。
- 過午方始飯，經時旋及瓜。
- 數公各遊宦，千里皆辭家。
- 言笑忘羈旅，還如在京華。

## 拼音

- pou1 zhu2 xiang4 xi1 shu3 ， min2 e2 miao3 tian1 ya2 。
- kong1 shen1 bei3 que4 lian4 ， qi3 dan4 nan2 lu4 she1 。
- qian2 ri4 deng1 qi1 pan2 ， kuang4 ran2 jian4 san1 ba1 。
- han4 shui3 chu1 bo1 zhong3 ， liang2 shan1 kong4 bao1 xie2 。
- zhan4 dao4 long2 xun4 tuan1 ， xing2 ren2 guan4 ceng2 ya2 。
- yan2 qing1 lie4 tong1 ma3 ， shi2 zhai3 nan2 rong2 ju1 。
- shen1 lin2 qie4 chi1 mei4 ， dong4 xue2 fang2 long2 she2 。
- shui3 zhong3 xin1 cha1 yang1 ， shan1 tian2 zheng4 shao1 she1 。
- ye4 yuan2 xiao4 shan1 yu3 ， shu3 niao3 ming2 jiang1 hua1 。
- guo4 wu3 fang1 shi3 fan4 ， jing1 shi2 xuan2 ji2 gua1 。
- shu4 gong1 ge4 you2 huan4 ， qian1 li3 jie1 ci2 jia1 。
- yan2 xiao4 wang4 ji1 lü3 ， huan2 ru2 zai4 jing1 hua2 。

## 注释

## 译文

## 赏析
