---
id: cen-can-pei-di-yuan-wai-zao-qiu-deng-fu-xi-lou-yin-cheng-yuan-zhong-zhu-gong
title: 陪狄員外早秋登府西樓因呈院中諸公
titlePinyin: pei2 di2 yuan2 wai4 zao3 qiu1 deng1 fu3 xi1 lou2 yin1 cheng2 yuan4 zhong1 zhu1 gong1
titleSlug: pei-di-yuan-wai-zao-qiu-deng-fu-xi-lou-yin-cheng-yuan-zhong-zhu-gong
author: 岑參
authorPinyin: cen2 can1
authorSlug: cen-can
dynasty: 唐
dynastyPinyin: tang2
dynastySlug: tang
tags: [] 
---

## 正文

- 常愛張儀樓，西山正相當。
- 千峰帶積雪，百里臨城牆。
- 煙氛掃晴空，草樹映朝光。
- 車馬隘百井，里閈盤二江。
- 亞相自登壇，時危安此方。
- 威聲振蠻貊，惠化鍾華陽。
- 旌節羅廣庭，戈鋌凜秋霜。
- 階下貔虎士，幕中鵷鷺行。
- 今我忽登臨，顧恩不望鄉。
- 知己猶未報，鬢毛颯已蒼。
- 時命難自知，功業豈暫忘。
- 蟬鳴秋城夕，鳥去江天長。
- 兵馬休戰爭，風塵尚蒼茫。
- 誰當共攜手，賴有冬官郎。

## 拼音

- chang2 ai4 zhang1 yi2 lou2 ， xi1 shan1 zheng4 xiang1 dang1 。
- qian1 feng1 dai4 ji1 xue3 ， bai3 li3 lin2 cheng2 qiang2 。
- yan1 fen1 sao3 qing2 kong1 ， cao3 shu4 ying4 chao2 guang1 。
- ju1 ma3 ai4 bai3 jing3 ， li3 han4 pan2 er4 jiang1 。
- ya1 xiang1 zi4 deng1 tan2 ， shi2 wei1 an1 ci3 fang1 。
- wei1 sheng1 zhen4 man2 mo4 ， hui4 hua4 zhong1 hua2 yang2 。
- jing1 jie2 luo2 guang3 ting2 ， ge1 ting3 lin3 qiu1 shuang1 。
- jie1 xia4 pi2 hu3 shi4 ， mu4 zhong1 yuan1 lu4 xing2 。
- jin1 wo3 hu1 deng1 lin2 ， gu4 en1 bu2 wang4 xiang1 。
- zhi1 ji3 you2 wei4 bao4 ， bin4 mao2 sa4 yi3 cang1 。
- shi2 ming4 nan2 zi4 zhi1 ， gong1 ye4 qi3 zan4 wang4 。
- chan2 ming2 qiu1 cheng2 xi1 ， niao3 qu4 jiang1 tian1 chang2 。
- bing1 ma3 xiu1 zhan4 zheng1 ， feng1 chen2 shang4 cang1 mang2 。
- shui2 dang1 gong4 xie2 shou3 ， lai4 you3 dong1 guan1 lang2 。

## 注释

## 译文

## 赏析
