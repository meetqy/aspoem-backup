---
id: cen-can-song-zhang-mi-shu-chong-liu-xiang-gong-tong-bian-he-pan-guan-bian-fu-jiang-wai-jin-sheng
title: 送張秘書充劉相公通汴河判官便赴江外覲省
titlePinyin: song4 zhang1 mi4 shu1 chong1 liu2 xiang4 gong0 tong1 bian4 he2 pan4 guan1 bian4 fu4 jiang1 wai4 jin4 sheng3
titleSlug: song-zhang-mi-shu-chong-liu-xiang-gong-tong-bian-he-pan-guan-bian-fu-jiang-wai-jin-sheng
author: 岑參
authorPinyin: cen2 can1
authorSlug: cen-can
dynasty: 唐
dynastyPinyin: tang2
dynastySlug: tang
tags: [] 
---

## 正文

- 前年見君時，見君正泥蟠。
- 去年見君處，見君已風【摶】。
- 朝趨赤墀前，高視青雲端。
- 新登麒麟閣，適脫獬豸冠。
- 劉公領舟楫，汴水揚波瀾。
- 萬里江海通，九州天地寬。
- 昨夜動使星，今旦送征鞍。
- 老親在吳郡，令弟雙同官。
- 鱸鱠賸堪憶，蓴羹殊可餐。
- 既參幕中畫，復展膝下歡。
- 因送故人行，試歌行路難。
- 何處路最難，最難在長安。
- 長安多權貴，珂珮聲珊珊。
- 儒生直如弦，權貴不須干。
- 斗酒取一醉，孤琴爲君彈。
- 臨岐欲有贈，持以握中蘭。

## 拼音

- qian2 nian2 jian4 jun1 shi2 ， jian4 jun1 zheng4 ni2 pan2 。
- qu4 nian2 jian4 jun1 chu3 ， jian4 jun1 yi3 feng1 【 tuan2 】。
- chao2 qu1 chi4 chi2 qian2 ， gao1 shi4 qing1 yun2 duan1 。
- xin1 deng1 qi2 lin2 ge2 ， shi4 tuo1 xie4 zhi4 guan1 。
- liu2 gong1 ling3 zhou1 ji2 ， bian4 shui3 yang2 bo1 lan2 。
- wan4 li3 jiang1 hai3 tong1 ， jiu3 zhou1 tian1 di4 kuan1 。
- zuo2 ye4 dong4 shi3 xing1 ， jin1 dan4 song4 zheng1 an1 。
- lao3 qin1 zai4 wu2 jun4 ， ling4 di4 shuang1 tong2 guan1 。
- lu2 kuai4 sheng4 kan1 yi4 ， chun2 geng1 shu1 ke3 can1 。
- ji4 can1 mu4 zhong1 hua4 ， fu4 zhan3 xi1 xia4 huan1 。
- yin1 song4 gu4 ren2 xing2 ， shi4 ge1 xing2 lu4 nan2 。
- he2 chu3 lu4 zui4 nan2 ， zui4 nan2 zai4 chang2 an1 。
- chang2 an1 duo1 quan2 gui4 ， ke1 pei4 sheng1 shan1 shan1 。
- ru2 sheng1 zhi2 ru2 xian2 ， quan2 gui4 bu4 xu1 gan1 。
- dou4 jiu3 qu3 yi2 zui4 ， gu1 qin2 wei2 jun1 dan4 。
- lin2 qi2 yu4 you3 zeng4 ， chi2 yi3 wo4 zhong1 lan2 。

## 注释

## 译文

## 赏析
