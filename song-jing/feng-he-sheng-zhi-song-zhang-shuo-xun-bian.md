---
id: song-jing-feng-he-sheng-zhi-song-zhang-shuo-xun-bian
title: 奉和聖製送張說巡邊
titlePinyin: feng4 he2 sheng4 zhi4 song4 zhang1 shuo1 xun2 bian1
titleSlug: feng-he-sheng-zhi-song-zhang-shuo-xun-bian
author: 宋璟
authorPinyin: song4 jing3
authorSlug: song-jing
dynasty: 唐
dynastyPinyin: tang2
dynastySlug: tang
tags: [] 
---

## 正文

- 帝道薄存兵，王師尚有征。
- 是關司馬法，爰命總戎行。
- 畫閫崇威信，分麾盛寵榮。
- 聚觀方結轍，出祖遂傾城。
- 聖酒江河潤，天詞象緯明。
- 德風邊草偃，勝氣朔雲平。
- 宰國推良器，爲軍挹壯聲。
- 至和常得體，不戰即亡精。
- 以智泉寧竭，其徐海自清。
- 遲還廟堂坐，贈別故人情。

## 拼音

- di4 dao4 bao2 cun2 bing1 ， wang2 shi1 shang4 you3 zheng1 。
- shi4 guan1 si1 ma3 fa3 ， yuan2 ming4 zong3 rong2 xing2 。
- hua4 kun3 chong2 wei1 xin4 ， fen1 hui1 sheng4 chong3 rong2 。
- ju4 guan1 fang1 jie2 zhe2 ， chu1 zu3 sui4 qing1 cheng2 。
- sheng4 jiu3 jiang1 he2 run4 ， tian1 ci2 xiang4 wei3 ming2 。
- de2 feng1 bian1 cao3 yan3 ， sheng4 qi4 shuo4 yun2 ping2 。
- zai3 guo2 tui1 liang2 qi4 ， wei2 jun1 yi4 zhuang4 sheng1 。
- zhi4 he2 chang2 de2 ti3 ， bu2 zhan4 ji2 wang2 jing1 。
- yi3 zhi4 quan2 ning2 jie2 ， qi2 xu2 hai3 zi4 qing1 。
- chi2 huan2 miao4 tang2 zuo4 ， zeng4 bie2 gu4 ren2 qing2 。

## 注释

## 译文

## 赏析
