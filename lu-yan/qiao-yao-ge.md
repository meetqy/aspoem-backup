---
id: lu-yan-qiao-yao-ge
title: 敲爻歌
titlePinyin: qiao1 yao2 ge1
titleSlug: qiao-yao-ge
author: 呂巖
authorPinyin: lü3 yan2
authorSlug: lu-yan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 漢終唐國飄蓬客，所以敲爻不可測。
- 縱橫逆順沒遮欄，靜則無爲動是色。
- 也飲酒，也食肉，守定胭花斷淫慾。
- 行歌唱詠胭粉詞，持戒酒肉常充腹。
- 色是藥，酒是祿，酒色之中無拘束。
- 只因花酒悞長生，飲酒帶花神鬼哭。
- 不破戒，不犯淫，破戒真如性即沈。
- 犯淫壞失長生寶，得者須由道力人。
- 道力人，真散漢，酒是良朋花是伴。
- 花街柳巷覓真人，真人只在花街翫。
- 摘花戴飲長生酒，景裏無爲道自昌。
- 一任羣迷多笑怪，仙花仙酒是仙鄉。
- 到此鄉，非常客，姹女嬰兒生喜樂。
- 洞中常採四時花，時花結就長生藥。
- 長生藥，採花心，花蘂層層豔麗春。
- 時人不達花中理，一訣天機直萬金。
- 謝天地，感虛空，得遇仙師是祖宗。
- 附耳低言玄妙旨，提上蓬萊第一峰。
- 第一峰，是仙物，惟產金花生恍惚。
- 口口相傳不記文，須得靈根骨髓堅。
- 堅骨髓，煉靈根，片片桃花洞裏春。
- 七七白虎雙雙養，八八青龍總一斤。
- 真父母，送元宮，木母金公性本溫。
- 十二宮中蟾魄現，時時地魄降天魂。
- 鉛初就，汞初生，玉爐金鼎未經烹。
- 一夫一婦同天地，一男一女合乾坤。
- 庚要生，甲要生，生甲生庚道始萌。
- 拔取天根並地髓，白雪黃芽自長成。
- 鉛亦生，汞亦生，生汞生鉛一處烹。
- 烹煉不是精和液，天地乾坤日月精。
- 黃婆匹配得團圓，時刻無差口付傳。
- 八卦三元全藉汞，五行四象豈離鉛。
- 鉛生汞，汞生鉛，奪得乾坤造化權。
- 杳杳冥冥生恍惚，恍恍惚惚結成團。
- 性須空，意要專，莫遣猨猴取次攀。
- 花露初開切忌觸，鎖居上釜勿抽添。
- 玉爐中，文火爍，十二時中惟守一。
- 此時黃道會陰陽，三性元宮無漏泄。
- 氣若行，真火煉，莫使玄珠離寶殿。
- 加添火候切防危，初九潛龍不可煉。
- 消息火，刀圭變，大地黃芽都長遍。
- 五行數內一陽生，二十四氣排珠宴。
- 火足數，藥方成，便有龍吟虎嘯聲。
- 三鉛只得一鉛就，金果仙芽未現形。
- 再安爐，重立鼎，跨虎乘龍離凡境。
- 日精纔現月華凝，二八相交在壬丙。
- 龍汞結，虎鉛成，咫尺蓬萊秪一程。
- 坤鉛乾汞金丹祖，龍鉛虎汞最通靈。
- 達此理，道方成，三萬神龍護水晶。
- 守時定日明符刻，專心惟在意虔誠。
- 黑鉛過，採清真，一陣交鋒定太平。
- 三車搬運珍珠寶，送歸寶藏自通靈。
- 天神佑，地祇迎，混合乾坤日月精。
- 虎嘯一聲龍出窟，鸞飛鳳舞出金城。
- 硃砂配，水銀停，一派紅霞列太清。
- 鉛池迸出金光現，汞火流珠入帝京。
- 龍虎媾，外持盈，走聖飛靈在寶瓶。
- 一時辰內金丹就，上朝金闕紫雲生。
- 仙桃熟，摘取餌，萬化來朝天地喜。
- 齋戒等候一陽生，便進周天參同理。
- 參同理，煉金丹，水火薰蒸透百關。
- 養胎十月神丹結，男子懷胎豈等閑。
- 內丹成，外丹就，內外相接和諧偶。
- 結成一塊紫金丸，變化飛騰天地久。
- 丹入腹，非尋常，陰陽剝盡化純陽。
- 飛昇羽化三清客，名遂功成達上蒼。
- 三清客，駕瓊輿，跨鳳騰霄入太虛。
- 似此逍遙多快樂，遨遊三界最清奇。
- 太虛之上修真士，朗朗圓成一物無。
- 一物無，唯顯道，五方透出真人貌。
- 仙童仙女彩雲迎，五明宮內傳真誥。
- 傳真誥，話幽情，只是真鉛煉汞精。
- 聲聞緣覺冰消散，外道修羅縮項驚。
- 點枯骨，立成形，信道天梯似掌平。
- 九祖先靈得超脫，誰羨繁華貴與榮。
- 尋烈士，覓賢才，同安爐鼎化凡胎。
- 若是慳財幷惜寶，千萬神仙不肯來。
- 修真士，不妄說，妄說一句天公折。
- 萬劫塵沙道不成，七竅眼睛皆迸血。
- 貧窮子，發誓切，待把凡流盡提接。
- 同越蓬萊仙會中，凡景煎熬無了歇。
- 塵世短，更思量，洞裏乾坤日月長。
- 堅志苦心三二載，百千萬劫壽彌疆。
- 達聖道，顯真常，虎兕刀兵更不傷。
- 水火蛟龍無損害，拍手天宮笑一場。
- 這些功，真奇妙，分付與人誰肯要。
- 愚徒死戀色和財，所以神仙不肯召。
- 真至道，不擇人，豈論高低富與貧。
- 且饒帝子共王孫，須去繁華銼銳分。
- 嗔不除，憨不改，墮入輪迴生死海。
- 堆金積玉滿山川，神仙冷笑應不采。
- 名非貴，道極尊，聖聖賢賢顯子孫。
- 腰間跨玉騎驕馬，瞥見如同隙裏塵。
- 隙裏塵，石中火，何在留心爲久計。
- 苦苦煎熬喚不回，奪利爭名如鼎沸。
- 如鼎沸，永沈淪，失道迷真業所根。
- 有人平却心頭棘，便把天機說與君。
- 命要傳，性要悟，入聖超凡由汝做。
- 三清路上少人行，畜類門前爭入去。
- 報賢良，休慕顧，性命機關須守護。
- 若還缺一不芳菲，執著波查應失路。
- 只修性，不修命，此是修行第一病。
- 只修祖性不修丹，萬劫陰靈難入聖。
- 達命宗，迷祖性，恰以鑑容無寶鏡。
- 壽同天地一愚夫，權物家財無主柄。
- 性命雙修玄又玄，海底洪波駕法船。
- 生擒活捉蛟龍首，始知匠手不虛傳。

## 拼音

- han4 zhong1 tang2 guo2 piao1 peng2 ke4 ， suo3 yi3 qiao1 yao2 bu4 ke3 ce4 。
- zong4 heng2 ni4 shun4 mei2 zhe1 lan2 ， jing4 ze2 wu2 wei2 dong4 shi4 se4 。
- ye3 yin3 jiu3 ， ye3 shi2 rou4 ， shou3 ding4 yan1 hua1 duan4 yin2 yu4 。
- xing2 ge1 chang4 yong3 yan1 fen3 ci2 ， chi2 jie4 jiu3 rou4 chang2 chong1 fu4 。
- se4 shi4 yao4 ， jiu3 shi4 lu4 ， jiu3 se4 zhi1 zhong1 wu2 ju1 shu4 。
- zhi3 yin1 hua1 jiu3 wu4 chang2 sheng1 ， yin3 jiu3 dai4 hua1 shen2 gui3 ku1 。
- bu2 po4 jie4 ， bu2 fan4 yin2 ， po4 jie4 zhen1 ru2 xing4 ji2 shen3 。
- fan4 yin2 huai4 shi1 chang2 sheng1 bao3 ， de2 zhe3 xu1 you2 dao4 li4 ren2 。
- dao4 li4 ren2 ， zhen1 san4 han4 ， jiu3 shi4 liang2 peng2 hua1 shi4 ban4 。
- hua1 jie1 liu3 xiang4 mi4 zhen1 ren2 ， zhen1 ren2 zhi1 zai4 hua1 jie1 wan2 。
- zhai1 hua1 dai4 yin3 chang2 sheng1 jiu3 ， jing3 li3 wu2 wei2 dao4 zi4 chang1 。
- yi2 ren4 qun2 mi2 duo1 xiao4 guai4 ， xian1 hua1 xian1 jiu3 shi4 xian1 xiang1 。
- dao4 ci3 xiang1 ， fei1 chang2 ke4 ， cha4 nü3 ying1 er2 sheng1 xi3 le4 。
- dong4 zhong1 chang2 cai3 si4 shi2 hua1 ， shi2 hua1 jie2 jiu4 chang2 sheng1 yao4 。
- chang2 sheng1 yao4 ， cai3 hua1 xin1 ， hua1 rui3 ceng2 ceng2 yan4 li2 chun1 。
- shi2 ren2 bu4 da2 hua1 zhong1 li3 ， yi4 jue2 tian1 ji1 zhi2 wan4 jin1 。
- xie4 tian1 di4 ， gan3 xu1 kong1 ， de2 yu4 xian1 shi1 shi4 zu3 zong0 。
- fu4 er3 di1 yan2 xuan2 miao4 zhi3 ， ti2 shang4 peng2 lai2 di4 yi1 feng1 。
- di4 yi1 feng1 ， shi4 xian1 wu4 ， wei2 chan3 jin1 hua1 sheng1 huang3 hu1 。
- kou3 kou3 xiang1 chuan2 bu2 ji4 wen2 ， xu1 de2 ling2 gen1 gu3 sui3 jian1 。
- jian1 gu3 sui3 ， lian4 ling2 gen1 ， pian4 pian4 tao2 hua1 dong4 li3 chun1 。
- qi1 qi1 bai2 hu3 shuang1 shuang1 yang3 ， ba1 ba1 qing1 long2 zong3 yi4 jin1 。
- zhen1 fu4 mu3 ， song4 yuan2 gong1 ， mu4 mu3 jin1 gong1 xing4 ben3 wen1 。
- shi2 er4 gong1 zhong1 chan2 po4 xian4 ， shi2 shi2 di4 po4 jiang4 tian1 hun2 。
- qian1 chu1 jiu4 ， gong3 chu1 sheng1 ， yu4 lu2 jin1 ding3 wei4 jing1 peng1 。
- yi4 fu1 yi2 fu4 tong2 tian1 di4 ， yi4 nan2 yi4 nü3 he2 qian2 kun1 。
- geng1 yao4 sheng1 ， jia3 yao4 sheng1 ， sheng1 jia3 sheng1 geng1 dao4 shi3 meng2 。
- ba2 qu3 tian1 gen1 bing4 di4 sui3 ， bai2 xue3 huang2 ya2 zi4 chang2 cheng2 。
- qian1 yi4 sheng1 ， gong3 yi4 sheng1 ， sheng1 gong3 sheng1 qian1 yi4 chu3 peng1 。
- peng1 lian4 bu2 shi4 jing1 he2 ye4 ， tian1 di4 qian2 kun1 ri4 yue4 jing1 。
- huang2 po2 pi3 pei4 de2 tuan2 yuan2 ， shi2 ke4 wu2 cha4 kou3 fu4 chuan2 。
- ba1 gua4 san1 yuan2 quan2 jie4 gong3 ， wu3 xing2 si4 xiang4 qi3 li2 qian1 。
- qian1 sheng1 gong3 ， gong3 sheng1 qian1 ， duo2 de2 qian2 kun1 zao4 hua4 quan2 。
- yao3 yao3 ming2 ming2 sheng1 huang3 hu1 ， huang3 huang3 hu1 hu1 jie2 cheng2 tuan2 。
- xing4 xu1 kong1 ， yi4 yao4 zhuan1 ， mo4 qian3 yuan2 hou2 qu3 ci4 pan1 。
- hua1 lu4 chu1 kai1 qie4 ji4 chu4 ， suo3 ju1 shang4 fu3 wu4 chou1 tian1 。
- yu4 lu2 zhong1 ， wen2 huo3 shuo4 ， shi2 er4 shi2 zhong1 wei2 shou3 yi1 。
- ci3 shi2 huang2 dao4 hui4 yin1 yang2 ， san1 xing4 yuan2 gong1 wu2 lou4 xie4 。
- qi4 ruo4 xing2 ， zhen1 huo3 lian4 ， mo4 shi3 xuan2 zhu1 li2 bao3 dian4 。
- jia1 tian1 huo3 hou0 qie4 fang2 wei1 ， chu1 jiu3 qian2 long2 bu4 ke3 lian4 。
- xiao1 xi0 huo3 ， dao1 gui1 bian4 ， da4 di4 huang2 ya2 dou1 chang2 bian4 。
- wu3 xing2 shu4 nei4 yi4 yang2 sheng1 ， er4 shi2 si4 qi4 pai2 zhu1 yan4 。
- huo3 zu2 shu4 ， yao4 fang1 cheng2 ， bian4 you3 long2 yin2 hu3 xiao4 sheng1 。
- san1 qian1 zhi3 de2 yi4 qian1 jiu4 ， jin1 guo3 xian1 ya2 wei4 xian4 xing2 。
- zai4 an1 lu2 ， zhong4 li4 ding3 ， kua4 hu3 cheng2 long2 li2 fan2 jing4 。
- ri4 jing1 cai2 xian4 yue4 hua2 ning2 ， er4 ba1 xiang1 jiao1 zai4 ren2 bing3 。
- long2 gong3 jie2 ， hu3 qian1 cheng2 ， zhi3 chi3 peng2 lai2 di1 yi4 cheng2 。
- kun1 qian1 qian2 gong3 jin1 dan1 zu3 ， long2 qian1 hu3 gong3 zui4 tong1 ling2 。
- da2 ci3 li3 ， dao4 fang1 cheng2 ， san1 wan4 shen2 long2 hu4 shui3 jing1 。
- shou3 shi2 ding4 ri4 ming2 fu2 ke4 ， zhuan1 xin1 wei2 zai4 yi4 qian2 cheng2 。
- hei1 qian1 guo4 ， cai3 qing1 zhen1 ， yi2 zhen4 jiao1 feng1 ding4 tai4 ping2 。
- san1 ju1 ban1 yun4 zhen1 zhu1 bao3 ， song4 gui1 bao3 cang2 zi4 tong1 ling2 。
- tian1 shen2 you4 ， di4 qi2 ying2 ， hun4 he2 qian2 kun1 ri4 yue4 jing1 。
- hu3 xiao4 yi4 sheng1 long2 chu1 ku1 ， luan2 fei1 feng4 wu3 chu1 jin1 cheng2 。
- zhu1 sha1 pei4 ， shui3 yin2 ting2 ， yi2 pai4 hong2 xia2 lie4 tai4 qing1 。
- qian1 chi2 beng4 chu1 jin1 guang1 xian4 ， gong3 huo3 liu2 zhu1 ru4 di4 jing1 。
- long2 hu3 gou4 ， wai4 chi2 ying2 ， zou3 sheng4 fei1 ling2 zai4 bao3 ping2 。
- yi4 shi2 chen2 nei4 jin1 dan1 jiu4 ， shang4 chao2 jin1 que4 zi3 yun2 sheng1 。
- xian1 tao2 shu2 ， zhai1 qu3 er3 ， wan4 hua4 lai2 chao2 tian1 di4 xi3 。
- zhai1 jie4 deng3 hou4 yi4 yang2 sheng1 ， bian4 jin4 zhou1 tian1 can1 tong2 li3 。
- can1 tong2 li3 ， lian4 jin1 dan1 ， shui3 huo3 xun1 zheng1 tou4 bai3 guan1 。
- yang3 tai1 shi2 yue4 shen2 dan1 jie2 ， nan2 zi3 huai2 tai1 qi3 deng3 xian2 。
- nei4 dan1 cheng2 ， wai4 dan1 jiu4 ， nei4 wai4 xiang4 jie1 he2 xie2 ou3 。
- jie2 cheng2 yi2 kuai4 zi3 jin1 wan2 ， bian4 hua4 fei1 teng2 tian1 di4 jiu3 。
- dan1 ru4 fu4 ， fei1 xun2 chang2 ， yin1 yang2 bao1 jin4 hua4 chun2 yang2 。
- fei1 sheng1 yu3 hua4 san1 qing1 ke4 ， ming2 sui4 gong1 cheng2 da2 shang4 cang1 。
- san1 qing1 ke4 ， jia4 qiong2 yu2 ， kua4 feng4 teng2 xiao1 ru4 tai4 xu1 。
- si4 ci3 xiao1 yao2 duo1 kuai4 le4 ， ao2 you2 san1 jie4 zui4 qing1 qi2 。
- tai4 xu1 zhi1 shang4 xiu1 zhen1 shi4 ， lang3 lang3 yuan2 cheng2 yi2 wu4 wu2 。
- yi2 wu4 wu2 ， wei2 xian3 dao4 ， wu3 fang1 tou4 chu1 zhen1 ren2 mao4 。
- xian1 tong2 xian1 nü3 cai3 yun2 ying2 ， wu3 ming2 gong1 nei4 chuan2 zhen1 gao4 。
- chuan2 zhen1 gao4 ， hua4 you1 qing2 ， zhi3 shi4 zhen1 qian1 lian4 gong3 jing1 。
- sheng1 wen2 yuan2 jue2 bing1 xiao1 san4 ， wai4 dao4 xiu1 luo2 suo1 xiang4 jing1 。
- dian3 ku1 gu3 ， li4 cheng2 xing2 ， xin4 dao4 tian1 ti1 si4 zhang3 ping2 。
- jiu3 zu3 xian1 ling2 de2 chao1 tuo1 ， shui2 xian4 fan2 hua2 gui4 yu3 rong2 。
- xun2 lie4 shi4 ， mi4 xian2 cai2 ， tong2 an1 lu2 ding3 hua4 fan2 tai1 。
- ruo4 shi4 qian1 cai2 bing4 xi1 bao3 ， qian1 wan4 shen2 xian1 bu4 ken3 lai2 。
- xiu1 zhen1 shi4 ， bu2 wang4 shuo1 ， wang4 shuo1 yi2 ju4 tian1 gong1 zhe2 。
- wan4 jie2 chen2 sha1 dao4 bu4 cheng2 ， qi1 qiao4 yan3 jing0 jie1 beng4 xue4 。
- pin2 qiong2 zi3 ， fa1 shi4 qie4 ， dai4 ba3 fan2 liu2 jin4 ti2 jie1 。
- tong2 yue4 peng2 lai2 xian1 hui4 zhong1 ， fan2 jing3 jian1 ao2 wu2 le0 xie1 。
- chen2 shi4 duan3 ， geng4 si1 liang0 ， dong4 li3 qian2 kun1 ri4 yue4 chang2 。
- jian1 zhi4 ku3 xin1 san1 er4 zai4 ， bai3 qian1 wan4 jie2 shou4 mi2 jiang1 。
- da2 sheng4 dao4 ， xian3 zhen1 chang2 ， hu3 si4 dao1 bing1 geng4 bu4 shang1 。
- shui3 huo3 jiao1 long2 wu2 sun3 hai4 ， pai1 shou3 tian1 gong1 xiao4 yi4 chang3 。
- zhe4 xie1 gong1 ， zhen1 qi2 miao4 ， fen1 fu4 yu3 ren2 shui2 ken3 yao4 。
- yu2 tu2 si3 lian4 se4 he2 cai2 ， suo3 yi3 shen2 xian1 bu4 ken3 zhao4 。
- zhen1 zhi4 dao4 ， bu4 ze2 ren2 ， qi3 lun4 gao1 di1 fu4 yu3 pin2 。
- qie3 rao2 di4 zi3 gong4 wang2 sun1 ， xu1 qu4 fan2 hua2 cuo4 rui4 fen1 。
- chen1 bu4 chu2 ， han1 bu4 gai3 ， duo4 ru4 lun2 hui2 sheng1 si3 hai3 。
- dui1 jin1 ji1 yu4 man3 shan1 chuan1 ， shen2 xian1 leng3 xiao4 ying1 bu4 cai3 。
- ming2 fei1 gui4 ， dao4 ji2 zun1 ， sheng4 sheng4 xian2 xian2 xian3 zi3 sun1 。
- yao1 jian4 kua4 yu4 qi2 jiao1 ma3 ， pie1 jian4 ru2 tong2 xi4 li3 chen2 。
- xi4 li3 chen2 ， shi2 zhong1 huo3 ， he2 zai4 liu2 xin1 wei2 jiu3 ji4 。
- ku3 ku3 jian1 ao2 huan4 bu4 hui2 ， duo2 li4 zheng1 ming2 ru2 ding3 fei4 。
- ru2 ding3 fei4 ， yong3 shen3 lun2 ， shi1 dao4 mi2 zhen1 ye4 suo3 gen1 。
- you3 ren2 ping2 que4 xin1 tou2 ji2 ， bian4 ba3 tian1 ji1 shuo1 yu3 jun1 。
- ming4 yao4 chuan2 ， xing4 yao4 wu4 ， ru4 sheng4 chao1 fan2 you2 ru3 zuo4 。
- san1 qing1 lu4 shang0 shao3 ren2 hang2 ， chu4 lei4 men2 qian2 zheng1 ru4 qu4 。
- bao4 xian2 liang2 ， xiu1 mu4 gu4 ， xing4 ming4 ji1 guan1 xu1 shou3 hu4 。
- ruo4 huan2 que1 yi2 bu4 fang1 fei1 ， zhi2 zhu4 bo1 cha2 ying1 shi1 lu4 。
- zhi1 xiu1 xing4 ， bu4 xiu1 ming4 ， ci3 shi4 xiu1 xing2 di4 yi1 bing4 。
- zhi1 xiu1 zu3 xing4 bu4 xiu1 dan1 ， wan4 jie2 yin1 ling2 nan2 ru4 sheng4 。
- da2 ming4 zong1 ， mi2 zu3 xing4 ， qia4 yi3 jian4 rong2 wu2 bao3 jing4 。
- shou4 tong2 tian1 di4 yi4 yu2 fu1 ， quan2 wu4 jia1 cai2 wu2 zhu3 bing3 。
- xing4 ming4 shuang1 xiu1 xuan2 you4 xuan2 ， hai3 di3 hong2 bo1 jia4 fa3 chuan2 。
- sheng1 qin2 huo2 zhuo1 jiao1 long2 shou3 ， shi3 zhi1 jiang4 shou3 bu4 xu1 chuan2 。

## 注释

## 译文

## 赏析
