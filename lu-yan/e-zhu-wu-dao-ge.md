---
id: lu-yan-e-zhu-wu-dao-ge
title: 鄂渚悟道歌
titlePinyin: e4 zhu3 wu4 dao4 ge1
titleSlug: e-zhu-wu-dao-ge
author: 呂巖
authorPinyin: lü3 yan2
authorSlug: lu-yan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 縱橫天際爲閑客，時遇季秋重陽節。
- 陰雲一布徧長空，膏澤連綿滋萬物。
- 因雨泥滑門不出，忽聞鄰舍語丹術。
- 試問鄰公可相傳，一言許肯更無難。
- 數篇奇怪文入手，一夜挑燈讀不了。
- 曉來日早纔看畢，不覺自醉如恍惚。
- 恍惚之中見有物，狀如日輪明突屼。
- 自言便是丹砂精，宜向鼎中烹凡質。
- 凡質本來不化真，化真須得真中物。
- 不用鉛，不用汞，還丹須向爐中種。
- 玄中之玄號真鉛，及至用鉛還不用。
- 或名龍，或名虎，或號嬰兒幷姹女。
- 丹砂一粒名千般，一中有一爲丹母。
- 火莫燃，水莫凍，修之煉之須珍重。
- 直待虎歗折顛峰，驪龍奪得玄珠弄。
- 龍吞玄寶忽昇飛，飛龍被我捉來騎。
- 一翥上朝歸碧落，碧落廣闊無東西。
- 無曉無夜無年月，無寒無暑無四時。
- 自從修到無爲地，始覺奇之又怪之。

## 拼音

- zong4 heng2 tian1 ji4 wei2 xian2 ke4 ， shi2 yu4 ji4 qiu1 zhong4 yang2 jie2 。
- yin1 yun2 yi2 bu4 bian4 chang2 kong1 ， gao1 ze2 lian2 mian2 zi1 wan4 wu4 。
- yin1 yu3 ni2 hua2 men2 bu4 chu1 ， hu1 wen2 lin2 she4 yu3 dan1 shu4 。
- shi4 wen4 lin2 gong1 ke3 xiang1 chuan2 ， yi4 yan2 xu1 ken3 geng4 wu2 nan2 。
- shu4 pian1 qi2 guai4 wen2 ru4 shou3 ， yi2 ye4 tiao1 deng1 du2 bu4 liao3 。
- xiao3 lai2 ri4 zao3 cai2 kan4 bi4 ， bu4 jue2 zi4 zui4 ru2 huang3 hu1 。
- huang3 hu1 zhi1 zhong1 jian4 you3 wu4 ， zhuang4 ru2 ri4 lun2 ming2 tu1 wu4 。
- zi4 yan2 bian4 shi4 dan1 sha1 jing1 ， yi2 xiang4 ding3 zhong1 peng1 fan2 zhi4 。
- fan2 zhi4 ben3 lai2 bu2 hua4 zhen1 ， hua4 zhen1 xu1 de2 zhen1 zhong1 wu4 。
- bu2 yong4 qian1 ， bu2 yong4 gong3 ， huan2 dan1 xu1 xiang4 lu2 zhong1 zhong3 。
- xuan2 zhong1 zhi1 xuan2 hao4 zhen1 qian1 ， ji2 zhi4 yong4 qian1 huan2 bu2 yong4 。
- huo4 ming2 long2 ， huo4 ming2 hu3 ， huo4 hao4 ying1 er2 bing4 cha4 nü3 。
- dan1 sha1 yi2 li4 ming2 qian1 ban1 ， yi4 zhong1 you3 yi4 wei2 dan1 mu3 。
- huo3 mo4 ran2 ， shui3 mo4 dong4 ， xiu1 zhi1 lian4 zhi1 xu1 zhen1 zhong4 。
- zhi2 dai4 hu3 xiao4 zhe2 dian1 feng1 ， li2 long2 duo2 de2 xuan2 zhu1 nong4 。
- long2 tun1 xuan2 bao3 hu1 sheng1 fei1 ， fei1 long2 bei4 wo3 zhuo1 lai2 qi2 。
- yi2 zhu4 shang4 chao2 gui1 bi4 luo4 ， bi4 luo4 guang3 kuo4 wu2 dong1 xi1 。
- wu2 xiao3 wu2 ye4 wu2 nian2 yue4 ， wu2 han2 wu2 shu3 wu2 si4 shi2 。
- zi4 cong2 xiu1 dao4 wu2 wei2 di4 ， shi3 jue2 qi2 zhi1 you4 guai4 zhi1 。

## 注释

## 译文

## 赏析
