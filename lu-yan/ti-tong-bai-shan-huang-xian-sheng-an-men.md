---
id: lu-yan-ti-tong-bai-shan-huang-xian-sheng-an-men
title: 題桐柏山黃先生庵門
titlePinyin: ti2 tong2 bai3 shan1 huang2 xian1 sheng0 an1 men2
titleSlug: ti-tong-bai-shan-huang-xian-sheng-an-men
author: 呂巖
authorPinyin: lü3 yan2
authorSlug: lu-yan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 吾有玄中極玄語，周遊八極無處吐。
- 雲軿飄泛到凝陽，一見君兮在玄浦。
- 知君本是孤雲客，擬話希夷生恍惚。
- 無爲大道本根源，要君親見求真物。
- 其中有一分三五，本自無名號丹母。
- 寒泉瀝瀝氣綿綿，上透崑崙還紫府。
- 浮沈升降入中宮，四象五行齊見土。
- 驅青龍，擒白虎，起祥風兮下甘露。
- 鉛凝真汞結丹砂，一派火輪真爲主。
- 既修真，須堅確，能轉乾坤泛海岳。
- 運行天地莫能知，變化鬼神應不覺。
- 千朝煉就紫金身，乃致全神歸返朴。
- 黃秀才，黃秀才，既修真，須且早，人間萬事何時了。
- 貪名貪利愛金多，爲他財色身衰老。
- 我今勸子心悲切，君自思兮生猛烈。
- 莫教大限到身來，又是隨流入生滅。
- 留此片言，用表其意。
- 他日相逢，必與汝決。
- 莫退初心，善愛善愛。

## 拼音

- wu2 you3 xuan2 zhong1 ji2 xuan2 yu3 ， zhou1 you2 ba1 ji2 wu2 chu3 tu3 。
- yun2 ping2 piao1 fan4 dao4 ning2 yang2 ， yi2 jian4 jun1 xi1 zai4 xuan2 pu3 。
- zhi1 jun1 ben3 shi4 gu1 yun2 ke4 ， ni3 hua4 xi1 yi2 sheng1 huang3 hu1 。
- wu2 wei2 da4 dao4 ben3 gen1 yuan2 ， yao4 jun1 qin1 jian4 qiu2 zhen1 wu4 。
- qi2 zhong1 you3 yi4 fen1 san1 wu3 ， ben3 zi4 wu2 ming2 hao4 dan1 mu3 。
- han2 quan2 li4 li4 qi4 mian2 mian2 ， shang4 tou4 kun1 lun2 huan2 zi3 fu3 。
- fu2 shen3 sheng1 jiang4 ru4 zhong1 gong1 ， si4 xiang4 wu3 xing2 qi2 jian4 tu3 。
- qu1 qing1 long2 ， qin2 bai2 hu3 ， qi3 xiang2 feng1 xi1 xia4 gan1 lu4 。
- qian1 ning2 zhen1 gong3 jie2 dan1 sha1 ， yi2 pai4 huo3 lun2 zhen1 wei2 zhu3 。
- ji4 xiu1 zhen1 ， xu1 jian1 que4 ， neng2 zhuan3 qian2 kun1 fan4 hai3 yue4 。
- yun4 xing2 tian1 di4 mo4 neng2 zhi1 ， bian4 hua4 gui3 shen2 ying1 bu4 jue2 。
- qian1 chao2 lian4 jiu4 zi3 jin1 shen1 ， nai3 zhi4 quan2 shen2 gui1 fan3 pu3 。
- huang2 xiu4 cai0 ， huang2 xiu4 cai0 ， ji4 xiu1 zhen1 ， xu1 qie3 zao3 ， ren2 jian4 wan4 shi4 he2 shi2 le0 。
- tan1 ming2 tan1 li4 ai4 jin1 duo1 ， wei2 ta1 cai2 se4 shen1 shuai1 lao3 。
- wo3 jin1 quan4 zi3 xin1 bei1 qie4 ， jun1 zi4 si1 xi1 sheng1 meng3 lie4 。
- mo4 jiao4 da4 xian4 dao4 shen1 lai2 ， you4 shi4 sui2 liu2 ru4 sheng1 mie4 。
- liu2 ci3 pian4 yan2 ， yong4 biao3 qi2 yi4 。
- ta1 ri4 xiang1 feng2 ， bi4 yu3 ru3 jue2 。
- mo4 tui4 chu1 xin1 ， shan4 ai4 shan4 ai4 。

## 注释

## 译文

## 赏析
