---
id: lu-yan-you-ji
title: 又記
titlePinyin: you4 ji4
titleSlug: you-ji
author: 呂巖
authorPinyin: lü3 yan2
authorSlug: lu-yan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 數載樂幽幽，欲逃寒暑逼。
- 不求名與利，猶恐身心役。
- 苦志慕黃庭，慇懃求道跡。
- 陰功暗心修，善行長日積。
- 世路果逢師，時人皆不識。
- 我師機行密，懷量性孤僻。
- 解把五行移，能將四象易。
- 傳余造化門，始悟希夷則。
- 服取兩般真，從頭路端的。
- 烹煎日月壺，不離乾坤側。
- 至道眼前觀，得之元咫尺。
- 真空空不空，真色色非色。
- 推倒玉葫蘆，迸出黃金液。
- 緊把赤龍頭，猛將驪珠吸。
- 吞歸臟腑中，奪得神仙力。
- 妙號一黍珠，延年千萬億。
- 同途聽我吟，與道相親益。
- 未曉真黃芽，徒勞遊紫陌。
- 把住赤烏魂，突出銀蟾魄。
- 未省此中玄，常流容易測。
- 三天應有路，九地終無厄。
- 守道且藏愚，忘機要混迹。
- 羣生莫相輕，已是蓬萊客。

## 拼音

- shu4 zai4 le4 you1 you1 ， yu4 tao2 han2 shu3 bi1 。
- bu4 qiu2 ming2 yu3 li4 ， you2 kong3 shen1 xin1 yi4 。
- ku3 zhi4 mu4 huang2 ting2 ， yin1 qin2 qiu2 dao4 ji4 。
- yin1 gong1 an4 xin1 xiu1 ， shan4 xing2 chang2 ri4 ji1 。
- shi4 lu4 guo3 feng2 shi1 ， shi2 ren2 jie1 bu4 shi2 。
- wo3 shi1 ji1 xing2 mi4 ， huai2 liang2 xing4 gu1 pi4 。
- jie3 ba3 wu3 xing2 yi2 ， neng2 jiang1 si4 xiang4 yi4 。
- chuan2 yu2 zao4 hua4 men2 ， shi3 wu4 xi1 yi2 ze2 。
- fu2 qu3 liang3 ban1 zhen1 ， cong2 tou2 lu4 duan1 de0 。
- peng1 jian1 ri4 yue4 hu2 ， bu4 li2 qian2 kun1 ce4 。
- zhi4 dao4 yan3 qian2 guan1 ， de2 zhi1 yuan2 zhi3 chi3 。
- zhen1 kong1 kong1 bu0 kong1 ， zhen1 se4 se4 fei1 se4 。
- tui1 dao3 yu4 hu2 lu2 ， beng4 chu1 huang2 jin1 ye4 。
- jin3 ba3 chi4 long2 tou2 ， meng3 jiang1 li2 zhu1 xi1 。
- tun1 gui1 zang4 fu3 zhong1 ， duo2 de2 shen2 xian1 li4 。
- miao4 hao4 yi4 shu3 zhu1 ， yan2 nian2 qian1 wan4 yi4 。
- tong2 tu2 ting1 wo3 yin2 ， yu3 dao4 xiang1 qin1 yi4 。
- wei4 xiao3 zhen1 huang2 ya2 ， tu2 lao2 you2 zi3 mo4 。
- ba3 zhu4 chi4 wu1 hun2 ， tu1 chu1 yin2 chan2 po4 。
- wei4 sheng3 ci3 zhong1 xuan2 ， chang2 liu2 rong2 yi4 ce4 。
- san1 tian1 ying1 you3 lu4 ， jiu3 di4 zhong1 wu2 e4 。
- shou3 dao4 qie3 cang2 yu2 ， wang4 ji1 yao4 hun4 ji4 。
- qun2 sheng1 mo4 xiang1 qing1 ， yi3 shi4 peng2 lai2 ke4 。

## 注释

## 译文

## 赏析
