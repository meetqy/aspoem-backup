---
id: lu-yan-mian-niu-sheng-xia-hou-sheng
title: 勉牛生夏侯生
titlePinyin: mian3 niu2 sheng1 xia4 hou2 sheng1
titleSlug: mian-niu-sheng-xia-hou-sheng
author: 呂巖
authorPinyin: lü3 yan2
authorSlug: lu-yan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 二秀才，二秀才兮非秀才，非秀才兮是仙才。
- 中華國裏親遭遇，仰面觀天笑眼開。
- 鶴形兮龜骨，龍吟兮虎顏。
- 我有至言相勸勉，願君兮勿猜勿猜。
- 但煦日吹月，嚥雨呵雷。
- 火寄冥宮，水濟丹臺。
- 金木交而土歸位，鉛汞分而丹露胎。
- 赤血換而白乳流，透九竅兮動百骸。
- 然然卷，然然舒，哀哀咍咍。
- 孩兒喘而不死，腹空虛兮長齋。
- 酬名利兮狂歌醉舞，酬富貴兮麻裰莎鞋。
- 甲子問時休記，看桑田變作黃埃。
- 青山白雲好居住，勸君歸去來兮歸去來。

## 拼音

- er4 xiu4 cai0 ， er4 xiu4 cai0 xi1 fei1 xiu4 cai0 ， fei1 xiu4 cai0 xi1 shi4 xian1 cai2 。
- zhong1 hua2 guo2 li3 qin1 zao1 yu4 ， yang3 mian4 guan1 tian1 xiao4 yan3 kai1 。
- he4 xing2 xi1 gui1 gu3 ， long2 yin2 xi1 hu3 yan2 。
- wo3 you3 zhi4 yan2 xiang1 quan4 mian3 ， yuan4 jun1 xi1 wu4 cai1 wu4 cai1 。
- dan4 xu4 ri4 chui1 yue4 ， yan4 yu3 he1 lei2 。
- huo3 ji4 ming2 gong1 ， shui3 ji4 dan1 tai2 。
- jin1 mu4 jiao1 er2 tu3 gui1 wei4 ， qian1 gong3 fen1 er2 dan1 lu4 tai1 。
- chi4 xue4 huan4 er2 bai2 ru3 liu2 ， tou4 jiu3 qiao4 xi1 dong4 bai3 hai2 。
- ran2 ran2 juan4 ， ran2 ran2 shu1 ， ai1 ai1 hai1 hai1 。
- hai2 er2 chuan3 er2 bu4 si3 ， fu4 kong1 xu1 xi1 chang2 zhai1 。
- chou2 ming2 li4 xi1 kuang2 ge1 zui4 wu3 ， chou2 fu4 gui4 xi1 ma2 duo1 sha1 xie2 。
- jia3 zi3 wen4 shi2 xiu1 ji4 ， kan4 sang1 tian2 bian4 zuo4 huang2 ai1 。
- qing1 shan1 bai2 yun2 hao3 ju1 zhu4 ， quan4 jun1 gui1 qu4 lai2 xi1 gui1 qu4 lai2 。

## 注释

## 译文

## 赏析
