---
id: gu-de-run-nan-lu-ma-yu-lang-guo-gan-huang-en-cai-cha-ge-xia-mu
title: 南吕・骂玉郎过感皇恩采茶歌夏目
titlePinyin: nan2 lü3 ・ ma4 yu4 lang2 guo4 gan3 huang2 en1 cai3 cha2 ge1 xia4 mu4
titleSlug: nan-lu-ma-yu-lang-guo-gan-huang-en-cai-cha-ge-xia-mu
author: 顾德润
authorPinyin: gu4 de2 run4
authorSlug: gu-de-run
dynasty: 元
dynastyPinyin: yuan2
dynastySlug: yuan
tags: []
---

## 正文

- 衔泥燕子穿帘幕，早池塘贴新荷，庭槐堤柳鸣蝉和。
- 扇影罗，巾岸葛，花盈座。
- 暑气无多，雨声初过。
- 倚东床，开北牖，梦南柯。
- 灯前恣舞，醉后狂歌。
- 书慵注，琴倦抚，剑羞磨。
- 挂青蓑，钓沧波，世尘不到小行窝。
- 笑拥青蛾娇无那，年来放我且婆娑。
- 述怀蛛丝满甑尘生釜，浩然气尚吞吴，并州每恨无亲故。
- 三匝乌，千里驹，中原鹿。
- 走遍长途，反下乔木。
- 若立朝班，乘骢马，驾高车。
- 常怀卞玉，敢引辛裾。
- 羞归去，休进取，任揶揄。
- 暗投珠，叹无鱼，十年窗下万言书。
- 欲赋生来惊人语，必须苦下死工夫。
- 人生傀儡棚中过，叹乌兔似飞梭，消磨岁月新工课。
- 尚父蓑，元亮歌，灵均些。
- 安乐行窝，风流花磨。
- 闲呵诹，歪嗑牙，发乔科。
- 山花袅娜，老子婆娑。
- 心犹倦，时未来，志将何！爱风魔，怕风波，识人多处是非多。
- 适兴吟哦无不可，得磨跎处且磨跎。

## 拼音

- xian2 ni2 yan4 zi3 chuan1 lian2 mu4 ， zao3 chi2 tang2 tie1 xin1 he2 ， ting2 huai2 di1 liu3 ming2 chan2 he2 。
- shan4 ying3 luo2 ， jin1 an4 ge3 ， hua1 ying2 zuo4 。
- shu3 qi4 wu2 duo1 ， yu3 sheng1 chu1 guo4 。
- yi3 dong1 chuang2 ， kai1 bei3 you3 ， meng4 nan2 ke1 。
- deng1 qian2 zi4 wu3 ， zui4 hou4 kuang2 ge1 。
- shu1 yong1 zhu4 ， qin2 juan4 fu3 ， jian4 xiu1 mo2 。
- gua4 qing1 suo1 ， diao4 cang1 bo1 ， shi4 chen2 bu2 dao4 xiao3 xing2 wo1 。
- xiao4 yong1 qing1 e2 jiao1 wu2 na4 ， nian2 lai2 fang4 wo3 qie3 po2 suo1 。
- shu4 huai2 zhu1 si1 man3 zeng4 chen2 sheng1 fu3 ， hao4 ran2 qi4 shang4 tun1 wu2 ， bing1 zhou1 mei3 hen4 wu2 qin1 gu4 。
- san1 za1 wu1 ， qian1 li3 ju1 ， zhong1 yuan2 lu4 。
- zou3 bian4 chang2 tu2 ， fan3 xia4 qiao2 mu4 。
- ruo4 li4 chao2 ban1 ， cheng2 cong1 ma3 ， jia4 gao1 che1 。
- chang2 huai2 bian4 yu4 ， gan3 yin3 xin1 ju1 。
- xiu1 gui1 qu4 ， xiu1 jin4 qu3 ， ren4 ye2 yu2 。
- an4 tou2 zhu1 ， tan4 wu2 yu2 ， shi2 nian2 chuang1 xia4 wan4 yan2 shu1 。
- yu4 fu4 sheng1 lai2 jing1 ren2 yu3 ， bi4 xu1 ku3 xia4 si3 gong1 fu0 。
- ren2 sheng1 kui3 lei3 peng2 zhong1 guo4 ， tan4 wu1 tu4 si4 fei1 suo1 ， xiao1 mo2 sui4 yue4 xin1 gong1 ke4 。
- shang4 fu4 suo1 ， yuan2 liang4 ge1 ， ling2 jun1 xie1 。
- an1 le4 xing2 wo1 ， feng1 liu2 hua1 mo2 。
- xian2 he1 zou1 ， wai1 ke4 ya2 ， fa1 qiao2 ke1 。
- shan1 hua1 niao3 nuo2 ， lao3 zi3 po2 suo1 。
- xin1 you2 juan4 ， shi2 wei4 lai2 ， zhi4 jiang1 he2 ！ ai4 feng1 mo2 ， pa4 feng1 bo1 ， shi2 ren2 duo1 chu4 shi4 fei1 duo1 。
- shi4 xing1 yin2 e2 wu2 bu4 ke3 ， de2 mo2 tuo2 chu4 qie3 mo2 tuo2 。

## 注释

## 译文

## 赏析
