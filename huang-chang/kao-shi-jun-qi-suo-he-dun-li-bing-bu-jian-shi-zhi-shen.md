---
id: huang-chang-kao-shi-jun-qi-suo-he-dun-li-bing-bu-jian-shi-zhi-shen
title: 考試軍器所和敦禮兵部見示之什
titlePinyin: kao3 shi4 jun1 qi4 suo3 he2 dun1 li3 bing1 bu4 jian4 shi4 zhi1 shen2
titleSlug: kao-shi-jun-qi-suo-he-dun-li-bing-bu-jian-shi-zhi-shen
author: 黄裳
authorPinyin: huang2 chang2
authorSlug: huang-chang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 夢中宣使至，天上敕書開。
- 去騎遵西野，回眸失北槐。
- 利名何日了，儒法幾回來。
- 丹管誅邪說，重帷截亂埃。
- 簿書稀見影，典策冗成堆。
- 仰望門雖峻，旁求網已恢。
- 幽題胸膽破，雄敵劍鋒摧。
- 狂欲勞彈鋏，輕投慎報瑰。
- 侯中誰破的，營下各銜枚。
- 含蓄飛香翰，搜尋遶翠苔。
- 自非衡鑑手，誰是棟梁材。
- 累外灰心火，閒中臥鼻雷。
- 相投歸邂逅，共樂入調詼。
- 寥廓喪爾界，勤勞忘彼嵬。
- 家音催轉曆，廳議款銜盃。
- 殊品酬三刖，遊辭薦一咍。
- 無形嗤字號，有秩喜罇罍。
- 壁角蚊初動，天南暑已回。
- 不慚居屋漏，却厭面牆隈。
- 凉滿亭亭扇，香餘餠餠灰。
- 幾時當命駕，此興可登臺。
- 清浪風歸袖，紅鱗酒入腮。
- 莫隨人俯仰，且共月徘徊。
- 既事當如約，分襟便可催。
- 棘闈人散後，誰賦北山萊。

## 拼音

- meng4 zhong1 xuan1 shi3 zhi4 ， tian1 shang4 chi4 shu1 kai1 。
- qu4 qi2 zun1 xi1 ye3 ， hui2 mou2 shi1 bei3 huai2 。
- li4 ming2 he2 ri4 le0 ， ru2 fa3 ji1 hui2 lai2 。
- dan1 guan3 zhu1 xie2 shuo1 ， zhong4 wei2 jie2 luan4 ai1 。
- bo2 shu1 xi1 jian4 ying3 ， dian3 ce4 rong3 cheng2 dui1 。
- yang3 wang4 men2 sui1 jun4 ， pang2 qiu2 wang3 yi3 hui1 。
- you1 ti2 xiong1 dan3 po4 ， xiong2 di2 jian4 feng1 cui1 。
- kuang2 yu4 lao2 dan4 jia2 ， qing1 tou2 shen4 bao4 gui1 。
- hou2 zhong1 shui2 po4 de0 ， ying2 xia4 ge4 xian2 mei2 。
- han2 xu4 fei1 xiang1 han4 ， sou1 xun2 rao4 cui4 tai2 。
- zi4 fei1 heng2 jian4 shou3 ， shui2 shi4 dong4 liang2 cai2 。
- lei4 wai4 hui1 xin1 huo3 ， xian2 zhong1 wo4 bi2 lei2 。
- xiang1 tou2 gui1 xie4 hou4 ， gong4 le4 ru4 diao4 hui1 。
- liao2 kuo4 sang1 er3 jie4 ， qin2 lao2 wang4 bi3 wei2 。
- jia1 yin1 cui1 zhuan3 li4 ， ting1 yi4 kuan3 xian2 bei1 。
- shu1 pin3 chou2 san1 yue4 ， you2 ci2 jian4 yi4 hai1 。
- wu2 xing2 chi1 zi4 hao4 ， you3 zhi4 xi3 zun1 lei2 。
- bi4 jiao3 wen2 chu1 dong4 ， tian1 nan2 shu3 yi3 hui2 。
- bu4 can2 ju1 wu1 lou4 ， que4 yan4 mian4 qiang2 wei1 。
- liang2 man3 ting2 ting2 shan4 ， xiang1 yu2 bing3 bing3 hui1 。
- ji1 shi2 dang1 ming4 jia4 ， ci3 xing1 ke3 deng1 tai2 。
- qing1 lang4 feng1 gui1 xiu4 ， hong2 lin2 jiu3 ru4 sai1 。
- mo4 sui2 ren2 fu3 yang3 ， qie3 gong4 yue4 pai2 huai2 。
- ji4 shi4 dang1 ru2 yue1 ， fen1 jin1 bian4 ke3 cui1 。
- ji2 wei2 ren2 san4 hou4 ， shui2 fu4 bei3 shan1 lai2 。

## 注释

## 译文

## 赏析
