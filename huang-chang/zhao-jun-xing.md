---
id: huang-chang-zhao-jun-xing
title: 昭君行
titlePinyin: zhao1 jun1 xing2
titleSlug: zhao-jun-xing
author: 黄裳
authorPinyin: huang2 chang2
authorSlug: huang-chang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 良家有子惠而秀，昔在漢宮誰更有。
- 入宮見妬名不傳，咫尺君王望恩久。
- 柰何賦分薄如人，却屬畫工爲好醜。
- 千金買笑那敢當，無賂應嗟落人後。
- 俄聞召見喜且驚，自以閒雅文輕盈。
- 將謂君王必回顧，行且遂承恩與榮。
- 權兼天下失所制，女子未免匈奴行。
- 此身既係國休戚，君王雖悔難復更。
- 雪怨雲愁竟何語，自小誰知北征苦。
- 既知中華棲上清，乃托胡人爲死生。
- 平居悵望一成夢，用傃遐荒尋去程。
- 胸前但殞默默淚，門外已抗悠悠旌。
- 轅馬悲鳴日云遠，行經幾處單于城。
- 平沙莽莽春不青，頑陰漫漫天不明。
- 隨無鴛鴦歡悅情，送有琵琶哀怨聲。
- 大抵言意非吾類，眷眷向前愁益并。
- 寧落家鄉作孀婦，焉用閼氏尊予名。
- 人惟適性乃有樂，未必膏粱勝藜藿。
- 當時將相若爲策，豈意安邊用顔色。
- 君雖不幸功可稱，莫道佳人只傾國。
- 思歸曲在人已非，青塚空悲塞南客。

## 拼音

- liang2 jia1 you3 zi3 hui4 er2 xiu4 ， xi1 zai4 han4 gong1 shui2 geng4 you3 。
- ru4 gong1 jian4 du4 ming2 bu4 chuan2 ， zhi3 chi3 jun1 wang2 wang4 en1 jiu3 。
- nai4 he2 fu4 fen1 bao2 ru2 ren2 ， que4 shu3 hua4 gong1 wei2 hao3 chou3 。
- qian1 jin1 mai3 xiao4 na4 gan3 dang1 ， wu2 lu4 ying1 jie1 luo4 ren2 hou4 。
- e2 wen2 zhao4 jian4 xi3 qie3 jing1 ， zi4 yi3 xian2 ya3 wen2 qing1 ying2 。
- jiang1 wei4 jun1 wang2 bi4 hui2 gu4 ， xing2 qie3 sui4 cheng2 en1 yu3 rong2 。
- quan2 jian1 tian1 xia4 shi1 suo3 zhi4 ， nü3 zi3 wei4 mian3 xiong1 nu2 xing2 。
- ci3 shen1 ji4 xi4 guo2 xiu1 qi1 ， jun1 wang2 sui1 hui3 nan2 fu4 geng4 。
- xue3 yuan4 yun2 chou2 jing4 he2 yu3 ， zi4 xiao3 shui2 zhi1 bei3 zheng1 ku3 。
- ji4 zhi1 zhong1 hua2 qi1 shang4 qing1 ， nai3 tuo1 hu2 ren2 wei2 si3 sheng1 。
- ping2 ju1 chang4 wang4 yi4 cheng2 meng4 ， yong4 su4 xia2 huang1 xun2 qu4 cheng2 。
- xiong1 qian2 dan4 yun3 mo4 mo4 lei4 ， men2 wai4 yi3 kang4 you1 you1 jing1 。
- yuan2 ma3 bei1 ming2 ri4 yun2 yuan3 ， xing2 jing1 ji1 chu3 dan1 yu2 cheng2 。
- ping2 sha1 mang3 mang3 chun1 bu4 qing1 ， wan2 yin1 man4 man4 tian1 bu4 ming2 。
- sui2 wu2 yuan1 yang1 huan1 yue4 qing2 ， song4 you3 pi2 pa0 ai1 yuan4 sheng1 。
- da4 di3 yan2 yi4 fei1 wu2 lei4 ， juan4 juan4 xiang4 qian2 chou2 yi4 bing4 。
- ning2 luo4 jia1 xiang1 zuo4 shuang1 fu4 ， yan1 yong4 e4 shi4 zun1 yu3 ming2 。
- ren2 wei2 shi4 xing4 nai3 you3 le4 ， wei4 bi4 gao1 liang2 sheng4 li2 huo4 。
- dang1 shi2 jiang1 xiang1 ruo4 wei2 ce4 ， qi3 yi4 an1 bian1 yong4 yan2 se4 。
- jun1 sui1 bu2 xing4 gong1 ke3 cheng1 ， mo4 dao4 jia1 ren2 zhi1 qing1 guo2 。
- si1 gui1 qu3 zai4 ren2 yi3 fei1 ， qing1 zhong3 kong1 bei1 sai1 nan2 ke4 。

## 注释

## 译文

## 赏析
