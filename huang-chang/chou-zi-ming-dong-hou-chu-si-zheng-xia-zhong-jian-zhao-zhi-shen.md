---
id: huang-chang-chou-zi-ming-dong-hou-chu-si-zheng-xia-zhong-jian-zhao-zhi-shen
title: 酬子明冬後出思正夏中見招之什
titlePinyin: chou2 zi3 ming2 dong1 hou4 chu1 si1 zheng4 xia4 zhong1 jian4 zhao1 zhi1 shen2
titleSlug: chou-zi-ming-dong-hou-chu-si-zheng-xia-zhong-jian-zhao-zhi-shen
author: 黄裳
authorPinyin: huang2 chang2
authorSlug: huang-chang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 大學閒官閉門坐，漬墨磨丹滿文藁。
- 霜風門外潮頭過，馬首長鬚欲吹倒。
- 雙眸厭爲塵沙昏，出外遽止從予好。
- 不復見君今幾時，相憶還驚歲華老。
- 恨得新詩何太晚，瓜李爲期閒夢斷。
- 餘酒喜見忘機翁，聲色嘗與心相同。
- 小沼荷花未云昨，君來且負爐中紅。
- 東鄰交友亦愛客，烹鮮盤饌工于儂。
- 青蝸烏賊欠此可，蟹蛤已有吳間風。
- 勞生多故豈足念，莫不有分勞沖沖。
- 有錢取醉亦足矣，滿腹以外吾何容。
- 漫漫雪意稍含蓄，瑶池將見涵春空。
- 兩騎翩翩踏瓊玖，州北主人相望久。
- 解顔一笑如君難，區區論報非吾友。

## 拼音

- da4 xue2 xian2 guan1 bi4 men2 zuo4 ， zi4 mo4 mo2 dan1 man3 wen2 gao3 。
- shuang1 feng1 men2 wai4 chao2 tou2 guo4 ， ma3 shou3 chang2 xu1 yu4 chui1 dao3 。
- shuang1 mou2 yan4 wei2 chen2 sha1 hun1 ， chu1 wai4 ju4 zhi3 cong2 yu3 hao3 。
- bu2 fu4 jian4 jun1 jin1 ji1 shi2 ， xiang1 yi4 huan2 jing1 sui4 hua2 lao3 。
- hen4 de2 xin1 shi1 he2 tai4 wan3 ， gua1 li3 wei2 qi1 xian2 meng4 duan4 。
- yu2 jiu3 xi3 jian4 wang4 ji1 weng1 ， sheng1 se4 chang2 yu3 xin1 xiang1 tong2 。
- xiao3 zhao3 he2 hua1 wei4 yun2 zuo2 ， jun1 lai2 qie3 fu4 lu2 zhong1 hong2 。
- dong1 lin2 jiao1 you3 yi4 ai4 ke4 ， peng1 xian1 pan2 zhuan4 gong1 yu2 nong2 。
- qing1 wo1 wu1 zei2 qian4 ci3 ke3 ， xie4 ha2 yi3 you3 wu2 jian4 feng1 。
- lao2 sheng1 duo1 gu4 qi3 zu2 nian4 ， mo4 bu4 you3 fen1 lao2 chong1 chong1 。
- you3 qian2 qu3 zui4 yi4 zu2 yi3 ， man3 fu4 yi3 wai4 wu2 he2 rong2 。
- man4 man4 xue3 yi4 shao1 han2 xu4 ， yao2 chi2 jiang1 jian4 han2 chun1 kong1 。
- liang3 qi2 pian1 pian1 ta4 qiong2 jiu3 ， zhou1 bei3 zhu3 ren2 xiang1 wang4 jiu3 。
- jie3 yan2 yi2 xiao4 ru2 jun1 nan2 ， qu1 qu1 lun4 bao4 fei1 wu2 you3 。

## 注释

## 译文

## 赏析
