---
id: huang-chang-song-liu-he-fu-zhi-jiang-dong
title: 送劉和甫之江東
titlePinyin: song4 liu2 he2 fu3 zhi1 jiang1 dong1
titleSlug: song-liu-he-fu-zhi-jiang-dong
author: 黄裳
authorPinyin: huang2 chang2
authorSlug: huang-chang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 去年相逢時，霜華輕壓梅花枝。
- 今年相別日，蘋末秋風慘行色。
- 逢時易爲樂，別時易爲傷。
- 誰知傷與樂，各是羈旅腸。
- 送者難爲留，離者難爲行。
- 誰知離與合，各是天涯人。
- 離合有分不可料，彼此有適當忘情。
- 君今此去何時來，韋編頻向燈前開。
- 讀書患在少思索，時將寸管書清才。
- 君今此去何時到，風力攻帆急如火。
- 秋光照人益瀟洒，一葉輕舠又東下。
- 松陵鱸膾是時節，無惜霜鋒傍船切。
- 泛入東南第一州，八月仙濤駕天白。
- 江頭此景須吟看，少留軒旆開朱顔。
- 徐徐踰江詣所舍，心閒應愛雲中山。
- 用其所樂以自遣，莫教鄉思爲心關。
- 他時握手又西上，多在後歲秋風間。

## 拼音

- qu4 nian2 xiang1 feng2 shi2 ， shuang1 hua2 qing1 ya1 mei2 hua1 zhi1 。
- jin1 nian2 xiang1 bie2 ri4 ， pin2 mo4 qiu1 feng1 can3 xing2 se4 。
- feng2 shi2 yi4 wei2 le4 ， bie2 shi2 yi4 wei2 shang1 。
- shui2 zhi1 shang1 yu3 le4 ， ge4 shi4 ji1 lü3 chang2 。
- song4 zhe3 nan2 wei2 liu2 ， li2 zhe3 nan2 wei2 xing2 。
- shui2 zhi1 li2 yu3 he2 ， ge4 shi4 tian1 ya2 ren2 。
- li2 he2 you3 fen1 bu4 ke3 liao4 ， bi3 ci3 you3 shi4 dang1 wang4 qing2 。
- jun1 jin1 ci3 qu4 he2 shi2 lai2 ， wei2 bian1 bin1 xiang4 deng1 qian2 kai1 。
- du2 shu1 huan4 zai4 shao3 si1 suo3 ， shi2 jiang1 cun4 guan3 shu1 qing1 cai2 。
- jun1 jin1 ci3 qu4 he2 shi2 dao4 ， feng1 li4 gong1 fan1 ji2 ru2 huo3 。
- qiu1 guang1 zhao4 ren2 yi4 xiao1 sa3 ， yi2 ye4 qing1 dao1 you4 dong1 xia4 。
- song1 ling2 lu2 kuai4 shi4 shi2 jie2 ， wu2 xi1 shuang1 feng1 bang4 chuan2 qie4 。
- fan4 ru4 dong1 nan2 di4 yi1 zhou1 ， ba1 yue4 xian1 tao1 jia4 tian1 bai2 。
- jiang1 tou2 ci3 jing3 xu1 yin2 kan4 ， shao3 liu2 xuan1 pei4 kai1 zhu1 yan2 。
- xu2 xu2 yu2 jiang1 yi4 suo3 she4 ， xin1 xian2 ying1 ai4 yun2 zhong1 shan1 。
- yong4 qi2 suo3 le4 yi3 zi4 qian3 ， mo4 jiao4 xiang1 si1 wei2 xin1 guan1 。
- ta1 shi2 wo4 shou3 you4 xi1 shang4 ， duo1 zai4 hou4 sui4 qiu1 feng1 jian4 。

## 注释

## 译文

## 赏析
