---
id: huang-chang-ji-wo-yun-xian-sheng
title: 寄臥雲先生
titlePinyin: ji4 wo4 yun2 xian1 sheng0
titleSlug: ji-wo-yun-xian-sheng
author: 黄裳
authorPinyin: huang2 chang2
authorSlug: huang-chang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 臥雲先生由內觀，謂使妻子忘我難。
- 顧予且不自有父，安得有汝爲悲歡。
- 武林溪上乃所寄，今且幾歲無往還。
- 源頭流水去復去，落花繽紛春屢殘。
- 秦人漢世不須問，寂然自在桃花灣。
- 嵩嶽遊人忽相逐，羣碧插空三十六。
- 漁人不見空懷想，路迷山口今誰訪。
- 幾時行，幾時歸。
- 本無行止吾何疑，豈將眼力隨塵機。
- 行亦可，歸亦可。
- 長沮桀溺非通道，此生未必山中老。

## 拼音

- wo4 yun2 xian1 sheng1 you2 nei4 guan1 ， wei4 shi3 qi1 zi0 wang4 wo3 nan2 。
- gu4 yu3 qie3 bu2 zi4 you3 fu4 ， an1 de2 you3 ru3 wei2 bei1 huan1 。
- wu3 lin2 xi1 shang4 nai3 suo3 ji4 ， jin1 qie3 ji1 sui4 wu2 wang3 huan2 。
- yuan2 tou2 liu2 shui3 qu4 fu4 qu4 ， luo4 hua1 bin1 fen1 chun1 lü3 can2 。
- qin2 ren2 han4 shi4 bu4 xu1 wen4 ， ji4 ran2 zi4 zai4 tao2 hua1 wan1 。
- song1 yue4 you2 ren2 hu1 xiang1 zhu2 ， qun2 bi4 cha1 kong1 san1 shi2 liu4 。
- yu2 ren2 bu2 jian4 kong1 huai2 xiang3 ， lu4 mi2 shan1 kou3 jin1 shui2 fang3 。
- ji1 shi2 xing2 ， ji1 shi2 gui1 。
- ben3 wu2 xing2 zhi3 wu2 he2 yi2 ， qi3 jiang1 yan3 li4 sui2 chen2 ji1 。
- xing2 yi4 ke3 ， gui1 yi4 ke3 。
- chang2 ju3 jie2 ni4 fei1 tong1 dao4 ， ci3 sheng1 wei4 bi4 shan1 zhong1 lao3 。

## 注释

## 译文

## 赏析
