---
id: huang-chang-chou-luo-zheng-zhi-ti-xing-cheng-dong-shang-hua-zhi-shen
title: 酬羅正之提刑城東賞花之什
titlePinyin: chou2 luo2 zheng4 zhi1 ti2 xing2 cheng2 dong1 shang3 hua1 zhi1 shen2
titleSlug: chou-luo-zheng-zhi-ti-xing-cheng-dong-shang-hua-zhi-shen
author: 黄裳
authorPinyin: huang2 chang2
authorSlug: huang-chang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 一氣適來顔色明，一氣適去顔色衰。
- 花緣根蒂豈所托，顔色亦非花可爲。
- 花約一時枯且榮，人約百歲行復歸。
- 一時百歲孰多寡，花發乃知人盛時。
- 一回花發一度醉，已無百與花爲期。
- 韓子空尋院中長，走馬歸來謾惆悵。
- 昔日城西未同醉，今日城東還獨賞。
- 萬事著意令人悲，邂逅多歡人願隨。
- 破臘中來春漸漸，閒見芳梢青數點。
- 韶華九十猶更長，未嘗一朝遊醉鄉。
- 中含萬巧欲傾瀉，將與才思爭光芒。
- 天台近得醉吟老，寄我新篇頌花好。
- 揚鞭直指都城中，已踏東風楊柳道。
- 上苑初開芳意濃，急走長鬚爲余報。
- 競香論色如夢中，蝴蝶翩翩遶芳草。
- 朱顔未愧雕欄紅，莫向忙中放春過。

## 拼音

- yi2 qi4 shi4 lai2 yan2 se4 ming2 ， yi2 qi4 shi4 qu4 yan2 se4 shuai1 。
- hua1 yuan2 gen1 di4 qi3 suo3 tuo1 ， yan2 se4 yi4 fei1 hua1 ke3 wei2 。
- hua1 yue1 yi4 shi2 ku1 qie3 rong2 ， ren2 yue1 bai3 sui4 xing2 fu4 gui1 。
- yi4 shi2 bai3 sui4 shu2 duo1 gua3 ， hua1 fa1 nai3 zhi1 ren2 sheng4 shi2 。
- yi4 hui2 hua1 fa1 yi2 du4 zui4 ， yi3 wu2 bai3 yu3 hua1 wei2 qi1 。
- han2 zi3 kong1 xun2 yuan4 zhong1 chang2 ， zou3 ma3 gui1 lai2 man2 chou2 chang4 。
- xi1 ri4 cheng2 xi1 wei4 tong2 zui4 ， jin1 ri4 cheng2 dong1 huan2 du2 shang3 。
- wan4 shi4 zhu4 yi4 ling4 ren2 bei1 ， xie4 hou4 duo1 huan1 ren2 yuan4 sui2 。
- po4 la4 zhong1 lai2 chun1 jian4 jian4 ， xian2 jian4 fang1 shao1 qing1 shu4 dian3 。
- shao2 hua2 jiu3 shi2 you2 geng4 chang2 ， wei4 chang2 yi4 zhao1 you2 zui4 xiang1 。
- zhong1 han2 wan4 qiao3 yu4 qing1 xie4 ， jiang1 yu3 cai2 si1 zheng1 guang1 mang2 。
- tian1 tai2 jin4 de2 zui4 yin2 lao3 ， ji4 wo3 xin1 pian1 song4 hua1 hao3 。
- yang2 bian1 zhi2 zhi3 du1 cheng2 zhong1 ， yi3 ta4 dong1 feng1 yang2 liu3 dao4 。
- shang4 yuan4 chu1 kai1 fang1 yi4 nong2 ， ji2 zou3 chang2 xu1 wei2 yu2 bao4 。
- jing4 xiang1 lun4 se4 ru2 meng4 zhong1 ， hu2 die2 pian1 pian1 rao4 fang1 cao3 。
- zhu1 yan2 wei4 kui4 diao1 lan2 hong2 ， mo4 xiang4 mang2 zhong1 fang4 chun1 guo4 。

## 注释

## 译文

## 赏析
