---
id: yu-chou-lin-zi-chang-jian-shi-dao-he-zhi-shi-ruo-bu-neng-shi-ran-zhe-yin-ci-yun-yi-guang-qi-yi-qie-wu-he-bu-neng-wu-ze-yan-er
title: 林子長見示悼鶴之詩若不能釋然者因次韻以廣其意且於鶴不能無責焉耳
titlePinyin: lin2 zi0 chang2 jian4 shi4 dao4 he4 zhi1 shi1 ruo4 bu4 neng2 shi4 ran2 zhe3 yin1 ci4 yun4 yi3 guang3 qi2 yi4 qie3 wu1 he4 bu4 neng2 wu2 ze2 yan1 er3
titleSlug: lin-zi-chang-jian-shi-dao-he-zhi-shi-ruo-bu-neng-shi-ran-zhe-yin-ci-yun-yi-guang-qi-yi-qie-wu-he-bu-neng-wu-ze-yan-er
author: 虞儔
authorPinyin: yu2 chou2
authorSlug: yu-chou
dynasty: 唐
dynastyPinyin: tang2
dynastySlug: tang
tags: [] 
---

## 正文

- 君家青田姿，見之毛骨寒。
- 方當秋露警，遽迫夏景殘。
- 年來縱飲啄，意外失防閑。
- 誰歟不具眼，斃之于汝安。
- 竹林有餘蔭，荷塘豈不寬。
- 正坐出門誤，寧虞行路難。
- 因思出處理，士君子惟艱。
- 方其窮居時，孤進無還丹。
- 山林欲長往，鐘鼎夫豈慳。
- 一朝隴書至，倏若登天翰。
- 肉食無遠謀，伐檀譏素餐。
- 失身墜戮辱，無乃佞與姦。
- 逐兔牽黄犬，東門那得還。
- 竟死咸陽市，慟哭何辛酸。
- 丹塗布衣願，恨不蒯與菅。
- 富貴履危機，悵望扶摇摶。
- 世事亦墮甑，天理真循環。
- 向來京口銘，俯仰成悲歡。
- 世無薛公筆，想像付永歎。

## 拼音

- jun1 jia1 qing1 tian2 zi1 ， jian4 zhi1 mao2 gu3 han2 。
- fang1 dang1 qiu1 lu4 jing3 ， ju4 po4 xia4 jing3 can2 。
- nian2 lai2 zong4 yin3 zhuo2 ， yi4 wai4 shi1 fang2 xian2 。
- shui2 yu2 bu2 ju4 yan3 ， bi4 zhi1 yu2 ru3 an1 。
- zhu2 lin2 you3 yu2 yin1 ， he2 tang2 qi3 bu4 kuan1 。
- zheng4 zuo4 chu1 men2 wu4 ， ning2 yu2 xing2 lu4 nan2 。
- yin1 si1 chu1 chu3 li3 ， shi4 jun1 zi3 wei2 jian1 。
- fang1 qi2 qiong2 ju1 shi2 ， gu1 jin4 wu2 huan2 dan1 。
- shan1 lin2 yu4 chang2 wang3 ， zhong1 ding3 fu1 qi3 qian1 。
- yi4 zhao1 long3 shu1 zhi4 ， shu1 ruo4 deng1 tian1 han4 。
- rou4 shi2 wu2 yuan3 mou2 ， fa2 tan2 ji1 su4 can1 。
- shi1 shen1 zhui4 lu4 ru3 ， wu2 nai3 ning4 yu3 jian1 。
- zhu2 tu4 qian1 huang2 quan3 ， dong1 men2 na4 de2 huan2 。
- jing4 si3 xian2 yang2 shi4 ， tong4 ku1 he2 xin1 suan1 。
- dan1 tu2 bu4 yi1 yuan4 ， hen4 bu4 kuai3 yu3 jian1 。
- fu4 gui4 lü3 wei1 ji1 ， chang4 wang4 fu2 yao2 tuan2 。
- shi4 shi4 yi4 duo4 zeng4 ， tian1 li3 zhen1 xun2 huan2 。
- xiang4 lai2 jing1 kou3 ming2 ， fu3 yang3 cheng2 bei1 huan1 。
- shi4 wu2 xue1 gong1 bi3 ， xiang3 xiang4 fu4 yong3 tan4 。

## 注释

## 译文

## 赏析
