---
id: yu-chou-qiu-yu-huan
title: 秋雨歡
titlePinyin: qiu1 yu3 huan1
titleSlug: qiu-yu-huan
author: 虞儔
authorPinyin: yu2 chou2
authorSlug: yu-chou
dynasty: 唐
dynastyPinyin: tang2
dynastySlug: tang
tags: [] 
---

## 正文

- 少昊欲行秋，驕陽猶跋扈。
- 炎蒸不易滌，頗費天公雨。
- 浸淫三日霖，雲氣政旁午。
- 所慮早禾傷，佳實卧場圃。
- 翻思向來旱，南畝生塵土。
- 矯首望雲霓，一滴如膏乳。
- 及茲收斂際，反以多爲苦。
- 蒼蒼匪天歟，惻怛羣物祖。
- 怨咨尚未免，是非何所付。
- 會當返秋陽，新晴照區宇。
- 禾實趁登場，不特盈我庾。
- 荷擔赬肩歸，亦足慰田父。
- 黄鷄能漸肥，紅酒幸可酤。
- 持用答豐年，造物儻復許。

## 拼音

- shao3 hao4 yu4 xing2 qiu1 ， jiao1 yang2 you2 ba2 hu4 。
- yan2 zheng1 bu2 yi4 di2 ， po1 fei4 tian1 gong1 yu3 。
- jin4 yin2 san1 ri4 lin2 ， yun2 qi4 zheng4 pang2 wu3 。
- suo3 lü4 zao3 he2 shang1 ， jia1 shi2 wo4 chang3 pu3 。
- fan1 si1 xiang4 lai2 han4 ， nan2 mu3 sheng1 chen2 tu3 。
- jiao3 shou3 wang4 yun2 ni2 ， yi4 di1 ru2 gao1 ru3 。
- ji2 zi1 shou1 lian3 ji4 ， fan3 yi3 duo1 wei2 ku3 。
- cang1 cang1 fei3 tian1 yu2 ， ce4 da2 qun2 wu4 zu3 。
- yuan4 zi1 shang4 wei4 mian3 ， shi4 fei1 he2 suo3 fu4 。
- hui4 dang1 fan3 qiu1 yang2 ， xin1 qing2 zhao4 qu1 yu3 。
- he2 shi2 chen4 deng1 chang3 ， bu2 te4 ying2 wo3 yu3 。
- he2 dan1 cheng1 jian1 gui1 ， yi4 zu2 wei4 tian2 fu4 。
- huang2 ji1 neng2 jian4 fei2 ， hong2 jiu3 xing4 ke3 gu1 。
- chi2 yong4 da2 feng1 nian2 ， zao4 wu4 tang3 fu4 xu1 。

## 注释

## 译文

## 赏析
