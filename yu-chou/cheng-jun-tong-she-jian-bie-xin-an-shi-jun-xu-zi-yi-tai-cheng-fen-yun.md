---
id: yu-chou-cheng-jun-tong-she-jian-bie-xin-an-shi-jun-xu-zi-yi-tai-cheng-fen-yun
title: 成均同舍餞別新安使君徐子宜太丞分韻
titlePinyin: cheng2 jun1 tong2 she4 jian4 bie2 xin1 an1 shi3 jun1 xu2 zi3 yi2 tai4 cheng2 fen1 yun4
titleSlug: cheng-jun-tong-she-jian-bie-xin-an-shi-jun-xu-zi-yi-tai-cheng-fen-yun
author: 虞儔
authorPinyin: yu2 chou2
authorSlug: yu-chou
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我昔絃歌乳溪側，嗟哉所割真鷄肋。
- 斯民疾苦得飽諳，離彼三年能記憶。
- 丁男箇箇事播殖，紅女家家勤紡織。
- 可憐卒歲無完褐，縱使豐年有菜色。
- 夏稅未畢秋稅來，縣家小緩州家逼。
- 拆東補西恐不免，剜肉醫瘡寧有極。
- 小儒安敢私其民，上官貽怒幾遭劾。
- 痛定還思當痛時，至今夢裏猶心惻。
- 歙爲富州傳自舊，誰以留州事苛刻。
- 徐侯固是清廟器，撫摩暫遣憑熊軾。
- 朝廷選用蓋不輕，祖帳衣冠傾上國。
- 德星往矣勿復道，田里從茲無嘆息。

## 拼音

- wo3 xi1 xian2 ge1 ru3 xi1 ce4 ， jie1 zai1 suo3 ge1 zhen1 ji1 lei4 。
- si1 min2 ji2 ku3 de2 bao3 an1 ， li2 bi3 san1 nian2 neng2 ji4 yi4 。
- ding1 nan2 ge4 ge4 shi4 bo1 zhi2 ， hong2 nü3 jia1 jia1 qin2 fang3 zhi1 。
- ke3 lian2 zu2 sui4 wu2 wan2 he4 ， zong4 shi3 feng1 nian2 you3 cai4 se4 。
- xia4 shui4 wei4 bi4 qiu1 shui4 lai2 ， xian4 jia1 xiao3 huan3 zhou1 jia1 bi1 。
- chai1 dong1 bu3 xi1 kong3 bu4 mian3 ， wan1 rou4 yi1 chuang1 ning2 you3 ji2 。
- xiao3 ru2 an1 gan3 si1 qi2 min2 ， shang4 guan1 yi2 nu4 ji1 zao1 he2 。
- tong4 ding4 huan2 si1 dang1 tong4 shi2 ， zhi4 jin1 meng4 li3 you2 xin1 ce4 。
- xi1 wei2 fu4 zhou1 chuan2 zi4 jiu4 ， shui2 yi3 liu2 zhou1 shi4 ke1 ke4 。
- xu2 hou2 gu4 shi4 qing1 miao4 qi4 ， fu3 mo2 zan4 qian3 ping2 xiong2 shi4 。
- chao2 ting2 xuan3 yong4 gai4 bu4 qing1 ， zu3 zhang4 yi1 guan1 qing1 shang4 guo2 。
- de2 xing1 wang3 yi3 wu4 fu4 dao4 ， tian2 li3 cong2 zi1 wu2 tan4 xi1 。

## 注释

## 译文

## 赏析
