---
id: yu-chou-xia-ri-yao-wang-tian-ren-zhu-gong-you-nan-po-tian-ren-you-shi-yin-ci-yun-qi-si
title: 暇日邀王天任諸公遊南坡天任有詩因次韻  其四
titlePinyin: xia2 ri4 yao1 wang2 tian1 ren4 zhu1 gong1 you2 nan2 po1 tian1 ren4 you3 shi1 yin1 ci4 yun4     qi2 si4
titleSlug: xia-ri-yao-wang-tian-ren-zhu-gong-you-nan-po-tian-ren-you-shi-yin-ci-yun-qi-si
author: 虞儔
authorPinyin: yu2 chou2
authorSlug: yu-chou
dynasty: 唐
dynastyPinyin: tang2
dynastySlug: tang
tags: [] 
---

## 正文

- 君家有西園，望我南山巔。
- 觴詠繼曲水，花石希平泉。
- 長溝流砌下，遠岫列楹前。
- 春風一披拂，百卉爲渠妍。
- 迨茲夏日永，杖履宜盤旋。
- 梅黄已過雨，清潤霽景鮮。
- 主人雖好事，欲往無由緣。
- 似聞三徑深，日夜長苔錢。
- 行當載酒過，高情與君宣。
- 飛鴻渺天末，浴鷺來平川。
- 良辰恐易失，勿待月下弦。
- 前者坐中看，俱是桂堂仙。
- 酒豪倒金壺，詩健輕華牋。
- 琴弄朱弦古，碁枰寒玉圓。
- 君才尤中的，霜鶻無空拳。
- 諄復記幽會，舂容看大篇。

## 拼音

- jun1 jia1 you3 xi1 yuan2 ， wang4 wo3 nan2 shan1 dian1 。
- shang1 yong3 ji4 qu1 shui3 ， hua1 shi2 xi1 ping2 quan2 。
- chang2 gou1 liu2 qi4 xia4 ， yuan3 xiu4 lie4 ying2 qian2 。
- chun1 feng1 yi4 pi1 fu2 ， bai3 hui4 wei2 qu2 yan2 。
- dai4 zi1 xia4 ri4 yong3 ， zhang4 lü3 yi2 pan2 xuan2 。
- mei2 huang2 yi3 guo4 yu3 ， qing1 run4 ji4 jing3 xian1 。
- zhu3 ren2 sui1 hao3 shi4 ， yu4 wang3 wu2 you2 yuan2 。
- si4 wen2 san1 jing4 shen1 ， ri4 ye4 chang2 tai2 qian2 。
- xing2 dang1 zai4 jiu3 guo4 ， gao1 qing2 yu3 jun1 xuan1 。
- fei1 hong2 miao3 tian1 mo4 ， yu4 lu4 lai2 ping2 chuan1 。
- liang2 chen2 kong3 yi4 shi1 ， wu4 dai4 yue4 xia4 xian2 。
- qian2 zhe3 zuo4 zhong1 kan4 ， ju4 shi4 gui4 tang2 xian1 。
- jiu3 hao2 dao3 jin1 hu2 ， shi1 jian4 qing1 hua2 jian1 。
- qin2 nong4 zhu1 xian2 gu3 ， qi2 ping2 han2 yu4 yuan2 。
- jun1 cai2 you2 zhong1 de0 ， shuang1 gu3 wu2 kong1 quan2 。
- zhun1 fu4 ji4 you1 hui4 ， chong1 rong2 kan4 da4 pian1 。

## 注释

## 译文

## 赏析
