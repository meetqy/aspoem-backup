---
id: yu-chou-he-zhang-bo-nan-po
title: 和張簿南坡
titlePinyin: he2 zhang1 bo2 nan2 po1
titleSlug: he-zhang-bo-nan-po
author: 虞儔
authorPinyin: yu2 chou2
authorSlug: yu-chou
dynasty: 唐
dynastyPinyin: tang2
dynastySlug: tang
tags: [] 
---

## 正文

- 春風吹水生碧鱗，南坡花事日日新。
- 水流花出人間去，應有桃源迷路人。
- 四圍山色染黛綠，夾道柳絲摇麴塵。
- 碧桃和露真含笑，海棠過雨猶橫陳。
- 蜜脾未滿蜂子閙，麥穗欲齊媒雉馴。
- 滿堂金玉空爲爾，不博斑衣膝下春。
- 我今家居奉慈母，長年直欲齊大椿。
- 每當淑景恣遊覽，白藤肩輿敷錦茵。
- 華髮映花更蕭爽，朱顔得酒能精神。
- 授柑政類潘騎省，舉觴敢望周伯仁。
- 仙家日月雖不老，人生行樂須及辰。
- 張侯故是名家子，萬里碧雲看致身。
- 朅來吾縣鸞栖棘，少年得祿說及親。
- 洛濱侍從追前躅，喜君有此與我均。
- 花間不用錦步障，鶑蝶近前君勿嗔。
- 雙缾姑餉千日壽，待戒園夫休厭頻。

## 拼音

- chun1 feng1 chui1 shui3 sheng1 bi4 lin2 ， nan2 po1 hua1 shi4 ri4 ri4 xin1 。
- shui3 liu2 hua1 chu1 ren2 jian4 qu4 ， ying1 you3 tao2 yuan2 mi2 lu4 ren2 。
- si4 wei2 shan1 se4 ran3 dai4 lü4 ， jia1 dao4 liu3 si1 yao2 qu1 chen2 。
- bi4 tao2 he2 lu4 zhen1 han2 xiao4 ， hai3 tang2 guo4 yu3 you2 heng2 chen2 。
- mi4 pi2 wei4 man3 feng1 zi3 nao4 ， mai4 sui4 yu4 qi2 mei2 zhi4 xun4 。
- man3 tang2 jin1 yu4 kong1 wei2 er3 ， bu4 bo2 ban1 yi1 xi1 xia4 chun1 。
- wo3 jin1 jia1 ju1 feng4 ci2 mu3 ， chang2 nian2 zhi2 yu4 qi2 da4 chun1 。
- mei3 dang1 shu1 jing3 zi4 you2 lan3 ， bai2 teng2 jian1 yu2 fu1 jin3 yin1 。
- hua2 fa4 ying4 hua1 geng4 xiao1 shuang3 ， zhu1 yan2 de2 jiu3 neng2 jing1 shen2 。
- shou4 gan1 zheng4 lei4 pan1 qi2 sheng3 ， ju3 shang1 gan3 wang4 zhou1 bo2 ren2 。
- xian1 jia1 ri4 yue4 sui1 bu4 lao3 ， ren2 sheng1 xing2 le4 xu1 ji2 chen2 。
- zhang1 hou2 gu4 shi4 ming2 jia1 zi3 ， wan4 li3 bi4 yun2 kan4 zhi4 shen1 。
- qie4 lai2 wu2 xian4 luan2 qi1 ji2 ， shao4 nian2 de2 lu4 shuo1 ji2 qin1 。
- luo4 bin1 shi4 cong2 zhui1 qian2 zhu2 ， xi3 jun1 you3 ci3 yu3 wo3 jun1 。
- hua1 jian4 bu2 yong4 jin3 bu4 zhang4 ， ying1 die2 jin4 qian2 jun1 wu4 chen1 。
- shuang1 ping2 gu1 xiang3 qian1 ri4 shou4 ， dai4 jie4 yuan2 fu1 xiu1 yan4 bin1 。

## 注释

## 译文

## 赏析
