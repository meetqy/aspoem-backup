---
id: yu-chou-he-ning-guo-shou-shen-cha-yuan-jiu-yue-yan-shuang-shi-wu-yun
title: 和寧國守沈察院九月嚴霜十五韻
titlePinyin: he2 ning2 guo2 shou3 shen3 cha2 yuan4 jiu3 yue4 yan2 shuang1 shi2 wu3 yun4
titleSlug: he-ning-guo-shou-shen-cha-yuan-jiu-yue-yan-shuang-shi-wu-yun
author: 虞儔
authorPinyin: yu2 chou2
authorSlug: yu-chou
dynasty: 唐
dynastyPinyin: tang2
dynastySlug: tang
tags: [] 
---

## 正文

- 九月十月交，卦應西北乾。
- 少昊猶執矩，玄冥遽行權。
- 慶元敦牂歲，夏無雨暘愆。
- 早禾既有秋，人斯望有年。
- 晚稻亦懷新，穎實相接連。
- 不間東南畝，寧分左右肩。
- 嚴霜忽早降，節候無餘暄。
- 黄熟乃無日，青乾空在田。
- 殆不如稊稗，那敢詠好堅。
- 造物豈棄遺，繄時失後先。
- 農夫亟欲訴，有司不謂然。
- 課無責之有，何異扼其咽。
- 使君惻興念，官租爲渠蠲。
- 作詩寬彼憂，至哉仁人言。
- 幸甚宣城民，信乎有二天。

## 拼音

- jiu3 yue4 shi2 yue4 jiao1 ， gua4 ying1 xi1 bei3 qian2 。
- shao3 hao4 you2 zhi2 ju3 ， xuan2 ming2 ju4 xing2 quan2 。
- qing4 yuan2 dun1 zang1 sui4 ， xia4 wu2 yu3 yang2 qian1 。
- zao3 he2 ji4 you3 qiu1 ， ren2 si1 wang4 you3 nian2 。
- wan3 dao4 yi4 huai2 xin1 ， ying3 shi2 xiang1 jie1 lian2 。
- bu2 jian4 dong1 nan2 mu3 ， ning2 fen1 zuo3 you4 jian1 。
- yan2 shuang1 hu1 zao3 jiang4 ， jie2 hou4 wu2 yu2 xuan1 。
- huang2 shu2 nai3 wu2 ri4 ， qing1 qian2 kong1 zai4 tian2 。
- dai4 bu4 ru2 ti2 bai4 ， na4 gan3 yong3 hao3 jian1 。
- zao4 wu4 qi3 qi4 yi2 ， yi1 shi2 shi1 hou4 xian1 。
- nong2 fu1 ji2 yu4 su4 ， you3 si1 bu2 wei4 ran2 。
- ke4 wu2 ze2 zhi1 you3 ， he2 yi4 e4 qi2 yan4 。
- shi3 jun1 ce4 xing1 nian4 ， guan1 zu1 wei2 qu2 juan1 。
- zuo4 shi1 kuan1 bi3 you1 ， zhi4 zai1 ren2 ren2 yan2 。
- xing4 shen4 xuan1 cheng2 min2 ， xin4 hu1 you3 er4 tian1 。

## 注释

## 译文

## 赏析
