---
id: wang-zhi-dao-hua-ting-feng-yue-tang-bi-shu
title: 華亭風月堂避暑
titlePinyin: hua2 ting2 feng1 yue4 tang2 bi4 shu3
titleSlug: hua-ting-feng-yue-tang-bi-shu
author: 王之道
authorPinyin: wang2 zhi1 dao4
authorSlug: wang-zhi-dao
dynasty: 唐
dynastyPinyin: tang2
dynastySlug: tang
tags: []
---

## 正文

- 大哉天休何穹窿，惟王配天居域中。
- 東西南北乃四裔，盛德可使車書同。
- 吾皇中興繼商武，小雅不復歌車攻。
- 年來幽障滅烽燧，梯航萬里來夷戎。
- 華亭瀕海古巖邑，商民填委百貨通。
- 雕題交趾在何許，但見巨艦浮蒼龍。
- 國家懷遠固有道，緩征薄稅垂無窮。
- 名官市舶司置長，往往所任多名公。
- 洪侯才望在人右，暫此出使良忡忡。
- 使臺雄勝壓湖水，飛橋百尺如垂虹。
- 作堂枕水傍風月，想見浩氣盤高空。
- 我來五月過淫雨，炎雲烈日方爞爞。
- 登臨不獨眼界豁，一洗煩暑清心胸。
- 偕行相遇二三子，吳趙與我并王鍾。
- 高談亹亹到莫逆，圍碁把酒還從容。
- 輕風拂拂動襟袖，明月炯炯窺簾櫳。
- 湖光十頃碧上下，身世怳在玻瓈宫。
- 何人倚檻正横笛，數聲裂石開雲峰。
- 忽然琵琶又繼作，罄此百榼誰能供。
- 夜闌歸去不成寢，卧聽湖外鳴豐隆。

## 拼音

- da4 zai1 tian1 xiu1 he2 qiong2 long2 ， wei2 wang2 pei4 tian1 ju1 yu4 zhong1 。
- dong1 xi1 nan2 bei3 nai3 si4 yi4 ， sheng4 de2 ke3 shi3 ju1 shu1 tong2 。
- wu2 huang2 zhong1 xing1 ji4 shang1 wu3 ， xiao3 ya3 bu2 fu4 ge1 ju1 gong1 。
- nian2 lai2 you1 zhang4 mie4 feng1 sui4 ， ti1 hang2 wan4 li3 lai2 yi2 rong2 。
- hua2 ting2 bin1 hai3 gu3 yan2 yi4 ， shang1 min2 tian2 wei3 bai3 huo4 tong1 。
- diao1 ti2 jiao1 zhi3 zai4 he2 xu1 ， dan4 jian4 ju4 jian4 fu2 cang1 long2 。
- guo2 jia1 huai2 yuan3 gu4 you3 dao4 ， huan3 zheng1 bao2 shui4 chui2 wu2 qiong2 。
- ming2 guan1 shi4 bo2 si1 zhi4 chang2 ， wang3 wang3 suo3 ren4 duo1 ming2 gong1 。
- hong2 hou2 cai2 wang4 zai4 ren2 you4 ， zan4 ci3 chu1 shi3 liang2 chong1 chong1 。
- shi3 tai2 xiong2 sheng4 ya1 hu2 shui3 ， fei1 qiao2 bai3 chi3 ru2 chui2 hong2 。
- zuo4 tang2 zhen3 shui3 bang4 feng1 yue4 ， xiang3 jian4 hao4 qi4 pan2 gao1 kong1 。
- wo3 lai2 wu3 yue4 guo4 yin2 yu3 ， yan2 yun2 lie4 ri4 fang1 chong2 chong2 。
- deng1 lin2 bu4 du2 yan3 jie4 huo1 ， yi4 xi3 fan2 shu3 qing1 xin1 xiong1 。
- xie2 xing2 xiang1 yu4 er4 san1 zi3 ， wu2 zhao4 yu3 wo3 bing4 wang2 zhong1 。
- gao1 tan2 wei3 wei3 dao4 mo4 ni4 ， wei2 qi2 ba3 jiu3 huan2 cong2 rong2 。
- qing1 feng1 fu2 fu2 dong4 jin1 xiu4 ， ming2 yue4 jiong3 jiong3 kui1 lian2 long2 。
- hu2 guang1 shi2 qing3 bi4 shang4 xia4 ， shen1 shi4 huang3 zai4 bo1 li2 gong1 。
- he2 ren2 yi3 jian4 zheng4 heng2 di2 ， shu4 sheng1 lie4 shi2 kai1 yun2 feng1 。
- hu1 ran2 pi2 pa2 you4 ji4 zuo4 ， qing4 ci3 bai3 ke1 shui2 neng2 gong4 。
- ye4 lan2 gui1 qu4 bu4 cheng2 qin3 ， wo4 ting1 hu2 wai4 ming2 feng1 long2 。

## 注释

## 译文

## 赏析
