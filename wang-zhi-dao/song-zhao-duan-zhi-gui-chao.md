---
id: wang-zhi-dao-song-zhao-duan-zhi-gui-chao
title: 送趙端質歸朝
titlePinyin: song4 zhao4 duan1 zhi4 gui1 chao2
titleSlug: song-zhao-duan-zhi-gui-chao
author: 王之道
authorPinyin: wang2 zhi1 dao4
authorSlug: wang-zhi-dao
dynasty: 唐
dynastyPinyin: tang2
dynastySlug: tang
tags: []
---

## 正文

- 聖治中興日，宗藩第一流。
- 九重資共理，三載頼分憂。
- 昨日交符虎，當時競带牛。
- 咄嗟成藥石，談笑獲鋤耰。
- 善政稱無擾，罷民遂有瘳。
- 教風興子弟，膏澤被田疇。
- 士論高强漢，王功繼屏周。
- 外臺書課最，禁從表才猷。
- 往矣登青瑣，宜哉建碧油。
- 瘡痍爭借寇，憔悴獨依劉。
- 我願攀鱗進，人思卧轍留。
- 是行端可喜，名姓在金甌。

## 拼音

- sheng4 zhi4 zhong1 xing1 ri4 ， zong1 fan1 di4 yi1 liu2 。
- jiu3 chong2 zi1 gong4 li3 ， san1 zai4 lai4 fen1 you1 。
- zuo2 ri4 jiao1 fu2 hu3 ， dang1 shi2 jing4 dai4 niu2 。
- duo1 jie1 cheng2 yao4 shi2 ， tan2 xiao4 huo4 chu2 you1 。
- shan4 zheng4 cheng1 wu2 rao3 ， ba4 min2 sui4 you3 chou1 。
- jiao4 feng1 xing1 zi3 di4 ， gao1 ze2 bei4 tian2 chou2 。
- shi4 lun4 gao1 qiang2 han4 ， wang2 gong1 ji4 ping2 zhou1 。
- wai4 tai2 shu1 ke4 zui4 ， jin4 cong2 biao3 cai2 you2 。
- wang3 yi3 deng1 qing1 suo3 ， yi2 zai1 jian4 bi4 you2 。
- chuang1 yi2 zheng1 jie4 kou4 ， qiao2 cui4 du2 yi1 liu2 。
- wo3 yuan4 pan1 lin2 jin4 ， ren2 si1 wo4 zhe2 liu2 。
- shi4 xing2 duan1 ke3 xi3 ， ming2 xing4 zai4 jin1 ou1 。

## 注释

## 译文

## 赏析
