---
id: wang-zhi-dao-he-chen-fu-qing-wei-tang-yu-li-shou-ci-yun
title: 和陳阜卿爲湯與立壽次韵
titlePinyin: he2 chen2 fu4 qing1 wei2 tang1 yu3 li4 shou4 ci4 yun4
titleSlug: he-chen-fu-qing-wei-tang-yu-li-shou-ci-yun
author: 王之道
authorPinyin: wang2 zhi1 dao4
authorSlug: wang-zhi-dao
dynasty: 唐
dynastyPinyin: tang2
dynastySlug: tang
tags: []
---

## 正文

- 我聞無量壽，世作天人師。
- 有禱必應感，如形影隨之。
- 吾見盛德士，吏隠江之湄。
- 巖巖棟梁材，爲桷豈所宜。
- 守道心自適，怡然見雙眉。
- 何當日千里，整頓黄金羈。
- 嗟予拙無用，正坐千林姿。
- 荷兄獨青眼，少雪群兒欺。
- 蘭菊雖異芳，春秋莫予遺。
- 相逢一尊酒，駐馬聊共持。
- 偶觀香霧鬰，彷彿初生時。
- 願兄壽無量，登庸侍彤墀。
- 年年遇今日，酌酒共瑶巵。

## 拼音

- wo3 wen2 wu2 liang2 shou4 ， shi4 zuo4 tian1 ren2 shi1 。
- you3 dao3 bi4 ying1 gan3 ， ru2 xing2 ying3 sui2 zhi1 。
- wu2 jian4 sheng4 de2 shi4 ， li4 yin3 jiang1 zhi1 mei2 。
- yan2 yan2 dong4 liang2 cai2 ， wei2 jue2 qi3 suo3 yi2 。
- shou3 dao4 xin1 zi4 shi4 ， yi2 ran2 jian4 shuang1 mei2 。
- he2 dang1 ri4 qian1 li3 ， zheng3 dun4 huang2 jin1 ji1 。
- jie1 yu3 zhuo1 wu2 yong4 ， zheng4 zuo4 qian1 lin2 zi1 。
- he2 xiong1 du2 qing1 yan3 ， shao3 xue3 qun2 er2 qi1 。
- lan2 ju2 sui1 yi4 fang1 ， chun1 qiu1 mo4 yu3 yi2 。
- xiang1 feng2 yi4 zun1 jiu3 ， zhu4 ma3 liao2 gong4 chi2 。
- ou3 guan1 xiang1 wu4 yu4 ， pang2 fu2 chu1 sheng1 shi2 。
- yuan4 xiong1 shou4 wu2 liang2 ， deng1 yong1 shi4 tong2 chi2 。
- nian2 nian2 yu4 jin1 ri4 ， zhuo2 jiu3 gong4 yao2 zhi1 。

## 注释

## 译文

## 赏析
