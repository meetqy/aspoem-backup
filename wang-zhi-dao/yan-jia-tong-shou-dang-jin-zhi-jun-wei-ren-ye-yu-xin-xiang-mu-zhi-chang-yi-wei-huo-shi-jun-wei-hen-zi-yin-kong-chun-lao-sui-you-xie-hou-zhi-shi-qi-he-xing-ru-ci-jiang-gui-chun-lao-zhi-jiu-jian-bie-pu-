---
id: wang-zhi-dao-yan-jia-tong-shou-dang-jin-zhi-jun-wei-ren-ye-yu-xin-xiang-mu-zhi-chang-yi-wei-huo-shi-jun-wei-hen-zi-yin-kong-chun-lao-sui-you-xie-hou-zhi-shi-qi-he-xing-ru-ci-jiang-gui-chun-lao-zhi-jiu-jian-bie-pu-shi-yu-zuo-jiu-shu-xing-chun-lao-gai-shi-wu-yan-jia-yi-ji-zuo-shang-xiao-tan-zhi-le-qing-ke-sao-shu-bai-yan-hui-hao-luo-zhi-yun-yan-fei-dong-yong-shu-suo-wei-ying-qian-jin-zhu-ji-yi-yi-nan-jian-tai-zhe-dai-wei-shi-xie-suo-bi-ju-bu-gan-yi-gu-lou-ci-zhe-he-bei-zhuang-er-shi-feng-cheng-qi-er
title: 彦嘉通守當今之俊偉人也余心向慕之常以未獲識君爲恨茲因孔純老遂有邂逅之適其何幸如此將歸純老置酒餞别僕實預坐酒數行純老丐詩於彥嘉以記坐上笑談之樂頃刻掃數百言揮毫落紙雲烟飛動永叔所謂盈前盡珠璣一一難簡汰者殆謂是邪索鄙句不敢以固陋辭輒和北莊二詩奉呈  其二
titlePinyin: yan4 jia1 tong1 shou3 dang1 jin1 zhi1 jun4 wei3 ren2 ye3 yu2 xin1 xiang4 mu4 zhi1 chang2 yi3 wei4 huo4 shi2 jun1 wei2 hen4 zi1 yin1 kong3 chun2 lao3 sui4 you3 xie4 hou4 zhi1 shi4 qi2 he2 xing4 ru2 ci3 jiang1 gui1 chun2 lao3 zhi4 jiu3 jian4 bie2 pu2 shi2 yu4 zuo4 jiu3 shu4 xing2 chun2 lao3 gai4 shi1 wu1 yan4 jia1 yi3 ji4 zuo4 shang4 xiao4 tan2 zhi1 le4 qing3 ke4 sao3 shu4 bai3 yan2 hui1 hao2 luo4 zhi3 yun2 yan1 fei1 dong4 yong3 shu1 suo3 wei4 ying2 qian2 jin4 zhu1 ji1 yi1 yi1 nan2 jian3 tai4 zhe3 dai4 wei4 shi4 xie2 suo3 bi3 ju4 bu4 gan3 yi3 gu4 lou4 ci2 zhe2 he2 bei3 zhuang1 er4 shi1 feng4 cheng2     qi2 er4
titleSlug: yan-jia-tong-shou-dang-jin-zhi-jun-wei-ren-ye-yu-xin-xiang-mu-zhi-chang-yi-wei-huo-shi-jun-wei-hen-zi-yin-kong-chun-lao-sui-you-xie-hou-zhi-shi-qi-he-xing-ru-ci-jiang-gui-chun-lao-zhi-jiu-jian-bie-pu-shi-yu-zuo-jiu-shu-xing-chun-lao-gai-shi-wu-yan-jia-yi-ji-zuo-shang-xiao-tan-zhi-le-qing-ke-sao-shu-bai-yan-hui-hao-luo-zhi-yun-yan-fei-dong-yong-shu-suo-wei-ying-qian-jin-zhu-ji-yi-yi-nan-jian-tai-zhe-dai-wei-shi-xie-suo-bi-ju-bu-gan-yi-gu-lou-ci-zhe-he-bei-zhuang-er-shi-feng-cheng-qi-er
author: 王之道
authorPinyin: wang2 zhi1 dao4
authorSlug: wang-zhi-dao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 顛風送飛雨，日日吼東北。
- 簷聲決江河，傾瀉不成滴。
- 朝來喜新霽，晨光透雲隙。
- 垂楊翠幄開，遠岫青蓋立。
- 孔君公事暇，侯子歸期逼。
- 開樽且精設，論文萃清集。
- 顧我老無能，分甘口挂壁。
- 行矣不可挽，思君浩無極。

## 拼音

- dian1 feng1 song4 fei1 yu3 ， ri4 ri4 hou3 dong1 bei3 。
- yan2 sheng1 jue2 jiang1 he2 ， qing1 xie4 bu4 cheng2 di1 。
- chao2 lai2 xi3 xin1 ji4 ， chen2 guang1 tou4 yun2 xi4 。
- chui2 yang2 cui4 wo4 kai1 ， yuan3 xiu4 qing1 gai4 li4 。
- kong3 jun1 gong1 shi4 xia2 ， hou2 zi3 gui1 qi1 bi1 。
- kai1 zun1 qie3 jing1 she4 ， lun4 wen2 cui4 qing1 ji2 。
- gu4 wo3 lao3 wu2 neng2 ， fen1 gan1 kou3 gua4 bi4 。
- xing2 yi3 bu4 ke3 wan3 ， si1 jun1 hao4 wu2 ji2 。

## 注释

## 译文

## 赏析
