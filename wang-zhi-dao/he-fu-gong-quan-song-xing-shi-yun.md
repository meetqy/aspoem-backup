---
id: wang-zhi-dao-he-fu-gong-quan-song-xing-shi-yun
title: 和富公權送行詩韵
titlePinyin: he2 fu4 gong1 quan2 song4 xing2 shi1 yun4
titleSlug: he-fu-gong-quan-song-xing-shi-yun
author: 王之道
authorPinyin: wang2 zhi1 dao4
authorSlug: wang-zhi-dao
dynasty: 唐
dynastyPinyin: tang2
dynastySlug: tang
tags: []
---

## 正文

- 叨塵四十年，静計所得禄。
- 十分才二三，清餓似饑鵠。
- 中昨守義陽，一時苦窮促。
- 忽聞柏臺長，表薦徹聰目。
- 不惟免罪戾，英游許追逐。
- 接武憲漕間，寒庖見粱肉。
- 從兄逮兩載，種種荷推轂。
- 容我數百輩，大矣空洞腹。
- 爲憐昔同升，相看日不足。
- 芳時木芙蓉，唱酬動成軸。
- 燒香每開奩，惠茗屢傾簏。
- 青青閲冬夏，高視松柏獨。
- 顧我如碔砆，詎敢比良玉。
- 而兄不我鄙，步驟俾繼躅。
- 是行集霰候，霜威日增肅。
- 解維在朝夕，離緒可堪觸。
- 戀戀重摻袪，移庖過吾屋。
- 紫嚢出巨編，還我海陵錄。
- 全家被燕衎，日盡繼以燭。
- 何人鱠紅鮮，想見鯿項縮。
- 腹腴愧偏勸，佐此一杯綠。
- 實筐出越羅，幣帛更加束。
- 酒闌兒女曹，起舞應歌曲。
- 殷勤藥石誨，美疢肯滋毒。
- 新詩追古作，高義激頽俗。
- 臨岐沐寵貺，固陋敢虚辱。
- 但慚水底蛙，勉趁絲與竹。
- 正爾無足道，聊用資報復。
- 謙謙古君子，厚德卑自牧。
- 請歌伐木篇，敬謝釃藇速。

## 拼音

- dao1 chen2 si4 shi2 nian2 ， jing4 ji4 suo3 de2 lu4 。
- shi2 fen1 cai2 er4 san1 ， qing1 e4 si4 ji1 hu2 。
- zhong1 zuo2 shou3 yi4 yang2 ， yi4 shi2 ku3 qiong2 cu4 。
- hu1 wen2 bai3 tai2 chang2 ， biao3 jian4 che4 cong1 mu4 。
- bu4 wei2 mian3 zui4 li4 ， ying1 you2 xu1 zhui1 zhu2 。
- jie1 wu3 xian4 cao2 jian4 ， han2 pao2 jian4 liang2 rou4 。
- cong2 xiong1 dai3 liang3 zai4 ， zhong3 zhong3 he2 tui1 gu3 。
- rong2 wo3 shu4 bai3 bei4 ， da4 yi3 kong1 dong4 fu4 。
- wei2 lian2 xi1 tong2 sheng1 ， xiang1 kan4 ri4 bu4 zu2 。
- fang1 shi2 mu4 fu2 rong2 ， chang4 chou2 dong4 cheng2 zhou2 。
- shao1 xiang1 mei3 kai1 lian2 ， hui4 ming2 lü3 qing1 lu4 。
- qing1 qing1 yue4 dong1 xia4 ， gao1 shi4 song1 bai3 du2 。
- gu4 wo3 ru2 wu3 fu1 ， ju4 gan3 bi3 liang2 yu4 。
- er2 xiong1 bu4 wo3 bi3 ， bu4 zhou4 bi3 ji4 zhu2 。
- shi4 xing2 ji2 xian4 hou4 ， shuang1 wei1 ri4 zeng1 su4 。
- jie3 wei2 zai4 zhao1 xi1 ， li2 xu4 ke3 kan1 chu4 。
- lian4 lian4 zhong4 chan1 qu1 ， yi2 pao2 guo4 wu2 wu1 。
- zi3 nang2 chu1 ju4 bian1 ， huan2 wo3 hai3 ling2 lu4 。
- quan2 jia1 bei4 yan4 kan4 ， ri4 jin4 ji4 yi3 zhu2 。
- he2 ren2 kuai4 hong2 xian1 ， xiang3 jian4 bian1 xiang4 suo1 。
- fu4 yu2 kui4 pian1 quan4 ， zuo3 ci3 yi4 bei1 lü4 。
- shi2 kuang1 chu1 yue4 luo2 ， bi4 bo2 geng4 jia1 shu4 。
- jiu3 lan2 er2 nü3 cao2 ， qi3 wu3 ying1 ge1 qu3 。
- yin1 qin2 yao4 shi2 hui4 ， mei3 chen4 ken3 zi1 du2 。
- xin1 shi1 zhui1 gu3 zuo4 ， gao1 yi4 ji1 tui2 su2 。
- lin2 qi2 mu4 chong3 kuang4 ， gu4 lou4 gan3 xu1 ru3 。
- dan4 can2 shui3 di3 wa1 ， mian3 chen4 si1 yu3 zhu2 。
- zheng4 er3 wu2 zu2 dao4 ， liao2 yong4 zi1 bao4 fu4 。
- qian1 qian1 gu3 jun1 zi3 ， hou4 de2 bei1 zi4 mu4 。
- qing3 ge1 fa2 mu4 pian1 ， jing4 xie4 shi1 yu4 su4 。

## 注释

## 译文

## 赏析
