---
id: shen-shen-song-cheng-gei-shi-zhi-yue-zhou-qi-yi
title: 送程給事知越州  其一
titlePinyin: song4 cheng2 gei3 shi4 zhi1 yue4 zhou1     qi2 yi1
titleSlug: song-cheng-gei-shi-zhi-yue-zhou-qi-yi
author: 沈紳
authorPinyin: shen3 shen1
authorSlug: shen-shen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 天街雨歇槐飛花，鎮東新府腰青緺。
- 曉排閶闔辭玉皇，肅齋先過文德衙。
- 赤墀再拜升東塗，赭袍前對明朱霞。
- 公行早爲上所器，恩言褒寵何光華。
- 翰林紫微文章公，歡然惜去宴頭加。
- 東堂西府爭落筆，詩艷萬丈靈星槎。
- 行周四方心尚壯，勁氣晚節開胡沙。
- 東南便鄉久思歸，翠巖白水得地嘉。
- 秋風鱸魚正鮮肥，旗鼓滿城看過家。
- 吾鄉禹功有餘烈，舊俗質厚民不譁。
- 比年天時苦荒札，大資公已勤櫛爬。
- 行當下車鎮清和，仁賢相繼自足夸。
- 蓬萊到日望三山，海波浸眼窮天涯。
- 酒濃詩豪真樂都，莫爲畫船留若耶。
- 公才甚高宜大用，歸來禁鼓聽新撾。

## 拼音

- tian1 jie1 yu3 xie1 huai2 fei1 hua1 ， zhen4 dong1 xin1 fu3 yao1 qing1 gua1 。
- xiao3 pai2 chang1 he2 ci2 yu4 huang2 ， su4 zhai1 xian1 guo4 wen2 de2 ya2 。
- chi4 chi2 zai4 bai4 sheng1 dong1 tu2 ， zhe3 pao2 qian2 dui4 ming2 zhu1 xia2 。
- gong1 xing2 zao3 wei2 shang4 suo3 qi4 ， en1 yan2 bao1 chong3 he2 guang1 hua2 。
- han4 lin2 zi3 wei1 wen2 zhang1 gong1 ， huan1 ran2 xi1 qu4 yan4 tou2 jia1 。
- dong1 tang2 xi1 fu3 zheng1 luo4 bi3 ， shi1 yan4 wan4 zhang4 ling2 xing1 cha2 。
- xing2 zhou1 si4 fang1 xin1 shang4 zhuang4 ， jin4 qi4 wan3 jie2 kai1 hu2 sha1 。
- dong1 nan2 bian4 xiang1 jiu3 si1 gui1 ， cui4 yan2 bai2 shui3 de2 di4 jia1 。
- qiu1 feng1 lu2 yu2 zheng4 xian1 fei2 ， qi2 gu3 man3 cheng2 kan4 guo4 jia1 。
- wu2 xiang1 yu3 gong1 you3 yu2 lie4 ， jiu4 su2 zhi4 hou4 min2 bu4 hua2 。
- bi3 nian2 tian1 shi2 ku3 huang1 zha2 ， da4 zi1 gong1 yi3 qin2 zhi4 pa2 。
- xing2 dang1 xia4 ju1 zhen4 qing1 he2 ， ren2 xian2 xiang1 ji4 zi4 zu2 kua1 。
- peng2 lai2 dao4 ri4 wang4 san1 shan1 ， hai3 bo1 jin4 yan3 qiong2 tian1 ya2 。
- jiu3 nong2 shi1 hao2 zhen1 le4 dou1 ， mo4 wei2 hua4 chuan2 liu2 ruo4 ye1 。
- gong1 cai2 shen4 gao1 yi2 da4 yong4 ， gui1 lai2 jin4 gu3 ting1 xin1 zhua1 。

## 注释

## 译文

## 赏析
