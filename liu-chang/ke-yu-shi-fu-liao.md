---
id: liu-chang-ke-yu-shi-fu-liao
title: 渴雨示府僚
titlePinyin: ke3 yu3 shi4 fu3 liao2
titleSlug: ke-yu-shi-fu-liao
author: 劉敞
authorPinyin: liu2 chang3
authorSlug: liu-chang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 東風破窮陰，農者亦望歳。
- 宿雪滋巳消，驕陽更爲沴。
- 璣衡運元化，律呂導和氣。
- 四序宜平分，斯人尚憔悴。
- 關中大兵後，所向半凋敝。
- 荆棘獨至今，睠言可涕泣。
- 憶昨辭紫宸，從容畫民事。
- 焦勞見顔色，曠蕩灑恩惠。
- 開倉出其陳，履畝奪浮議。
- 乃知聖神心，獨在舜禹際。
- 所憂吏不稱，未足效兼濟。
- 安得三日雨，滂沱澤厚地。
- 百昌奮皆作，吾亦免于戾。
- 吁嗟望雲漢，冥漠想萍翳。
- 交泰及此時，羣生豈終否。

## 拼音

- dong1 feng1 po4 qiong2 yin1 ， nong2 zhe3 yi4 wang4 sui4 。
- su4 xue3 zi1 si4 xiao1 ， jiao1 yang2 geng4 wei2 li4 。
- ji1 heng2 yun4 yuan2 hua4 ， lü4 lü3 dao3 he2 qi4 。
- si4 xu4 yi2 ping2 fen1 ， si1 ren2 shang4 qiao2 cui4 。
- guan1 zhong1 da4 bing1 hou4 ， suo3 xiang4 ban4 diao1 bi4 。
- jing1 ji2 du2 zhi4 jin1 ， juan4 yan2 ke3 ti4 qi4 。
- yi4 zuo2 ci2 zi3 chen2 ， cong2 rong2 hua4 min2 shi4 。
- jiao1 lao2 jian4 yan2 se4 ， kuang4 dang4 sa3 en1 hui4 。
- kai1 cang1 chu1 qi2 chen2 ， lü3 mu3 duo2 fu2 yi4 。
- nai3 zhi1 sheng4 shen2 xin1 ， du2 zai4 shun4 yu3 ji4 。
- suo3 you1 li4 bu4 cheng1 ， wei4 zu2 xiao4 jian1 ji4 。
- an1 de2 san1 ri4 yu3 ， pang1 tuo2 ze2 hou4 di4 。
- bai3 chang1 fen4 jie1 zuo4 ， wu2 yi4 mian3 yu2 li4 。
- xu1 jie1 wang4 yun2 han4 ， ming2 mo4 xiang3 ping2 yi4 。
- jiao1 tai4 ji2 ci3 shi2 ， qun2 sheng1 qi3 zhong1 fou3 。

## 注释

## 译文

## 赏析
