---
id: liu-chang-da-jin-ling-shi-jun-da-wang-dai-zhi-jian-ji-za-yan
title: 答金陵使君答王待制見寄雜言
titlePinyin: da2 jin1 ling2 shi3 jun1 da2 wang2 dai4 zhi4 jian4 ji4 za2 yan2
titleSlug: da-jin-ling-shi-jun-da-wang-dai-zhi-jian-ji-za-yan
author: 劉敞
authorPinyin: liu2 chang3
authorSlug: liu-chang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 阮公青雲器，寓意必豪縱。
- 西臨廣武寄一笑，英雄紛紛競如夢。
- 有時不能平，途窮即長慟。
- 仕哉詠懷篇，千載共悲諷。
- 金陵昔爲帝王居，氣象蕭索無復餘。
- 長江連天水東注，臺城彷彿存邱墟。
- 主人文章謫仙老，感古能無激懷抱。
- 作亭正得山水勝，登臨更值風月好。
- 賓客滿堂絲竹悲，古今風流自一時。
- 君家夷吾雖有慷慨語，快意未必如君詩。
- 淮水東流千萬年，此亭方與淮共傳。
- 念君歸老廟堂上，未負賡歌留北山。

## 拼音

- ruan3 gong1 qing1 yun2 qi4 ， yu4 yi4 bi4 hao2 zong4 。
- xi1 lin2 guang3 wu3 ji4 yi2 xiao4 ， ying1 xiong2 fen1 fen1 jing4 ru2 meng4 。
- you3 shi2 bu4 neng2 ping2 ， tu2 qiong2 ji2 chang2 tong4 。
- shi4 zai1 yong3 huai2 pian1 ， qian1 zai4 gong4 bei1 feng3 。
- jin1 ling2 xi1 wei2 di4 wang2 ju1 ， qi4 xiang4 xiao1 suo3 wu2 fu4 yu2 。
- chang2 jiang1 lian2 tian1 shui3 dong1 zhu4 ， tai2 cheng2 pang2 fu2 cun2 qiu1 xu1 。
- zhu3 ren2 wen2 zhang1 zhe2 xian1 lao3 ， gan3 gu3 neng2 wu2 ji1 huai2 bao4 。
- zuo4 ting2 zheng4 de2 shan1 shui3 sheng4 ， deng1 lin2 geng4 zhi2 feng1 yue4 hao3 。
- bin1 ke4 man3 tang2 si1 zhu2 bei1 ， gu3 jin1 feng1 liu2 zi4 yi4 shi2 。
- jun1 jia1 yi2 wu2 sui1 you3 kang1 kai3 yu3 ， kuai4 yi4 wei4 bi4 ru2 jun1 shi1 。
- huai2 shui3 dong1 liu2 qian1 wan4 nian2 ， ci3 ting2 fang1 yu3 huai2 gong4 chuan2 。
- nian4 jun1 gui1 lao3 miao4 tang2 shang4 ， wei4 fu4 geng1 ge1 liu2 bei3 shan1 。

## 注释

## 译文

## 赏析
