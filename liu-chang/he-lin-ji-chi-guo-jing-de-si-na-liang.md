---
id: liu-chang-he-lin-ji-chi-guo-jing-de-si-na-liang
title: 和鄰幾持國景德寺納涼
titlePinyin: he2 lin2 ji1 chi2 guo2 jing3 de2 si4 na4 liang2
titleSlug: he-lin-ji-chi-guo-jing-de-si-na-liang
author: 劉敞
authorPinyin: liu2 chang3
authorSlug: liu-chang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 四時急相乘，五月大火中。
- 天地爲熾爐，萬物皆沸銅。
- 吁嗟望雲漢，長嘯懷清風。
- 覆載雖高厚，跼蹐似不容。
- 蚩蚩道旁子，奔走勞厥躬。
- 外以塵土傷，內爲利害攻。
- 狂酲無由濯，勢與羣物終。
- 安知逍遙遊，采真得所從。
- 寶宇豁高嚴，劇談叩真空。
- 虚白從中來，清涼脱樊籠。
- 惜哉但獨樂，不與斯人同。
- 作詩寄妙賞，藐若凌青穹。
- 依隱或玩世，詭時在不逢。
- 三復金玉音，曠然已發矇。

## 拼音

- si4 shi2 ji2 xiang1 cheng2 ， wu3 yue4 da4 huo3 zhong1 。
- tian1 di4 wei2 chi4 lu2 ， wan4 wu4 jie1 fei4 tong2 。
- xu1 jie1 wang4 yun2 han4 ， chang2 xiao4 huai2 qing1 feng1 。
- fu4 zai4 sui1 gao1 hou4 ， ju2 ji2 si4 bu4 rong2 。
- chi1 chi1 dao4 pang2 zi3 ， ben1 zou3 lao2 jue2 gong1 。
- wai4 yi3 chen2 tu3 shang1 ， nei4 wei2 li4 hai4 gong1 。
- kuang2 cheng2 wu2 you2 zhuo2 ， shi4 yu3 qun2 wu4 zhong1 。
- an1 zhi1 xiao1 yao2 you2 ， cai3 zhen1 de2 suo3 cong2 。
- bao3 yu3 huo1 gao1 yan2 ， ju4 tan2 kou4 zhen1 kong1 。
- xu1 bai2 cong2 zhong1 lai2 ， qing1 liang2 tuo1 fan2 long2 。
- xi1 zai1 dan4 du2 le4 ， bu4 yu3 si1 ren2 tong2 。
- zuo4 shi1 ji4 miao4 shang3 ， miao3 ruo4 ling2 qing1 qiong2 。
- yi1 yin3 huo4 wan2 shi4 ， gui3 shi2 zai4 bu4 feng2 。
- san1 fu4 jin1 yu4 yin1 ， kuang4 ran2 yi3 fa1 meng1 。

## 注释

## 译文

## 赏析
