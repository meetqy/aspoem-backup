---
id: liu-chang-da-jiang-zhang-yu-zhong
title: 答江丈雨中
titlePinyin: da2 jiang1 zhang4 yu3 zhong1
titleSlug: da-jiang-zhang-yu-zhong
author: 劉敞
authorPinyin: liu2 chang3
authorSlug: liu-chang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 繁陰乘炎夏，晦色竟朝暮。
- 蛟龍困雲雷，虎豹病氛霧。
- 過時畏昏墊，推分縱所遇。
- 閉閣空自愁，救饑眇無素。
- 江侯卧閭里，本自濟時具。
- 方與造物遊，昔同斯人慮。
- 作詩破幽憤，極筆紆遠慕。
- 磊落三賢人，千秋如面晤。
- 道同義相契，未必形影附。
- 長謡雞鳴篇，因見君子度。

## 拼音

- fan2 yin1 cheng2 yan2 xia4 ， hui4 se4 jing4 zhao1 mu4 。
- jiao1 long2 kun4 yun2 lei2 ， hu3 bao4 bing4 fen1 wu4 。
- guo4 shi2 wei4 hun1 dian4 ， tui1 fen1 zong4 suo3 yu4 。
- bi4 ge2 kong1 zi4 chou2 ， jiu4 ji1 miao3 wu2 su4 。
- jiang1 hou2 wo4 lü2 li3 ， ben3 zi4 ji4 shi2 ju4 。
- fang1 yu3 zao4 wu4 you2 ， xi1 tong2 si1 ren2 lü4 。
- zuo4 shi1 po4 you1 fen4 ， ji2 bi3 yu1 yuan3 mu4 。
- lei3 luo4 san1 xian2 ren2 ， qian1 qiu1 ru2 mian4 wu4 。
- dao4 tong2 yi4 xiang1 qi4 ， wei4 bi4 xing2 ying3 fu4 。
- chang2 yao2 ji1 ming2 pian1 ， yin1 jian4 jun1 zi3 du4 。

## 注释

## 译文

## 赏析
