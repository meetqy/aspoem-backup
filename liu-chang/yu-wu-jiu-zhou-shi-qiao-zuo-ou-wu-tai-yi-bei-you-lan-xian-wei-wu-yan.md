---
id: liu-chang-yu-wu-jiu-zhou-shi-qiao-zuo-ou-wu-tai-yi-bei-you-lan-xian-wei-wu-yan
title: 欲於舊州石橋作偶浯臺以備遊覽先爲五言
titlePinyin: yu4 wu1 jiu4 zhou1 shi2 qiao2 zuo4 ou3 wu2 tai2 yi3 bei4 you2 lan3 xian1 wei2 wu3 yan2
titleSlug: yu-wu-jiu-zhou-shi-qiao-zuo-ou-wu-tai-yi-bei-you-lan-xian-wei-wu-yan
author: 劉敞
authorPinyin: liu2 chang3
authorSlug: liu-chang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 河決鉅野溢，此時吾山平。
- 百川會兩澤，千里圍孤城。
- 桑野就蕪漫，石橋尚峥嶸。
- 往往有白鶴，飛来羣悲鳴。
- 我欲覽風土，因之省民耕。
- 誰能同我樂，誰肯從我行。
- 楚人哀江南，倚沼而畦瀛。
- 臨高誦斯語，正復傷人情。
- 當築十丈臺，偶浯爲之名。
- 上可容宴豆，下堪列旆旌。
- 棹歌出中流，簫鼓會前楹。
- 浮雲来東山，落日隱北溟。
- 此樂或難忘，請公爲我評。

## 拼音

- he2 jue2 ju4 ye3 yi4 ， ci3 shi2 wu2 shan1 ping2 。
- bai3 chuan1 hui4 liang3 ze2 ， qian1 li3 wei2 gu1 cheng2 。
- sang1 ye3 jiu4 wu2 man4 ， shi2 qiao2 shang4 zheng1 rong2 。
- wang3 wang3 you3 bai2 he4 ， fei1 lai2 qun2 bei1 ming2 。
- wo3 yu4 lan3 feng1 tu3 ， yin1 zhi1 sheng3 min2 geng1 。
- shui2 neng2 tong2 wo3 le4 ， shui2 ken3 cong2 wo3 xing2 。
- chu3 ren2 ai1 jiang1 nan2 ， yi3 zhao3 er2 qi2 ying2 。
- lin2 gao1 song4 si1 yu3 ， zheng4 fu4 shang1 ren2 qing2 。
- dang1 zhu4 shi2 zhang4 tai2 ， ou3 wu2 wei2 zhi1 ming2 。
- shang4 ke3 rong2 yan4 dou4 ， xia4 kan1 lie4 pei4 jing1 。
- zhao4 ge1 chu1 zhong1 liu2 ， xiao1 gu3 hui4 qian2 ying2 。
- fu2 yun2 lai2 dong1 shan1 ， luo4 ri4 yin3 bei3 ming2 。
- ci3 le4 huo4 nan2 wang4 ， qing3 gong1 wei2 wo3 ping2 。

## 注释

## 译文

## 赏析
