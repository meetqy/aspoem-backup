---
id: liu-chang-he-yong-shu-xi-xue
title: 和永叔喜雪
titlePinyin: he2 yong3 shu1 xi3 xue3
titleSlug: he-yong-shu-xi-xue
author: 劉敞
authorPinyin: liu2 chang3
authorSlug: liu-chang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 陰風觸物生晚勁，積雪經旬戲春令。
- 氣排水國吁可駭，勢覆山城力誰競。
- 繽紛乍逐飛霰奪，慘淡仰見浮雲定。
- 稍并日夜明相續，欲亂玄黄色交映。
- 丘陵迤邐增更高，市井喧卑聽逾静。
- 包荒含垢似天德，履素居純近民性。
- 可憐佳境浩無極，非有雄辭豈能詠。
- 怱憶避地歌其雱，攜手驅車及寛政。
- 邇來盈尺亦何有，高卧閉門方自慶。
- 矧占豐歲宜九糓，重抑驕陽敺百病。
- 龍蛇在蟄鶯在谷，與我俱欣四時正。
- 新詩翩翩摧古人，汝陰太守明廷臣。
- 侔色揣稱笑流俗，與民樂賡陽春曲。
- 由來曲高和必寡，況我才居郢人下。

## 拼音

- yin1 feng1 chu4 wu4 sheng1 wan3 jin4 ， ji1 xue3 jing1 xun2 xi4 chun1 ling4 。
- qi4 pai2 shui3 guo2 xu1 ke3 hai4 ， shi4 fu4 shan1 cheng2 li4 shui2 jing4 。
- bin1 fen1 zha4 zhu2 fei1 xian4 duo2 ， can3 dan4 yang3 jian4 fu2 yun2 ding4 。
- shao1 bing4 ri4 ye4 ming2 xiang1 xu4 ， yu4 luan4 xuan2 huang2 se4 jiao1 ying4 。
- qiu1 ling2 yi3 li3 zeng1 geng4 gao1 ， shi4 jing3 xuan1 bei1 ting1 yu2 jing4 。
- bao1 huang1 han2 gou4 si4 tian1 de2 ， lü3 su4 ju1 chun2 jin4 min2 xing4 。
- ke3 lian2 jia1 jing4 hao4 wu2 ji2 ， fei1 you3 xiong2 ci2 qi3 neng2 yong3 。
- cong1 yi4 bi4 di4 ge1 qi2 pang1 ， xie2 shou3 qu1 ju1 ji2 kuan1 zheng4 。
- er3 lai2 ying2 chi3 yi4 he2 you3 ， gao1 wo4 bi4 men2 fang1 zi4 qing4 。
- shen3 zhan4 feng1 sui4 yi2 jiu3 gu3 ， zhong4 yi4 jiao1 yang2 qu1 bai3 bing4 。
- long2 she2 zai4 zhe2 ying1 zai4 gu3 ， yu3 wo3 ju4 xin1 si4 shi2 zheng4 。
- xin1 shi1 pian1 pian1 cui1 gu3 ren2 ， ru3 yin1 tai4 shou3 ming2 ting2 chen2 。
- mou2 se4 chuai1 cheng1 xiao4 liu2 su2 ， yu3 min2 le4 geng1 yang2 chun1 qu3 。
- you2 lai2 qu3 gao1 he2 bi4 gua3 ， kuang4 wo3 cai2 ju1 ying3 ren2 xia4 。

## 注释

## 译文

## 赏析
