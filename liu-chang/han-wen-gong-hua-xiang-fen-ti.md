---
id: liu-chang-han-wen-gong-hua-xiang-fen-ti
title: 韓文公畫像分題
titlePinyin: han2 wen2 gong1 hua4 xiang4 fen1 ti2
titleSlug: han-wen-gong-hua-xiang-fen-ti
author: 劉敞
authorPinyin: liu2 chang3
authorSlug: liu-chang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 微言昔廢絕，大道隨荒榛。
- 上下千歲間，天將復斯文。
- 若人實命世，述作參鬼神。
- 横制萬里波，不爲流俗珍。
- 大音破昏聾，有若雷霆震。
- 惜乎世莫用，竟以奇怪聞。
- 哀哉揭陽貶，勢屈道則伸。
- 孔子亦有言，求仁而得仁。
- 我昔讀其書，固常見其人。
- 邇來觀遺像，忽若平生親。
- 輪扁不言巧，丹青豈復真。
- 尚存高山意，俯仰冀日新。

## 拼音

- wei1 yan2 xi1 fei4 jue2 ， da4 dao4 sui2 huang1 zhen1 。
- shang4 xia4 qian1 sui4 jian4 ， tian1 jiang1 fu4 si1 wen2 。
- ruo4 ren2 shi2 ming4 shi4 ， shu4 zuo4 can1 gui3 shen2 。
- heng2 zhi4 wan4 li3 bo1 ， bu4 wei2 liu2 su2 zhen1 。
- da4 yin1 po4 hun1 long2 ， you3 ruo4 lei2 ting2 zhen4 。
- xi1 hu1 shi4 mo4 yong4 ， jing4 yi3 qi2 guai4 wen2 。
- ai1 zai1 jie1 yang2 bian3 ， shi4 qu1 dao4 ze2 shen1 。
- kong3 zi3 yi4 you3 yan2 ， qiu2 ren2 er2 de2 ren2 。
- wo3 xi1 du2 qi2 shu1 ， gu4 chang2 jian4 qi2 ren2 。
- er3 lai2 guan1 yi2 xiang4 ， hu1 ruo4 ping2 sheng1 qin1 。
- lun2 bian3 bu4 yan2 qiao3 ， dan1 qing1 qi3 fu4 zhen1 。
- shang4 cun2 gao1 shan1 yi4 ， fu3 yang3 ji4 ri4 xin1 。

## 注释

## 译文

## 赏析
