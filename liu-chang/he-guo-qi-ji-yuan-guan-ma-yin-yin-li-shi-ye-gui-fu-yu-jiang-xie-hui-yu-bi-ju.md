---
id: liu-chang-he-guo-qi-ji-yuan-guan-ma-yin-yin-li-shi-ye-gui-fu-yu-jiang-xie-hui-yu-bi-ju
title: 和過騏驥院觀馬因飲李氏夜歸復與江謝會于敝居
titlePinyin: he2 guo4 qi2 ji4 yuan4 guan1 ma3 yin1 yin3 li3 shi4 ye4 gui1 fu4 yu3 jiang1 xie4 hui4 yu2 bi4 ju1
titleSlug: he-guo-qi-ji-yuan-guan-ma-yin-yin-li-shi-ye-gui-fu-yu-jiang-xie-hui-yu-bi-ju
author: 劉敞
authorPinyin: liu2 chang3
authorSlug: liu-chang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 子真王濟徒，愛馬有馬癖。
- 毎嫌駑駘衆，未覩千里格。
- 朅來飛龍廐，一一數白黑。
- 始驚麒麟骨，秀出無與敵。
- 旗旄亂雲霞，鼓吹喧霹靂。
- 從容看回旋，感激私歎息。
- 此當逝崑崙，上與天無極。
- 奈何局軒陛，終歳老羈靮。
- 主人貴公子，埽榻多命客。
- 聊欲寛其意，無爲稍戚戚。
- 珍羞雜水陸，清酒漾金碧。
- 嘲笑心目開，留連日已夕。
- 歸來興不盡，駐馬問所適。
- 知我方會友，投鞭遽登席。
- 貧家竟何如，脯醢乏餘力。
- 歌舞復無素，兒童强敦逼。
- 多君平生懷，不與貧富隔。
- 歡來亦酩酊，俛仰愧三益。

## 拼音

- zi3 zhen1 wang2 ji4 tu2 ， ai4 ma3 you3 ma3 pi3 。
- mei3 xian2 nu2 tai2 zhong4 ， wei4 du3 qian1 li3 ge2 。
- qie4 lai2 fei1 long2 jiu4 ， yi1 yi1 shu4 bai2 hei1 。
- shi3 jing1 qi2 lin2 gu3 ， xiu4 chu1 wu2 yu3 di2 。
- qi2 mao2 luan4 yun2 xia2 ， gu3 chui1 xuan1 pi1 li4 。
- cong2 rong2 kan4 hui2 xuan2 ， gan3 ji1 si1 tan4 xi1 。
- ci3 dang1 shi4 kun1 lun2 ， shang4 yu3 tian1 wu2 ji2 。
- nai4 he2 ju2 xuan1 bi4 ， zhong1 sui4 lao3 ji1 di2 。
- zhu3 ren2 gui4 gong1 zi3 ， sao4 ta4 duo1 ming4 ke4 。
- liao2 yu4 kuan1 qi2 yi4 ， wu2 wei2 shao1 qi1 qi1 。
- zhen1 xiu1 za2 shui3 lu4 ， qing1 jiu3 yang4 jin1 bi4 。
- chao2 xiao4 xin1 mu4 kai1 ， liu2 lian2 ri4 yi3 xi1 。
- gui1 lai2 xing1 bu2 jin4 ， zhu4 ma3 wen4 suo3 shi4 。
- zhi1 wo3 fang1 hui4 you3 ， tou2 bian1 ju4 deng1 xi2 。
- pin2 jia1 jing4 he2 ru2 ， pu2 hai3 fa2 yu2 li4 。
- ge1 wu3 fu4 wu2 su4 ， er2 tong2 qiang2 dun1 bi1 。
- duo1 jun1 ping2 sheng1 huai2 ， bu4 yu3 pin2 fu4 ge2 。
- huan1 lai2 yi4 ming3 ding3 ， fu3 yang3 kui4 san1 yi4 。

## 注释

## 译文

## 赏析
