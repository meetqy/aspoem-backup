---
id: liu-chang-fu-xue-er-shou-qi-er
title: 復雪二首  其二
titlePinyin: fu4 xue3 er4 shou3     qi2 er4
titleSlug: fu-xue-er-shou-qi-er
author: 劉敞
authorPinyin: liu2 chang3
authorSlug: liu-chang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 前夕盛雷電，謂言春和發。
- 典衣買春酒，歳事亦可悅。
- 不知天難諶，信宿更凝冽。
- 朝來雪盈尺，初計頓乖越。
- 吾廬甘重塞，敝褐忍百結。
- 豈敢咨祁寒，又非慕炎熱。
- 陰陽相交錯，萬一成災孽。
- 憶昔魯隱公，九年春三月。
- 癸酉雨震電，庚辰大雨雪。
- 春秋書爲法，其事何照晰。
- 曾經聖人筆，下學而上達。
- 况此四月間，又當季春末。
- 願排閶闔戟，一獻春秋說。
- 路遠泥阻深，愁哉卧巖穴。

## 拼音

- qian2 xi1 sheng4 lei2 dian4 ， wei4 yan2 chun1 he2 fa1 。
- dian3 yi1 mai3 chun1 jiu3 ， sui4 shi4 yi4 ke3 yue4 。
- bu4 zhi1 tian1 nan2 chen2 ， xin4 su4 geng4 ning2 lie4 。
- chao2 lai2 xue3 ying2 chi3 ， chu1 ji4 dun4 guai1 yue4 。
- wu2 lu2 gan1 zhong4 sai1 ， bi4 he4 ren3 bai3 jie2 。
- qi3 gan3 zi1 qi2 han2 ， you4 fei1 mu4 yan2 re4 。
- yin1 yang2 xiang1 jiao1 cuo4 ， wan4 yi4 cheng2 zai1 nie4 。
- yi4 xi1 lu3 yin3 gong1 ， jiu3 nian2 chun1 san1 yue4 。
- gui3 you3 yu3 zhen4 dian4 ， geng1 chen2 da4 yu3 xue3 。
- chun1 qiu1 shu1 wei2 fa3 ， qi2 shi4 he2 zhao4 xi1 。
- ceng2 jing1 sheng4 ren2 bi3 ， xia4 xue2 er2 shang4 da2 。
- kuang4 ci3 si4 yue4 jian4 ， you4 dang1 ji4 chun1 mo4 。
- yuan4 pai2 chang1 he2 ji3 ， yi2 xian4 chun1 qiu1 shuo1 。
- lu4 yuan3 ni2 zu3 shen1 ， chou2 zai1 wo4 yan2 xue2 。

## 注释

## 译文

## 赏析
