---
id: chen-mi-chong-jiu-zhao-xu-zhen-zhu-you-deng-gao-he-xu-yun
title: 重九招許真諸友登高和許韵
titlePinyin: chong2 jiu3 zhao1 xu1 zhen1 zhu1 you3 deng1 gao1 he2 xu1 yun4
titleSlug: chong-jiu-zhao-xu-zhen-zhu-you-deng-gao-he-xu-yun
author: 陳宓
authorPinyin: chen2 mi4
authorSlug: chen-mi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 群公錯落俱瓊瑰，胸蟠萬古高嵬崔。
- 紅塵絕點不涴眼，更上翠壁陳尊罍。
- 天低舉手挼斗柄，挹彼鉅海傾蠡杯。
- 酒酣咳唾作飛雪，下視不覺蘇紘垓。
- 須臾萬象著，耿耿見中台。
- 蒼生墮崖下，仰首歌康哉。
- 寒芒爲一正，昌運行當開。
- 回光更願親蒿萊，山林自古多奇才。

## 拼音

- qun2 gong1 cuo4 luo4 ju4 qiong2 gui1 ， xiong1 pan2 wan4 gu3 gao1 wei2 cui1 。
- hong2 chen2 jue2 dian3 bu2 wo4 yan3 ， geng4 shang4 cui4 bi4 chen2 zun1 lei2 。
- tian1 di1 ju3 shou3 ruo2 dou3 bing3 ， yi4 bi3 ju4 hai3 qing1 li2 bei1 。
- jiu3 han1 hai1 tuo4 zuo4 fei1 xue3 ， xia4 shi4 bu4 jue2 su1 hong2 gai1 。
- xu1 yu2 wan4 xiang4 zhu4 ， geng3 geng3 jian4 zhong1 tai2 。
- cang1 sheng1 duo4 ya2 xia4 ， yang3 shou3 ge1 kang1 zai1 。
- han2 mang2 wei2 yi2 zheng4 ， chang1 yun4 xing2 dang1 kai1 。
- hui2 guang1 geng4 yuan4 qin1 hao1 lai2 ， shan1 lin2 zi4 gu3 duo1 qi2 cai2 。

## 注释

## 译文

## 赏析
