---
id: li-da-ke-ti-zhang-xu-jing-guan-tang
title: 題章詡靜觀堂
titlePinyin: ti2 zhang1 xu3 jing4 guan1 tang2
titleSlug: ti-zhang-xu-jing-guan-tang
author: 李達可
authorPinyin: li3 da2 ke3
authorSlug: li-da-ke
dynasty: 唐
dynastyPinyin: tang2
dynastySlug: tang
tags: [] 
---

## 正文

- 君不見通都蕩蕩開九逵，肩摩轂擊人爭馳。
- 危樓百尺獨高卧，下看膠擾無休時。
- 又不見滄江茫茫與天遠，輕舟出沒風濤險。
- 此時著身平地人，遥憐櫂夫驚破膽。
- 靜中有味知者希，紅塵拔脚與世違。
- 世人顛倒墮醉夢，我獨坐照全天機。
- 榮名弗羨計非拙，浮利勿爭癡更絕。
- 騁巧不若拙有餘，役智何如癡且愚。
- 高堂懸鏡收赴影，對此令人發深省。

## 拼音

- jun1 bu2 jian4 tong1 du1 dang4 dang4 kai1 jiu3 kui2 ， jian1 mo2 gu3 ji1 ren2 zheng1 chi2 。
- wei1 lou2 bai3 chi3 du2 gao1 wo4 ， xia4 kan4 jiao1 rao3 wu2 xiu1 shi2 。
- you4 bu2 jian4 cang1 jiang1 mang2 mang2 yu3 tian1 yuan3 ， qing1 zhou1 chu1 mei2 feng1 tao1 xian3 。
- ci3 shi2 zhu4 shen1 ping2 di4 ren2 ， yao2 lian2 zhao4 fu1 jing1 po4 dan3 。
- jing4 zhong1 you3 wei4 zhi1 zhe3 xi1 ， hong2 chen2 ba2 jiao3 yu3 shi4 wei2 。
- shi4 ren2 dian1 dao3 duo4 zui4 meng4 ， wo3 du2 zuo4 zhao4 quan2 tian1 ji1 。
- rong2 ming2 fu2 xian4 ji4 fei1 zhuo1 ， fu2 li4 wu4 zheng1 chi1 geng4 jue2 。
- cheng3 qiao3 bu2 ruo4 zhuo1 you3 yu2 ， yi4 zhi4 he2 ru2 chi1 qie3 yu2 。
- gao1 tang2 xuan2 jing4 shou1 fu4 ying3 ， dui4 ci3 ling4 ren2 fa1 shen1 xing3 。

## 注释

## 译文

## 赏析
