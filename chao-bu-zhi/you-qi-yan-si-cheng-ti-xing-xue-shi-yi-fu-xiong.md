---
id: chao-bu-zhi-you-qi-yan-si-cheng-ti-xing-xue-shi-yi-fu-xiong
title: 游栖巖寺呈提刑學士毅夫兄
titlePinyin: you2 qi1 yan2 si4 cheng2 ti2 xing2 xue2 shi4 yi4 fu1 xiong1
titleSlug: you-qi-yan-si-cheng-ti-xing-xue-shi-yi-fu-xiong
author: 晁補之
authorPinyin: chao2 bu3 zhi1
authorSlug: chao-bu-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 飛樓壓城城跨野，黄河逶迤避條華。
- 城南鳥道拱高巖，入谷車箱不容馬。
- 解鞍初步石苔青，細泉鳴遶竹間亭。
- 肩輿直上十八折，維以采絲雙巨絙。
- 我行枉矢復蛇蹙，三步一呼勞我僕。
- 前旌已作鶴穿雲，後隊方如蟻緣木。
- 千條倒澗淙大壑，百丈層冰凍垂瀑。
- 無雲而雲蒼翠橫，無風而風𠿕𧇠聲。
- 崖窮東轉路忽平，長楊老柏森成城，朱欄碧砌上窈冥。
- 蓮花三峰只對面，仙人玉女如相迎。
- 却臨北嶺望吾郭，萬瓦一垤令人驚。
- 孔侯翛然顧我語，高真之居隔風雨，下視人寰如此許。
- 此中豈但蠻觸微，千古紛爭幾是非。
- 我言人處世，此見釋氏義。
- 人食地上穀，足固不離地。
- 我今正在阿堵中，與君安得生兩翅。
- 却憶隋文駕六龍，意比姬滿朝河宗。
- 當時萬騎留山麓，登臨已卷長江東。
- 翠微宮裏亦如此，依然古殿對喬松。
- 何况山中携妓裴御史，猶唱當時霜月空。
- 與君江南厭山水，香罏雙劍俱夢中。
- 異鄉同宦對絕景，令我不指東飛鴻。
- 立戒兵厨釀春酒，要看雪盡山花紅。
- 不須墮淚似羊守，且可騎馬同山公。

## 拼音

- fei1 lou2 ya1 cheng2 cheng2 kua4 ye3 ， huang2 he2 wei1 yi3 bi4 tiao2 hua2 。
- cheng2 nan2 niao3 dao4 gong3 gao1 yan2 ， ru4 gu3 ju1 xiang1 bu4 rong2 ma3 。
- jie3 an1 chu1 bu4 shi2 tai2 qing1 ， xi4 quan2 ming2 rao4 zhu2 jian4 ting2 。
- jian1 yu2 zhi2 shang4 shi2 ba1 zhe2 ， wei2 yi3 cai3 si1 shuang1 ju4 geng1 。
- wo3 xing2 wang3 shi3 fu4 she2 cu4 ， san1 bu4 yi4 hu1 lao2 wo3 pu2 。
- qian2 jing1 yi3 zuo4 he4 chuan1 yun2 ， hou4 dui4 fang1 ru2 yi3 yuan2 mu4 。
- qian1 tiao2 dao3 jian4 cong2 da4 he4 ， bai3 zhang4 ceng2 bing1 dong4 chui2 pu4 。
- wu2 yun2 er2 yun2 cang1 cui4 heng2 ， wu2 feng1 er2 feng1 𠿕𧇠 sheng1 。
- ya2 qiong2 dong1 zhuan3 lu4 hu1 ping2 ， chang2 yang2 lao3 bai3 sen1 cheng2 cheng2 ， zhu1 lan2 bi4 qi4 shang4 yao3 ming2 。
- lian2 hua1 san1 feng1 zhi1 dui4 mian4 ， xian1 ren2 yu4 nü3 ru2 xiang1 ying2 。
- que4 lin2 bei3 ling3 wang4 wu2 guo1 ， wan4 wa3 yi4 die2 ling4 ren2 jing1 。
- kong3 hou2 xiao1 ran2 gu4 wo3 yu3 ， gao1 zhen1 zhi1 ju1 ge2 feng1 yu3 ， xia4 shi4 ren2 huan2 ru2 ci3 xu1 。
- ci3 zhong1 qi3 dan4 man2 chu4 wei1 ， qian1 gu3 fen1 zheng1 ji1 shi4 fei1 。
- wo3 yan2 ren2 chu3 shi4 ， ci3 jian4 shi4 shi4 yi4 。
- ren2 shi2 di4 shang4 gu3 ， zu2 gu4 bu4 li2 di4 。
- wo3 jin1 zheng4 zai4 a1 du3 zhong1 ， yu3 jun1 an1 de2 sheng1 liang3 chi4 。
- que4 yi4 sui2 wen2 jia4 liu4 long2 ， yi4 bi3 ji1 man3 chao2 he2 zong1 。
- dang1 shi2 wan4 qi2 liu2 shan1 lu4 ， deng1 lin2 yi3 juan4 chang2 jiang1 dong1 。
- cui4 wei1 gong1 li3 yi4 ru2 ci3 ， yi1 ran2 gu3 dian4 dui4 qiao2 song1 。
- he2 kuang4 shan1 zhong1 xie2 ji4 pei2 yu4 shi3 ， you2 chang4 dang1 shi2 shuang1 yue4 kong1 。
- yu3 jun1 jiang1 nan2 yan4 shan1 shui3 ， xiang1 lu2 shuang1 jian4 ju4 meng4 zhong1 。
- yi4 xiang1 tong2 huan4 dui4 jue2 jing3 ， ling4 wo3 bu4 zhi3 dong1 fei1 hong2 。
- li4 jie4 bing1 chu2 niang4 chun1 jiu3 ， yao4 kan4 xue3 jin4 shan1 hua1 hong2 。
- bu4 xu1 duo4 lei4 si4 yang2 shou3 ， qie3 ke3 qi2 ma3 tong2 shan1 gong1 。

## 注释

## 译文

## 赏析
