---
id: chao-bu-zhi-zeng-dai-si-liang-ge-shi-ba-hong-fu-jian-bing-guo-guang-ling-wei-dong-po-gong-chu-suo-huo-xi-xia-dao-jian-dong-po-gong-ming-zuo
title: 贈戴嗣良歌時罷洪府監兵過廣陵爲東坡公出所獲西夏刀劍東坡公命作
titlePinyin: zeng4 dai4 si4 liang2 ge1 shi2 ba4 hong2 fu3 jian1 bing1 guo4 guang3 ling2 wei2 dong1 po1 gong1 chu1 suo3 huo4 xi1 xia4 dao1 jian4 dong1 po1 gong1 ming4 zuo4
titleSlug: zeng-dai-si-liang-ge-shi-ba-hong-fu-jian-bing-guo-guang-ling-wei-dong-po-gong-chu-suo-huo-xi-xia-dao-jian-dong-po-gong-ming-zuo
author: 晁補之
authorPinyin: chao2 bu3 zhi1
authorSlug: chao-bu-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 三郎少日如乳虎，代父搏賊驚山東。
- 硬弓長箭取官職，自說九戰皆先鋒。
- 將軍拳勇饋不繼，痛惜靈武奇謀空。
- 城頭揶揄下俯走，壯士志屈羞填胸。
- 平生山西踏霜雪，洪府下溼號兒童。
- 聞名未識二十載，初見長揖東坡公。
- 銳頭短後凜八尺，氣似飲井垂檐虹。
- 只令不語當陣立，望見已是千夫雄。
- 往年身奪五刀劍，名玉所擐犀札同。
- 晨朝携來一府看，竊指私語驚庭中。
- 紅粧擁坐花照酒，青萍拔鞘堂生風。
- 螺旋鋩鍔波起脊，白蛟雙挾三蒼龍。
- 試人一縷立褫魄，戲客三招森動容。
- 東坡喜爲出好礪，洮鴨綠石如堅銅。
- 收藏入匣人意定，蛾眉稍進琉璃鍾。
- 太平君子尚小毖，戒懼邾小毋荓蜂。
- 舞干兩階庶可睹，跳空七劍今何庸。
- 我爲蘇公起揚觶，雅歌緩带聊堪同。
- 從公請礪歸作硯，聞公嘗諫求邊功。

## 拼音

- san1 lang2 shao3 ri4 ru2 ru3 hu3 ， dai4 fu4 bo2 zei2 jing1 shan1 dong1 。
- ying4 gong1 chang2 jian4 qu3 guan1 zhi2 ， zi4 shuo1 jiu3 zhan4 jie1 xian1 feng1 。
- jiang1 jun1 quan2 yong3 kui4 bu2 ji4 ， tong4 xi1 ling2 wu3 qi2 mou2 kong1 。
- cheng2 tou2 ye2 yu2 xia4 fu3 zou3 ， zhuang4 shi4 zhi4 qu1 xiu1 tian2 xiong1 。
- ping2 sheng1 shan1 xi1 ta4 shuang1 xue3 ， hong2 fu3 xia4 shi1 hao4 er2 tong2 。
- wen2 ming2 wei4 shi2 er4 shi2 zai4 ， chu1 jian4 chang2 yi1 dong1 po1 gong1 。
- rui4 tou2 duan3 hou4 lin3 ba1 chi3 ， qi4 si4 yin3 jing3 chui2 yan2 hong2 。
- zhi1 ling4 bu4 yu3 dang1 zhen4 li4 ， wang4 jian4 yi3 shi4 qian1 fu1 xiong2 。
- wang3 nian2 shen1 duo2 wu3 dao1 jian4 ， ming2 yu4 suo3 huan4 xi1 zha2 tong2 。
- chen2 chao2 xie2 lai2 yi4 fu3 kan4 ， qie4 zhi3 si1 yu3 jing1 ting2 zhong1 。
- hong2 zhuang1 yong1 zuo4 hua1 zhao4 jiu3 ， qing1 ping2 ba2 qiao4 tang2 sheng1 feng1 。
- luo2 xuan2 mang2 e4 bo1 qi3 ji3 ， bai2 jiao1 shuang1 xie2 san1 cang1 long2 。
- shi4 ren2 yi4 lü3 li4 chi3 po4 ， xi4 ke4 san1 zhao1 sen1 dong4 rong2 。
- dong1 po1 xi3 wei2 chu1 hao3 li4 ， tao2 ya1 lü4 shi2 ru2 jian1 tong2 。
- shou1 cang2 ru4 xia2 ren2 yi4 ding4 ， e2 mei2 shao1 jin4 liu2 li2 zhong1 。
- tai4 ping2 jun1 zi3 shang4 xiao3 bi4 ， jie4 ju4 zhu1 xiao3 wu2 ping2 feng1 。
- wu3 gan1 liang3 jie1 shu4 ke3 du3 ， tiao4 kong1 qi1 jian4 jin1 he2 yong1 。
- wo3 wei2 su1 gong1 qi3 yang2 zhi4 ， ya3 ge1 huan3 dai4 liao2 kan1 tong2 。
- cong2 gong1 qing3 li4 gui1 zuo4 yan4 ， wen2 gong1 chang2 jian4 qiu2 bian1 gong1 。

## 注释

## 译文

## 赏析
