---
id: chao-bu-zhi-ci-yun-wen-qian-guan-zhong-zuo
title: 次韵文潛館中作
titlePinyin: ci4 yun4 wen2 qian2 guan3 zhong1 zuo4
titleSlug: ci-yun-wen-qian-guan-zhong-zuo
author: 晁補之
authorPinyin: chao2 bu3 zhi1
authorSlug: chao-bu-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 蓬山前臨九軌路，三日街晴案吹土。
- 直廬鑿牖面宮垣，青壁嶄嶄看垂雨。
- 殿閣風斜碧瓦寒，翅溼蒼鳶不能乳。
- 却思窮巷亦可言，一埽蚊虻通昔苦。
- 鬰蒸書課未須忙，午漏傳休聽天語。
- 平生豪氣對樽酒，山雞見鏡猶能舞。
- 城南寺近晚堪過，笙歌凉月聞千戶。
- 但憂伏日細君須，割肉無緣待歸俎。

## 拼音

- peng2 shan1 qian2 lin2 jiu3 gui3 lu4 ， san1 ri4 jie1 qing2 an4 chui1 tu3 。
- zhi2 lu2 zao2 you3 mian4 gong1 yuan2 ， qing1 bi4 zhan3 zhan3 kan4 chui2 yu3 。
- dian4 ge2 feng1 xie2 bi4 wa3 han2 ， chi4 shi1 cang1 yuan1 bu4 neng2 ru3 。
- que4 si1 qiong2 xiang4 yi4 ke3 yan2 ， yi2 sao4 wen2 meng2 tong1 xi1 ku3 。
- yu4 zheng1 shu1 ke4 wei4 xu1 mang2 ， wu3 lou4 chuan2 xiu1 ting1 tian1 yu3 。
- ping2 sheng1 hao2 qi4 dui4 zun1 jiu3 ， shan1 ji1 jian4 jing4 you2 neng2 wu3 。
- cheng2 nan2 si4 jin4 wan3 kan1 guo4 ， sheng1 ge1 liang2 yue4 wen2 qian1 hu4 。
- dan4 you1 fu2 ri4 xi4 jun1 xu1 ， ge1 rou4 wu2 yuan2 dai4 gui1 zu3 。

## 注释

## 译文

## 赏析
