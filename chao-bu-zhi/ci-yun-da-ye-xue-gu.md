---
id: chao-bu-zhi-ci-yun-da-ye-xue-gu
title: 次韵答葉學古
titlePinyin: ci4 yun4 da2 ye4 xue2 gu3
titleSlug: ci-yun-da-ye-xue-gu
author: 晁補之
authorPinyin: chao2 bu3 zhi1
authorSlug: chao-bu-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昔我遊武林，值子長江頭。
- 我時方南轅，子亦將西舟。
- 相見兩大笑，典衣上高樓。
- 樓高不知暑，五月凝清秋。
- 環觀四山明，俯視萬井稠。
- 喧喧市中人，日暮歌吹浮。
- 忘形與子飲，一醉餘無謀。
- 湖上荷花生，黄鸝飛柳洲。
- 翻然搖兩槳，下上逐輕鷗。
- 不覺脫塵世，自謂逍遥遊。
- 晚訪城隅寺，竹林森如幬。
- 斫薪煮山茗，萧洒破百憂。
- 脚懶厭廛闠，五日成淹留。
- 肅肅太史家，門闌閑且幽。
- 荒亭蔭疏桐，雀鬭聞啾啁。
- 其人絕世賢，揶揄困時流。
- 唯我與吾子，大軸更往投。
- 幸聞一諾榮，不受萬戶侯。
- 誰言王母桃，方朔不得偷。
- 未幾子告別，西賓帝王州。
- 吳船風雨夜，送子不勝愁。
- 八月子獻書，高談夏商周。
- 惜哉天下馬，驪牡煩推求。
- 我濫鄉老薦，麻衣望前旒。
- 愧非鳴鳳祥，斥去還林丘。
- 三月我度江，子行窮海陬。
- 相望遂乖隔，慨歎不自休。
- 逆旅善辱人，虛激韓娥謳。
- 操瑟立齊門，乃反怨不收。
- 嗟哉子與我，不幸斯人儔。
- 有客道閩吳，書詩眷綢繆。
- 開緘恍自失，但覺膽氣遒。
- 有如飲貪泉，海貨溢兩眸。
- 子詩益加富，我句猶能裒。
- 春禽與秋蟲，引腹聊相酬。

## 拼音

- xi1 wo3 you2 wu3 lin2 ， zhi2 zi3 chang2 jiang1 tou2 。
- wo3 shi2 fang1 nan2 yuan2 ， zi3 yi4 jiang1 xi1 zhou1 。
- xiang1 jian4 liang3 da4 xiao4 ， dian3 yi1 shang4 gao1 lou2 。
- lou2 gao1 bu4 zhi1 shu3 ， wu3 yue4 ning2 qing1 qiu1 。
- huan2 guan1 si4 shan1 ming2 ， fu3 shi4 wan4 jing3 chou2 。
- xuan1 xuan1 shi4 zhong1 ren2 ， ri4 mu4 ge1 chui1 fu2 。
- wang4 xing2 yu3 zi3 yin3 ， yi2 zui4 yu2 wu2 mou2 。
- hu2 shang4 he2 hua1 sheng1 ， huang2 li2 fei1 liu3 zhou1 。
- fan1 ran2 yao2 liang3 jiang3 ， xia4 shang4 zhu2 qing1 ou1 。
- bu4 jue2 tuo1 chen2 shi4 ， zi4 wei4 xiao1 yao2 you2 。
- wan3 fang3 cheng2 yu2 si4 ， zhu2 lin2 sen1 ru2 chou2 。
- zhuo2 xin1 zhu3 shan1 ming2 ， xiao1 sa3 po4 bai3 you1 。
- jiao3 lan3 yan4 chan2 hui4 ， wu3 ri4 cheng2 yan1 liu2 。
- su4 su4 tai4 shi3 jia1 ， men2 lan2 xian2 qie3 you1 。
- huang1 ting2 yin1 shu1 tong2 ， que4 dou4 wen2 jiu1 zhou1 。
- qi2 ren2 jue2 shi4 xian2 ， ye2 yu2 kun4 shi2 liu2 。
- wei2 wo3 yu3 wu2 zi3 ， da4 zhou2 geng4 wang3 tou2 。
- xing4 wen2 yi2 nuo4 rong2 ， bu2 shou4 wan4 hu4 hou2 。
- shui2 yan2 wang2 mu3 tao2 ， fang1 shuo4 bu4 de2 tou1 。
- wei4 ji1 zi3 gao4 bie2 ， xi1 bin1 di4 wang2 zhou1 。
- wu2 chuan2 feng1 yu3 ye4 ， song4 zi3 bu2 sheng4 chou2 。
- ba1 yue4 zi3 xian4 shu1 ， gao1 tan2 xia4 shang1 zhou1 。
- xi1 zai1 tian1 xia4 ma3 ， li2 mu3 fan2 tui1 qiu2 。
- wo3 lan4 xiang1 lao3 jian4 ， ma2 yi1 wang4 qian2 liu2 。
- kui4 fei1 ming2 feng4 xiang2 ， chi4 qu4 huan2 lin2 qiu1 。
- san1 yue4 wo3 du4 jiang1 ， zi3 xing2 qiong2 hai3 zou1 。
- xiang1 wang4 sui4 guai1 ge2 ， kai3 tan4 bu2 zi4 xiu1 。
- ni4 lü3 shan4 ru3 ren2 ， xu1 ji1 han2 e2 ou1 。
- cao1 se4 li4 qi2 men2 ， nai3 fan3 yuan4 bu4 shou1 。
- jie1 zai1 zi3 yu3 wo3 ， bu2 xing4 si1 ren2 chou2 。
- you3 ke4 dao4 min3 wu2 ， shu1 shi1 juan4 chou2 mou2 。
- kai1 jian1 huang3 zi4 shi1 ， dan4 jue2 dan3 qi4 qiu2 。
- you3 ru2 yin3 tan1 quan2 ， hai3 huo4 yi4 liang3 mou2 。
- zi3 shi1 yi4 jia1 fu4 ， wo3 ju4 you2 neng2 pou2 。
- chun1 qin2 yu3 qiu1 chong2 ， yin3 fu4 liao2 xiang1 chou2 。

## 注释

## 译文

## 赏析
