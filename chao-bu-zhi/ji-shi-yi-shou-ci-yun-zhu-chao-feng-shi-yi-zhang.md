---
id: chao-bu-zhi-ji-shi-yi-shou-ci-yun-zhu-chao-feng-shi-yi-zhang
title: 即事一首次韵祝朝奉十一丈
titlePinyin: ji2 shi4 yi4 shou3 ci4 yun4 zhu4 chao2 feng4 shi2 yi2 zhang4
titleSlug: ji-shi-yi-shou-ci-yun-zhu-chao-feng-shi-yi-zhang
author: 晁補之
authorPinyin: chao2 bu3 zhi1
authorSlug: chao-bu-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 平生交游情，獨處不可乍。
- 那爲一馬飲，濁水噴百馬。
- 弦歌高樓上，但恨知者寡。
- 丈人遺世心，口語儻能借。
- 不然抱幽璞，終歲裹幞帊。
- 坐令青蠅繁，暫出刑兩踝。
- 儒冠成自誤，歸去無屋瓦。
- 頼逢里中賢，築室各萧洒。
- 及時秫麥賤，樽酒得同把。
- 安能效乾沒，肩與市人亞。
- 居然邑里號，曾墨爲還駕。
- 况在竈奧間，欲恥王孫賈。
- 東方錢二百，得米稚啼嗄。
- 嘲笑坐窮辰，無肉飽伏假。
- 尚聞剝啄聲，聊復屣屐迓。
- 子常妙工詩，蘇李掩曹謝。
- 有時醉酕醄，大笑翻盞斝。
- 倒床鼻息惡，喚起對殘灺。
- 復古志尚奇，衆競方獨暇。
- 捫蝨與人言，豈不逢譴訝。
- 崇朝潔腹坐，往往食旁舍。
- 子固業少成，議論媲風雅。
- 嘗聞莊生說，乃慕巨魚化。
- 平居似晏子，志念能自下。
- 而我獨迂疏，通人所譏駡。
- 正頼觴詠中，得意自陶寫。
- 留連接清晤，欲起不能罷。
- 是時春雨餘，桑密鳩鳴野。
- 城隅園圃近，款段亦時跨。
- 便恐百卉闌，晼晚侵朱夏。
- 人生形骸累，未免俗情詐。
- 此理豈外求，猶煩詹尹卦。
- 清風穆然在，如渴啗甘蔗。
- 況我自散材，谷口躬耕者。
- 去年秋不在，匏瓠緣庭架。
- 低回迫榮利，妻子憐王霸。
- 橫經亦彊顔，己取或人捨。
- 但慮宰我愚，松柏談三社。
- 翛然一室內，黄卷開佳話。
- 尺璧競寸陰，寧復當論價。
- 吟哦愁肝腎，蟋蟀吊長夜。
- 鄙俚頗近情，持用自悲詫。
- 功名與道義，熊掌偕魚炙。
- 二事良難兼，夫子賢點也。

## 拼音

- ping2 sheng1 jiao1 you2 qing2 ， du2 chu3 bu4 ke3 zha4 。
- na4 wei2 yi4 ma3 yin3 ， zhuo2 shui3 pen1 bai3 ma3 。
- xian2 ge1 gao1 lou2 shang4 ， dan4 hen4 zhi1 zhe3 gua3 。
- zhang4 ren2 yi2 shi4 xin1 ， kou3 yu3 tang3 neng2 jie4 。
- bu4 ran2 bao4 you1 pu2 ， zhong1 sui4 guo3 fu2 pa4 。
- zuo4 ling4 qing1 ying2 fan2 ， zan4 chu1 xing2 liang3 huai2 。
- ru2 guan1 cheng2 zi4 wu4 ， gui1 qu4 wu2 wu1 wa3 。
- lai4 feng2 li3 zhong1 xian2 ， zhu4 shi4 ge4 xiao1 sa3 。
- ji2 shi2 shu2 mai4 jian4 ， zun1 jiu3 de2 tong2 ba3 。
- an1 neng2 xiao4 qian2 mei2 ， jian1 yu3 shi4 ren2 ya1 。
- ju1 ran2 yi4 li3 hao4 ， ceng2 mo4 wei2 huan2 jia4 。
- kuang4 zai4 zao4 ao4 jian4 ， yu4 chi3 wang2 sun1 jia3 。
- dong1 fang1 qian2 er4 bai3 ， de2 mi3 zhi4 ti2 a2 。
- chao2 xiao4 zuo4 qiong2 chen2 ， wu2 rou4 bao3 fu2 jia3 。
- shang4 wen2 bao1 zhuo2 sheng1 ， liao2 fu4 xi3 ji1 ya4 。
- zi3 chang2 miao4 gong1 shi1 ， su1 li3 yan3 cao2 xie4 。
- you3 shi2 zui4 mao2 tao2 ， da4 xiao4 fan1 zhan3 jia3 。
- dao3 chuang2 bi2 xi1 e4 ， huan4 qi3 dui4 can2 xie4 。
- fu4 gu3 zhi4 shang4 qi2 ， zhong4 jing4 fang1 du2 xia2 。
- men2 shi1 yu3 ren2 yan2 ， qi3 bu4 feng2 qian3 ya4 。
- chong2 chao2 jie2 fu4 zuo4 ， wang3 wang3 shi2 pang2 she4 。
- zi3 gu4 ye4 shao3 cheng2 ， yi4 lun4 pi4 feng1 ya3 。
- chang2 wen2 zhuang1 sheng1 shuo1 ， nai3 mu4 ju4 yu2 hua4 。
- ping2 ju1 si4 yan4 zi3 ， zhi4 nian4 neng2 zi4 xia4 。
- er2 wo3 du2 yu1 shu1 ， tong1 ren2 suo3 ji1 ma4 。
- zheng4 lai4 shang1 yong3 zhong1 ， de2 yi4 zi4 tao2 xie3 。
- liu2 lian2 jie1 qing1 wu4 ， yu4 qi3 bu4 neng2 ba4 。
- shi4 shi2 chun1 yu3 yu2 ， sang1 mi4 jiu1 ming2 ye3 。
- cheng2 yu2 yuan2 pu3 jin4 ， kuan3 duan4 yi4 shi2 kua4 。
- bian4 kong3 bai3 hui4 lan2 ， wan3 wan3 qin1 zhu1 xia4 。
- ren2 sheng1 xing2 hai2 lei4 ， wei4 mian3 su2 qing2 zha4 。
- ci3 li3 qi3 wai4 qiu2 ， you2 fan2 zhan1 yin3 gua4 。
- qing1 feng1 mu4 ran2 zai4 ， ru2 ke3 dan4 gan1 zhe0 。
- kuang4 wo3 zi4 san4 cai2 ， gu3 kou3 gong1 geng1 zhe3 。
- qu4 nian2 qiu1 bu2 zai4 ， pao2 hu4 yuan2 ting2 jia4 。
- di1 hui2 po4 rong2 li4 ， qi1 zi0 lian2 wang2 ba4 。
- heng2 jing1 yi4 qiang2 yan2 ， ji3 qu3 huo4 ren2 she3 。
- dan4 lü4 zai3 wo3 yu2 ， song1 bai3 tan2 san1 she4 。
- xiao1 ran2 yi2 shi4 nei4 ， huang2 juan4 kai1 jia1 hua4 。
- chi3 bi4 jing4 cun4 yin1 ， ning2 fu4 dang1 lun4 jia4 。
- yin2 e2 chou2 gan1 shen4 ， xi1 shuai4 diao4 chang2 ye4 。
- bi3 li3 po1 jin4 qing2 ， chi2 yong4 zi4 bei1 cha4 。
- gong1 ming2 yu3 dao4 yi4 ， xiong2 zhang3 xie2 yu2 zhi4 。
- er4 shi4 liang2 nan2 jian1 ， fu1 zi3 xian2 dian3 ye3 。

## 注释

## 译文

## 赏析
