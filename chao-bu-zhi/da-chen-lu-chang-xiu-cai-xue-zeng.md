---
id: chao-bu-zhi-da-chen-lu-chang-xiu-cai-xue-zeng
title: 答陳履常秀才謔贈
titlePinyin: da2 chen2 lü3 chang2 xiu4 cai0 xue4 zeng4
titleSlug: da-chen-lu-chang-xiu-cai-xue-zeng
author: 晁補之
authorPinyin: chao2 bu3 zhi1
authorSlug: chao-bu-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 驅車觸熱中煩滿，苦無蔗漿凍金碗。
- 陳君詩卷可洗心，持作終朝晤言伴。
- 男兒三十四方身，布衣不化京洛塵。
- 白駒皎皎在空谷，黄鳥睍睆鳴青春。
- 子桑之居十日雨，入門不復聞人語。
- 形骸正是吹一吷，安用虛名齊后土。
- 文章初不用意成，黼黻帝躬臨下民。
- 時花俚服誚新巧，牛馬安所辭吾名。
- 禹穴幽奇行可强，江北江南正相望。
- 乘濤鼓枻何當往，愛惜水仙桃竹杖。
- 不應越女三年留，相見還須未白頭。
- 蘧生知非苦不早，巨壑夜半遺藏舟。
- 達人一言嚆矢疾，相從琢磨悔去日。
- 菖蒲正是可憐花，我獨聞名不曾識。

## 拼音

- qu1 ju1 chu4 re4 zhong1 fan2 man3 ， ku3 wu2 zhe4 jiang1 dong4 jin1 wan3 。
- chen2 jun1 shi1 juan4 ke3 xi3 xin1 ， chi2 zuo4 zhong1 chao2 wu4 yan2 ban4 。
- nan2 er2 san1 shi2 si4 fang1 shen1 ， bu4 yi1 bu2 hua4 jing1 luo4 chen2 。
- bai2 ju1 jiao3 jiao3 zai4 kong1 gu3 ， huang2 niao3 xian4 huan4 ming2 qing1 chun1 。
- zi3 sang1 zhi1 ju1 shi2 ri4 yu3 ， ru4 men2 bu2 fu4 wen2 ren2 yu3 。
- xing2 hai2 zheng4 shi4 chui1 yi2 xue4 ， an1 yong4 xu1 ming2 qi2 hou4 tu3 。
- wen2 zhang1 chu1 bu2 yong4 yi4 cheng2 ， fu3 fu2 di4 gong1 lin2 xia4 min2 。
- shi2 hua1 li3 fu2 qiao4 xin1 qiao3 ， niu2 ma3 an1 suo3 ci2 wu2 ming2 。
- yu3 xue2 you1 qi2 xing2 ke3 qiang2 ， jiang1 bei3 jiang1 nan2 zheng4 xiang1 wang4 。
- cheng2 tao1 gu3 yi4 he2 dang1 wang3 ， ai4 xi1 shui3 xian1 tao2 zhu2 zhang4 。
- bu4 ying1 yue4 nü3 san1 nian2 liu2 ， xiang1 jian4 huan2 xu1 wei4 bai2 tou2 。
- qu2 sheng1 zhi1 fei1 ku3 bu4 zao3 ， ju4 he4 ye4 ban4 yi2 cang2 zhou1 。
- da2 ren2 yi4 yan2 hao1 shi3 ji2 ， xiang1 cong2 zuo2 mo0 hui3 qu4 ri4 。
- chang1 pu2 zheng4 shi4 ke3 lian2 hua1 ， wo3 du2 wen2 ming2 bu4 ceng2 shi2 。

## 注释

## 译文

## 赏析
