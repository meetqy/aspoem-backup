---
id: chao-bu-zhi-ye-dai-ci-ji-shi
title: 謁岱祠即事
titlePinyin: ye4 dai4 ci2 ji2 shi4
titleSlug: ye-dai-ci-ji-shi
author: 晁補之
authorPinyin: chao2 bu3 zhi1
authorSlug: chao-bu-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 澤南三百里，極望橫天雲。
- 雲端色凝黛，諦視初可分。
- 崢嶸介丘像，澒洞元氣屯。
- 頃刻有變化，慘澹殊明昏。
- 天行帝出震，其位生物元。
- 不周僨西北，川乃東南奔。
- 寧知六鼇死，竟使二山淪。
- 不有是難傾，孰維大塊根。
- 嘗聞周官說，實惟天帝孫。
- 神靈所鎮守，民物斯芘存。
- 幽明脗一理，有道惟常尊。
- 不覺下馬拜，僮奴亦蹲循。
- 迺知正直理，足使冥頑敦。
- 三王有損益，商人所尊神。
- 明法或不懼，夜行安得逡。
- 以此輔世教，庶幾驅驁民。
- 暮宿太平驛，不眠慮絲棼。
- 明朝好天色，萬象開胚渾。
- 勢橫恒碣盡，支壓齊魯蹲。
- 五色冒日觀，一握通帝閽。
- 恢拓下嶊嶉，青蒼上氤氳。
- 泉石競沮洳，煙嵐互紛綸。
- 高舉躐風海，深蹯跆火輪。
- 濤波卷堆阜，一一溟渤吞。
- 棋枰視井邑，匕箸藏松椿。
- 碧瓦峙雙闕，紅牆繚長闉。
- 願瞻巖閟客，內滌邪垢魂。
- 賜臣登絕頂，一覽神秀原。
- 萬壑射窈窕，三壇矗嶙峋。
- 莽不睹項領，何能窮䏶跟。
- 稍稍指鳬繹，依依數亭云。
- 松列大夫爵，驘識將軍墳。
- 瑣屑澗花麗，霏微崖藥薰。
- 廣大良有以，奇險安足論。
- 瑰詭有形上，頹然德彌惇。
- 得無希夷子，傲世逃深蓁。
- 亦有黄冠士，相對如麖麏。
- 此曹嚙草木，語道良未聞。
- 解榻坐中觀，洗心馳大鈞。
- 形氣要得一，不然隨物泯。
- 是事亦姑置，幽尋聊可勤。
- 初疑無字碑，瑩潔誰敢文。
- 又怪玉女井，高絕何由奫。
- 俯穿鬭仙巖，鳥下天壁垠。
- 側度五賢堂，熊經背逡巡。
- 劍石危數履，女蘿柔屢捫。
- 揮斥八極遠，風來袂軒軒。
- 寥廓自無梯，猶疑天可賓。
- 陰谷不敢視，恐落魑魅羣。
- 安得遂獨往，身如黄鵠翻。
- 周流遍五嶽，採掇芝英繁。
- 即欲憩圓嶠，或當止崑崙。
- 衆真迎我語，一笑顔玉溫。
- 是中差可樂，子胡戀塵樊。
- 答此太遺物，身閒猶事君。
- 重華迹已遠，秦漢事方煩。
- 成功屬吾宋，五禮垂後昆。
- 皇帝二載春，臣備太史員。
- 紬繹自帝典，頗識康哉言。
- 泥金白玉字，願頌無前勳。
- 有志類韓愈，無書愧文園。
- 臣髮將雪素，臣心猶日暾。
- 今此在林藪，跳身同玃猿。
- 徒觀衆山小，愁絕下天門。

## 拼音

- ze2 nan2 san1 bai3 li3 ， ji2 wang4 heng2 tian1 yun2 。
- yun2 duan1 se4 ning2 dai4 ， di4 shi4 chu1 ke3 fen1 。
- zheng1 rong2 jie4 qiu1 xiang4 ， hong4 dong4 yuan2 qi4 tun2 。
- qing3 ke4 you3 bian4 hua4 ， can3 dan4 shu1 ming2 hun1 。
- tian1 xing2 di4 chu1 zhen4 ， qi2 wei4 sheng1 wu4 yuan2 。
- bu4 zhou1 fen4 xi1 bei3 ， chuan1 nai3 dong1 nan2 ben1 。
- ning2 zhi1 liu4 ao2 si3 ， jing4 shi3 er4 shan1 lun2 。
- bu4 you3 shi4 nan2 qing1 ， shu2 wei2 da4 kuai4 gen1 。
- chang2 wen2 zhou1 guan1 shuo1 ， shi2 wei2 tian1 di4 sun1 。
- shen2 ling2 suo3 zhen4 shou3 ， min2 wu4 si1 pi2 cun2 。
- you1 ming2 wen3 yi4 li3 ， you3 dao4 wei2 chang2 zun1 。
- bu4 jue2 xia4 ma3 bai4 ， tong2 nu2 yi4 dun1 xun2 。
- nai3 zhi1 zheng4 zhi2 li3 ， zu2 shi3 ming2 wan2 dun1 。
- san1 wang2 you3 sun3 yi4 ， shang1 ren2 suo3 zun1 shen2 。
- ming2 fa3 huo4 bu2 ju4 ， ye4 xing2 an1 de2 qun1 。
- yi3 ci3 fu3 shi4 jiao4 ， shu4 ji1 qu1 ao4 min2 。
- mu4 su4 tai4 ping2 yi4 ， bu4 mian2 lü4 si1 fen2 。
- ming2 chao2 hao3 tian1 se4 ， wan4 xiang4 kai1 pei1 hun2 。
- shi4 heng2 heng2 jie2 jin4 ， zhi1 ya1 qi2 lu3 dun1 。
- wu3 se4 mao4 ri4 guan1 ， yi2 wo4 tong1 di4 hun1 。
- hui1 tuo4 xia4 zui3 wei3 ， qing1 cang1 shang4 yin1 yun1 。
- quan2 shi2 jing4 ju4 ru4 ， yan1 lan2 hu4 fen1 lun2 。
- gao1 ju3 lie4 feng1 hai3 ， shen1 fan2 tai2 huo3 lun2 。
- tao1 bo1 juan4 dui1 fu4 ， yi1 yi1 ming2 bo2 tun1 。
- qi2 ping2 shi4 jing3 yi4 ， bi3 zhu4 cang2 song1 chun1 。
- bi4 wa3 zhi4 shuang1 que4 ， hong2 qiang2 liao2 chang2 yin1 。
- yuan4 zhan1 yan2 bi4 ke4 ， nei4 di2 xie2 gou4 hun2 。
- ci4 chen2 deng1 jue2 ding3 ， yi4 lan3 shen2 xiu4 yuan2 。
- wan4 he4 she4 yao3 tiao3 ， san1 tan2 chu4 lin2 xun2 。
- mang3 bu4 du3 xiang4 ling3 ， he2 neng2 qiong2 䏶 gen1 。
- shao1 shao1 zhi3 fu2 yi4 ， yi1 yi1 shu4 ting2 yun2 。
- song1 lie4 da4 fu1 jue2 ， luo2 shi2 jiang1 jun1 fen2 。
- suo3 xie4 jian4 hua1 li2 ， fei1 wei1 ya2 yao4 xun1 。
- guang3 da4 liang2 you3 yi3 ， qi2 xian3 an1 zu2 lun4 。
- gui1 gui3 you3 xing2 shang4 ， tui2 ran2 de2 mi2 dun1 。
- de2 wu2 xi1 yi2 zi3 ， ao4 shi4 tao2 shen1 zhen1 。
- yi4 you3 huang2 guan1 shi4 ， xiang1 dui4 ru2 jing1 jun1 。
- ci3 cao2 nie4 cao3 mu4 ， yu3 dao4 liang2 wei4 wen2 。
- jie3 ta4 zuo4 zhong1 guan1 ， xi3 xin1 chi2 da4 jun1 。
- xing2 qi4 yao4 de2 yi1 ， bu4 ran2 sui2 wu4 min3 。
- shi4 shi4 yi4 gu1 zhi4 ， you1 xun2 liao2 ke3 qin2 。
- chu1 yi2 wu2 zi4 bei1 ， ying2 jie2 shui2 gan3 wen2 。
- you4 guai4 yu4 nü3 jing3 ， gao1 jue2 he2 you2 yun1 。
- fu3 chuan1 dou4 xian1 yan2 ， niao3 xia4 tian1 bi4 yin2 。
- ce4 du4 wu3 xian2 tang2 ， xiong2 jing1 bei4 qun1 xun2 。
- jian4 shi2 wei1 shu4 lü3 ， nü3 luo2 rou2 lü3 men2 。
- hui1 chi4 ba1 ji2 yuan3 ， feng1 lai2 mei4 xuan1 xuan1 。
- liao2 kuo4 zi4 wu2 ti1 ， you2 yi2 tian1 ke3 bin1 。
- yin1 gu3 bu4 gan3 shi4 ， kong3 luo4 chi1 mei4 qun2 。
- an1 de2 sui4 du2 wang3 ， shen1 ru2 huang2 hu2 fan1 。
- zhou1 liu2 bian4 wu3 yue4 ， cai3 duo1 zhi1 ying1 fan2 。
- ji2 yu4 qi4 yuan2 jiao4 ， huo4 dang1 zhi3 kun1 lun2 。
- zhong4 zhen1 ying2 wo3 yu3 ， yi2 xiao4 yan2 yu4 wen1 。
- shi4 zhong1 cha1 ke3 le4 ， zi3 hu2 lian4 chen2 fan2 。
- da2 ci3 tai4 yi2 wu4 ， shen1 xian2 you2 shi4 jun1 。
- zhong4 hua2 ji4 yi3 yuan3 ， qin2 han4 shi4 fang1 fan2 。
- cheng2 gong1 shu3 wu2 song4 ， wu3 li3 chui2 hou4 kun1 。
- huang2 di4 er4 zai4 chun1 ， chen2 bei4 tai4 shi3 yuan2 。
- chou1 yi4 zi4 di4 dian3 ， po1 shi2 kang1 zai1 yan2 。
- ni2 jin1 bai2 yu4 zi4 ， yuan4 song4 wu2 qian2 xun1 。
- you3 zhi4 lei4 han2 yu4 ， wu2 shu1 kui4 wen2 yuan2 。
- chen2 fa4 jiang1 xue3 su4 ， chen2 xin1 you2 ri4 tun1 。
- jin1 ci3 zai4 lin2 sou3 ， tiao4 shen1 tong2 jue2 yuan2 。
- tu2 guan1 zhong4 shan1 xiao3 ， chou2 jue2 xia4 tian1 men2 。

## 注释

## 译文

## 赏析
