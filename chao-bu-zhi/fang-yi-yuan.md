---
id: chao-bu-zhi-fang-yi-yuan
title: 芳儀怨
titlePinyin: fang1 yi2 yuan4
titleSlug: fang-yi-yuan
author: 晁補之
authorPinyin: chao2 bu3 zhi1
authorSlug: chao-bu-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 金陵宮殿春霏微，江南花發鷓鴣飛。
- 風流國主家千口，十五吹簫粉黛稀。
- 滿堂侍酒皆詞客，拭汗爭看平叔白。
- 後庭一曲時事新，揮淚臨江悲去國。
- 令公獻籍朝未央，敕書築第優降王。
- 魏俘曾不輸織室，供奉一官奔武彊。
- 秦淮潮水鍾山樹，塞北江南易懷土。
- 雙燕清秋夢柏梁，吹落天涯猶並羽。
- 相隨未是斷腸悲，黄河應有却還時。
- 寧知翻手明朝事，咫尺人生不可期。
- 蒼黄三鼓滹沱岸，良人白馬今誰見。
- 國亡家破一身存，薄命如雲信流轉。
- 芳儀加我名字新，教歌遣舞不由人。
- 採珠拾翠衣裳好，深紅退盡驚胡塵。
- 陰山射虎邊風急，嘈雜琵琶酒闌泣。
- 無言遍數天河星，只有南箕近鄉邑。
- 當時千指渡江來，同苦不知身獨哀。
- 中原骨肉又零落，寄詩黄鵠何當回。
- 生男自有四方志，女子那知出門事。
- 君不見李君椎髻泣窮年，丈夫飄泊猶堪憐。

## 拼音

- jin1 ling2 gong1 dian4 chun1 fei1 wei1 ， jiang1 nan2 hua1 fa1 zhe4 gu1 fei1 。
- feng1 liu2 guo2 zhu3 jia1 qian1 kou3 ， shi2 wu3 chui1 xiao1 fen3 dai4 xi1 。
- man3 tang2 shi4 jiu3 jie1 ci2 ke4 ， shi4 han4 zheng1 kan4 ping2 shu1 bai2 。
- hou4 ting2 yi4 qu3 shi2 shi4 xin1 ， hui1 lei4 lin2 jiang1 bei1 qu4 guo2 。
- ling4 gong1 xian4 ji2 chao2 wei4 yang1 ， chi4 shu1 zhu4 di4 you1 jiang4 wang2 。
- wei4 fu2 ceng2 bu4 shu1 zhi1 shi4 ， gong4 feng4 yi4 guan1 ben1 wu3 qiang2 。
- qin2 huai2 chao2 shui3 zhong1 shan1 shu4 ， sai4 bei3 jiang1 nan2 yi4 huai2 tu3 。
- shuang1 yan4 qing1 qiu1 meng4 bai3 liang2 ， chui1 luo4 tian1 ya2 you2 bing4 yu3 。
- xiang1 sui2 wei4 shi4 duan4 chang2 bei1 ， huang2 he2 ying1 you3 que4 huan2 shi2 。
- ning2 zhi1 fan1 shou3 ming2 chao2 shi4 ， zhi3 chi3 ren2 sheng1 bu4 ke3 qi1 。
- cang1 huang2 san1 gu3 hu1 tuo2 an4 ， liang2 ren2 bai2 ma3 jin1 shui2 jian4 。
- guo2 wang2 jia1 po4 yi4 shen1 cun2 ， bo2 ming4 ru2 yun2 xin4 liu2 zhuan3 。
- fang1 yi2 jia1 wo3 ming2 zi4 xin1 ， jiao4 ge1 qian3 wu3 bu4 you2 ren2 。
- cai3 zhu1 shi2 cui4 yi1 shang0 hao3 ， shen1 hong2 tui4 jin4 jing1 hu2 chen2 。
- yin1 shan1 she4 hu3 bian1 feng1 ji2 ， cao2 za2 pi2 pa0 jiu3 lan2 qi4 。
- wu2 yan2 bian4 shu4 tian1 he2 xing1 ， zhi3 you3 nan2 ji1 jin4 xiang1 yi4 。
- dang1 shi2 qian1 zhi3 du4 jiang1 lai2 ， tong2 ku3 bu4 zhi1 shen1 du2 ai1 。
- zhong1 yuan2 gu3 rou4 you4 ling2 luo4 ， ji4 shi1 huang2 hu2 he2 dang1 hui2 。
- sheng1 nan2 zi4 you3 si4 fang1 zhi4 ， nü3 zi3 na4 zhi1 chu1 men2 shi4 。
- jun1 bu2 jian4 li3 jun1 chui2 ji4 qi4 qiong2 nian2 ， zhang4 fu0 piao1 bo2 you2 kan1 lian2 。

## 注释

## 译文

## 赏析
