---
id: chao-bu-zhi-tong-yang-xi-zhong-wu-zi-jin-li-xi-xiao-zhang-jing-liang-bei-guan-na-liang-wan-guo-da-an-si
title: 同楊希仲吳子進李希孝張景良北關納凉晚過大安寺
titlePinyin: tong2 yang2 xi1 zhong4 wu2 zi3 jin4 li3 xi1 xiao4 zhang1 jing3 liang2 bei3 guan1 na4 liang2 wan3 guo4 da4 an1 si4
titleSlug: tong-yang-xi-zhong-wu-zi-jin-li-xi-xiao-zhang-jing-liang-bei-guan-na-liang-wan-guo-da-an-si
author: 晁補之
authorPinyin: chao2 bu3 zhi1
authorSlug: chao-bu-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 君不見少陵翁，昔時亦厭在泥滓，青鞋布襪翁自喜。
- 上關流水入城來，青蘋之末風未已。
- 駕言出游我無酒，張侯爲致尊中旨。
- 可憐築室甯封池，下有千房并萬蕊。
- 官曹十九民事聒，況乃坐堂環榜捶。
- 揚波沐髮安在哉，我曹官冷奚不來。
- 日長飛鳥困塌翼，龜出仰喙魚張腮。
- 南箕不哆少女默，焦暍坐恐昆蟲猜。
- 楊君嘗攬轡，獨出無把袂。
- 古藏大般若，中天立華厦。
- 同游得吳李，張子亦予社。
- 登臨物色爲我豪，長空吹雨來蕭騷。
- 原爲起伏河出沒，霧作吞吐山卑高。
- 君不見幕中羣公府曹掾，清談接武金閨彥。
- 平明趨府罷亭午，寧有食頃坐閒燕。
- 我曹放意誠崛奇，王事鞅掌慙周詩。
- 嵇康不堪章服裹，此事恐得通人嗤。
- 李侯挽我未宜下，世間一笑如此寡。
- 鄙夫敢慕從事賢，少日采薪勤兩肩。
- 草玄亦投閣，醉者墜不愕。
- 安能學丁君，高舉似黄鶴。
- 一廛平生事，百壺中慮廓。
- 且當俛仰宇宙間，子欲觀海須觀瀾，所思安在良阻艱。
- 李侯有嘉意，語若繭緒曳。
- 不應開口煩睥睨，愛身爲物太早計。

## 拼音

- jun1 bu2 jian4 shao3 ling2 weng1 ， xi1 shi2 yi4 yan4 zai4 ni2 zi3 ， qing1 xie2 bu4 wa4 weng1 zi4 xi3 。
- shang4 guan1 liu2 shui3 ru4 cheng2 lai2 ， qing1 pin2 zhi1 mo4 feng1 wei4 yi3 。
- jia4 yan2 chu1 you2 wo3 wu2 jiu3 ， zhang1 hou2 wei2 zhi4 zun1 zhong1 zhi3 。
- ke3 lian2 zhu4 shi4 ning2 feng1 chi2 ， xia4 you3 qian1 fang2 bing4 wan4 rui3 。
- guan1 cao2 shi2 jiu3 min2 shi4 guo1 ， kuang4 nai3 zuo4 tang2 huan2 bang3 chui2 。
- yang2 bo1 mu4 fa4 an1 zai4 zai1 ， wo3 cao2 guan1 leng3 xi1 bu4 lai2 。
- ri4 chang2 fei1 niao3 kun4 ta1 yi4 ， gui1 chu1 yang3 hui4 yu2 zhang1 sai1 。
- nan2 ji1 bu4 duo1 shao4 nü3 mo4 ， jiao1 ye1 zuo4 kong3 kun1 chong2 cai1 。
- yang2 jun1 chang2 lan3 pei4 ， du2 chu1 wu2 ba3 mei4 。
- gu3 cang2 da4 bo1 re3 ， zhong1 tian1 li4 hua2 sha4 。
- tong2 you2 de2 wu2 li3 ， zhang1 zi3 yi4 yu3 she4 。
- deng1 lin2 wu4 se4 wei2 wo3 hao2 ， chang2 kong1 chui1 yu3 lai2 xiao1 sao1 。
- yuan2 wei2 qi3 fu2 he2 chu1 mei2 ， wu4 zuo4 tun1 tu3 shan1 bei1 gao1 。
- jun1 bu2 jian4 mu4 zhong1 qun2 gong1 fu3 cao2 yuan4 ， qing1 tan2 jie1 wu3 jin1 gui1 yan4 。
- ping2 ming2 qu1 fu3 ba4 ting2 wu3 ， ning2 you3 shi2 qing3 zuo4 xian2 yan4 。
- wo3 cao2 fang4 yi4 cheng2 jue2 qi2 ， wang2 shi4 yang1 zhang3 can2 zhou1 shi1 。
- ji1 kang1 bu4 kan1 zhang1 fu2 guo3 ， ci3 shi4 kong3 de2 tong1 ren2 chi1 。
- li3 hou2 wan3 wo3 wei4 yi2 xia4 ， shi4 jian4 yi2 xiao4 ru2 ci3 gua3 。
- bi3 fu1 gan3 mu4 cong2 shi4 xian2 ， shao3 ri4 cai3 xin1 qin2 liang3 jian1 。
- cao3 xuan2 yi4 tou2 ge2 ， zui4 zhe3 zhui4 bu2 e4 。
- an1 neng2 xue2 ding1 jun1 ， gao1 ju3 si4 huang2 he4 。
- yi4 chan2 ping2 sheng1 shi4 ， bai3 hu2 zhong1 lü4 kuo4 。
- qie3 dang1 fu3 yang3 yu3 zhou4 jian4 ， zi3 yu4 guan1 hai3 xu1 guan1 lan2 ， suo3 si1 an1 zai4 liang2 zu3 jian1 。
- li3 hou2 you3 jia1 yi4 ， yu3 ruo4 jian3 xu4 ye4 。
- bu4 ying1 kai1 kou3 fan2 pi4 ni4 ， ai4 shen1 wei2 wu4 tai4 zao3 ji4 。

## 注释

## 译文

## 赏析
