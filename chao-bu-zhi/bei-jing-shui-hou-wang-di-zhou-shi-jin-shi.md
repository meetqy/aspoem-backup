---
id: chao-bu-zhi-bei-jing-shui-hou-wang-di-zhou-shi-jin-shi
title: 北京水後往棣州試進士
titlePinyin: bei3 jing1 shui3 hou4 wang3 di4 zhou1 shi4 jin4 shi4
titleSlug: bei-jing-shui-hou-wang-di-zhou-shi-jin-shi
author: 晁補之
authorPinyin: chao2 bu3 zhi1
authorSlug: chao-bu-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 晡時北京城，行李上客槎。
- 二更無人聲，騎馬黄河沙。
- 誤緣柳灘中，尋炬知田家。
- 道有轉徙人，襁負依丘麻。
- 雞鳴不安枕，彷彿墟里斜。
- 秋瓜抱子母，蕎麥亦已華。
- 頼茲野物登，爾輩生有涯。
- 夜宿冠氏驛，旅衾魂夢嘉。
- 明發縈長坂，晚開堂邑衙。
- 秋陽此方熾，流汗霑巾紗。
- 處陰甘吾願，聊逸豈在多。
- 有風東北來，慘慘飛雨加。
- 頃時異晦明，稍矚天表霞。
- 僕夫爲我言，塗梗絕行車。
- 且還解吾褚，中林侶群鴉。
- 詩書維永夕，蚤作從復賒。
- 豈不有王事，奈此僕夫何。

## 拼音

- bu1 shi2 bei3 jing1 cheng2 ， xing2 li0 shang4 ke4 cha2 。
- er4 geng1 wu2 ren2 sheng1 ， qi2 ma3 huang2 he2 sha1 。
- wu4 yuan2 liu3 tan1 zhong1 ， xun2 ju4 zhi1 tian2 jia1 。
- dao4 you3 zhuan3 xi3 ren2 ， qiang3 fu4 yi1 qiu1 ma2 。
- ji1 ming2 bu4 an1 zhen3 ， pang2 fu2 xu1 li3 xie2 。
- qiu1 gua1 bao4 zi3 mu3 ， qiao2 mai4 yi4 yi3 hua2 。
- lai4 zi1 ye3 wu4 deng1 ， er3 bei4 sheng1 you3 ya2 。
- ye4 su4 guan1 shi4 yi4 ， lü3 qin1 hun2 meng4 jia1 。
- ming2 fa1 ying2 chang2 ban3 ， wan3 kai1 tang2 yi4 ya2 。
- qiu1 yang2 ci3 fang1 chi4 ， liu2 han4 zhan1 jin1 sha1 。
- chu3 yin1 gan1 wu2 yuan4 ， liao2 yi4 qi3 zai4 duo1 。
- you3 feng1 dong1 bei3 lai2 ， can3 can3 fei1 yu3 jia1 。
- qing3 shi2 yi4 hui4 ming2 ， shao1 zhu3 tian1 biao3 xia2 。
- pu2 fu1 wei2 wo3 yan2 ， tu2 geng3 jue2 xing2 ju1 。
- qie3 huan2 jie3 wu2 chu3 ， zhong1 lin2 lü3 qun2 ya1 。
- shi1 shu1 wei2 yong3 xi1 ， zao3 zuo4 cong2 fu4 she1 。
- qi3 bu4 you3 wang2 shi4 ， nai4 ci3 pu2 fu1 he2 。

## 注释

## 译文

## 赏析
