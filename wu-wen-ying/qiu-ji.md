---
id: wu-wen-ying-qiu-ji
title: 秋霁
titlePinyin: qiu1 ji4
titleSlug: qiu-ji
author: 吴文英
authorPinyin: wu2 wen2 ying1
authorSlug: wu-wen-ying
dynasty: 宋
dynastyPinyin: song4
dynastySlug: song
tags: []
---

## 正文

- 一水盈盈，汉影隔游尘，净洗寒绿。
- 秋沐平烟，日回西照，乍惊饮虹天北。
- 彩阑翠馥。
- 锦云直下花成屋。
- 试纵目。
- 空际、醉乘风露跨黄鹄。
- 追想缥缈，钓雪松江，恍然烟蓑，秋梦重续。
- 问何如、临池脍玉，扁舟空舣洞庭宿。
- 也胜饮湘然楚竹。
- 夜久人悄，玉妃唤月归来，桂笙声裹，水宫六六。

## 拼音

- yi4 shui3 ying2 ying2 ， han4 ying3 ge2 you2 chen2 ， jing4 xi3 han2 lü4 。
- qiu1 mu4 ping2 yan1 ， ri4 hui2 xi1 zhao4 ， zha4 jing1 yin3 hong2 tian1 bei3 。
- cai3 lan2 cui4 fu4 。
- jin3 yun2 zhi2 xia4 hua1 cheng2 wu1 。
- shi4 zong4 mu4 。
- kong1 ji4 、 zui4 cheng2 feng1 lu4 kua4 huang2 hu2 。
- zhui1 xiang3 piao1 miao3 ， diao4 xue3 song1 jiang1 ， huang3 ran2 yan1 suo1 ， qiu1 meng4 zhong4 xu4 。
- wen4 he2 ru2 、 lin2 chi2 kuai4 yu4 ， pian1 zhou1 kong1 yi3 dong4 ting2 su4 。
- ye3 sheng4 yin3 xiang1 ran2 chu3 zhu2 。
- ye4 jiu3 ren2 qiao1 ， yu4 fei1 huan4 yue4 gui1 lai2 ， gui4 sheng1 sheng1 guo3 ， shui3 gong1 liu4 liu4 。

## 注释

## 译文

## 赏析
