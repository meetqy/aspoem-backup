---
id: wu-wen-ying-ba-sheng-gan-zhou
title: 八声甘州
titlePinyin: ba1 sheng1 gan1 zhou1
titleSlug: ba-sheng-gan-zhou
author: 吴文英
authorPinyin: wu2 wen2 ying1
authorSlug: wu-wen-ying
dynasty: 宋
dynastyPinyin: song4
dynastySlug: song
tags: []
---

## 正文

- 渺空烟四远，是何年、青天坠长星。
- 幻苍崖云树，名娃金屋，残霸宫城。
- 箭径酸风射眼，腻水染花腥。
- 时靸双鸳响，廊叶秋声。
- 宫里吴王沈醉，倩五湖倦客，独钓醒醒。
- 问苍波无语，华发奈山青。
- 水涵空、阑干高处，送乱鸦、斜日落渔汀。
- 连呼酒，上琴台去，秋与云平。

## 拼音

- miao3 kong1 yan1 si4 yuan3 ， shi4 he2 nian2 、 qing1 tian1 zhui4 chang2 xing1 。
- huan4 cang1 ya2 yun2 shu4 ， ming2 wa2 jin1 wu1 ， can2 ba4 gong1 cheng2 。
- jian4 jing4 suan1 feng1 she4 yan3 ， ni4 shui3 ran3 hua1 xing1 。
- shi2 sa3 shuang1 yuan1 xiang3 ， lang2 ye4 qiu1 sheng1 。
- gong1 li3 wu2 wang2 shen3 zui4 ， qian4 wu3 hu2 juan4 ke4 ， du2 diao4 xing3 xing3 。
- wen4 cang1 bo1 wu2 yu3 ， hua2 fa4 nai4 shan1 qing1 。
- shui3 han2 kong1 、 lan2 gan1 gao1 chu4 ， song4 luan4 ya1 、 xie2 ri4 luo4 yu2 ting1 。
- lian2 hu1 jiu3 ， shang4 qin2 tai2 qu4 ， qiu1 yu3 yun2 ping2 。

## 注释

## 译文

## 赏析
