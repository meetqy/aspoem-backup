---
id: wu-wen-ying-ying-ti-xu
title: 莺啼序
titlePinyin: ying1 ti2 xu4
titleSlug: ying-ti-xu
author: 吴文英
authorPinyin: wu2 wen2 ying1
authorSlug: wu-wen-ying
dynasty: 宋
dynastyPinyin: song4
dynastySlug: song
tags: []
---

## 正文

- 天吴驾云阆海，凝春空灿绮。
- 倒银海、蘸影西城，四碧天镜无际。
- 彩翼曳、扶摇宛转，雩龙降尾交新霁。
- 近玉虚高处，天风笑语吹坠。
- 清濯缁尘，快展旷眼，傍危阑醉倚。
- 面屏障、一一莺花，薛萝浮动金翠。
- 惯朝昏、晴光雨色，燕泥动、红香流水。
- 步新梯，藐视年华，顿非尘世。
- 麟翁衮舄，领客登临，座有诵鱼美。
- 翁笑起、离席而语，敢诧京兆，以役为功，落成奇事。
- 明良庆会，赓歌熙载，隆都观国多闲暇，遣丹青、雅饰繁华地。
- 平瞻太极，天街润纳璇题，露床夜沈秋纬。
- 清风观阙，丽日罘罳，正午长漏迟。
- 为洗尽、脂痕茸唾，净卷曲尘，永昼低垂，绣帘十二。
- 高轩驷马，峨冠鸣佩，班回花底修禊饮，御炉香、分惹朝衣袂。
- 碧桃数点飞花，涌出宫沟，溯春万里。

## 拼音

- tian1 wu2 jia4 yun2 lang2 hai3 ， ning2 chun1 kong1 can4 qi3 。
- dao3 yin2 hai3 、 zhan4 ying3 xi1 cheng2 ， si4 bi4 tian1 jing4 wu2 ji4 。
- cai3 yi4 ye4 、 fu2 yao2 wan3 zhuan3 ， yu2 long2 jiang4 wei3 jiao1 xin1 ji4 。
- jin4 yu4 xu1 gao1 chu4 ， tian1 feng1 xiao4 yu3 chui1 zhui4 。
- qing1 zhuo2 zi1 chen2 ， kuai4 zhan3 kuang4 yan3 ， bang4 wei1 lan2 zui4 yi3 。
- mian4 ping2 zhang4 、 yi1 yi1 ying1 hua1 ， xue1 luo2 fu2 dong4 jin1 cui4 。
- guan4 chao2 hun1 、 qing2 guang1 yu3 se4 ， yan4 ni2 dong4 、 hong2 xiang1 liu2 shui3 。
- bu4 xin1 ti1 ， miao3 shi4 nian2 hua2 ， dun4 fei1 chen2 shi4 。
- lin2 weng1 gun3 xi4 ， ling3 ke4 deng1 lin2 ， zuo4 you3 song4 yu2 mei3 。
- weng1 xiao4 qi3 、 li2 xi2 er2 yu3 ， gan3 cha4 jing1 zhao4 ， yi3 yi4 wei4 gong1 ， luo4 cheng2 qi2 shi4 。
- ming2 liang2 qing4 hui4 ， geng1 ge1 xi1 zai3 ， long2 dou1 guan1 guo2 duo1 xian2 xia2 ， qian3 dan1 qing1 、 ya3 shi4 fan2 hua2 di4 。
- ping2 zhan1 tai4 ji2 ， tian1 jie1 run4 na4 xuan2 ti2 ， lu4 chuang2 ye4 shen3 qiu1 wei3 。
- qing1 feng1 guan1 que1 ， li4 ri4 fu2 si1 ， zheng4 wu3 chang2 lou4 chi2 。
- wei4 xi3 jin4 、 zhi1 hen2 rong2 tuo4 ， jing4 juan3 qu1 chen2 ， yong3 zhou4 di1 chui2 ， xiu4 lian2 shi2 er4 。
- gao1 xuan1 si4 ma3 ， e2 guan1 ming2 pei4 ， ban1 hui2 hua1 di3 xiu1 xi4 yin3 ， yu4 lu2 xiang1 、 fen1 re3 chao2 yi1 mei4 。
- bi4 tao2 shu4 dian3 fei1 hua1 ， yong3 chu1 gong1 gou1 ， su4 chun1 wan4 li3 。

## 注释

## 译文

## 赏析
