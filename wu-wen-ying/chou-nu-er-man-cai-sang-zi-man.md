---
id: wu-wen-ying-chou-nu-er-man-cai-sang-zi-man
title: 丑奴儿慢・采桑子慢
titlePinyin: chou3 nu2 er2 man4 ・ cai3 sang1 zi3 man4
titleSlug: chou-nu-er-man-cai-sang-zi-man
author: 吴文英
authorPinyin: wu2 wen2 ying1
authorSlug: wu-wen-ying
dynasty: 宋
dynastyPinyin: song4
dynastySlug: song
tags: []
---

## 正文

- 东风未起，花上纤尘无影。
- 峭云湿，凝酥深，乍洗梅清。
- 钓卷愁丝，冷浮虹气海空明。
- 若耶门闭，扁舟去懒，客思鸥轻。
- 几度问春，倡红冶翠，空媚阴晴。
- 看真色、千岩一素，天澹无情。
- 醒眼重开，玉钩帘外晓峰青。
- 相扶轻醉，越王台上，更最高层。

## 拼音

- dong1 feng1 wei4 qi3 ， hua1 shang4 xian1 chen2 wu2 ying3 。
- qiao4 yun2 shi1 ， ning2 su1 shen1 ， zha4 xi3 mei2 qing1 。
- diao4 juan4 chou2 si1 ， leng3 fu2 hong2 qi4 hai3 kong1 ming2 。
- ruo4 ye1 men2 bi4 ， pian1 zhou1 qu4 lan3 ， ke4 si1 ou1 qing1 。
- ji3 du4 wen4 chun1 ， chang4 hong2 ye3 cui4 ， kong1 mei4 yin1 qing2 。
- kan4 zhen1 se4 、 qian1 yan2 yi2 su4 ， tian1 dan4 wu2 qing2 。
- xing3 yan3 chong2 kai1 ， yu4 gou1 lian2 wai4 xiao3 feng1 qing1 。
- xiang1 fu2 qing1 zui4 ， yue4 wang2 tai2 shang4 ， geng4 zui4 gao1 ceng2 。

## 注释

## 译文

## 赏析
