---
id: wu-wen-ying-hui-lan-fang-yin
title: 蕙兰芳引
titlePinyin: hui4 lan2 fang1 yin3
titleSlug: hui-lan-fang-yin
author: 吴文英
authorPinyin: wu2 wen2 ying1
authorSlug: wu-wen-ying
dynasty: 宋
dynastyPinyin: song4
dynastySlug: song
tags: []
---

## 正文

- 空翠染云，楚山迥、故人南北。
- 秀骨冷盈盈，清洗九秋涧绿。
- 奉车旧畹，料未许、千金轻价。
- 浅笑还不语，蔓草罗裙一幅。
- 素女情多，阿真娇重，唤起空谷。
- 弄野色烟姿，宜扫怨蛾澹墨。
- 光风入户，媚香倾国。
- 湘佩寒、幽梦小窗春足。

## 拼音

- kong1 cui4 ran3 yun2 ， chu3 shan1 jiong3 、 gu4 ren2 nan2 bei3 。
- xiu4 gu3 leng3 ying2 ying2 ， qing1 xi3 jiu3 qiu1 jian4 lü4 。
- feng4 che1 jiu4 wan3 ， liao4 wei4 xu3 、 qian1 jin1 qing1 jia4 。
- qian3 xiao4 hai2 bu4 yu3 ， man4 cao3 luo2 qun2 yi4 fu2 。
- su4 nü3 qing2 duo1 ， a1 zhen1 jiao1 zhong4 ， huan4 qi3 kong1 gu3 。
- nong4 ye3 se4 yan1 zi1 ， yi2 sao3 yuan4 e2 dan4 mo4 。
- guang1 feng1 ru4 hu4 ， mei4 xiang1 qing1 guo2 。
- xiang1 pei4 han2 、 you1 meng4 xiao3 chuang1 chun1 zu2 。

## 注释

## 译文

## 赏析
