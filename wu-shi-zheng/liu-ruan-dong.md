---
id: wu-shi-zheng-liu-ruan-dong
title: 劉阮洞
titlePinyin: liu2 ruan3 dong4
titleSlug: liu-ruan-dong
author: 吳師正
authorPinyin: wu2 shi1 zheng4
authorSlug: wu-shi-zheng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 天台春煖蘭若馨，海榴噴血黄鳥鳴。
- 風晴雨霽洞天曉，畫屏有路遊人行。
- 劉郎阮郎剡溪客，結伴窮幽絕人迹。
- 洞口遙聞漱玉聲，日有飄英點溪碧。
- 捫蘿涉水前攀緣，瞥見勝景層巒巓。
- 夭桃瑤草蔓深谷，飛樓傑閣凌青煙。
- 潭上金橋跨龍背，綽約雙鸞飲潭水。
- 初疑帝子別瀟湘，珠珮珊珊移玉趾。
- 環姿瑋態躊躇久，熟視人間未嘗有。
- 羅幙深沈邀客留，胡麻爲飯椒漿酒。
- 問郎於此何當還，壺中景迥非塵寰。
- 客驚遽返覓閭里，子孫雖在皆重玄。
- 年華瞬息嗟浮世，往事分明如夢寐。
- 相與迴尋舊路非，亂山稠疊煙雲蔽。
- 我來躡屐觀遺蹤，松陰坐久曾不逢。
- 野僧相引下山宿，落霞斜日林梢紅。

## 拼音

- tian1 tai2 chun1 xuan1 lan2 ruo4 xin1 ， hai3 liu2 pen1 xue4 huang2 niao3 ming2 。
- feng1 qing2 yu3 ji4 dong4 tian1 xiao3 ， hua4 ping2 you3 lu4 you2 ren2 hang2 。
- liu2 lang2 ruan3 lang2 shan4 xi1 ke4 ， jie2 ban4 qiong2 you1 jue2 ren2 ji4 。
- dong4 kou3 yao2 wen2 shu4 yu4 sheng1 ， ri4 you3 piao1 ying1 dian3 xi1 bi4 。
- men2 luo2 she4 shui3 qian2 pan1 yuan2 ， pie1 jian4 sheng4 jing3 ceng2 luan2 dian1 。
- yao1 tao2 yao2 cao3 man4 shen1 gu3 ， fei1 lou2 jie2 ge2 ling2 qing1 yan1 。
- tan2 shang4 jin1 qiao2 kua4 long2 bei4 ， chuo4 yue1 shuang1 luan2 yin3 tan2 shui3 。
- chu1 yi2 di4 zi3 bie2 xiao1 xiang1 ， zhu1 pei4 shan1 shan1 yi2 yu4 zhi3 。
- huan2 zi1 wei3 tai4 chou2 chu2 jiu3 ， shu2 shi4 ren2 jian4 wei4 chang2 you3 。
- luo2 mu4 shen1 shen3 yao1 ke4 liu2 ， hu2 ma2 wei2 fan4 jiao1 jiang1 jiu3 。
- wen4 lang2 wu1 ci3 he2 dang1 huan2 ， hu2 zhong1 jing3 jiong3 fei1 chen2 huan2 。
- ke4 jing1 ju4 fan3 mi4 lü2 li3 ， zi3 sun1 sui1 zai4 jie1 zhong4 xuan2 。
- nian2 hua2 shun4 xi1 jie1 fu2 shi4 ， wang3 shi4 fen1 ming2 ru2 meng4 mei4 。
- xiang1 yu3 hui2 xun2 jiu4 lu4 fei1 ， luan4 shan1 chou2 die2 yan1 yun2 bi4 。
- wo3 lai2 nie4 ji1 guan1 yi2 zong1 ， song1 yin1 zuo4 jiu3 ceng2 bu4 feng2 。
- ye3 seng1 xiang1 yin3 xia4 shan1 su4 ， luo4 xia2 xie2 ri4 lin2 shao1 hong2 。

## 注释

## 译文

## 赏析
