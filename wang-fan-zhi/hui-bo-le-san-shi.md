---
id: wang-fan-zhi-hui-bo-le-san-shi
title: 迴波樂 三十
titlePinyin: hui2 bo1 le4   san1 shi2
titleSlug: hui-bo-le-san-shi
author: 王梵志
authorPinyin: wang2 fan4 zhi4
authorSlug: wang-fan-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 他見見我見，我見見他見。
- 二見亦自見，不見喜中面。
- 手把車釧鏡，終日向外看。
- 唯見他長短，不肯自洮練（項校「揀」）。
- 竟竟口合合，猶如冶排扇。
- 逢人即作動，心舌常交戰。
- 不肯自看身，看身善不善。
- 如此癡冥人，只是可惡賤。
- 勸君學修道，含食但自㖶。
- 且拔己飢渴，五邪邪毒箭。
- 獲得身中病，應時乃一現。
- 安住解脫中，無礙未別見。
- 住是分別有，任用法界遍。
- 縱起六十二，非由無罪（項校「最」）殿。
- 所以得如斯，有大善方便。

## 拼音

- ta1 jian4 jian4 wo3 jian4 ， wo3 jian4 jian4 ta1 jian4 。
- er4 jian4 yi4 zi4 jian4 ， bu2 jian4 xi3 zhong1 mian4 。
- shou3 ba3 ju1 chuan4 jing4 ， zhong1 ri4 xiang4 wai4 kan4 。
- wei2 jian4 ta1 chang2 duan3 ， bu4 ken3 zi4 tao2 lian4 （ xiang4 xiao4 「 jian3 」）。
- jing4 jing4 kou3 he2 he2 ， you2 ru2 ye3 pai2 shan4 。
- feng2 ren2 ji2 zuo4 dong4 ， xin1 she2 chang2 jiao1 zhan4 。
- bu4 ken3 zi4 kan4 shen1 ， kan4 shen1 shan4 bu2 shan4 。
- ru2 ci3 chi1 ming2 ren2 ， zhi3 shi4 ke3 e4 jian4 。
- quan4 jun1 xue2 xiu1 dao4 ， han2 shi2 dan4 zi4 㖶。
- qie3 ba2 ji3 ji1 ke3 ， wu3 xie2 xie2 du2 jian4 。
- huo4 de2 shen1 zhong1 bing4 ， ying1 shi2 nai3 yi2 xian4 。
- an1 zhu4 jie3 tuo1 zhong1 ， wu2 ai4 wei4 bie2 jian4 。
- zhu4 shi4 fen1 bie2 you3 ， ren4 yong4 fa3 jie4 bian4 。
- zong4 qi3 liu4 shi2 er4 ， fei1 you2 wu2 zui4 （ xiang4 xiao4 「 zui4 」） dian4 。
- suo3 yi3 de2 ru2 si1 ， you3 da4 shan4 fang1 bian4 。

## 注释

## 译文

## 赏析
