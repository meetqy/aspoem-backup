---
id: li-ting-rui-zhu-ke-shao-qu-qiu-xu-zong-sa-ming-nian-xia-dang-jian-ji-jin-ji-qi-yi-zhe-yi-shi-qing
title: 朱可紹去秋許椶靸明年夏當見寄今及期矣輒以詩請
titlePinyin: zhu1 ke3 shao4 qu4 qiu1 xu1 zong1 sa3 ming2 nian2 xia4 dang1 jian4 ji4 jin1 ji2 qi1 yi3 zhe2 yi3 shi1 qing3
titleSlug: zhu-ke-shao-qu-qiu-xu-zong-sa-ming-nian-xia-dang-jian-ji-jin-ji-qi-yi-zhe-yi-shi-qing
author: 黎廷瑞
authorPinyin: li2 ting2 rui4
authorSlug: li-ting-rui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 寥陽宮殿老夜叉，九頭獰獰髪髿髿。
- 朝暮拔本不滿數，謫守鳳山山下花。
- 忽生蟻虱若魚子，秋風透頂櫛復爬。
- 夫君豈鬻居士屩，履聲漢代尚書家。
- 不嫌汝髪污我趾，結鞋遠勝蕭與麻。
- 煌煌火輪照萬野，恨不赤脚踏雪車。
- 世間褦襶獨何事，黄塵沒骻汗透靴。
- 老夫兩鬢亦蕭颯，謝去相帽便烏紗。
- 願言得此稱輕爽，宿諾今已期及瓜。
- 誓當布襪從此始，上下雲門還若耶。

## 拼音

- liao2 yang2 gong1 dian4 lao3 ye4 cha1 ， jiu3 tou2 ning2 ning2 fa4 sha1 sha1 。
- zhao1 mu4 ba2 ben3 bu4 man3 shu4 ， zhe2 shou3 feng4 shan1 shan1 xia4 hua1 。
- hu1 sheng1 yi3 shi1 ruo4 yu2 zi3 ， qiu1 feng1 tou4 ding3 zhi4 fu4 pa2 。
- fu1 jun1 qi3 yu4 ju1 shi4 jue1 ， lü3 sheng1 han4 dai4 shang4 shu1 jia1 。
- bu4 xian2 ru3 fa4 wu1 wo3 zhi3 ， jie2 xie2 yuan3 sheng4 xiao1 yu3 ma2 。
- huang2 huang2 huo3 lun2 zhao4 wan4 ye3 ， hen4 bu2 chi4 jiao3 ta4 xue3 ju1 。
- shi4 jian4 nai4 dai4 du2 he2 shi4 ， huang2 chen2 mei2 kua4 han4 tou4 xue1 。
- lao3 fu1 liang3 bin4 yi4 xiao1 sa4 ， xie4 qu4 xiang1 mao4 bian4 wu1 sha1 。
- yuan4 yan2 de2 ci3 cheng1 qing1 shuang3 ， su4 nuo4 jin1 yi3 qi1 ji2 gua1 。
- shi4 dang1 bu4 wa4 cong2 ci3 shi3 ， shang4 xia4 yun2 men2 huan2 ruo4 ye1 。

## 注释

## 译文

## 赏析
