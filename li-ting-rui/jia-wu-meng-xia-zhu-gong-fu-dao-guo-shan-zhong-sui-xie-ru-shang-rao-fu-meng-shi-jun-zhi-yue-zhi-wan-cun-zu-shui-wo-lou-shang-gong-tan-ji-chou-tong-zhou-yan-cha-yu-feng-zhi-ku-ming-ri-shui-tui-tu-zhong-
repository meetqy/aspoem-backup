---
id: li-ting-rui-jia-wu-meng-xia-zhu-gong-fu-dao-guo-shan-zhong-sui-xie-ru-shang-rao-fu-meng-shi-jun-zhi-yue-zhi-wan-cun-zu-shui-wo-lou-shang-gong-tan-ji-chou-tong-zhou-yan-cha-yu-feng-zhi-ku-ming-ri-shui-tui-tu-zhong-de-chang-ju-cheng-gong-fu
title: 甲午孟夏祝公輔道過山中遂偕如上饒赴孟史君之約至萬村阻水卧樓上共談己丑同舟雁汊遇風之苦明日水退途中得長句呈公輔
titlePinyin: jia3 wu3 meng4 xia4 zhu4 gong1 fu3 dao4 guo4 shan1 zhong1 sui4 xie2 ru2 shang4 rao2 fu4 meng4 shi3 jun1 zhi1 yue1 zhi4 wan4 cun1 zu3 shui3 wo4 lou2 shang4 gong4 tan2 ji3 chou3 tong2 zhou1 yan4 cha4 yu4 feng1 zhi1 ku3 ming2 ri4 shui3 tui4 tu2 zhong1 de2 chang2 ju4 cheng2 gong1 fu3
titleSlug: jia-wu-meng-xia-zhu-gong-fu-dao-guo-shan-zhong-sui-xie-ru-shang-rao-fu-meng-shi-jun-zhi-yue-zhi-wan-cun-zu-shui-wo-lou-shang-gong-tan-ji-chou-tong-zhou-yan-cha-yu-feng-zhi-ku-ming-ri-shui-tui-tu-zhong-de-chang-ju-cheng-gong-fu
author: 黎廷瑞
authorPinyin: li2 ting2 rui4
authorSlug: li-ting-rui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 南山有田不歸種，大瓠濩落無所用。
- 遂令沉沉走長江，萬里艱危憶君共。
- 嘗疑公佩延平劍，引得九淵龍子鬨。
- 雁汊渡頭鏖北風，真是脫身人鮓甕。
- 當時意氣杯溟渤，笑殺篙師窮欲慟。
- 千金之子不垂堂，默坐沉思還自痛。
- 歸來結屋萬山中，手植桃花欲成洞。
- 敲門者誰吾故人，色筆熒熒如彩鳳。
- 連宵劇談山月落，一浣胸中塵土空。
- 忻然共駕赴幽期，滿路薰風入吟諷。
- 萬村孤館明且潔，浴罷桃笙玉壺凍。
- 神君謁帝愁晝熱，夜半騎𬳮不施鞚。
- 偷决銀河灌火輪，玄化陰機神簸弄。
- 小溪如綫不自容，更奈亂流趨者衆。
- 劃爾掀波似轉雷，居然入室如流汞。
- 須臾便恐化桑田，咫尺還憂沒茅棟。
- 絕憐榻上閙蛙黽，安得天邊明螮蝀。
- 午樓欹枕聽濤聲，喚醒六年淮海夢。
- 青山淡淡坐神馳，白鷺悠悠空目送。
- 明朝水退得新晴，兩鳥故應天所縱。
- 乃知處險自有道，一靜可以該百動。
- 橫石斷橋沙逕曲，蒼藤翠木烟霏重。
- 小車穿壁我徐行，瘦蹇涉流君自控。
- 狂遊滿眼驚俗輩，疲役回頭慚僕從。
- 倩誰寫作山行圖，持似衡湖作清供。

## 拼音

- nan2 shan1 you3 tian2 bu4 gui1 zhong3 ， da4 hu4 hu4 luo4 wu2 suo3 yong4 。
- sui4 ling4 chen2 chen2 zou3 chang2 jiang1 ， wan4 li3 jian1 wei1 yi4 jun1 gong4 。
- chang2 yi2 gong1 pei4 yan2 ping2 jian4 ， yin3 de2 jiu3 yuan1 long2 zi3 hong4 。
- yan4 cha4 du4 tou2 ao2 bei3 feng1 ， zhen1 shi4 tuo1 shen1 ren2 zha3 weng4 。
- dang1 shi2 yi4 qi4 bei1 ming2 bo2 ， xiao4 sha1 gao1 shi1 qiong2 yu4 tong4 。
- qian1 jin1 zhi1 zi3 bu4 chui2 tang2 ， mo4 zuo4 chen2 si1 huan2 zi4 tong4 。
- gui1 lai2 jie2 wu1 wan4 shan1 zhong1 ， shou3 zhi2 tao2 hua1 yu4 cheng2 dong4 。
- qiao1 men2 zhe3 shui2 wu2 gu4 ren2 ， se4 bi3 ying2 ying2 ru2 cai3 feng4 。
- lian2 xiao1 ju4 tan2 shan1 yue4 luo4 ， yi2 huan4 xiong1 zhong1 chen2 tu3 kong1 。
- xin1 ran2 gong4 jia4 fu4 you1 qi1 ， man3 lu4 xun1 feng1 ru4 yin2 feng3 。
- wan4 cun1 gu1 guan3 ming2 qie3 jie2 ， yu4 ba4 tao2 sheng1 yu4 hu2 dong4 。
- shen2 jun1 ye4 di4 chou2 zhou4 re4 ， ye4 ban4 qi2 𬳮 bu4 shi1 kong4 。
- tou1 jue2 yin2 he2 guan4 huo3 lun2 ， xuan2 hua4 yin1 ji1 shen2 bo3 nong4 。
- xiao3 xi1 ru2 xian4 bu2 zi4 rong2 ， geng4 nai4 luan4 liu2 qu1 zhe3 zhong4 。
- hua2 er3 xian1 bo1 si4 zhuan3 lei2 ， ju1 ran2 ru4 shi4 ru2 liu2 gong3 。
- xu1 yu2 bian4 kong3 hua4 sang1 tian2 ， zhi3 chi3 huan2 you1 mei2 mao2 dong4 。
- jue2 lian2 ta4 shang4 nao4 wa1 min3 ， an1 de2 tian1 bian1 ming2 di4 dong1 。
- wu3 lou2 qi1 zhen3 ting1 tao1 sheng1 ， huan4 xing3 liu4 nian2 huai2 hai3 meng4 。
- qing1 shan1 dan4 dan4 zuo4 shen2 chi2 ， bai2 lu4 you1 you1 kong1 mu4 song4 。
- ming2 chao2 shui3 tui4 de2 xin1 qing2 ， liang3 niao3 gu4 ying1 tian1 suo3 zong4 。
- nai3 zhi1 chu3 xian3 zi4 you3 dao4 ， yi2 jing4 ke3 yi3 gai1 bai3 dong4 。
- heng2 shi2 duan4 qiao2 sha1 jing4 qu3 ， cang1 teng2 cui4 mu4 yan1 fei1 zhong4 。
- xiao3 ju1 chuan1 bi4 wo3 xu2 hang2 ， shou4 jian3 she4 liu2 jun1 zi4 kong4 。
- kuang2 you2 man3 yan3 jing1 su2 bei4 ， pi2 yi4 hui2 tou2 can2 pu2 cong2 。
- qian4 shui2 xie3 zuo4 shan1 xing2 tu2 ， chi2 si4 heng2 hu2 zuo4 qing1 gong4 。

## 注释

## 译文

## 赏析
