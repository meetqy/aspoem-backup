---
id: zhu-ru-xian-ti-zhi-ba-zhai
title: 題秩巴寨
titlePinyin: ti2 zhi4 ba1 zhai4
titleSlug: ti-zhi-ba-zhai
author: 朱汝賢
authorPinyin: zhu1 ru3 xian2
authorSlug: zhu-ru-xian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 十大曲破寰海知，六么對舞纖腰肢。
- 秩巴古寨士解圍，譜傳建業隆興時。
- 天匏作腔豺臠皮，竹撩裊繞疊指麾。
- 慢曲出入和柘枝，四部中分聲遞隨。
- 行齊氣勇拍趁吹，妙伎那教呈健兒。
- 忽然錦袖左抱持，伸拳俯拜當階墀。
- 三臺撾皷徹送之，我聞此樂來西陲。
- 恩濃四沐需雲期，君仁先祝慈闈慈。
- 壽崇蟠桃慶瑶池，乾會佳節等翼箕。
- 國安磐石民恬熙，不忘武事功平夷。
- 臣微鰲抃同熊羆，附庸此日江之西。
- 時人入耳鄭衛漓，播鼗擊磬今奚師。
- 舊樂之半見絕稀，十有二數存音儀。
- 紅裙擲毬顔忸怩，採蓮况欲追耶溪。
- 樂明美報意遠而，兩宮睿筭南山齊。
- 偶然問答成歌詩，於萬斯年陪壽巵。

## 拼音

- shi2 da4 qu3 po4 huan2 hai3 zhi1 ， liu4 me0 dui4 wu3 xian1 yao1 zhi1 。
- zhi4 ba1 gu3 zhai4 shi4 jie3 wei2 ， pu3 chuan2 jian4 ye4 long2 xing1 shi2 。
- tian1 pao2 zuo4 qiang1 chai2 luan2 pi2 ， zhu2 liao2 niao3 rao4 die2 zhi3 hui1 。
- man4 qu3 chu1 ru4 he2 zhe4 zhi1 ， si4 bu4 zhong1 fen1 sheng1 di4 sui2 。
- xing2 qi2 qi4 yong3 pai1 chen4 chui1 ， miao4 ji4 na4 jiao4 cheng2 jian4 er2 。
- hu1 ran2 jin3 xiu4 zuo3 bao4 chi2 ， shen1 quan2 fu3 bai4 dang1 jie1 chi2 。
- san1 tai2 zhua1 gu3 che4 song4 zhi1 ， wo3 wen2 ci3 le4 lai2 xi1 chui2 。
- en1 nong2 si4 mu4 xu1 yun2 qi1 ， jun1 ren2 xian1 zhu4 ci2 wei2 ci2 。
- shou4 chong2 pan2 tao2 qing4 yao2 chi2 ， qian2 hui4 jia1 jie2 deng3 yi4 ji1 。
- guo2 an1 pan2 shi2 min2 tian2 xi1 ， bu2 wang4 wu3 shi4 gong1 ping2 yi2 。
- chen2 wei1 ao2 bian4 tong2 xiong2 pi2 ， fu4 yong1 ci3 ri4 jiang1 zhi1 xi1 。
- shi2 ren2 ru4 er3 zheng4 wei4 li2 ， bo1 tao2 ji1 qing4 jin1 xi1 shi1 。
- jiu4 le4 zhi1 ban4 jian4 jue2 xi1 ， shi2 you3 er4 shu4 cun2 yin1 yi2 。
- hong2 qun2 zhi4 qiu2 yan2 niu3 ni2 ， cai3 lian2 kuang4 yu4 zhui1 ye1 xi1 。
- le4 ming2 mei3 bao4 yi4 yuan3 er2 ， liang3 gong1 rui4 suan4 nan2 shan1 qi2 。
- ou3 ran2 wen4 da2 cheng2 ge1 shi1 ， wu1 wan4 si1 nian2 pei2 shou4 zhi1 。

## 注释

## 译文

## 赏析
