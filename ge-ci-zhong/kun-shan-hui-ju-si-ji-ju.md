---
id: ge-ci-zhong-kun-shan-hui-ju-si-ji-ju
title: 崑山慧聚寺集句
titlePinyin: kun1 shan1 hui4 ju4 si4 ji2 ju4
titleSlug: kun-shan-hui-ju-si-ji-ju
author: 葛次仲
authorPinyin: ge3 ci4 zhong4
authorSlug: ge-ci-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 全吳臨巨溟，青山天一隅。
- 靜境林麓好，勝槩凌方壺。
- 泓泓野泉潔，曖曖烟谷虛。
- 攀雲造禪扃，躋險築幽居。
- 道人刺猛虎，復來薙榛蕪。
- 咄嗟檀施開，以有此屋廬。
- 側疊萬古石，功就豈斯須。
- 磥砢成廣殿，鬼工不可圖。
- 有窮者孟郊，過此亦躊躇。
- 賦詩留巖屏，詞律響瓊琚。
- 我訪岑寂境，幸與高士俱。
- 時升翠微上，凉閣對紅蕖。
- 岸幘偃東齋，果藥雜紛敷。
- 上方風景清，華敞綽有餘。
- 高窗瞰遠郊，萬壑明晴初。
- 賞愛未能去，頳霞照桑榆。
- 老僧道機熟，閑持貝葉書。
- 秉心識本源，高談出有無。
- 茗酌待幽客，頓令煩抱舒。
- 儒道雖異門，意合不爲殊。
- 抖擻垢穢衣，惟有牟尼珠。
- 餘生願休止，投策謝歸塗。

## 拼音

- quan2 wu2 lin2 ju4 ming2 ， qing1 shan1 tian1 yi4 yu2 。
- jing4 jing4 lin2 lu4 hao3 ， sheng4 gai4 ling2 fang1 hu2 。
- hong2 hong2 ye3 quan2 jie2 ， ai4 ai4 yan1 gu3 xu1 。
- pan1 yun2 zao4 shan4 jiong1 ， ji1 xian3 zhu4 you1 ju1 。
- dao4 ren2 ci4 meng3 hu3 ， fu4 lai2 ti4 zhen1 wu2 。
- duo1 jie1 tan2 shi1 kai1 ， yi3 you3 ci3 wu1 lu2 。
- ce4 die2 wan4 gu3 shi2 ， gong1 jiu4 qi3 si1 xu1 。
- lei3 luo3 cheng2 guang3 dian4 ， gui3 gong1 bu4 ke3 tu2 。
- you3 qiong2 zhe3 meng4 jiao1 ， guo4 ci3 yi4 chou2 chu2 。
- fu4 shi1 liu2 yan2 ping2 ， ci2 lü4 xiang3 qiong2 ju1 。
- wo3 fang3 cen2 ji4 jing4 ， xing4 yu3 gao1 shi4 ju4 。
- shi2 sheng1 cui4 wei1 shang4 ， liang2 ge2 dui4 hong2 qu2 。
- an4 ze2 yan3 dong1 zhai1 ， guo3 yao4 za2 fen1 fu1 。
- shang4 fang1 feng1 jing3 qing1 ， hua2 chang3 chuo4 you3 yu2 。
- gao1 chuang1 kan4 yuan3 jiao1 ， wan4 he4 ming2 qing2 chu1 。
- shang3 ai4 wei4 neng2 qu4 ， cheng1 xia2 zhao4 sang1 yu2 。
- lao3 seng1 dao4 ji1 shu2 ， xian2 chi2 bei4 ye4 shu1 。
- bing3 xin1 shi2 ben3 yuan2 ， gao1 tan2 chu1 you3 wu2 。
- ming2 zhuo2 dai4 you1 ke4 ， dun4 ling4 fan2 bao4 shu1 。
- ru2 dao4 sui1 yi4 men2 ， yi4 he2 bu4 wei2 shu1 。
- dou3 sou4 gou4 hui4 yi1 ， wei2 you3 mu4 ni2 zhu1 。
- yu2 sheng1 yuan4 xiu1 zhi3 ， tou2 ce4 xie4 gui1 tu2 。

## 注释

## 译文

## 赏析
