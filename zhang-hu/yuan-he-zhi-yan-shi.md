---
id: zhang-hu-yuan-he-zhi-yan-shi
title: 元和直言詩
titlePinyin: yuan2 he2 zhi2 yan2 shi1
titleSlug: yuan-he-zhi-yan-shi
author: 張祜
authorPinyin: zhang1 hu4
authorSlug: zhang-hu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 東野小臣祜，聖朝垂淚言。
- 微塵豈裨助，永負丘山恩。
- 箕子昔爲奴，所悲逢世昏。
- 明時便鉗舌，切恐負乾坤。
- 臣當涉黃河，心目日且煩。
- 分明在人世，不喻波渾渾。
- 願以所支流，却尋到崑崙。
- 但窮此生感，沒齒寧爲寃。
- 臣讀帝王書，粗知治亂源。
- 文思苟未安，詎得賓四門。
- 陛下欲垂衣，一與夔契論。
- 成湯事不盡，勿更隨波翻。
- 直者舉其材，曲者尋其根。
- 直固不可遺，曲亦不可焚。
- 用材苟端審，帝道即羲軒。
- 陛下復土階，四方敢高垣。
- 陛下喜雕牆，四方必重藩。
- 畋獵豈無娛，湯泉豈無溫。
- 始知堯爲心，清淨自成尊。
- 比干不憚死，諫道久而存。
- 許由不務策，志士亦所敦。
- 兢兢小臣祜，萬死甘詞繁。

## 拼音

- dong1 ye3 xiao3 chen2 hu4 ， sheng4 chao2 chui2 lei4 yan2 。
- wei1 chen2 qi3 bi4 zhu4 ， yong3 fu4 qiu1 shan1 en1 。
- ji1 zi3 xi1 wei2 nu2 ， suo3 bei1 feng2 shi4 hun1 。
- ming2 shi2 bian4 qian2 she2 ， qie4 kong3 fu4 qian2 kun1 。
- chen2 dang1 she4 huang2 he2 ， xin1 mu4 ri4 qie3 fan2 。
- fen1 ming2 zai4 ren2 shi4 ， bu2 yu4 bo1 hun2 hun2 。
- yuan4 yi3 suo3 zhi1 liu2 ， que4 xun2 dao4 kun1 lun2 。
- dan4 qiong2 ci3 sheng1 gan3 ， mei2 chi3 ning2 wei2 yuan1 。
- chen2 du2 di4 wang2 shu1 ， cu1 zhi1 zhi4 luan4 yuan2 。
- wen2 si1 gou3 wei4 an1 ， ju4 de2 bin1 si4 men2 。
- bi4 xia4 yu4 chui2 yi1 ， yi4 yu3 kui2 qi4 lun4 。
- cheng2 tang1 shi4 bu2 jin4 ， wu4 geng4 sui2 bo1 fan1 。
- zhi2 zhe3 ju3 qi2 cai2 ， qu3 zhe3 xun2 qi2 gen1 。
- zhi2 gu4 bu4 ke3 yi2 ， qu3 yi4 bu4 ke3 fen2 。
- yong4 cai2 gou3 duan1 shen3 ， di4 dao4 ji2 xi1 xuan1 。
- bi4 xia4 fu4 tu3 jie1 ， si4 fang1 gan3 gao1 yuan2 。
- bi4 xia4 xi3 diao1 qiang2 ， si4 fang1 bi4 zhong4 fan1 。
- tian2 lie4 qi3 wu2 yu2 ， tang1 quan2 qi3 wu2 wen1 。
- shi3 zhi1 yao2 wei2 xin1 ， qing1 jing4 zi4 cheng2 zun1 。
- bi3 gan1 bu2 dan4 si3 ， jian4 dao4 jiu3 er2 cun2 。
- xu1 you2 bu2 wu4 ce4 ， zhi4 shi4 yi4 suo3 dun1 。
- jing1 jing1 xiao3 chen2 hu4 ， wan4 si3 gan1 ci2 fan2 。

## 注释

## 译文

## 赏析
