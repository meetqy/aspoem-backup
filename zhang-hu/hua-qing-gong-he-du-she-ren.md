---
id: zhang-hu-hua-qing-gong-he-du-she-ren
title: 華清宮和杜舍人
titlePinyin: hua2 qing1 gong1 he2 du4 she4 ren2
titleSlug: hua-qing-gong-he-du-she-ren
author: 張祜
authorPinyin: zhang1 hu4
authorSlug: zhang-hu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 五十年天子，離宮舊粉牆。
- 登封時正泰，御宇日初長。
- 上位先名實，中興事憲章。
- 舉戎輕甲胄，餘地取河湟。
- 道帝玄元祖，儒封孔子王。
- 因緣百司署，藂會一人湯。
- 渭水波搖綠，秦山草半黃。
- 馬頭開夜照，鷹眼利星芒。
- 下箭朱弓滿，鳴鞭皓腕攘。
- 畋思獲呂望，諫祇避周昌。
- 兔迹貪前逐，梟心不早防。
- 幾添鸚鵡勸，頻賜荔支嘗。
- 月鎖千門靜，天高一笛涼。
- 細音搖翠佩，輕步宛霓裳。
- 禍亂根潛結，昇平意遽忘。
- 衣冠逃犬虜，鼙鼓動漁陽。
- 外戚心殊迫，中途事可量。
- 雪埋妃子貌，刃斷祿兒腸。
- 近侍煙塵隔，前蹤輦路荒。
- 益知迷寵佞，惟恨喪忠良。
- 北闕尊明主，南宮遜上皇。
- 禁清餘鳳吹，池冷映龍光。
- 祝壽山猶在，流年水共傷。
- 杜鵑魂厭蜀，蝴蝶夢悲莊。
- 雀卵遺雕栱，蟲絲罥畫梁。
- 紫苔侵壁潤，紅樹閉門芳。
- 守吏齊鴛瓦，耕民得翠璫。
- 歡康昔時樂，講武舊兵場。
- 莫草深巖靄，幽花墜徑香。
- 不堪垂白叟，行折御溝楊。

## 拼音

- wu3 shi2 nian2 tian1 zi3 ， li2 gong1 jiu4 fen3 qiang2 。
- deng1 feng1 shi2 zheng4 tai4 ， yu4 yu3 ri4 chu1 chang2 。
- shang4 wei4 xian1 ming2 shi2 ， zhong1 xing1 shi4 xian4 zhang1 。
- ju3 rong2 qing1 jia3 zhou4 ， yu2 di4 qu3 he2 huang2 。
- dao4 di4 xuan2 yuan2 zu3 ， ru2 feng1 kong3 zi3 wang2 。
- yin1 yuan2 bai3 si1 shu3 ， cong2 hui4 yi4 ren2 tang1 。
- wei4 shui3 bo1 yao2 lü4 ， qin2 shan1 cao3 ban4 huang2 。
- ma3 tou2 kai1 ye4 zhao4 ， ying1 yan3 li4 xing1 mang2 。
- xia4 jian4 zhu1 gong1 man3 ， ming2 bian1 hao4 wan4 rang3 。
- tian2 si1 huo4 lü3 wang4 ， jian4 qi2 bi4 zhou1 chang1 。
- tu4 ji4 tan1 qian2 zhu2 ， xiao1 xin1 bu4 zao3 fang2 。
- ji1 tian1 ying1 wu3 quan4 ， bin1 ci4 li4 zhi1 chang2 。
- yue4 suo3 qian1 men2 jing4 ， tian1 gao1 yi1 di2 liang2 。
- xi4 yin1 yao2 cui4 pei4 ， qing1 bu4 wan3 ni2 chang2 。
- huo4 luan4 gen1 qian2 jie2 ， sheng1 ping2 yi4 ju4 wang4 。
- yi1 guan1 tao2 quan3 lu3 ， pi2 gu3 dong4 yu2 yang2 。
- wai4 qi1 xin1 shu1 po4 ， zhong1 tu2 shi4 ke3 liang2 。
- xue3 mai2 fei1 zi0 mao4 ， ren4 duan4 lu4 er2 chang2 。
- jin4 shi4 yan1 chen2 ge2 ， qian2 zong1 nian3 lu4 huang1 。
- yi4 zhi1 mi2 chong3 ning4 ， wei2 hen4 sang1 zhong1 liang2 。
- bei3 que4 zun1 ming2 zhu3 ， nan2 gong1 xun4 shang4 huang2 。
- jin4 qing1 yu2 feng4 chui1 ， chi2 leng3 ying4 long2 guang1 。
- zhu4 shou4 shan1 you2 zai4 ， liu2 nian2 shui3 gong4 shang1 。
- du4 jian1 hun2 yan4 shu3 ， hu2 die2 meng4 bei1 zhuang1 。
- que4 luan3 yi2 diao1 gong3 ， chong2 si1 juan4 hua4 liang2 。
- zi3 tai2 qin1 bi4 run4 ， hong2 shu4 bi4 men2 fang1 。
- shou3 li4 qi2 yuan1 wa3 ， geng1 min2 de2 cui4 dang1 。
- huan1 kang1 xi1 shi2 le4 ， jiang3 wu3 jiu4 bing1 chang3 。
- mo4 cao3 shen1 yan2 ai3 ， you1 hua1 zhui4 jing4 xiang1 。
- bu4 kan1 chui2 bai2 sou3 ， xing2 zhe2 yu4 gou1 yang2 。

## 注释

## 译文

## 赏析
