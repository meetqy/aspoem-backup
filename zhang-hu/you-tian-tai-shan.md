---
id: zhang-hu-you-tian-tai-shan
title: 遊天台山
titlePinyin: you2 tian1 tai1 shan1
titleSlug: you-tian-tai-shan
author: 張祜
authorPinyin: zhang1 hu4
authorSlug: zhang-hu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 崔嵬海西鎮，靈跡傳萬古。
- 羣峰日來朝，累累孫侍祖。
- 三茅即拳石，二室猶塊土。
- 傍洞窟神仙，中巖宅龍虎。
- 名從乾取象，位與坤作輔。
- 鸞鶴自相羣，前人空若瞽。
- 巉巉割秋碧，媧女徒巧補。
- 視聽出塵埃，處高心漸苦。
- 纔登招手石，肘底笑天姥。
- 仰看華蓋尖，赤日雲上午。
- 奔雷撼深谷，下見山脚雨。
- 回首望四明，矗若城一堵。
- 昏晨邈千態，恐動非自主。
- 控鵠大夢中，坐覺身【栩栩】。
- 東溟子時月，却孕元化母。
- 彭蠡不盈杯，浙江微辨縷。
- 石梁屹橫架，萬仞青壁豎。
- 却瞰赤城顛，勢來如刀弩。
- 盤松國清道，九里天莫覩。
- 穹崇上攢三，突兀傍聳五。
- 空崖絕凡路，癡立麋與麈。
- 邈峻極天門，覰深窺地戶。
- 金庭路非遠，徒步將欲舉。
- 身樂道家流，惇儒若一矩。
- 行尋白雲叟，禮象登峻宇。
- 佛窟繞杉嵐，仙壇半榛莽。
- 懸崖與飛瀑，險噴難足俯。
- 海眼三井通，洞門雙闕拄。
- 瓊臺下昏側，手足前採乳。
- 但造不死鄉，前勞何足數。

## 拼音

- cui1 wei2 hai3 xi1 zhen4 ， ling2 ji4 chuan2 wan4 gu3 。
- qun2 feng1 ri4 lai2 chao2 ， lei2 lei2 sun1 shi4 zu3 。
- san1 mao2 ji2 quan2 shi2 ， er4 shi4 you2 kuai4 tu3 。
- bang4 dong4 ku1 shen2 xian1 ， zhong1 yan2 zhai2 long2 hu3 。
- ming2 cong2 qian2 qu3 xiang4 ， wei4 yu3 kun1 zuo4 fu3 。
- luan2 he4 zi4 xiang1 qun2 ， qian2 ren2 kong1 ruo4 gu3 。
- chan2 chan2 ge1 qiu1 bi4 ， wa1 nü3 tu2 qiao3 bu3 。
- shi4 ting1 chu1 chen2 ai1 ， chu3 gao1 xin1 jian4 ku3 。
- cai2 deng1 zhao1 shou3 shi2 ， zhou3 di3 xiao4 tian1 lao3 。
- yang3 kan4 hua2 gai4 jian1 ， chi4 ri4 yun2 shang4 wu3 。
- ben1 lei2 han4 shen1 gu3 ， xia4 jian4 shan1 jiao3 yu3 。
- hui2 shou3 wang4 si4 ming2 ， chu4 ruo4 cheng2 yi4 du3 。
- hun1 chen2 miao3 qian1 tai4 ， kong3 dong4 fei1 zi4 zhu3 。
- kong4 hu2 da4 meng4 zhong1 ， zuo4 jue2 shen1 【 xu3 xu3 】。
- dong1 ming2 zi3 shi2 yue4 ， que4 yun4 yuan2 hua4 mu3 。
- peng2 li2 bu4 ying2 bei1 ， zhe4 jiang1 wei1 bian4 lü3 。
- shi2 liang2 yi4 heng2 jia4 ， wan4 ren4 qing1 bi4 shu4 。
- que4 kan4 chi4 cheng2 dian1 ， shi4 lai2 ru2 dao1 nu3 。
- pan2 song1 guo2 qing1 dao4 ， jiu3 li3 tian1 mo4 du3 。
- qiong2 chong2 shang4 zan3 san1 ， tu1 wu4 bang4 song3 wu3 。
- kong1 ya2 jue2 fan2 lu4 ， chi1 li4 mi2 yu3 zhu3 。
- miao3 jun4 ji2 tian1 men2 ， qu4 shen1 kui1 di4 hu4 。
- jin1 ting2 lu4 fei1 yuan3 ， tu2 bu4 jiang1 yu4 ju3 。
- shen1 le4 dao4 jia1 liu2 ， dun1 ru2 ruo4 yi4 ju3 。
- xing2 xun2 bai2 yun2 sou3 ， li3 xiang4 deng1 jun4 yu3 。
- fo2 ku1 rao4 shan1 lan2 ， xian1 tan2 ban4 zhen1 mang3 。
- xuan2 ya2 yu3 fei1 pu4 ， xian3 pen1 nan2 zu2 fu3 。
- hai3 yan3 san1 jing3 tong1 ， dong4 men2 shuang1 que4 zhu3 。
- qiong2 tai2 xia4 hun1 ce4 ， shou3 zu2 qian2 cai3 ru3 。
- dan4 zao4 bu4 si3 xiang1 ， qian2 lao2 he2 zu2 shu4 。

## 注释

## 译文

## 赏析
