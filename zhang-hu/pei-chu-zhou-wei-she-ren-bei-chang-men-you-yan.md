---
id: zhang-hu-pei-chu-zhou-wei-she-ren-bei-chang-men-you-yan
title: 陪楚州韋舍人北閶門遊宴
titlePinyin: pei2 chu3 zhou1 wei2 she4 ren2 bei3 chang1 men2 you2 yan4
titleSlug: pei-chu-zhou-wei-she-ren-bei-chang-men-you-yan
author: 張祜
authorPinyin: zhang1 hu4
authorSlug: zhang-hu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 柘岸齊空遠，通波跨檻牢。
- 四方人意便，兩路馬行高。
- 霧柳蒙疎葉，風帆掛並艘。
- 碧雲秋水靜，紅日暮霞韜。
- 苟藉公心度，稀逢敏手操。
- 舊恩重雨露，新命壓波濤。
- 挹海驚涯涘，冲霄訝羽毛。
- 絲綸初變體，錦袖旋揮毫。
- 美景尤難卜，良辰不易遭。
- 名華應獨步，語韻洽朋曹。
- 異日知司衮，閑時解夢刀。
- 卿材尊宦達，侯業重人豪。
- 拽盞憐稀飲，扶鞍哂遽逃。
- 香鳧深促坐，畫鷁遠迴篙。
- 賭氣連呼采，縻心乍漱醪。
- 俁妨孤憤激，肯忘一言褒。
- 北闕承優話，南方續廣騷。
- 不嘗書咄咄，誰話酒陶陶。
- 末路猶提筆，雄藩佇擁旄。
- 只愁迂蹇步，歸去又蓬蒿。

## 拼音

- zhe4 an4 qi2 kong1 yuan3 ， tong1 bo1 kua4 jian4 lao2 。
- si4 fang1 ren2 yi4 bian4 ， liang3 lu4 ma3 hang2 gao1 。
- wu4 liu3 meng2 shu1 ye4 ， feng1 fan1 gua4 bing4 sou1 。
- bi4 yun2 qiu1 shui3 jing4 ， hong2 ri4 mu4 xia2 tao1 。
- gou3 jie4 gong1 xin1 du4 ， xi1 feng2 min3 shou3 cao1 。
- jiu4 en1 zhong4 yu3 lu4 ， xin1 ming4 ya1 bo1 tao1 。
- yi4 hai3 jing1 ya2 si4 ， chong1 xiao1 ya4 yu3 mao2 。
- si1 lun2 chu1 bian4 ti3 ， jin3 xiu4 xuan2 hui1 hao2 。
- mei3 jing3 you2 nan2 bu3 ， liang2 chen2 bu2 yi4 zao1 。
- ming2 hua2 ying1 du2 bu4 ， yu3 yun4 qia4 peng2 cao2 。
- yi4 ri4 zhi1 si1 gun3 ， xian2 shi2 jie3 meng4 dao1 。
- qing1 cai2 zun1 huan4 da2 ， hou2 ye4 zhong4 ren2 hao2 。
- zhuai4 zhan3 lian2 xi1 yin3 ， fu2 an1 shen3 ju4 tao2 。
- xiang1 fu2 shen1 cu4 zuo4 ， hua4 yi4 yuan3 hui2 gao1 。
- du3 qi4 lian2 hu1 cai3 ， mi2 xin1 zha4 shu4 lao2 。
- yu3 fang2 gu1 fen4 ji1 ， ken3 wang4 yi4 yan2 bao1 。
- bei3 que4 cheng2 you1 hua4 ， nan2 fang1 xu4 guang3 sao1 。
- bu4 chang2 shu1 duo1 duo1 ， shui2 hua4 jiu3 tao2 tao2 。
- mo4 lu4 you2 ti2 bi3 ， xiong2 fan1 zhu4 yong1 mao2 。
- zhi1 chou2 yu1 jian3 bu4 ， gui1 qu4 you4 peng2 hao1 。

## 注释

## 译文

## 赏析
