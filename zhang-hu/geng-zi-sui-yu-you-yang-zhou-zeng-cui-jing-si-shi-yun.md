---
id: zhang-hu-geng-zi-sui-yu-you-yang-zhou-zeng-cui-jing-si-shi-yun
title: 庚子歲寓遊楊州贈崔荆四十韻
titlePinyin: geng1 zi3 sui4 yu4 you2 yang2 zhou1 zeng4 cui1 jing1 si4 shi2 yun4
titleSlug: geng-zi-sui-yu-you-yang-zhou-zeng-cui-jing-si-shi-yun
author: 張祜
authorPinyin: zhang1 hu4
authorSlug: zhang-hu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 窮賤正相仍，逢君又廣陵。
- 坐愁身兀兀，行信脚騰騰。
- 小巷朝歌滿，高樓夜吹凝。
- 月明街廓路，星散市橋燈。
- 鈍僕常羞使，贏驂半醉乘。
- 酷遭狂客引，剛被俗人憎。
- 睚眦寧宜慣，趦趄苟未能。
- 坊期瑞芝宿，閣詢慶雲登。
- 逈眺江千里，高臨塔九層。
- 山嵐開碧罅，海日上紅稜。
- 曲岸盤回出，飛欄斗峻凭。
- 鷺鷥行淺草，龜殻上新菱。
- 野霽崗形兀，林昏地氣蒸。
- 春天聊共賞，夏日幾同瞢。
- 自給勞方寸，官沽厭窄升。
- 堅强心似石，險峭志如陵。
- 悶極行挑耳，狂來起扼肱。
- 腸風終作疹，肺病不爲徵。
- 玉樹當巡打，香毬帶柏承。
- 暗歸逃酒席，私語結鈎朋。
- 僻性從他論，幽情且自矜。
- 砌開紅艷槿，庭架綠陰藤。
- 冷滑連心簟，輕疎着體繒。
- 被裁新蜀錦，光砑小吳綾。
- 久滯終何益，長貧也未應。
- 莫輕垂耳驥，須看脫鱗鵬。
- 善惡都鈐口，存亡只撫膺。
- 楚才君漫倚，荆璞我虛憑。
- 委順容如妾，幽迂論若僧。
- 早知身足累，近信卜無徵。
- 畫虎誠堪誚，雕蟲詎可稱。
- 掃門蹤魏勃，開閣竚孫弘。
- 勿易侵苗鼠，須防止棘蠅。
- 足憂行夜露，心懼履春冰。
- 旅望孤煙起，鄉愁遠水澄。
- 每思人似玉，長願酒如澠。
- 去國程無盡，離筵思不勝。
- 感恩因病雀，逐物甚飢鷹。
- 詎憶園蔬灌，唯希社肉秤。
- 寃讎閑物在，知己大官薨。
- 郄弟終須得，蘧非誓欲懲。
- 看看重西去，從此又兢兢。

## 拼音

- qiong2 jian4 zheng4 xiang1 reng2 ， feng2 jun1 you4 guang3 ling2 。
- zuo4 chou2 shen1 wu4 wu4 ， xing2 xin4 jiao3 teng2 teng2 。
- xiao3 xiang4 zhao1 ge1 man3 ， gao1 lou2 ye4 chui1 ning2 。
- yue4 ming2 jie1 kuo4 lu4 ， xing1 san4 shi4 qiao2 deng1 。
- dun4 pu2 chang2 xiu1 shi3 ， ying2 can1 ban4 zui4 cheng2 。
- ku4 zao1 kuang2 ke4 yin3 ， gang1 bei4 su2 ren2 zeng1 。
- ya2 zi4 ning2 yi2 guan4 ， zi1 ju1 gou3 wei4 neng2 。
- fang1 qi1 rui4 zhi1 su4 ， ge2 xun2 qing4 yun2 deng1 。
- jiong3 tiao4 jiang1 qian1 li3 ， gao1 lin2 ta3 jiu3 ceng2 。
- shan1 lan2 kai1 bi4 xia4 ， hai3 ri4 shang4 hong2 leng2 。
- qu3 an4 pan2 hui2 chu1 ， fei1 lan2 dou4 jun4 ping2 。
- lu4 si1 xing2 qian3 cao3 ， gui1 qiao4 shang4 xin1 ling2 。
- ye3 ji4 gang3 xing2 wu4 ， lin2 hun1 di4 qi4 zheng1 。
- chun1 tian1 liao2 gong4 shang3 ， xia4 ri4 ji1 tong2 meng2 。
- zi4 gei3 lao2 fang1 cun4 ， guan1 gu1 yan4 zhai3 sheng1 。
- jian1 qiang2 xin1 si4 shi2 ， xian3 qiao4 zhi4 ru2 ling2 。
- men4 ji2 xing2 tiao1 er3 ， kuang2 lai2 qi3 e4 gong1 。
- chang2 feng1 zhong1 zuo4 zhen3 ， fei4 bing4 bu4 wei2 zhi3 。
- yu4 shu4 dang1 xun2 da3 ， xiang1 qiu2 dai4 bai3 cheng2 。
- an4 gui1 tao2 jiu3 xi2 ， si1 yu3 jie2 gou1 peng2 。
- pi4 xing4 cong2 ta1 lun4 ， you1 qing2 qie3 zi4 jin1 。
- qi4 kai1 hong2 yan4 jin3 ， ting2 jia4 lü4 yin1 teng2 。
- leng3 hua2 lian2 xin1 dian4 ， qing1 shu1 zhe0 ti3 zeng1 。
- bei4 cai2 xin1 shu3 jin3 ， guang1 ya4 xiao3 wu2 ling2 。
- jiu3 zhi4 zhong1 he2 yi4 ， chang2 pin2 ye3 wei4 ying1 。
- mo4 qing1 chui2 er3 ji4 ， xu1 kan4 tuo1 lin2 peng2 。
- shan4 e4 dou1 qian2 kou3 ， cun2 wang2 zhi1 fu3 ying1 。
- chu3 cai2 jun1 man4 yi3 ， jing1 pu2 wo3 xu1 ping2 。
- wei3 shun4 rong2 ru2 qie4 ， you1 yu1 lun4 ruo4 seng1 。
- zao3 zhi1 shen1 zu2 lei4 ， jin4 xin4 bu3 wu2 zhi3 。
- hua4 hu3 cheng2 kan1 qiao4 ， diao1 chong2 ju4 ke3 cheng1 。
- sao3 men2 zong1 wei4 bo2 ， kai1 ge2 zhu4 sun1 hong2 。
- wu4 yi4 qin1 miao2 shu3 ， xu1 fang2 zhi3 ji2 ying2 。
- zu2 you1 xing2 ye4 lu4 ， xin1 ju4 lü3 chun1 bing1 。
- lü3 wang4 gu1 yan1 qi3 ， xiang1 chou2 yuan3 shui3 cheng2 。
- mei3 si1 ren2 si4 yu4 ， chang2 yuan4 jiu3 ru2 mian3 。
- qu4 guo2 cheng2 wu2 jin4 ， li2 yan2 si1 bu2 sheng4 。
- gan3 en1 yin1 bing4 que4 ， zhu2 wu4 shen4 ji1 ying1 。
- ju4 yi4 yuan2 shu1 guan4 ， wei2 xi1 she4 rou4 cheng4 。
- yuan1 chou2 xian2 wu4 zai4 ， zhi1 ji3 da4 guan1 hong1 。
- xi4 di4 zhong1 xu1 de2 ， qu2 fei1 shi4 yu4 cheng2 。
- kan4 kan4 zhong4 xi1 qu4 ， cong2 ci3 you4 jing1 jing1 。

## 注释

## 译文

## 赏析
