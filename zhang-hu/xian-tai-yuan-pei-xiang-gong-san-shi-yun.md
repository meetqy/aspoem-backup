---
id: zhang-hu-xian-tai-yuan-pei-xiang-gong-san-shi-yun
title: 獻太原裴相公三十韻
titlePinyin: xian4 tai4 yuan2 pei2 xiang4 gong0 san1 shi2 yun4
titleSlug: xian-tai-yuan-pei-xiang-gong-san-shi-yun
author: 張祜
authorPinyin: zhang1 hu4
authorSlug: zhang-hu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 萬古元和史，功名將相殊。
- 英明逢主斷，直道與天符。
- 一鏡辭西闕，雙旌鎮北都。
- 輪轅歸大匠，劒戟盡洪爐。
- 物望朝端洽，人情海內輸。
- 重輕毫在手，斟酌斗迴樞。
- 邴吉真丞相，陳蕃實丈夫。
- 禮賓青眼色，憂國白髭鬚。
- 幾賴平中土，長愁入五湖。
- 旱苗今雨活，妖沴共風驅。
- 料敵窮天象，開邊過地圖。
- 黃河歸博望，青塚破兇奴。
- 虎豹皆親射，豺狼例手誅。
- 坐籌千不失，持鉞四無虛。
- 勇義精誠感，溫良美價沽。
- 夔龍甘道劣，賈馬分材枯。
- 曙色開營柳，秋聲動塞榆。
- 縱橫追穴兔，直下灌城狐。
- 舉論當前古，推心及後儒。
- 風雲如借便，開眼即天衢。
- （本卷均見南宋蜀刻本《張承吉文集》卷第十。
- ）。

## 拼音

- wan4 gu3 yuan2 he2 shi3 ， gong1 ming2 jiang1 xiang1 shu1 。
- ying1 ming2 feng2 zhu3 duan4 ， zhi2 dao4 yu3 tian1 fu2 。
- yi2 jing4 ci2 xi1 que4 ， shuang1 jing1 zhen4 bei3 dou1 。
- lun2 yuan2 gui1 da4 jiang4 ， jian4 ji3 jin4 hong2 lu2 。
- wu4 wang4 chao2 duan1 qia4 ， ren2 qing2 hai3 nei4 shu1 。
- zhong4 qing1 hao2 zai4 shou3 ， zhen1 zhuo2 dou4 hui2 shu1 。
- bing3 ji2 zhen1 cheng2 xiang1 ， chen2 fan1 shi2 zhang4 fu0 。
- li3 bin1 qing1 yan3 se4 ， you1 guo2 bai2 zi1 xu1 。
- ji1 lai4 ping2 zhong1 tu3 ， chang2 chou2 ru4 wu3 hu2 。
- han4 miao2 jin1 yu3 huo2 ， yao1 li4 gong4 feng1 qu1 。
- liao4 di2 qiong2 tian1 xiang4 ， kai1 bian1 guo4 di4 tu2 。
- huang2 he2 gui1 bo2 wang4 ， qing1 zhong3 po4 xiong1 nu2 。
- hu3 bao4 jie1 qin1 she4 ， chai2 lang2 li4 shou3 zhu1 。
- zuo4 chou2 qian1 bu4 shi1 ， chi2 yue4 si4 wu2 xu1 。
- yong3 yi4 jing1 cheng2 gan3 ， wen1 liang2 mei3 jia4 gu1 。
- kui2 long2 gan1 dao4 lie4 ， jia3 ma3 fen1 cai2 ku1 。
- shu3 se4 kai1 ying2 liu3 ， qiu1 sheng1 dong4 sai1 yu2 。
- zong4 heng2 zhui1 xue2 tu4 ， zhi2 xia4 guan4 cheng2 hu2 。
- ju3 lun4 dang1 qian2 gu3 ， tui1 xin1 ji2 hou4 ru2 。
- feng1 yun2 ru2 jie4 bian4 ， kai1 yan3 ji2 tian1 qu2 。
- （ ben3 juan4 jun1 jian4 nan2 song4 shu3 ke4 ben3 《 zhang1 cheng2 ji2 wen2 ji2 》 juan4 di4 shi2 。
- ）。

## 注释

## 译文

## 赏析
