---
id: yi-ming-ye-fa-men-si-zhen-shen-wu-shi-yun-bo-san-si-si-wu-yi-shou
title: 謁法門寺真身五十韻（伯三四四五）一首
titlePinyin: ye4 fa3 men2 si4 zhen1 shen1 wu3 shi2 yun4 （ bo2 san1 si4 si4 wu3 ） yi4 shou3
titleSlug: ye-fa-men-si-zhen-shen-wu-shi-yun-bo-san-si-si-wu-yi-shou
author: 佚名
authorPinyin: yi4 ming2
authorSlug: yi-ming
dynasty: 唐
dynastyPinyin: tang2
dynastySlug: tang
tags: [] 
---

## 正文

- 瞻禮喜成悲，傷着（嗟）不遇師。
- 矌因修曩劫，火寂掩俱尼（尸）。
- 神光分皎皎，雁塔起巍巍。
- 弘願無偏儻，從後請不疑。
- 人天重敬禮，神鬼悉交馳。
- 入海人難覩，騰波世莫窺。
- 供僧添聖福，稱象等毫釐。
- 鐵網牽沙岸，金甌出水湄。
- 輪王欣却得，將帥盡忘疲。
- 震日國絕大，岐陽地不卑。
- 累朝曾出現，近代盛修持。
- 萬遍磨不磷，千回湼不緇。
- 任從將火試，幾見陷金錘。
- 皓色豈能幷，晶光盡總虧。
- 真身無點𭼩（黶），珪璧有瑕雌（疵）。
- 安福樓前現，天涯海畔知。
- 懿宗親禮處，軍（君）主見同時。
- 截舌還能語，剜精復舊肥。
- 石光呈瑞質，木有寶燈儀。
- 塔主重修建，檀那各捨資。
- 才興運人力，早已感神祇。
- 一夜風雷吼，五更砂石吹。
- 不勞人力置，自有聖賢爲。
- 海得龍王護，藥叉將主司。
- 聖燈瞻處有，光相應心祈。
- 鼓樂喧天地，幡花海路歧。
- 秦王偏敬仰，皇后重心慈。
- 禮佛躬親到，齋僧偏極綏。
- 教坊呈御製，內外奏宮詞。
- 馬壯金鞍促，人輕玉勒移。
- 到來心躍躍，回首意遲遲。
- 睿旨遥瞻禮，皇情雅合規。
- 只凴香火力，消得國家危。
- 禱祝風（烽）煙息，猶希稼穡滋。
- 金經雕豈易，寶偈顯難思。
- 工匠勞心力，宸聰亦手胝。
- 衆緣沾士庶，萬卷放僧尼。
- 芝草生高壠，醴泉清滿池。
- 紅霓呈瑞色，白鶴唳嘉奇。
- 真相非生滅，凡情每自欺。
- 茫茫迷旨趣，劫劫擬何之。
- 達即全無體，玄微只在茲。
- 縱饒心稍轉，又被業追隨。
- 願智應難滿，勝絕寧每期。
- 不言同哽虎，罕遇䫉（類）盲龜。
- 像法承衣蔭，聲光以漸衰。
- 盛筵難際會，逢善莫推辭。
- 學寡漸黃絹，才荒誤色絲。
- 感恩頻灑淚，泣諷五言詩。
- 。

## 拼音

- zhan1 li3 xi3 cheng2 bei1 ， shang1 zhe0 （ jie1 ） bu2 yu4 shi1 。
- kuang4 yin1 xiu1 nang3 jie2 ， huo3 ji4 yan3 ju4 ni2 （ shi1 ）。
- shen2 guang1 fen1 jiao3 jiao3 ， yan4 ta3 qi3 wei1 wei1 。
- hong2 yuan4 wu2 pian1 tang3 ， cong2 hou4 qing3 bu4 yi2 。
- ren2 tian1 zhong4 jing4 li3 ， shen2 gui3 xi1 jiao1 chi2 。
- ru4 hai3 ren2 nan2 du3 ， teng2 bo1 shi4 mo4 kui1 。
- gong4 seng1 tian1 sheng4 fu2 ， cheng1 xiang4 deng3 hao2 li2 。
- tie3 wang3 qian1 sha1 an4 ， jin1 ou1 chu1 shui3 mei2 。
- lun2 wang2 xin1 que4 de2 ， jiang1 shuai4 jin4 wang4 pi2 。
- zhen4 ri4 guo2 jue2 da4 ， qi2 yang2 di4 bu4 bei1 。
- lei4 chao2 ceng2 chu1 xian4 ， jin4 dai4 sheng4 xiu1 chi2 。
- wan4 bian4 mo2 bu4 lin2 ， qian1 hui2 nie4 bu4 zi1 。
- ren4 cong2 jiang1 huo3 shi4 ， ji1 jian4 xian4 jin1 chui2 。
- hao4 se4 qi3 neng2 bing4 ， jing1 guang1 jin4 zong3 kui1 。
- zhen1 shen1 wu2 dian3 𭼩（ yan3 ）， gui1 bi4 you3 xia2 ci2 （ ci1 ）。
- an1 fu2 lou2 qian2 xian4 ， tian1 ya2 hai3 pan4 zhi1 。
- yi4 zong1 qin1 li3 chu3 ， jun1 （ jun1 ） zhu3 jian4 tong2 shi2 。
- jie2 she2 huan2 neng2 yu3 ， wan1 jing1 fu4 jiu4 fei2 。
- shi2 guang1 cheng2 rui4 zhi4 ， mu4 you3 bao3 deng1 yi2 。
- ta3 zhu3 chong2 xiu1 jian4 ， tan2 na4 ge4 she3 zi1 。
- cai2 xing1 yun4 ren2 li4 ， zao3 yi3 gan3 shen2 qi2 。
- yi2 ye4 feng1 lei2 hou3 ， wu3 geng1 sha1 shi2 chui1 。
- bu4 lao2 ren2 li4 zhi4 ， zi4 you3 sheng4 xian2 wei2 。
- hai3 de2 long2 wang2 hu4 ， yao4 cha1 jiang1 zhu3 si1 。
- sheng4 deng1 zhan1 chu3 you3 ， guang1 xiang1 ying1 xin1 qi2 。
- gu3 le4 xuan1 tian1 di4 ， fan1 hua1 hai3 lu4 qi2 。
- qin2 wang2 pian1 jing4 yang3 ， huang2 hou4 zhong4 xin1 ci2 。
- li3 fo2 gong1 qin1 dao4 ， zhai1 seng1 pian1 ji2 sui2 。
- jiao4 fang1 cheng2 yu4 zhi4 ， nei4 wai4 zou4 gong1 ci2 。
- ma3 zhuang4 jin1 an1 cu4 ， ren2 qing1 yu4 le4 yi2 。
- dao4 lai2 xin1 yue4 yue4 ， hui2 shou3 yi4 chi2 chi2 。
- rui4 zhi3 yao2 zhan1 li3 ， huang2 qing2 ya3 he2 gui1 。
- zhi1 ping2 xiang1 huo3 li4 ， xiao1 de2 guo2 jia1 wei1 。
- dao3 zhu4 feng1 （ feng1 ） yan1 xi1 ， you2 xi1 jia4 se4 zi1 。
- jin1 jing1 diao1 qi3 yi4 ， bao3 ji4 xian3 nan2 si1 。
- gong1 jiang4 lao2 xin1 li4 ， chen2 cong1 yi4 shou3 zhi1 。
- zhong4 yuan2 zhan1 shi4 shu4 ， wan4 juan4 fang4 seng1 ni2 。
- zhi1 cao3 sheng1 gao1 long3 ， li3 quan2 qing1 man3 chi2 。
- hong2 ni2 cheng2 rui4 se4 ， bai2 he4 li4 jia1 qi2 。
- zhen1 xiang4 fei1 sheng1 mie4 ， fan2 qing2 mei3 zi4 qi1 。
- mang2 mang2 mi2 zhi3 qu4 ， jie2 jie2 ni3 he2 zhi1 。
- da2 ji2 quan2 wu2 ti3 ， xuan2 wei1 zhi1 zai4 zi1 。
- zong4 rao2 xin1 shao1 zhuan3 ， you4 bei4 ye4 zhui1 sui2 。
- yuan4 zhi4 ying1 nan2 man3 ， sheng4 jue2 ning2 mei3 qi1 。
- bu4 yan2 tong2 geng3 hu3 ， han3 yu4 䫉（ lei4 ） mang2 gui1 。
- xiang4 fa3 cheng2 yi1 yin1 ， sheng1 guang1 yi3 jian4 shuai1 。
- sheng4 yan2 nan2 ji4 hui4 ， feng2 shan4 mo4 tui1 ci2 。
- xue2 gua3 jian4 huang2 juan4 ， cai2 huang1 wu4 se4 si1 。
- gan3 en1 bin1 sa3 lei4 ， qi4 feng3 wu3 yan2 shi1 。
- 。

## 注释

## 译文

## 赏析
