---
id: liu-yu-xi-ba-yue-shi-wu-ri-ye-tao-yuan-wan-yue
title: 八月十五日夜桃源翫月
titlePinyin: ba1 yue4 shi2 wu3 ri4 ye4 tao2 yuan2 wan2 yue4
titleSlug: ba-yue-shi-wu-ri-ye-tao-yuan-wan-yue
author: 劉禹錫
authorPinyin: liu2 yu3 xi1
authorSlug: liu-yu-xi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 塵中見月心亦閑，況是清秋仙府間。
- 凝光悠悠寒露墜，此時立在最高山。
- 碧虛無雲風不起，山上長松山下水。
- 羣動翛然一顧中，天高地平千萬里。
- 少君引我昇玉壇，禮空遙請真仙官。
- 雲軿欲下星斗動，天樂一聲肌骨寒。
- 金霞昕昕漸東上，輪欹影促猶頻望。
- 絕景良時難再幷，他年此日應惆悵。

## 拼音

- chen2 zhong1 jian4 yue4 xin1 yi4 xian2 ， kuang4 shi4 qing1 qiu1 xian1 fu3 jian4 。
- ning2 guang1 you1 you1 han2 lu4 zhui4 ， ci3 shi2 li4 zai4 zui4 gao1 shan1 。
- bi4 xu1 wu2 yun2 feng1 bu4 qi3 ， shan1 shang4 chang2 song1 shan1 xia4 shui3 。
- qun2 dong4 xiao1 ran2 yi2 gu4 zhong1 ， tian1 gao1 di4 ping2 qian1 wan4 li3 。
- shao3 jun1 yin3 wo3 sheng1 yu4 tan2 ， li3 kong1 yao2 qing3 zhen1 xian1 guan1 。
- yun2 ping2 yu4 xia4 xing1 dou3 dong4 ， tian1 le4 yi4 sheng1 ji1 gu3 han2 。
- jin1 xia2 xin1 xin1 jian4 dong1 shang4 ， lun2 qi1 ying3 cu4 you2 bin1 wang4 。
- jue2 jing3 liang2 shi2 nan2 zai4 bing4 ， ta1 nian2 ci3 ri4 ying1 chou2 chang4 。

## 注释

## 译文

## 赏析
