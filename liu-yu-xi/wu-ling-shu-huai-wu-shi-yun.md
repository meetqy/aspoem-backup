---
id: liu-yu-xi-wu-ling-shu-huai-wu-shi-yun
title: 武陵書懷五十韻
titlePinyin: wu3 ling2 shu1 huai2 wu3 shi2 yun4
titleSlug: wu-ling-shu-huai-wu-shi-yun
author: 劉禹錫
authorPinyin: liu2 yu3 xi1
authorSlug: liu-yu-xi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 西漢開支郡，南朝號戚藩。
- 四封當列宿，百雉俯清沅。
- 高岸朝霞合，驚湍激箭奔。
- 積陰春暗度，將霽霧先昏。
- 俗尚東皇祀，謠傳義帝冤。
- 桃花迷隱跡，楝葉慰忠魂。
- 戶算資漁獵，鄉豪恃子孫。
- 照山畬火動，踏月俚歌喧。
- 擁檝舟爲市，連甍竹覆軒。
- 披沙金粟見，拾羽翠翹翻。
- 茗折蒼溪秀，蘋生枉渚暄。
- 禽驚格磔起，魚戲噞喁繁。
- 沈約臺榭故，李衡墟落存。
- 湘靈悲鼓瑟，泉客泣酬恩。
- 露變蒹葭浦，星懸橘柚村。
- 虎咆空野震，鼉作滿川渾。
- 鄰里皆遷客，兒童習左言。
- 炎天無冽井，霜月見芳蓀。
- 清白家傳遠，詩書志所敦。
- 列科叨甲乙，從宦出丘樊。
- 結友心多契，馳聲氣尚吞。
- 士安曾重賦，元禮許登門。
- 草檄嫖姚幕，巡兵戊己屯。
- 築臺先自隗，送客獨留髠。
- 遂結王畿綬，來觀衢室罇。
- 鳶飛入鷹隼，魚目儷璵璠。
- 曉燭羅馳道，朝陽闢帝閽。
- 王正會夷夏，月朔盛旗旛。
- 獨立當瑤闕，傳呵步紫垣。
- 按章清犴獄，視祭潔蘋蘩。
- 御曆昌期遠，傳家寶祚蕃。
- 繇文光夏啓，神教畏軒轅。
- 內禪因天性，雄圖授化元。
- 繼明懸日月，出震統乾坤。
- 大孝三朝備，洪恩九族惇。
- 百川宗渤澥，五岳輔崑崙。
- 何幸逢休運，微班識至尊。
- 校緍資筦榷，復土奉山園。
- 一失貴人意，徒聞太學論。
- 直廬辭錦帳，遠守愧朱幡。
- 巢幕方猶燕，搶榆尚笑鯤。
- 邅迴過荆楚，流落感涼溫。
- 旅望花無色，愁心醉不惛。
- 春江千里草，暮雨一聲猿。
- 問卜安冥數，看方理病源。
- 帶賒衣改製，塵澀劒成痕。
- 三秀悲中散，二毛傷虎賁。
- 來憂禦魑魅，歸願牧雞豚。
- 就日秦京遠，臨風楚奏煩。
- 南登無灞岸，旦夕上高原。

## 拼音

- xi1 han4 kai1 zhi1 jun4 ， nan2 chao2 hao4 qi1 fan1 。
- si4 feng1 dang1 lie4 su4 ， bai3 zhi4 fu3 qing1 yuan2 。
- gao1 an4 zhao1 xia2 he2 ， jing1 tuan1 ji1 jian4 ben1 。
- ji1 yin1 chun1 an4 du4 ， jiang1 ji4 wu4 xian1 hun1 。
- su2 shang4 dong1 huang2 si4 ， yao2 chuan2 yi4 di4 yuan1 。
- tao2 hua1 mi2 yin3 ji4 ， lian4 ye4 wei4 zhong1 hun2 。
- hu4 suan4 zi1 yu2 lie4 ， xiang1 hao2 shi4 zi3 sun1 。
- zhao4 shan1 she1 huo3 dong4 ， ta4 yue4 li3 ge1 xuan1 。
- yong1 ji2 zhou1 wei2 shi4 ， lian2 meng2 zhu2 fu4 xuan1 。
- pi1 sha1 jin1 su4 jian4 ， shi2 yu3 cui4 qiao2 fan1 。
- ming2 zhe2 cang1 xi1 xiu4 ， pin2 sheng1 wang3 zhu3 xuan1 。
- qin2 jing1 ge2 zhe2 qi3 ， yu2 xi4 yan3 yong2 fan2 。
- shen3 yue1 tai2 xie4 gu4 ， li3 heng2 xu1 luo4 cun2 。
- xiang1 ling2 bei1 gu3 se4 ， quan2 ke4 qi4 chou2 en1 。
- lu4 bian4 jian1 jia1 pu3 ， xing1 xuan2 ju2 you4 cun1 。
- hu3 pao2 kong1 ye3 zhen4 ， tuo2 zuo4 man3 chuan1 hun2 。
- lin2 li3 jie1 qian1 ke4 ， er2 tong2 xi2 zuo3 yan2 。
- yan2 tian1 wu2 lie4 jing3 ， shuang1 yue4 jian4 fang1 sun1 。
- qing1 bai2 jia1 chuan2 yuan3 ， shi1 shu1 zhi4 suo3 dun1 。
- lie4 ke1 dao1 jia3 yi3 ， cong2 huan4 chu1 qiu1 fan2 。
- jie2 you3 xin1 duo1 qi4 ， chi2 sheng1 qi4 shang4 tun1 。
- shi4 an1 ceng2 zhong4 fu4 ， yuan2 li3 xu1 deng1 men2 。
- cao3 xi2 piao2 yao2 mu4 ， xun2 bing1 wu4 ji3 tun2 。
- zhu4 tai2 xian1 zi4 wei3 ， song4 ke4 du2 liu2 kun1 。
- sui4 jie2 wang2 ji1 shou4 ， lai2 guan1 qu2 shi4 zun1 。
- yuan1 fei1 ru4 ying1 sun3 ， yu2 mu4 li4 yu2 fan2 。
- xiao3 zhu2 luo2 chi2 dao4 ， chao2 yang2 pi4 di4 hun1 。
- wang2 zheng4 hui4 yi2 xia4 ， yue4 shuo4 sheng4 qi2 fan1 。
- du2 li4 dang1 yao2 que4 ， chuan2 he1 bu4 zi3 yuan2 。
- an4 zhang1 qing1 an4 yu4 ， shi4 ji4 jie2 pin2 fan2 。
- yu4 li4 chang1 qi1 yuan3 ， chuan2 jia1 bao3 zuo4 fan1 。
- yao2 wen2 guang1 xia4 qi3 ， shen2 jiao4 wei4 xuan1 yuan2 。
- nei4 shan4 yin1 tian1 xing4 ， xiong2 tu2 shou4 hua4 yuan2 。
- ji4 ming2 xuan2 ri4 yue4 ， chu1 zhen4 tong3 qian2 kun1 。
- da4 xiao4 san1 chao2 bei4 ， hong2 en1 jiu3 zu2 dun1 。
- bai3 chuan1 zong1 bo2 xie4 ， wu3 yue4 fu3 kun1 lun2 。
- he2 xing4 feng2 xiu1 yun4 ， wei1 ban1 shi2 zhi4 zun1 。
- xiao4 min2 zi1 guan3 que4 ， fu4 tu3 feng4 shan1 yuan2 。
- yi4 shi1 gui4 ren2 yi4 ， tu2 wen2 tai4 xue2 lun4 。
- zhi2 lu2 ci2 jin3 zhang4 ， yuan3 shou3 kui4 zhu1 fan1 。
- chao2 mu4 fang1 you2 yan4 ， qiang1 yu2 shang4 xiao4 kun1 。
- zhan1 hui2 guo4 jing1 chu3 ， liu2 luo4 gan3 liang2 wen1 。
- lü3 wang4 hua1 wu2 se4 ， chou2 xin1 zui4 bu4 hun1 。
- chun1 jiang1 qian1 li3 cao3 ， mu4 yu3 yi4 sheng1 yuan2 。
- wen4 bu3 an1 ming2 shu4 ， kan4 fang1 li3 bing4 yuan2 。
- dai4 she1 yi1 gai3 zhi4 ， chen2 se4 jian4 cheng2 hen2 。
- san1 xiu4 bei1 zhong1 san4 ， er4 mao2 shang1 hu3 bi4 。
- lai2 you1 yu4 chi1 mei4 ， gui1 yuan4 mu4 ji1 tun2 。
- jiu4 ri4 qin2 jing1 yuan3 ， lin2 feng1 chu3 zou4 fan2 。
- nan2 deng1 wu2 ba4 an4 ， dan4 xi1 shang4 gao1 yuan2 。

## 注释

## 译文

## 赏析
