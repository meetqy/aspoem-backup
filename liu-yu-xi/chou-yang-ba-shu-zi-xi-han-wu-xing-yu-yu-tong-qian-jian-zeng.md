---
id: liu-yu-xi-chou-yang-ba-shu-zi-xi-han-wu-xing-yu-yu-tong-qian-jian-zeng
title: 酬楊八庶子喜韓吳興與余同遷見贈
titlePinyin: chou2 yang2 ba1 shu4 zi3 xi3 han2 wu2 xing1 yu3 yu2 tong2 qian1 jian4 zeng4
titleSlug: chou-yang-ba-shu-zi-xi-han-wu-xing-yu-yu-tong-qian-jian-zeng
author: 劉禹錫
authorPinyin: liu2 yu3 xi1
authorSlug: liu-yu-xi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 早遇聖明朝，鴈行登九霄。
- 文輕傅武仲，酒逼蓋寬饒。
- 捨矢同瞻鵠，當筵共賽梟。
- 琢磨三益重，唱和五音調。
- 臺柏煙常起，池荷香暗飄。
- 星文辭北極，旗影度東遼。
- 直道由來黜，浮名豈敢要。
- 三湘與百越，雨散又雲搖。
- 遠守慙侯籍，徵還荷詔條。
- 顇容唯舌在，別恨幾魂銷。
- 滿眼悲陳事，逢人少舊僚。
- 煙霞爲老伴，蒲柳任先凋。
- 虎綬懸新印，龍舼理去橈。
- 斷腸天北郡，攜手洛陽橋。
- 幢蓋今雖貴，弓旌會見招。
- 其如草玄客，空宇久寥寥。

## 拼音

- zao3 yu4 sheng4 ming2 chao2 ， yan4 xing2 deng1 jiu3 xiao1 。
- wen2 qing1 fu4 wu3 zhong4 ， jiu3 bi1 gai4 kuan1 rao2 。
- she3 shi3 tong2 zhan1 hu2 ， dang1 yan2 gong4 sai4 xiao1 。
- zuo2 mo0 san1 yi4 zhong4 ， chang4 he4 wu3 yin1 diao4 。
- tai2 bai3 yan1 chang2 qi3 ， chi2 he2 xiang1 an4 piao1 。
- xing1 wen2 ci2 bei3 ji2 ， qi2 ying3 du4 dong1 liao2 。
- zhi2 dao4 you2 lai2 chu4 ， fu2 ming2 qi3 gan3 yao4 。
- san1 xiang1 yu3 bai3 yue4 ， yu3 san4 you4 yun2 yao2 。
- yuan3 shou3 can2 hou2 ji2 ， zhi3 huan2 he2 zhao4 tiao2 。
- cui4 rong2 wei2 she2 zai4 ， bie2 hen4 ji1 hun2 xiao1 。
- man3 yan3 bei1 chen2 shi4 ， feng2 ren2 shao3 jiu4 liao2 。
- yan1 xia2 wei2 lao3 ban4 ， pu2 liu3 ren4 xian1 diao1 。
- hu3 shou4 xuan2 xin1 yin4 ， long2 qiong2 li3 qu4 rao2 。
- duan4 chang2 tian1 bei3 jun4 ， xie2 shou3 luo4 yang2 qiao2 。
- zhuang4 gai4 jin1 sui1 gui4 ， gong1 jing1 hui4 jian4 zhao1 。
- qi2 ru2 cao3 xuan2 ke4 ， kong1 yu3 jiu3 liao2 liao2 。

## 注释

## 译文

## 赏析
