---
id: liu-yu-xi-cha-tian-ge
title: 插田歌
titlePinyin: cha1 tian2 ge1
titleSlug: cha-tian-ge
author: 劉禹錫
authorPinyin: liu2 yu3 xi1
authorSlug: liu-yu-xi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 岡頭花草齊，燕子東西飛。
- 田塍望如線，白水光參差。
- 農婦白紵裙，農父綠蓑衣。
- 齊唱郢中歌，嚶儜如竹枝。
- 但聞怨響音，不辨俚語詞。
- 時時一大笑，此必相嘲嗤。
- 水平苗漠漠，煙火生墟落。
- 黃犬往復還，赤雞鳴且啄。
- 路旁誰家郎，烏帽衫袖長。
- 自言上計吏，年幼離帝鄉。
- 田夫語計吏，君家儂定諳。
- 一來長安道，眼大不相參。
- 計吏笑致辭，長安真大處。
- 省門高軻峨，儂入無度數。
- 昨來補衛士，唯用筒竹布。
- 君看二三年，我作官人去。

## 拼音

- gang1 tou2 hua1 cao3 qi2 ， yan4 zi0 dong1 xi1 fei1 。
- tian2 cheng2 wang4 ru2 xian4 ， bai2 shui3 guang1 can1 cha4 。
- nong2 fu4 bai2 zhu4 qun2 ， nong2 fu4 lü4 suo1 yi1 。
- qi2 chang4 ying3 zhong1 ge1 ， ying1 ning2 ru2 zhu2 zhi1 。
- dan4 wen2 yuan4 xiang3 yin1 ， bu2 bian4 li3 yu3 ci2 。
- shi2 shi2 yi2 da4 xiao4 ， ci3 bi4 xiang1 chao2 chi1 。
- shui3 ping2 miao2 mo4 mo4 ， yan1 huo3 sheng1 xu1 luo4 。
- huang2 quan3 wang3 fu4 huan2 ， chi4 ji1 ming2 qie3 zhuo2 。
- lu4 pang2 shui2 jia1 lang2 ， wu1 mao4 shan1 xiu4 chang2 。
- zi4 yan2 shang4 ji4 li4 ， nian2 you4 li2 di4 xiang1 。
- tian2 fu1 yu3 ji4 li4 ， jun1 jia1 nong2 ding4 an1 。
- yi4 lai2 chang2 an1 dao4 ， yan3 da4 bu4 xiang1 can1 。
- ji4 li4 xiao4 zhi4 ci2 ， chang2 an1 zhen1 da4 chu3 。
- sheng3 men2 gao1 ke1 e2 ， nong2 ru4 wu2 du4 shu4 。
- zuo2 lai2 bu3 wei4 shi4 ， wei2 yong4 tong3 zhu2 bu4 。
- jun1 kan4 er4 san1 nian2 ， wo3 zuo4 guan1 ren2 qu4 。

## 注释

## 译文

## 赏析
