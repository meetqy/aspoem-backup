---
id: liu-yu-xi-jing-zong-rui-wu-zhao-min-xiao-huang-di-wan-ge-san-shou
title: 敬宗睿武昭湣孝皇帝挽歌三首
titlePinyin: jing4 zong1 rui4 wu3 zhao1 min3 xiao4 huang2 di4 wan3 ge1 san1 shou3
titleSlug: jing-zong-rui-wu-zhao-min-xiao-huang-di-wan-ge-san-shou
author: 劉禹錫
authorPinyin: liu2 yu3 xi1
authorSlug: liu-yu-xi
dynasty: 唐
dynastyPinyin: tang2
dynastySlug: tang
tags: []
---

## 正文

- 寶曆方無限，仙期忽有涯。事親崇漢禮，傳聖法殷家。
- 晚出芙蓉闕，春歸棠棣華。玉輪今日動，不是畫雲車。
- 任賢勞夢寐，登位富春秋。欲遂東人幸，甯虞杞國憂。
- 長楊收羽騎，太液泊龍舟。惟有衣冠在，年年愴月遊。
- 講學金華殿，親耕鉤盾田。侍臣容諫獵，方士信求仙。
- 虹影俄侵日，龍髯不上天。空餘水銀海，長照夜燈前。

## 拼音

- bao3 li4 fang1 wu2 xian4 ， xian1 qi1 hu1 you3 ya2 。 shi4 qin1 chong2 han4 li3 ， chuan2 sheng4 fa3 yin1 jia1 。
- wan3 chu1 fu2 rong2 que4 ， chun1 gui1 tang2 di4 hua2 。 yu4 lun2 jin1 ri4 dong4 ， bu2 shi4 hua4 yun2 ju1 。
- ren4 xian2 lao2 meng4 mei4 ， deng1 wei4 fu4 chun1 qiu1 。 yu4 sui4 dong1 ren2 xing4 ， ning2 yu2 qi3 guo2 you1 。
- chang2 yang2 shou1 yu3 qi2 ， tai4 ye4 bo2 long2 zhou1 。 wei2 you3 yi1 guan1 zai4 ， nian2 nian2 chuang4 yue4 you2 。
- jiang3 xue2 jin1 hua2 dian4 ， qin1 geng1 gou1 dun4 tian2 。 shi4 chen2 rong2 jian4 lie4 ， fang1 shi4 xin4 qiu2 xian1 。
- hong2 ying3 e2 qin1 ri4 ， long2 ran2 bu2 shang4 tian1 。 kong1 yu2 shui3 yin2 hai3 ， chang2 zhao4 ye4 deng1 qian2 。

## 注释

## 译文

## 赏析
