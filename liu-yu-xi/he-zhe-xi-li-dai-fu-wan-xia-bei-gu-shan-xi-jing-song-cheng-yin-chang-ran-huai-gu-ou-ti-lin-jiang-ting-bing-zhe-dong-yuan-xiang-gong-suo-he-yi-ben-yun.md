---
id: liu-yu-xi-he-zhe-xi-li-dai-fu-wan-xia-bei-gu-shan-xi-jing-song-cheng-yin-chang-ran-huai-gu-ou-ti-lin-jiang-ting-bing-zhe-dong-yuan-xiang-gong-suo-he-yi-ben-yun
title: 和浙西李大夫晚下北固山喜徑松成陰悵然懷古偶題臨江亭幷浙東元相公所和依本韻
titlePinyin: he2 zhe4 xi1 li3 dai4 fu0 wan3 xia4 bei3 gu4 shan1 xi3 jing4 song1 cheng2 yin1 chang4 ran2 huai2 gu3 ou3 ti2 lin2 jiang1 ting2 bing4 zhe4 dong1 yuan2 xiang4 gong0 suo3 he2 yi1 ben3 yun4
titleSlug: he-zhe-xi-li-dai-fu-wan-xia-bei-gu-shan-xi-jing-song-cheng-yin-chang-ran-huai-gu-ou-ti-lin-jiang-ting-bing-zhe-dong-yuan-xiang-gong-suo-he-yi-ben-yun
author: 劉禹錫
authorPinyin: liu2 yu3 xi1
authorSlug: liu-yu-xi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 一辭溫室樹，幾見武昌柳。
- 荀謝年何少，韋平望已久。
- 種松夾石道，紆組臨沙阜。
- 目覽帝王州，心存股肱守。
- 葉動驚綵翰，波澄見頳首。
- 晉宋齊梁都，千山萬江口。
- 煙散隋宮出，濤來海門吼。
- 風俗太伯餘，衣冠永嘉後。
- 江長天作限，山固壤無朽。
- 自古稱佳麗，非賢誰奄有。
- 八元邦族盛，萬石門風厚。
- 天柱揭東溟，文星照北斗。
- 高亭一騁望，舉酒共爲壽。
- 因賦詠懷詩，遠寄同心友。
- 禁中晨夜直，江左東西偶。
- 將手握兵符，儒腰盤貴綬。
- 頒條風有自，立事言無苟。
- 農野聞讓耕，軍人不使酒。
- 用材當構廈，知道寧窺牖。
- 誰謂青雲高，鵬飛終背負。

## 拼音

- yi4 ci2 wen1 shi4 shu4 ， ji1 jian4 wu3 chang1 liu3 。
- xun2 xie4 nian2 he2 shao3 ， wei2 ping2 wang4 yi3 jiu3 。
- zhong3 song1 jia1 shi2 dao4 ， yu1 zu3 lin2 sha1 fu4 。
- mu4 lan3 di4 wang2 zhou1 ， xin1 cun2 gu3 gong1 shou3 。
- ye4 dong4 jing1 cai3 han4 ， bo1 cheng2 jian4 cheng1 shou3 。
- jin4 song4 qi2 liang2 dou1 ， qian1 shan1 wan4 jiang1 kou3 。
- yan1 san4 sui2 gong1 chu1 ， tao1 lai2 hai3 men2 hou3 。
- feng1 su2 tai4 bo2 yu2 ， yi1 guan1 yong3 jia1 hou4 。
- jiang1 chang2 tian1 zuo4 xian4 ， shan1 gu4 rang3 wu2 xiu3 。
- zi4 gu3 cheng1 jia1 li2 ， fei1 xian2 shui2 yan3 you3 。
- ba1 yuan2 bang1 zu2 sheng4 ， wan4 shi2 men2 feng1 hou4 。
- tian1 zhu4 jie1 dong1 ming2 ， wen2 xing1 zhao4 bei3 dou3 。
- gao1 ting2 yi4 cheng3 wang4 ， ju3 jiu3 gong4 wei2 shou4 。
- yin1 fu4 yong3 huai2 shi1 ， yuan3 ji4 tong2 xin1 you3 。
- jin4 zhong1 chen2 ye4 zhi2 ， jiang1 zuo3 dong1 xi1 ou3 。
- jiang1 shou3 wo4 bing1 fu2 ， ru2 yao1 pan2 gui4 shou4 。
- ban1 tiao2 feng1 you3 zi4 ， li4 shi4 yan2 wu2 gou3 。
- nong2 ye3 wen2 rang4 geng1 ， jun1 ren2 bu4 shi3 jiu3 。
- yong4 cai2 dang1 gou4 sha4 ， zhi1 dao4 ning2 kui1 you3 。
- shui2 wei4 qing1 yun2 gao1 ， peng2 fei1 zhong1 bei4 fu4 。

## 注释

## 译文

## 赏析
