---
id: liu-yu-xi-song-zhang-guan-fu-ju-shi
title: 送張盥赴舉詩
titlePinyin: song4 zhang1 guan4 fu4 ju3 shi1
titleSlug: song-zhang-guan-fu-ju-shi
author: 劉禹錫
authorPinyin: liu2 yu3 xi1
authorSlug: liu-yu-xi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 爾生始懸弧，我作座上賓。
- 引箸舉湯餅，祝詞天麒麟。
- 今成一丈夫，坎坷愁風塵。
- 長裾來謁我，自號廬山人。
- 道舊與撫孤，悄然傷我神。
- 依依見眉睫，嘿嘿含悲辛。
- 永懷同年友，追想出谷晨。
- 三十二君子，齊飛凌煙旻。
- 曲江一會時，後會已凋淪。
- 況今三十載，閱世難重陳。
- 盛時一已過，來者日日新。
- 不如搖落樹，重有明年春。
- 火後見琮璜，霜餘識松筠。
- 肅風乃獨秀，武部亦絕倫。
- 爾今持我詩，西見二重臣。
- 成賢必念舊，保貴在安貧。
- 清時爲丞郎，氣力侔陶鈞。
- 乞取斗升水，因之雲漢津。

## 拼音

- er3 sheng1 shi3 xuan2 hu2 ， wo3 zuo4 zuo4 shang4 bin1 。
- yin3 zhu4 ju3 tang1 bing3 ， zhu4 ci2 tian1 qi2 lin2 。
- jin1 cheng2 yi2 zhang4 fu0 ， kan3 ke3 chou2 feng1 chen2 。
- chang2 ju1 lai2 ye4 wo3 ， zi4 hao4 lu2 shan1 ren2 。
- dao4 jiu4 yu3 fu3 gu1 ， qiao3 ran2 shang1 wo3 shen2 。
- yi1 yi1 jian4 mei2 jie2 ， hei1 hei1 han2 bei1 xin1 。
- yong3 huai2 tong2 nian2 you3 ， zhui1 xiang3 chu1 gu3 chen2 。
- san1 shi2 er4 jun1 zi3 ， qi2 fei1 ling2 yan1 min2 。
- qu3 jiang1 yi2 hui4 shi2 ， hou4 hui4 yi3 diao1 lun2 。
- kuang4 jin1 san1 shi2 zai4 ， yue4 shi4 nan2 zhong4 chen2 。
- sheng4 shi2 yi4 yi3 guo4 ， lai2 zhe3 ri4 ri4 xin1 。
- bu4 ru2 yao2 luo4 shu4 ， zhong4 you3 ming2 nian2 chun1 。
- huo3 hou4 jian4 cong2 huang2 ， shuang1 yu2 shi2 song1 yun2 。
- su4 feng1 nai3 du2 xiu4 ， wu3 bu4 yi4 jue2 lun2 。
- er3 jin1 chi2 wo3 shi1 ， xi1 jian4 er4 zhong4 chen2 。
- cheng2 xian2 bi4 nian4 jiu4 ， bao3 gui4 zai4 an1 pin2 。
- qing1 shi2 wei2 cheng2 lang2 ， qi4 li4 mou2 tao2 jun1 。
- qi3 qu3 dou3 sheng1 shui3 ， yin1 zhi1 yun2 han4 jin1 。

## 注释

## 译文

## 赏析
