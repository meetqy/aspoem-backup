---
id: liu-yu-xi-you-tao-yuan-yi-bai-yun
title: 遊桃源一百韻
titlePinyin: you2 tao2 yuan2 yi4 bai3 yun4
titleSlug: you-tao-yuan-yi-bai-yun
author: 劉禹錫
authorPinyin: liu2 yu3 xi1
authorSlug: liu-yu-xi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 沅江清悠悠，連山鬱岑寂。
- 回流抱絕巘，皎鏡含虛碧。
- 昏旦遞明媚，煙嵐分委積。
- 香蔓垂綠潭，暴龍照孤磧。
- 淵明著前志，子驥思遠蹠。
- 寂寂無何鄉，密爾天地隔。
- 金行太元歲，漁者偶探賾。
- 尋花得幽踪，窺洞穿闇隙。
- 依微聞雞犬，豁達值阡陌。
- 居人互將迎，笑語如平昔。
- 廣樂雖交奏，海禽心不懌。
- 揮手一來歸，故溪無處覓。
- 綿綿五百載，市朝幾遷革。
- 有路在壺中，無人知地脉。
- 皇家感至道，聖祚自天錫。
- 金闕傳本枝，玉函留寶曆。
- 禁山開秘宇，復戶潔靈宅。
- 蘂檢香氛氳，醮壇煙冪冪。
- 我來塵外躅，瑩若朝星析。
- 崖轉對翠屏，水窮留畫鷁。
- 三休俯喬木，千級扳峭壁。
- 旭日聞撞鐘，綵雲迎躡屐。
- 遂登最高頂，縱目還楚澤。
- 平湖見草青，遠岸連霞赤。
- 幽尋如夢想，綿思屬空闃。
- 夤緣且忘疲，耽玩近成癖。
- 清猨伺曉發，瑤草凌寒坼。
- 祥禽舞葱蘢，珠樹搖玓瓅。
- 羽人顧我笑，勸我稅歸軛。
- 霓裳何飄颻，童顏潔白皙。
- 重巖是藩屏，馴鹿受羈靮。
- 樓居彌清霄，蘿蔦成翠帟。
- 仙翁遺竹杖，王母留桃核。
- 姹女飛丹砂，青童護金液。
- 寶氣浮鼎耳，神光生劒脊。
- 虛無天樂來，僁窣鬼兵役。
- 丹丘肅朝禮，玉札工紬繹。
- 枕中淮南方，牀下阜鄉舄。
- 明燈坐遙夜，幽籟聽淅瀝。
- 因話近世仙，聳然心神惕。
- 乃言瞿氏子，骨狀非凡格。
- 往事黃先生，羣兒多侮劇。
- 謷然不屑意，元氣貯肝膈。
- 往往游不歸，洞中觀博弈。
- 言高未易信，猶復加訶責。
- 一旦前致辭，自云仙期迫。
- 言師有道骨，前事常被謫。
- 如今三山上，名字在真籍。
- 悠然謝主人，後歲當來覿。
- 言畢依庭樹，如煙去無跡。
- 觀者皆失次，驚追紛絡繹。
- 日暮山徑窮，松風自蕭槭。
- 適逢脩蛇見，瞋目光激射。
- 如嚴三清居，不使恣搜索。
- 唯餘步綱勢，八趾在沙礫。
- 至今東北隅，表以壇上石。
- 列仙徒有名，世人非目擊。
- 如何庭廡際，白日振飛翮。
- 洞天豈幽遠，得道如咫尺。
- 一氣無死生，三光自遷易。
- 因思人間世，前路何狹窄。
- 瞥然此生中，善祝期滿百。
- 大方播羣類，秀氣肖翕闢。
- 性靜本同和，物牽成阻厄。
- 是非鬬方寸，葷血昏精魄。
- 遂令多夭傷，猶喜見斑白。
- 喧喧車馬馳，苒苒桑榆夕。
- 共安緹繡榮，不悟泥途適。
- 紛吾本孤賤，世業在逢掖。
- 九流宗指歸，百氏旁捃摭。
- 公卿偶慰薦，鄉曲繆推擇。
- 居安白社貧，至傲玄纁辟。
- 功名希自取，簪組俟揚歷。
- 書府蚤懷鉛，射宮曾發的。
- 起草香生帳，坐曹烏集柏。
- 賜燕聆簫韶，侍祠閱琮璧。
- 嘗聞履忠信，可以行蠻貊。
- 自述希古心，忘恃干時畫。
- 巧言忽成錦，苦志徒食蘗。
- 平地生峰巒，深心有矛戟。
- 層波一震盪，弱植忽淪溺。
- 北渚弔靈均，長岑思亭伯。
- 禍來昧幾兆，事去空歎息。
- 塵累與時深，流年隨漏滴。
- 才能疑木鴈，報施迷夷跖。
- 楚奏縶鍾儀，商歌勞甯戚。
- 稟生非懸解，對鏡方感激。
- 自從嬰網羅，每事問龜策。
- 王正降雷雨，環玦賜遷斥。
- 倘伏夷平人，誓將依羽客。
- 買山構精舍，領徒開講席。
- 冀無身外憂，自有閑中益。
- 道芽期日就，塵慮乃冰釋。
- 且欲遺姓名，安能慕竹帛。
- 長生尚學致，一溉豈虛擲。
- 芝朮資糇糧，煙霞拂巾幘。
- 黃石履看墮，洪崖肩可拍。
- 聊復嗟蜉蝣，何煩哀虺蜴。
- 青囊既深味，瓊葩亦屢摘。
- 縱無西山資，猶免長戚戚。

## 拼音

- yuan2 jiang1 qing1 you1 you1 ， lian2 shan1 yu4 cen2 ji4 。
- hui2 liu2 bao4 jue2 yan3 ， jiao3 jing4 han2 xu1 bi4 。
- hun1 dan4 di4 ming2 mei4 ， yan1 lan2 fen1 wei3 ji1 。
- xiang1 man4 chui2 lü4 tan2 ， bao4 long2 zhao4 gu1 qi4 。
- yuan1 ming2 zhu4 qian2 zhi4 ， zi3 ji4 si1 yuan3 zhi2 。
- ji4 ji4 wu2 he2 xiang1 ， mi4 er3 tian1 di4 ge2 。
- jin1 xing2 tai4 yuan2 sui4 ， yu2 zhe3 ou3 tan4 ze2 。
- xun2 hua1 de2 you1 zong1 ， kui1 dong4 chuan1 an4 xi4 。
- yi1 wei1 wen2 ji1 quan3 ， huo1 da2 zhi2 qian1 mo4 。
- ju1 ren2 hu4 jiang1 ying2 ， xiao4 yu3 ru2 ping2 xi1 。
- guang3 le4 sui1 jiao1 zou4 ， hai3 qin2 xin1 bu2 yi4 。
- hui1 shou3 yi4 lai2 gui1 ， gu4 xi1 wu2 chu3 mi4 。
- mian2 mian2 wu3 bai3 zai4 ， shi4 chao2 ji1 qian1 ge2 。
- you3 lu4 zai4 hu2 zhong1 ， wu2 ren2 zhi1 di4 mai4 。
- huang2 jia1 gan3 zhi4 dao4 ， sheng4 zuo4 zi4 tian1 xi1 。
- jin1 que4 chuan2 ben3 zhi1 ， yu4 han2 liu2 bao3 li4 。
- jin4 shan1 kai1 mi4 yu3 ， fu4 hu4 jie2 ling2 zhai2 。
- rui3 jian3 xiang1 fen1 yun1 ， jiao4 tan2 yan1 mi4 mi4 。
- wo3 lai2 chen2 wai4 zhu2 ， ying2 ruo4 chao2 xing1 xi1 。
- ya2 zhuan3 dui4 cui4 ping2 ， shui3 qiong2 liu2 hua4 yi4 。
- san1 xiu1 fu3 qiao2 mu4 ， qian1 ji2 ban1 qiao4 bi4 。
- xu4 ri4 wen2 zhuang4 zhong1 ， cai3 yun2 ying2 nie4 ji1 。
- sui4 deng1 zui4 gao1 ding3 ， zong4 mu4 huan2 chu3 ze2 。
- ping2 hu2 jian4 cao3 qing1 ， yuan3 an4 lian2 xia2 chi4 。
- you1 xun2 ru2 meng4 xiang3 ， mian2 si1 shu3 kong1 qu4 。
- yin2 yuan2 qie3 wang4 pi2 ， dan1 wan2 jin4 cheng2 pi3 。
- qing1 yuan2 si4 xiao3 fa1 ， yao2 cao3 ling2 han2 che4 。
- xiang2 qin2 wu3 cong1 long2 ， zhu1 shu4 yao2 di4 li4 。
- yu3 ren2 gu4 wo3 xiao4 ， quan4 wo3 shui4 gui1 e4 。
- ni2 chang2 he2 piao1 yao2 ， tong2 yan2 jie2 bai2 xi1 。
- zhong4 yan2 shi4 fan1 ping2 ， xun4 lu4 shou4 ji1 di2 。
- lou2 ju1 mi2 qing1 xiao1 ， luo2 niao3 cheng2 cui4 yi4 。
- xian1 weng1 yi2 zhu2 zhang4 ， wang2 mu3 liu2 tao2 he2 。
- cha4 nü3 fei1 dan1 sha1 ， qing1 tong2 hu4 jin1 ye4 。
- bao3 qi4 fu2 ding3 er3 ， shen2 guang1 sheng1 jian4 ji3 。
- xu1 wu2 tian1 le4 lai2 ， xie4 su1 gui3 bing1 yi4 。
- dan1 qiu1 su4 chao2 li3 ， yu4 zha2 gong1 chou1 yi4 。
- zhen3 zhong1 huai2 nan2 fang1 ， chuang2 xia4 fu4 xiang1 xi4 。
- ming2 deng1 zuo4 yao2 ye4 ， you1 lai4 ting1 xi1 li4 。
- yin1 hua4 jin4 shi4 xian1 ， song3 ran2 xin1 shen2 ti4 。
- nai3 yan2 qu2 shi4 zi3 ， gu3 zhuang4 fei1 fan2 ge2 。
- wang3 shi4 huang2 xian1 sheng1 ， qun2 er2 duo1 wu3 ju4 。
- ao2 ran2 bu2 xie4 yi4 ， yuan2 qi4 zhu4 gan1 ge2 。
- wang3 wang3 you2 bu4 gui1 ， dong4 zhong1 guan1 bo2 yi4 。
- yan2 gao1 wei4 yi4 xin4 ， you2 fu4 jia1 he1 ze2 。
- yi2 dan4 qian2 zhi4 ci2 ， zi4 yun2 xian1 qi1 po4 。
- yan2 shi1 you3 dao4 gu3 ， qian2 shi4 chang2 bei4 zhe2 。
- ru2 jin1 san1 shan1 shang4 ， ming2 zi4 zai4 zhen1 ji2 。
- you1 ran2 xie4 zhu3 ren2 ， hou4 sui4 dang1 lai2 di2 。
- yan2 bi4 yi1 ting2 shu4 ， ru2 yan1 qu4 wu2 ji4 。
- guan1 zhe3 jie1 shi1 ci4 ， jing1 zhui1 fen1 luo4 yi4 。
- ri4 mu4 shan1 jing4 qiong2 ， song1 feng1 zi4 xiao1 qi4 。
- shi4 feng2 xiu1 she2 jian4 ， chen1 mu4 guang1 ji1 she4 。
- ru2 yan2 san1 qing1 ju1 ， bu4 shi3 zi4 sou1 suo3 。
- wei2 yu2 bu4 gang1 shi4 ， ba1 zhi3 zai4 sha1 li4 。
- zhi4 jin1 dong1 bei3 yu2 ， biao3 yi3 tan2 shang4 shi2 。
- lie4 xian1 tu2 you3 ming2 ， shi4 ren2 fei1 mu4 ji1 。
- ru2 he2 ting2 wu3 ji4 ， bai2 ri4 zhen4 fei1 he2 。
- dong4 tian1 qi3 you1 yuan3 ， de2 dao4 ru2 zhi3 chi3 。
- yi2 qi4 wu2 si3 sheng1 ， san1 guang1 zi4 qian1 yi4 。
- yin1 si1 ren2 jian4 shi4 ， qian2 lu4 he2 xia2 zhai3 。
- pie1 ran2 ci3 sheng1 zhong1 ， shan4 zhu4 qi1 man3 bai3 。
- da4 fang1 bo1 qun2 lei4 ， xiu4 qi4 xiao4 xi1 pi4 。
- xing4 jing4 ben3 tong2 he2 ， wu4 qian1 cheng2 zu3 e4 。
- shi4 fei1 dou4 fang1 cun4 ， hun1 xue4 hun1 jing1 po4 。
- sui4 ling4 duo1 yao1 shang1 ， you2 xi3 jian4 ban1 bai2 。
- xuan1 xuan1 ju1 ma3 chi2 ， ran3 ran3 sang1 yu2 xi1 。
- gong4 an1 ti2 xiu4 rong2 ， bu2 wu4 ni2 tu2 shi4 。
- fen1 wu2 ben3 gu1 jian4 ， shi4 ye4 zai4 feng2 ye4 。
- jiu3 liu2 zong1 zhi3 gui1 ， bai3 shi4 pang2 jun4 zhi2 。
- gong1 qing1 ou3 wei4 jian4 ， xiang1 qu3 mou2 tui1 ze2 。
- ju1 an1 bai2 she4 pin2 ， zhi4 ao4 xuan2 xun1 pi4 。
- gong1 ming2 xi1 zi4 qu3 ， zan1 zu3 si4 yang2 li4 。
- shu1 fu3 zao3 huai2 qian1 ， she4 gong1 ceng2 fa1 de0 。
- qi3 cao3 xiang1 sheng1 zhang4 ， zuo4 cao2 wu1 ji2 bai3 。
- ci4 yan4 ling2 xiao1 shao2 ， shi4 ci2 yue4 cong2 bi4 。
- chang2 wen2 lü3 zhong1 xin4 ， ke3 yi3 xing2 man2 mo4 。
- zi4 shu4 xi1 gu3 xin1 ， wang4 shi4 gan1 shi2 hua4 。
- qiao3 yan2 hu1 cheng2 jin3 ， ku3 zhi4 tu2 shi2 bo4 。
- ping2 di4 sheng1 feng1 luan2 ， shen1 xin1 you3 mao2 ji3 。
- ceng2 bo1 yi2 zhen4 dang4 ， ruo4 zhi2 hu1 lun2 ni4 。
- bei3 zhu3 diao4 ling2 jun1 ， chang2 cen2 si1 ting2 bo2 。
- huo4 lai2 mei4 ji1 zhao4 ， shi4 qu4 kong1 tan4 xi1 。
- chen2 lei4 yu3 shi2 shen1 ， liu2 nian2 sui2 lou4 di1 。
- cai2 neng2 yi2 mu4 yan4 ， bao4 shi1 mi2 yi2 zhi2 。
- chu3 zou4 zhi2 zhong1 yi2 ， shang1 ge1 lao2 ning2 qi1 。
- bing3 sheng1 fei1 xuan2 jie3 ， dui4 jing4 fang1 gan3 ji1 。
- zi4 cong2 ying1 wang3 luo2 ， mei3 shi4 wen4 gui1 ce4 。
- wang2 zheng4 jiang4 lei2 yu3 ， huan2 jue2 ci4 qian1 chi4 。
- tang3 fu2 yi2 ping2 ren2 ， shi4 jiang1 yi1 yu3 ke4 。
- mai3 shan1 gou4 jing1 she4 ， ling3 tu2 kai1 jiang3 xi2 。
- ji4 wu2 shen1 wai4 you1 ， zi4 you3 xian2 zhong1 yi4 。
- dao4 ya2 qi1 ri4 jiu4 ， chen2 lü4 nai3 bing1 shi4 。
- qie3 yu4 yi2 xing4 ming2 ， an1 neng2 mu4 zhu2 bo2 。
- chang2 sheng1 shang4 xue2 zhi4 ， yi2 gai4 qi3 xu1 zhi4 。
- zhi1 zhu2 zi1 hou2 liang2 ， yan1 xia2 fu2 jin1 ze2 。
- huang2 shi2 lü3 kan4 duo4 ， hong2 ya2 jian1 ke3 pai1 。
- liao2 fu4 jie1 fu2 you2 ， he2 fan2 ai1 hui1 yi4 。
- qing1 nang2 ji4 shen1 wei4 ， qiong2 pa1 yi4 lü3 zhai1 。
- zong4 wu2 xi1 shan1 zi1 ， you2 mian3 chang2 qi1 qi1 。

## 注释

## 译文

## 赏析
