---
id: liu-yu-xi-hu-qiu-si-lu-yan
title: 虎丘寺路宴
titlePinyin: hu3 qiu1 si4 lu4 yan4
titleSlug: hu-qiu-si-lu-yan
author: 劉禹錫
authorPinyin: liu2 yu3 xi1
authorSlug: liu-yu-xi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 青林虎丘寺，林際翠微路。
- 立見山僧來，遙從鳥飛處。
- 茲峰淪寶玉，千載惟丘墓。
- 埋劒人空傳，鑿山龍已去。
- 捫蘿披翳薈，路轉夕陰遽。
- 虎嘯崖谷寒，猿鳴松杉暮。
- 徘徊北樓上，海江窮一顧。
- 日映千里帆，鴉歸萬家樹。
- 暫因愜所適，果得捐外慮。
- 庭暗棲還雲，簷香滴甘露。
- 久迷空寂理，多爲聲華故。
- 永欲投此山，餘生豈能悞。

## 拼音

- qing1 lin2 hu3 qiu1 si4 ， lin2 ji4 cui4 wei1 lu4 。
- li4 jian4 shan1 seng1 lai2 ， yao2 cong2 niao3 fei1 chu3 。
- zi1 feng1 lun2 bao3 yu4 ， qian1 zai4 wei2 qiu1 mu4 。
- mai2 jian4 ren2 kong1 chuan2 ， zao2 shan1 long2 yi3 qu4 。
- men2 luo2 pi1 yi4 hui4 ， lu4 zhuan3 xi1 yin1 ju4 。
- hu3 xiao4 ya2 gu3 han2 ， yuan2 ming2 song1 shan1 mu4 。
- pai2 huai2 bei3 lou2 shang4 ， hai3 jiang1 qiong2 yi2 gu4 。
- ri4 ying4 qian1 li3 fan1 ， ya1 gui1 wan4 jia1 shu4 。
- zan4 yin1 qie4 suo3 shi4 ， guo3 de2 juan1 wai4 lü4 。
- ting2 an4 qi1 huan2 yun2 ， yan2 xiang1 di1 gan1 lu4 。
- jiu3 mi2 kong1 ji4 li3 ， duo1 wei2 sheng1 hua2 gu4 。
- yong3 yu4 tou2 ci3 shan1 ， yu2 sheng1 qi3 neng2 wu4 。

## 注释

## 译文

## 赏析
