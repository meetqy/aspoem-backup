---
id: liu-yu-xi-le-tian-ji-yi-jiu-you-yin-zuo-bao-bai-jun-yi-da
title: 樂天寄憶舊遊因作報白君以答
titlePinyin: le4 tian1 ji4 yi4 jiu4 you2 yin1 zuo4 bao4 bai2 jun1 yi3 da2
titleSlug: le-tian-ji-yi-jiu-you-yin-zuo-bao-bai-jun-yi-da
author: 劉禹錫
authorPinyin: liu2 yu3 xi1
authorSlug: liu-yu-xi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 報白君，別來已渡江南春。
- 江南春色何處好，燕子雙飛故官道。
- 春城三百七十橋，夾岸朱樓隔柳條。
- 丫頭小兒蕩畫槳，長袂女郎簪翠翹。
- 郡齋北軒卷羅幕，碧池逶迤遶畫閣。
- 池邊綠竹桃李花，花下舞筵鋪彩霞。
- 吳娃足情言語黠，越客有酒巾冠斜。
- 坐中皆言白太守，不負風光向杯酒。
- 酒酣襞牋飛逸韻，至今傳在人人口。
- 報白君，相思空望嵩丘雲。
- 其奈錢塘蘇小小，憶君淚點石榴帬。

## 拼音

- bao4 bai2 jun1 ， bie2 lai2 yi3 du4 jiang1 nan2 chun1 。
- jiang1 nan2 chun1 se4 he2 chu3 hao3 ， yan4 zi0 shuang1 fei1 gu4 guan1 dao4 。
- chun1 cheng2 san1 bai3 qi1 shi2 qiao2 ， jia1 an4 zhu1 lou2 ge2 liu3 tiao2 。
- ya1 tou2 xiao3 er2 dang4 hua4 jiang3 ， chang2 mei4 nü3 lang2 zan1 cui4 qiao2 。
- jun4 zhai1 bei3 xuan1 juan4 luo2 mu4 ， bi4 chi2 wei1 yi2 rao4 hua4 ge2 。
- chi2 bian1 lü4 zhu2 tao2 li3 hua1 ， hua1 xia4 wu3 yan2 pu1 cai3 xia2 。
- wu2 wa2 zu2 qing2 yan2 yu3 xia2 ， yue4 ke4 you3 jiu3 jin1 guan1 xie2 。
- zuo4 zhong1 jie1 yan2 bai2 tai4 shou3 ， bu2 fu4 feng1 guang1 xiang4 bei1 jiu3 。
- jiu3 han1 bi4 jian1 fei1 yi4 yun4 ， zhi4 jin1 chuan2 zai4 ren2 ren2 kou3 。
- bao4 bai2 jun1 ， xiang1 si1 kong1 wang4 song1 qiu1 yun2 。
- qi2 nai4 qian2 tang2 su1 xiao3 xiao3 ， yi4 jun1 lei4 dian3 shi2 liu0 qun2 。

## 注释

## 译文

## 赏析
