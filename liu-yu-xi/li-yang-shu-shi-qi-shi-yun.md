---
id: liu-yu-xi-li-yang-shu-shi-qi-shi-yun
title: 歷陽書事七十韻
titlePinyin: li4 yang2 shu1 shi4 qi1 shi2 yun4
titleSlug: li-yang-shu-shi-qi-shi-yun
author: 劉禹錫
authorPinyin: liu2 yu3 xi1
authorSlug: liu-yu-xi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 一夕爲湖地，千年列郡名。
- 霸王迷路處，亞父所封城。
- 漢置東南尉，梁分肘腋兵。
- 本吳風俗剽，兼楚語音傖。
- 沸井今無湧，烏江舊有名。
- 土臺遊柱史，石室隱彭鏗。
- 曹操祠猶在，濡須塢未平。
- 海潮隨月大，江水應春生。
- 憶昨深山裏，終朝看火耕。
- 魚書來北闕，鷁首下南荆。
- 雲雨巫山暗，蕙蘭湘水清。
- 章華樹已失，鄂渚草來迎。
- 廬阜香爐出，湓城粉堞明。
- 鴈飛彭蠡暮，鴉噪大雷晴。
- 平野分風使，恬和趁夜程。
- 貴池登陸峻，舂穀渡橋鳴。
- 駱驛主人問，悲歡故舊情。
- 幾年方一面，卜晝便三更。
- 助喜杯盤盛，忘機笑語訇。
- 管清疑警鶴，弦巧似嬌鶯。
- 熾炭烘蹲獸，華茵織鬬鯨。
- 回裾飄霧雨，急節墮瓊英。
- 斂黛凝愁色，施鈿耀翠晶。
- 容華本南國，妝束學西京。
- 日落方收鼓，天寒更炙笙。
- 促筵交履舄，痛飲倒簪纓。
- 謔浪容優孟，嬌憐許智瓊。
- 蔽明添翠帟，命燭拄金莖。
- 坐久羅衣皺，盃頻粉面騂。
- 興來從請曲，意墮即飛觥。
- 令急重須改，歡馮醉盡呈。
- 詰朝還選勝，來日又尋盟。
- 道別殷勤惜，邀筵次第爭。
- 唯聞嗟短景，不復有餘酲。
- 衆散扃朱戶，相攜話素誠。
- 晤言猶亹亹，殘漏自丁丁。
- 出祖千夫擁，行廚五熟烹。
- 離亭臨野水，別思入哀箏。
- 接境人情洽，方冬饌具精。
- 中流爲界道，隔岸數飛甍。
- 沙浦王渾鎮，滄洲謝脁城。
- 望夫人化石，夢帝日環營。
- 半渡趨津吏，緣堤簇郡甿。
- 場黃堆晚稻，籬碧見冬菁。
- 里社爭來獻，壺漿各自擎。
- 鴟夷傾底寫，【粔籹】鬬成。
- 采石風傳柝，新林暮擊鉦。
- 繭綸牽撥刺，犀焰照澄泓。
- 露冕觀原野，前驅抗斾旌。
- 分庭展賓主，望闕拜恩榮。
- 比屋惸嫠輩，連年水旱幷。
- 遐思常後已，下令必先庚。
- 遠岫低屏列，支流曲帶縈。
- 湖魚香勝肉，官酒重於餳。
- 憶昔泉源變，斯須地軸傾。
- 雞籠爲石顆，龜眼入泥坑。
- 事繫人風重，官從物論輕。
- 江春俄澹蕩，樓月幾虧盈。
- 柳長千絲宛，田塍一線絣。
- 遊魚將婢從，野雉見媒驚。
- 波淨攢鳧鵲，洲香發杜蘅。
- 一鍾菰葑米，千里水葵羹。
- 受譴時方久，分憂政未成。
- 比瓊雖碌碌，於鐵尚錚錚。
- 早忝登三署，曾聞奏六英。
- 無能甘負弩，不慎在提衡。
- 口語成中遘，毛衣阻上征。
- 時聞關利鈍，智亦有聾盲。
- 昔媿山東妙，今慙海內兄。
- 後來登甲乙，早已在蓬瀛。
- 心托秦明鏡，才非楚白珩。
- 齒衰親藥物，宦薄傲公卿。
- 捧日皆元老，宣風盡大彭。
- 好令朝集使，結束赴新正。

## 拼音

- yi4 xi1 wei2 hu2 di4 ， qian1 nian2 lie4 jun4 ming2 。
- ba4 wang2 mi2 lu4 chu3 ， ya1 fu4 suo3 feng1 cheng2 。
- han4 zhi4 dong1 nan2 wei4 ， liang2 fen1 zhou3 ye4 bing1 。
- ben3 wu2 feng1 su2 piao1 ， jian1 chu3 yu3 yin1 cang1 。
- fei4 jing3 jin1 wu2 yong3 ， wu1 jiang1 jiu4 you3 ming2 。
- tu3 tai2 you2 zhu4 shi3 ， shi2 shi4 yin3 peng2 keng1 。
- cao2 cao1 ci2 you2 zai4 ， ru2 xu1 wu4 wei4 ping2 。
- hai3 chao2 sui2 yue4 da4 ， jiang1 shui3 ying1 chun1 sheng1 。
- yi4 zuo2 shen1 shan1 li3 ， zhong1 chao2 kan4 huo3 geng1 。
- yu2 shu1 lai2 bei3 que4 ， yi4 shou3 xia4 nan2 jing1 。
- yun2 yu3 wu1 shan1 an4 ， hui4 lan2 xiang1 shui3 qing1 。
- zhang1 hua2 shu4 yi3 shi1 ， e4 zhu3 cao3 lai2 ying2 。
- lu2 fu4 xiang1 lu2 chu1 ， pen2 cheng2 fen3 die2 ming2 。
- yan4 fei1 peng2 li2 mu4 ， ya1 zao4 da4 lei2 qing2 。
- ping2 ye3 fen1 feng1 shi3 ， tian2 he2 chen4 ye4 cheng2 。
- gui4 chi2 deng1 lu4 jun4 ， chong1 gu3 du4 qiao2 ming2 。
- luo4 yi4 zhu3 ren2 wen4 ， bei1 huan1 gu4 jiu4 qing2 。
- ji1 nian2 fang1 yi2 mian4 ， bu3 zhou4 bian4 san1 geng1 。
- zhu4 xi3 bei1 pan2 sheng4 ， wang4 ji1 xiao4 yu3 hong1 。
- guan3 qing1 yi2 jing3 he4 ， xian2 qiao3 si4 jiao1 ying1 。
- chi4 tan4 hong1 dun1 shou4 ， hua2 yin1 zhi1 dou4 jing1 。
- hui2 ju1 piao1 wu4 yu3 ， ji2 jie2 duo4 qiong2 ying1 。
- lian3 dai4 ning2 chou2 se4 ， shi1 dian4 yao4 cui4 jing1 。
- rong2 hua2 ben3 nan2 guo2 ， zhuang1 shu4 xue2 xi1 jing1 。
- ri4 luo4 fang1 shou1 gu3 ， tian1 han2 geng4 zhi4 sheng1 。
- cu4 yan2 jiao1 lü3 xi4 ， tong4 yin3 dao3 zan1 ying1 。
- xue4 lang4 rong2 you1 meng4 ， jiao1 lian2 xu1 zhi4 qiong2 。
- bi4 ming2 tian1 cui4 yi4 ， ming4 zhu2 zhu3 jin1 jing4 。
- zuo4 jiu3 luo2 yi1 zhou4 ， bei1 bin1 fen3 mian4 xing1 。
- xing1 lai2 cong2 qing3 qu3 ， yi4 duo4 ji2 fei1 gong1 。
- ling4 ji2 zhong4 xu1 gai3 ， huan1 feng2 zui4 jin4 cheng2 。
- jie2 chao2 huan2 xuan3 sheng4 ， lai2 ri4 you4 xun2 meng2 。
- dao4 bie2 yin1 qin2 xi1 ， yao1 yan2 ci4 di4 zheng1 。
- wei2 wen2 jie1 duan3 jing3 ， bu2 fu4 you3 yu2 cheng2 。
- zhong4 san4 jiong1 zhu1 hu4 ， xiang1 xie2 hua4 su4 cheng2 。
- wu4 yan2 you2 wei3 wei3 ， can2 lou4 zi4 ding1 ding1 。
- chu1 zu3 qian1 fu1 yong1 ， xing2 chu2 wu3 shu2 peng1 。
- li2 ting2 lin2 ye3 shui3 ， bie2 si1 ru4 ai1 zheng1 。
- jie1 jing4 ren2 qing2 qia4 ， fang1 dong1 zhuan4 ju4 jing1 。
- zhong1 liu2 wei2 jie4 dao4 ， ge2 an4 shu4 fei1 meng2 。
- sha1 pu3 wang2 hun2 zhen4 ， cang1 zhou1 xie4 tiao3 cheng2 。
- wang4 fu1 ren2 hua4 shi2 ， meng4 di4 ri4 huan2 ying2 。
- ban4 du4 qu1 jin1 li4 ， yuan2 di1 cu4 jun4 meng2 。
- chang3 huang2 dui1 wan3 dao4 ， li2 bi4 jian4 dong1 jing1 。
- li3 she4 zheng1 lai2 xian4 ， hu2 jiang1 ge4 zi4 qing2 。
- chi1 yi2 qing1 di3 xie3 ，【 ju4 nü3 】 dou4 cheng2 。
- cai3 shi2 feng1 chuan2 tuo4 ， xin1 lin2 mu4 ji1 zheng1 。
- jian3 lun2 qian1 bo1 ci4 ， xi1 yan4 zhao4 cheng2 hong2 。
- lu4 mian3 guan1 yuan2 ye3 ， qian2 qu1 kang4 pei4 jing1 。
- fen1 ting2 zhan3 bin1 zhu3 ， wang4 que4 bai4 en1 rong2 。
- bi3 wu1 qiong2 li2 bei4 ， lian2 nian2 shui3 han4 bing4 。
- xia2 si1 chang2 hou4 yi3 ， xia4 ling4 bi4 xian1 geng1 。
- yuan3 xiu4 di1 ping2 lie4 ， zhi1 liu2 qu3 dai4 ying2 。
- hu2 yu2 xiang1 sheng4 rou4 ， guan1 jiu3 zhong4 wu1 xing2 。
- yi4 xi1 quan2 yuan2 bian4 ， si1 xu1 di4 zhou2 qing1 。
- ji1 long2 wei2 shi2 ke1 ， gui1 yan3 ru4 ni2 keng1 。
- shi4 xi4 ren2 feng1 zhong4 ， guan1 cong2 wu4 lun4 qing1 。
- jiang1 chun1 e2 dan4 dang4 ， lou2 yue4 ji1 kui1 ying2 。
- liu3 chang2 qian1 si1 wan3 ， tian2 cheng2 yi2 xian4 bing1 。
- you2 yu2 jiang1 bi4 cong2 ， ye3 zhi4 jian4 mei2 jing1 。
- bo1 jing4 zan3 fu2 que4 ， zhou1 xiang1 fa1 du4 heng2 。
- yi4 zhong1 gu1 feng1 mi3 ， qian1 li3 shui3 kui2 geng1 。
- shou4 qian3 shi2 fang1 jiu3 ， fen1 you1 zheng4 wei4 cheng2 。
- bi3 qiong2 sui1 lu4 lu4 ， wu1 tie3 shang4 zheng1 zheng1 。
- zao3 tian3 deng1 san1 shu3 ， ceng2 wen2 zou4 liu4 ying1 。
- wu2 neng2 gan1 fu4 nu3 ， bu2 shen4 zai4 ti2 heng2 。
- kou3 yu3 cheng2 zhong1 gou4 ， mao2 yi1 zu3 shang4 zheng1 。
- shi2 wen2 guan1 li4 dun4 ， zhi4 yi4 you3 long2 mang2 。
- xi1 kui4 shan1 dong1 miao4 ， jin1 can2 hai3 nei4 xiong1 。
- hou4 lai2 deng1 jia3 yi3 ， zao3 yi3 zai4 peng2 ying2 。
- xin1 tuo1 qin2 ming2 jing4 ， cai2 fei1 chu3 bai2 heng2 。
- chi3 shuai1 qin1 yao4 wu4 ， huan4 bao2 ao4 gong1 qing1 。
- peng3 ri4 jie1 yuan2 lao3 ， xuan1 feng1 jin4 da4 peng2 。
- hao3 ling4 chao2 ji2 shi3 ， jie2 shu4 fu4 xin1 zheng1 。

## 注释

## 译文

## 赏析
