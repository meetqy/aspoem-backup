---
id: liu-yu-xi-ling-hu-xiang-gong-jian-shi-zeng-zhu-er-shi-yun-reng-ming-ji-he
title: 令狐相公見示贈竹二十韻仍命繼和
titlePinyin: ling2 hu2 xiang4 gong0 jian4 shi4 zeng4 zhu2 er4 shi2 yun4 reng2 ming4 ji4 he2
titleSlug: ling-hu-xiang-gong-jian-shi-zeng-zhu-er-shi-yun-reng-ming-ji-he
author: 劉禹錫
authorPinyin: liu2 yu3 xi1
authorSlug: liu-yu-xi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 高人必愛竹，寄興良有以。
- 峻節可臨戎，虛心宜待士。
- 衆芳信妍媚，威鳳難棲止。
- 遂於鼙鼓間，移植東南美。
- 封以梁國土，澆之浚泉水。
- 得地色不移，凌空勢方起。
- 新青排故葉，餘粉籠疎理。
- 猶復隔牆藩，何因出塵滓。
- 茲辰去前蔽，永日勞瞪視。
- 槭槭林已成，熒熒玉相似。
- 規摹起心匠，洗滌在頤指。
- 曲直既瞭然，孤高何卓爾。
- 垂梢覆內屏，迸笋侵前戺。
- 妓席拂雲鬢，賓階蔭珠履。
- 抱琴恣閑翫，執卷堪斜倚。
- 露下懸明璫，風來韻清徵。
- 堅貞貫四候，標格殊百卉。
- 歲晚當自知，繁華豈云比。
- 古詩無贈竹，高唱從此始。
- 一聽清瑤音，崢然長在耳。

## 拼音

- gao1 ren2 bi4 ai4 zhu2 ， ji4 xing1 liang2 you3 yi3 。
- jun4 jie2 ke3 lin2 rong2 ， xu1 xin1 yi2 dai4 shi4 。
- zhong4 fang1 xin4 yan2 mei4 ， wei1 feng4 nan2 qi1 zhi3 。
- sui4 wu1 pi2 gu3 jian4 ， yi2 zhi2 dong1 nan2 mei3 。
- feng1 yi3 liang2 guo2 tu3 ， jiao1 zhi1 jun4 quan2 shui3 。
- de2 di4 se4 bu4 yi2 ， ling2 kong1 shi4 fang1 qi3 。
- xin1 qing1 pai2 gu4 ye4 ， yu2 fen3 long2 shu1 li3 。
- you2 fu4 ge2 qiang2 fan1 ， he2 yin1 chu1 chen2 zi3 。
- zi1 chen2 qu4 qian2 bi4 ， yong3 ri4 lao2 deng4 shi4 。
- qi4 qi4 lin2 yi3 cheng2 ， ying2 ying2 yu4 xiang1 si4 。
- gui1 mo2 qi3 xin1 jiang4 ， xi3 di2 zai4 yi2 zhi3 。
- qu1 zhi2 ji4 liao4 ran2 ， gu1 gao1 he2 zhuo2 er3 。
- chui2 shao1 fu4 nei4 ping2 ， beng4 sun3 qin1 qian2 shi4 。
- ji4 xi2 fu2 yun2 bin4 ， bin1 jie1 yin1 zhu1 lü3 。
- bao4 qin2 zi4 xian2 wan2 ， zhi2 juan4 kan1 xie2 yi3 。
- lu4 xia4 xuan2 ming2 dang1 ， feng1 lai2 yun4 qing1 zhi3 。
- jian1 zhen1 guan4 si4 hou4 ， biao1 ge2 shu1 bai3 hui4 。
- sui4 wan3 dang1 zi4 zhi1 ， fan2 hua2 qi3 yun2 bi3 。
- gu3 shi1 wu2 zeng4 zhu2 ， gao1 chang4 cong2 ci3 shi3 。
- yi4 ting1 qing1 yao2 yin1 ， zheng1 ran2 chang2 zai4 er3 。

## 注释

## 译文

## 赏析
