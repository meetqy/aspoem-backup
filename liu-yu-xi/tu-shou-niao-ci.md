---
id: liu-yu-xi-tu-shou-niao-ci
title: 吐綬鳥詞
titlePinyin: tu3 shou4 niao3 ci2
titleSlug: tu-shou-niao-ci
author: 劉禹錫
authorPinyin: liu2 yu3 xi1
authorSlug: liu-yu-xi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 越山有鳥翔寥廓，嗉中天綬光若若。
- 越人偶見而奇之，因名吐綬江南知。
- 四明天姥神仙地，朱鳥星精鍾異氣。
- 赤玉彫成彪炳毛，紅綃翦出玲瓏翅。
- 湖煙始開山日高，迎風吐綬盤花絛。
- 臨波似染瑯琊草，映葉疑開阿母桃。
- 花紅草綠人間事，未若靈禽自然貴。
- 鶴吐明珠暫報恩，鵲銜金印空爲瑞。
- 春和秋霽野花開，翫景尋芳處處來。
- 翠幕雕籠非所慕，珠丸柘彈莫相猜。
- 棲月啼煙凌縹緲，高林先見金霞曉。
- 三山仙路寄遙情，刷羽揚翹欲上征。
- 不學碧雞依井絡，願隨青鳥向層城。
- 太液池中有黃鵠，憐君長向高枝宿。
- 如何一借羊角風，來聽簫韶九成曲。

## 拼音

- yue4 shan1 you3 niao3 xiang2 liao2 kuo4 ， su4 zhong1 tian1 shou4 guang1 ruo4 ruo4 。
- yue4 ren2 ou3 jian4 er2 qi2 zhi1 ， yin1 ming2 tu3 shou4 jiang1 nan2 zhi1 。
- si4 ming2 tian1 lao3 shen2 xian1 di4 ， zhu1 niao3 xing1 jing1 zhong1 yi4 qi4 。
- chi4 yu4 diao1 cheng2 biao1 bing3 mao2 ， hong2 xiao1 jian3 chu1 ling2 long2 chi4 。
- hu2 yan1 shi3 kai1 shan1 ri4 gao1 ， ying2 feng1 tu3 shou4 pan2 hua1 tao1 。
- lin2 bo1 si4 ran3 lang2 ya2 cao3 ， ying4 ye4 yi2 kai1 a1 mu3 tao2 。
- hua1 hong2 cao3 lü4 ren2 jian4 shi4 ， wei4 ruo4 ling2 qin2 zi4 ran2 gui4 。
- he4 tu3 ming2 zhu1 zan4 bao4 en1 ， que4 xian2 jin1 yin4 kong1 wei2 rui4 。
- chun1 he2 qiu1 ji4 ye3 hua1 kai1 ， wan2 jing3 xun2 fang1 chu3 chu3 lai2 。
- cui4 mu4 diao1 long2 fei1 suo3 mu4 ， zhu1 wan2 zhe4 dan4 mo4 xiang1 cai1 。
- qi1 yue4 ti2 yan1 ling2 piao3 miao3 ， gao1 lin2 xian1 jian4 jin1 xia2 xiao3 。
- san1 shan1 xian1 lu4 ji4 yao2 qing2 ， shua1 yu3 yang2 qiao2 yu4 shang4 zheng1 。
- bu4 xue2 bi4 ji1 yi1 jing3 luo4 ， yuan4 sui2 qing1 niao3 xiang4 ceng2 cheng2 。
- tai4 ye4 chi2 zhong1 you3 huang2 hu2 ， lian2 jun1 chang2 xiang4 gao1 zhi1 su4 。
- ru2 he2 yi2 jie4 yang2 jiao3 feng1 ， lai2 ting1 xiao1 shao2 jiu3 cheng2 qu3 。

## 注释

## 译文

## 赏析
