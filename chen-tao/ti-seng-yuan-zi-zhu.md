---
id: chen-tao-ti-seng-yuan-zi-zhu
title: 題僧院紫竹
titlePinyin: ti2 seng1 yuan4 zi3 zhu2
titleSlug: ti-seng-yuan-zi-zhu
author: 陳陶
authorPinyin: chen2 tao2
authorSlug: chen-tao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 喜遊蛟井寺，復見炎州竹。
- 杳靄萬丈間，嘯風清獨速。
- 江南正霜霰，吐秀弄顓頊。
- 似瑞驚堅貞，如魔試金粟。
- 笋非孝子泣，文異湘靈哭。
- 金碧誰與鄰，蕭森自成族。
- 新聞赤帝種，子落毛人谷。
- 遠祖賜鷦鵬，遺芳遍南陸。
- 對煙蘇麻醜，夾澗篔簹伏。
- 美譽動丹青，瓌姿豔秦蜀。
- 因緣鹿苑識，想像虵丘斸。
- 幾葉別黃茅，何年依白足。
- 龍樹蟄一花，砌瑤掃雲屋。
- 色靜曼仙花，名高給孤獨。
- 青蔥太子樹，灑落觀音目。
- 法雨每霑濡，玉毫時照燭。
- 離居鸞節變，住冷金顏縮。
- 豈念葛陂榮，幸無祖父辱。
- 光搖水精串，影送蓮花軸。
- 江鶩日相尋，野鶚時寄宿。
- 幽香入茶竈，靜翠直碁局。
- 肯羨垣上蒿，自多籬下菊。
- 從來道生一，況伴龜藏六。
- 棲託詎星迴，檀欒已雲矗。
- 霞杯傳縹葉，羽管吹紫玉。
- 久絕釣竿歌，聊裁竹枝曲。
- 媿生黃金地，千秋爲師綠。

## 拼音

- xi3 you2 jiao1 jing3 si4 ， fu4 jian4 yan2 zhou1 zhu2 。
- yao3 ai3 wan4 zhang4 jian4 ， xiao4 feng1 qing1 du2 su4 。
- jiang1 nan2 zheng4 shuang1 xian4 ， tu3 xiu4 nong4 zhuan1 xu4 。
- si4 rui4 jing1 jian1 zhen1 ， ru2 mo2 shi4 jin1 su4 。
- sun3 fei1 xiao4 zi3 qi4 ， wen2 yi4 xiang1 ling2 ku1 。
- jin1 bi4 shui2 yu3 lin2 ， xiao1 sen1 zi4 cheng2 zu2 。
- xin1 wen2 chi4 di4 zhong3 ， zi3 luo4 mao2 ren2 gu3 。
- yuan3 zu3 ci4 jiao1 peng2 ， yi2 fang1 bian4 nan2 lu4 。
- dui4 yan1 su1 ma2 chou3 ， jia1 jian4 yun2 dang1 fu2 。
- mei3 yu4 dong4 dan1 qing1 ， gui1 zi1 yan4 qin2 shu3 。
- yin1 yuan2 lu4 yuan4 shi2 ， xiang3 xiang4 she2 qiu1 zhu2 。
- ji1 ye4 bie2 huang2 mao2 ， he2 nian2 yi1 bai2 zu2 。
- long2 shu4 zhe2 yi4 hua1 ， qi4 yao2 sao3 yun2 wu1 。
- se4 jing4 man4 xian1 hua1 ， ming2 gao1 gei3 gu1 du2 。
- qing1 cong1 tai4 zi3 shu4 ， sa3 luo4 guan1 yin1 mu4 。
- fa3 yu3 mei3 zhan1 ru2 ， yu4 hao2 shi2 zhao4 zhu2 。
- li2 ju1 luan2 jie2 bian4 ， zhu4 leng3 jin1 yan2 suo1 。
- qi3 nian4 ge3 bei1 rong2 ， xing4 wu2 zu3 fu4 ru3 。
- guang1 yao2 shui3 jing1 chuan4 ， ying3 song4 lian2 hua1 zhou2 。
- jiang1 wu4 ri4 xiang1 xun2 ， ye3 e4 shi2 ji4 su4 。
- you1 xiang1 ru4 cha2 zao4 ， jing4 cui4 zhi2 qi2 ju2 。
- ken3 xian4 yuan2 shang4 hao1 ， zi4 duo1 li2 xia4 ju2 。
- cong2 lai2 dao4 sheng1 yi1 ， kuang4 ban4 gui1 cang2 liu4 。
- qi1 tuo1 ju4 xing1 hui2 ， tan2 luan2 yi3 yun2 chu4 。
- xia2 bei1 chuan2 piao3 ye4 ， yu3 guan3 chui1 zi3 yu4 。
- jiu3 jue2 diao4 gan1 ge1 ， liao2 cai2 zhu2 zhi1 qu3 。
- kui4 sheng1 huang2 jin1 di4 ， qian1 qiu1 wei2 shi1 lü4 。

## 注释

## 译文

## 赏析
