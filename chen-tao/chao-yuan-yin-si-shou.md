---
id: chen-tao-chao-yuan-yin-si-shou
title: 朝元引四首
titlePinyin: chao2 yuan2 yin3 si4 shou3
titleSlug: chao-yuan-yin-si-shou
author: 陳陶
authorPinyin: chen2 tao2
authorSlug: chen-tao
dynasty: 唐
dynastyPinyin: tang2
dynastySlug: tang
tags: []
---

## 正文

- 帝燭熒煌下九天，蓬萊宮曉玉爐煙。
- 無央鸞鳳隨金母，來賀熏風一萬年。
- 正殿雲開露冕旒，下方珠翠壓鼇頭。
- 天雞唱罷南山曉，春色光輝十二樓。
- 萬宇靈祥擁帝居，東華元老薦屠蘇。
- 龍池遙望非煙拜，五色曈曨在玉壺。
- 寶祚河宮一向清，龜魚天篆益分明。
- 近臣誰獻登封草，五嶽齊呼萬歲聲。

## 拼音

- di4 zhu2 ying2 huang2 xia4 jiu3 tian1 ， peng2 lai2 gong1 xiao3 yu4 lu2 yan1 。
- wu2 yang1 luan2 feng4 sui2 jin1 mu3 ， lai2 he4 xun1 feng1 yi2 wan4 nian2 。
- zheng4 dian4 yun2 kai1 lu4 mian3 liu2 ， xia4 fang1 zhu1 cui4 ya1 ao2 tou2 。
- tian1 ji1 chang4 ba4 nan2 shan1 xiao3 ， chun1 se4 guang1 hui1 shi2 er4 lou2 。
- wan4 yu3 ling2 xiang2 yong1 di4 ju1 ， dong1 hua2 yuan2 lao3 jian4 tu2 su1 。
- long2 chi2 yao2 wang4 fei1 yan1 bai4 ， wu3 se4 tong2 long2 zai4 yu4 hu2 。
- bao3 zuo4 he2 gong1 yi2 xiang4 qing1 ， gui1 yu2 tian1 zhuan4 yi4 fen1 ming2 。
- jin4 chen2 shui2 xian4 deng1 feng1 cao3 ， wu3 yue4 qi2 hu1 wan4 sui4 sheng1 。

## 注释

## 译文

## 赏析
