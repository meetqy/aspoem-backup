---
id: chen-tao-xu-gu-er-shi-jiu-shou
title: 續古二十九首
titlePinyin: xu4 gu3 er4 shi2 jiu3 shou3
titleSlug: xu-gu-er-shi-jiu-shou
author: 陳陶
authorPinyin: chen2 tao2
authorSlug: chen-tao
dynasty: 唐
dynastyPinyin: tang2
dynastySlug: tang
tags: []
---

## 正文

- 大堯登寶位，麟鳳煥宸居。海曲沾恩澤，還生比目魚。
- 生值揖遜曆，長歌東南春。釣鼇年三十，未見天子巡。
- 軒轅承化日，群鳳戲池台。大朴衰喪後，仲尼生不來。
- 大道歸孟門，蕭蘭日爭長。想得巢居時，碧江應無浪。
- 矻矻蓬捨下，慕君麒麟閣。笑殺王子喬，寥天乘白鶴。
- 杳杳巫峽雲，悠悠漢江水。愁殺幾少年，春風相憶地。
- 吳洲采芳客，桂棹木蘭船。日晚欲有寄，裴回春風前。
- 仙家風景晏，浮世年華速。邂逅漢武時，蟠桃海東熟。
- 南國珊瑚樹，好裁天馬鞭。魚龍不解語，海曲空蟬娟。
- 周穆恣遊幸，橫天驅八龍。甯知泰山下，日日望登封。
- 秦國饒羅網，中原絕麟鳳。萬乘巡海回，鮑魚空相送。
- 秦家無廟略，遮虜續長城。萬姓隴頭死，中原荊棘生。
- 秦作東海橋，中州鬼辛苦。縱得跨蓬萊，群仙亦飛去。
- 隋煬棄中國，龍舟巡海涯。春風廣陵苑，不見秦宮花。
- 範子相句踐，滅吳成大勳。雖然五湖去，終愧磻溪雲。
- 麟鳳識翔蟄，聖賢明卷舒。哀哉嵇叔夜，智不及鶢鶋。
- 戰地三尺骨，將軍一身貴。自古若吊冤，落花少於淚。
- 楚國千里旱，土龍日已多。九穀竟枯死，好雲閑嵯峨。
- 漢家三殿色，恩澤若飄風。今日黃金屋，明朝長信宮。
- 南園杏花發，北渚梅花落。吳女妒西施，容華日消鑠。
- 山雞理毛羽，自言勝烏鳶。一朝逢鸑鷟，羞死南海邊。
- 秦家卷衣貴，本是倡家子。金殿一承恩，貂蟬滿鄉里。
- 魏宮薛家女，秀色傾三殿。武帝鼎湖歸，一身似秋扇。
- 嬋娟越機裏，織得雙棲鳳。慰此殊世花，金梭忽停弄。
- 學古三十載，猶依白雲居。每覽班超傳，令人慵讀書。
- 雄劍久濩落，夜吟秋風起。不是懶為龍，此非延平水。
- 朝為楊柳色，暮作芙蓉好。春風若有情，江山相逐老。
- 景龍臨太極，五鳳當庭舞。誰信壁間梭，升天作雲雨。
- 曾夢諸侯笑，康囚議脫枷。千根池底藕，一朵火中花。

## 拼音

- da4 yao2 deng1 bao3 wei4 ， lin2 feng4 huan4 chen2 ju1 。 hai3 qu3 zhan1 en1 ze2 ， huan2 sheng1 bi3 mu4 yu2 。
- sheng1 zhi2 yi1 xun4 li4 ， chang2 ge1 dong1 nan2 chun1 。 diao4 ao2 nian2 san1 shi2 ， wei4 jian4 tian1 zi3 xun2 。
- xuan1 yuan2 cheng2 hua4 ri4 ， qun2 feng4 xi4 chi2 tai2 。 da4 pu3 shuai1 sang1 hou4 ， zhong4 ni2 sheng1 bu4 lai2 。
- da4 dao4 gui1 meng4 men2 ， xiao1 lan2 ri4 zheng1 chang2 。 xiang3 de2 chao2 ju1 shi2 ， bi4 jiang1 ying1 wu2 lang4 。
- ku1 ku1 peng2 she3 xia4 ， mu4 jun1 qi2 lin2 ge2 。 xiao4 sha1 wang2 zi3 qiao2 ， liao2 tian1 cheng2 bai2 he4 。
- yao3 yao3 wu1 xia2 yun2 ， you1 you1 han4 jiang1 shui3 。 chou2 sha1 ji1 shao4 nian2 ， chun1 feng1 xiang1 yi4 di4 。
- wu2 zhou1 cai3 fang1 ke4 ， gui4 zhao4 mu4 lan2 chuan2 。 ri4 wan3 yu4 you3 ji4 ， pei2 hui2 chun1 feng1 qian2 。
- xian1 jia1 feng1 jing3 yan4 ， fu2 shi4 nian2 hua2 su4 。 xie4 hou4 han4 wu3 shi2 ， pan2 tao2 hai3 dong1 shu2 。
- nan2 guo2 shan1 hu2 shu4 ， hao3 cai2 tian1 ma3 bian1 。 yu2 long2 bu4 jie3 yu3 ， hai3 qu3 kong1 chan2 juan1 。
- zhou1 mu4 zi4 you2 xing4 ， heng2 tian1 qu1 ba1 long2 。 ning2 zhi1 tai4 shan1 xia4 ， ri4 ri4 wang4 deng1 feng1 。
- qin2 guo2 rao2 luo2 wang3 ， zhong1 yuan2 jue2 lin2 feng4 。 wan4 cheng2 xun2 hai3 hui2 ， bao4 yu2 kong1 xiang1 song4 。
- qin2 jia1 wu2 miao4 lüe4 ， zhe1 lu3 xu4 chang2 cheng2 。 wan4 xing4 long3 tou2 si3 ， zhong1 yuan2 jing1 ji2 sheng1 。
- qin2 zuo4 dong1 hai3 qiao2 ， zhong1 zhou1 gui3 xin1 ku3 。 zong4 de2 kua4 peng2 lai2 ， qun2 xian1 yi4 fei1 qu4 。
- sui2 yang2 qi4 zhong1 guo2 ， long2 zhou1 xun2 hai3 ya2 。 chun1 feng1 guang3 ling2 yuan4 ， bu2 jian4 qin2 gong1 hua1 。
- fan4 zi3 xiang1 ju4 jian4 ， mie4 wu2 cheng2 da4 xun1 。 sui1 ran2 wu3 hu2 qu4 ， zhong1 kui4 pan2 xi1 yun2 。
- lin2 feng4 shi2 xiang2 zhe2 ， sheng4 xian2 ming2 juan3 shu1 。 ai1 zai1 ji1 shu1 ye4 ， zhi4 bu4 ji2 yuan2 ju1 。
- zhan4 di4 san1 chi3 gu3 ， jiang1 jun1 yi4 shen1 gui4 。 zi4 gu3 ruo4 diao4 yuan1 ， luo4 hua1 shao3 wu1 lei4 。
- chu3 guo2 qian1 li3 han4 ， tu3 long2 ri4 yi3 duo1 。 jiu3 gu3 jing4 ku1 si3 ， hao3 yun2 xian2 cuo2 e2 。
- han4 jia1 san1 dian4 se4 ， en1 ze2 ruo4 piao1 feng1 。 jin1 ri4 huang2 jin1 wu1 ， ming2 chao2 chang2 xin4 gong1 。
- nan2 yuan2 xing4 hua1 fa1 ， bei3 zhu3 mei2 hua1 luo4 。 wu2 nü3 du4 xi1 shi1 ， rong2 hua2 ri4 xiao1 shuo4 。
- shan1 ji1 li3 mao2 yu3 ， zi4 yan2 sheng4 wu1 yuan1 。 yi4 zhao1 feng2 yue4 zhuo2 ， xiu1 si3 nan2 hai3 bian1 。
- qin2 jia1 juan4 yi1 gui4 ， ben3 shi4 chang4 jia1 zi0 。 jin1 dian4 yi4 cheng2 en1 ， diao1 chan2 man3 xiang1 li3 。
- wei4 gong1 xue1 jia1 nü3 ， xiu4 se4 qing1 san1 dian4 。 wu3 di4 ding3 hu2 gui1 ， yi4 shen1 si4 qiu1 shan4 。
- chan2 juan1 yue4 ji1 li3 ， zhi1 de2 shuang1 qi1 feng4 。 wei4 ci3 shu1 shi4 hua1 ， jin1 suo1 hu1 ting2 nong4 。
- xue2 gu3 san1 shi2 zai4 ， you2 yi1 bai2 yun2 ju1 。 mei3 lan3 ban1 chao1 chuan2 ， ling4 ren2 yong1 du2 shu1 。
- xiong2 jian4 jiu3 hu4 luo4 ， ye4 yin2 qiu1 feng1 qi3 。 bu2 shi4 lan3 wei2 long2 ， ci3 fei1 yan2 ping2 shui3 。
- chao2 wei2 yang2 liu3 se4 ， mu4 zuo4 fu2 rong2 hao3 。 chun1 feng1 ruo4 you3 qing2 ， jiang1 shan1 xiang1 zhu2 lao3 。
- jing3 long2 lin2 tai4 ji2 ， wu3 feng4 dang1 ting2 wu3 。 shui2 xin4 bi4 jian4 suo1 ， sheng1 tian1 zuo4 yun2 yu3 。
- ceng2 meng4 zhu1 hou2 xiao4 ， kang1 qiu2 yi4 tuo1 jia1 。 qian1 gen1 chi2 di3 ou3 ， yi4 duo3 huo3 zhong1 hua1 。

## 注释

## 译文

## 赏析
