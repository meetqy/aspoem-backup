---
id: chen-tao-shui-diao-ci-shi-shou
title: 水調詞十首
titlePinyin: shui3 diao4 ci2 shi2 shou3
titleSlug: shui-diao-ci-shi-shou
author: 陳陶
authorPinyin: chen2 tao2
authorSlug: chen-tao
dynasty: 唐
dynastyPinyin: tang2
dynastySlug: tang
tags: []
---

## 正文

- 黠虜迢迢未肯和，五陵年少重橫戈。
- 誰家不結空閨恨，玉箸闌幹妾最多。
- 羽管慵調怨別離，西園新月伴愁眉。
- 容華不分隨年去，獨有妝樓明鏡知。
- 憶餞良人玉塞行，梨花三見換啼鶯。
- 邊場豈得勝閨閣，莫逞雕弓過一生。
- 惆悵江南早雁飛，年年辛苦寄寒衣。
- 征人豈不思鄉國，只是皇恩未放歸。
- 水閣蓮開燕引雛，朝朝攀折望金吾。
- 聞道磧西春不到，花時還憶故園無。
- 自從清野戍遼東，舞袖香銷羅幌空。
- 幾度長安發梅柳，節旄零落不成功。
- 長夜孤眠倦錦衾，秦樓霜月苦邊心。
- 征衣一倍裝綿厚，猶慮交河雪凍深。
- 瀚海長征古別離，華山歸馬是何時。
- 仍聞萬乘尊猶屈，裝束千嬌嫁郅支。
- 沙塞依稀落日邊，寒宵魂夢怯山川。
- 離居漸覺笙歌懶，君逐嫖姚已十年。
- 萬里輪台音信稀，傳聞移帳護金微。
- 會須麟閣留蹤跡，不斬天驕莫議歸。

## 拼音

- xia2 lu3 tiao2 tiao2 wei4 ken3 he2 ， wu3 ling2 nian2 shao4 zhong4 heng2 ge1 。
- shui2 jia1 bu4 jie2 kong1 gui1 hen4 ， yu4 zhu4 lan2 gan4 qie4 zui4 duo1 。
- yu3 guan3 yong1 diao4 yuan4 bie2 li2 ， xi1 yuan2 xin1 yue4 ban4 chou2 mei2 。
- rong2 hua2 bu4 fen1 sui2 nian2 qu4 ， du2 you3 zhuang1 lou2 ming2 jing4 zhi1 。
- yi4 jian4 liang2 ren2 yu4 sai1 xing2 ， li2 hua1 san1 jian4 huan4 ti2 ying1 。
- bian1 chang3 qi3 de2 sheng4 gui1 ge2 ， mo4 cheng3 diao1 gong1 guo4 yi4 sheng1 。
- chou2 chang4 jiang1 nan2 zao3 yan4 fei1 ， nian2 nian2 xin1 ku3 ji4 han2 yi1 。
- zheng1 ren2 qi3 bu4 si1 xiang1 guo2 ， zhi3 shi4 huang2 en1 wei4 fang4 gui1 。
- shui3 ge2 lian2 kai1 yan4 yin3 chu2 ， zhao1 zhao1 pan1 zhe2 wang4 jin1 wu2 。
- wen2 dao4 qi4 xi1 chun1 bu2 dao4 ， hua1 shi2 huan2 yi4 gu4 yuan2 wu2 。
- zi4 cong2 qing1 ye3 shu4 liao2 dong1 ， wu3 xiu4 xiang1 xiao1 luo2 huang3 kong1 。
- ji1 du4 chang2 an1 fa1 mei2 liu3 ， jie2 mao2 ling2 luo4 bu4 cheng2 gong1 。
- chang2 ye4 gu1 mian2 juan4 jin3 qin1 ， qin2 lou2 shuang1 yue4 ku3 bian1 xin1 。
- zheng1 yi1 yi2 bei4 zhuang1 mian2 hou4 ， you2 lü4 jiao1 he2 xue3 dong4 shen1 。
- han4 hai3 chang2 zheng1 gu3 bie2 li2 ， hua2 shan1 gui1 ma3 shi4 he2 shi2 。
- reng2 wen2 wan4 cheng2 zun1 you2 qu1 ， zhuang1 shu4 qian1 jiao1 jia4 zhi4 zhi1 。
- sha1 sai1 yi1 xi1 luo4 ri4 bian1 ， han2 xiao1 hun2 meng4 qie4 shan1 chuan1 。
- li2 ju1 jian4 jue2 sheng1 ge1 lan3 ， jun1 zhu2 piao2 yao2 yi3 shi2 nian2 。
- wan4 li3 lun2 tai2 yin1 xin4 xi1 ， chuan2 wen2 yi2 zhang4 hu4 jin1 wei1 。
- hui4 xu1 lin2 ge2 liu2 zong1 ji4 ， bu4 zhan3 tian1 jiao1 mo4 yi4 gui1 。

## 注释

## 译文

## 赏析
