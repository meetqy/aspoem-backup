---
id: chen-tao-xi-chuan-zuo-shang-ting-jin-wu-yun-chang-ge
title: 西川座上聽金五雲唱歌
titlePinyin: xi1 chuan1 zuo4 shang4 ting1 jin1 wu3 yun2 chang4 ge1
titleSlug: xi-chuan-zuo-shang-ting-jin-wu-yun-chang-ge
author: 陳陶
authorPinyin: chen2 tao2
authorSlug: chen-tao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 蜀王殿上華筵開，五雲歌從天上來。
- 滿堂羅綺悄無語，喉音止駐雲裴回。
- 管弦金石還依轉，不隨歌出靈和殿。
- 白雲飄颻席上聞，貫珠歷歷聲中見。
- 舊樣釵箆淺澹衣，元和梳洗青黛眉。
- 低叢小鬢膩䰀鬌，碧牙鏤掌山參差。
- 曲終暫起更衣過，還向南行座頭坐。
- 低眉欲語謝貴侯，檀臉雙雙淚穿破。
- 自言本是宮中嬪，武皇改號承恩新。
- 中丞御史不足比，水殿一聲愁殺人。
- 武皇鑄鼎登真籙，嬪御蒙恩免幽辱。
- 茂陵弓劍不得親，嫁與卑官到西蜀。
- 卑官到官年未周，堂衡祿罷東西遊。
- 蜀江水急駐不得，復此萍蓬二十秋。
- 今朝得侍王侯宴，不覺途中妾身賤。
- 願持巵酒更唱歌，歌是伊州第三遍。
- 唱著右丞征戍詞，更聞閨月添相思。
- 如今聲韻尚如在，何況宮中年少時。
- 五雲處處可憐許，明朝道向襃中去。
- 須臾宴罷各東西，雨散雲飛莫知處。

## 拼音

- shu3 wang2 dian4 shang4 hua2 yan2 kai1 ， wu3 yun2 ge1 cong2 tian1 shang4 lai2 。
- man3 tang2 luo2 qi3 qiao1 wu2 yu3 ， hou2 yin1 zhi3 zhu4 yun2 pei2 hui2 。
- guan3 xian2 jin1 shi2 huan2 yi1 zhuan3 ， bu4 sui2 ge1 chu1 ling2 he2 dian4 。
- bai2 yun2 piao1 yao2 xi2 shang4 wen2 ， guan4 zhu1 li4 li4 sheng1 zhong1 jian4 。
- jiu4 yang4 chai1 bi4 qian3 dan4 yi1 ， yuan2 he2 shu1 xi3 qing1 dai4 mei2 。
- di1 cong2 xiao3 bin4 ni4 䰀 tuo3 ， bi4 ya2 lou4 zhang3 shan1 can1 cha4 。
- qu3 zhong1 zan4 qi3 geng1 yi1 guo4 ， huan2 xiang4 nan2 xing2 zuo4 tou2 zuo4 。
- di1 mei2 yu4 yu3 xie4 gui4 hou2 ， tan2 lian3 shuang1 shuang1 lei4 chuan1 po4 。
- zi4 yan2 ben3 shi4 gong1 zhong1 pin2 ， wu3 huang2 gai3 hao4 cheng2 en1 xin1 。
- zhong1 cheng2 yu4 shi3 bu4 zu2 bi3 ， shui3 dian4 yi4 sheng1 chou2 sha1 ren2 。
- wu3 huang2 zhu4 ding3 deng1 zhen1 lu4 ， pin2 yu4 meng2 en1 mian3 you1 ru3 。
- mao4 ling2 gong1 jian4 bu4 de2 qin1 ， jia4 yu3 bei1 guan1 dao4 xi1 shu3 。
- bei1 guan1 dao4 guan1 nian2 wei4 zhou1 ， tang2 heng2 lu4 ba4 dong1 xi1 you2 。
- shu3 jiang1 shui3 ji2 zhu4 bu4 de2 ， fu4 ci3 ping2 peng2 er4 shi2 qiu1 。
- jin1 zhao1 de2 shi4 wang2 hou2 yan4 ， bu4 jue2 tu2 zhong1 qie4 shen1 jian4 。
- yuan4 chi2 zhi1 jiu3 geng4 chang4 ge1 ， ge1 shi4 yi1 zhou1 di4 san1 bian4 。
- chang4 zhu4 you4 cheng2 zheng1 shu4 ci2 ， geng4 wen2 gui1 yue4 tian1 xiang1 si1 。
- ru2 jin1 sheng1 yun4 shang4 ru2 zai4 ， he2 kuang4 gong1 zhong1 nian2 shao4 shi2 。
- wu3 yun2 chu3 chu3 ke3 lian2 xu1 ， ming2 chao2 dao4 xiang4 bao1 zhong1 qu4 。
- xu1 yu2 yan4 ba4 ge4 dong1 xi1 ， yu3 san4 yun2 fei1 mo4 zhi1 chu3 。

## 注释

## 译文

## 赏析
