---
id: chen-tao-hai-chang-wang-yue
title: 海昌望月
titlePinyin: hai3 chang1 wang4 yue4
titleSlug: hai-chang-wang-yue
author: 陳陶
authorPinyin: chen2 tao2
authorSlug: chen-tao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 何處無今夕，豈期在海頭。
- 賈客不愛月，嬋娟閑滄洲。
- 浩然傷歲華，獨望湖邊樓。
- 煙島青歷歷，藍田白悠悠。
- 誰無破鏡期，繄我信虛舟。
- 誰無桂枝念，繄我方摧輈。
- 始見彎環春，又逢團圓秋。
- 莫厭綾扇夕，百年多銀鉤。
- 今盤誰雕鐫，玉窟難冥搜。
- 重輪運時節，三五不自由。
- 疑拋雲上鍋，欲摟天邊毬。
- 孀居應寒冷，擣藥青冥愁。
- 兔子樹下蹲，蝦𢋙池中遊。
- 如何名金波，不共水東流。
- 天花辟膻腥，野雲無邊陬。
- 蚌蛤乘大運，含珠相對醻。
- 夜鵲思南鄉，露華清東甌。
- 百寶安可覰，老龍鎖深湫。
- 究究如情人，盜者即仇讎。
- 海涯上皎潔，九門更清幽。
- 亭亭勸金尊，夜久喘吳牛。
- 夷俗皆輕擲，北山思今遊。
- 鴈聲故鄉來，客淚墮南洲。
- 平生煙霞志，讀書覓封侯。
- 四海尚白身，豈無故鄉羞。
- 壈坎何足歎，壯如水中虬。
- 獵獵谷底蘭，搖搖波上鷗。
- 中途喪資斧，兩地生繁憂。
- 一杯太陰君，鷦鷯豈無求。
- 明日將片葉，三山東南浮。

## 拼音

- he2 chu3 wu2 jin1 xi1 ， qi3 qi1 zai4 hai3 tou2 。
- jia3 ke4 bu2 ai4 yue4 ， chan2 juan1 xian2 cang1 zhou1 。
- hao4 ran2 shang1 sui4 hua2 ， du2 wang4 hu2 bian1 lou2 。
- yan1 dao3 qing1 li4 li4 ， lan2 tian2 bai2 you1 you1 。
- shui2 wu2 po4 jing4 qi1 ， yi1 wo3 xin4 xu1 zhou1 。
- shui2 wu2 gui4 zhi1 nian4 ， yi1 wo3 fang1 cui1 zhou1 。
- shi3 jian4 wan1 huan2 chun1 ， you4 feng2 tuan2 yuan2 qiu1 。
- mo4 yan4 ling2 shan4 xi1 ， bai3 nian2 duo1 yin2 gou1 。
- jin1 pan2 shui2 diao1 juan1 ， yu4 ku1 nan2 ming2 sou1 。
- zhong4 lun2 yun4 shi2 jie2 ， san1 wu3 bu2 zi4 you2 。
- yi2 pao1 yun2 shang4 guo1 ， yu4 lou3 tian1 bian1 qiu2 。
- shuang1 ju1 ying1 han2 leng3 ， dao3 yao4 qing1 ming2 chou2 。
- tu4 zi0 shu4 xia4 dun1 ， xia1 𢋙 chi2 zhong1 you2 。
- ru2 he2 ming2 jin1 bo1 ， bu2 gong4 shui3 dong1 liu2 。
- tian1 hua1 pi4 shan1 xing1 ， ye3 yun2 wu2 bian1 zou1 。
- bang4 ha2 cheng2 da4 yun4 ， han2 zhu1 xiang1 dui4 chou2 。
- ye4 que4 si1 nan2 xiang1 ， lu4 hua2 qing1 dong1 ou1 。
- bai3 bao3 an1 ke3 qu4 ， lao3 long2 suo3 shen1 qiu1 。
- jiu1 jiu1 ru2 qing2 ren2 ， dao4 zhe3 ji2 chou2 chou2 。
- hai3 ya2 shang4 jiao3 jie2 ， jiu3 men2 geng4 qing1 you1 。
- ting2 ting2 quan4 jin1 zun1 ， ye4 jiu3 chuan3 wu2 niu2 。
- yi2 su2 jie1 qing1 zhi4 ， bei3 shan1 si1 jin1 you2 。
- yan4 sheng1 gu4 xiang1 lai2 ， ke4 lei4 duo4 nan2 zhou1 。
- ping2 sheng1 yan1 xia2 zhi4 ， du2 shu1 mi4 feng1 hou2 。
- si4 hai3 shang4 bai2 shen1 ， qi3 wu2 gu4 xiang1 xiu1 。
- lan3 kan3 he2 zu2 tan4 ， zhuang4 ru2 shui3 zhong1 qiu2 。
- lie4 lie4 gu3 di3 lan2 ， yao2 yao2 bo1 shang4 ou1 。
- zhong1 tu2 sang1 zi1 fu3 ， liang3 di4 sheng1 fan2 you1 。
- yi4 bei1 tai4 yin1 jun1 ， jiao1 liao2 qi3 wu2 qiu2 。
- ming2 ri4 jiang1 pian4 ye4 ， san1 shan1 dong1 nan2 fu2 。

## 注释

## 译文

## 赏析
