---
id: zong-liang-ta-shan-ge
title: 它山歌
titlePinyin: ta1 shan1 ge1
titleSlug: ta-shan-ge
author: 宗亮
authorPinyin: zong1 liang4
authorSlug: zong-liang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 它山堰，堰在四明之鄞懸。
- 一條水出四明山，晝夜長流如白練。
- 連接大江通海水，鹹潮直到深潭裏。
- 淡水雖多無計停，半邑人民田種費。
- 大和中有王侯令，清優爲官立民政。
- 昨因祈禱入山行，識得水源知利病。
- 櫂舟直到溪巖畔，極目江山波瀾漫。
- 略呼父老問來由，便設機謀造其堰。
- 疊石橫鋪兩山嘴，截斷鹹潮積溪水。
- 灌溉民田萬頃餘，此謂齊天功不毀。
- 民間日用自不知，年年豐稔因阿誰。
- 山邊却立它神廟，不爲長官興一祠。
- 本是長官治此水，却將飲食祭閑鬼。
- 時人若解感此恩，年年祭拜王元暐。

## 拼音

- ta1 shan1 yan4 ， yan4 zai4 si4 ming2 zhi1 yin2 xuan2 。
- yi4 tiao2 shui3 chu1 si4 ming2 shan1 ， zhou4 ye4 chang2 liu2 ru2 bai2 lian4 。
- lian2 jie1 da4 jiang1 tong1 hai3 shui3 ， xian2 chao2 zhi2 dao4 shen1 tan2 li3 。
- dan4 shui3 sui1 duo1 wu2 ji4 ting2 ， ban4 yi4 ren2 min2 tian2 zhong3 fei4 。
- da4 he2 zhong1 you3 wang2 hou2 ling4 ， qing1 you1 wei2 guan1 li4 min2 zheng4 。
- zuo2 yin1 qi2 dao3 ru4 shan1 xing2 ， shi2 de2 shui3 yuan2 zhi1 li4 bing4 。
- zhao4 zhou1 zhi2 dao4 xi1 yan2 pan4 ， ji2 mu4 jiang1 shan1 bo1 lan2 man4 。
- lüe4 hu1 fu4 lao3 wen4 lai2 you2 ， bian4 she4 ji1 mou2 zao4 qi2 yan4 。
- die2 shi2 heng2 pu1 liang3 shan1 zui3 ， jie2 duan4 xian2 chao2 ji1 xi1 shui3 。
- guan4 gai4 min2 tian2 wan4 qing3 yu2 ， ci3 wei4 qi2 tian1 gong1 bu4 hui3 。
- min2 jian4 ri4 yong4 zi4 bu4 zhi1 ， nian2 nian2 feng1 ren3 yin1 a1 shui2 。
- shan1 bian1 que4 li4 ta1 shen2 miao4 ， bu4 wei2 chang2 guan1 xing1 yi4 ci2 。
- ben3 shi4 chang2 guan1 zhi4 ci3 shui3 ， que4 jiang1 yin3 shi2 ji4 xian2 gui3 。
- shi2 ren2 ruo4 jie3 gan3 ci3 en1 ， nian2 nian2 ji4 bai4 wang2 yuan2 wei3 。

## 注释

## 译文

## 赏析
