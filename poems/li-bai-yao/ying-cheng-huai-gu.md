---
id: li-bai-yao-ying-cheng-huai-gu
title: 郢城懷古
titlePinyin: ying3 cheng2 huai2 gu3
titleSlug: ying-cheng-huai-gu
author: 李百藥
authorPinyin: li3 bai3 yao4
authorSlug: li-bai-yao
dynasty: 唐
dynastyPinyin: tang2
dynastySlug: tang
tags: []
---

## 正文

- 客心悲暮序，登墉瞰平陸。
- 林澤窅芊緜，山川鬱重複。
- 王公資設險，名都拒江隩。
- 方城次北門，溟海窮南服。
- 長策挫吳豕，雄圖競周鹿。
- 萬乘重沮漳，九鼎輕伊穀。
- 大蒐雲夢掩，壯觀章華築。
- 人世更盛衰，吉凶良倚伏。
- 遽見鄰交斷，仍覩賢臣逐。
- 南風忽不競，西師日侵蹙。
- 運圯屬馳驅，時屯恣敲朴。
- 莫救夷陵火，無復秦庭哭。
- 鄢郢遂丘墟，風塵俄慘黷。
- 狐兔時遊踐，霜露日霑沐。
- 釣渚故池平，神臺層宇覆。
- 陣雲埋夏首，窮陰慘荒谷。
- 悵矣舟壑遷，悲哉年祀倏。
- 雖異三春望，終傷千里目。

## 拼音

- ke4 xin1 bei1 mu4 xu4 ， deng1 yong1 kan4 ping2 lu4 。
- lin2 ze2 yao3 qian1 mian2 ， shan1 chuan1 yu4 zhong4 fu4 。
- wang2 gong1 zi1 she4 xian3 ， ming2 dou1 ju4 jiang1 yu4 。
- fang1 cheng2 ci4 bei3 men2 ， ming2 hai3 qiong2 nan2 fu2 。
- chang2 ce4 cuo4 wu2 shi3 ， xiong2 tu2 jing4 zhou1 lu4 。
- wan4 cheng2 zhong4 ju3 zhang1 ， jiu3 ding3 qing1 yi1 gu3 。
- da4 sou1 yun2 meng4 yan3 ， zhuang4 guan1 zhang1 hua2 zhu4 。
- ren2 shi4 geng4 sheng4 shuai1 ， ji2 xiong1 liang2 yi3 fu2 。
- ju4 jian4 lin2 jiao1 duan4 ， reng2 du3 xian2 chen2 zhu2 。
- nan2 feng1 hu1 bu2 jing4 ， xi1 shi1 ri4 qin1 cu4 。
- yun4 yi2 shu3 chi2 qu1 ， shi2 tun2 zi4 qiao1 pu3 。
- mo4 jiu4 yi2 ling2 huo3 ， wu2 fu4 qin2 ting2 ku1 。
- yan1 ying3 sui4 qiu1 xu1 ， feng1 chen2 e2 can3 du2 。
- hu2 tu4 shi2 you2 jian4 ， shuang1 lu4 ri4 zhan1 mu4 。
- diao4 zhu3 gu4 chi2 ping2 ， shen2 tai2 ceng2 yu3 fu4 。
- zhen4 yun2 mai2 xia4 shou3 ， qiong2 yin1 can3 huang1 gu3 。
- chang4 yi3 zhou1 he4 qian1 ， bei1 zai1 nian2 si4 shu1 。
- sui1 yi4 san1 chun1 wang4 ， zhong1 shang1 qian1 li3 mu4 。

## 注释

## 译文

## 赏析
