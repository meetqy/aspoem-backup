---
id: wang-zuo-cai-zeng-xu-zi-xu-hua-yu
title: 贈徐子虛畫魚
titlePinyin: zeng4 xu2 zi3 xu1 hua4 yu2
titleSlug: zeng-xu-zi-xu-hua-yu
author: 王佐才
authorPinyin: wang2 zuo3 cai2
authorSlug: wang-zuo-cai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我嘗放意遊江湖，喜從釣叟觀真魚。
- 有時臨溪行復坐，秋水無風魚自如。
- 鱗鱗鬣滑隨上下，回旋戲躍形皆殊。
- 兩兩相逢若對語，聚頭戢戢摇雙鬚。
- 忽然散漫皆游去，一半掉尾潜菰蒲。
- 往來得所弄晴色，圓波觸動生浮珠。
- 困依垂楊看不足，盡日忘歸誰與俱。
- 自從北走塵土窟，十年不復瞻蓴鱸。
- 憑誰畫出江湖趣，東海今聞徐子虛。
- 毫端奪得生時意，京師好事爭傳摹。
- 寫成雙幅輒遺我，展舒活動驚堂隅。
- 窮搜前古少奇筆，此本只恐人間無。
- 任教涸轍强濡沫，對面相忘千里書。

## 拼音

- wo3 chang2 fang4 yi4 you2 jiang1 hu2 ， xi3 cong2 diao4 sou3 guan1 zhen1 yu2 。
- you3 shi2 lin2 xi1 xing2 fu4 zuo4 ， qiu1 shui3 wu2 feng1 yu2 zi4 ru2 。
- lin2 lin2 lie4 hua2 sui2 shang4 xia4 ， hui2 xuan2 xi4 yue4 xing2 jie1 shu1 。
- liang3 liang3 xiang1 feng2 ruo4 dui4 yu3 ， ju4 tou2 ji2 ji2 yao2 shuang1 xu1 。
- hu1 ran2 san3 man4 jie1 you2 qu4 ， yi2 ban4 diao4 wei3 qian2 gu1 pu2 。
- wang3 lai2 de2 suo3 nong4 qing2 se4 ， yuan2 bo1 chu4 dong4 sheng1 fu2 zhu1 。
- kun4 yi1 chui2 yang2 kan4 bu4 zu2 ， jin4 ri4 wang4 gui1 shui2 yu3 ju4 。
- zi4 cong2 bei3 zou3 chen2 tu3 ku1 ， shi2 nian2 bu2 fu4 zhan1 chun2 lu2 。
- ping2 shui2 hua4 chu1 jiang1 hu2 qu4 ， dong1 hai3 jin1 wen2 xu2 zi3 xu1 。
- hao2 duan1 duo2 de2 sheng1 shi2 yi4 ， jing1 shi1 hao3 shi4 zheng1 chuan2 mo2 。
- xie3 cheng2 shuang1 fu2 zhe2 yi2 wo3 ， zhan3 shu1 huo2 dong4 jing1 tang2 yu2 。
- qiong2 sou1 qian2 gu3 shao3 qi2 bi3 ， ci3 ben3 zhi3 kong3 ren2 jian4 wu2 。
- ren4 jiao4 he2 zhe2 qiang2 ru2 mo4 ， dui4 mian4 xiang4 wang4 qian1 li3 shu1 。

## 注释

## 译文

## 赏析
