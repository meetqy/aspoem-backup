---
id: wang-zuo-cai-zeng-xu-wei-zhong-hua-long
title: 贈徐微中畫龍
titlePinyin: zeng4 xu2 wei1 zhong1 hua4 long2
titleSlug: zeng-xu-wei-zhong-hua-long
author: 王佐才
authorPinyin: wang2 zuo3 cai2
authorSlug: wang-zuo-cai
dynasty: 宋
dynastyPinyin: song4
dynastySlug: song
tags: []
---

## 正文

- 陰陽變化萬物從，其間至神惟真龍。
- 庸夫俗眼不得見，或躍或潜無定跡。
- 後來高士探元窟，素縑摹畫求形容。
- 在昔擅名能幾人，爭爲妍巧誇殊功。
- 東朐徐氏奮奇趣，俊筆醉揮欺古風。
- 爲余好事輒寫寄，老鱗蒼鬣驚盲聾。
- 怒摶滄海噴白浪，暗拖暮雨橫長空。
- 雙雙頭角戰初罷，奔騰半沒寒雲中。
- 只恐霹靂生坐上，爪牙活動拏寰穹。
- 軒昂當世稱獨步，貴臣褒譽聞宸聰。
- 黄金扇成爭進入，雄聲一日喧深宮。
- 從此毫端愈珍重，千歲萬歲傳無窮。

## 拼音

- yin1 yang2 bian4 hua4 wan4 wu4 cong2 ， qi2 jian4 zhi4 shen2 wei2 zhen1 long2 。
- yong1 fu1 su2 yan3 bu4 de2 jian4 ， huo4 yue4 huo4 qian2 wu2 ding4 ji4 。
- hou4 lai2 gao1 shi4 tan4 yuan2 ku1 ， su4 jian1 mo2 hua4 qiu2 xing2 rong2 。
- zai4 xi1 shan4 ming2 neng2 ji1 ren2 ， zheng1 wei2 yan2 qiao3 kua1 shu1 gong1 。
- dong1 qu2 xu2 shi4 fen4 qi2 qu4 ， jun4 bi3 zui4 hui1 qi1 gu3 feng1 。
- wei2 yu2 hao3 shi4 zhe2 xie3 ji4 ， lao3 lin2 cang1 lie4 jing1 mang2 long2 。
- nu4 tuan2 cang1 hai3 pen1 bai2 lang4 ， an4 tuo1 mu4 yu3 heng2 chang2 kong1 。
- shuang1 shuang1 tou2 jiao3 zhan4 chu1 ba4 ， ben1 teng2 ban4 mei2 han2 yun2 zhong1 。
- zhi3 kong3 pi1 li4 sheng1 zuo4 shang4 ， zhao3 ya2 huo2 dong4 na2 huan2 qiong2 。
- xuan1 ang2 dang1 shi4 cheng1 du2 bu4 ， gui4 chen2 bao1 yu4 wen2 chen2 cong1 。
- huang2 jin1 shan4 cheng2 zheng1 jin4 ru4 ， xiong2 sheng1 yi2 ri4 xuan1 shen1 gong1 。
- cong2 ci3 hao2 duan1 yu4 zhen1 zhong4 ， qian1 sui4 wan4 sui4 chuan2 wu2 qiong2 。

## 注释

## 译文

## 赏析
