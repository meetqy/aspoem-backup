---
id: wei-ying-wu-chou-zhang-xie-lu
title: 酬張協律
titlePinyin: chou2 zhang1 xie2 lü4
titleSlug: chou-zhang-xie-lu
author: 韋應物
authorPinyin: wei2 ying1 wu4
authorSlug: wei-ying-wu
dynasty: 唐
dynastyPinyin: tang2
dynastySlug: tang
tags: []
---

## 正文

- 昔人鬻舂地，今人復一賢。
- 屬余藩守日，方君臥病年。
- 麗思阻文宴，芳蹤闕賓筵。
- 經時豈不懷，欲往事屢牽。
- 公府適煩倦，開緘瑩新篇。
- 非將握中寶，何以比其妍。
- 感茲棲寓詞，想復痾瘵纏。
- 空宇風霜交，幽居情思綿。
- 當以貧非病，孰云白未玄。
- 邑中有其人，憔倅即我愆。
- 由來牧守重，英俊得薦延。
- 匪人等鴻毛，斯道何由宣。
- 遭時無早晚，蘊器俟良緣。
- 觀文心未衰，勿藥疾當痊。
- 晨期簡牘罷，馳慰子忡然。

## 拼音

- xi1 ren2 yu4 chong1 di4 ， jin1 ren2 fu4 yi4 xian2 。
- shu3 yu2 fan1 shou3 ri4 ， fang1 jun1 wo4 bing4 nian2 。
- li2 si1 zu3 wen2 yan4 ， fang1 zong1 que4 bin1 yan2 。
- jing1 shi2 qi3 bu4 huai2 ， yu4 wang3 shi4 lü3 qian1 。
- gong1 fu3 shi4 fan2 juan4 ， kai1 jian1 ying2 xin1 pian1 。
- fei1 jiang1 wo4 zhong1 bao3 ， he2 yi3 bi3 qi2 yan2 。
- gan3 zi1 qi1 yu4 ci2 ， xiang3 fu4 ke1 zhai4 chan2 。
- kong1 yu3 feng1 shuang1 jiao1 ， you1 ju1 qing2 si1 mian2 。
- dang1 yi3 pin2 fei1 bing4 ， shu2 yun2 bai2 wei4 xuan2 。
- yi4 zhong1 you3 qi2 ren2 ， qiao2 cui4 ji2 wo3 qian1 。
- you2 lai2 mu4 shou3 zhong4 ， ying1 jun4 de2 jian4 yan2 。
- fei3 ren2 deng3 hong2 mao2 ， si1 dao4 he2 you2 xuan1 。
- zao1 shi2 wu2 zao3 wan3 ， yun4 qi4 si4 liang2 yuan2 。
- guan1 wen2 xin1 wei4 shuai1 ， wu4 yao4 ji2 dang1 quan2 。
- chen2 qi1 jian3 du2 ba4 ， chi2 wei4 zi3 chong1 ran2 。

## 注释

## 译文

## 赏析
