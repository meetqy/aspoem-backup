---
id: wei-ying-wu-shi-yun-yang-ji-fu-cao
title: 使雲陽寄府曹
titlePinyin: shi3 yun2 yang2 ji4 fu3 cao2
titleSlug: shi-yun-yang-ji-fu-cao
author: 韋應物
authorPinyin: wei2 ying1 wu4
authorSlug: wei-ying-wu
dynasty: 唐
dynastyPinyin: tang2
dynastySlug: tang
tags: []
---

## 正文

- 夙駕祗府命，冒炎不遑息。
- 百里次雲陽，閭閻問漂溺。
- 上天屢愆氣，胡不均寸澤。
- 仰瞻喬樹巔，見此洪流跡。
- 良苗免湮沒，蔓草生宿昔。
- 頹墉滿故墟，喜返將安宅。
- 周旋涉塗潦，側峭緣溝脉。
- 仁賢憂斯民，賤子甘所役。
- 公堂衆君子，言笑思與覿。

## 拼音

- su4 jia4 zhi1 fu3 ming4 ， mao4 yan2 bu4 huang2 xi1 。
- bai3 li3 ci4 yun2 yang2 ， lü2 yan2 wen4 piao1 ni4 。
- shang4 tian1 lü3 qian1 qi4 ， hu2 bu4 jun1 cun4 ze2 。
- yang3 zhan1 qiao2 shu4 dian1 ， jian4 ci3 hong2 liu2 ji4 。
- liang2 miao2 mian3 yan1 mei2 ， man4 cao3 sheng1 su4 xi1 。
- tui2 yong1 man3 gu4 xu1 ， xi3 fan3 jiang1 an1 zhai2 。
- zhou1 xuan2 she4 tu2 liao2 ， ce4 qiao4 yuan2 gou1 mai4 。
- ren2 xian2 you1 si1 min2 ， jian4 zi3 gan1 suo3 yi4 。
- gong1 tang2 zhong4 jun1 zi3 ， yan2 xiao4 si1 yu3 di2 。

## 注释

## 译文

## 赏析
