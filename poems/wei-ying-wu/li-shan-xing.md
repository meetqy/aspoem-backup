---
id: wei-ying-wu-li-shan-xing
title: 驪山行
titlePinyin: li2 shan1 xing2
titleSlug: li-shan-xing
author: 韋應物
authorPinyin: wei2 ying1 wu4
authorSlug: wei-ying-wu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 君不見開元至化垂衣裳，厭坐明堂朝萬方。
- 訪道靈山降聖祖，沐浴華池集百祥。
- 千乘萬騎被原野，雲霞草木相輝光。
- 禁仗圍山曉霜切，離宮積翠夜漏長。
- 玉堦寂歷朝無事，碧樹萎蕤寒更芳。
- 三清小鳥傳仙語，九華真人奉瓊漿。
- 下元昧爽漏恆秩，登山朝禮玄元室。
- 翠華稍隱天半雲，丹閣光明海中日。
- 羽旗旄節憩瑤臺，清絲妙管從空來。
- 萬井九衢皆仰望，彩雲白鶴方徘徊。
- 憑高覽古嗟寰宇，造化茫茫思悠哉。
- 秦川八水長繚繞，漢氏五陵空崔嵬。
- 乃言聖祖奉丹經，以年爲日億萬齡。
- 蒼生咸壽陰陽泰，高謝前王出塵外。
- 英豪共理天下晏，戎夷讋伏兵無戰。
- 時豐賦斂未告勞，海闊珍奇亦來獻。
- 干戈一起文武乖，歡娛已極人事變。
- 聖皇弓劍墜幽泉，古木蒼山閉宮殿。
- 纘承鴻業聖明君，威震六合驅妖氛。
- 太平遊幸今可待，湯泉嵐嶺還氛氳。

## 拼音

- jun1 bu2 jian4 kai1 yuan2 zhi4 hua4 chui2 yi1 shang0 ， yan4 zuo4 ming2 tang2 chao2 wan4 fang1 。
- fang3 dao4 ling2 shan1 jiang4 sheng4 zu3 ， mu4 yu4 hua2 chi2 ji2 bai3 xiang2 。
- qian1 cheng2 wan4 qi2 bei4 yuan2 ye3 ， yun2 xia2 cao3 mu4 xiang1 hui1 guang1 。
- jin4 zhang4 wei2 shan1 xiao3 shuang1 qie4 ， li2 gong1 ji1 cui4 ye4 lou4 chang2 。
- yu4 jie1 ji4 li4 chao2 wu2 shi4 ， bi4 shu4 wei3 rui2 han2 geng4 fang1 。
- san1 qing1 xiao3 niao3 chuan2 xian1 yu3 ， jiu3 hua2 zhen1 ren2 feng4 qiong2 jiang1 。
- xia4 yuan2 mei4 shuang3 lou4 heng2 zhi4 ， deng1 shan1 chao2 li3 xuan2 yuan2 shi4 。
- cui4 hua2 shao1 yin3 tian1 ban4 yun2 ， dan1 ge2 guang1 ming2 hai3 zhong1 ri4 。
- yu3 qi2 mao2 jie2 qi4 yao2 tai2 ， qing1 si1 miao4 guan3 cong2 kong1 lai2 。
- wan4 jing3 jiu3 qu2 jie1 yang3 wang4 ， cai3 yun2 bai2 he4 fang1 pai2 huai2 。
- ping2 gao1 lan3 gu3 jie1 huan2 yu3 ， zao4 hua4 mang2 mang2 si1 you1 zai1 。
- qin2 chuan1 ba1 shui3 chang2 liao2 rao4 ， han4 shi4 wu3 ling2 kong1 cui1 wei2 。
- nai3 yan2 sheng4 zu3 feng4 dan1 jing1 ， yi3 nian2 wei2 ri4 yi4 wan4 ling2 。
- cang1 sheng1 xian2 shou4 yin1 yang2 tai4 ， gao1 xie4 qian2 wang2 chu1 chen2 wai4 。
- ying1 hao2 gong4 li3 tian1 xia4 yan4 ， rong2 yi2 zhe2 fu2 bing1 wu2 zhan4 。
- shi2 feng1 fu4 lian3 wei4 gao4 lao2 ， hai3 kuo4 zhen1 qi2 yi4 lai2 xian4 。
- gan1 ge1 yi4 qi3 wen2 wu3 guai1 ， huan1 yu2 yi3 ji2 ren2 shi4 bian4 。
- sheng4 huang2 gong1 jian4 zhui4 you1 quan2 ， gu3 mu4 cang1 shan1 bi4 gong1 dian4 。
- zuan3 cheng2 hong2 ye4 sheng4 ming2 jun1 ， wei1 zhen4 liu4 he2 qu1 yao1 fen1 。
- tai4 ping2 you2 xing4 jin1 ke3 dai4 ， tang1 quan2 lan2 ling3 huan2 fen1 yun1 。

## 注释

## 译文

## 赏析
