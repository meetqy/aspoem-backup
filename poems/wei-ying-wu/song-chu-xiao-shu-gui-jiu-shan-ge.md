---
id: wei-ying-wu-song-chu-xiao-shu-gui-jiu-shan-ge
title: 送褚校書歸舊山歌
titlePinyin: song4 chu3 xiao4 shu1 gui1 jiu4 shan1 ge1
titleSlug: song-chu-xiao-shu-gui-jiu-shan-ge
author: 韋應物
authorPinyin: wei2 ying1 wu4
authorSlug: wei-ying-wu
dynasty: 唐
dynastyPinyin: tang2
dynastySlug: tang
tags: []
---

## 正文

- 握珠不返泉，匣玉不歸山。
- 明皇重士亦如此，忽怪褚生何得還。
- 方稱羽獵賦，未拜蘭臺職。
- 漢篋亡書已暗傳，嵩丘遺簡還能識。
- 朝朝待詔青鏁闈，中有萬年之樹蓬萊池。
- 世人仰望棲此地，生獨徘徊意何爲。
- 故山可往薇可採，一自人間星歲改。
- 藏書壁中苔半侵，洗藥泉中月還在。
- 春風飲餞灞陵原，莫厭歸來朝市喧。
- 不見東方朔，避世從容金馬門。

## 拼音

- wo4 zhu1 bu4 fan3 quan2 ， xia2 yu4 bu4 gui1 shan1 。
- ming2 huang2 zhong4 shi4 yi4 ru2 ci3 ， hu1 guai4 chu3 sheng1 he2 de2 huan2 。
- fang1 cheng1 yu3 lie4 fu4 ， wei4 bai4 lan2 tai2 zhi2 。
- han4 qie4 wang2 shu1 yi3 an4 chuan2 ， song1 qiu1 yi2 jian3 huan2 neng2 shi2 。
- zhao1 zhao1 dai4 zhao4 qing1 suo3 wei2 ， zhong1 you3 wan4 nian2 zhi1 shu4 peng2 lai2 chi2 。
- shi4 ren2 yang3 wang4 qi1 ci3 di4 ， sheng1 du2 pai2 huai2 yi4 he2 wei2 。
- gu4 shan1 ke3 wang3 wei1 ke3 cai3 ， yi2 zi4 ren2 jian4 xing1 sui4 gai3 。
- cang2 shu1 bi4 zhong1 tai2 ban4 qin1 ， xi3 yao4 quan2 zhong1 yue4 huan2 zai4 。
- chun1 feng1 yin3 jian4 ba4 ling2 yuan2 ， mo4 yan4 gui1 lai2 chao2 shi4 xuan1 。
- bu2 jian4 dong1 fang1 shuo4 ， bi4 shi4 cong2 rong2 jin1 ma3 men2 。

## 注释

## 译文

## 赏析
