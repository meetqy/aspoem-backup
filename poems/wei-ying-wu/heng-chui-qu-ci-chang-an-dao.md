---
id: wei-ying-wu-heng-chui-qu-ci-chang-an-dao
title: 橫吹曲辭 長安道
titlePinyin: heng2 chui1 qu3 ci2   chang2 an1 dao4
titleSlug: heng-chui-qu-ci-chang-an-dao
author: 韋應物
authorPinyin: wei2 ying1 wu4
authorSlug: wei-ying-wu
dynasty: 唐
dynastyPinyin: tang2
dynastySlug: tang
tags: []
---

## 正文

- 漢家宮殿含雲煙，兩宮十里相連延。
- 晨霞出沒弄丹闕，春雨依微自甘泉。
- 春雨依微春尚早，長安貴遊愛芳草。
- 寶馬橫來下建章，香車却轉避馳道。
- 貴遊誰最貴，衛霍世難比。
- 何能蒙主恩？幸遇邊塵起。
- 歸來甲第拱皇居，朱門峨峨臨九衢。
- 中有流蘇合歡之寶帳，一百二十鳳皇羅列含明珠。
- 下有錦鋪翠被之粲爛，博山吐香五雲散。
- 麗人綺閣情飄颻，頭上鴛釵雙翠翹。
- 低鬟曳袖回春雪，聚黛一聲愁碧霄。
- 山珍海錯棄藩籬，烹犢炰羔如折葵。
- 既請列侯封部曲，還將金印授廬兒。
- 歡榮若此何所苦，但苦白日西南馳。

## 拼音

- han4 jia1 gong1 dian4 han2 yun2 yan1 ， liang3 gong1 shi2 li3 xiang1 lian2 yan2 。
- chen2 xia2 chu1 mei2 nong4 dan1 que4 ， chun1 yu3 yi1 wei1 zi4 gan1 quan2 。
- chun1 yu3 yi1 wei1 chun1 shang4 zao3 ， chang2 an1 gui4 you2 ai4 fang1 cao3 。
- bao3 ma3 heng2 lai2 xia4 jian4 zhang1 ， xiang1 ju1 que4 zhuan3 bi4 chi2 dao4 。
- gui4 you2 shui2 zui4 gui4 ， wei4 huo4 shi4 nan2 bi3 。
- he2 neng2 meng2 zhu3 en1 ？ xing4 yu4 bian1 chen2 qi3 。
- gui1 lai2 jia3 di4 gong3 huang2 ju1 ， zhu1 men2 e2 e2 lin2 jiu3 qu2 。
- zhong1 you3 liu2 su1 he2 huan1 zhi1 bao3 zhang4 ， yi4 bai3 er4 shi2 feng4 huang2 luo2 lie4 han2 ming2 zhu1 。
- xia4 you3 jin3 pu1 cui4 bei4 zhi1 can4 lan4 ， bo2 shan1 tu3 xiang1 wu3 yun2 san4 。
- li2 ren2 qi3 ge2 qing2 piao1 yao2 ， tou2 shang4 yuan1 chai1 shuang1 cui4 qiao2 。
- di1 huan2 ye4 xiu4 hui2 chun1 xue3 ， ju4 dai4 yi4 sheng1 chou2 bi4 xiao1 。
- shan1 zhen1 hai3 cuo4 qi4 fan1 li2 ， peng1 du2 pao2 gao1 ru2 zhe2 kui2 。
- ji4 qing3 lie4 hou2 feng1 bu4 qu3 ， huan2 jiang1 jin1 yin4 shou4 lu2 er2 。
- huan1 rong2 ruo4 ci3 he2 suo3 ku3 ， dan4 ku3 bai2 ri4 xi1 nan2 chi2 。

## 注释

## 译文

## 赏析
