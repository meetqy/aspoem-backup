---
id: wei-ying-wu-yan-bie-you-xia-yu-jun-kuang-xiong-di
title: 宴別幼遐與君貺兄弟
titlePinyin: yan4 bie2 you4 xia2 yu3 jun1 kuang4 xiong1 di4
titleSlug: yan-bie-you-xia-yu-jun-kuang-xiong-di
author: 韋應物
authorPinyin: wei2 ying1 wu4
authorSlug: wei-ying-wu
dynasty: 唐
dynastyPinyin: tang2
dynastySlug: tang
tags: []
---

## 正文

- 乖闕意方弭，安知忽來翔。
- 累日重歡宴，一旦復離傷。
- 置酒慰茲夕，秉燭坐華堂。
- 契闊未及展，晨星出東方。
- 征人慘已辭，車馬儼成裝。
- 我懷自無歡，原野滿春光。
- 羣水含時澤，野雉鳴朝陽。
- 平生有壯志，不覺淚霑裳。
- 況自守空宇，日夕但徬徨。

## 拼音

- guai1 que4 yi4 fang1 mi3 ， an1 zhi1 hu1 lai2 xiang2 。
- lei4 ri4 zhong4 huan1 yan4 ， yi2 dan4 fu4 li2 shang1 。
- zhi4 jiu3 wei4 zi1 xi1 ， bing3 zhu2 zuo4 hua2 tang2 。
- qi4 kuo4 wei4 ji2 zhan3 ， chen2 xing1 chu1 dong1 fang1 。
- zheng1 ren2 can3 yi3 ci2 ， ju1 ma3 yan3 cheng2 zhuang1 。
- wo3 huai2 zi4 wu2 huan1 ， yuan2 ye3 man3 chun1 guang1 。
- qun2 shui3 han2 shi2 ze2 ， ye3 zhi4 ming2 chao2 yang2 。
- ping2 sheng1 you3 zhuang4 zhi4 ， bu4 jue2 lei4 zhan1 shang0 。
- kuang4 zi4 shou3 kong1 yu3 ， ri4 xi1 dan4 pang2 huang2 。

## 注释

## 译文

## 赏析
