---
id: wei-ying-wu-chun-yue-guan-sheng-shu-cheng-shi-qi-dong-xi-lin-jing-she
title: 春月觀省屬城始憩東西林精舍
titlePinyin: chun1 yue4 guan1 sheng3 shu3 cheng2 shi3 qi4 dong1 xi1 lin2 jing1 she4
titleSlug: chun-yue-guan-sheng-shu-cheng-shi-qi-dong-xi-lin-jing-she
author: 韋應物
authorPinyin: wei2 ying1 wu4
authorSlug: wei-ying-wu
dynasty: 唐
dynastyPinyin: tang2
dynastySlug: tang
tags: []
---

## 正文

- 因時省風俗，布惠迨高年。
- 建隼出潯陽，整駕遊山川。
- 白雲斂晴壑，羣峰列遙天。
- 嶔㟢石門狀，杳靄香爐烟。
- 榛荒屢罥罣，偪側殆覆顛。
- 方臻釋氏廬，時物屢華妍。
- 曇遠昔經始，於茲閟幽玄。
- 東西竹林寺，灌注寒澗泉。
- 人事即云泯，歲月復已綿。
- 殿宇餘丹紺，磴閣峭欹懸。
- 佳士亦棲息，善身絕塵緣。
- 今我蒙朝寄，教化敷里鄽。
- 道妙茍爲得，出處理無偏。
- 心當同所尚，跡豈辭纏牽。

## 拼音

- yin1 shi2 sheng3 feng1 su2 ， bu4 hui4 dai4 gao1 nian2 。
- jian4 sun3 chu1 xun2 yang2 ， zheng3 jia4 you2 shan1 chuan1 。
- bai2 yun2 lian3 qing2 he4 ， qun2 feng1 lie4 yao2 tian1 。
- qin1 㟢 shi2 men2 zhuang4 ， yao3 ai3 xiang1 lu2 yan1 。
- zhen1 huang1 lü3 juan4 gua4 ， bi1 ce4 dai4 fu4 dian1 。
- fang1 zhen1 shi4 shi4 lu2 ， shi2 wu4 lü3 hua2 yan2 。
- tan2 yuan3 xi1 jing1 shi3 ， wu1 zi1 bi4 you1 xuan2 。
- dong1 xi1 zhu2 lin2 si4 ， guan4 zhu4 han2 jian4 quan2 。
- ren2 shi4 ji2 yun2 min3 ， sui4 yue4 fu4 yi3 mian2 。
- dian4 yu3 yu2 dan1 gan4 ， deng4 ge2 qiao4 qi1 xuan2 。
- jia1 shi4 yi4 qi1 xi1 ， shan4 shen1 jue2 chen2 yuan2 。
- jin1 wo3 meng2 chao2 ji4 ， jiao4 hua4 fu1 li3 chan2 。
- dao4 miao4 ji4 wei2 de2 ， chu1 chu3 li3 wu2 pian1 。
- xin1 dang1 tong2 suo3 shang4 ， ji4 qi3 ci2 chan2 qian1 。

## 注释

## 译文

## 赏析
