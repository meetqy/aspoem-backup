---
id: wei-ying-wu-za-ti-wu-shou
title: 雜體五首
titlePinyin: za2 ti3 wu3 shou3
titleSlug: za-ti-wu-shou
author: 韋應物
authorPinyin: wei2 ying1 wu4
authorSlug: wei-ying-wu
dynasty: 唐
dynastyPinyin: tang2
dynastySlug: tang
tags: []
---

## 正文

- 沉沉匣中鏡，為此塵垢蝕。輝光何所如，月在雲中黑。
- 南金既雕錯，鞶帶共輝飾。空存鑒物名，坐使妍蚩惑。
- 美人竭肝膽，思照冰玉色。自非磨瑩工，日日空歎息。
- 古宅集祆鳥，群號枯樹枝。黃昏窺人室，鬼物相與期。
- 居人不安寢，搏擊思此時。豈無鷹與鸇，飽肉不肯飛。
- 既乖逐鳥節，空養淩雲姿。孤負肉食恩，何異城上鴟。
- 春羅雙鴛鴦，出自寒夜女。心精煙霧色，指曆千萬緒。
- 長安貴豪家，妖豔不可數。裁此百日功，唯將一朝舞。
- 舞罷複裁新，豈思勞者苦。
- 同聲自相應，體質不必齊。誰知賈人鐸，能使大樂諧。
- 鏗鏘發宮征，和樂變其哀。人神既昭享，鳳鳥亦下來。
- 豈非至賤物，一奏升天階。物情苟有合，莫問玉與泥。
- 碌碌荊山璞，卞和獻君門。荊璞非有求，和氏非有恩。
- 所獻知國寶，至公不待言。是非吾欲默，此道今豈存。

## 拼音

- chen2 chen2 xia2 zhong1 jing4 ， wei2 ci3 chen2 gou4 shi2 。 hui1 guang1 he2 suo3 ru2 ， yue4 zai4 yun2 zhong1 hei1 。
- nan2 jin1 ji4 diao1 cuo4 ， pan2 dai4 gong4 hui1 shi4 。 kong1 cun2 jian4 wu4 ming2 ， zuo4 shi3 yan2 chi1 huo4 。
- mei3 ren2 jie2 gan1 dan3 ， si1 zhao4 bing1 yu4 se4 。 zi4 fei1 mo2 ying2 gong1 ， ri4 ri4 kong1 tan4 xi1 。
- gu3 zhai2 ji2 xian1 niao3 ， qun2 hao4 ku1 shu4 zhi1 。 huang2 hun1 kui1 ren2 shi4 ， gui3 wu4 xiang1 yu3 qi1 。
- ju1 ren2 bu4 an1 qin3 ， bo2 ji1 si1 ci3 shi2 。 qi3 wu2 ying1 yu3 zhan1 ， bao3 rou4 bu4 ken3 fei1 。
- ji4 guai1 zhu2 niao3 jie2 ， kong1 yang3 ling2 yun2 zi1 。 gu1 fu4 rou4 shi2 en1 ， he2 yi4 cheng2 shang4 chi1 。
- chun1 luo2 shuang1 yuan1 yang1 ， chu1 zi4 han2 ye4 nü3 。 xin1 jing1 yan1 wu4 se4 ， zhi3 li4 qian1 wan4 xu4 。
- chang2 an1 gui4 hao2 jia1 ， yao1 yan4 bu4 ke3 shu4 。 cai2 ci3 bai3 ri4 gong1 ， wei2 jiang1 yi4 zhao1 wu3 。
- wu3 ba4 fu4 cai2 xin1 ， qi3 si1 lao2 zhe3 ku3 。
- tong2 sheng1 zi4 xiang1 ying1 ， ti3 zhi4 bu2 bi4 qi2 。 shui2 zhi1 jia3 ren2 duo2 ， neng2 shi3 da4 le4 xie2 。
- keng1 qiang1 fa1 gong1 zheng1 ， he2 le4 bian4 qi2 ai1 。 ren2 shen2 ji4 zhao1 xiang3 ， feng4 niao3 yi4 xia4 lai2 。
- qi3 fei1 zhi4 jian4 wu4 ， yi2 zou4 sheng1 tian1 jie1 。 wu4 qing2 gou3 you3 he2 ， mo4 wen4 yu4 yu3 ni2 。
- lu4 lu4 jing1 shan1 pu2 ， bian4 he2 xian4 jun1 men2 。 jing1 pu2 fei1 you3 qiu2 ， he2 shi4 fei1 you3 en1 。
- suo3 xian4 zhi1 guo2 bao3 ， zhi4 gong1 bu2 dai4 yan2 。 shi4 fei1 wu2 yu4 mo4 ， ci3 dao4 jin1 qi3 cun2 。

## 注释

## 译文

## 赏析
