---
id: wei-ying-wu-da-chang-an-cheng-pei-shuo
title: 荅長安丞裴說
titlePinyin: da2 chang2 an1 cheng2 pei2 shuo1
titleSlug: da-chang-an-cheng-pei-shuo
author: 韋應物
authorPinyin: wei2 ying1 wu4
authorSlug: wei-ying-wu
dynasty: 唐
dynastyPinyin: tang2
dynastySlug: tang
tags: []
---

## 正文

- 出身忝時士，於世本無機。
- 爰以林壑趣，遂成頑鈍姿。
- 臨流意已淒，采菊露未稀。
- 舉頭見秋山，萬事都若遺。
- 獨踐幽人蹤，邈將親友違。
- 髦士佐京邑，懷念枉貞詞。
- 久雨積幽抱，清罇宴良知。
- 從容操劇務，文翰方見推。
- 安能戢羽翼，顧此林栖時。

## 拼音

- chu1 shen1 tian3 shi2 shi4 ， wu1 shi4 ben3 wu2 ji1 。
- yuan2 yi3 lin2 he4 qu4 ， sui4 cheng2 wan2 dun4 zi1 。
- lin2 liu2 yi4 yi3 qi1 ， cai3 ju2 lu4 wei4 xi1 。
- ju3 tou2 jian4 qiu1 shan1 ， wan4 shi4 dou1 ruo4 yi2 。
- du2 jian4 you1 ren2 zong1 ， miao3 jiang1 qin1 you3 wei2 。
- mao2 shi4 zuo3 jing1 yi4 ， huai2 nian4 wang3 zhen1 ci2 。
- jiu3 yu3 ji1 you1 bao4 ， qing1 zun1 yan4 liang2 zhi1 。
- cong2 rong2 cao1 ju4 wu4 ， wen2 han4 fang1 jian4 tui1 。
- an1 neng2 ji2 yu3 yi4 ， gu4 ci3 lin2 qi1 shi2 。

## 注释

## 译文

## 赏析
