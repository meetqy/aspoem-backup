---
id: wei-ying-wu-ji-jiao-ran-shang-ren
title: 寄皎然上人
titlePinyin: ji4 jiao3 ran2 shang4 ren2
titleSlug: ji-jiao-ran-shang-ren
author: 韋應物
authorPinyin: wei2 ying1 wu4
authorSlug: wei-ying-wu
dynasty: 唐
dynastyPinyin: tang2
dynastySlug: tang
tags: []
---

## 正文

- 吳興老釋子，野雪蓋精廬。
- 詩名徒自振，道心長晏如。
- 想茲棲禪夜，見月東峰初。
- 鳴鐘驚巖壑，焚香滿空虛。
- 叨慕端成舊，未識豈爲疎。
- 願以碧雲思，方君怨別餘。
- 茂苑文華地，流水古僧居。
- 何當一遊詠，倚閣吟躊躇。

## 拼音

- wu2 xing1 lao3 shi4 zi3 ， ye3 xue3 gai4 jing1 lu2 。
- shi1 ming2 tu2 zi4 zhen4 ， dao4 xin1 chang2 yan4 ru2 。
- xiang3 zi1 qi1 shan4 ye4 ， jian4 yue4 dong1 feng1 chu1 。
- ming2 zhong1 jing1 yan2 he4 ， fen2 xiang1 man3 kong1 xu1 。
- dao1 mu4 duan1 cheng2 jiu4 ， wei4 shi2 qi3 wei2 shu1 。
- yuan4 yi3 bi4 yun2 si1 ， fang1 jun1 yuan4 bie2 yu2 。
- mao4 yuan4 wen2 hua2 di4 ， liu2 shui3 gu3 seng1 ju1 。
- he2 dang1 yi4 you2 yong3 ， yi3 ge2 yin2 chou2 chu2 。

## 注释

## 译文

## 赏析
