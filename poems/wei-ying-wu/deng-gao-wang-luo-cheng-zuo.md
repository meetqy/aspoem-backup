---
id: wei-ying-wu-deng-gao-wang-luo-cheng-zuo
title: 登高望洛城作
titlePinyin: deng1 gao1 wang4 luo4 cheng2 zuo4
titleSlug: deng-gao-wang-luo-cheng-zuo
author: 韋應物
authorPinyin: wei2 ying1 wu4
authorSlug: wei-ying-wu
dynasty: 唐
dynastyPinyin: tang2
dynastySlug: tang
tags: []
---

## 正文

- 高臺造雲端，遐瞰周四垠。
- 雄都定鼎地，勢據萬國尊。
- 河岳出雲雨，土圭酌乾坤。
- 舟通南越貢，城背北邙原。
- 帝宅夾清洛，丹霞捧朝暾。
- 葱蘢瑤臺榭，𥦖窱雙闕門。
- 十載構屯難，兵戈若雲屯。
- 膏腴滿榛蕪，比屋空毀垣。
- 聖主乃東眷，俾賢拯元元。
- 熙熙居守化，泛泛太府恩。
- 至損當受益，苦寒必生溫。
- 平明四城開，稍見市井喧。
- 坐感理亂迹，永懷經濟言。
- 吾生自不達，空鳥何翩翻。
- 天高水流遠，日晏城郭昏。
- 裴回訖旦夕，聊用寫憂煩。

## 拼音

- gao1 tai2 zao4 yun2 duan1 ， xia2 kan4 zhou1 si4 yin2 。
- xiong2 dou1 ding4 ding3 di4 ， shi4 ju4 wan4 guo2 zun1 。
- he2 yue4 chu1 yun2 yu3 ， tu3 gui1 zhuo2 qian2 kun1 。
- zhou1 tong1 nan2 yue4 gong4 ， cheng2 bei4 bei3 mang2 yuan2 。
- di4 zhai2 jia1 qing1 luo4 ， dan1 xia2 peng3 chao2 tun1 。
- cong1 long2 yao2 tai2 xie4 ，𥦖 tiao3 shuang1 que4 men2 。
- shi2 zai4 gou4 tun2 nan2 ， bing1 ge1 ruo4 yun2 tun2 。
- gao1 yu2 man3 zhen1 wu2 ， bi3 wu1 kong1 hui3 yuan2 。
- sheng4 zhu3 nai3 dong1 juan4 ， bi3 xian2 zheng3 yuan2 yuan2 。
- xi1 xi1 ju1 shou3 hua4 ， fan4 fan4 tai4 fu3 en1 。
- zhi4 sun3 dang1 shou4 yi4 ， ku3 han2 bi4 sheng1 wen1 。
- ping2 ming2 si4 cheng2 kai1 ， shao1 jian4 shi4 jing3 xuan1 。
- zuo4 gan3 li3 luan4 ji4 ， yong3 huai2 jing1 ji4 yan2 。
- wu2 sheng1 zi4 bu4 da2 ， kong1 niao3 he2 pian1 fan1 。
- tian1 gao1 shui3 liu2 yuan3 ， ri4 yan4 cheng2 guo1 hun1 。
- pei2 hui2 qi4 dan4 xi1 ， liao2 yong4 xie3 you1 fan2 。

## 注释

## 译文

## 赏析
