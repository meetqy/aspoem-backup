---
id: wei-ying-wu-da-yang-feng-li
title: 荅楊奉禮
titlePinyin: da2 yang2 feng4 li3
titleSlug: da-yang-feng-li
author: 韋應物
authorPinyin: wei2 ying1 wu4
authorSlug: wei-ying-wu
dynasty: 唐
dynastyPinyin: tang2
dynastySlug: tang
tags: []
---

## 正文

- 多病守山郡，自得接嘉賓。
- 不見三四日，曠若十餘旬。
- 臨觴獨無味，對榻已生塵。
- 一詠舟中作，灑雪忽驚新。
- 煙波見棲旅，景物具昭陳。
- 秋塘唯落葉，野寺不逢人。
- 白事廷吏簡，閑居文墨親。
- 高天池閣靜，寒菊霜露頻。
- 應當整孤棹，歸來展殷勤。

## 拼音

- duo1 bing4 shou3 shan1 jun4 ， zi4 de2 jie1 jia1 bin1 。
- bu2 jian4 san1 si4 ri4 ， kuang4 ruo4 shi2 yu2 xun2 。
- lin2 shang1 du2 wu2 wei4 ， dui4 ta4 yi3 sheng1 chen2 。
- yi4 yong3 zhou1 zhong1 zuo4 ， sa3 xue3 hu1 jing1 xin1 。
- yan1 bo1 jian4 qi1 lü3 ， jing3 wu4 ju4 zhao1 chen2 。
- qiu1 tang2 wei2 luo4 ye4 ， ye3 si4 bu4 feng2 ren2 。
- bai2 shi4 ting2 li4 jian3 ， xian2 ju1 wen2 mo4 qin1 。
- gao1 tian1 chi2 ge2 jing4 ， han2 ju2 shuang1 lu4 bin1 。
- ying1 dang1 zheng3 gu1 zhao4 ， gui1 lai2 zhan3 yin1 qin2 。

## 注释

## 译文

## 赏析
