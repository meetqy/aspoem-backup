---
id: wei-ying-wu-zhang-peng-zhou-qian-yu-gou-shi-feng-shao-fu-ge-hui-ji-yi-pian-duo-gu-wei-da-zhang-yi-yun-mei-yin-zhui-ai-xu-shi-jian-yuan-jian-feng-sheng
title: 張彭州前與緱氏馮少府各惠寄一篇多故未答張已云沒因追哀敘事兼遠簡馮生
titlePinyin: zhang1 peng2 zhou1 qian2 yu3 gou1 shi4 feng2 shao4 fu3 ge4 hui4 ji4 yi4 pian1 duo1 gu4 wei4 da2 zhang1 yi3 yun2 mei2 yin1 zhui1 ai1 xu4 shi4 jian1 yuan3 jian3 feng2 sheng1
titleSlug: zhang-peng-zhou-qian-yu-gou-shi-feng-shao-fu-ge-hui-ji-yi-pian-duo-gu-wei-da-zhang-yi-yun-mei-yin-zhui-ai-xu-shi-jian-yuan-jian-feng-sheng
author: 韋應物
authorPinyin: wei2 ying1 wu4
authorSlug: wei-ying-wu
dynasty: 唐
dynastyPinyin: tang2
dynastySlug: tang
tags: []
---

## 正文

- 君昔掌文翰，西垣復石渠。
- 朱衣乘白馬，輝光照里閭。
- 余時忝南省，接讌媿空虛。
- 一別守茲郡，蹉跎歲再除。
- 長懷關河表，永日簡牘餘。
- 郡中有方塘，涼閣對紅蕖。
- 金玉蒙遠貺，篇詠見吹噓。
- 未答平生意，已沒九原居。
- 秋風吹寢門，長慟涕漣如。
- 覆視緘中字，奄爲昔人書。
- 髮鬢已云白，交友日彫疎。
- 馮生遠同恨，憔悴在田廬。

## 拼音

- jun1 xi1 zhang3 wen2 han4 ， xi1 yuan2 fu4 shi2 qu2 。
- zhu1 yi1 cheng2 bai2 ma3 ， hui1 guang1 zhao4 li3 lü2 。
- yu2 shi2 tian3 nan2 sheng3 ， jie1 yan4 kui4 kong1 xu1 。
- yi4 bie2 shou3 zi1 jun4 ， cuo1 tuo2 sui4 zai4 chu2 。
- chang2 huai2 guan1 he2 biao3 ， yong3 ri4 jian3 du2 yu2 。
- jun4 zhong1 you3 fang1 tang2 ， liang2 ge2 dui4 hong2 qu2 。
- jin1 yu4 meng2 yuan3 kuang4 ， pian1 yong3 jian4 chui1 xu1 。
- wei4 da2 ping2 sheng1 yi4 ， yi3 mei2 jiu3 yuan2 ju1 。
- qiu1 feng1 chui1 qin3 men2 ， chang2 tong4 ti4 lian2 ru2 。
- fu4 shi4 jian1 zhong1 zi4 ， yan3 wei2 xi1 ren2 shu1 。
- fa4 bin4 yi3 yun2 bai2 ， jiao1 you3 ri4 diao1 shu1 。
- feng2 sheng1 yuan3 tong2 hen4 ， qiao2 cui4 zai4 tian2 lu2 。

## 注释

## 译文

## 赏析
