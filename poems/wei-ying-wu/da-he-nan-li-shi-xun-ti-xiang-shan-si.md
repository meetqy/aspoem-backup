---
id: wei-ying-wu-da-he-nan-li-shi-xun-ti-xiang-shan-si
title: 答河南李士巽題香山寺
titlePinyin: da2 he2 nan2 li3 shi4 xun4 ti2 xiang1 shan1 si4
titleSlug: da-he-nan-li-shi-xun-ti-xiang-shan-si
author: 韋應物
authorPinyin: wei2 ying1 wu4
authorSlug: wei-ying-wu
dynasty: 唐
dynastyPinyin: tang2
dynastySlug: tang
tags: []
---

## 正文

- 洛都遊宦日，少年攜手行。
- 投杯起芳席，總轡振華纓。
- 關塞有佳氣，巖開伊水清。
- 攀林憩佛寺，登高望都城。
- 蹉跎二十載，世務各所營。
- 茲賞長在夢，故人安得幷。
- 前歲守九江，恩詔赴咸京。
- 因塗再登歷，山河屬晴明。
- 寂寞僧侶少，蒼茫林木成。
- 牆宇或崩剝，不見舊題名。
- 舊遊況存歿，獨此淚交橫。
- 交橫誰與同，書壁貽友生。
- 今茲守吳郡，綿思方未平。
- 子復經陳迹，一感我深情。
- 遠蒙惻愴篇，中有金玉聲。
- 反覆終難答，金玉尚爲輕。

## 拼音

- luo4 dou1 you2 huan4 ri4 ， shao4 nian2 xie2 shou3 xing2 。
- tou2 bei1 qi3 fang1 xi2 ， zong3 pei4 zhen4 hua2 ying1 。
- guan1 sai1 you3 jia1 qi4 ， yan2 kai1 yi1 shui3 qing1 。
- pan1 lin2 qi4 fo2 si4 ， deng1 gao1 wang4 du1 cheng2 。
- cuo1 tuo2 er4 shi2 zai4 ， shi4 wu4 ge4 suo3 ying2 。
- zi1 shang3 chang2 zai4 meng4 ， gu4 ren2 an1 de2 bing4 。
- qian2 sui4 shou3 jiu3 jiang1 ， en1 zhao4 fu4 xian2 jing1 。
- yin1 tu2 zai4 deng1 li4 ， shan1 he2 shu3 qing2 ming2 。
- ji4 mo4 seng1 lü3 shao3 ， cang1 mang2 lin2 mu4 cheng2 。
- qiang2 yu3 huo4 beng1 bao1 ， bu2 jian4 jiu4 ti2 ming2 。
- jiu4 you2 kuang4 cun2 mo4 ， du2 ci3 lei4 jiao1 heng2 。
- jiao1 heng2 shui2 yu3 tong2 ， shu1 bi4 yi2 you3 sheng1 。
- jin1 zi1 shou3 wu2 jun4 ， mian2 si1 fang1 wei4 ping2 。
- zi3 fu4 jing1 chen2 ji4 ， yi4 gan3 wo3 shen1 qing2 。
- yuan3 meng2 ce4 chuang4 pian1 ， zhong1 you3 jin1 yu4 sheng1 。
- fan3 fu4 zhong1 nan2 da2 ， jin1 yu4 shang4 wei2 qing1 。

## 注释

## 译文

## 赏析
