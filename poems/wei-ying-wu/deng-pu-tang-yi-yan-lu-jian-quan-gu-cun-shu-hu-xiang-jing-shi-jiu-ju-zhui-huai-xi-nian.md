---
id: wei-ying-wu-deng-pu-tang-yi-yan-lu-jian-quan-gu-cun-shu-hu-xiang-jing-shi-jiu-ju-zhui-huai-xi-nian
title: 登蒲塘驛沿路見泉谷邨墅忽想京師舊居追懷昔年
titlePinyin: deng1 pu2 tang2 yi4 yan2 lu4 jian4 quan2 gu3 cun1 shu4 hu1 xiang3 jing1 shi1 jiu4 ju1 zhui1 huai2 xi1 nian2
titleSlug: deng-pu-tang-yi-yan-lu-jian-quan-gu-cun-shu-hu-xiang-jing-shi-jiu-ju-zhui-huai-xi-nian
author: 韋應物
authorPinyin: wei2 ying1 wu4
authorSlug: wei-ying-wu
dynasty: 唐
dynastyPinyin: tang2
dynastySlug: tang
tags: []
---

## 正文

- 青山導騎遶，春風行斾舒。
- 均徭視屬城，問疾躬里閭。
- 煙水依泉谷，川陸散樵漁。
- 忽念故園日，復憶驪山居。
- 荏苒斑鬢及，夢寢婚宦初。
- 不覺平生事，咄嗟二紀餘。
- 存歿闊已永，悲多歡自疎。
- 高秩非爲美，闌干淚盈裾。

## 拼音

- qing1 shan1 dao3 qi2 rao4 ， chun1 feng1 xing2 pei4 shu1 。
- jun1 yao2 shi4 shu3 cheng2 ， wen4 ji2 gong1 li3 lü2 。
- yan1 shui3 yi1 quan2 gu3 ， chuan1 lu4 san4 qiao2 yu2 。
- hu1 nian4 gu4 yuan2 ri4 ， fu4 yi4 li2 shan1 ju1 。
- ren3 ran3 ban1 bin4 ji2 ， meng4 qin3 hun1 huan4 chu1 。
- bu4 jue2 ping2 sheng1 shi4 ， duo1 jie1 er4 ji4 yu2 。
- cun2 mo4 kuo4 yi3 yong3 ， bei1 duo1 huan1 zi4 shu1 。
- gao1 zhi4 fei1 wei2 mei3 ， lan2 gan1 lei4 ying2 ju1 。

## 注释

## 译文

## 赏析
