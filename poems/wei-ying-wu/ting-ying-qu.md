---
id: wei-ying-wu-ting-ying-qu
title: 聽鶯曲
titlePinyin: ting1 ying1 qu3
titleSlug: ting-ying-qu
author: 韋應物
authorPinyin: wei2 ying1 wu4
authorSlug: wei-ying-wu
dynasty: 唐
dynastyPinyin: tang2
dynastySlug: tang
tags: []
---

## 正文

- 東方欲曙花冥冥，啼鶯相喚亦可聽。
- 乍去乍來時近遠，纔聞南陌又東城。
- 忽似上林翻下苑，綿綿蠻蠻如有情。
- 欲囀不囀意自嬌，羌兒弄笛曲未調。
- 前聲後聲不相及，秦女學箏指猶澀。
- 須臾風暖朝日暾，流音變作百鳥喧。
- 誰家懶婦驚殘夢，何處愁人憶故園？
- 伯勞飛過聲跼促，戴勝下時桑田綠。
- 不及流鶯日日啼花間，能使萬家春意閑。
- 有時斷續聽不了，飛去花枝猶裊裊。
- 還栖碧樹鎖千門，春漏方殘一聲曉。

## 拼音

- dong1 fang1 yu4 shu3 hua1 ming2 ming2 ， ti2 ying1 xiang1 huan4 yi4 ke3 ting1 。
- zha4 qu4 zha4 lai2 shi2 jin4 yuan3 ， cai2 wen2 nan2 mo4 you4 dong1 cheng2 。
- hu1 si4 shang4 lin2 fan1 xia4 yuan4 ， mian2 mian2 man2 man2 ru2 you3 qing2 。
- yu4 zhuan4 bu0 zhuan4 yi4 zi4 jiao1 ， qiang1 er2 nong4 di2 qu3 wei4 diao4 。
- qian2 sheng1 hou4 sheng1 bu4 xiang1 ji2 ， qin2 nü3 xue2 zheng1 zhi3 you2 se4 。
- xu1 yu2 feng1 nuan3 zhao1 ri4 tun1 ， liu2 yin1 bian4 zuo4 bai3 niao3 xuan1 。
- shui2 jia1 lan3 fu4 jing1 can2 meng4 ， he2 chu3 chou2 ren2 yi4 gu4 yuan2 ？
- bo2 lao2 fei1 guo4 sheng1 ju2 cu4 ， dai4 sheng4 xia4 shi2 sang1 tian2 lü4 。
- bu4 ji2 liu2 ying1 ri4 ri4 ti2 hua1 jian4 ， neng2 shi3 wan4 jia1 chun1 yi4 xian2 。
- you3 shi2 duan4 xu4 ting1 bu4 le0 ， fei1 qu4 hua1 zhi1 you2 niao3 niao3 。
- huan2 qi1 bi4 shu4 suo3 qian1 men2 ， chun1 lou4 fang1 can2 yi4 sheng1 xiao3 。

## 注释

## 译文

## 赏析
