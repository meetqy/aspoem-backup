---
id: wei-ying-wu-ni-gu-shi-shi-er-shou
title: 擬古詩十二首
titlePinyin: ni3 gu3 shi1 shi2 er4 shou3
titleSlug: ni-gu-shi-shi-er-shou
author: 韋應物
authorPinyin: wei2 ying1 wu4
authorSlug: wei-ying-wu
dynasty: 唐
dynastyPinyin: tang2
dynastySlug: tang
tags: []
---

## 正文

- 辭君遠行邁，飲此長恨端。已謂道裏遠，如何中險艱。
- 流水赴大壑，孤雲還暮山。無情尚有歸，行子何獨難。
- 驅車背鄉園，朔風卷行跡。嚴冬霜斷肌，日入不遑息。
- 憂歡容發變，寒暑人事易。中心君詎知，冰玉徒貞白。
- 黃鳥何關關，幽蘭亦靡靡。此時深閨婦，日照紗窗裏。
- 娟娟雙青娥，微微啟玉齒。自惜桃李年，誤身遊俠子。
- 無事久離別，不知今生死。
- 峨峨高山巔，浼浼青川流。世人不自悟，馳謝如驚飍。
- 百金非所重，厚意良難得。旨酒親與朋，芳年樂京國。
- 京城繁華地，軒蓋淩晨出。垂楊十二衢，隱映金張室。
- 漢宮南北對，飛觀齊白日。游泳屬芳時，平生自雲畢。
- 綺樓何氛氳，朝日正杲杲。四壁含清風，丹霞射其牖。
- 玉顏上哀囀，絕耳非世有。但感離恨情，不知誰家婦。
- 孤雲忽無色，邊馬為回首。曲絕碧天高，餘聲散秋草。
- 徘徊帷中意，獨夜不堪守。思逐朔風翔，一去千里道。
- 嘉樹藹初綠，靡蕪葉幽芳。君子不在賞，寄之雲路長。
- 路長信難越，惜此芳時歇。孤鳥去不還，緘情向天末。
- 月滿秋夜長，驚鳥號北林。天河橫未落，斗柄當西南。
- 寒蛩悲洞房，好鳥無遺音。商飆一夕至，獨宿懷重衾。
- 舊交日千里，隔我浮與沉。人生豈草木，寒暑移此心。
- 酒星非所酌，月桂不為食。虛薄空有名，為君長歎息。
- 蘭蕙雖可懷，芳香與時息。豈如淩霜葉，歲暮藹顏色。
- 折柔將有贈，延意千里客。草木知賤微，所貴寒不易。
- 神州高爽地，遐瞰靡不通。寒月野無綠，寥寥天宇空。
- 陰陽不停馭，貞脆各有終。汾沮何鄙儉，考盤何退窮。
- 反志解牽局，無為尚勞躬。美人奪南國，一笑開芙蓉。
- 清鏡理容發，褰簾出深重。豔曲呈皓齒，舞羅不堪風。
- 慊慊情有待，贈芳為我容。可嗟青樓月，流影君帷中。
- 春至林木變，洞房夕含清。單居誰能裁，好鳥對我鳴。
- 良人久燕趙，新愛移平生。別時雙鴛綺，留此千恨情。
- 碧草生舊跡，綠琴歇芳聲。思將魂夢歡，反側寐不成。
- 攬衣迷所次，起望空前庭。孤影中自惻，不知雙涕零。
- 秋天無留景，萬物藏光輝。落葉隨風起，愁人獨何依。
- 華月屢圓缺，君還浩無期。如何雨絕天，一去音問違。
- 有客天一方，寄我孤桐琴。迢迢萬里隔，托此傳幽音。
- 冰霜中自結，龍鳳相與吟。弦以明直道，漆以固交深。
- 白日淇上沒，空閨生遠愁。寸心不可限，淇水長悠悠。
- 芳樹自妍芳，春禽自相求。徘徊東西廂，孤妾誰與儔。
- 年華逐絲淚，一落俱不收。

## 拼音

- ci2 jun1 yuan3 xing2 mai4 ， yin3 ci3 chang2 hen4 duan1 。 yi3 wei4 dao4 li3 yuan3 ， ru2 he2 zhong1 xian3 jian1 。
- liu2 shui3 fu4 da4 he4 ， gu1 yun2 huan2 mu4 shan1 。 wu2 qing2 shang4 you3 gui1 ， xing2 zi3 he2 du2 nan2 。
- qu1 ju1 bei4 xiang1 yuan2 ， shuo4 feng1 juan4 xing2 ji4 。 yan2 dong1 shuang1 duan4 ji1 ， ri4 ru4 bu4 huang2 xi1 。
- you1 huan1 rong2 fa1 bian4 ， han2 shu3 ren2 shi4 yi4 。 zhong1 xin1 jun1 ju4 zhi1 ， bing1 yu4 tu2 zhen1 bai2 。
- huang2 niao3 he2 guan1 guan1 ， you1 lan2 yi4 mi2 mi2 。 ci3 shi2 shen1 gui1 fu4 ， ri4 zhao4 sha1 chuang1 li3 。
- juan1 juan1 shuang1 qing1 e2 ， wei1 wei1 qi3 yu4 chi3 。 zi4 xi1 tao2 li3 nian2 ， wu4 shen1 you2 xia2 zi3 。
- wu2 shi4 jiu3 li2 bie2 ， bu4 zhi1 jin1 sheng1 si3 。
- e2 e2 gao1 shan1 dian1 ， mei3 mei3 qing1 chuan1 liu2 。 shi4 ren2 bu2 zi4 wu4 ， chi2 xie4 ru2 jing1 xiu1 。
- bai3 jin1 fei1 suo3 zhong4 ， hou4 yi4 liang2 nan2 de2 。 zhi3 jiu3 qin1 yu3 peng2 ， fang1 nian2 le4 jing1 guo2 。
- jing1 cheng2 fan2 hua2 di4 ， xuan1 gai4 ling2 chen2 chu1 。 chui2 yang2 shi2 er4 qu2 ， yin3 ying4 jin1 zhang1 shi4 。
- han4 gong1 nan2 bei3 dui4 ， fei1 guan1 qi2 bai2 ri4 。 you2 yong3 shu3 fang1 shi2 ， ping2 sheng1 zi4 yun2 bi4 。
- qi3 lou2 he2 fen1 yun1 ， zhao1 ri4 zheng4 gao3 gao3 。 si4 bi4 han2 qing1 feng1 ， dan1 xia2 she4 qi2 you3 。
- yu4 yan2 shang4 ai1 zhuan4 ， jue2 er3 fei1 shi4 you3 。 dan4 gan3 li2 hen4 qing2 ， bu4 zhi1 shui2 jia1 fu4 。
- gu1 yun2 hu1 wu2 se4 ， bian1 ma3 wei2 hui2 shou3 。 qu3 jue2 bi4 tian1 gao1 ， yu2 sheng1 san4 qiu1 cao3 。
- pai2 huai2 wei2 zhong4 yi4 ， du2 ye4 bu4 kan1 shou3 。 si1 zhu2 shuo4 feng1 xiang2 ， yi2 qu4 qian1 li3 dao4 。
- jia1 shu4 ai3 chu1 lü4 ， mi2 wu2 ye4 you1 fang1 。 jun1 zi3 bu2 zai4 shang3 ， ji4 zhi1 yun2 lu4 chang2 。
- lu4 chang2 xin4 nan2 yue4 ， xi1 ci3 fang1 shi2 xie1 。 gu1 niao3 qu4 bu4 huan2 ， jian1 qing2 xiang4 tian1 mo4 。
- yue4 man3 qiu1 ye4 chang2 ， jing1 niao3 hao4 bei3 lin2 。 tian1 he2 heng2 wei4 luo4 ， dou3 bing3 dang1 xi1 nan2 。
- han2 qiong2 bei1 dong4 fang2 ， hao3 niao3 wu2 yi2 yin1 。 shang1 biao1 yi4 xi1 zhi4 ， du2 su4 huai2 zhong4 qin1 。
- jiu4 jiao1 ri4 qian1 li3 ， ge2 wo3 fu2 yu3 chen2 。 ren2 sheng1 qi3 cao3 mu4 ， han2 shu3 yi2 ci3 xin1 。
- jiu3 xing1 fei1 suo3 zhuo2 ， yue4 gui4 bu4 wei2 shi2 。 xu1 bao2 kong1 you3 ming2 ， wei2 jun1 chang2 tan4 xi1 。
- lan2 hui4 sui1 ke3 huai2 ， fang1 xiang1 yu3 shi2 xi1 。 qi3 ru2 ling2 shuang1 ye4 ， sui4 mu4 ai3 yan2 se4 。
- zhe2 rou2 jiang1 you3 zeng4 ， yan2 yi4 qian1 li3 ke4 。 cao3 mu4 zhi1 jian4 wei1 ， suo3 gui4 han2 bu2 yi4 。
- shen2 zhou1 gao1 shuang3 di4 ， xia2 kan4 mi2 bu4 tong1 。 han2 yue4 ye3 wu2 lü4 ， liao2 liao2 tian1 yu3 kong1 。
- yin1 yang2 bu4 ting2 yu4 ， zhen1 cui4 ge4 you3 zhong1 。 fen2 ju3 he2 bi3 jian3 ， kao3 pan2 he2 tui4 qiong2 。
- fan3 zhi4 jie3 qian1 ju2 ， wu2 wei2 shang4 lao2 gong1 。 mei3 ren2 duo2 nan2 guo2 ， yi2 xiao4 kai1 fu2 rong2 。
- qing1 jing4 li3 rong2 fa1 ， qian1 lian2 chu1 shen1 zhong4 。 yan4 qu3 cheng2 hao4 chi3 ， wu3 luo2 bu4 kan1 feng1 。
- qie4 qie4 qing2 you3 dai4 ， zeng4 fang1 wei2 wo3 rong2 。 ke3 jie1 qing1 lou2 yue4 ， liu2 ying3 jun1 wei2 zhong1 。
- chun1 zhi4 lin2 mu4 bian4 ， dong4 fang2 xi1 han2 qing1 。 dan1 ju1 shui2 neng2 cai2 ， hao3 niao3 dui4 wo3 ming2 。
- liang2 ren2 jiu3 yan4 zhao4 ， xin1 ai4 yi2 ping2 sheng1 。 bie2 shi2 shuang1 yuan1 qi3 ， liu2 ci3 qian1 hen4 qing2 。
- bi4 cao3 sheng1 jiu4 ji4 ， lü4 qin2 xie1 fang1 sheng1 。 si1 jiang1 hun2 meng4 huan1 ， fan3 ce4 mei4 bu4 cheng2 。
- lan3 yi1 mi2 suo3 ci4 ， qi3 wang4 kong1 qian2 ting2 。 gu1 ying3 zhong1 zi4 ce4 ， bu4 zhi1 shuang1 ti4 ling2 。
- qiu1 tian1 wu2 liu2 jing3 ， wan4 wu4 cang2 guang1 hui1 。 luo4 ye4 sui2 feng1 qi3 ， chou2 ren2 du2 he2 yi1 。
- hua2 yue4 lü3 yuan2 que1 ， jun1 huan2 hao4 wu2 qi1 。 ru2 he2 yu3 jue2 tian1 ， yi2 qu4 yin1 wen4 wei2 。
- you3 ke4 tian1 yi4 fang1 ， ji4 wo3 gu1 tong2 qin2 。 tiao2 tiao2 wan4 li3 ge2 ， tuo1 ci3 chuan2 you1 yin1 。
- bing1 shuang1 zhong1 zi4 jie2 ， long2 feng4 xiang1 yu3 yin2 。 xian2 yi3 ming2 zhi2 dao4 ， qi1 yi3 gu4 jiao1 shen1 。
- bai2 ri4 qi2 shang4 mei2 ， kong1 gui1 sheng1 yuan3 chou2 。 cun4 xin1 bu4 ke3 xian4 ， qi2 shui3 chang2 you1 you1 。
- fang1 shu4 zi4 yan2 fang1 ， chun1 qin2 zi4 xiang1 qiu2 。 pai2 huai2 dong1 xi1 xiang1 ， gu1 qie4 shui2 yu3 chou2 。
- nian2 hua2 zhu2 si1 lei4 ， yi2 luo4 ju4 bu4 shou1 。

## 注释

## 译文

## 赏析
