---
id: wei-ying-wu-jia-chang-shi-lin-ting-yan-ji
title: 賈常侍林亭燕集
titlePinyin: jia3 chang2 shi4 lin2 ting2 yan4 ji2
titleSlug: jia-chang-shi-lin-ting-yan-ji
author: 韋應物
authorPinyin: wei2 ying1 wu4
authorSlug: wei-ying-wu
dynasty: 唐
dynastyPinyin: tang2
dynastySlug: tang
tags: []
---

## 正文

- 高賢侍天陛，跡顯心獨幽。
- 朱軒騖關右，池館在東周。
- 繚繞接都城，氤氳望嵩丘。
- 羣公盡詞客，方駕永日遊。
- 朝旦氣候佳，逍遙寫煩憂。
- 綠林藹已布，華沼澹不流。
- 沒露摘幽草，涉煙翫輕舟。
- 圓荷既出水，廣廈可淹留。
- 放神遺所拘，觥罰屢見酬。
- 樂燕良未極，安知有沈浮。
- 醉罷各云散，何當復相求。

## 拼音

- gao1 xian2 shi4 tian1 bi4 ， ji4 xian3 xin1 du2 you1 。
- zhu1 xuan1 wu4 guan1 you4 ， chi2 guan3 zai4 dong1 zhou1 。
- liao2 rao4 jie1 du1 cheng2 ， yin1 yun1 wang4 song1 qiu1 。
- qun2 gong1 jin4 ci2 ke4 ， fang1 jia4 yong3 ri4 you2 。
- chao2 dan4 qi4 hou4 jia1 ， xiao1 yao2 xie3 fan2 you1 。
- lü4 lin2 ai3 yi3 bu4 ， hua2 zhao3 dan4 bu4 liu2 。
- mei2 lu4 zhai1 you1 cao3 ， she4 yan1 wan2 qing1 zhou1 。
- yuan2 he2 ji4 chu1 shui3 ， guang3 sha4 ke3 yan1 liu2 。
- fang4 shen2 yi2 suo3 ju1 ， gong1 fa2 lü3 jian4 chou2 。
- le4 yan4 liang2 wei4 ji2 ， an1 zhi1 you3 shen3 fu2 。
- zui4 ba4 ge4 yun2 san4 ， he2 dang1 fu4 xiang1 qiu2 。

## 注释

## 译文

## 赏析
