---
id: wei-ying-wu-bao-guan-zhu-bai-qu-yu-ge
title: 寶觀主白鸜鵒歌
titlePinyin: bao3 guan1 zhu3 bai2 qu2 yu4 ge1
titleSlug: bao-guan-zhu-bai-qu-yu-ge
author: 韋應物
authorPinyin: wei2 ying1 wu4
authorSlug: wei-ying-wu
dynasty: 唐
dynastyPinyin: tang2
dynastySlug: tang
tags: []
---

## 正文

- 鸜鵒鸜鵒，衆皆如漆，爾獨如玉。
- 鸜之鵒之，衆皆蓬蒿下。
- 爾自三山來，三山處子下人間。
- 綽約不妝冰雪顏，仙鳥隨飛來掌上。
- 來掌上，時拂拭。
- 人心鳥意自無猜，玉指霜毛本同色。
- 有時一去凌蒼蒼，朝遊汗漫暮玉堂。
- 巫峽雨中飛暫濕，杏花林裏過來香。
- 日夕依仁全羽翼，空欲銜環非報德。
- 豈不及阿母之家青鳥兒，漢宮來往傳消息。

## 拼音

- qu2 yu4 qu2 yu4 ， zhong4 jie1 ru2 qi1 ， er3 du2 ru2 yu4 。
- qu2 zhi1 yu4 zhi1 ， zhong4 jie1 peng2 hao1 xia4 。
- er3 zi4 san1 shan1 lai2 ， san1 shan1 chu3 zi3 xia4 ren2 jian4 。
- chuo4 yue1 bu4 zhuang1 bing1 xue3 yan2 ， xian1 niao3 sui2 fei1 lai2 zhang3 shang4 。
- lai2 zhang3 shang4 ， shi2 fu2 shi4 。
- ren2 xin1 niao3 yi4 zi4 wu2 cai1 ， yu4 zhi3 shuang1 mao2 ben3 tong2 se4 。
- you3 shi2 yi2 qu4 ling2 cang1 cang1 ， chao2 you2 han4 man4 mu4 yu4 tang2 。
- wu1 xia2 yu3 zhong1 fei1 zan4 shi1 ， xing4 hua1 lin2 li3 guo4 lai2 xiang1 。
- ri4 xi1 yi1 ren2 quan2 yu3 yi4 ， kong1 yu4 xian2 huan2 fei1 bao4 de2 。
- qi3 bu4 ji2 a1 mu3 zhi1 jia1 qing1 niao3 er2 ， han4 gong1 lai2 wang3 chuan2 xiao1 xi0 。

## 注释

## 译文

## 赏析
