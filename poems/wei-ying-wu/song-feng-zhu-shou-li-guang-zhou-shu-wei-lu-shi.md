---
id: wei-ying-wu-song-feng-zhu-shou-li-guang-zhou-shu-wei-lu-shi
title: 送馮著受李廣州署爲錄事
titlePinyin: song4 feng2 zhu4 shou4 li3 guang3 zhou1 shu3 wei2 lu4 shi4
titleSlug: song-feng-zhu-shou-li-guang-zhou-shu-wei-lu-shi
author: 韋應物
authorPinyin: wei2 ying1 wu4
authorSlug: wei-ying-wu
dynasty: 唐
dynastyPinyin: tang2
dynastySlug: tang
tags: []
---

## 正文

- 鬱鬱楊柳枝，蕭蕭征馬悲。
- 送君灞陵岸，糾郡南海湄。
- 名在翰墨場，羣公正追隨。
- 如何從此去，千里萬里期。
- 大海吞東南，橫嶺隔地維。
- 建邦臨日域，溫燠御四時。
- 百國共臻奏，珍奇獻京師。
- 富豪虞興戎，繩墨不易持。
- 州伯荷天寵，還當翊丹墀。
- 子爲門下生，終始豈見遺。
- 所願酌貪泉，心不爲磷緇。
- 上將玩國士，下以報渴飢。

## 拼音

- yu4 yu4 yang2 liu3 zhi1 ， xiao1 xiao1 zheng1 ma3 bei1 。
- song4 jun1 ba4 ling2 an4 ， jiu1 jun4 nan2 hai3 mei2 。
- ming2 zai4 han4 mo4 chang3 ， qun2 gong1 zheng4 zhui1 sui2 。
- ru2 he2 cong2 ci3 qu4 ， qian1 li3 wan4 li3 qi1 。
- da4 hai3 tun1 dong1 nan2 ， heng2 ling3 ge2 di4 wei2 。
- jian4 bang1 lin2 ri4 yu4 ， wen1 yu4 yu4 si4 shi2 。
- bai3 guo2 gong4 zhen1 zou4 ， zhen1 qi2 xian4 jing1 shi1 。
- fu4 hao2 yu2 xing1 rong2 ， sheng2 mo4 bu2 yi4 chi2 。
- zhou1 bo2 he2 tian1 chong3 ， huan2 dang1 yi4 dan1 chi2 。
- zi3 wei2 men2 xia4 sheng1 ， zhong1 shi3 qi3 jian4 yi2 。
- suo3 yuan4 zhuo2 tan1 quan2 ， xin1 bu4 wei2 lin2 zi1 。
- shang4 jiang1 wan2 guo2 shi4 ， xia4 yi3 bao4 ke3 ji1 。

## 注释

## 译文

## 赏析
