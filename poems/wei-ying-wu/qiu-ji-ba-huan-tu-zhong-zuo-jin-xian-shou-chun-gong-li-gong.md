---
id: wei-ying-wu-qiu-ji-ba-huan-tu-zhong-zuo-jin-xian-shou-chun-gong-li-gong
title: 秋集罷還途中作謹獻壽春公黎公
titlePinyin: qiu1 ji2 ba4 huan2 tu2 zhong1 zuo4 jin3 xian4 shou4 chun1 gong1 li2 gong1
titleSlug: qiu-ji-ba-huan-tu-zhong-zuo-jin-xian-shou-chun-gong-li-gong
author: 韋應物
authorPinyin: wei2 ying1 wu4
authorSlug: wei-ying-wu
dynasty: 唐
dynastyPinyin: tang2
dynastySlug: tang
tags: []
---

## 正文

- 束帶自衡門，奉命宰王畿。
- 君侯枉高鑒，舉善掩瑕疵。
- 斯民本已安，工拙兩無施。
- 何以酬明德，歲晏不磷緇。
- 時節乃來集，欣懷方載馳。
- 平明大府開，一得拜光輝。
- 溫如春風至，肅若嚴霜威。
- 羣屬所載瞻，而忘倦與飢。
- 公堂燕華筵，禮罷復言辭。
- 將從平門道，憩車灃水湄。
- 山川降嘉歲，草木蒙潤滋。
- 孰云還本邑，懷戀獨遲遲。

## 拼音

- shu4 dai4 zi4 heng2 men2 ， feng4 ming4 zai3 wang2 ji1 。
- jun1 hou2 wang3 gao1 jian4 ， ju3 shan4 yan3 xia2 ci1 。
- si1 min2 ben3 yi3 an1 ， gong1 zhuo1 liang3 wu2 shi1 。
- he2 yi3 chou2 ming2 de2 ， sui4 yan4 bu4 lin2 zi1 。
- shi2 jie2 nai3 lai2 ji2 ， xin1 huai2 fang1 zai4 chi2 。
- ping2 ming2 da4 fu3 kai1 ， yi4 de2 bai4 guang1 hui1 。
- wen1 ru2 chun1 feng1 zhi4 ， su4 ruo4 yan2 shuang1 wei1 。
- qun2 shu3 suo3 zai4 zhan1 ， er2 wang4 juan4 yu3 ji1 。
- gong1 tang2 yan4 hua2 yan2 ， li3 ba4 fu4 yan2 ci2 。
- jiang1 cong2 ping2 men2 dao4 ， qi4 ju1 feng1 shui3 mei2 。
- shan1 chuan1 jiang4 jia1 sui4 ， cao3 mu4 meng2 run4 zi1 。
- shu2 yun2 huan2 ben3 yi4 ， huai2 lian4 du2 chi2 chi2 。

## 注释

## 译文

## 赏析
