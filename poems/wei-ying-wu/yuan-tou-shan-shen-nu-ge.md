---
id: wei-ying-wu-yuan-tou-shan-shen-nu-ge
title: 黿頭山神女歌
titlePinyin: yuan2 tou2 shan1 shen2 nü3 ge1
titleSlug: yuan-tou-shan-shen-nu-ge
author: 韋應物
authorPinyin: wei2 ying1 wu4
authorSlug: wei-ying-wu
dynasty: 唐
dynastyPinyin: tang2
dynastySlug: tang
tags: []
---

## 正文

- 黿頭之山，直上洞庭連青天。
- 蒼蒼煙樹閉古廟，中有蛾眉成水仙。
- 水府沈沈行路絕，蛟龍出沒無時節。
- 魂同魍魎潛太陰，身與空山長不滅。
- 東晉永和今幾代，雲髮素顏猶盼睞。
- 陰深靈氣靜凝美，的礫龍綃雜瓊珮。
- 山精木魅不敢親，昏明想像如有人。
- 蕙蘭瓊芳積煙露，碧窗松月無冬春。
- 舟客經過奠椒醑，巫女南音歌激楚。
- 碧水冥空惟鳥飛，長天何處雲隨雨。
- 紅渠綠蘋芳意多，玉靈蕩漾凌清波。
- 孤峰絕島儼相向，鬼嘯猿啼垂女蘿。
- 皓雪瓊枝殊異色，北方絕代徒傾國。
- 雲沒煙銷不可期，明堂翡翠無人得。
- 精靈變態狀無方，游龍宛轉驚鴻翔。
- 湘妃獨立九疑暮，漢女菱歌春日長。
- 始知仙事無不有，可惜吳宮空白首。

## 拼音

- yuan2 tou2 zhi1 shan1 ， zhi2 shang4 dong4 ting2 lian2 qing1 tian1 。
- cang1 cang1 yan1 shu4 bi4 gu3 miao4 ， zhong1 you3 e2 mei2 cheng2 shui3 xian1 。
- shui3 fu3 shen3 shen3 xing2 lu4 jue2 ， jiao1 long2 chu1 mei2 wu2 shi2 jie2 。
- hun2 tong2 wang3 liang3 qian2 tai4 yin1 ， shen1 yu3 kong1 shan1 chang2 bu2 mie4 。
- dong1 jin4 yong3 he2 jin1 ji1 dai4 ， yun2 fa4 su4 yan2 you2 pan4 lai4 。
- yin1 shen1 ling2 qi4 jing4 ning2 mei3 ， de0 li4 long2 xiao1 za2 qiong2 pei4 。
- shan1 jing1 mu4 mei4 bu4 gan3 qin1 ， hun1 ming2 xiang3 xiang4 ru2 you3 ren2 。
- hui4 lan2 qiong2 fang1 ji1 yan1 lu4 ， bi4 chuang1 song1 yue4 wu2 dong1 chun1 。
- zhou1 ke4 jing1 guo4 dian4 jiao1 xu3 ， wu1 nü3 nan2 yin1 ge1 ji1 chu3 。
- bi4 shui3 ming2 kong1 wei2 niao3 fei1 ， chang2 tian1 he2 chu3 yun2 sui2 yu3 。
- hong2 qu2 lü4 pin2 fang1 yi4 duo1 ， yu4 ling2 dang4 yang4 ling2 qing1 bo1 。
- gu1 feng1 jue2 dao3 yan3 xiang1 xiang4 ， gui3 xiao4 yuan2 ti2 chui2 nü3 luo2 。
- hao4 xue3 qiong2 zhi1 shu1 yi4 se4 ， bei3 fang1 jue2 dai4 tu2 qing1 guo2 。
- yun2 mei2 yan1 xiao1 bu4 ke3 qi1 ， ming2 tang2 fei3 cui4 wu2 ren2 de2 。
- jing1 ling2 bian4 tai4 zhuang4 wu2 fang1 ， you2 long2 wan3 zhuan3 jing1 hong2 xiang2 。
- xiang1 fei1 du2 li4 jiu3 yi2 mu4 ， han4 nü3 ling2 ge1 chun1 ri4 chang2 。
- shi3 zhi1 xian1 shi4 wu2 bu4 you3 ， ke3 xi1 wu2 gong1 kong4 bai2 shou3 。

## 注释

## 译文

## 赏析
