---
id: wei-ying-wu-da-gong-shi-li-feng
title: 荅貢士黎逢
titlePinyin: da2 gong4 shi4 li2 feng2
titleSlug: da-gong-shi-li-feng
author: 韋應物
authorPinyin: wei2 ying1 wu4
authorSlug: wei-ying-wu
dynasty: 唐
dynastyPinyin: tang2
dynastySlug: tang
tags: []
---

## 正文

- 茂等方上達，諸生安可希。
- 栖神澹物表，渙汗布令詞。
- 如彼崑山玉，本自有光輝。
- 鄙人徒區區，稱歎亦何爲。
- 彌月曠不接，公門但驅馳。
- 蘭章忽有贈，持用慰所思。
- 不見心尚密，況當相見時。

## 拼音

- mao4 deng3 fang1 shang4 da2 ， zhu1 sheng1 an1 ke3 xi1 。
- qi1 shen2 dan4 wu4 biao3 ， huan4 han4 bu4 ling4 ci2 。
- ru2 bi3 kun1 shan1 yu4 ， ben3 zi4 you3 guang1 hui1 。
- bi3 ren2 tu2 qu1 qu1 ， cheng1 tan4 yi4 he2 wei2 。
- mi2 yue4 kuang4 bu4 jie1 ， gong1 men2 dan4 qu1 chi2 。
- lan2 zhang1 hu1 you3 zeng4 ， chi2 yong4 wei4 suo3 si1 。
- bu2 jian4 xin1 shang4 mi4 ， kuang4 dang1 xiang1 jian4 shi2 。

## 注释

## 译文

## 赏析
