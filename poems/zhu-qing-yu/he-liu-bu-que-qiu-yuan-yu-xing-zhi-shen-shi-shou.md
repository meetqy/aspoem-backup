---
id: zhu-qing-yu-he-liu-bu-que-qiu-yuan-yu-xing-zhi-shen-shi-shou
title: 和劉補闕秋園寓興之什十首
titlePinyin: he2 liu2 bu3 que4 qiu1 yuan2 yu4 xing1 zhi1 shen2 shi2 shou3
titleSlug: he-liu-bu-que-qiu-yuan-yu-xing-zhi-shen-shi-shou
author: 朱慶餘
authorPinyin: zhu1 qing4 yu2
authorSlug: zhu-qing-yu
dynasty: 唐
dynastyPinyin: tang2
dynastySlug: tang
tags: []
---

## 正文

- 閑園清氣滿，新興日堪追。隔水蟬鳴後，當簷雁過時。
- 雨餘槐穟重，霜近藥苗衰。不以朝簪貴，多將野客期。
- 誰言高靜意，不異在衡茅。竹冷人離洞，天晴鶴出巢。
- 深籬藏白菌，荒蔓露青匏。幾見中宵月，清光墜樹梢。
- 逍遙人事外，杖屨入杉蘿。草色寒猶在，蟲聲晚漸多。
- 靜逢山鳥下，幽稱野僧過。幾許新開菊，閑從落葉和。
- 留情清景宴，朝罷有餘閑。蝶散紅蘭外，螢飛白露間。
- 牆高微見寺，林靜遠分山。吟足期相訪，殘陽自掩關。
- 深齋嘗獨處，詎肯厭秋聲。翠筱寒愈靜，孤花晚更明。
- 每因逢石坐，多見抱書行。入夜聽疏杵，遙知耿此情。
- 蒼翠經宵在，園廬景自深。風淒欲去燕，月思向來砧。
- 碧石當莎徑，寒煙冒竹林。杯瓢閑寄詠，清絕是知音。
- 門巷唯苔蘚，誰言不稱貧。台閒人下晚，果熟鳥來頻。
- 石脈潛通井，松枝靜離塵。殘蔬得晴後，又見一番新。
- 捲簾天色靜，近瀨覺衣單。蕉葉猶停翠，桐陰已爽寒。
- 雲從高處望，琴愛靜時彈。正去重陽近，吟秋意未闌。
- 竹徑通鄰圃，清深稱獨遊。蟲絲交影細，藤子墜聲幽。
- 積潤苔紋厚，迎寒薺葉稠。閑來尋古畫，未廢執茶甌。
- 風物已蕭颯，晚煙生霽容。斜分紫陌樹，遠隔翠微鐘。
- 宿客論文靜，閑燈落燼重。無窮林下意，真得古人風。

## 拼音

- xian2 yuan2 qing1 qi4 man3 ， xin1 xing1 ri4 kan1 zhui1 。 ge2 shui3 chan2 ming2 hou4 ， dang1 yan2 yan4 guo4 shi2 。
- yu3 yu2 huai2 sui4 zhong4 ， shuang1 jin4 yao4 miao2 shuai1 。 bu4 yi3 chao2 zan1 gui4 ， duo1 jiang1 ye3 ke4 qi1 。
- shui2 yan2 gao1 jing4 yi4 ， bu2 yi4 zai4 heng2 mao2 。 zhu2 leng3 ren2 li2 dong4 ， tian1 qing2 he4 chu1 chao2 。
- shen1 li2 cang2 bai2 jun1 ， huang1 man4 lu4 qing1 pao2 。 ji1 jian4 zhong1 xiao1 yue4 ， qing1 guang1 zhui4 shu4 shao1 。
- xiao1 yao2 ren2 shi4 wai4 ， zhang4 ju4 ru4 shan1 luo2 。 cao3 se4 han2 you2 zai4 ， chong2 sheng1 wan3 jian4 duo1 。
- jing4 feng2 shan1 niao3 xia4 ， you1 cheng1 ye3 seng1 guo4 。 ji1 xu1 xin1 kai1 ju2 ， xian2 cong2 luo4 ye4 he2 。
- liu2 qing2 qing1 jing3 yan4 ， chao2 ba4 you3 yu2 xian2 。 die2 san4 hong2 lan2 wai4 ， ying2 fei1 bai2 lu4 jian4 。
- qiang2 gao1 wei1 jian4 si4 ， lin2 jing4 yuan3 fen1 shan1 。 yin2 zu2 qi1 xiang1 fang3 ， can2 yang2 zi4 yan3 guan1 。
- shen1 zhai1 chang2 du2 chu3 ， ju4 ken3 yan4 qiu1 sheng1 。 cui4 xiao3 han2 yu4 jing4 ， gu1 hua1 wan3 geng4 ming2 。
- mei3 yin1 feng2 shi2 zuo4 ， duo1 jian4 bao4 shu1 xing2 。 ru4 ye4 ting1 shu1 chu3 ， yao2 zhi1 geng3 ci3 qing2 。
- cang1 cui4 jing1 xiao1 zai4 ， yuan2 lu2 jing3 zi4 shen1 。 feng1 qi1 yu4 qu4 yan4 ， yue4 si1 xiang4 lai2 zhen1 。
- bi4 shi2 dang1 sha1 jing4 ， han2 yan1 mao4 zhu2 lin2 。 bei1 piao2 xian2 ji4 yong3 ， qing1 jue2 shi4 zhi1 yin1 。
- men2 xiang4 wei2 tai2 xian3 ， shui2 yan2 bu4 cheng1 pin2 。 tai2 xian2 ren2 xia4 wan3 ， guo3 shu2 niao3 lai2 bin1 。
- shi2 mai4 qian2 tong1 jing3 ， song1 zhi1 jing4 li2 chen2 。 can2 shu1 de2 qing2 hou4 ， you4 jian4 yi4 fan1 xin1 。
- juan3 lian2 tian1 se4 jing4 ， jin4 lai4 jue2 yi1 dan1 。 jiao1 ye4 you2 ting2 cui4 ， tong2 yin1 yi3 shuang3 han2 。
- yun2 cong2 gao1 chu3 wang4 ， qin2 ai4 jing4 shi2 dan4 。 zheng4 qu4 zhong4 yang2 jin4 ， yin2 qiu1 yi4 wei4 lan2 。
- zhu2 jing4 tong1 lin2 pu3 ， qing1 shen1 cheng1 du2 you2 。 chong2 si1 jiao1 ying3 xi4 ， teng2 zi0 zhui4 sheng1 you1 。
- ji1 run4 tai2 wen2 hou4 ， ying2 han2 ji4 ye4 chou2 。 xian2 lai2 xun2 gu3 hua4 ， wei4 fei4 zhi2 cha2 ou1 。
- feng1 wu4 yi3 xiao1 sa4 ， wan3 yan1 sheng1 ji4 rong2 。 xie2 fen1 zi3 mo4 shu4 ， yuan3 ge2 cui4 wei1 zhong1 。
- su4 ke4 lun4 wen2 jing4 ， xian2 deng1 luo4 jin4 zhong4 。 wu2 qiong2 lin2 xia4 yi4 ， zhen1 de2 gu3 ren2 feng1 。

## 注释

## 译文

## 赏析
