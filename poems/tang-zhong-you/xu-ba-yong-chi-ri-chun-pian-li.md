---
id: tang-zhong-you-xu-ba-yong-chi-ri-chun-pian-li
title: 續八詠 遲日春偏麗
titlePinyin: xu4 ba1 yong3   chi2 ri4 chun1 pian1 li2
titleSlug: xu-ba-yong-chi-ri-chun-pian-li
author: 唐仲友
authorPinyin: tang2 zhong4 you3
authorSlug: tang-zhong-you
dynasty: 宋
dynastyPinyin: song4
dynastySlug: song
tags: []
---

## 正文

- 春偏麗，偏麗兩溪湄。
- 三農喜趨事，萬物欣逢時。
- 伊吾土之洵樂，勤𤱶畝之東作。
- 彌隴麥之曠望，遍水田之疏瀹。
- 抽新綠之桑麻，換柔青之林薄。
- 林薄初遷鶑，郊原膏澤晴。
- 園花張錦爛，隄柳弄絲輕。
- 落梅吹香盡，芳草連天生。
- 遊人自適意，客子偏傷情。
- 韶華忽云暮，簷楹亂飛絮。
- 南浦綠波瀾，秀野深烟霧。
- 魚肥隠釣舟，沙煖多翹鷺。
- 紅殘少踏青，日落喧競渡。
- 翩翩來去燕，芳洲啣泥便。
- 弱羽度高城，斜拂微和扇。
- 物態皆光輝，憑高自忘歸。
- 輕雷送夜雨，江色含朝暉。
- 俗厚異觀洧，服成思浴沂。
- 所幸癘不作，但願年無饑。
- 寬書已屢下，宣布關深機。

## 拼音

- chun1 pian1 li2 ， pian1 li2 liang3 xi1 mei2 。
- san1 nong2 xi3 qu1 shi4 ， wan4 wu4 xin1 feng2 shi2 。
- yi1 wu2 tu3 zhi1 xun2 le4 ， qin2 𤱶 mu3 zhi1 dong1 zuo4 。
- mi2 long3 mai4 zhi1 kuang4 wang4 ， bian4 shui3 tian2 zhi1 shu1 yue4 。
- chou1 xin1 lü4 zhi1 sang1 ma2 ， huan4 rou2 qing1 zhi1 lin2 bao2 。
- lin2 bao2 chu1 qian1 ying1 ， jiao1 yuan2 gao1 ze2 qing2 。
- yuan2 hua1 zhang1 jin3 lan4 ， di1 liu3 nong4 si1 qing1 。
- luo4 mei2 chui1 xiang1 jin4 ， fang1 cao3 lian2 tian1 sheng1 。
- you2 ren2 zi4 shi4 yi4 ， ke4 zi3 pian1 shang1 qing2 。
- shao2 hua2 hu1 yun2 mu4 ， yan2 ying2 luan4 fei1 xu4 。
- nan2 pu3 lü4 bo1 lan2 ， xiu4 ye3 shen1 yan1 wu4 。
- yu2 fei2 yin3 diao4 zhou1 ， sha1 xuan1 duo1 qiao2 lu4 。
- hong2 can2 shao3 ta4 qing1 ， ri4 luo4 xuan1 jing4 du4 。
- pian1 pian1 lai2 qu4 yan4 ， fang1 zhou1 xian2 ni2 bian4 。
- ruo4 yu3 du4 gao1 cheng2 ， xie2 fu2 wei1 he2 shan4 。
- wu4 tai4 jie1 guang1 hui1 ， ping2 gao1 zi4 wang4 gui1 。
- qing1 lei2 song4 ye4 yu3 ， jiang1 se4 han2 chao2 hui1 。
- su2 hou4 yi4 guan1 wei3 ， fu2 cheng2 si1 yu4 yi2 。
- suo3 xing4 li4 bu2 zuo4 ， dan4 yuan4 nian2 wu2 ji1 。
- kuan1 shu1 yi3 lü3 xia4 ， xuan1 bu4 guan1 shen1 ji1 。

## 注释

## 译文

## 赏析
