---
id: tang-zhong-you-xu-ba-yong-ba-yong-yan-ying-ci
title: 續八詠 八詠掞英詞
titlePinyin: xu4 ba1 yong3   ba1 yong3 yan4 ying1 ci2
titleSlug: xu-ba-yong-ba-yong-yan-ying-ci
author: 唐仲友
authorPinyin: tang2 zhong4 you3
authorSlug: tang-zhong-you
dynasty: 宋
dynastyPinyin: song4
dynastySlug: song
tags: []
---

## 正文

- 掞英詞，英詞有微意。
- 懷章戀雙闕，吟情深六義。
- 秋月清可依，春風惠無私。
- 草桐感霜露，鴻鶴傷羽儀。
- 解玉佩，去朝會，駕朱旛，張皂蓋。
- 張蓋非不榮，解佩難爲情。
- 青緺矯濁侈，錦帳懷休明。
- 邦衣未容褫，況值佳山水。
- 時來一登臨，清曠豁千里。
- 既爲茲土愁，復云茲土美。
- 揖林壑，俯清淪，摛錦繡，歌陽春。
- 天球鳴兮朱絃奏，朱絃奏兮玉律新。
- 靈均淵源，建安風度。
- 參衆體於柏梁，接遺聲於楚賦。
- 值重光，歎盈缺。
- 曳長裾，懷散聚。
- 想西園兮不復游，典南尉兮未能去。
- 薄淮陽之見疎，幸浮邱而來顧。
- 非流落以爲患，諒熱中而怨慕。
- 景入詠以增輝，詩因樓而得趣。
- 嗟暗投於拙目，指微瑕於寶璐。
- 高文一何寥，絕境亦難遇。
- 子期久云亡，蚍蜉祇撼樹。

## 拼音

- yan4 ying1 ci2 ， ying1 ci2 you3 wei1 yi4 。
- huai2 zhang1 lian4 shuang1 que4 ， yin2 qing2 shen1 liu4 yi4 。
- qiu1 yue4 qing1 ke3 yi1 ， chun1 feng1 hui4 wu2 si1 。
- cao3 tong2 gan3 shuang1 lu4 ， hong2 he4 shang1 yu3 yi2 。
- jie3 yu4 pei4 ， qu4 chao2 hui4 ， jia4 zhu1 fan1 ， zhang1 zao4 gai4 。
- zhang1 gai4 fei1 bu4 rong2 ， jie3 pei4 nan2 wei2 qing2 。
- qing1 gua1 jiao3 zhuo2 chi3 ， jin3 zhang4 huai2 xiu1 ming2 。
- bang1 yi1 wei4 rong2 chi3 ， kuang4 zhi2 jia1 shan1 shui3 。
- shi2 lai2 yi4 deng1 lin2 ， qing1 kuang4 huo1 qian1 li3 。
- ji4 wei2 zi1 tu3 chou2 ， fu4 yun2 zi1 tu3 mei3 。
- yi1 lin2 he4 ， fu3 qing1 lun2 ， chi1 jin3 xiu4 ， ge1 yang2 chun1 。
- tian1 qiu2 ming2 xi1 zhu1 xian2 zou4 ， zhu1 xian2 zou4 xi1 yu4 lü4 xin1 。
- ling2 jun1 yuan1 yuan2 ， jian4 an1 feng1 du4 。
- can1 zhong4 ti3 wu1 bai3 liang2 ， jie1 yi2 sheng1 wu1 chu3 fu4 。
- zhi2 chong2 guang1 ， tan4 ying2 que1 。
- ye4 chang2 ju1 ， huai2 san4 ju4 。
- xiang3 xi1 yuan2 xi1 bu2 fu4 you2 ， dian3 nan2 wei4 xi1 wei4 neng2 qu4 。
- bao2 huai2 yang2 zhi1 jian4 shu1 ， xing4 fu2 qiu1 er2 lai2 gu4 。
- fei1 liu2 luo4 yi3 wei2 huan4 ， liang4 re4 zhong1 er2 yuan4 mu4 。
- jing3 ru4 yong3 yi3 zeng1 hui1 ， shi1 yin1 lou2 er2 de2 qu4 。
- jie1 an4 tou2 wu1 zhuo1 mu4 ， zhi3 wei1 xia2 wu1 bao3 lu4 。
- gao1 wen2 yi4 he2 liao2 ， jue2 jing4 yi4 nan2 yu4 。
- zi3 qi1 jiu3 yun2 wang2 ， pi2 fu2 qi2 han4 shu4 。

## 注释

## 译文

## 赏析
