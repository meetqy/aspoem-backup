---
id: tang-zhong-you-xu-ba-yong-wan-xiang-chu-xin-qi
title: 續八詠 萬象出新奇
titlePinyin: xu4 ba1 yong3   wan4 xiang4 chu1 xin1 qi2
titleSlug: xu-ba-yong-wan-xiang-chu-xin-qi
author: 唐仲友
authorPinyin: tang2 zhong4 you3
authorSlug: tang-zhong-you
dynasty: 宋
dynastyPinyin: song4
dynastySlug: song
tags: []
---

## 正文

- 出新奇，新奇震吳越。
- 經營得要領，呈露入軒闥。
- 迢迢括蒼山，虬龍南北環。
- 中含七邑壤，下注溪流灣。
- 昔樓已據勝，今樓與名稱。
- 東西倍軒豁，高下增比興。
- 極目送朝宗，目窮波未窮。
- 萬里出寸碧，千里來雄風。
- 地迥月偏蚤，草綿心易忡。
- 窗影射朝白，簷牙留晚紅。
- 村村辨迴互，樹樹分玲瓏。
- 長烟低抹岸，遠水浄涵空。
- 雲間無迅翼，天末識歸篷。
- 輪奐覩新作，邦人胡不樂。
- 憧憧絕紛擾，寂寂宜淡泊。
- 溪響答棋聲，雲影入杯酌。
- 守澄心自知，客至意亦宜。
- 哦詩句易得，憑檻坐忘疲。
- 垂名千古地，一朝風景異。
- 楹桷壓閭閻，邱壑輸胸次。
- 清游未渠央，吾民那可忘。
- 詞章賁高閣，前後兩甘棠。

## 拼音

- chu1 xin1 qi2 ， xin1 qi2 zhen4 wu2 yue4 。
- jing1 ying2 de2 yao4 ling3 ， cheng2 lu4 ru4 xuan1 ta4 。
- tiao2 tiao2 kuo4 cang1 shan1 ， qiu2 long2 nan2 bei3 huan2 。
- zhong1 han2 qi1 yi4 rang3 ， xia4 zhu4 xi1 liu2 wan1 。
- xi1 lou2 yi3 ju4 sheng4 ， jin1 lou2 yu3 ming2 cheng1 。
- dong1 xi1 bei4 xuan1 huo1 ， gao1 xia4 zeng1 bi3 xing1 。
- ji2 mu4 song4 chao2 zong1 ， mu4 qiong2 bo1 wei4 qiong2 。
- wan4 li3 chu1 cun4 bi4 ， qian1 li3 lai2 xiong2 feng1 。
- di4 jiong3 yue4 pian1 zao3 ， cao3 mian2 xin1 yi4 chong1 。
- chuang1 ying3 she4 chao2 bai2 ， yan2 ya2 liu2 wan3 hong2 。
- cun1 cun1 bian4 hui2 hu4 ， shu4 shu4 fen1 ling2 long2 。
- chang2 yan1 di1 mo3 an4 ， yuan3 shui3 jing4 han2 kong1 。
- yun2 jian4 wu2 xun4 yi4 ， tian1 mo4 shi2 gui1 peng2 。
- lun2 huan4 du3 xin1 zuo4 ， bang1 ren2 hu2 bu2 le4 。
- chong1 chong1 jue2 fen1 rao3 ， ji4 ji4 yi2 dan4 bo2 。
- xi1 xiang3 da2 qi2 sheng1 ， yun2 ying3 ru4 bei1 zhuo2 。
- shou3 cheng2 xin1 zi4 zhi1 ， ke4 zhi4 yi4 yi4 yi2 。
- o4 shi1 ju4 yi4 de2 ， ping2 jian4 zuo4 wang4 pi2 。
- chui2 ming2 qian1 gu3 di4 ， yi4 zhao1 feng1 jing3 yi4 。
- ying2 jue2 ya1 lü2 yan2 ， qiu1 he4 shu1 xiong1 ci4 。
- qing1 you2 wei4 qu2 yang1 ， wu2 min2 na4 ke3 wang4 。
- ci2 zhang1 bi4 gao1 ge2 ， qian2 hou4 liang3 gan1 tang2 。

## 注释

## 译文

## 赏析
