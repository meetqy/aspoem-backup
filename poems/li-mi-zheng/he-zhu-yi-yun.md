---
id: li-mi-zheng-he-zhu-yi-yun
title: 和祝鎰韻
titlePinyin: he2 zhu4 yi4 yun4
titleSlug: he-zhu-yi-yun
author: 李彌正
authorPinyin: li3 mi2 zheng4
authorSlug: li-mi-zheng
dynasty: 宋
dynastyPinyin: song4
dynastySlug: song
tags: []
---

## 正文

- 勞車發危坂，倦艘失飛湍。
- 滔滔褦襶子，疾走殊未闌。
- 鶴仙擺名宦，結廬松江干。
- 笑拍萍風浮，瞬視草露漙。
- 圖川不愧輞，序谷寧先盤。
- 門豈俗駕拒，室無哀箏彈。
- 按行松菊間，澹然有餘觀。
- 蓮巢衆香聚，浮天百憂寬。
- 秋光斂洲渚，暮翠籠峰巒。
- 我來挾良朋，道故盟未寒。
- 練顔仰孤標，耐久同蒼官。
- 終當役薪水，刀圭卻衰殘。

## 拼音

- lao2 ju1 fa1 wei1 ban3 ， juan4 sou1 shi1 fei1 tuan1 。
- tao1 tao1 nai4 dai4 zi3 ， ji2 zou3 shu1 wei4 lan2 。
- he4 xian1 bai3 ming2 huan4 ， jie2 lu2 song1 jiang1 gan1 。
- xiao4 pai1 ping2 feng1 fu2 ， shun4 shi4 cao3 lu4 tuan2 。
- tu2 chuan1 bu2 kui4 wang3 ， xu4 gu3 ning2 xian1 pan2 。
- men2 qi3 su2 jia4 ju4 ， shi4 wu2 ai1 zheng1 dan4 。
- an4 xing2 song1 ju2 jian4 ， dan4 ran2 you3 yu2 guan1 。
- lian2 chao2 zhong4 xiang1 ju4 ， fu2 tian1 bai3 you1 kuan1 。
- qiu1 guang1 lian3 zhou1 zhu3 ， mu4 cui4 long2 feng1 luan2 。
- wo3 lai2 xie2 liang2 peng2 ， dao4 gu4 meng2 wei4 han2 。
- lian4 yan2 yang3 gu1 biao1 ， nai4 jiu3 tong2 cang1 guan1 。
- zhong1 dang1 yi4 xin1 shui3 ， dao1 gui1 que4 shuai1 can2 。

## 注释

## 译文

## 赏析
