---
id: wang-ji-you-chou-li-shi-liu-qi
title: 酬李十六岐
titlePinyin: chou2 li3 shi2 liu4 qi2
titleSlug: chou-li-shi-liu-qi
author: 王季友
authorPinyin: wang2 ji4 you3
authorSlug: wang-ji-you
dynasty: 唐
dynastyPinyin: tang2
dynastySlug: tang
tags: [] 
---

## 正文

- 鍊丹文武火未成，賣藥販履俱逃名。
- 出谷迷行洛陽道，乘流醉臥滑臺城。
- 城下故人久離怨，一歡適我兩家願。
- 朝飲杖懸沽酒錢，暮餐囊有松花飯。
- 于何車馬日憧憧，李膺門館爭登龍。
- 千賓揖對若流水，五經發難如叩鐘。
- 下筆新詩行滿壁，立談古人坐在席。
- 問我草堂有臥雲，知我山儲無儋石。
- 自耕自刈食爲天，如鹿如麋飲野泉。
- 亦知世上公卿貴，且養丘中草木年。

## 拼音

- lian4 dan1 wen2 wu3 huo3 wei4 cheng2 ， mai4 yao4 fan4 lü3 ju4 tao2 ming2 。
- chu1 gu3 mi2 xing2 luo4 yang2 dao4 ， cheng2 liu2 zui4 wo4 hua2 tai2 cheng2 。
- cheng2 xia4 gu4 ren2 jiu3 li2 yuan4 ， yi4 huan1 shi4 wo3 liang3 jia1 yuan4 。
- chao2 yin3 zhang4 xuan2 gu1 jiu3 qian2 ， mu4 can1 nang2 you3 song1 hua1 fan4 。
- yu2 he2 ju1 ma3 ri4 chong1 chong1 ， li3 ying1 men2 guan3 zheng1 deng1 long2 。
- qian1 bin1 yi1 dui4 ruo4 liu2 shui3 ， wu3 jing1 fa1 nan2 ru2 kou4 zhong1 。
- xia4 bi3 xin1 shi1 xing2 man3 bi4 ， li4 tan2 gu3 ren2 zuo4 zai4 xi2 。
- wen4 wo3 cao3 tang2 you3 wo4 yun2 ， zhi1 wo3 shan1 chu3 wu2 dan1 shi2 。
- zi4 geng1 zi4 yi4 shi2 wei2 tian1 ， ru2 lu4 ru2 mi2 yin3 ye3 quan2 。
- yi4 zhi1 shi4 shang4 gong1 qing1 gui4 ， qie3 yang3 qiu1 zhong1 cao3 mu4 nian2 。

## 注释

## 译文

## 赏析
