---
id: wang-ji-you-hua-zhong-zeng-cui-gao-shi-jin
title: 滑中贈崔高士瑾
titlePinyin: hua2 zhong1 zeng4 cui1 gao1 shi4 jin3
titleSlug: hua-zhong-zeng-cui-gao-shi-jin
author: 王季友
authorPinyin: wang2 ji4 you3
authorSlug: wang-ji-you
dynasty: 唐
dynastyPinyin: tang2
dynastySlug: tang
tags: []
---

## 正文

- 夫子保藥命，外身得無咎。
- 日月不能老，化腸爲筯否。
- 十年前見君，甲子過我壽。
- 于何今相逢，華髮在我後。
- 近而知其遠，少見今白首。
- 遙信蓬萊宮，不死世世有。
- 玄石采盈擔，神方秘其肘。
- 問家惟指雲，愛氣常言酒。
- 攝生固如此，履道當不朽。
- 未能太玄同，願亦天地久。
- 實腹以芝朮，賤形乃芻狗。
- 自勉將勉余，良藥在苦口。

## 拼音

- fu1 zi3 bao3 yao4 ming4 ， wai4 shen1 de2 wu2 jiu4 。
- ri4 yue4 bu4 neng2 lao3 ， hua4 chang2 wei2 zhu4 fou3 。
- shi2 nian2 qian2 jian4 jun1 ， jia3 zi3 guo4 wo3 shou4 。
- yu2 he2 jin1 xiang1 feng2 ， hua2 fa4 zai4 wo3 hou4 。
- jin4 er2 zhi1 qi2 yuan3 ， shao3 jian4 jin1 bai2 shou3 。
- yao2 xin4 peng2 lai2 gong1 ， bu4 si3 shi4 shi4 you3 。
- xuan2 shi2 cai3 ying2 dan1 ， shen2 fang1 mi4 qi2 zhou3 。
- wen4 jia1 wei2 zhi3 yun2 ， ai4 qi4 chang2 yan2 jiu3 。
- she4 sheng1 gu4 ru2 ci3 ， lü3 dao4 dang1 bu4 xiu3 。
- wei4 neng2 tai4 xuan2 tong2 ， yuan4 yi4 tian1 di4 jiu3 。
- shi2 fu4 yi3 zhi1 zhu2 ， jian4 xing2 nai3 chu2 gou3 。
- zi4 mian3 jiang1 mian3 yu2 ， liang2 yao4 zai4 ku3 kou3 。

## 注释

## 译文

## 赏析
