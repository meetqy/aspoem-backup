---
id: yu-guo-bao-rui-he-xian
title: 瑞鹤仙
titlePinyin: rui4 he4 xian1
titleSlug: rui-he-xian
author: 俞国宝
authorPinyin: yu2 guo2 bao3
authorSlug: yu-guo-bao
dynasty: 宋
dynastyPinyin: song4
dynastySlug: song
tags: []
---

## 正文

- 春衫和泪著。
- 又燕入江南，雁归衡岳。
- 东风晓来恶。
- 绕西园无绪，泪随花落。
- 愁钟恨角。
- 梦无凭、难成易觉。
- 到春来易感，韩香顿减，沈腰如削。
- 离索。
- 挑灯占信，听鹊求音，不禁春弱。
- 云轻雨薄。
- 阳台远，信难托。
- 念盟钗一股，鸾光两破，已负秦楼素约。
- 但莫教、嫩绿成阴，把人误却。

## 拼音

- chun1 shan1 he2 lei4 zhu4 。
- you4 yan4 ru4 jiang1 nan2 ， yan4 gui1 heng2 yue4 。
- dong1 feng1 xiao3 lai2 e4 。
- rao4 xi1 yuan2 wu2 xu4 ， lei4 sui2 hua1 luo4 。
- chou2 zhong1 hen4 jiao3 。
- meng4 wu2 ping2 、 nan2 cheng2 yi4 jue2 。
- dao4 chun1 lai2 yi4 gan3 ， han2 xiang1 dun4 jian3 ， shen3 yao1 ru2 xiao1 。
- li2 suo3 。
- tiao3 deng1 zhan4 xin4 ， ting1 que4 qiu2 yin1 ， bu4 jin1 chun1 ruo4 。
- yun2 qing1 yu3 bao2 。
- yang2 tai2 yuan3 ， xin4 nan2 tuo1 。
- nian4 meng2 chai1 yi4 gu3 ， luan2 guang1 liang3 po4 ， yi3 fu4 qin2 lou2 su4 yue1 。
- dan4 mo4 jiao4 、 nen4 lü4 cheng2 yin1 ， ba3 ren2 wu4 que4 。

## 注释

## 译文

## 赏析
