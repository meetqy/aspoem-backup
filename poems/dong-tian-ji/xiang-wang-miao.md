---
id: dong-tian-ji-xiang-wang-miao
title: 項王廟
titlePinyin: xiang4 wang2 miao4
titleSlug: xiang-wang-miao
author: 董天吉
authorPinyin: dong3 tian1 ji2
authorSlug: dong-tian-ji
dynasty: 宋
dynastyPinyin: song4
dynastySlug: song
tags: []
---

## 正文

- 嬴氏亂天紀，群雄各飛揚。
- 子羽勇無敵，拔劍起戎行。
- 熊羆八千士，飈舉度長江。
- 威名震列國，斬嬰爇咸陽。
- 神力摧萬夫，虎視邈四方。
- 雄圖竟不就，楚歌有餘傷。
- 故國父老憐，遺廟蒼山傍。
- 莓苔生丹堊，蘿蔓延門堂。
- 靈魂豈不怍，寧肯還故鄉。
- 空令千載下，吊古增慨慷。

## 拼音

- ying2 shi4 luan4 tian1 ji4 ， qun2 xiong2 ge4 fei1 yang2 。
- zi3 yu3 yong3 wu2 di2 ， ba2 jian4 qi3 rong2 xing2 。
- xiong2 pi2 ba1 qian1 shi4 ， biao1 ju3 du4 chang2 jiang1 。
- wei1 ming2 zhen4 lie4 guo2 ， zhan3 ying1 ruo4 xian2 yang2 。
- shen2 li4 cui1 wan4 fu1 ， hu3 shi4 miao3 si4 fang1 。
- xiong2 tu2 jing4 bu2 jiu4 ， chu3 ge1 you3 yu2 shang1 。
- gu4 guo2 fu4 lao3 lian2 ， yi2 miao4 cang1 shan1 bang4 。
- mei2 tai2 sheng1 dan1 e4 ， luo2 man4 yan2 men2 tang2 。
- ling2 hun2 qi3 bu2 zuo4 ， ning2 ken3 huan2 gu4 xiang1 。
- kong1 ling4 qian1 zai4 xia4 ， diao4 gu3 zeng1 kai3 kang1 。

## 注释

## 译文

## 赏析
