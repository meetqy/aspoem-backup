---
id: wang-yu-cheng-song-zhao-ling-gong-xi-jing-liu-shou
title: 送趙令公西京留守
titlePinyin: song4 zhao4 ling4 gong1 xi1 jing1 liu2 shou3
titleSlug: song-zhao-ling-gong-xi-jing-liu-shou
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 宋
dynastyPinyin: song4
dynastySlug: song
tags: []
---

## 正文

- 勳業與誰同，蕭何第一功。
- 兩朝行直道，萬國變淳風。
- 微恙妨三接，辭榮動四聰。
- 白麻宣上閣，清洛守離宮。
- 讓表迴宸翰，朝辭泣舜瞳。
- 對深移五刻，官重带三公。
- 鳳浴荀池暖，龍蟠洛邑雄。
- 位尊非借寇，神爽近維嵩。
- 導騎香塵細，肩輿曉霧籠。
- 下車鶗鴂語，開宴牡丹紅。
- 溫樹深嚴夢，甘棠蔽芾叢。
- 趨庭採蘭子，投刺茹芝翁。
- 廣化如靈鷲，天津似綵虹。
- 先皇陵樹老，白傅影堂空。
- 春饌思山蕨，秋屏畫水葓。
- 御泉通廨宇，禁柳映簾櫳。
- 元老優游盛，明君眷注隆。
- 更須歸相府，特地代天工。
- 永佐千年運，重頒九錫弓。
- 不同崔四入，正在亂離中。

## 拼音

- xun1 ye4 yu3 shui2 tong2 ， xiao1 he2 di4 yi4 gong1 。
- liang3 chao2 xing2 zhi2 dao4 ， wan4 guo2 bian4 chun2 feng1 。
- wei1 yang4 fang2 san1 jie1 ， ci2 rong2 dong4 si4 cong1 。
- bai2 ma2 xuan1 shang4 ge2 ， qing1 luo4 shou3 li2 gong1 。
- rang4 biao3 hui2 chen2 han4 ， chao2 ci2 qi4 shun4 tong2 。
- dui4 shen1 yi2 wu3 ke4 ， guan1 zhong4 dai4 san1 gong1 。
- feng4 yu4 xun2 chi2 nuan3 ， long2 pan2 luo4 yi4 xiong2 。
- wei4 zun1 fei1 jie4 kou4 ， shen2 shuang3 jin4 wei2 song1 。
- dao3 qi2 xiang1 chen2 xi4 ， jian1 yu2 xiao3 wu4 long2 。
- xia4 ju1 ti2 jue2 yu3 ， kai1 yan4 mu3 dan1 hong2 。
- wen1 shu4 shen1 yan2 meng4 ， gan1 tang2 bi4 fei4 cong2 。
- qu1 ting2 cai3 lan2 zi3 ， tou2 ci4 ru2 zhi1 weng1 。
- guang3 hua4 ru2 ling2 jiu4 ， tian1 jin1 si4 cai3 hong2 。
- xian1 huang2 ling2 shu4 lao3 ， bai2 fu4 ying3 tang2 kong1 。
- chun1 zhuan4 si1 shan1 jue2 ， qiu1 ping2 hua4 shui3 hong2 。
- yu4 quan2 tong1 xie4 yu3 ， jin4 liu3 ying4 lian2 long2 。
- yuan2 lao3 you1 you2 sheng4 ， ming2 jun1 juan4 zhu4 long2 。
- geng4 xu1 gui1 xiang4 fu3 ， te4 di4 dai4 tian1 gong1 。
- yong3 zuo3 qian1 nian2 yun4 ， zhong4 ban1 jiu3 xi1 gong1 。
- bu4 tong2 cui1 si4 ru4 ， zheng4 zai4 luan4 li2 zhong1 。

## 注释

## 译文

## 赏析
