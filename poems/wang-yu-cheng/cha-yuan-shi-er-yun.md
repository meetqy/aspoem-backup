---
id: wang-yu-cheng-cha-yuan-shi-er-yun
title: 茶園十二韻
titlePinyin: cha2 yuan2 shi2 er4 yun4
titleSlug: cha-yuan-shi-er-yun
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 宋
dynastyPinyin: song4
dynastySlug: song
tags: []
---

## 正文

- 勤王修歲貢，晚駕過郊原。
- 蔽芾餘千本，青葱共一園。
- 芽新撐老葉，土軟迸深根。
- 舌小侔黄雀，毛獰摘綠猿。
- 出蒸香更別，入焙火微溫。
- 採近桐華節，生無穀雨痕。
- 緘縢防遠道，進獻趁頭番。
- 待破華胥夢，先經閶闔門。
- 汲泉鳴玉甃，開宴壓瑶罇。
- 茂育知天意，甄收荷主恩。
- 沃心同直諫，苦口類嘉言。
- 未復金鑾召，年年奉至尊。

## 拼音

- qin2 wang2 xiu1 sui4 gong4 ， wan3 jia4 guo4 jiao1 yuan2 。
- bi4 fei4 yu2 qian1 ben3 ， qing1 cong1 gong4 yi4 yuan2 。
- ya2 xin1 cheng1 lao3 ye4 ， tu3 ruan3 beng4 shen1 gen1 。
- she2 xiao3 mou2 huang2 que4 ， mao2 ning2 zhai1 lü4 yuan2 。
- chu1 zheng1 xiang1 geng4 bie2 ， ru4 bei4 huo3 wei1 wen1 。
- cai3 jin4 tong2 hua2 jie2 ， sheng1 wu2 gu3 yu3 hen2 。
- jian1 teng2 fang2 yuan3 dao4 ， jin4 xian4 chen4 tou2 fan1 。
- dai4 po4 hua2 xu1 meng4 ， xian1 jing1 chang1 he2 men2 。
- ji2 quan2 ming2 yu4 zhou4 ， kai1 yan4 ya1 yao2 zun1 。
- mao4 yu4 zhi1 tian1 yi4 ， zhen1 shou1 he2 zhu3 en1 。
- wo4 xin1 tong2 zhi2 jian4 ， ku3 kou3 lei4 jia1 yan2 。
- wei4 fu4 jin1 luan2 zhao4 ， nian2 nian2 feng4 zhi4 zun1 。

## 注释

## 译文

## 赏析
