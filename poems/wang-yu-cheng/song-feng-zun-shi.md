---
id: wang-yu-cheng-song-feng-zun-shi
title: 送馮尊師
titlePinyin: song4 feng2 zun1 shi1
titleSlug: song-feng-zun-shi
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 前日訪潘閬，下馬入窮巷。
- 忽見雙笋石，卧向青苔上。
- 云是馮尊師，秋來留在茲。
- 今說東南行，問我堅乞詩。
- 又見宋閣老，亦言師甚好。
- 欲去天台山，即別長安道。
- 臺閣有羣英，贈別瑰與瓊。
- 琤然滿懷袖，此事殊爲榮。
- 安用徵吾句，吾道方齟齬。
- 老爲八品官，有山未能去。
- 束髮號男兒，出處貴得宜。
- 出則學臯夔，獨立稱帝師。
- 處則同喬松，决起如冥鴻。
- 誰能似蚯蚓，蟠屈泥土中。
- 師行甚可羨，雲鶴無覊絆。
- 爲我持此詩，題于桐栢觀。

## 拼音

- qian2 ri4 fang3 pan1 lang4 ， xia4 ma3 ru4 qiong2 xiang4 。
- hu1 jian4 shuang1 sun3 shi2 ， wo4 xiang4 qing1 tai2 shang4 。
- yun2 shi4 feng2 zun1 shi1 ， qiu1 lai2 liu2 zai4 zi1 。
- jin1 shuo1 dong1 nan2 xing2 ， wen4 wo3 jian1 qi3 shi1 。
- you4 jian4 song4 ge2 lao3 ， yi4 yan2 shi1 shen4 hao3 。
- yu4 qu4 tian1 tai1 shan1 ， ji2 bie2 chang2 an1 dao4 。
- tai2 ge2 you3 qun2 ying1 ， zeng4 bie2 gui1 yu3 qiong2 。
- cheng1 ran2 man3 huai2 xiu4 ， ci3 shi4 shu1 wei2 rong2 。
- an1 yong4 zhi3 wu2 ju4 ， wu2 dao4 fang1 ju3 yu3 。
- lao3 wei2 ba1 pin3 guan1 ， you3 shan1 wei4 neng2 qu4 。
- shu4 fa4 hao4 nan2 er2 ， chu1 chu3 gui4 de2 yi2 。
- chu1 ze2 xue2 gao1 kui2 ， du2 li4 cheng1 di4 shi1 。
- chu3 ze2 tong2 qiao2 song1 ， jue2 qi3 ru2 ming2 hong2 。
- shui2 neng2 si4 qiu1 yin3 ， pan2 qu1 ni2 tu3 zhong1 。
- shi1 xing2 shen4 ke3 xian4 ， yun2 he4 wu2 ji1 ban4 。
- wei2 wo3 chi2 ci3 shi1 ， ti2 yu2 tong2 bai3 guan1 。

## 注释

## 译文

## 赏析
