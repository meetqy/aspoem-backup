---
id: wang-yu-cheng-xi-hui-ting
title: 西暉亭
titlePinyin: xi1 hui1 ting2
titleSlug: xi-hui-ting
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 孤亭疊嶂東，宛是古屏風。
- 每到天將暮，渾疑日再中。
- 餘霞猶散綺，新月已張弓。
- 一水漪漣媚，千巖木葉紅。
- 玳筵何烜赫，火宅忽牢籠。
- 隙晃歸巢燕，簷拖截澗虹。
- 果迷丹橘熟，洞訝赤城通。
- 似燒連松塢，如斑染竹叢。
- 近邀青瑣客，來伴紫芝翁。
- 望久情無倦，吟多興未窮。
- 陽烏看黯黯，歸馬恨怱怱。
- 會待長棲隠，青冥逐去鴻。

## 拼音

- gu1 ting2 die2 zhang4 dong1 ， wan3 shi4 gu3 ping2 feng1 。
- mei3 dao4 tian1 jiang1 mu4 ， hun2 yi2 ri4 zai4 zhong1 。
- yu2 xia2 you2 san4 qi3 ， xin1 yue4 yi3 zhang1 gong1 。
- yi4 shui3 yi1 lian2 mei4 ， qian1 yan2 mu4 ye4 hong2 。
- dai4 yan2 he2 xuan1 he4 ， huo3 zhai2 hu1 lao2 long2 。
- xi4 huang4 gui1 chao2 yan4 ， yan2 tuo1 jie2 jian4 hong2 。
- guo3 mi2 dan1 ju2 shu2 ， dong4 ya4 chi4 cheng2 tong1 。
- si4 shao1 lian2 song1 wu4 ， ru2 ban1 ran3 zhu2 cong2 。
- jin4 yao1 qing1 suo3 ke4 ， lai2 ban4 zi3 zhi1 weng1 。
- wang4 jiu3 qing2 wu2 juan4 ， yin2 duo1 xing1 wei4 qiong2 。
- yang2 wu1 kan4 an4 an4 ， gui1 ma3 hen4 cong1 cong1 。
- hui4 dai4 chang2 qi1 yin3 ， qing1 ming2 zhu2 qu4 hong2 。

## 注释

## 译文

## 赏析
