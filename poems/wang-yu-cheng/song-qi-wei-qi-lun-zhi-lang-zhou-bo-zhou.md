---
id: wang-yu-cheng-song-qi-wei-qi-lun-zhi-lang-zhou-bo-zhou
title: 送戚維戚綸之閬州亳州
titlePinyin: song4 qi1 wei2 qi1 lun2 zhi1 lang4 zhou1 bo2 zhou1
titleSlug: song-qi-wei-qi-lun-zhi-lang-zhou-bo-zhou
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 宋
dynastyPinyin: song4
dynastySlug: song
tags: []
---

## 正文

- 古人貴道德，豈以祿位拘。
- 有道不在位，顔回舜之徒。
- 無德殃且至，商受爲獨夫。
- 以此固名節，富貴安足圖。
- 睢陽戚先生，今世古之儒。
- 終身不求仕，沒齒唯誦書。
- 孝愛睦姻族，淳謹化里閭。
- 文翁變蜀土，尚以德位俱。
- 仲淹居汾水，專用素教敷。
- 青青子衿輩，櫛比曳朝裾。
- 盛德苟無報，吾道將焉如。
- 鯉庭生二子，驪頷委雙珠。
- 樸厚有父風，學業張皇謨。
- 各登進士科，齊乘使者車。
- 閬中佐郡政，亳社司搉酤。
- 佐郡古半刺，可使惸嫠蘇。
- 搉酤今權道，亦助軍國須。
- 牽車驥雖屈，補履刃有餘。
- 誰謂佐著作，在上積薪芻。
- 誰謂光祿勳，其中混瓊琚。
- 我亦何爲者，先上青雲衢。
- 伐木空求友，拔茅未連茹。
- 終待奮直筆，會當伏青蒲。
- 請慎名與器，願分賢與愚。
- 彙征補皇極，戮力張道樞。
- 巨魚方喣沫，相忘在江湖。
- 冥鴻當順風，接翼摩太虛。
- 此志尚壹鬰，此別良悲吁。
- 苦縣且密邇，劍關多崎嶇。
- 于役勿爲歎，加飯聊自娛。
- 尺素惠好音，無惜雙鯉魚。

## 拼音

- gu3 ren2 gui4 dao4 de2 ， qi3 yi3 lu4 wei4 ju1 。
- you3 dao4 bu2 zai4 wei4 ， yan2 hui2 shun4 zhi1 tu2 。
- wu2 de2 yang1 qie3 zhi4 ， shang1 shou4 wei2 du2 fu1 。
- yi3 ci3 gu4 ming2 jie2 ， fu4 gui4 an1 zu2 tu2 。
- sui1 yang2 qi1 xian1 sheng0 ， jin1 shi4 gu3 zhi1 ru2 。
- zhong1 shen1 bu4 qiu2 shi4 ， mei2 chi3 wei2 song4 shu1 。
- xiao4 ai4 mu4 yin1 zu2 ， chun2 jin3 hua4 li3 lü2 。
- wen2 weng1 bian4 shu3 tu3 ， shang4 yi3 de2 wei4 ju4 。
- zhong4 yan1 ju1 fen2 shui3 ， zhuan1 yong4 su4 jiao4 fu1 。
- qing1 qing1 zi3 jin1 bei4 ， zhi4 bi3 ye4 chao2 ju1 。
- sheng4 de2 gou3 wu2 bao4 ， wu2 dao4 jiang1 yan1 ru2 。
- li3 ting2 sheng1 er4 zi3 ， li2 han4 wei3 shuang1 zhu1 。
- pu3 hou4 you3 fu4 feng1 ， xue2 ye4 zhang1 huang2 mo2 。
- ge4 deng1 jin4 shi4 ke1 ， qi2 cheng2 shi3 zhe3 ju1 。
- lang4 zhong1 zuo3 jun4 zheng4 ， bo2 she4 si1 que4 gu1 。
- zuo3 jun4 gu3 ban4 ci4 ， ke3 shi3 qiong2 li2 su1 。
- que4 gu1 jin1 quan2 dao4 ， yi4 zhu4 jun1 guo2 xu1 。
- qian1 ju1 ji4 sui1 qu1 ， bu3 lü3 ren4 you3 yu2 。
- shui2 wei4 zuo3 zhu4 zuo4 ， zai4 shang4 ji1 xin1 chu2 。
- shui2 wei4 guang1 lu4 xun1 ， qi2 zhong1 hun4 qiong2 ju1 。
- wo3 yi4 he2 wei2 zhe3 ， xian1 shang4 qing1 yun2 qu2 。
- fa2 mu4 kong1 qiu2 you3 ， ba2 mao2 wei4 lian2 ru2 。
- zhong1 dai4 fen4 zhi2 bi3 ， hui4 dang1 fu2 qing1 pu2 。
- qing3 shen4 ming2 yu3 qi4 ， yuan4 fen1 xian2 yu3 yu2 。
- hui4 zheng1 bu3 huang2 ji2 ， lu4 li4 zhang1 dao4 shu1 。
- ju4 yu2 fang1 xu3 mo4 ， xiang1 wang4 zai4 jiang1 hu2 。
- ming2 hong2 dang1 shun4 feng1 ， jie1 yi4 mo2 tai4 xu1 。
- ci3 zhi4 shang4 yi1 yu4 ， ci3 bie2 liang2 bei1 xu1 。
- ku3 xian4 qie3 mi4 er3 ， jian4 guan1 duo1 qi2 qu1 。
- yu2 yi4 wu4 wei2 tan4 ， jia1 fan4 liao2 zi4 yu2 。
- chi3 su4 hui4 hao3 yin1 ， wu2 xi1 shuang1 li3 yu2 。

## 注释

## 译文

## 赏析
