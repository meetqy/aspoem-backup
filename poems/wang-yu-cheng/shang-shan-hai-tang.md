---
id: wang-yu-cheng-shang-shan-hai-tang
title: 商山海棠
titlePinyin: shang1 shan1 hai3 tang2
titleSlug: shang-shan-hai-tang
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 宋
dynastyPinyin: song4
dynastySlug: song
tags: []
---

## 正文

- 錦里名雖盛，商山艷更繁。
- 別疑天與態，不稱土生根。
- 淺著紅蘭染，深于絳雪噴。
- 待開先釀酒，怕落預呼魂。
- 春裏無勍敵，花中是至尊。
- 桂須辭月窟，桃合避仙源。
- 浮動冠頻側，霓裳袖忽翻。
- 望夫臨水石，窺客出牆垣。
- 贈別難饒柳，忘憂肯讓萱。
- 輕輕飛燕舞，脈脈息媯言。
- 蕙陋虛侵徑，梨凡浪占園。
- 論心留蝶宿，低面厭鶑喧。
- 不忝神仙品，何辜造化恩。
- 自期栽御苑，誰使擲山村。
- 綺里荒祠畔，仙娥古洞門。
- 烟愁思舊夢，雨泣怨新婚。
- 畫恐明妃恨，移同卓氏奔。
- 祇教三月見，不得四時存。
- 繡被堆籠勢，臙脂浥淚痕。
- 貳車春未去，應得伴芳罇。

## 拼音

- jin3 li3 ming2 sui1 sheng4 ， shang1 shan1 yan4 geng4 fan2 。
- bie2 yi2 tian1 yu3 tai4 ， bu4 cheng1 tu3 sheng1 gen1 。
- qian3 zhu4 hong2 lan2 ran3 ， shen1 yu2 jiang4 xue3 pen1 。
- dai4 kai1 xian1 niang4 jiu3 ， pa4 luo4 yu4 hu1 hun2 。
- chun1 li3 wu2 qing2 di2 ， hua1 zhong1 shi4 zhi4 zun1 。
- gui4 xu1 ci2 yue4 ku1 ， tao2 he2 bi4 xian1 yuan2 。
- fu2 dong4 guan1 bin1 ce4 ， ni2 chang2 xiu4 hu1 fan1 。
- wang4 fu1 lin2 shui3 shi2 ， kui1 ke4 chu1 qiang2 yuan2 。
- zeng4 bie2 nan2 rao2 liu3 ， wang4 you1 ken3 rang4 xuan1 。
- qing1 qing1 fei1 yan4 wu3 ， mai4 mai4 xi1 gui1 yan2 。
- hui4 lou4 xu1 qin1 jing4 ， li2 fan2 lang4 zhan4 yuan2 。
- lun4 xin1 liu2 die2 su4 ， di1 mian4 yan4 ying1 xuan1 。
- bu4 tian3 shen2 xian1 pin3 ， he2 gu1 zao4 hua4 en1 。
- zi4 qi1 zai1 yu4 yuan4 ， shui2 shi3 zhi4 shan1 cun1 。
- qi3 li3 huang1 ci2 pan4 ， xian1 e2 gu3 dong4 men2 。
- yan1 chou2 si1 jiu4 meng4 ， yu3 qi4 yuan4 xin1 hun1 。
- hua4 kong3 ming2 fei1 hen4 ， yi2 tong2 zhuo2 shi4 ben1 。
- qi2 jiao4 san1 yue4 jian4 ， bu4 de2 si4 shi2 cun2 。
- xiu4 bei4 dui1 long2 shi4 ， yan1 zhi1 yi4 lei4 hen2 。
- er4 ju1 chun1 wei4 qu4 ， ying1 de2 ban4 fang1 zun1 。

## 注释

## 译文

## 赏析
