---
id: wang-yu-cheng-ting-luo-ping-shi-hua-tai-hu-dong-ting-zhi-jing-yin-fu-shi-yun
title: 聽羅評事話太湖洞庭之景因賦十韻
titlePinyin: ting1 luo2 ping2 shi4 hua4 tai4 hu2 dong4 ting2 zhi1 jing3 yin1 fu4 shi2 yun4
titleSlug: ting-luo-ping-shi-hua-tai-hu-dong-ting-zhi-jing-yin-fu-shi-yun
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 宋
dynastyPinyin: song4
dynastySlug: song
tags: []
---

## 正文

- 思純十日水鄉游，歸見同年說不休。
- 湖闊盡疑吞澤國，洞深皆道徹宣州。
- 杉松自宿千年鶴，橘柚堪輕萬戶侯。
- 銷夏古灣長積雪，隔帆危柱幾經秋。
- 離離魚網垂村巷，漠漠茶煙出寺樓。
- 雲葉擁僧迎墨綬，浪花和鷺裹仙舟。
- 傳書往事人難問，鍊藥池空水自流。
- 明月峰高欺少室，桃花塢好似瀛洲。
- 許渾有句君應笑，張祜無詩我不愁。
- 直擬如今拋印去，雨蓑風艇狎羣鷗。

## 拼音

- si1 chun2 shi2 ri4 shui3 xiang1 you2 ， gui1 jian4 tong2 nian2 shuo1 bu4 xiu1 。
- hu2 kuo4 jin4 yi2 tun1 ze2 guo2 ， dong4 shen1 jie1 dao4 che4 xuan1 zhou1 。
- shan1 song1 zi4 su4 qian1 nian2 he4 ， ju2 you4 kan1 qing1 wan4 hu4 hou2 。
- xiao1 xia4 gu3 wan1 chang2 ji1 xue3 ， ge2 fan1 wei1 zhu4 ji1 jing1 qiu1 。
- li2 li2 yu2 wang3 chui2 cun1 xiang4 ， mo4 mo4 cha2 yan1 chu1 si4 lou2 。
- yun2 ye4 yong1 seng1 ying2 mo4 shou4 ， lang4 hua1 he2 lu4 guo3 xian1 zhou1 。
- chuan2 shu1 wang3 shi4 ren2 nan2 wen4 ， lian4 yao4 chi2 kong1 shui3 zi4 liu2 。
- ming2 yue4 feng1 gao1 qi1 shao3 shi4 ， tao2 hua1 wu4 hao3 si4 ying2 zhou1 。
- xu1 hun2 you3 ju4 jun1 ying1 xiao4 ， zhang1 hu4 wu2 shi1 wo3 bu4 chou2 。
- zhi2 ni3 ru2 jin1 pao1 yin4 qu4 ， yu3 suo1 feng1 ting3 xia2 qun2 ou1 。

## 注释

## 译文

## 赏析
