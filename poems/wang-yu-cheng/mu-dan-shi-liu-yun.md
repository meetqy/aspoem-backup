---
id: wang-yu-cheng-mu-dan-shi-liu-yun
title: 牡丹十六韻
titlePinyin: mu3 dan1 shi2 liu4 yun4
titleSlug: mu-dan-shi-liu-yun
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 宋
dynastyPinyin: song4
dynastySlug: song
tags: []
---

## 正文

- 艷絕百花慚，花中合面南。
- 賦詩情莫倦，中酒病先甘。
- 國色渾無對，天香亦不堪。
- 遮須施錦障，戴好上瑶簪。
- 苞拆深擎露，枝拖翠出藍。
- 半傾留粉蝶，微亞摘宜男。
- 鄰妓臨粧妬，胡蜂得蕊貪。
- 忽翻晴吹動，濃睡晚烟含。
- 話別年經一，相逢月又三。
- 遣吾撏白髮，爲爾換新衫。
- 池館邀賓看，衙庭放吏參。
- 仙娥喧道院，魔女逼禪庵。
- 亂折窠難惜，分題韻更探。
- 歌歡殊未厭，零落痛曾諳。
- 穀雨供湯沐，黄鸝助笑談。
- 顔生如見此，未免也醺酣。

## 拼音

- yan4 jue2 bai3 hua1 can2 ， hua1 zhong1 he2 mian4 nan2 。
- fu4 shi1 qing2 mo4 juan4 ， zhong1 jiu3 bing4 xian1 gan1 。
- guo2 se4 hun2 wu2 dui4 ， tian1 xiang1 yi4 bu4 kan1 。
- zhe1 xu1 shi1 jin3 zhang4 ， dai4 hao3 shang4 yao2 zan1 。
- bao1 chai1 shen1 qing2 lu4 ， zhi1 tuo1 cui4 chu1 lan2 。
- ban4 qing1 liu2 fen3 die2 ， wei1 ya1 zhai1 yi2 nan2 。
- lin2 ji4 lin2 zhuang1 du4 ， hu2 feng1 de2 rui3 tan1 。
- hu1 fan1 qing2 chui1 dong4 ， nong2 shui4 wan3 yan1 han2 。
- hua4 bie2 nian2 jing1 yi1 ， xiang1 feng2 yue4 you4 san1 。
- qian3 wu2 xian2 bai2 fa4 ， wei2 er3 huan4 xin1 shan1 。
- chi2 guan3 yao1 bin1 kan4 ， ya2 ting2 fang4 li4 can1 。
- xian1 e2 xuan1 dao4 yuan4 ， mo2 nü3 bi1 shan4 an1 。
- luan4 zhe2 ke1 nan2 xi1 ， fen1 ti2 yun4 geng4 tan4 。
- ge1 huan1 shu1 wei4 yan4 ， ling2 luo4 tong4 ceng2 an1 。
- gu3 yu3 gong4 tang1 mu4 ， huang2 li2 zhu4 xiao4 tan2 。
- yan2 sheng1 ru2 jian4 ci3 ， wei4 mian3 ye3 xun1 han1 。

## 注释

## 译文

## 赏析
