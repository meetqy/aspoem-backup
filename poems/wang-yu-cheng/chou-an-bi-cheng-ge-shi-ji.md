---
id: wang-yu-cheng-chou-an-bi-cheng-ge-shi-ji
title: 酬安祕丞歌詩集
titlePinyin: chou2 an1 bi4 cheng2 ge1 shi1 ji2
titleSlug: chou-an-bi-cheng-ge-shi-ji
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 宋
dynastyPinyin: song4
dynastySlug: song
tags: []
---

## 正文

- 我聞天有二十八箇星，降生下界爲英靈。
- 東方曼倩蕭相國，至今留得終天名。
- 又聞地有三十六所洞，洞中多聚神仙衆。
- 神仙負過遭譴謫，謫來人世爲辭客。
- 李白王維并杜甫，詩顛酒狂振寰宇。
- 今來相去千百年，寥落乾坤闃無睹。
- 皇天何不生奇人，庸兒蠢夫空紛紛。
- 夜眠朝走不覺老，飯囊酒甕奚足云。
- 陶丘忽見安祕書，星精仙骨真有餘。
- 月中曾折最高桂，趁出玉兔驚蟾蜍。
- 示我歌詩百餘首，筆鋒閃閃摩星斗。
- 乍似碧落長拖萬丈虹，飲竭四海波瀾空。
- 又似赤晴乾撒一陣雹，打折瓊林枝倒卓。
- 夜來夢見李長吉，叩頭再拜須來乞。
- 自言失却照海珠，至今黑坐驪龍窟。
- 方知安侯不是星辰類，即是神仙輩。
- 不然又爭得標格峻邁，文辭顛怪。
- 有時醉起一長噫，八極風清鬼神駭。
- 他年却入蓬萊宮，休使麻姑更爬背。

## 拼音

- wo3 wen2 tian1 you3 er4 shi2 ba1 ge4 xing1 ， jiang4 sheng1 xia4 jie4 wei2 ying1 ling2 。
- dong1 fang1 man4 qian4 xiao1 xiang1 guo2 ， zhi4 jin1 liu2 de2 zhong1 tian1 ming2 。
- you4 wen2 di4 you3 san1 shi2 liu4 suo3 dong4 ， dong4 zhong1 duo1 ju4 shen2 xian1 zhong4 。
- shen2 xian1 fu4 guo4 zao1 qian3 zhe2 ， zhe2 lai2 ren2 shi4 wei2 ci2 ke4 。
- li3 bai2 wang2 wei2 bing4 du4 fu3 ， shi1 dian1 jiu3 kuang2 zhen4 huan2 yu3 。
- jin1 lai2 xiang1 qu4 qian1 bai3 nian2 ， liao2 luo4 qian2 kun1 qu4 wu2 du3 。
- huang2 tian1 he2 bu4 sheng1 qi2 ren2 ， yong1 er2 chun3 fu1 kong1 fen1 fen1 。
- ye4 mian2 chao2 zou3 bu4 jue2 lao3 ， fan4 nang2 jiu3 weng4 xi1 zu2 yun2 。
- tao2 qiu1 hu1 jian4 an1 bi4 shu1 ， xing1 jing1 xian1 gu3 zhen1 you3 yu2 。
- yue4 zhong1 ceng2 zhe2 zui4 gao1 gui4 ， chen4 chu1 yu4 tu4 jing1 chan2 chu2 。
- shi4 wo3 ge1 shi1 bai3 yu2 shou3 ， bi3 feng1 shan3 shan3 mo2 xing1 dou4 。
- zha4 si4 bi4 luo4 chang2 tuo1 wan4 zhang4 hong2 ， yin3 jie2 si4 hai3 bo1 lan2 kong1 。
- you4 si4 chi4 qing2 qian2 sa1 yi2 zhen4 bao2 ， da3 zhe2 qiong2 lin2 zhi1 dao3 zhuo2 。
- ye4 lai2 meng4 jian4 li3 chang2 ji2 ， kou4 tou2 zai4 bai4 xu1 lai2 qi3 。
- zi4 yan2 shi1 que4 zhao4 hai3 zhu1 ， zhi4 jin1 hei1 zuo4 li2 long2 ku1 。
- fang1 zhi1 an1 hou2 bu2 shi4 xing1 chen2 lei4 ， ji2 shi4 shen2 xian1 bei4 。
- bu4 ran2 you4 zheng1 de2 biao1 ge2 jun4 mai4 ， wen2 ci2 dian1 guai4 。
- you3 shi2 zui4 qi3 yi4 chang2 yi1 ， ba1 ji2 feng1 qing1 gui3 shen2 hai4 。
- ta1 nian2 que4 ru4 peng2 lai2 gong1 ， xiu1 shi3 ma2 gu1 geng4 pa2 bei4 。

## 注释

## 译文

## 赏析
