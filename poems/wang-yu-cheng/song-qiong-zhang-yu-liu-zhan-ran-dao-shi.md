---
id: wang-yu-cheng-song-qiong-zhang-yu-liu-zhan-ran-dao-shi
title: 送筇杖與劉湛然道士
titlePinyin: song4 qiong2 zhang4 yu3 liu2 zhan4 ran2 dao4 shi0
titleSlug: song-qiong-zhang-yu-liu-zhan-ran-dao-shi
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 宋
dynastyPinyin: song4
dynastySlug: song
tags: []
---

## 正文

- 有客遺竹杖，九節共一枝。
- 鶴脰老更長，龍骨乾且奇。
- 我問何所來，來從西南夷。
- 因思漢武帝，求此民力疲。
- 明明聖天子，德教加四維。
- 蠻貊盡臣妾，縣道皆覊縻。
- 僰僮與笮馬，入貢何纍纍。
- 此竹日已賤，輕視如蒿藜。
- 我年三十七，血氣未全衰。
- 况在紫微垣，動爲簪笏覊。
- 倚壁如長物，歲月無所施。
- 寸心空愛惜，惜此來天涯。
- 忽承明主詔，來謁太一祠。
- 再見劉先生，氣貌清且羸。
- 持此以爲贈，所謂得其宜。
- 少助橘童力，好引花鹿隨。
- 步月莫離手，看山聊搘頤。
- 微物懶致書，故作筇竹詩。

## 拼音

- you3 ke4 yi2 zhu2 zhang4 ， jiu3 jie2 gong4 yi4 zhi1 。
- he4 dou4 lao3 geng4 chang2 ， long2 gu3 qian2 qie3 qi2 。
- wo3 wen4 he2 suo3 lai2 ， lai2 cong2 xi1 nan2 yi2 。
- yin1 si1 han4 wu3 di4 ， qiu2 ci3 min2 li4 pi2 。
- ming2 ming2 sheng4 tian1 zi3 ， de2 jiao4 jia1 si4 wei2 。
- man2 mo4 jin4 chen2 qie4 ， xian4 dao4 jie1 ji1 mi2 。
- bo2 tong2 yu3 ze2 ma3 ， ru4 gong4 he2 lei2 lei2 。
- ci3 zhu2 ri4 yi3 jian4 ， qing1 shi4 ru2 hao1 li2 。
- wo3 nian2 san1 shi2 qi1 ， xue4 qi4 wei4 quan2 shuai1 。
- kuang4 zai4 zi3 wei1 yuan2 ， dong4 wei2 zan1 hu4 ji1 。
- yi3 bi4 ru2 chang2 wu4 ， sui4 yue4 wu2 suo3 shi1 。
- cun4 xin1 kong1 ai4 xi1 ， xi1 ci3 lai2 tian1 ya2 。
- hu1 cheng2 ming2 zhu3 zhao4 ， lai2 ye4 tai4 yi4 ci2 。
- zai4 jian4 liu2 xian1 sheng0 ， qi4 mao4 qing1 qie3 lei2 。
- chi2 ci3 yi3 wei2 zeng4 ， suo3 wei4 de2 qi2 yi2 。
- shao3 zhu4 ju2 tong2 li4 ， hao3 yin3 hua1 lu4 sui2 。
- bu4 yue4 mo4 li2 shou3 ， kan4 shan1 liao2 zhi1 yi2 。
- wei1 wu4 lan3 zhi4 shu1 ， gu4 zuo4 qiong2 zhu2 shi1 。

## 注释

## 译文

## 赏析
