---
id: wang-yu-cheng-yang-zhou-han-shi-zeng-tun-tian-zhang-yuan-wai-cheng-jun-wu-bo-shi-tong-nian-dian-sheng-liu-cheng
title: 揚州寒食贈屯田張員外成均吳博士同年殿省柳丞
titlePinyin: yang2 zhou1 han2 shi2 zeng4 tun2 tian2 zhang1 yuan2 wai4 cheng2 jun1 wu2 bo2 shi4 tong2 nian2 dian4 sheng3 liu3 cheng2
titleSlug: yang-zhou-han-shi-zeng-tun-tian-zhang-yuan-wai-cheng-jun-wu-bo-shi-tong-nian-dian-sheng-liu-cheng
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 宋
dynastyPinyin: song4
dynastySlug: song
tags: []
---

## 正文

- 前年寒食節，待詔直內庭。
- 休假百官出，獨掩深嚴扃。
- 近侍不敢醉，賜酒空滿瓶。
- 閑就通中枕，時聞索上鈴。
- 思入無何鄉，兀然欲忘形。
- 去年寒食日，滁上忝專城。
- 山歌喧里巷，春物媚池亭。
- 永陽溪水淥，琅邪山色青。
- 謫宦自消遣，不敢誇獨醒。
- 往往取官醖，時時對花傾。
- 醉來念身世，翻使淚縱橫。
- 今年蒞淮海，時節又清明。
- 堆案有留事，聽歌無歡聲。
- 胥徒費簿領，使客煩送迎。
- 狴牢未空歇，堰埭勞修營。
- 衰病力不支，懶慢性已成。
- 虛花滿雙目，素髮添幾莖。
- 酒肴略無味，妓樂固難聽。
- 誰言寒食下，終日取茶烹。
- 屯田布素交，屈此關市征。
- 昔年同應舉，典衣飛巨觥。
- 博士東觀客，求官得步兵。
- 况且丹陛前，同爲出谷鶑。
- 殿丞尹我邑，桑梓復弟兄。
- 吏隠掌鹺茗，終朝看道經。
- 三賢宴會少，七夕休假并。
- 何不策我馬，廢苑尋放螢。
- 何不蕩我舟，樓基訪摘星。
- 三春景欲盡，九曲波始平。
- 居然逼吏役，頓此阻交情。
- 老態厭春華，病身憂宿酲。
- 如水若不改，藉糟亦胡寧。
- 解印蓄素志，吟詩露丹誠。
- 維揚非所愛，有便即歸耕。

## 拼音

- qian2 nian2 han2 shi2 jie2 ， dai4 zhao4 zhi2 nei4 ting2 。
- xiu1 jia4 bai3 guan1 chu1 ， du2 yan3 shen1 yan2 jiong1 。
- jin4 shi4 bu4 gan3 zui4 ， ci4 jiu3 kong1 man3 ping2 。
- xian2 jiu4 tong1 zhong1 zhen3 ， shi2 wen2 suo3 shang4 ling2 。
- si1 ru4 wu2 he2 xiang1 ， wu4 ran2 yu4 wang4 xing2 。
- qu4 nian2 han2 shi2 ri4 ， chu2 shang4 tian3 zhuan1 cheng2 。
- shan1 ge1 xuan1 li3 xiang4 ， chun1 wu4 mei4 chi2 ting2 。
- yong3 yang2 xi1 shui3 lu4 ， lang2 xie2 shan1 se4 qing1 。
- zhe2 huan4 zi4 xiao1 qian3 ， bu4 gan3 kua1 du2 xing3 。
- wang3 wang3 qu3 guan1 yun4 ， shi2 shi2 dui4 hua1 qing1 。
- zui4 lai2 nian4 shen1 shi4 ， fan1 shi3 lei4 zong4 heng2 。
- jin1 nian2 li4 huai2 hai3 ， shi2 jie2 you4 qing1 ming2 。
- dui1 an4 you3 liu2 shi4 ， ting1 ge1 wu2 huan1 sheng1 。
- xu1 tu2 fei4 bo2 ling3 ， shi3 ke4 fan2 song4 ying2 。
- bi4 lao2 wei4 kong1 xie1 ， yan4 dai4 lao2 xiu1 ying2 。
- shuai1 bing4 li4 bu4 zhi1 ， lan3 man4 xing4 yi3 cheng2 。
- xu1 hua1 man3 shuang1 mu4 ， su4 fa4 tian1 ji1 jing4 。
- jiu3 yao2 lüe4 wu2 wei4 ， ji4 le4 gu4 nan2 ting1 。
- shui2 yan2 han2 shi2 xia4 ， zhong1 ri4 qu3 cha2 peng1 。
- tun2 tian2 bu4 su4 jiao1 ， qu1 ci3 guan1 shi4 zheng1 。
- xi1 nian2 tong2 ying1 ju3 ， dian3 yi1 fei1 ju4 gong1 。
- bo2 shi4 dong1 guan1 ke4 ， qiu2 guan1 de2 bu4 bing1 。
- kuang4 qie3 dan1 bi4 qian2 ， tong2 wei2 chu1 gu3 ying1 。
- dian4 cheng2 yin3 wo3 yi4 ， sang1 zi3 fu4 di4 xiong0 。
- li4 yin3 zhang3 cuo2 ming2 ， zhong1 chao2 kan4 dao4 jing1 。
- san1 xian2 yan4 hui4 shao3 ， qi1 xi1 xiu1 jia4 bing4 。
- he2 bu2 ce4 wo3 ma3 ， fei4 yuan4 xun2 fang4 ying2 。
- he2 bu2 dang4 wo3 zhou1 ， lou2 ji1 fang3 zhai1 xing1 。
- san1 chun1 jing3 yu4 jin4 ， jiu3 qu1 bo1 shi3 ping2 。
- ju1 ran2 bi1 li4 yi4 ， dun4 ci3 zu3 jiao1 qing0 。
- lao3 tai4 yan4 chun1 hua2 ， bing4 shen1 you1 su4 cheng2 。
- ru2 shui3 ruo4 bu4 gai3 ， jie4 zao1 yi4 hu2 ning2 。
- jie3 yin4 xu4 su4 zhi4 ， yin2 shi1 lu4 dan1 cheng2 。
- wei2 yang2 fei1 suo3 ai4 ， you3 bian4 ji2 gui1 geng1 。

## 注释

## 译文

## 赏析
