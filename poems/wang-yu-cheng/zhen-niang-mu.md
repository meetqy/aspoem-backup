---
id: wang-yu-cheng-zhen-niang-mu
title: 真娘墓
titlePinyin: zhen1 niang2 mu4
titleSlug: zhen-niang-mu
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 宋
dynastyPinyin: song4
dynastySlug: song
tags: []
---

## 正文

- 女命在于色，士命在于才。
- 無色無才者，未死如塵灰。
- 虎丘真娘墓，止是空土堆。
- 香魂與膩骨，銷散隨黄埃。
- 何事千百年，一名長在哉。
- 吳越多婦人，死即藏山隈。
- 無色固無名，丘冢空崔嵬。
- 唯此真娘墓，客到情徘徊。
- 我是好名士，爲爾傾一杯。
- 我非好色者，後人無相咍。

## 拼音

- nü3 ming4 zai4 yu2 se4 ， shi4 ming4 zai4 yu2 cai2 。
- wu2 se4 wu2 cai2 zhe3 ， wei4 si3 ru2 chen2 hui1 。
- hu3 qiu1 zhen1 niang2 mu4 ， zhi3 shi4 kong1 tu3 dui1 。
- xiang1 hun2 yu3 ni4 gu3 ， xiao1 san4 sui2 huang2 ai1 。
- he2 shi4 qian1 bai3 nian2 ， yi4 ming2 chang2 zai4 zai1 。
- wu2 yue4 duo1 fu4 ren2 ， si3 ji2 cang2 shan1 wei1 。
- wu2 se4 gu4 wu2 ming2 ， qiu1 zhong3 kong1 cui1 wei2 。
- wei2 ci3 zhen1 niang2 mu4 ， ke4 dao4 qing2 pai2 huai2 。
- wo3 shi4 hao3 ming2 shi4 ， wei2 er3 qing1 yi4 bei1 。
- wo3 fei1 hao4 se4 zhe3 ， hou4 ren2 wu2 xiang1 hai1 。

## 注释

## 译文

## 赏析
