---
id: wang-yu-cheng-gan-ju-leng-tao
title: 甘菊冷淘
titlePinyin: gan1 ju2 leng3 tao2
titleSlug: gan-ju-leng-tao
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 經年厭粱肉，頗覺道氣渾。
- 孟春奉齋戒，敕厨唯素飱。
- 淮南地甚暖，甘菊生籬根。
- 長芽觸土膏，小葉弄晴暾。
- 采采忽盈把，洗去朝露痕。
- 俸麵新且細，溲攝如玉墩。
- 隨刀落銀鏤，煮投寒泉盆。
- 雜此青青色，芳草敵蘭蓀。
- 一舉無孑遺，空媿越盌存。
- 解衣露其腹，稚子爲我捫。
- 飽慚廣文鄭，饑謝魯山元。
- 况吾草澤士，藜藿供朝昏。
- 謬因事筆硯，名通金馬門。
- 官供政事食，久直紫微垣。
- 誰言謫滁上，吾族飽且溫。
- 既無甘旨慶，焉用品味繁。
- 子美重槐葉，直欲獻至尊。
- 起予有遺韵，甫也可與言。

## 拼音

- jing1 nian2 yan4 liang2 rou4 ， po1 jue2 dao4 qi4 hun2 。
- meng4 chun1 feng4 zhai1 jie4 ， chi4 chu2 wei2 su4 sun1 。
- huai2 nan2 di4 shen4 nuan3 ， gan1 ju2 sheng1 li2 gen1 。
- chang2 ya2 chu4 tu3 gao1 ， xiao3 ye4 nong4 qing2 tun1 。
- cai3 cai3 hu1 ying2 ba3 ， xi3 qu4 zhao1 lu4 hen2 。
- feng4 mian4 xin1 qie3 xi4 ， sou1 she4 ru2 yu4 dun1 。
- sui2 dao1 luo4 yin2 lou4 ， zhu3 tou2 han2 quan2 pen2 。
- za2 ci3 qing1 qing1 se4 ， fang1 cao3 di2 lan2 sun1 。
- yi4 ju3 wu2 jie2 yi2 ， kong1 kui4 yue4 wan3 cun2 。
- jie3 yi1 lu4 qi2 fu4 ， zhi4 zi3 wei2 wo3 men2 。
- bao3 can2 guang3 wen2 zheng4 ， ji1 xie4 lu3 shan1 yuan2 。
- kuang4 wu2 cao3 ze2 shi4 ， li2 huo4 gong4 chao2 hun1 。
- miu4 yin1 shi4 bi3 yan4 ， ming2 tong1 jin1 ma3 men2 。
- guan1 gong4 zheng4 shi4 shi2 ， jiu3 zhi2 zi3 wei1 yuan2 。
- shui2 yan2 zhe2 chu2 shang4 ， wu2 zu2 bao3 qie3 wen1 。
- ji4 wu2 gan1 zhi3 qing4 ， yan1 yong4 pin3 wei4 fan2 。
- zi3 mei3 zhong4 huai2 ye4 ， zhi2 yu4 xian4 zhi4 zun1 。
- qi3 yu3 you3 yi2 yun4 ， fu3 ye3 ke3 yu3 yan2 。

## 注释

## 译文

## 赏析
