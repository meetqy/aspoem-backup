---
id: wang-yu-cheng-song-chao-jian-cheng-fu-wu-zhou-guan-shi-zhi-yi
title: 送晁監丞赴婺州關市之役
titlePinyin: song4 chao2 jian1 cheng2 fu4 wu4 zhou1 guan1 shi4 zhi1 yi4
titleSlug: song-chao-jian-cheng-fu-wu-zhou-guan-shi-zhi-yi
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 宋
dynastyPinyin: song4
dynastySlug: song
tags: []
---

## 正文

- 關征市賦縻賢俊，誰愛此官爲吏隠。
- 將作晁丞于役時，婺女星臨海邊郡。
- 黄絹辭高位尚卑，白華行潔身猶困。
- 會待時來即併伸，也知道在終無悶。
- 君不見路隨含笑坐市中，屈身豈愧丹陽尹。
- 又不見張生狂醉戀揚州，冬瓜堰下甘肥遁。
- 此行况是奉皇華，數丈輕舠載一家。
- 携瓶下岸買竹葉，挂席背風穿蓼花。
- 霜晴震澤初嘗橘，泉過惠山應試茶。
- 虎谿曉雲靈隠雪，錢塘夜潮照湖月。
- 密排詩景在途中，旋吟新句教兒童。
- 漸近金華見隼旟，五馬來迎使者車。
- 應知驥足暫拘絆，八詠樓開頻啟宴。
- 醉中官妓乞歌詩，剡谿紙貴抄新詞。
- 他年誰獻子虛賦，召入金門五雲路。
- 因思元白在江東，不似晁丞今獨步。

## 拼音

- guan1 zheng1 shi4 fu4 mi2 xian2 jun4 ， shui2 ai4 ci3 guan1 wei2 li4 yin3 。
- jiang1 zuo4 chao2 cheng2 yu2 yi4 shi2 ， wu4 nü3 xing1 lin2 hai3 bian1 jun4 。
- huang2 juan4 ci2 gao1 wei4 shang4 bei1 ， bai2 hua2 xing2 jie2 shen1 you2 kun4 。
- hui4 dai4 shi2 lai2 ji2 bing4 shen1 ， ye3 zhi1 dao4 zai4 zhong1 wu2 men4 。
- jun1 bu2 jian4 lu4 sui2 han2 xiao4 zuo4 shi4 zhong1 ， qu1 shen1 qi3 kui4 dan1 yang2 yin3 。
- you4 bu2 jian4 zhang1 sheng1 kuang2 zui4 lian4 yang2 zhou1 ， dong1 gua1 yan4 xia4 gan1 fei2 dun4 。
- ci3 xing2 kuang4 shi4 feng4 huang2 hua2 ， shu4 zhang4 qing1 dao1 zai4 yi4 jia1 。
- xie2 ping2 xia4 an4 mai3 zhu2 ye4 ， gua4 xi2 bei4 feng1 chuan1 liao3 hua1 。
- shuang1 qing2 zhen4 ze2 chu1 chang2 ju2 ， quan2 guo4 hui4 shan1 ying1 shi4 cha2 。
- hu3 xi1 xiao3 yun2 ling2 yin3 xue3 ， qian2 tang2 ye4 chao2 zhao4 hu2 yue4 。
- mi4 pai2 shi1 jing3 zai4 tu2 zhong1 ， xuan2 yin2 xin1 ju4 jiao4 er2 tong2 。
- jian4 jin4 jin1 hua2 jian4 sun3 yu2 ， wu3 ma3 lai2 ying2 shi3 zhe3 ju1 。
- ying1 zhi1 ji4 zu2 zan4 ju1 ban4 ， ba1 yong3 lou2 kai1 bin1 qi3 yan4 。
- zui4 zhong1 guan1 ji4 qi3 ge1 shi1 ， yan3 xi1 zhi3 gui4 chao1 xin1 ci2 。
- ta1 nian2 shui2 xian4 zi3 xu1 fu4 ， zhao4 ru4 jin1 men2 wu3 yun2 lu4 。
- yin1 si1 yuan2 bai2 zai4 jiang1 dong1 ， bu2 si4 chao2 cheng2 jin1 du2 bu4 。

## 注释

## 译文

## 赏析
