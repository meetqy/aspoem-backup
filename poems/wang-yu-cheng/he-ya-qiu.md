---
id: wang-yu-cheng-he-ya-qiu
title: 合崖湫
titlePinyin: he2 ya2 qiu1
titleSlug: he-ya-qiu
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 宋
dynastyPinyin: song4
dynastySlug: song
tags: []
---

## 正文

- 合崖何嵌崆，湫水何浺瀜。
- 渟污暨積潦，滯泥不朝宗。
- 有時見鬼怪，無人薦王公。
- 止可飲麋鹿，未嘗産蛟龍。
- 山甿自神之，祠祀衆口同。
- 今春商於旱，太守職憂農。
- 先請境內山，熊耳有如聾。
- 乃迎是湫水，盈乎素缶中。
- 州民與郡吏，覡女雜巫童。
- 朝祈又夕禱，拜起虔且恭。
- 馨爐復奠爵，牲幣潔而豐。
- 適與天雨會，三日勢濛濛。
- 致謝送水歸，盡禮有始終。
- 水旱蓋定數，災祥與政通。
- 傅巖道喪久，咄爾貪天功。

## 拼音

- he2 ya2 he2 qian4 kong1 ， qiu1 shui3 he2 chong1 rong2 。
- ting2 wu1 ji4 ji1 liao2 ， zhi4 ni2 bu4 chao2 zong1 。
- you3 shi2 jian4 gui3 guai4 ， wu2 ren2 jian4 wang2 gong1 。
- zhi3 ke3 yin3 mi2 lu4 ， wei4 chang2 chan3 jiao1 long2 。
- shan1 meng2 zi4 shen2 zhi1 ， ci2 si4 zhong4 kou3 tong2 。
- jin1 chun1 shang1 wu1 han4 ， tai4 shou3 zhi2 you1 nong2 。
- xian1 qing3 jing4 nei4 shan1 ， xiong2 er3 you3 ru2 long2 。
- nai3 ying2 shi4 qiu1 shui3 ， ying2 hu1 su4 fou3 zhong1 。
- zhou1 min2 yu3 jun4 li4 ， xi2 nü3 za2 wu1 tong2 。
- chao2 qi2 you4 xi1 dao3 ， bai4 qi3 qian2 qie3 gong1 。
- xin1 lu2 fu4 dian4 jue2 ， sheng1 bi4 jie2 er2 feng1 。
- shi4 yu3 tian1 yu3 hui4 ， san1 ri4 shi4 meng2 meng2 。
- zhi4 xie4 song4 shui3 gui1 ， jin4 li3 you3 shi3 zhong1 。
- shui3 han4 gai4 ding4 shu4 ， zai1 xiang2 yu3 zheng4 tong1 。
- fu4 yan2 dao4 sang1 jiu3 ， duo1 er3 tan1 tian1 gong1 。

## 注释

## 译文

## 赏析
