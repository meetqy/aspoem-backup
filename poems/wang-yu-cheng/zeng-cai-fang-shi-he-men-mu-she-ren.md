---
id: wang-yu-cheng-zeng-cai-fang-shi-he-men-mu-she-ren
title: 贈採訪使閤門穆舍人
titlePinyin: zeng4 cai3 fang3 shi3 he2 men2 mu4 she4 ren2
titleSlug: zeng-cai-fang-shi-he-men-mu-she-ren
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 經略十三州，東南帝不憂。
- 二年辭玉砌，幾夜夢珠旒。
- 旌旆雖遐適，江山是勝遊。
- 風謠隨處採，民瘼盡心求。
- 報國機鈐密，供吟景象幽。
- 煮茶溪畔寺，望月海邊樓。
- 步武思龍尾，琴書在鷁舟。
- 聽泉調玉軫，拂石試銀鈎。
- 古畫多收買，新詩寡和詶。
- 酒醒聞瀑響，睡起見潮頭。
- 奉使時將久，歸朝禮必優。
- 一麾先出守，萬戶待封侯。
- 遇主當宜貴，遺材亦合收。
- 此身居下位，無路畫良籌。
- 已悔田園廢，堪驚鬢髮秋。
- 憑誰念寒苦，祇自擬歸休。
- 僻甚陶元亮，貧過魯仲由。
- 品題殊不濫，清濁肯同流。
- 復命期三接，陳詩說四愁。
- 薦雄如有便，還解殺身酬。

## 拼音

- jing1 lüe4 shi2 san1 zhou1 ， dong1 nan2 di4 bu4 you1 。
- er4 nian2 ci2 yu4 qi4 ， ji1 ye4 meng4 zhu1 liu2 。
- jing1 pei4 sui1 xia2 shi4 ， jiang1 shan1 shi4 sheng4 you2 。
- feng1 yao2 sui2 chu3 cai3 ， min2 mo4 jin4 xin1 qiu2 。
- bao4 guo2 ji1 qian2 mi4 ， gong4 yin2 jing3 xiang4 you1 。
- zhu3 cha2 xi1 pan4 si4 ， wang4 yue4 hai3 bian1 lou2 。
- bu4 wu3 si1 long2 wei3 ， qin2 shu1 zai4 yi4 zhou1 。
- ting1 quan2 diao4 yu4 zhen3 ， fu2 shi2 shi4 yin2 gou1 。
- gu3 hua4 duo1 shou1 mai3 ， xin1 shi1 gua3 he2 chou2 。
- jiu3 xing3 wen2 pu4 xiang3 ， shui4 qi3 jian4 chao2 tou2 。
- feng4 shi3 shi2 jiang1 jiu3 ， gui1 chao2 li3 bi4 you1 。
- yi4 hui1 xian1 chu1 shou3 ， wan4 hu4 dai4 feng1 hou2 。
- yu4 zhu3 dang1 yi2 gui4 ， yi2 cai2 yi4 he2 shou1 。
- ci3 shen1 ju1 xia4 wei4 ， wu2 lu4 hua4 liang2 chou2 。
- yi3 hui3 tian2 yuan2 fei4 ， kan1 jing1 bin4 fa4 qiu1 。
- ping2 shui2 nian4 han2 ku3 ， qi2 zi4 ni3 gui1 xiu1 。
- pi4 shen4 tao2 yuan2 liang4 ， pin2 guo4 lu3 zhong4 you2 。
- pin3 ti2 shu1 bu2 lan4 ， qing1 zhuo2 ken3 tong2 liu2 。
- fu4 ming4 qi1 san1 jie1 ， chen2 shi1 shuo1 si4 chou2 。
- jian4 xiong2 ru2 you3 bian4 ， huan2 jie3 sha1 shen1 chou2 。

## 注释

## 译文

## 赏析
