---
id: wang-yu-cheng-hei-qiu
title: 黑裘
titlePinyin: hei1 qiu2
titleSlug: hei-qiu
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 宋
dynastyPinyin: song4
dynastySlug: song
tags: []
---

## 正文

- 野蠶自成繭，繰絡爲山紬。
- 此物産何許，萊夷負海州。
- 一端重數斤，裁染爲吾裘。
- 守黑异華楚，示儉非輕柔。
- 燻香則無取，風雪曾何憂。
- 朝可奉冠带，夜以爲衾裯。
- 晏嬰三十年，庶幾跡相侔。
- 季子苦貂弊，吾服仍爲優。
- 不恥狐貉者，亦當師仲由。
- 况我屢遷謫，行將耕故丘。
- 映髮垂鷺頂，植杖昂鳩頭。
- 袖寬可以舞，老農即爲儔。
- 紫綬挂君門，任爾爭封侯。

## 拼音

- ye3 can2 zi4 cheng2 jian3 ， qiao1 luo4 wei2 shan1 chou1 。
- ci3 wu4 chan3 he2 xu1 ， lai2 yi2 fu4 hai3 zhou1 。
- yi4 duan1 zhong4 shu4 jin1 ， cai2 ran3 wei2 wu2 qiu2 。
- shou3 hei1 yi4 hua2 chu3 ， shi4 jian3 fei1 qing1 rou2 。
- xun1 xiang1 ze2 wu2 qu3 ， feng1 xue3 ceng2 he2 you1 。
- chao2 ke3 feng4 guan1 dai4 ， ye4 yi3 wei2 qin1 dao1 。
- yan4 ying1 san1 shi2 nian2 ， shu4 ji1 ji4 xiang1 mou2 。
- ji4 zi3 ku3 diao1 bi4 ， wu2 fu2 reng2 wei2 you1 。
- bu4 chi3 hu2 mo4 zhe3 ， yi4 dang1 shi1 zhong4 you2 。
- kuang4 wo3 lü3 qian1 zhe2 ， xing2 jiang1 geng1 gu4 qiu1 。
- ying4 fa4 chui2 lu4 ding3 ， zhi2 zhang4 ang2 jiu1 tou2 。
- xiu4 kuan1 ke3 yi3 wu3 ， lao3 nong2 ji2 wei2 chou2 。
- zi3 shou4 gua4 jun1 men2 ， ren4 er3 zheng1 feng1 hou2 。

## 注释

## 译文

## 赏析
