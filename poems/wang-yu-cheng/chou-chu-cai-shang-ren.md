---
id: wang-yu-cheng-chou-chu-cai-shang-ren
title: 酬處才上人
titlePinyin: chou2 chu3 cai2 shang4 ren2
titleSlug: chou-chu-cai-shang-ren
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我聞三代淳且質，華人熙熙誰信佛。
- 茹蔬剃髮在西戎，胡法不敢干華風。
- 周家子孫何不肖，奢淫惛亂隳王道。
- 秦皇漢帝又雜霸，只以威刑取天下。
- 蒼生哀苦不自知，從此中國思蠻夷。
- 無端更作金人夢，萬里迎來萬民重。
- 爲君爲相猶歸依，嗤嗤聾俗誰敢非。
- 若教都似周公時，生民豈肯須披緇。
- 可憐嗷嗷避征役，半入金田不耕織。
- 君子之道動即窮，亦有賢達藏其中。
- 上人來自九華山，叩門遺我瓊瑶編。
- 錚錚五軸餘百篇，定交仍以書爲先。
- 書中不說經，文中不言佛，有心直欲興文物。
- 感師自遠來相親，爲師畫卦成同人。
- 出門無咎非羣分，袈裟墨綬何足云。

## 拼音

- wo3 wen2 san1 dai4 chun2 qie3 zhi4 ， hua2 ren2 xi1 xi1 shui2 xin4 fo2 。
- ru2 shu1 ti4 fa4 zai4 xi1 rong2 ， hu2 fa3 bu4 gan3 gan1 hua2 feng1 。
- zhou1 jia1 zi3 sun1 he2 bu2 xiao4 ， she1 yin2 hun1 luan4 hui1 wang2 dao4 。
- qin2 huang2 han4 di4 you4 za2 ba4 ， zhi1 yi3 wei1 xing2 qu3 tian1 xia4 。
- cang1 sheng1 ai1 ku3 bu2 zi4 zhi1 ， cong2 ci3 zhong1 guo2 si1 man2 yi2 。
- wu2 duan1 geng4 zuo4 jin1 ren2 meng4 ， wan4 li3 ying2 lai2 wan4 min2 zhong4 。
- wei2 jun1 wei2 xiang1 you2 gui1 yi1 ， chi1 chi1 long2 su2 shui2 gan3 fei1 。
- ruo4 jiao4 dou1 si4 zhou1 gong1 shi2 ， sheng1 min2 qi3 ken3 xu1 pi1 zi1 。
- ke3 lian2 ao2 ao2 bi4 zheng1 yi4 ， ban4 ru4 jin1 tian2 bu4 geng1 zhi1 。
- jun1 zi3 zhi1 dao4 dong4 ji2 qiong2 ， yi4 you3 xian2 da2 cang2 qi2 zhong1 。
- shang4 ren2 lai2 zi4 jiu3 hua2 shan1 ， kou4 men2 yi2 wo3 qiong2 yao2 bian1 。
- zheng1 zheng1 wu3 zhou2 yu2 bai3 pian1 ， ding4 jiao1 reng2 yi3 shu1 wei2 xian1 。
- shu1 zhong1 bu4 shuo1 jing1 ， wen2 zhong1 bu4 yan2 fo2 ， you3 xin1 zhi2 yu4 xing1 wen2 wu4 。
- gan3 shi1 zi4 yuan3 lai2 xiang1 qin1 ， wei2 shi1 hua4 gua4 cheng2 tong2 ren2 。
- chu1 men2 wu2 jiu4 fei1 qun2 fen1 ， jia1 sha1 mo4 shou4 he2 zu2 yun2 。

## 注释

## 译文

## 赏析
