---
id: wang-yu-cheng-wu-ai-shi-gu-guo-zi-bo-shi-guo-gong
title: 五哀詩 故國子博士郭公
titlePinyin: wu3 ai1 shi1   gu4 guo2 zi3 bo2 shi4 guo1 gong1
titleSlug: wu-ai-shi-gu-guo-zi-bo-shi-guo-gong
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 汾陽飽經術，賦性甚坦率。
- 在昔舉神童，廣場推傑出。
- 尚書誦在口，何論落自筆。
- 總角取科名，弱冠紆纓紱。
- 早佐湘陰幕，漢鼎入周室。
- 失志罷屠龍，佯狂遂捫蝨。
- 周行亦黽勉，吏隠多放逸。
- 滑稽東方朔，圖畫王摩詰。
- 古文識科斗，奧學辨萍實。
- 字窮蒼頡本，篆證陽冰失。
- 王績醉爲鄉，伯倫居無匹。
- 俸錢乏一囊，宦路從三黜。
- 朱衣多不著，白髮仍慵櫛。
- 漸老覊旅年，方見昇平日。
- 忽以伎術召，此意殊鬰鬰。
- 放口忤無鬚，何門求造膝。
- 遁逃終見捕，譴逐道中卒。
- 遺孤落閭閻，荒冢鳴蟋蟀。
- 手澤漸難求，誰家耀箱帙。
- 投弔焚此詩，九原應有物。

## 拼音

- fen2 yang2 bao3 jing1 shu4 ， fu4 xing4 shen4 tan3 shuai4 。
- zai4 xi1 ju3 shen2 tong2 ， guang3 chang3 tui1 jie2 chu1 。
- shang4 shu1 song4 zai4 kou3 ， he2 lun4 luo4 zi4 bi3 。
- zong3 jiao3 qu3 ke1 ming2 ， ruo4 guan4 yu1 ying1 fu2 。
- zao3 zuo3 xiang1 yin1 mu4 ， han4 ding3 ru4 zhou1 shi4 。
- shi1 zhi4 ba4 tu2 long2 ， yang2 kuang2 sui4 men2 shi1 。
- zhou1 xing2 yi4 min3 mian3 ， li4 yin3 duo1 fang4 yi4 。
- hua2 ji1 dong1 fang1 shuo4 ， tu2 hua4 wang2 mo2 jie2 。
- gu3 wen2 shi2 ke1 dou4 ， ao4 xue2 bian4 ping2 shi2 。
- zi4 qiong2 cang1 jie2 ben3 ， zhuan4 zheng4 yang2 bing1 shi1 。
- wang2 ji4 zui4 wei2 xiang1 ， bo2 lun2 ju1 wu2 pi3 。
- feng4 qian2 fa2 yi4 nang2 ， huan4 lu4 cong2 san1 chu4 。
- zhu1 yi1 duo1 bu2 zhu4 ， bai2 fa4 reng2 yong1 zhi4 。
- jian4 lao3 ji1 lü3 nian2 ， fang1 jian4 sheng1 ping2 ri4 。
- hu1 yi3 ji4 shu4 zhao4 ， ci3 yi4 shu1 yu4 yu4 。
- fang4 kou3 wu3 wu2 xu1 ， he2 men2 qiu2 zao4 xi1 。
- dun4 tao2 zhong1 jian4 bu3 ， qian3 zhu2 dao4 zhong1 zu2 。
- yi2 gu1 luo4 lü2 yan2 ， huang1 zhong3 ming2 xi1 shuai4 。
- shou3 ze2 jian4 nan2 qiu2 ， shui2 jia1 yao4 xiang1 zhi4 。
- tou2 diao4 fen2 ci3 shi1 ， jiu3 yuan2 ying1 you3 wu4 。

## 注释

## 译文

## 赏析
