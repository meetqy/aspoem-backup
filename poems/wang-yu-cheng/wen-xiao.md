---
id: wang-yu-cheng-wen-xiao
title: 聞鴞
titlePinyin: wen2 xiao1
titleSlug: wen-xiao
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 宋
dynastyPinyin: song4
dynastySlug: song
tags: []
---

## 正文

- 元精育萬彙，羽族何茫茫。
- 爲怪有鴟鴞，爲瑞稱鳳皇。
- 鳳皇不時出，未識五色章。
- 吾生在鄒魯，風土殊遠方。
- 鳴鳩隨乳燕，日夕巢我梁。
- 翩翾雜鳥雀，穿屋率爲常。
- 又從筮仕來，五年居帝鄉。
- 更直入承明，侍宴趨未央。
- 上林聞鶑囀，巧舌如笙簧。
- 鴟鴞徒知名，聞見實未嘗。
- 頃年謫商山，聽之已悲凉。
- 今茲出內庭，罰郡來永陽。
- 誰知爾鸋鴂，營巢在城牆。
- 年加睡漸少，秋盡漏且長。
- 鳴嘯殊不已，歷歷含微霜。
- 孺人泣我右，稚子啼我傍。
- 吾心非達士，詎免亦倀倀。
- 人生縱百歲，忽若石火光。
- 其間有窮通，幽昧難自量。
- 我愛臯與夔，峨冠虞舜堂。
- 簫韶聞九成，丹穴來鏘鏘。
- 又愛閎與散，陳力遇文王。
- 鸑鷟聽岐山，多士周道昌。
- 嗟嗟漢賈誼，年少謫南荒。
- 故有鵩鳥賦，倚伏理甚詳。
- 郇公暨鄴侯，放逐同一邦。
- 夜深聞此鳥，韋公涕霑裳。
- 李侯舉酒令，斯音非不祥。
- 坐客如不聞，罰之以巨觴。
- 遂使惡鳥聲，聽之靡所傷。
- 贊皇貶袁州，懷鴞義亦臧。
- 乃知昔賢哲，未免亦悽遑。
- 况予不肖者，冒寵登朝行。
- 報國惟直道，謀身昧周防。
- 四年兩度黜，鬢髮已蒼蒼。
- 雖得五品官，銷盡百煉鋼。
- 何當解印綬，歸田謝膏粱。
- 教兒勤稼穡，與妻甘糟糠。
- 鳳來非我慶，鴞集非吾殃。
- 優游盡天年，身世俱可忘。

## 拼音

- yuan2 jing1 yu4 wan4 hui4 ， yu3 zu2 he2 mang2 mang2 。
- wei2 guai4 you3 chi1 xiao1 ， wei2 rui4 cheng1 feng4 huang2 。
- feng4 huang2 bu4 shi2 chu1 ， wei4 shi2 wu3 se4 zhang1 。
- wu2 sheng1 zai4 zou1 lu3 ， feng1 tu3 shu1 yuan3 fang1 。
- ming2 jiu1 sui2 ru3 yan4 ， ri4 xi1 chao2 wo3 liang2 。
- pian1 xuan1 za2 niao3 que4 ， chuan1 wu1 lü4 wei2 chang2 。
- you4 cong2 shi4 shi4 lai2 ， wu3 nian2 ju1 di4 xiang1 。
- geng4 zhi2 ru4 cheng2 ming2 ， shi4 yan4 qu1 wei4 yang1 。
- shang4 lin2 wen2 ying1 zhuan4 ， qiao3 she2 ru2 sheng1 huang2 。
- chi1 xiao1 tu2 zhi1 ming2 ， wen2 jian4 shi2 wei4 chang2 。
- qing3 nian2 zhe2 shang1 shan1 ， ting1 zhi1 yi3 bei1 liang2 。
- jin1 zi1 chu1 nei4 ting2 ， fa2 jun4 lai2 yong3 yang2 。
- shui2 zhi1 er3 ning2 jue2 ， ying2 chao2 zai4 cheng2 qiang2 。
- nian2 jia1 shui4 jian4 shao3 ， qiu1 jin4 lou4 qie3 chang2 。
- ming2 xiao4 shu1 bu4 yi3 ， li4 li4 han2 wei1 shuang1 。
- ru2 ren2 qi4 wo3 you4 ， zhi4 zi3 ti2 wo3 bang4 。
- wu2 xin1 fei1 da2 shi4 ， ju4 mian3 yi4 chang1 chang1 。
- ren2 sheng1 zong4 bai3 sui4 ， hu1 ruo4 shi2 huo3 guang1 。
- qi2 jian4 you3 qiong2 tong1 ， you1 mei4 nan2 zi4 liang2 。
- wo3 ai4 gao1 yu3 kui2 ， e2 guan1 yu2 shun4 tang2 。
- xiao1 shao2 wen2 jiu3 cheng2 ， dan1 xue2 lai2 qiang1 qiang1 。
- you4 ai4 hong2 yu3 san4 ， chen2 li4 yu4 wen2 wang2 。
- yue4 zhuo2 ting1 qi2 shan1 ， duo1 shi4 zhou1 dao4 chang1 。
- jie1 jie1 han4 jia3 yi4 ， nian2 shao4 zhe2 nan2 huang1 。
- gu4 you3 fu2 niao3 fu4 ， yi3 fu2 li3 shen4 xiang2 。
- huan2 gong1 ji4 ye4 hou2 ， fang4 zhu2 tong2 yi4 bang1 。
- ye4 shen1 wen2 ci3 niao3 ， wei2 gong1 ti4 zhan1 shang0 。
- li3 hou2 ju3 jiu3 ling4 ， si1 yin1 fei1 bu4 xiang2 。
- zuo4 ke4 ru2 bu4 wen2 ， fa2 zhi1 yi3 ju4 shang1 。
- sui4 shi3 e4 niao3 sheng1 ， ting1 zhi1 mi2 suo3 shang1 。
- zan4 huang2 bian3 yuan2 zhou1 ， huai2 xiao1 yi4 yi4 zang1 。
- nai3 zhi1 xi1 xian2 zhe2 ， wei4 mian3 yi4 qi1 huang2 。
- kuang4 yu3 bu2 xiao4 zhe3 ， mao4 chong3 deng1 chao2 xing2 。
- bao4 guo2 wei2 zhi2 dao4 ， mou2 shen1 mei4 zhou1 fang2 。
- si4 nian2 liang3 du4 chu4 ， bin4 fa4 yi3 cang1 cang1 。
- sui1 de2 wu3 pin3 guan1 ， xiao1 jin4 bai3 lian4 gang1 。
- he2 dang1 jie3 yin4 shou4 ， gui1 tian2 xie4 gao1 liang2 。
- jiao4 er2 qin2 jia4 se4 ， yu3 qi1 gan1 zao1 kang1 。
- feng4 lai2 fei1 wo3 qing4 ， xiao1 ji2 fei1 wu2 yang1 。
- you1 you2 jin4 tian1 nian2 ， shen1 shi4 ju4 ke3 wang4 。

## 注释

## 译文

## 赏析
