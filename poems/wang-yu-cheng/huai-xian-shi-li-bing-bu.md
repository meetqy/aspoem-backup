---
id: wang-yu-cheng-huai-xian-shi-li-bing-bu
title: 懷賢詩 李兵部
titlePinyin: huai2 xian2 shi1   li3 bing1 bu4
titleSlug: huai-xian-shi-li-bing-bu
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 宋
dynastyPinyin: song4
dynastySlug: song
tags: []
---

## 正文

- 有唐張曲江，盛名何暐曄。
- 請誅安祿山，先覺不見納。
- 胡雛有反相，其事遠相接。
- 賢人何代無，舊史聊可獵。
- 兵部事晉朝，文學中科甲。
- 强臣方跋扈，朝士多恇怯。
- 獨持上方劍，願斬奔鯨鬣。
- 堂堂張彥澤，反勢淩閶闔。
- 拜章請顯戮，直氣不可壓。
- 三進叩玉墀，植笏立蓂莢。
- 皇情彌慰撫，清問屢應答。
- 終焉念小恩，曾不顧大業。
- 高吟歸去詩，潺湲淚承睫。
- 旋踵即亂華，有同虞不臘。
- 張公領鐵馬，朝市胡塵合。
- 刺謁甚閑詳，辭氣殊不懾。
- 虎狼不敢害，加禮爲下榻。
- 當年棄謇諤，異代居調燮。
- 相位席不暖，帝澤安可洽。
- 斯人既淪亡，此風亦蕭颯。
- 滑稽何足累，大節世已乏。
- 安用學腐儒，矻矻守禮法。

## 拼音

- you3 tang2 zhang1 qu3 jiang1 ， sheng4 ming2 he2 wei3 ye4 。
- qing3 zhu1 an1 lu4 shan1 ， xian1 jue2 bu2 jian4 na4 。
- hu2 chu2 you3 fan3 xiang4 ， qi2 shi4 yuan3 xiang1 jie1 。
- xian2 ren2 he2 dai4 wu2 ， jiu4 shi3 liao2 ke3 lie4 。
- bing1 bu4 shi4 jin4 chao2 ， wen2 xue2 zhong1 ke1 jia3 。
- qiang2 chen2 fang1 ba2 hu4 ， chao2 shi4 duo1 kuang1 qie4 。
- du2 chi2 shang4 fang1 jian4 ， yuan4 zhan3 ben1 jing1 lie4 。
- tang2 tang2 zhang1 yan4 ze2 ， fan3 shi4 ling2 chang1 he2 。
- bai4 zhang1 qing3 xian3 lu4 ， zhi2 qi4 bu4 ke3 ya1 。
- san1 jin4 kou4 yu4 chi2 ， zhi2 hu4 li4 mi4 jia2 。
- huang2 qing2 mi2 wei4 fu3 ， qing1 wen4 lü3 ying1 da2 。
- zhong1 yan1 nian4 xiao3 en1 ， ceng2 bu2 gu4 da4 ye4 。
- gao1 yin2 gui1 qu4 shi1 ， chan2 yuan2 lei4 cheng2 jie2 。
- xuan2 zhong3 ji2 luan4 hua2 ， you3 tong2 yu2 bu2 la4 。
- zhang1 gong1 ling3 tie3 ma3 ， chao2 shi4 hu2 chen2 he2 。
- ci4 ye4 shen4 xian2 xiang2 ， ci2 qi4 shu1 bu2 she4 。
- hu3 lang2 bu4 gan3 hai4 ， jia1 li3 wei2 xia4 ta4 。
- dang1 nian2 qi4 jian3 e4 ， yi4 dai4 ju1 diao4 xie4 。
- xiang4 wei4 xi2 bu4 nuan3 ， di4 ze2 an1 ke3 qia4 。
- si1 ren2 ji4 lun2 wang2 ， ci3 feng1 yi4 xiao1 sa4 。
- hua2 ji1 he2 zu2 lei4 ， da4 jie2 shi4 yi3 fa2 。
- an1 yong4 xue2 fu3 ru2 ， ku1 ku1 shou3 li3 fa3 。

## 注释

## 译文

## 赏析
