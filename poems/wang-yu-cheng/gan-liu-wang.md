---
id: wang-yu-cheng-gan-liu-wang
title: 感流亡
titlePinyin: gan3 liu2 wang2
titleSlug: gan-liu-wang
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 宋
dynastyPinyin: song4
dynastySlug: song
tags: []
---

## 正文

- 謫居歲云暮，晨起厨無烟。
- 頼有可愛日，懸在南榮邊。
- 高舂已數丈，和暖如春天。
- 門臨商於路，有客憇簷前。
- 老翁與病嫗，頭鬢皆皤然。
- 呱呱三兒泣，呱呱一夫鰥。
- 道糧無斗粟，路費無百錢。
- 聚頭未有食，顔色頗饑寒。
- 試問何許人，答云家長安。
- 去年關輔旱，逐熟入穰川。
- 婦死埋异鄉，客貧思故園。
- 故園雖孔邇，秦嶺隔藍關。
- 山深號六里，路峻名七盤。
- 襁負且乞丐，凍餒復險艱。
- 唯愁大雨雪，殭死山谷間。
- 我聞斯人語，倚戶獨長歎。
- 爾爲流亡客，我爲冗散官。
- 左宦無俸祿，奉親乏甘鮮。
- 因思筮仕來，倏忽過十年。
- 峨冠蠹黔首，旅進長素餐。
- 文翰皆徒爾，放逐固宜然。
- 家貧與親老，睹翁聊自寬。

## 拼音

- zhe2 ju1 sui4 yun2 mu4 ， chen2 qi3 chu2 wu2 yan1 。
- lai4 you3 ke3 ai4 ri4 ， xuan2 zai4 nan2 rong2 bian1 。
- gao1 chong1 yi3 shu4 zhang4 ， he2 nuan3 ru2 chun1 tian1 。
- men2 lin2 shang1 wu1 lu4 ， you3 ke4 qi4 yan2 qian2 。
- lao3 weng1 yu3 bing4 yu4 ， tou2 bin4 jie1 po2 ran2 。
- gua1 gua1 san1 er2 qi4 ， gua1 gua1 yi4 fu1 guan1 。
- dao4 liang2 wu2 dou4 su4 ， lu4 fei4 wu2 bai3 qian2 。
- ju4 tou2 wei4 you3 shi2 ， yan2 se4 po1 ji1 han2 。
- shi4 wen4 he2 xu1 ren2 ， da2 yun2 jia1 chang2 an1 。
- qu4 nian2 guan1 fu3 han4 ， zhu2 shu2 ru4 rang2 chuan1 。
- fu4 si3 mai2 yi4 xiang1 ， ke4 pin2 si1 gu4 yuan2 。
- gu4 yuan2 sui1 kong3 er3 ， qin2 ling3 ge2 lan2 guan1 。
- shan1 shen1 hao4 liu4 li3 ， lu4 jun4 ming2 qi1 pan2 。
- qiang3 fu4 qie3 qi3 gai4 ， dong4 nei3 fu4 xian3 jian1 。
- wei2 chou2 da4 yu3 xue3 ， jiang1 si3 shan1 gu3 jian4 。
- wo3 wen2 si1 ren2 yu3 ， yi3 hu4 du2 chang2 tan4 。
- er3 wei2 liu2 wang2 ke4 ， wo3 wei2 rong3 san4 guan1 。
- zuo3 huan4 wu2 feng4 lu4 ， feng4 qin1 fa2 gan1 xian1 。
- yin1 si1 shi4 shi4 lai2 ， shu1 hu1 guo4 shi2 nian2 。
- e2 guan1 du4 qian2 shou3 ， lü3 jin4 chang2 su4 can1 。
- wen2 han4 jie1 tu2 er3 ， fang4 zhu2 gu4 yi2 ran2 。
- jia1 pin2 yu3 qin1 lao3 ， du3 weng1 liao2 zi4 kuan1 。

## 注释

## 译文

## 赏析
