---
id: wang-yu-cheng-dui-xue-gan-huai-cheng-zhai-shi-jun-feng-zhong-yun-tong-nian
title: 對雪感懷呈翟使君馮中允同年
titlePinyin: dui4 xue3 gan3 huai2 cheng2 zhai2 shi3 jun1 feng2 zhong1 yun3 tong2 nian2
titleSlug: dui-xue-gan-huai-cheng-zhai-shi-jun-feng-zhong-yun-tong-nian
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 宋
dynastyPinyin: song4
dynastySlug: song
tags: []
---

## 正文

- 歲暮山城雪，民和歲有秋。
- 深聞五袴詠，聊減貳車愁。
- 凌亂藏溪寺，霏微洒郡樓。
- 凍宜粘酒旆，香好試茶甌。
- 逐吹殊無定，連宵勢未休。
- 仙娥低粉面，熊耳壓峰頭。
- 樹老花重發，川長縞不收。
- 平沉採芝洞，深鎖避賢郵。
- 麋鹿全迷逕，鷹鸇不下鞲。
- 夜村埋古屋，丹水咽寒流。
- 上洛城中客，梁園日下州。
- 前年直綸閣，臘月奉宸遊。
- 六出寒光亂，重瞳喜氣浮。
- 催班臨秘殿，稱賀拱凝旒。
- 漠漠籠天仗，輕輕落御溝。
- 瑶池同皎潔，珠箔助颼飀。
- 民有豐年望，君無旰食憂。
- 佩垂延喜玉，服曜吉光裘。
- 雞樹令開宴，鴛行許命儔。
- 千鍾方灧灧，三爵未油油。
- 舉白朱顔凝，飛文彩筆抽。
- 傳宣須盡醉，御札遣冥搜。
- 晚出蒼龍闕，驕馳紫燕騮。
- 自慚生草澤，人指在蓬丘。
- 薄命誠非據，清途不久留。
- 左遷來僻郡，對景憶瀛洲。
- 謫宦誰還往，貧家自獻酬。
- 敢言無俸祿，且喜潤田疇。
- 鳳閣名雖黜，貂冠命亦優。
- 山中甘散秩，膝下奉晨羞。
- 默默惟思過，陶陶亦自由。
- 摇頭詠詩什，合眼入衾裯。
- 祇恨方于枘，何嘗曲似鈎。
- 詎能悲鵩鳥，早合畏犧牛。
- 玉冷期三爇，蘭香任一蕕。
- 夢中非蛺蝶，世上本蜉蝣。
- 禍福如亡馬，机關喻狎鷗。
- 甘貧慕原憲，齊物學莊周。
- 尚頼遷鶑侶，旁依建隼侯。
- 願隨商洛叟，擊壤頌皇猷。

## 拼音

- sui4 mu4 shan1 cheng2 xue3 ， min2 he2 sui4 you3 qiu1 。
- shen1 wen2 wu3 ku4 yong3 ， liao2 jian3 er4 ju1 chou2 。
- ling2 luan4 cang2 xi1 si4 ， fei1 wei1 sa3 jun4 lou2 。
- dong4 yi2 nian2 jiu3 pei4 ， xiang1 hao3 shi4 cha2 ou1 。
- zhu2 chui1 shu1 wu2 ding4 ， lian2 xiao1 shi4 wei4 xiu1 。
- xian1 e2 di1 fen3 mian4 ， xiong2 er3 ya1 feng1 tou2 。
- shu4 lao3 hua1 zhong4 fa1 ， chuan1 chang2 gao3 bu4 shou1 。
- ping2 chen2 cai3 zhi1 dong4 ， shen1 suo3 bi4 xian2 you2 。
- mi2 lu4 quan2 mi2 jing4 ， ying1 zhan1 bu2 xia4 gou1 。
- ye4 cun1 mai2 gu3 wu1 ， dan1 shui3 yan4 han2 liu2 。
- shang4 luo4 cheng2 zhong1 ke4 ， liang2 yuan2 ri4 xia4 zhou1 。
- qian2 nian2 zhi2 lun2 ge2 ， la4 yue4 feng4 chen2 you2 。
- liu4 chu1 han2 guang1 luan4 ， zhong4 tong2 xi3 qi4 fu2 。
- cui1 ban1 lin2 mi4 dian4 ， cheng1 he4 gong3 ning2 liu2 。
- mo4 mo4 long2 tian1 zhang4 ， qing1 qing1 luo4 yu4 gou1 。
- yao2 chi2 tong2 jiao3 jie2 ， zhu1 bo2 zhu4 sou1 liu2 。
- min2 you3 feng1 nian2 wang4 ， jun1 wu2 gan4 shi2 you1 。
- pei4 chui2 yan2 xi3 yu4 ， fu2 yao4 ji2 guang1 qiu2 。
- ji1 shu4 ling4 kai1 yan4 ， yuan1 xing2 xu1 ming4 chou2 。
- qian1 zhong1 fang1 yan4 yan4 ， san1 jue2 wei4 you2 you2 。
- ju3 bai2 zhu1 yan2 ning2 ， fei1 wen2 cai3 bi3 chou1 。
- chuan2 xuan1 xu1 jin4 zui4 ， yu4 zha2 qian3 ming2 sou1 。
- wan3 chu1 cang1 long2 que4 ， jiao1 chi2 zi3 yan4 liu2 。
- zi4 can2 sheng1 cao3 ze2 ， ren2 zhi3 zai4 peng2 qiu1 。
- bo2 ming4 cheng2 fei1 ju4 ， qing1 tu2 bu4 jiu3 liu2 。
- zuo3 qian1 lai2 pi4 jun4 ， dui4 jing3 yi4 ying2 zhou1 。
- zhe2 huan4 shui2 huan2 wang3 ， pin2 jia1 zi4 xian4 chou2 。
- gan3 yan2 wu2 feng4 lu4 ， qie3 xi3 run4 tian2 chou2 。
- feng4 ge2 ming2 sui1 chu4 ， diao1 guan1 ming4 yi4 you1 。
- shan1 zhong1 gan1 san4 zhi4 ， xi1 xia4 feng4 chen2 xiu1 。
- mo4 mo4 wei2 si1 guo4 ， tao2 tao2 yi4 zi4 you2 。
- yao2 tou2 yong3 shi1 shen2 ， he2 yan3 ru4 qin1 dao1 。
- qi2 hen4 fang1 yu2 rui4 ， he2 chang2 qu3 si4 gou1 。
- ju4 neng2 bei1 fu2 niao3 ， zao3 he2 wei4 xi1 niu2 。
- yu4 leng3 qi1 san1 ruo4 ， lan2 xiang1 ren4 yi4 you2 。
- meng4 zhong1 fei1 jia2 die2 ， shi4 shang4 ben3 fu2 you2 。
- huo4 fu2 ru2 wang2 ma3 ， ji1 guan1 yu4 xia2 ou1 。
- gan1 pin2 mu4 yuan2 xian4 ， qi2 wu4 xue2 zhuang1 zhou1 。
- shang4 lai4 qian1 ying1 lü3 ， pang2 yi1 jian4 sun3 hou2 。
- yuan4 sui2 shang1 luo4 sou3 ， ji1 rang3 song4 huang2 you2 。

## 注释

## 译文

## 赏析
