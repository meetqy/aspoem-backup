---
id: wang-yu-cheng-ying-zhi-huang-di-qin-shi-gong-shi-ge
title: 應制皇帝親試貢士歌
titlePinyin: ying1 zhi4 huang2 di4 qin1 shi4 gong4 shi4 ge1
titleSlug: ying-zhi-huang-di-qin-shi-gong-shi-ge
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 天王出震寰海清，奎星燦燦昭文明。
- 詔令郡國貢多士，大張珠網羅羣英。
- 皇情孜孜終不倦，日斜猶御金鑾殿。
- 宮柳低籠三月煙，爐香飛入千人硯。
- 麻衣皎皎光如雪，一一重瞳親鑒別。
- 孤寒得路荷君恩，聚首唯言盡臣節。
- 小臣蹤跡本塵泥，登科曾賦御前題。
- 屈指方經五六載，如今已上青雲梯。
- 位列諫官無一語，自問將何報明主。
- 應制非才但淚垂，强作登歌歌舜禹。

## 拼音

- tian1 wang2 chu1 zhen4 huan2 hai3 qing1 ， kui2 xing1 can4 can4 zhao1 wen2 ming2 。
- zhao4 ling4 jun4 guo2 gong4 duo1 shi4 ， da4 zhang1 zhu1 wang3 luo2 qun2 ying1 。
- huang2 qing2 zi1 zi1 zhong1 bu2 juan4 ， ri4 xie2 you2 yu4 jin1 luan2 dian4 。
- gong1 liu3 di1 long2 san1 yue4 yan1 ， lu2 xiang1 fei1 ru4 qian1 ren2 yan4 。
- ma2 yi1 jiao3 jiao3 guang1 ru2 xue3 ， yi1 yi1 zhong4 tong2 qin1 jian4 bie2 。
- gu1 han2 de2 lu4 he2 jun1 en1 ， ju4 shou3 wei2 yan2 jin4 chen2 jie2 。
- xiao3 chen2 zong1 ji4 ben3 chen2 ni2 ， deng1 ke1 ceng2 fu4 yu4 qian2 ti2 。
- qu1 zhi3 fang1 jing1 wu3 liu4 zai4 ， ru2 jin1 yi3 shang4 qing1 yun2 ti1 。
- wei4 lie4 jian4 guan1 wu2 yi4 yu3 ， zi4 wen4 jiang1 he2 bao4 ming2 zhu3 。
- ying1 zhi4 fei1 cai2 dan4 lei4 chui2 ， qiang2 zuo4 deng1 ge1 ge1 shun4 yu3 。

## 注释

## 译文

## 赏析
