---
id: wang-yu-cheng-he-feng-zhong-yun-lu-bian-ou-zuo
title: 和馮中允爐邊偶作
titlePinyin: he2 feng2 zhong1 yun3 lu2 bian1 ou3 zuo4
titleSlug: he-feng-zhong-yun-lu-bian-ou-zuo
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 宋
dynastyPinyin: song4
dynastySlug: song
tags: []
---

## 正文

- 誰爲東君掌青律，故將春日連人日。
- 春日雨絲暖融融，人日雪花寒慄慄。
- 雨雪寒暖苦不同，可比交情去就中。
- 仲咸擁爐發歌詠，古風激破澆漓風。
- 人情離合古來有，召公初亦疑周公。
- 汾陽臨淮本讎隙，一旦分兵若親戚。
- 四公翻覆人不譏，各各操心爲邦國。
- 此外譸張多爲己，反掌背面如千里。
- 張耳陳餘不忍言，魏其武安何足齒。
- 我愛中庸君子心，心與人交淡如水。
- 別有人間勢利徒，一去一就隨榮枯。
- 西漢董賢方佞倖，孔光迎拜卑如奴。
- 是時楊雄在東觀，投閣欲死無人扶。
- 有唐力士夫人死，朝士執喪如喪妣。
- 是時李白放江邊，憔悴無人供酒錢。
- 小人之性何所似，真如蜂蝶并螻蟻。
- 尋春逐臭苟朝昏，豈顧松篁與蘭茝。
- 重君誓心一何極，澗底松兮陵上柏。
- 澗松陵柏有朽時，我約君心無改易。

## 拼音

- shui2 wei2 dong1 jun1 zhang3 qing1 lü4 ， gu4 jiang1 chun1 ri4 lian2 ren2 ri4 。
- chun1 ri4 yu3 si1 nuan3 rong2 rong2 ， ren2 ri4 xue3 hua1 han2 li4 li4 。
- yu3 xue3 han2 nuan3 ku3 bu4 tong2 ， ke3 bi3 jiao1 qing0 qu4 jiu4 zhong1 。
- zhong4 xian2 yong1 lu2 fa1 ge1 yong3 ， gu3 feng1 ji1 po4 jiao1 li2 feng1 。
- ren2 qing2 li2 he2 gu3 lai2 you3 ， zhao4 gong1 chu1 yi4 yi2 zhou1 gong1 。
- fen2 yang2 lin2 huai2 ben3 chou2 xi4 ， yi2 dan4 fen1 bing1 ruo4 qin1 qi1 。
- si4 gong1 fan1 fu4 ren2 bu4 ji1 ， ge4 ge4 cao1 xin1 wei2 bang1 guo2 。
- ci3 wai4 zhou1 zhang1 duo1 wei2 ji3 ， fan3 zhang3 bei4 mian4 ru2 qian1 li3 。
- zhang1 er3 chen2 yu2 bu4 ren3 yan2 ， wei4 qi2 wu3 an1 he2 zu2 chi3 。
- wo3 ai4 zhong1 yong1 jun1 zi3 xin1 ， xin1 yu3 ren2 jiao1 dan4 ru2 shui3 。
- bie2 you3 ren2 jian4 shi4 li4 tu2 ， yi2 qu4 yi2 jiu4 sui2 rong2 ku1 。
- xi1 han4 dong3 xian2 fang1 ning4 xing4 ， kong3 guang1 ying2 bai4 bei1 ru2 nu2 。
- shi4 shi2 yang2 xiong2 zai4 dong1 guan1 ， tou2 ge2 yu4 si3 wu2 ren2 fu2 。
- you3 tang2 li4 shi4 fu1 ren2 si3 ， chao2 shi4 zhi2 sang1 ru2 sang1 bi3 。
- shi4 shi2 li3 bai2 fang4 jiang1 bian1 ， qiao2 cui4 wu2 ren2 gong4 jiu3 qian2 。
- xiao3 ren2 zhi1 xing4 he2 suo3 si4 ， zhen1 ru2 feng1 die2 bing4 lou2 yi3 。
- xun2 chun1 zhu2 chou4 gou3 chao2 hun1 ， qi3 gu4 song1 huang2 yu3 lan2 chai3 。
- zhong4 jun1 shi4 xin1 yi4 he2 ji2 ， jian4 di3 song1 xi1 ling2 shang4 bai3 。
- jian4 song1 ling2 bai3 you3 xiu3 shi2 ， wo3 yue1 jun1 xin1 wu2 gai3 yi4 。

## 注释

## 译文

## 赏析
