---
id: wang-yu-cheng-chou-zhong-fang-zhi-jun-yi-bai-yun
title: 酬种放徵君一百韻
titlePinyin: chou2 zhong3 fang4 zhi3 jun1 yi4 bai3 yun4
titleSlug: chou-zhong-fang-zhi-jun-yi-bai-yun
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 宋
dynastyPinyin: song4
dynastySlug: song
tags: []
---

## 正文

- 太歲在辛卯，九月萬木落。
- 是時太陰虧，占云臣道剝。
- 王生出紫微，譴逐走商洛。
- 扶親又抱子，迤邐過京索。
- 弊車載書史，病馬懸囊橐。
- 西都不敢住，空負香山約。
- 閿鄉正南路，秦嶺峭如削。
- 肩輿礙巨石，十步三四却。
- 妻孥亦徒步，磧礫不容脚。
- 山店蓋木皮，烟火渾燻灼。
- 夜深聞贙虎，全家屢驚戄。
- 山泉何縈回，切冽無橋彴。
- 卸鞍引羸蹄，解襪事芒屩。
- 晨瀾髮可鑑，朝涉脛如斮。
- 商山六百里，天設皆巖崿。
- 上洛在其中，狴牢曾未若。
- 逐臣自可死，何必在遠惡。
- 刺史不我顧，古寺聊淹泊。
- 卜居雜民甿，致養無精糳。
- 知道由自寬，有親强爲樂。
- 側聞种先生，終南卧雲壑。
- 長沮既躬耕，元禮仍開學。
- 王績婦未娶，介潔翹孤鶴。
- 之推母偕隠，教誨脩天爵。
- 詩情亦嗜酒，道氣不服藥。
- 田衣剪荷芰，野飯烹茝蒻。
- 霧豹澤文彩，冥鴻避矰繳。
- 肯從羔雁聘，唯恐簪裾縛。
- 如何宋右史，斥鷃議鵰鶚。
- 玄纁與丹詔，恩禮誠非薄。
- 仍敕京兆府，敦諭辭恭恪。
- 先生戀板輿，純孝心堅確。
- 散髮走烟巒，拜章謝恩渥。
- 巨材猶在澗，大玉不出璞。
- 使者遂空迴，軟輪何寂寞。
- 賢母召徵君，庭責詞嗃嗃。
- 胡爲事章句，漏名入街郭。
- 府縣污我山，胥徒噪吾幄。
- 以茲近聲利，安得成高邈。
- 誓將徙窮谷，庶可逃喧濁。
- 先生拜引過，爲壽開樽杓。
- 陶陶又熙熙，何啻聞竽籥。
- 人傳到遷客，面目敦慙怍。
- 器小識不遠，當年事頭角。
- 遭時得一第，游宦何齷齪。
- 逐羶甚蚍蜉，鬭耀同𧐔𧕋。
- 宰邑乏弦歌，諫垣無謇諤。
- 便蕃朱紫綬，僭忝絲綸閣。
- 方號騤騤龍，已困狺狺㹱。
- 待罪始知非，咄哉昧先覺。
- 一聆高世行，罪髮庸可擢。
- 忍耻賦三章，塵埃寄寥廓。
- 明年會恩宥，量移井蛙躍。
- 靡暇謁南山，征途望西嶽。
- 黄河波洶湧，白逕苔班駁。
- 中條圍解縣，五老烟齪齪。
- 此焉爲郡副，烏敢事隕穫。
- 籠禽幸未死，尚且謀飲啄。
- 米呼村婢舂，樵雇山僮斫。
- 餵馬捽寒蕪，看書爇秋籜。
- 信口亦吟哦，放心無適莫。
- 君恩已絕望，人事終難度。
- 相府一張紙，喚起久屈蠖。
- 誠知有梁棟，未忍棄榱桷。
- 五城天上開，三殿雲間卓。
- 重取故衣冠，籠裹山猱玃。
- 病翼得風雲，壞牆勞赭堊。
- 諫官與史氏，舊職聊羈絡。
- 舉袖拂石螭，凝眸睨金雀。
- 冥心想前事，一夢何揮矐。
- 長恐先生聞，倚松成大噱。
- 關中朋友來，遺我神仙作。
- 繁華遠客騎，錚鏦美人錯。
- 古澹啜鉶羹，文雅鏗木鐸。
- 千言距百韻，旨趣何綽綽。
- 孰念氣如虹，翻然輕抵鵲。
- 俊甚麻姑抓，快比屠門嚼。
- 渾金豈在鎔，尺璧寧施琢。
- 愈風齊捧檄，忘味同聞樂。
- 致之向懷袖，日夕芬蘭若。
- 褒我塵俗韻，鉛刀化干鏌。
- 同聲必有應，過實還疑謔。
- 盛夸山中事，雲屋張霞幕。
- 蘭芽含露採，石髓和煙酌。
- 巢由泉滌耳，園綺芝盈握。
- 有時上絕頂，星斗近可摸。
- 下視塵世人，營營似螶𧎾。
- 男兒既束髮，出處岐路各。
- 苟非秉陶鈞，即去持矛槊。
- 致主比唐虞，安邊如衛霍。
- 不爾爲逸人，深居返吾樸。
- 胡然自碌碌，名節日銷鑠。
- 行年過半世，功業欠圭勺。
- 無術鑄五兵，使民興錢鎛。
- 無材統六師，逐寇開沙漠。
- 空言說王道，肆眼看人瘼。
- 多慙指佞草，虛效傾心藿。
- 一覽大雅文，起予亦何博。
- 况茲山野性，謨畫昧方略。
- 搔首謝朝簪，行將返耕鑿。

## 拼音

- tai4 sui4 zai4 xin1 mao3 ， jiu3 yue4 wan4 mu4 luo4 。
- shi4 shi2 tai4 yin1 kui1 ， zhan4 yun2 chen2 dao4 bao1 。
- wang2 sheng1 chu1 zi3 wei1 ， qian3 zhu2 zou3 shang1 luo4 。
- fu2 qin1 you4 bao4 zi3 ， yi3 li3 guo4 jing1 suo3 。
- bi4 ju1 zai4 shu1 shi3 ， bing4 ma3 xuan2 nang2 tuo2 。
- xi1 du1 bu4 gan3 zhu4 ， kong1 fu4 xiang1 shan1 yue1 。
- wen2 xiang1 zheng4 nan2 lu4 ， qin2 ling3 qiao4 ru2 xiao1 。
- jian1 yu2 ai4 ju4 shi2 ， shi2 bu4 san1 si4 que4 。
- qi1 nu2 yi4 tu2 bu4 ， qi4 li4 bu4 rong2 jiao3 。
- shan1 dian4 gai4 mu4 pi2 ， yan1 huo3 hun2 xun1 zhuo2 。
- ye4 shen1 wen2 xuan4 hu3 ， quan2 jia1 lü3 jing1 jue2 。
- shan1 quan2 he2 ying2 hui2 ， qie4 lie4 wu2 qiao2 zhuo2 。
- xie4 an1 yin3 lei2 ti2 ， jie3 wa4 shi4 mang2 jue1 。
- chen2 lan2 fa4 ke3 jian4 ， chao2 she4 jing4 ru2 zhuo2 。
- shang1 shan1 liu4 bai3 li3 ， tian1 she4 jie1 yan2 e4 。
- shang4 luo4 zai4 qi2 zhong1 ， bi4 lao2 ceng2 wei4 ruo4 。
- zhu2 chen2 zi4 ke3 si3 ， he2 bi4 zai4 yuan3 e4 。
- ci4 shi3 bu4 wo3 gu4 ， gu3 si4 liao2 yan1 bo2 。
- bu3 ju1 za2 min2 meng2 ， zhi4 yang3 wu2 jing1 zuo4 。
- zhi1 dao4 you2 zi4 kuan1 ， you3 qin1 qiang2 wei2 le4 。
- ce4 wen2 zhong3 xian1 sheng0 ， zhong1 nan2 wo4 yun2 he4 。
- chang2 ju3 ji4 gong1 geng1 ， yuan2 li3 reng2 kai1 xue2 。
- wang2 ji4 fu4 wei4 qu3 ， jie4 jie2 qiao2 gu1 he4 。
- zhi1 tui1 mu3 xie2 yin3 ， jiao4 hui4 xiu1 tian1 jue2 。
- shi1 qing2 yi4 shi4 jiu3 ， dao4 qi4 bu4 fu2 yao4 。
- tian2 yi1 jian3 he2 ji4 ， ye3 fan4 peng1 chai3 ruo4 。
- wu4 bao4 ze2 wen2 cai3 ， ming2 hong2 bi4 zeng1 jiao3 。
- ken3 cong2 gao1 yan4 pin4 ， wei2 kong3 zan1 ju1 fu4 。
- ru2 he2 song4 you4 shi3 ， chi4 yan4 yi4 diao1 e4 。
- xuan2 xun1 yu3 dan1 zhao4 ， en1 li3 cheng2 fei1 bao2 。
- reng2 chi4 jing1 zhao4 fu3 ， dun1 yu4 ci2 gong1 ke4 。
- xian1 sheng0 lian4 ban3 yu2 ， chun2 xiao4 xin1 jian1 que4 。
- san4 fa4 zou3 yan1 luan2 ， bai4 zhang1 xie4 en1 wo4 。
- ju4 cai2 you2 zai4 jian4 ， da4 yu4 bu4 chu1 pu2 。
- shi3 zhe3 sui4 kong1 hui2 ， ruan3 lun2 he2 ji4 mo4 。
- xian2 mu3 zhao4 zhi3 jun1 ， ting2 ze2 ci2 he4 he4 。
- hu2 wei2 shi4 zhang1 ju4 ， lou4 ming2 ru4 jie1 guo1 。
- fu3 xian4 wu1 wo3 shan1 ， xu1 tu2 zao4 wu2 wo4 。
- yi3 zi1 jin4 sheng1 li4 ， an1 de2 cheng2 gao1 miao3 。
- shi4 jiang1 xi3 qiong2 gu3 ， shu4 ke3 tao2 xuan1 zhuo2 。
- xian1 sheng0 bai4 yin3 guo4 ， wei2 shou4 kai1 zun1 shao2 。
- tao2 tao2 you4 xi1 xi1 ， he2 chi4 wen2 yu2 yue4 。
- ren2 chuan2 dao4 qian1 ke4 ， mian4 mu4 dun1 can2 zuo4 。
- qi4 xiao3 shi2 bu4 yuan3 ， dang1 nian2 shi4 tou2 jiao3 。
- zao1 shi2 de2 yi2 di4 ， you2 huan4 he2 wo4 chuo4 。
- zhu2 shan1 shen4 pi2 fu2 ， dou4 yao4 tong2 𧐔𧕋。
- zai3 yi4 fa2 xian2 ge1 ， jian4 yuan2 wu2 jian3 e4 。
- bian4 fan1 zhu1 zi3 shou4 ， jian4 tian3 si1 lun2 ge2 。
- fang1 hao4 kui2 kui2 long2 ， yi3 kun4 yin2 yin2 㹱。
- dai4 zui4 shi3 zhi1 fei1 ， duo1 zai1 mei4 xian1 jue2 。
- yi4 ling2 gao1 shi4 hang2 ， zui4 fa4 yong1 ke3 zhuo2 。
- ren3 chi3 fu4 san1 zhang1 ， chen2 ai1 ji4 liao2 kuo4 。
- ming2 nian2 hui4 en1 you4 ， liang2 yi2 jing3 wa1 yue4 。
- mi2 xia2 ye4 nan2 shan1 ， zheng1 tu2 wang4 xi1 yue4 。
- huang2 he2 bo1 xiong1 yong3 ， bai2 jing4 tai2 ban1 bo2 。
- zhong1 tiao2 wei2 jie3 xian4 ， wu3 lao3 yan1 chuo4 chuo4 。
- ci3 yan1 wei2 jun4 fu4 ， wu1 gan3 shi4 yun3 huo4 。
- long2 qin2 xing4 wei4 si3 ， shang4 qie3 mou2 yin3 zhuo2 。
- mi3 hu1 cun1 bi4 chong1 ， qiao2 gu4 shan1 tong2 zhuo2 。
- wei4 ma3 zuo2 han2 wu2 ， kan4 shu1 ruo4 qiu1 tuo4 。
- xin4 kou3 yi4 yin2 e2 ， fang4 xin1 wu2 shi4 mo4 。
- jun1 en1 yi3 jue2 wang4 ， ren2 shi4 zhong1 nan2 du4 。
- xiang4 fu3 yi4 zhang1 zhi3 ， huan4 qi3 jiu3 qu1 huo4 。
- cheng2 zhi1 you3 liang2 dong4 ， wei4 ren3 qi4 cui1 jue2 。
- wu3 cheng2 tian1 shang4 kai1 ， san1 dian4 yun2 jian4 zhuo2 。
- zhong4 qu3 gu4 yi1 guan1 ， long2 guo3 shan1 nao2 jue2 。
- bing4 yi4 de2 feng1 yun2 ， huai4 qiang2 lao2 zhe3 e4 。
- jian4 guan1 yu3 shi3 shi4 ， jiu4 zhi2 liao2 ji1 luo4 。
- ju3 xiu4 fu2 shi2 chi1 ， ning2 mou2 ni4 jin1 que4 。
- ming2 xin1 xiang3 qian2 shi4 ， yi2 meng4 he2 hui1 huo4 。
- chang2 kong3 xian1 sheng0 wen2 ， yi3 song1 cheng2 da4 jue2 。
- guan1 zhong1 peng2 you0 lai2 ， yi2 wo3 shen2 xian1 zuo4 。
- fan2 hua2 yuan3 ke4 qi2 ， zheng1 cong1 mei3 ren2 cuo4 。
- gu3 dan4 chuo4 xing2 geng1 ， wen2 ya3 keng1 mu4 duo2 。
- qian1 yan2 ju4 bai3 yun4 ， zhi3 qu4 he2 chuo4 chuo4 。
- shu2 nian4 qi4 ru2 hong2 ， fan1 ran2 qing1 di3 que4 。
- jun4 shen4 ma2 gu1 zhua1 ， kuai4 bi3 tu2 men2 jiao2 。
- hun2 jin1 qi3 zai4 rong2 ， chi3 bi4 ning2 shi1 zhuo2 。
- yu4 feng1 qi2 peng3 xi2 ， wang4 wei4 tong2 wen2 le4 。
- zhi4 zhi1 xiang4 huai2 xiu4 ， ri4 xi1 fen1 lan2 ruo4 。
- bao1 wo3 chen2 su2 yun4 ， qian1 dao1 hua4 gan1 mo4 。
- tong2 sheng1 bi4 you3 ying1 ， guo4 shi2 huan2 yi2 xue4 。
- sheng4 kua1 shan1 zhong1 shi4 ， yun2 wu1 zhang1 xia2 mu4 。
- lan2 ya2 han2 lu4 cai3 ， shi2 sui3 he2 yan1 zhuo2 。
- chao2 you2 quan2 di2 er3 ， yuan2 qi3 zhi1 ying2 wo4 。
- you3 shi2 shang4 jue2 ding3 ， xing1 dou3 jin4 ke3 mo1 。
- xia4 shi4 chen2 shi4 ren2 ， ying2 ying2 si4 qu2 𧎾。
- nan2 er2 ji4 shu4 fa4 ， chu1 chu3 qi2 lu4 ge4 。
- gou3 fei1 bing3 tao2 jun1 ， ji2 qu4 chi2 mao2 shuo4 。
- zhi4 zhu3 bi3 tang2 yu2 ， an1 bian1 ru2 wei4 huo4 。
- bu4 er3 wei2 yi4 ren2 ， shen1 ju1 fan3 wu2 pu3 。
- hu2 ran2 zi4 lu4 lu4 ， ming2 jie2 ri4 xiao1 shuo4 。
- xing2 nian2 guo4 ban4 shi4 ， gong1 ye4 qian4 gui1 shao2 。
- wu2 shu4 zhu4 wu3 bing1 ， shi3 min2 xing1 qian2 bo2 。
- wu2 cai2 tong3 liu4 shi1 ， zhu2 kou4 kai1 sha1 mo4 。
- kong1 yan2 shuo1 wang2 dao4 ， si4 yan3 kan4 ren2 mo4 。
- duo1 can2 zhi3 ning4 cao3 ， xu1 xiao4 qing1 xin1 huo4 。
- yi4 lan3 da4 ya3 wen2 ， qi3 yu3 yi4 he2 bo2 。
- kuang4 zi1 shan1 ye3 xing4 ， mo2 hua4 mei4 fang1 lüe4 。
- sao1 shou3 xie4 chao2 zan1 ， xing2 jiang1 fan3 geng1 zao2 。

## 注释

## 译文

## 赏析
