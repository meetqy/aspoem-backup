---
id: wang-yu-cheng-yan-shang-kuang-ge-song-shi-qi-yi-ao-tian-shi
title: 筵上狂歌送侍棋衣襖天使
titlePinyin: yan2 shang4 kuang2 ge1 song4 shi4 qi2 yi1 ao3 tian1 shi3
titleSlug: yan-shang-kuang-ge-song-shi-qi-yi-ao-tian-shi
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昔事先皇叨近侍，北門西掖清華地。
- 太宗多材復多藝，萬機餘暇翻棋勢。
- 對面千里爲第一，獨飛天蛾爲第二。
- 第三海底取明珠，三陣堂堂皆御製。
- 中使宣來示近臣，天機祕密通鬼神。
- 乃知棋法同軍法，既誡貪心又嫌怯。
- 唯宜靜勝守封疆，不樂窮兵用戈甲。
- 先皇三勢有深旨，豈獨一枰而已矣。
- 當時受賜感君恩，藏於篋笥傳子孫。
- 至道年中出滁上，失脚青雲空悵望。
- 移典維揚日望還，軒轅鼎成飛上天。
- 龍髯忽斷攀不得，舊朝衣上淚潺湲。
- 吾皇曲念先朝物，徵歸再掌西垣筆。
- 悲凉忽見紅藥開，哭臨空隨梓宮出。
- 去年領郡得齊安，山州僻陋在江干。
- 黄民誰識舊學士，白頭猶作老郎官。
- 昨日江邊天使到，隨例霑恩著衣襖。
- 皇華本是江南客，久侍先皇對棋弈。
- 筵中偶說當年事，三勢分明皆記得。
- 我從失職別上臺，御書深鎖不將來。
- 遥想棋圖在私室，天香散盡空塵埃。
- 今日因君聊話及，翻作停杯向隅泣。
- 人生不易逢聖朝，君恩未報雙鬢凋。
- 金鑾殿花春灼灼，永熙陵樹夜蕭蕭。
- 空歎拖腸在泥土，不如舐鼎升煙霄。
- 多病相如猶未死，追思往事欲魂銷。
- 星使今辰迴馬首，强對離筵滿傾酒。
- 悲歌一曲從事書，唱與朝中舊知友。

## 拼音

- xi1 shi4 xian1 huang2 dao1 jin4 shi4 ， bei3 men2 xi1 ye4 qing1 hua2 di4 。
- tai4 zong1 duo1 cai2 fu4 duo1 yi4 ， wan4 ji1 yu2 xia2 fan1 qi2 shi4 。
- dui4 mian4 qian1 li3 wei2 di4 yi1 ， du2 fei1 tian1 e2 wei2 di4 er4 。
- di4 san1 hai3 di3 qu3 ming2 zhu1 ， san1 zhen4 tang2 tang2 jie1 yu4 zhi4 。
- zhong1 shi3 xuan1 lai2 shi4 jin4 chen2 ， tian1 ji1 bi4 mi4 tong1 gui3 shen2 。
- nai3 zhi1 qi2 fa3 tong2 jun1 fa3 ， ji4 jie4 tan1 xin1 you4 xian2 qie4 。
- wei2 yi2 jing4 sheng4 shou3 feng1 jiang1 ， bu2 le4 qiong2 bing1 yong4 ge1 jia3 。
- xian1 huang2 san1 shi4 you3 shen1 zhi3 ， qi3 du2 yi4 ping2 er2 yi3 yi3 。
- dang1 shi2 shou4 ci4 gan3 jun1 en1 ， cang2 wu1 qie4 si4 chuan2 zi3 sun1 。
- zhi4 dao4 nian2 zhong1 chu1 chu2 shang4 ， shi1 jiao3 qing1 yun2 kong1 chang4 wang4 。
- yi2 dian3 wei2 yang2 ri4 wang4 huan2 ， xuan1 yuan2 ding3 cheng2 fei1 shang4 tian1 。
- long2 ran2 hu1 duan4 pan1 bu4 de2 ， jiu4 chao2 yi1 shang4 lei4 chan2 yuan2 。
- wu2 huang2 qu3 nian4 xian1 chao2 wu4 ， zhi3 gui1 zai4 zhang3 xi1 yuan2 bi3 。
- bei1 liang2 hu1 jian4 hong2 yao4 kai1 ， ku1 lin2 kong1 sui2 zi3 gong1 chu1 。
- qu4 nian2 ling3 jun4 de2 qi2 an1 ， shan1 zhou1 pi4 lou4 zai4 jiang1 gan1 。
- huang2 min2 shui2 shi2 jiu4 xue2 shi4 ， bai2 tou2 you2 zuo4 lao3 lang2 guan1 。
- zuo2 ri4 jiang1 bian1 tian1 shi3 dao4 ， sui2 li4 zhan1 en1 zhu4 yi1 ao3 。
- huang2 hua2 ben3 shi4 jiang1 nan2 ke4 ， jiu3 shi4 xian1 huang2 dui4 qi2 yi4 。
- yan2 zhong1 ou3 shuo1 dang1 nian2 shi4 ， san1 shi4 fen1 ming2 jie1 ji4 de2 。
- wo3 cong2 shi1 zhi2 bie2 shang4 tai2 ， yu4 shu1 shen1 suo3 bu4 jiang1 lai2 。
- yao2 xiang3 qi2 tu2 zai4 si1 shi4 ， tian1 xiang1 san4 jin4 kong1 chen2 ai1 。
- jin1 ri4 yin1 jun1 liao2 hua4 ji2 ， fan1 zuo4 ting2 bei1 xiang4 yu2 qi4 。
- ren2 sheng1 bu2 yi4 feng2 sheng4 chao2 ， jun1 en1 wei4 bao4 shuang1 bin4 diao1 。
- jin1 luan2 dian4 hua1 chun1 zhuo2 zhuo2 ， yong3 xi1 ling2 shu4 ye4 xiao1 xiao1 。
- kong1 tan4 tuo1 chang2 zai4 ni2 tu3 ， bu4 ru2 shi4 ding3 sheng1 yan1 xiao1 。
- duo1 bing4 xiang1 ru2 you2 wei4 si3 ， zhui1 si1 wang3 shi4 yu4 hun2 xiao1 。
- xing1 shi3 jin1 chen2 hui2 ma3 shou3 ， qiang2 dui4 li2 yan2 man3 qing1 jiu3 。
- bei1 ge1 yi4 qu3 cong2 shi4 shu1 ， chang4 yu3 chao2 zhong1 jiu4 zhi1 you3 。

## 注释

## 译文

## 赏析
