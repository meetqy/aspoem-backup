---
id: wang-yu-cheng-ji-xian-fu-zhou-xing-jun-si-ma-song-shi-lang
title: 寄獻鄜州行軍司馬宋侍郎
titlePinyin: ji4 xian4 fu1 zhou1 xing2 jun1 si1 ma3 song4 shi4 lang2
titleSlug: ji-xian-fu-zhou-xing-jun-si-ma-song-shi-lang
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 鉅賢如木鐸，一振聲蓋代。
- 丈人文曲星，譴謫落下界。
- 辭源發崑崙，意盡若到海。
- 昔在神德朝，少秀負文彩。
- 擢第應制舉，召試拂華蓋。
- 醉揮拔萃判，一字不復改。
- 傳寫遍都下，紙貴無可買。
- 一命佐著作，蕓閣垂纓珮。
- 歌詩數千首，人口炙與鱠。
- 志大輕俸錢，痛飲負酒債。
- 庸蜀既即敘，出命玉津宰。
- 題柱薄長卿，銘閣笑張載。
- 錦水清見髮，峨嵋綠于黛。
- 物華曾不負，詩酒聊自待。
- 旨甘豈擇祿，印綬久不解。
- 陶潜腰任折，萊子衣有彩。
- 蹉跎歷四邑，塵土不可擺。
- 吾皇在藩邸，聞名四聰駭。
- 即位未浹旬，獨許延英對。
- 相見恨已晚，欣然契嘉會。
- 諫官聊假道，紫微遽真拜。
- 制誥復西漢，碑板揭東岱。
- 金鑾赴夜召，顧問及遠大。
- 白麻幾千紙，意出元白外。
- 薦賢恐不及，誘善曾無怠。
- 當朝自獨步，晚節亦泛愛。
- 有別樂聞韶，無譏詩自鄶。
- 賤子在廣場，知見殊流輩。
- 進士數且千，馳鶩稱俊邁。
- 人人握靈蛇，許我珠無纇。
- 超拔冠多士，權貴不得礙。
- 御前中科第，閣下備寮寀。
- 詎惟師碩德，常許接佳話。
- 國朝大手筆，日夕期鼎鼐。
- 胸中泰山雲，舒卷何霮䨴。
- 言下傅巖雨，蓄縮未霶霈。
- 吾道遂難行，一旦同得罪。
- 典午信冗散，貳車更狼狽。
- 商於甚僻陋，鄜畤近山塞。
- 共月踰千里，便風無一介。
- 何當遂乘桴，侍坐浮渤澥。
- 大笑引淳風，樽前一長噫。
- 今茲當委順，自昔無芥蠆。
- 投詩助醉吟，入室生徒在。

## 拼音

- ju4 xian2 ru2 mu4 duo2 ， yi2 zhen4 sheng1 gai4 dai4 。
- zhang4 ren2 wen2 qu3 xing1 ， qian3 zhe2 luo4 xia4 jie4 。
- ci2 yuan2 fa1 kun1 lun2 ， yi4 jin4 ruo4 dao4 hai3 。
- xi1 zai4 shen2 de2 chao2 ， shao3 xiu4 fu4 wen2 cai3 。
- zhuo2 di4 ying1 zhi4 ju3 ， zhao4 shi4 fu2 hua2 gai4 。
- zui4 hui1 ba2 cui4 pan4 ， yi2 zi4 bu2 fu4 gai3 。
- chuan2 xie3 bian4 dou1 xia4 ， zhi3 gui4 wu2 ke3 mai3 。
- yi2 ming4 zuo3 zhu4 zuo4 ， yun2 ge2 chui2 ying1 pei4 。
- ge1 shi1 shu4 qian1 shou3 ， ren2 kou3 zhi4 yu3 kuai4 。
- zhi4 da4 qing1 feng4 qian2 ， tong4 yin3 fu4 jiu3 zhai4 。
- yong1 shu3 ji4 ji2 xu4 ， chu1 ming4 yu4 jin1 zai3 。
- ti2 zhu4 bao2 chang2 qing1 ， ming2 ge2 xiao4 zhang1 zai4 。
- jin3 shui3 qing1 jian4 fa4 ， e2 mei2 lü4 yu2 dai4 。
- wu4 hua2 ceng2 bu2 fu4 ， shi1 jiu3 liao2 zi4 dai4 。
- zhi3 gan1 qi3 ze2 lu4 ， yin4 shou4 jiu3 bu4 jie3 。
- tao2 qian2 yao1 ren4 zhe2 ， lai2 zi3 yi1 you3 cai3 。
- cuo1 tuo2 li4 si4 yi4 ， chen2 tu3 bu4 ke3 bai3 。
- wu2 huang2 zai4 fan1 di3 ， wen2 ming2 si4 cong1 hai4 。
- ji2 wei4 wei4 jia1 xun2 ， du2 xu1 yan2 ying1 dui4 。
- xiang1 jian4 hen4 yi3 wan3 ， xin1 ran2 qi4 jia1 hui4 。
- jian4 guan1 liao2 jia3 dao4 ， zi3 wei1 ju4 zhen1 bai4 。
- zhi4 gao4 fu4 xi1 han4 ， bei1 ban3 jie1 dong1 dai4 。
- jin1 luan2 fu4 ye4 zhao4 ， gu4 wen4 ji2 yuan3 da4 。
- bai2 ma2 ji1 qian1 zhi3 ， yi4 chu1 yuan2 bai2 wai4 。
- jian4 xian2 kong3 bu4 ji2 ， you4 shan4 ceng2 wu2 dai4 。
- dang1 chao2 zi4 du2 bu4 ， wan3 jie2 yi4 fan4 ai4 。
- you3 bie2 le4 wen2 shao2 ， wu2 ji1 shi1 zi4 kuai4 。
- jian4 zi3 zai4 guang3 chang3 ， zhi1 jian4 shu1 liu2 bei4 。
- jin4 shi4 shu4 qie3 qian1 ， chi2 wu4 cheng1 jun4 mai4 。
- ren2 ren2 wo4 ling2 she2 ， xu1 wo3 zhu1 wu2 lei4 。
- chao1 ba2 guan1 duo1 shi4 ， quan2 gui4 bu4 de2 ai4 。
- yu4 qian2 zhong1 ke1 di4 ， ge2 xia4 bei4 liao2 cai3 。
- ju4 wei2 shi1 shuo4 de2 ， chang2 xu1 jie1 jia1 hua4 。
- guo2 chao2 da4 shou3 bi3 ， ri4 xi1 qi1 ding3 nai4 。
- xiong1 zhong1 tai4 shan1 yun2 ， shu1 juan3 he2 dan4 䨴。
- yan2 xia4 fu4 yan2 yu3 ， xu4 suo1 wei4 pang1 pei4 。
- wu2 dao4 sui4 nan2 xing2 ， yi2 dan4 tong2 de2 zui4 。
- dian3 wu3 xin4 rong3 san4 ， er4 ju1 geng4 lang2 bei4 。
- shang1 wu1 shen4 pi4 lou4 ， fu1 zhi4 jin4 shan1 sai1 。
- gong4 yue4 yu2 qian1 li3 ， bian4 feng1 wu2 yi2 jie4 。
- he2 dang1 sui4 cheng2 fu2 ， shi4 zuo4 fu2 bo2 xie4 。
- da4 xiao4 yin3 chun2 feng1 ， zun1 qian2 yi4 chang2 yi1 。
- jin1 zi1 dang1 wei3 shun4 ， zi4 xi1 wu2 jie4 chai4 。
- tou2 shi1 zhu4 zui4 yin2 ， ru4 shi4 sheng1 tu2 zai4 。

## 注释

## 译文

## 赏析
