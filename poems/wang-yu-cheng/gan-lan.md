---
id: wang-yu-cheng-gan-lan
title: 橄欖
titlePinyin: gan3 lan3
titleSlug: gan-lan
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 宋
dynastyPinyin: song4
dynastySlug: song
tags: []
---

## 正文

- 江東多果實，橄欖稱珍奇。
- 北人將就酒，食之先顰眉。
- 皮核苦且澀，歷口復棄遺。
- 良久有迴味，始覺甘如飴。
- 我今何所喻，喻彼忠臣詞。
- 直道逆君耳，斥逐投天涯。
- 世亂思其言，噬臍焉能追。
- 寄語採詩者，無輕橄欖詩。

## 拼音

- jiang1 dong1 duo1 guo3 shi2 ， gan3 lan3 cheng1 zhen1 qi2 。
- bei3 ren2 jiang1 jiu4 jiu3 ， shi2 zhi1 xian1 pin2 mei2 。
- pi2 he2 ku3 qie3 se4 ， li4 kou3 fu4 qi4 yi2 。
- liang2 jiu3 you3 hui2 wei4 ， shi3 jue2 gan1 ru2 yi2 。
- wo3 jin1 he2 suo3 yu4 ， yu4 bi3 zhong1 chen2 ci2 。
- zhi2 dao4 ni4 jun1 er3 ， chi4 zhu2 tou2 tian1 ya2 。
- shi4 luan4 si1 qi2 yan2 ， shi4 qi2 yan1 neng2 zhui1 。
- ji4 yu3 cai3 shi1 zhe3 ， wu2 qing1 gan3 lan3 shi1 。

## 注释

## 译文

## 赏析
