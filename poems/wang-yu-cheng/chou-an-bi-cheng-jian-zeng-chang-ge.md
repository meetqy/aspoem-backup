---
id: wang-yu-cheng-chou-an-bi-cheng-jian-zeng-chang-ge
title: 酬安祕丞見贈長歌
titlePinyin: chou2 an1 bi4 cheng2 jian4 zeng4 chang2 ge1
titleSlug: chou-an-bi-cheng-jian-zeng-chang-ge
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我聞進士登科換凡骨，信知不是風塵物。
- 貢籍由來數百年，直疑空却神仙窟。
- 其間最貴龍虎榜，乘時得路爲卿相。
- 一從巢寇犯闕來，梁氏禮闈還草創。
- 莊宗明宗雖膺命，晉朝漢朝俱不永。
- 其中縱得神仙材，太平不見哀之哉。
- 上玄應恐天地閑，安仙又謫來人寰。
- 二十把筆疏辭源，黄河傾落崑崙山。
- 有周道衰猶歎鳳，天公留得歸皇宋。
- 天水夕郎掌貢時，禹門萬仞連雲聳。
- 不是真龍不能過，嗔波怒浪澆雷火。
- 是歲北極七箇星，一時下降爲門生。
- 安仙堂堂冠其首，六星煌煌願隨後。
- 騶虞賦就鏗金石，丹水詩成摛錦繡。
- 玉皇殿前受恩渥，一時命入芙蓉幕。
- 獨得歸州近巫峽，十二晴峰長在睫。
- 郡齋狂醉復狂吟，書盡巴東一川葉。
- 邇來遊宦五六年，吳山越水供新編。
- 還同白傅蘇杭日，歌詩落筆人爭傳。
- 去年始上芸香閣，出典陶丘滯鋒鍔。
- 阮籍營中浮蟻馨，亞夫門外垂楊弱。
- 驥足雖知暫縻絆，樽前未始長嗟歎。
- 只應會得老聃言，大器本來成較晚。
- 吾君正是興文教，不日徵歸掌綸誥。
- 醉挨雉扇掃宮辭，怒上螭頭呈諫草。
- 筆下追還三代風，祛盡澆漓成古道。
- 丈夫方見兼濟才，莫學西山採薇老。
- 我今自是蓬蒿身，如何一見如故人。
- 長歌謂我相翦飾，便疑平地升青雲。
- 文章難得逢知己，知己相逢貴終始。
- 伊我行止方悽悽，老親稚子相顧啼。
- 出門動足歧路迷，得君引上登天梯。

## 拼音

- wo3 wen2 jin4 shi4 deng1 ke1 huan4 fan2 gu3 ， xin4 zhi1 bu2 shi4 feng1 chen2 wu4 。
- gong4 ji2 you2 lai2 shu4 bai3 nian2 ， zhi2 yi2 kong1 que4 shen2 xian1 ku1 。
- qi2 jian4 zui4 gui4 long2 hu3 bang3 ， cheng2 shi2 de2 lu4 wei2 qing1 xiang1 。
- yi4 cong2 chao2 kou4 fan4 que4 lai2 ， liang2 shi4 li3 wei2 huan2 cao3 chuang4 。
- zhuang1 zong1 ming2 zong1 sui1 ying1 ming4 ， jin4 chao2 han4 chao2 ju4 bu4 yong3 。
- qi2 zhong1 zong4 de2 shen2 xian1 cai2 ， tai4 ping2 bu2 jian4 ai1 zhi1 zai1 。
- shang4 xuan2 ying1 kong3 tian1 di4 xian2 ， an1 xian1 you4 zhe2 lai2 ren2 huan2 。
- er4 shi2 ba3 bi3 shu1 ci2 yuan2 ， huang2 he2 qing1 luo4 kun1 lun2 shan1 。
- you3 zhou1 dao4 shuai1 you2 tan4 feng4 ， tian1 gong1 liu2 de2 gui1 huang2 song4 。
- tian1 shui3 xi1 lang2 zhang3 gong4 shi2 ， yu3 men2 wan4 ren4 lian2 yun2 song3 。
- bu2 shi4 zhen1 long2 bu4 neng2 guo4 ， chen1 bo1 nu4 lang4 jiao1 lei2 huo3 。
- shi4 sui4 bei3 ji2 qi1 ge4 xing1 ， yi4 shi2 xia4 jiang4 wei2 men2 sheng1 。
- an1 xian1 tang2 tang2 guan1 qi2 shou3 ， liu4 xing1 huang2 huang2 yuan4 sui2 hou4 。
- zou1 yu2 fu4 jiu4 keng1 jin1 shi2 ， dan1 shui3 shi1 cheng2 chi1 jin3 xiu4 。
- yu4 huang2 dian4 qian2 shou4 en1 wo4 ， yi4 shi2 ming4 ru4 fu2 rong2 mu4 。
- du2 de2 gui1 zhou1 jin4 wu1 xia2 ， shi2 er4 qing2 feng1 chang2 zai4 jie2 。
- jun4 zhai1 kuang2 zui4 fu4 kuang2 yin2 ， shu1 jin4 ba1 dong1 yi4 chuan1 ye4 。
- er3 lai2 you2 huan4 wu3 liu4 nian2 ， wu2 shan1 yue4 shui3 gong4 xin1 bian1 。
- huan2 tong2 bai2 fu4 su1 hang2 ri4 ， ge1 shi1 luo4 bi3 ren2 zheng1 chuan2 。
- qu4 nian2 shi3 shang4 yun2 xiang1 ge2 ， chu1 dian3 tao2 qiu1 zhi4 feng1 e4 。
- ruan3 ji2 ying2 zhong1 fu2 yi3 xin1 ， ya1 fu1 men2 wai4 chui2 yang2 ruo4 。
- ji4 zu2 sui1 zhi1 zan4 mi2 ban4 ， zun1 qian2 wei4 shi3 chang2 jie1 tan4 。
- zhi1 ying1 hui4 de2 lao3 dan1 yan2 ， da4 qi4 ben3 lai2 cheng2 jiao4 wan3 。
- wu2 jun1 zheng4 shi4 xing1 wen2 jiao4 ， bu2 ri4 zhi3 gui1 zhang3 lun2 gao4 。
- zui4 ai1 zhi4 shan4 sao3 gong1 ci2 ， nu4 shang4 chi1 tou2 cheng2 jian4 cao3 。
- bi3 xia4 zhui1 huan2 san1 dai4 feng1 ， qu1 jin4 jiao1 li2 cheng2 gu3 dao4 。
- zhang4 fu0 fang1 jian4 jian1 ji4 cai2 ， mo4 xue2 xi1 shan1 cai3 wei1 lao3 。
- wo3 jin1 zi4 shi4 peng2 hao1 shen1 ， ru2 he2 yi2 jian4 ru2 gu4 ren2 。
- chang2 ge1 wei4 wo3 xiang1 jian3 shi4 ， bian4 yi2 ping2 di4 sheng1 qing1 yun2 。
- wen2 zhang1 nan2 de2 feng2 zhi1 ji3 ， zhi1 ji3 xiang1 feng2 gui4 zhong1 shi3 。
- yi1 wo3 xing2 zhi3 fang1 qi1 qi1 ， lao3 qin1 zhi4 zi3 xiang1 gu4 ti2 。
- chu1 men2 dong4 zu2 qi2 lu4 mi2 ， de2 jun1 yin3 shang4 deng1 tian1 ti1 。

## 注释

## 译文

## 赏析
