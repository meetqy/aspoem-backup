---
id: wang-yu-cheng-he-yang-sui-he-yu
title: 和楊遂賀雨
titlePinyin: he2 yang2 sui4 he4 yu3
titleSlug: he-yang-sui-he-yu
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 宋
dynastyPinyin: song4
dynastySlug: song
tags: []
---

## 正文

- 我罷內庭職，出臨永陽民。
- 永陽民雖庶，未免多饑貧。
- 富之既無術，齪齪爲謹身。
- 可堪今夏旱，如燎復如焚。
- 厥田本塗泥，坐見生埃氛。
- 稚老無所訴，嗷嗷望穹旻。
- 食祿憂人憂，蚤夜眉不伸。
- 促决獄中囚，徧禱境內神。
- 楚辭有山鬼，廟貌羅水濱。
- 胡法有浮圖，寺宇連城闉。
- 齋莊命寮寀，供給抽俸緡。
- 鼓笛迎湫水，香花照金輪。
- 誠知非典故，且慰旱熯人。
- 偶與天雨會，霶霶四郊勻。
- 插秧復修堰，野叟何欣欣。
- 可辦官賦調，亦免農艱辛。
- 燮調頼時相，感應由聖君。
- 于吾復何有，敢望歌頌云。
- 清流楊水部，德與我爲鄰。
- 仇香官位屈，何遜詩格新。
- 見投賀雨篇，言自人口聞。
- 夫君蓋私我，過實豈相親。
- 爲霖非我事，職業唯詞臣。
- 若有民謠起，當歌帝澤春。
- 庶使採詩官，入奏助南薰。

## 拼音

- wo3 ba4 nei4 ting2 zhi2 ， chu1 lin2 yong3 yang2 min2 。
- yong3 yang2 min2 sui1 shu4 ， wei4 mian3 duo1 ji1 pin2 。
- fu4 zhi1 ji4 wu2 shu4 ， chuo4 chuo4 wei2 jin3 shen1 。
- ke3 kan1 jin1 xia4 han4 ， ru2 liao2 fu4 ru2 fen2 。
- jue2 tian2 ben3 tu2 ni2 ， zuo4 jian4 sheng1 ai1 fen1 。
- zhi4 lao3 wu2 suo3 su4 ， ao2 ao2 wang4 qiong2 min2 。
- shi2 lu4 you1 ren2 you1 ， zao3 ye4 mei2 bu4 shen1 。
- cu4 jue2 yu4 zhong1 qiu2 ， bian4 dao3 jing4 nei4 shen2 。
- chu3 ci2 you3 shan1 gui3 ， miao4 mao4 luo2 shui3 bin1 。
- hu2 fa3 you3 fu2 tu2 ， si4 yu3 lian2 cheng2 yin1 。
- zhai1 zhuang1 ming4 liao2 cai3 ， gong4 gei3 chou1 feng4 min2 。
- gu3 di2 ying2 qiu1 shui3 ， xiang1 hua1 zhao4 jin1 lun2 。
- cheng2 zhi1 fei1 dian3 gu4 ， qie3 wei4 han4 han4 ren2 。
- ou3 yu3 tian1 yu3 hui4 ， pang1 pang1 si4 jiao1 yun2 。
- cha1 yang1 fu4 xiu1 yan4 ， ye3 sou3 he2 xin1 xin1 。
- ke3 ban4 guan1 fu4 diao4 ， yi4 mian3 nong2 jian1 xin1 。
- xie4 diao4 lai4 shi2 xiang1 ， gan3 ying1 you2 sheng4 jun1 。
- yu2 wu2 fu4 he2 you3 ， gan3 wang4 ge1 song4 yun2 。
- qing1 liu2 yang2 shui3 bu4 ， de2 yu3 wo3 wei2 lin2 。
- chou2 xiang1 guan1 wei4 qu1 ， he2 xun4 shi1 ge2 xin1 。
- jian4 tou2 he4 yu3 pian1 ， yan2 zi4 ren2 kou3 wen2 。
- fu1 jun1 gai4 si1 wo3 ， guo4 shi2 qi3 xiang1 qin1 。
- wei2 lin2 fei1 wo3 shi4 ， zhi2 ye4 wei2 ci2 chen2 。
- ruo4 you3 min2 yao2 qi3 ， dang1 ge1 di4 ze2 chun1 。
- shu4 shi3 cai3 shi1 guan1 ， ru4 zou4 zhu4 nan2 xun1 。

## 注释

## 译文

## 赏析
