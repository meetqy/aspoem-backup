---
id: wang-yu-cheng-xian-zhuan-yun-fu-shi-tai-chang-li-bo-shi
title: 獻轉運副使太常李博士
titlePinyin: xian4 zhuan3 yun4 fu4 shi3 tai4 chang2 li3 bo2 shi4
titleSlug: xian-zhuan-yun-fu-shi-tai-chang-li-bo-shi
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 宋
dynastyPinyin: song4
dynastySlug: song
tags: []
---

## 正文

- 邦計動宸衷，時賢蒞浙東。
- 量寬吞渤澥，氣直稟崆峒。
- 捧詔瑶池下，辭班玉筍中。
- 饋糧蕭相國，制禮叔孫通。
- 舉措敦儒行，談諧有古風。
- 冀方思舊政，江表佇成功。
- 吏畏嚴霜白，民歌愛日紅。
- 勤王雖運智，修道豈妨公。
- 旋種烟莎逕，閑科雨竹叢。
- 養成丹頂鶴，瘦盡雪花驄。
- 移石情無倦，抄書俸不充。
- 晨餐燒露筍，秋句寫霜楓。
- 棋閣連花塢，書窗映燭籠。
- 僧傳栽樹法，客獻遞詩筒。
- 飲席螺爲盞，吟舟葦作篷。
- 按琴苔院冷，搗藥月堂空。
- 清白成家計，操修達聖聰。
- 即徵歸象闕，清秩冠鴛鴻。

## 拼音

- bang1 ji4 dong4 chen2 zhong1 ， shi2 xian2 li4 zhe4 dong1 。
- liang2 kuan1 tun1 bo2 xie4 ， qi4 zhi2 bing3 kong1 tong2 。
- peng3 zhao4 yao2 chi2 xia4 ， ci2 ban1 yu4 sun3 zhong1 。
- kui4 liang2 xiao1 xiang1 guo2 ， zhi4 li3 shu1 sun1 tong1 。
- ju3 cuo4 dun1 ru2 xing2 ， tan2 xie2 you3 gu3 feng1 。
- ji4 fang1 si1 jiu4 zheng4 ， jiang1 biao3 zhu4 cheng2 gong1 。
- li4 wei4 yan2 shuang1 bai2 ， min2 ge1 ai4 ri4 hong2 。
- qin2 wang2 sui1 yun4 zhi4 ， xiu1 dao4 qi3 fang2 gong1 。
- xuan2 zhong3 yan1 sha1 jing4 ， xian2 ke1 yu3 zhu2 cong2 。
- yang3 cheng2 dan1 ding3 he4 ， shou4 jin4 xue3 hua1 cong1 。
- yi2 shi2 qing2 wu2 juan4 ， chao1 shu1 feng4 bu4 chong1 。
- chen2 can1 shao1 lu4 sun3 ， qiu1 ju4 xie3 shuang1 feng1 。
- qi2 ge2 lian2 hua1 wu4 ， shu1 chuang1 ying4 zhu2 long2 。
- seng1 chuan2 zai1 shu4 fa3 ， ke4 xian4 di4 shi1 tong3 。
- yin3 xi2 luo2 wei2 zhan3 ， yin2 zhou1 wei3 zuo4 peng2 。
- an4 qin2 tai2 yuan4 leng3 ， dao3 yao4 yue4 tang2 kong1 。
- qing1 bai2 cheng2 jia1 ji4 ， cao1 xiu1 da2 sheng4 cong1 。
- ji2 zhi3 gui1 xiang4 que4 ， qing1 zhi4 guan1 yuan1 hong2 。

## 注释

## 译文

## 赏析
