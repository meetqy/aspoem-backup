---
id: wang-yu-cheng-huai-xian-shi-wang-shu-mi
title: 懷賢詩 王樞密
titlePinyin: huai2 xian2 shi1   wang2 shu1 mi4
titleSlug: huai-xian-shi-wang-shu-mi
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 宋
dynastyPinyin: song4
dynastySlug: song
tags: []
---

## 正文

- 西樞經緯才，慷慨遇真主。
- 文學中甲科，風雲參霸府。
- 直躬在密勿，未始畏彊禦。
- 憑案讀古書，箕踞視太祖。
- 澤欲浸生民，化將還邃古。
- 拆寺遇武宗，排佛如韓愈。
- 盡髮羣苾蒭，使之藝禾黍。
- 兵威遂强盛，人力不耗蠹。
- 世宗征淮甸，委任當留務。
- 馬前拜侯伯，階下列椹斧。
- 叱咤氣生風，將校汗如雨。
- 手築太平基，胼胝不輟杵。
- 具瞻人有望，衰運時不與。
- 修短天難忱，殲奪民何怙。
- 恩深與小斂，撫槨甚悲沮。
- 云亡復殄瘁，前哲非虛語。
- 世豈乏賢良，才難具文武。
- 曆象過羲和，文章敵燕許。
- 可能隨衆人，冥寞歸塵土。
- 子孫雖衆多，必復事未睹。
- 誰銘遷客詩，高揭王公墓。

## 拼音

- xi1 shu1 jing1 wei3 cai2 ， kang1 kai3 yu4 zhen1 zhu3 。
- wen2 xue2 zhong1 jia3 ke1 ， feng1 yun2 can1 ba4 fu3 。
- zhi2 gong1 zai4 mi4 wu4 ， wei4 shi3 wei4 qiang2 yu4 。
- ping2 an4 du2 gu3 shu1 ， ji1 ju4 shi4 tai4 zu3 。
- ze2 yu4 jin4 sheng1 min2 ， hua4 jiang1 huan2 sui4 gu3 。
- chai1 si4 yu4 wu3 zong1 ， pai2 fo2 ru2 han2 yu4 。
- jin4 fa4 qun2 bi4 chu2 ， shi3 zhi1 yi4 he2 shu3 。
- bing1 wei1 sui4 qiang2 sheng4 ， ren2 li4 bu2 hao4 du4 。
- shi4 zong1 zheng1 huai2 dian4 ， wei3 ren4 dang1 liu2 wu4 。
- ma3 qian2 bai4 hou2 bo2 ， jie1 xia4 lie4 shen4 fu3 。
- chi4 zha4 qi4 sheng1 feng1 ， jiang1 xiao4 han4 ru2 yu3 。
- shou3 zhu4 tai4 ping2 ji1 ， pian2 zhi1 bu2 chuo4 chu3 。
- ju4 zhan1 ren2 you3 wang4 ， shuai1 yun4 shi2 bu4 yu3 。
- xiu1 duan3 tian1 nan2 chen2 ， jian1 duo2 min2 he2 hu4 。
- en1 shen1 yu3 xiao3 lian3 ， fu3 guo3 shen4 bei1 ju3 。
- yun2 wang2 fu4 tian3 cui4 ， qian2 zhe2 fei1 xu1 yu3 。
- shi4 qi3 fa2 xian2 liang2 ， cai2 nan2 ju4 wen2 wu3 。
- li4 xiang4 guo4 xi1 he2 ， wen2 zhang1 di2 yan4 xu1 。
- ke3 neng2 sui2 zhong4 ren2 ， ming2 mo4 gui1 chen2 tu3 。
- zi3 sun1 sui1 zhong4 duo1 ， bi4 fu4 shi4 wei4 du3 。
- shui2 ming2 qian1 ke4 shi1 ， gao1 jie1 wang2 gong1 mu4 。

## 注释

## 译文

## 赏析
