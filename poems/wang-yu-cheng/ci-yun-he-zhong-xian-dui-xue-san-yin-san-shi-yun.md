---
id: wang-yu-cheng-ci-yun-he-zhong-xian-dui-xue-san-yin-san-shi-yun
title: 次韻和仲咸對雪散吟三十韻
titlePinyin: ci4 yun4 he2 zhong4 xian2 dui4 xue3 san4 yin2 san1 shi2 yun4
titleSlug: ci-yun-he-zhong-xian-dui-xue-san-yin-san-shi-yun
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 宋
dynastyPinyin: song4
dynastySlug: song
tags: []
---

## 正文

- 靜對春天雪，時烹月俸茶。
- 久閑便澹薄，漸老厭諠譁。
- 徙倚終朝看，溟濛向曉加。
- 應同頭上髮，復亂眼中花。
- 光暝侵燈暗，聲繁拂竹斜。
- 東風吹片片，北戶積些些。
- 最豁三農望，勻淹百草芽。
- 潤勝天上露，媚掩日邊霞。
- 史筆應先紀，豐年的不賒。
- 舞縈農叟袂，飄逐使君車。
- 善政商於郡，優閑副使家。
- 酒錢隨分有，詩筆且須誇。
- 岸灑泉聲好，園滋薺色嘉。
- 無心思北闕，有興讀南華。
- 地隠商於洛，山綿楚與巴。
- 拖腸甘似鼠，畫足不爭蛇。
- 有病如原憲，無才敵景差。
- 由來叩寂寞，全勝事驕奢。
- 世態誠堪笑，前賢亦可嗟。
- 絳侯憎賈誼，白傅怨王涯。
- 宣室終前席，潯陽暫種畬。
- 升沉常自得，消息一何佳。
- 自顧曾傷翼，甘同不食瓜。
- 但全螻蟻命，敢鬭虎狼牙。
- 竹箭天生直，潢汙地本漥。
- 敢云求富貴，且免奉姦邪。
- 夜黑燈燒樺，朝饑飯带砂。
- 尚慚紆紫綬，豈望署黄麻。
- 親壽高如鶴，兒嬌語似鴉。
- 時時傾一酌，聚口笑唅呀。

## 拼音

- jing4 dui4 chun1 tian1 xue3 ， shi2 peng1 yue4 feng4 cha2 。
- jiu3 xian2 bian4 dan4 bao2 ， jian4 lao3 yan4 xuan1 hua2 。
- xi3 yi3 zhong1 chao2 kan4 ， ming2 meng2 xiang4 xiao3 jia1 。
- ying1 tong2 tou2 shang4 fa4 ， fu4 luan4 yan3 zhong1 hua1 。
- guang1 ming2 qin1 deng1 an4 ， sheng1 fan2 fu2 zhu2 xie2 。
- dong1 feng1 chui1 pian4 pian4 ， bei3 hu4 ji1 xie1 xie1 。
- zui4 huo1 san1 nong2 wang4 ， yun2 yan1 bai3 cao3 ya2 。
- run4 sheng4 tian1 shang4 lu4 ， mei4 yan3 ri4 bian1 xia2 。
- shi3 bi3 ying1 xian1 ji4 ， feng1 nian2 de0 bu4 she1 。
- wu3 ying2 nong2 sou3 mei4 ， piao1 zhu2 shi3 jun1 ju1 。
- shan4 zheng4 shang1 wu1 jun4 ， you1 xian2 fu4 shi3 jia1 。
- jiu3 qian2 sui2 fen1 you3 ， shi1 bi3 qie3 xu1 kua1 。
- an4 sa3 quan2 sheng1 hao3 ， yuan2 zi1 ji4 se4 jia1 。
- wu2 xin1 si0 bei3 que4 ， you3 xing1 du2 nan2 hua2 。
- di4 yin3 shang1 wu1 luo4 ， shan1 mian2 chu3 yu3 ba1 。
- tuo1 chang2 gan1 si4 shu3 ， hua4 zu2 bu4 zheng1 she2 。
- you3 bing4 ru2 yuan2 xian4 ， wu2 cai2 di2 jing3 cha4 。
- you2 lai2 kou4 ji4 mo4 ， quan2 sheng4 shi4 jiao1 she1 。
- shi4 tai4 cheng2 kan1 xiao4 ， qian2 xian2 yi4 ke3 jie1 。
- jiang4 hou2 zeng1 jia3 yi4 ， bai2 fu4 yuan4 wang2 ya2 。
- xuan1 shi4 zhong1 qian2 xi2 ， xun2 yang2 zan4 zhong3 she1 。
- sheng1 chen2 chang2 zi4 de2 ， xiao1 xi0 yi4 he2 jia1 。
- zi4 gu4 ceng2 shang1 yi4 ， gan1 tong2 bu4 shi2 gua1 。
- dan4 quan2 lou2 yi3 ming4 ， gan3 dou4 hu3 lang2 ya2 。
- zhu2 jian4 tian1 sheng1 zhi2 ， huang2 wu1 di4 ben3 wa1 。
- gan3 yun2 qiu2 fu4 gui4 ， qie3 mian3 feng4 jian1 xie2 。
- ye4 hei1 deng1 shao1 hua4 ， chao2 ji1 fan4 dai4 sha1 。
- shang4 can2 yu1 zi3 shou4 ， qi3 wang4 shu3 huang2 ma2 。
- qin1 shou4 gao1 ru2 he4 ， er2 jiao1 yu3 si4 ya1 。
- shi2 shi2 qing1 yi4 zhuo2 ， ju4 kou3 xiao4 han2 ya0 。

## 注释

## 译文

## 赏析
