---
id: wang-yu-cheng-rui-lian-ge
title: 瑞蓮歌
titlePinyin: rui4 lian2 ge1
titleSlug: rui-lian-ge
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 宋
dynastyPinyin: song4
dynastySlug: song
tags: []
---

## 正文

- 江城五月江雨晴，荷花到處紅交橫。
- 宋家池上瑞蓮生，嫋嫋出叢抽一莖。
- 莖端菡萏開兩朵，忽似娥皇將女英。
- 九疑望斷蒼梧暮，低頭並照湘波清。
- 花落蓮成碧於卵，瑟瑟塵輕熨人眼。
- 蕭郎弄玉合巹時，一齊覆下瑠璃盞。
- 草木效靈載圖史，守臣盡可聞天子。
- 吾君有詔抑祥瑞，異獸珍禽不爲貴。
- 瑞蓮無路達冕旒，也隨衆卉老池頭。
- 吏民歸美賀郡守，敢貪天功爲己有。
- 古來善政數杜詩，桑無附枝麥兩歧。
- 瑞蓮信美産茲土，起予謾作閑歌辭。
- 年年更願再熟稻，倉箱免使吾民饑。

## 拼音

- jiang1 cheng2 wu3 yue4 jiang1 yu3 qing2 ， he2 hua1 dao4 chu3 hong2 jiao1 heng2 。
- song4 jia1 chi2 shang4 rui4 lian2 sheng1 ， niao3 niao3 chu1 cong2 chou1 yi2 jing4 。
- jing4 duan1 han4 dan4 kai1 liang3 duo3 ， hu1 si4 e2 huang2 jiang1 nü3 ying1 。
- jiu3 yi2 wang4 duan4 cang1 wu2 mu4 ， di1 tou2 bing4 zhao4 xiang1 bo1 qing1 。
- hua1 luo4 lian2 cheng2 bi4 wu1 luan3 ， se4 se4 chen2 qing1 yun4 ren2 yan3 。
- xiao1 lang2 nong4 yu4 he2 jin3 shi2 ， yi4 qi2 fu4 xia4 liu2 li2 zhan3 。
- cao3 mu4 xiao4 ling2 zai4 tu2 shi3 ， shou3 chen2 jin4 ke3 wen2 tian1 zi3 。
- wu2 jun1 you3 zhao4 yi4 xiang2 rui4 ， yi4 shou4 zhen1 qin2 bu4 wei2 gui4 。
- rui4 lian2 wu2 lu4 da2 mian3 liu2 ， ye3 sui2 zhong4 hui4 lao3 chi2 tou2 。
- li4 min2 gui1 mei3 he4 jun4 shou3 ， gan3 tan1 tian1 gong1 wei2 ji3 you3 。
- gu3 lai2 shan4 zheng4 shu4 du4 shi1 ， sang1 wu2 fu4 zhi1 mai4 liang3 qi2 。
- rui4 lian2 xin4 mei3 chan3 zi1 tu3 ， qi3 yu3 man2 zuo4 xian2 ge1 ci2 。
- nian2 nian2 geng4 yuan4 zai4 shu2 dao4 ， cang1 xiang1 mian3 shi3 wu2 min2 ji1 。

## 注释

## 译文

## 赏析
