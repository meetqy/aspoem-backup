---
id: wang-yu-cheng-wu-ai-shi-gu-shang-shu-bing-bu-shi-lang-lang-ya-wang-gong
title: 五哀詩 故尚書兵部侍郎琅琊王公
titlePinyin: wu3 ai1 shi1   gu4 shang4 shu1 bing1 bu4 shi4 lang2 lang2 ya2 wang2 gong1
titleSlug: wu-ai-shi-gu-shang-shu-bing-bu-shi-lang-lang-ya-wang-gong
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 宋
dynastyPinyin: song4
dynastySlug: song
tags: []
---

## 正文

- 琅琊名父子，少孤起徒步。
- 贄謁桑魏公，藻鑑非易與。
- 撫頂久歎惜，王楊許爲伍。
- 諸侯取爲官，佐幕大名府。
- 主帥杜重威，功大心跋扈。
- 天驥被縶維，神龜罹網罟。
- 六師薄孤壘，三面開生路。
- 主人既釋放，賓筵因詿誤。
- 逼脅本非辜，貶謫尋不赴。
- 折腰紆墨綬，搨翼久未舉。
- 梁竦耻州縣，長卿有辭賦。
- 裏行旌邑政，柱史登朝序。
- 抨彈志不樂，潤色才有素。
- 錦窠應列宿，星垣吟藥樹。
- 丹青生帝典，金玉鏗王度。
- 東觀秉直筆，南宮司貢部。
- 時英萃門下，藹藹騰嘉譽。
- 鵬掀六月風，豹蔚七日霧。
- 多才同列忌，嫉惡姦人怒。
- 排斥屢專城，織羅仍典午。
- 名宦頗流離，衣食常貧窶。
- 文明起代邸，振拔非不遇。
- 紫微雖正拜，白髮已遲暮。
- 史魚直有遺，棖也剛不吐。
- 非才占清列，志欲投兕虎。
- 英俊在草萊，力能生翅羽。
- 毀譽兩無私，華衮間蕭斧。
- 掌選循故實，尹京恥鉤距。
- 名位僅三事，疾瘵嬰二豎。
- 告滿拜貳卿，君恩慰沉痼。
- 終見哲人萎，蕭蕭空壠墓。
- 鯉庭有令嗣，鳳閣登仙署。
- 兩制列門生，九原應自許。
- 蒼蒼猶足信，吾道似有訴。
- 餘慶在子孫，明明深可據。

## 拼音

- lang2 ya2 ming2 fu4 zi3 ， shao3 gu1 qi3 tu2 bu4 。
- zhi4 ye4 sang1 wei4 gong1 ， zao3 jian4 fei1 yi4 yu3 。
- fu3 ding3 jiu3 tan4 xi1 ， wang2 yang2 xu1 wei2 wu3 。
- zhu1 hou2 qu3 wei2 guan1 ， zuo3 mu4 da4 ming2 fu3 。
- zhu3 shuai4 du4 zhong4 wei1 ， gong1 da4 xin1 ba2 hu4 。
- tian1 ji4 bei4 zhi2 wei2 ， shen2 gui1 li2 wang3 gu3 。
- liu4 shi1 bao2 gu1 lei3 ， san1 mian4 kai1 sheng1 lu4 。
- zhu3 ren2 ji4 shi4 fang4 ， bin1 yan2 yin1 gua4 wu4 。
- bi1 xie2 ben3 fei1 gu1 ， bian3 zhe2 xun2 bu2 fu4 。
- zhe2 yao1 yu1 mo4 shou4 ， ta4 yi4 jiu3 wei4 ju3 。
- liang2 song3 chi3 zhou1 xian4 ， chang2 qing1 you3 ci2 fu4 。
- li3 xing2 jing1 yi4 zheng4 ， zhu4 shi3 deng1 chao2 xu4 。
- peng1 dan4 zhi4 bu2 le4 ， run4 se4 cai2 you3 su4 。
- jin3 ke1 ying1 lie4 su4 ， xing1 yuan2 yin2 yao4 shu4 。
- dan1 qing1 sheng1 di4 dian3 ， jin1 yu4 keng1 wang2 du4 。
- dong1 guan1 bing3 zhi2 bi3 ， nan2 gong1 si1 gong4 bu4 。
- shi2 ying1 cui4 men2 xia4 ， ai3 ai3 teng2 jia1 yu4 。
- peng2 xian1 liu4 yue4 feng1 ， bao4 wei4 qi1 ri4 wu4 。
- duo1 cai2 tong2 lie4 ji4 ， ji2 e4 jian1 ren2 nu4 。
- pai2 chi4 lü3 zhuan1 cheng2 ， zhi1 luo2 reng2 dian3 wu3 。
- ming2 huan4 po1 liu2 li2 ， yi1 shi2 chang2 pin2 ju4 。
- wen2 ming2 qi3 dai4 di3 ， zhen4 ba2 fei1 bu2 yu4 。
- zi3 wei1 sui1 zheng4 bai4 ， bai2 fa4 yi3 chi2 mu4 。
- shi3 yu2 zhi2 you3 yi2 ， cheng2 ye3 gang1 bu4 tu3 。
- fei1 cai2 zhan4 qing1 lie4 ， zhi4 yu4 tou2 si4 hu3 。
- ying1 jun4 zai4 cao3 lai2 ， li4 neng2 sheng1 chi4 yu3 。
- hui3 yu4 liang3 wu2 si1 ， hua2 gun3 jian4 xiao1 fu3 。
- zhang3 xuan3 xun2 gu4 shi2 ， yin3 jing1 chi3 gou1 ju4 。
- ming2 wei4 jin3 san1 shi4 ， ji2 zhai4 ying1 er4 shu4 。
- gao4 man3 bai4 er4 qing1 ， jun1 en1 wei4 chen2 gu4 。
- zhong1 jian4 zhe2 ren2 wei3 ， xiao1 xiao1 kong1 long3 mu4 。
- li3 ting2 you3 ling4 si4 ， feng4 ge2 deng1 xian1 shu3 。
- liang3 zhi4 lie4 men2 sheng1 ， jiu3 yuan2 ying1 zi4 xu1 。
- cang1 cang1 you2 zu2 xin4 ， wu2 dao4 si4 you3 su4 。
- yu2 qing4 zai4 zi3 sun1 ， ming2 ming2 shen1 ke3 ju4 。

## 注释

## 译文

## 赏析
