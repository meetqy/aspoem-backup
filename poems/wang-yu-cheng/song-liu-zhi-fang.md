---
id: wang-yu-cheng-song-liu-zhi-fang
title: 送劉職方
titlePinyin: song4 liu2 zhi2 fang1
titleSlug: song-liu-zhi-fang
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 宋
dynastyPinyin: song4
dynastySlug: song
tags: []
---

## 正文

- 罷直出玉堂，詔授尚書郎。
- 朝僉假郡印，承乏來永陽。
- 喜開黄紙書，云替劉職方。
- 職方老狀頭，疇昔名擅場。
- 宦游三十載，寸進鴛鷺行。
- 未出六品班，鬚鬢已垂霜。
- 顧予新進生，遭時恣翱翔。
- 綸闈與內署，掌誥侍玉皇。
- 夜召赴浴殿，春遊醉柏梁。
- 晚出銀臺門，朝服含天香。
- 爲儒能到此，自道摩穹蒼。
- 今年四十二，典郡清淮旁。
- 卧錦郎位正，腰金服色光。
- 見君深自愧，撫己庸何傷。
- 古人重交代，子孫不相忘。
- 西掖替左司，劉白形詩章。
- 况我忝翰林，而君列文昌。
- 待將官與氏，山寺題修篁。
- 共保不朽名，他年比甘棠。
- 昇沉何足道，聚散安有常。
- 且當唱此詩，爲君送離觴。

## 拼音

- ba4 zhi2 chu1 yu4 tang2 ， zhao4 shou4 shang4 shu1 lang2 。
- chao2 qian1 jia3 jun4 yin4 ， cheng2 fa2 lai2 yong3 yang2 。
- xi3 kai1 huang2 zhi3 shu1 ， yun2 ti4 liu2 zhi2 fang1 。
- zhi2 fang1 lao3 zhuang4 tou2 ， chou2 xi1 ming2 shan4 chang3 。
- huan4 you2 san1 shi2 zai4 ， cun4 jin4 yuan1 lu4 xing2 。
- wei4 chu1 liu4 pin3 ban1 ， xu1 bin4 yi3 chui2 shuang1 。
- gu4 yu3 xin1 jin4 sheng1 ， zao1 shi2 zi4 ao2 xiang2 。
- lun2 wei2 yu3 nei4 shu3 ， zhang3 gao4 shi4 yu4 huang2 。
- ye4 zhao4 fu4 yu4 dian4 ， chun1 you2 zui4 bai3 liang2 。
- wan3 chu1 yin2 tai2 men2 ， chao2 fu2 han2 tian1 xiang1 。
- wei2 ru2 neng2 dao4 ci3 ， zi4 dao4 mo2 qiong2 cang1 。
- jin1 nian2 si4 shi2 er4 ， dian3 jun4 qing1 huai2 pang2 。
- wo4 jin3 lang2 wei4 zheng4 ， yao1 jin1 fu2 se4 guang1 。
- jian4 jun1 shen1 zi4 kui4 ， fu3 ji3 yong1 he2 shang1 。
- gu3 ren2 zhong4 jiao1 dai4 ， zi3 sun1 bu4 xiang1 wang4 。
- xi1 ye4 ti4 zuo3 si1 ， liu2 bai2 xing2 shi1 zhang1 。
- kuang4 wo3 tian3 han4 lin2 ， er2 jun1 lie4 wen2 chang1 。
- dai4 jiang1 guan1 yu3 shi4 ， shan1 si4 ti2 xiu1 huang2 。
- gong4 bao3 bu4 xiu3 ming2 ， ta1 nian2 bi3 gan1 tang2 。
- sheng1 chen2 he2 zu2 dao4 ， ju4 san4 an1 you3 chang2 。
- qie3 dang1 chang4 ci3 shi1 ， wei2 jun1 song4 li2 shang1 。

## 注释

## 译文

## 赏析
