---
id: wang-yu-cheng-fu-de-nan-shan-xing-song-feng-zhong-yun-zhi-xin-gu-ye-an-yu
title: 賦得南山行送馮中允之辛谷冶按獄
titlePinyin: fu4 de2 nan2 shan1 xing2 song4 feng2 zhong1 yun3 zhi1 xin1 gu3 ye3 an4 yu4
titleSlug: fu-de-nan-shan-xing-song-feng-zhong-yun-zhi-xin-gu-ye-an-yu
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 宋
dynastyPinyin: song4
dynastySlug: song
tags: []
---

## 正文

- 商山三月花如火，草樹青葱雨初過。
- 柳條漸軟蝶雙飛，桑葉尚多蠶一卧。
- 薄情野水流不迴，無力春雲慵欲墮。
- 團團榆莢是誰拋，漠漠游絲向人嚲。
- 可憐花木間嵐光，花前正好飛觥觴。
- 馮君夙駕一何速，捧檄銀坑按辛谷。
- 轉輸昨日又移文，小甿訴牒何紛紜。
- 見說南山六百里，跙盡馬蹄摧屐齒。
- 是何屈于不知己，衝斗太阿教補履。
- 龍無尺水且蟠泥，驥困鹽車但垂耳。
- 片言折獄亦胡爲，必也無訟方君子。
- 吾徒事業本稽古，得行其志當刑措。
- 畫衣畫地免煩苛，抵璧捐金返淳素。
- 未行此道且營營，營營爲祿聊代耕。
- 殘春小別不足念，爲君高唱南山行。
- 南山一月期迴首，莫訴臨歧數巵酒。

## 拼音

- shang1 shan1 san1 yue4 hua1 ru2 huo3 ， cao3 shu4 qing1 cong1 yu3 chu1 guo4 。
- liu3 tiao2 jian4 ruan3 die2 shuang1 fei1 ， sang1 ye4 shang4 duo1 can2 yi2 wo4 。
- bo2 qing2 ye3 shui3 liu2 bu4 hui2 ， wu2 li4 chun1 yun2 yong1 yu4 duo4 。
- tuan2 tuan2 yu2 jia2 shi4 shui2 pao1 ， mo4 mo4 you2 si1 xiang4 ren2 duo3 。
- ke3 lian2 hua1 mu4 jian4 lan2 guang1 ， hua1 qian2 zheng4 hao3 fei1 gong1 shang1 。
- feng2 jun1 su4 jia4 yi4 he2 su4 ， peng3 xi2 yin2 keng1 an4 xin1 gu3 。
- zhuan3 shu1 zuo2 ri4 you4 yi2 wen2 ， xiao3 meng2 su4 die2 he2 fen1 yun2 。
- jian4 shuo1 nan2 shan1 liu4 bai3 li3 ， ju1 jin4 ma3 ti2 cui1 ji1 chi3 。
- shi4 he2 qu1 yu2 bu4 zhi1 ji3 ， chong1 dou4 tai4 e1 jiao4 bu3 lü3 。
- long2 wu2 chi3 shui3 qie3 pan2 ni2 ， ji4 kun4 yan2 ju1 dan4 chui2 er3 。
- pian4 yan2 zhe2 yu4 yi4 hu2 wei2 ， bi4 ye3 wu2 song4 fang1 jun1 zi3 。
- wu2 tu2 shi4 ye4 ben3 ji1 gu3 ， de2 xing2 qi2 zhi4 dang1 xing2 cuo4 。
- hua4 yi1 hua4 di4 mian3 fan2 ke1 ， di3 bi4 juan1 jin1 fan3 chun2 su4 。
- wei4 xing2 ci3 dao4 qie3 ying2 ying2 ， ying2 ying2 wei2 lu4 liao2 dai4 geng1 。
- can2 chun1 xiao3 bie2 bu4 zu2 nian4 ， wei2 jun1 gao1 chang4 nan2 shan1 xing2 。
- nan2 shan1 yi1 yue4 qi1 hui2 shou3 ， mo4 su4 lin2 qi2 shu4 zhi1 jiu3 。

## 注释

## 译文

## 赏析
