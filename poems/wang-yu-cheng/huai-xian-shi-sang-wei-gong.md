---
id: wang-yu-cheng-huai-xian-shi-sang-wei-gong
title: 懷賢詩 桑魏公
titlePinyin: huai2 xian2 shi1   sang1 wei4 gong1
titleSlug: huai-xian-shi-sang-wei-gong
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 宋
dynastyPinyin: song4
dynastySlug: song
tags: []
---

## 正文

- 魏公王佐才，獨力造晉室。
- 揮手廓氛霾，放出扶桑日。
- 感慨會風雲，周旋居密勿。
- 下民得具瞻，上帝賚良弼。
- 沉沉帷幄謀，落落政事筆。
- 品流遂甄別，法令頗齊一。
- 跋敕朝據案，論兵夜造膝。
- 多士若鴛鴻，官材咸有秩。
- 諸侯如狼虎，請謁盡股栗。
- 秉鈞多事朝，綽綽有紀律。
- 遠將留侯比，近以贊皇匹。
- 志在混車書，誓將闡儒術。
- 皇天未厭亂，運去何飈欻。
- 高祖厭寰區，少帝無始卒。
- 老成既疏遠，羣小相親昵。
- 黷武兵漸驕，倒懸人不恤。
- 和親絕强虜，謀帥用悍卒。
- 魏公在藩垣，上疏論得失。
- 七事若丹青，辭切痛入骨。
- 忠言殊不省，直道果見屈。
- 鐵馬從北來，煙塵晝蓬勃。
- 穹廬易市朝，左袵雜纓紱。
- 主辱臣不死，囚縛自安逸。
- 唯公獨遇害，身殞名不沒。
- 惜乎英偉才，濟世功未畢。
- 一讀晉朝史，遺恨空鬰鬰。
- 子孫亦不振，天道難致詰。

## 拼音

- wei4 gong1 wang2 zuo3 cai2 ， du2 li4 zao4 jin4 shi4 。
- hui1 shou3 kuo4 fen1 mai2 ， fang4 chu1 fu2 sang1 ri4 。
- gan3 kai3 hui4 feng1 yun2 ， zhou1 xuan2 ju1 mi4 wu4 。
- xia4 min2 de2 ju4 zhan1 ， shang4 di4 lai4 liang2 bi4 。
- chen2 chen2 wei2 wo4 mou2 ， luo4 luo4 zheng4 shi4 bi3 。
- pin3 liu2 sui4 zhen1 bie2 ， fa3 ling4 po1 qi2 yi1 。
- ba2 chi4 chao2 ju4 an4 ， lun4 bing1 ye4 zao4 xi1 。
- duo1 shi4 ruo4 yuan1 hong2 ， guan1 cai2 xian2 you3 zhi4 。
- zhu1 hou2 ru2 lang2 hu3 ， qing3 ye4 jin4 gu3 li4 。
- bing3 jun1 duo1 shi4 chao2 ， chuo4 chuo4 you3 ji4 lü4 。
- yuan3 jiang1 liu2 hou2 bi3 ， jin4 yi3 zan4 huang2 pi3 。
- zhi4 zai4 hun4 ju1 shu1 ， shi4 jiang1 chan3 ru2 shu4 。
- huang2 tian1 wei4 yan4 luan4 ， yun4 qu4 he2 biao1 chua1 。
- gao1 zu3 yan4 huan2 qu1 ， shao4 di4 wu2 shi3 zu2 。
- lao3 cheng2 ji4 shu1 yuan3 ， qun2 xiao3 xiang1 qin1 ni4 。
- du2 wu3 bing1 jian4 jiao1 ， dao3 xuan2 ren2 bu2 xu4 。
- he2 qin1 jue2 qiang2 lu3 ， mou2 shuai4 yong4 han4 zu2 。
- wei4 gong1 zai4 fan1 yuan2 ， shang4 shu1 lun4 de2 shi1 。
- qi1 shi4 ruo4 dan1 qing1 ， ci2 qie4 tong4 ru4 gu3 。
- zhong1 yan2 shu1 bu4 sheng3 ， zhi2 dao4 guo3 jian4 qu1 。
- tie3 ma3 cong2 bei3 lai2 ， yan1 chen2 zhou4 peng2 bo2 。
- qiong2 lu2 yi4 shi4 chao2 ， zuo3 ren4 za2 ying1 fu2 。
- zhu3 ru3 chen2 bu4 si3 ， qiu2 fu4 zi4 an1 yi4 。
- wei2 gong1 du2 yu4 hai4 ， shen1 yun3 ming2 bu4 mei2 。
- xi1 hu1 ying1 wei3 cai2 ， ji4 shi4 gong1 wei4 bi4 。
- yi4 du2 jin4 chao2 shi3 ， yi2 hen4 kong1 yu4 yu4 。
- zi3 sun1 yi4 bu2 zhen4 ， tian1 dao4 nan2 zhi4 jie2 。

## 注释

## 译文

## 赏析
