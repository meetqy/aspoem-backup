---
id: wang-yu-cheng-she-nu
title: 射弩
titlePinyin: she4 nu3
titleSlug: she-nu
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 蹷張見舊史，强弩亦古官。
- 如何壯夫事，今作儒者歡。
- 罰郡在僻左，時清政多閑。
- 戎裝命賓侶，作此開愁顔。
- 吳弩號健捷，僕夫爲吾彎。
- 正侯廢已久，畫紙爲雕盤。
- 日暈生幾重，挂壁何團團。
- 記籌鼓聲急，中的酒量寬。
- 誠非軍旅事，亦有堵牆觀。
- 安得十萬枝，長驅過桑乾。
- 射彼老上庭，奪取燕脂山。
- 不見一匈奴，直抵瀚海還。
- 北方盡納款，獻壽天可汗。
- 吾徒久不武，干祿爲饑寒。
- 所得纔升斗，齷齪在朝班。
- 不如執戈士，意氣登韓壇。
- 笑擁白玉妓，醉馳黄金鞍。
- 郎官一生俸，供爾數月間。
- 儒將古所重，料兵如轉丸。
- 誰知戴章甫，終老弄辛酸。
- 偶因兒戲爲，痛念邊事艱。
- 臨風自慷慨，素髮衝儒冠。

## 拼音

- jue2 zhang1 jian4 jiu4 shi3 ， qiang2 nu3 yi4 gu3 guan1 。
- ru2 he2 zhuang4 fu1 shi4 ， jin1 zuo4 ru2 zhe3 huan1 。
- fa2 jun4 zai4 pi4 zuo3 ， shi2 qing1 zheng4 duo1 xian2 。
- rong2 zhuang1 ming4 bin1 lü3 ， zuo4 ci3 kai1 chou2 yan2 。
- wu2 nu3 hao4 jian4 jie2 ， pu2 fu1 wei2 wu2 wan1 。
- zheng4 hou2 fei4 yi3 jiu3 ， hua4 zhi3 wei2 diao1 pan2 。
- ri4 yun4 sheng1 ji1 zhong4 ， gua4 bi4 he2 tuan2 tuan2 。
- ji4 chou2 gu3 sheng1 ji2 ， zhong1 de0 jiu3 liang4 kuan1 。
- cheng2 fei1 jun1 lü3 shi4 ， yi4 you3 du3 qiang2 guan1 。
- an1 de2 shi2 wan4 zhi1 ， chang2 qu1 guo4 sang1 qian2 。
- she4 bi3 lao3 shang4 ting2 ， duo2 qu3 yan4 zhi1 shan1 。
- bu2 jian4 yi4 xiong1 nu2 ， zhi2 di3 han4 hai3 huan2 。
- bei3 fang1 jin4 na4 kuan3 ， xian4 shou4 tian1 ke4 han2 。
- wu2 tu2 jiu3 bu4 wu3 ， gan1 lu4 wei2 ji1 han2 。
- suo3 de2 cai2 sheng1 dou3 ， wo4 chuo4 zai4 chao2 ban1 。
- bu4 ru2 zhi2 ge1 shi4 ， yi4 qi4 deng1 han2 tan2 。
- xiao4 yong1 bai2 yu4 ji4 ， zui4 chi2 huang2 jin1 an1 。
- lang2 guan1 yi4 sheng1 feng4 ， gong4 er3 shu4 yue4 jian4 。
- ru2 jiang1 gu3 suo3 zhong4 ， liao4 bing1 ru2 zhuan3 wan2 。
- shui2 zhi1 dai4 zhang1 fu3 ， zhong1 lao3 nong4 xin1 suan1 。
- ou3 yin1 er2 xi4 wei2 ， tong4 nian4 bian1 shi4 jian1 。
- lin2 feng1 zi4 kang1 kai3 ， su4 fa4 chong1 ru2 guan1 。

## 注释

## 译文

## 赏析
