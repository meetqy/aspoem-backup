---
id: wang-yu-cheng-zhong-xian-yin-chun-you-shang-shan-xia-de-san-guai-shi-nian-zhi-jun-zhai-shen-you-you-qu-xu-qi-shi-mo-ti-liu-shi-yun-jian-shi-yi-yun-he-zhi
title: 仲咸因春遊商山下得三怪石輦致郡齋甚有幽趣序其始末題六十韻見示依韻和之
titlePinyin: zhong4 xian2 yin1 chun1 you2 shang1 shan1 xia4 de2 san1 guai4 shi2 nian3 zhi4 jun4 zhai1 shen4 you3 you1 qu4 xu4 qi2 shi3 mo4 ti2 liu4 shi2 yun4 jian4 shi4 yi1 yun4 he2 zhi1
titleSlug: zhong-xian-yin-chun-you-shang-shan-xia-de-san-guai-shi-nian-zhi-jun-zhai-shen-you-you-qu-xu-qi-shi-mo-ti-liu-shi-yun-jian-shi-yi-yun-he-zhi
author: 王禹偁
authorPinyin: wang2 yu3 cheng1
authorSlug: wang-yu-cheng
dynasty: 宋
dynastyPinyin: song4
dynastySlug: song
tags: []
---

## 正文

- 詠盡千峰雪，吟行六里春。
- 布多成暇政，方稱好閑身。
- 物得商山下，形如震澤根。
- 初期穀城叟，乍遇魏榆神。
- 固異它山石，還同似玉珉。
- 繞看猶汩沒，斲見漸輪囷。
- 草擁才抽甲，煙封幾得辛。
- 綠藏苔漠漠，青亂葉蓁蓁。
- 蛟蜃渾疑活，琳琅勢逼真。
- 杖敲清有韻，衣拂瑩無塵。
- 起似生徐甲，扶如醉伯倫。
- 知吾憐磊落，移爾出荒榛。
- 留滯誠爲久，遭逢蓋有因。
- 勝携墮鵲印，喜過駭鷄玲。
- 齊列幽齋畔，休藏古澗濱。
- 未邀耽酒客，先對抱琴人。
- 带蘚形雖瘦，穿交氣已振。
- 自非懷峭絕，安得免沉淪。
- 月影無雲夕，煙姿有雪辰。
- 參差光互動，高下勢相均。
- 接待同嘉士，搜求等雋民。
- 蒼茫勞拂拭，感遇似陶鈞。
- 撫惜情如舊，裝添景自新。
- 窗風聲淅淅，簷鳥語欣欣。
- 映合移紅藥，遮須翦綠筠。
- 使君安置後，勾我往來頻。
- 捫摸閑垂袖，偎挨醉脫巾。
- 海山低岌嶪，華岳小嶙峋。
- 鷺毳瑩如霰，蝸涎曳似銀。
- 峰巒輕菡萏，雕琢笑麒麟。
- 雨霽嵐光滴，春晴黛點勻。
- 鼎分聊自得，芝秀好相親。
- 宋隕知難及，秦鞭似弗仁。
- 無瑕收作寶，不速敬如賓。
- 仙掌憐應拔，出眉妬亦嚬。
- 罅開青虎眼，痕駮黑虬鱗。
- 怪隠深難測，神驅恐不遵。
- 倚多凉透骨，卧近冷侵茵。
- 蹙縮迴蛇尾，谽谺齚獸脣。
- 雲孤堪結伴，松老合爲鄰。
- 對恥風標俗，題愁格力貧。
- 玉堆深媿白，黛潑不如彬。
- 埋去甘長往，移來忽併伸。
- 露噴秋洗髮，雲觸曉生津。
- 清越時堪叩，嵌崆永不磷。
- 似龍兼易擾，如虎豈難馴。
- 夜檻含星彩，晴軒爍日輪。
- 三人鐺脚看，一盞甕頭醇。
- 羅殺迎潮怒，干將插土皴。
- 沉沉吁可怪，瑟瑟比難臻。
- 鬭瑩寧饒璧，爭年不讓椿。
- 閑書堪試筆，醉坐好垂綸。
- 何啻爲三友，還應直萬緡。
- 貪看棋錯路，競愛酒記巡。
- 利若刀懸蜀，危於閣聳陳。
- 一拳終太小，五色却非純。
- 有泐應難待，無言詎可詢。
- 摩挲誇玉立，圍繞似環循。
- 爲匠雖非郢，吟詩莫謂秦。
- 須容一株上，題著舊詞臣。

## 拼音

- yong3 jin4 qian1 feng1 xue3 ， yin2 xing2 liu4 li3 chun1 。
- bu4 duo1 cheng2 xia2 zheng4 ， fang1 cheng1 hao3 xian2 shen1 。
- wu4 de2 shang1 shan1 xia4 ， xing2 ru2 zhen4 ze2 gen1 。
- chu1 qi1 gu3 cheng2 sou3 ， zha4 yu4 wei4 yu2 shen2 。
- gu4 yi4 ta1 shan1 shi2 ， huan2 tong2 si4 yu4 min2 。
- rao4 kan4 you2 gu3 mei2 ， zhuo2 jian4 jian4 lun2 qun1 。
- cao3 yong1 cai2 chou1 jia3 ， yan1 feng1 ji1 de2 xin1 。
- lü4 cang2 tai2 mo4 mo4 ， qing1 luan4 ye4 zhen1 zhen1 。
- jiao1 shen4 hun2 yi2 huo2 ， lin2 lang2 shi4 bi1 zhen1 。
- zhang4 qiao1 qing1 you3 yun4 ， yi1 fu2 ying2 wu2 chen2 。
- qi3 si4 sheng1 xu2 jia3 ， fu2 ru2 zui4 bo2 lun2 。
- zhi1 wu2 lian2 lei3 luo4 ， yi2 er3 chu1 huang1 zhen1 。
- liu2 zhi4 cheng2 wei2 jiu3 ， zao1 feng2 gai4 you3 yin1 。
- sheng4 xie2 duo4 que4 yin4 ， xi3 guo4 hai4 ji1 ling2 。
- qi2 lie4 you1 zhai1 pan4 ， xiu1 cang2 gu3 jian4 bin1 。
- wei4 yao1 dan1 jiu3 ke4 ， xian1 dui4 bao4 qin2 ren2 。
- dai4 xian3 xing2 sui1 shou4 ， chuan1 jiao1 qi4 yi3 zhen4 。
- zi4 fei1 huai2 qiao4 jue2 ， an1 de2 mian3 chen2 lun2 。
- yue4 ying3 wu2 yun2 xi1 ， yan1 zi1 you3 xue3 chen2 。
- can1 cha4 guang1 hu4 dong4 ， gao1 xia4 shi4 xiang1 jun1 。
- jie1 dai4 tong2 jia1 shi4 ， sou1 qiu2 deng3 jun4 min2 。
- cang1 mang2 lao2 fu2 shi4 ， gan3 yu4 si4 tao2 jun1 。
- fu3 xi1 qing2 ru2 jiu4 ， zhuang1 tian1 jing3 zi4 xin1 。
- chuang1 feng1 sheng1 xi1 xi1 ， yan2 niao3 yu3 xin1 xin1 。
- ying4 he2 yi2 hong2 yao4 ， zhe1 xu1 jian3 lü4 yun2 。
- shi3 jun1 an1 zhi4 hou4 ， gou1 wo3 wang3 lai2 bin1 。
- men2 mo1 xian2 chui2 xiu4 ， wei1 ai1 zui4 tuo1 jin1 。
- hai3 shan1 di1 ji2 ye4 ， hua2 yue4 xiao3 lin2 xun2 。
- lu4 cui4 ying2 ru2 xian4 ， wo1 xian2 ye4 si4 yin2 。
- feng1 luan2 qing1 han4 dan4 ， diao1 zhuo2 xiao4 qi2 lin2 。
- yu3 ji4 lan2 guang1 di1 ， chun1 qing2 dai4 dian3 yun2 。
- ding3 fen1 liao2 zi4 de2 ， zhi1 xiu4 hao3 xiang1 qin1 。
- song4 yun3 zhi1 nan2 ji2 ， qin2 bian1 si4 fu2 ren2 。
- wu2 xia2 shou1 zuo4 bao3 ， bu2 su4 jing4 ru2 bin1 。
- xian1 zhang3 lian2 ying1 ba2 ， chu1 mei2 du4 yi4 pin2 。
- xia4 kai1 qing1 hu3 yan3 ， hen2 bo2 hei1 qiu2 lin2 。
- guai4 yin3 shen1 nan2 ce4 ， shen2 qu1 kong3 bu4 zun1 。
- yi3 duo1 liang2 tou4 gu3 ， wo4 jin4 leng3 qin1 yin1 。
- cu4 suo1 hui2 she2 wei3 ， han1 xia1 ze2 shou4 chun2 。
- yun2 gu1 kan1 jie2 ban4 ， song1 lao3 he2 wei2 lin2 。
- dui4 chi3 feng1 biao1 su2 ， ti2 chou2 ge2 li4 pin2 。
- yu4 dui1 shen1 kui4 bai2 ， dai4 po1 bu4 ru2 bin1 。
- mai2 qu4 gan1 chang2 wang3 ， yi2 lai2 hu1 bing4 shen1 。
- lu4 pen1 qiu1 xi3 fa4 ， yun2 chu4 xiao3 sheng1 jin1 。
- qing1 yue4 shi2 kan1 kou4 ， qian4 kong1 yong3 bu4 lin2 。
- si4 long2 jian1 yi4 rao3 ， ru2 hu3 qi3 nan2 xun4 。
- ye4 jian4 han2 xing1 cai3 ， qing2 xuan1 shuo4 ri4 lun2 。
- san1 ren2 dang1 jiao3 kan4 ， yi4 zhan3 weng4 tou2 chun2 。
- luo2 sha1 ying2 chao2 nu4 ， gan1 jiang1 cha1 tu3 cun1 。
- chen2 chen2 xu1 ke3 guai4 ， se4 se4 bi3 nan2 zhen1 。
- dou4 ying2 ning2 rao2 bi4 ， zheng1 nian2 bu2 rang4 chun1 。
- xian2 shu1 kan1 shi4 bi3 ， zui4 zuo4 hao3 chui2 lun2 。
- he2 chi4 wei2 san1 you3 ， huan2 ying1 zhi2 wan4 min2 。
- tan1 kan4 qi2 cuo4 lu4 ， jing4 ai4 jiu3 ji4 xun2 。
- li4 ruo4 dao1 xuan2 shu3 ， wei1 wu1 ge2 song3 chen2 。
- yi4 quan2 zhong1 tai4 xiao3 ， wu3 se4 que4 fei1 chun2 。
- you3 le4 ying1 nan2 dai4 ， wu2 yan2 ju4 ke3 xun2 。
- mo2 suo1 kua1 yu4 li4 ， wei2 rao4 si4 huan2 xun2 。
- wei2 jiang4 sui1 fei1 ying3 ， yin2 shi1 mo4 wei4 qin2 。
- xu1 rong2 yi4 zhu1 shang4 ， ti2 zhu4 jiu4 ci2 chen2 。

## 注释

## 译文

## 赏析
