---
id: zhao-shan-xi-ti-ling-yan-si
title: 題靈岩寺
titlePinyin: ti2 ling2 yan2 si4
titleSlug: ti-ling-yan-si
author: 趙善悉
authorPinyin: zhao4 shan4 xi1
authorSlug: zhao-shan-xi
dynasty: 宋
dynastyPinyin: song4
dynastySlug: song
tags: []
---

## 正文

- 江南多名山，雁蕩最崒嵂。
- 山中多古寺，靈岩渺無匹。
- 天柱高摩雲，展旗巧障日。
- 風榻卧石屏，霧窗涵卓筆。
- 上有小龍湫，龍鼻清泉出。
- 異哉諾詎羅，來此坐疊膝。
- 我亦蕩中人，景象頗能悉。
- 獨秀翫蒼翠，重臺聽蕭瑟。
- 却穿水簾谷，衣襟寒慄慄。
- 還入新月洞，意氣何飄逸。
- 安期指瓜棗，羨門獻梨栗。
- 飄瓦孰是非，臨歧置得失。
- 平生方外遊，茲遊爲第一。
- 謾登嶺三三，休跨盤七七。
- 豈意山盡頭，時復有禪室。
- 門並雙峰尖，路爽千榕密。
- 觸石淺溪鳴，投林飛鳥入。
- 傍人應笑我，觀山何時畢。
- 笑話傍人道，恨我少登陟。
- 作詩寄行役，吾非貪著述。

## 拼音

- jiang1 nan2 duo1 ming2 shan1 ， yan4 dang4 zui4 zu2 lü4 。
- shan1 zhong1 duo1 gu3 si4 ， ling2 yan2 miao3 wu2 pi3 。
- tian1 zhu4 gao1 mo2 yun2 ， zhan3 qi2 qiao3 zhang4 ri4 。
- feng1 ta4 wo4 shi2 ping2 ， wu4 chuang1 han2 zhuo2 bi3 。
- shang4 you3 xiao3 long2 qiu1 ， long2 bi2 qing1 quan2 chu1 。
- yi4 zai1 nuo4 ju4 luo2 ， lai2 ci3 zuo4 die2 xi1 。
- wo3 yi4 dang4 zhong1 ren2 ， jing3 xiang4 po1 neng2 xi1 。
- du2 xiu4 wan2 cang1 cui4 ， zhong4 tai2 ting1 xiao1 se4 。
- que4 chuan1 shui3 lian2 gu3 ， yi1 jin1 han2 li4 li4 。
- huan2 ru4 xin1 yue4 dong4 ， yi4 qi4 he2 piao1 yi4 。
- an1 qi1 zhi3 gua1 zao3 ， xian4 men2 xian4 li2 li4 。
- piao1 wa3 shu2 shi4 fei1 ， lin2 qi2 zhi4 de2 shi1 。
- ping2 sheng1 fang1 wai4 you2 ， zi1 you2 wei2 di4 yi1 。
- man2 deng1 ling3 san1 san1 ， xiu1 kua4 pan2 qi1 qi1 。
- qi3 yi4 shan1 jin4 tou2 ， shi2 fu4 you3 shan4 shi4 。
- men2 bing4 shuang1 feng1 jian1 ， lu4 shuang3 qian1 rong2 mi4 。
- chu4 shi2 qian3 xi1 ming2 ， tou2 lin2 fei1 niao3 ru4 。
- bang4 ren2 ying1 xiao4 wo3 ， guan1 shan1 he2 shi2 bi4 。
- xiao4 hua4 bang4 ren2 dao4 ， hen4 wo3 shao3 deng1 zhi4 。
- zuo4 shi1 ji4 xing2 yi4 ， wu2 fei1 tan1 zhu4 shu4 。

## 注释

## 译文

## 赏析
