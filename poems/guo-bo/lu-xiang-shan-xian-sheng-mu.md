---
id: guo-bo-lu-xiang-shan-xian-sheng-mu
title: 陸象山先生墓
titlePinyin: lu4 xiang4 shan1 xian1 sheng0 mu4
titleSlug: lu-xiang-shan-xian-sheng-mu
author: 郭波
authorPinyin: guo1 bo1
authorSlug: guo-bo
dynasty: 唐
dynastyPinyin: tang2
dynastySlug: tang
tags: [] 
---

## 正文

- 大道久荆榛，歧路苦未併。
- 博約豈不賢，末學恣馳騁。
- 口耳謾紛紜，徒知響與影。
- 吾心自神明，一掬涵萬境。
- 昔者斯文麾，紫陽已獨秉。
- 厥德天不孤，時生陸子靜。
- 陸朱夫何殊，性天俱炳炳。
- 議論偶異同，吁咈豈爲痙。
- 考亭任重資，汲多費深綆。
- 象山直劈豪，舉手提要領。
- 一起跬步間，循循登峻嶺。
- 一從百仞巔，洞視下萬頃。
- 轍迹隨入途，金蘭同有永。
- 何知好事徒，紛紛自燕郢。
- 古人亦有言，聞過乃爲幸。
- 二翁九京中，豈不重炯炯。
- 低頭古墓下，想象見光景。
- 有劍不敢懸，爲君發深省。

## 拼音

- da4 dao4 jiu3 jing1 zhen1 ， qi2 lu4 ku3 wei4 bing4 。
- bo2 yue1 qi3 bu4 xian2 ， mo4 xue2 zi4 chi2 cheng3 。
- kou3 er3 man2 fen1 yun2 ， tu2 zhi1 xiang3 yu3 ying3 。
- wu2 xin1 zi4 shen2 ming2 ， yi4 ju1 han2 wan4 jing4 。
- xi1 zhe3 si1 wen2 hui1 ， zi3 yang2 yi3 du2 bing3 。
- jue2 de2 tian1 bu4 gu1 ， shi2 sheng1 lu4 zi3 jing4 。
- lu4 zhu1 fu1 he2 shu1 ， xing4 tian1 ju4 bing3 bing3 。
- yi4 lun4 ou3 yi4 tong2 ， xu1 fu2 qi3 wei2 jing4 。
- kao3 ting2 ren4 zhong4 zi1 ， ji2 duo1 fei4 shen1 geng3 。
- xiang4 shan1 zhi2 pi1 hao2 ， ju3 shou3 ti2 yao4 ling3 。
- yi4 qi3 kui3 bu4 jian4 ， xun2 xun2 deng1 jun4 ling3 。
- yi4 cong2 bai3 ren4 dian1 ， dong4 shi4 xia4 wan4 qing3 。
- zhe2 ji4 sui2 ru4 tu2 ， jin1 lan2 tong2 you3 yong3 。
- he2 zhi1 hao3 shi4 tu2 ， fen1 fen1 zi4 yan4 ying3 。
- gu3 ren2 yi4 you3 yan2 ， wen2 guo4 nai3 wei2 xing4 。
- er4 weng1 jiu3 jing1 zhong1 ， qi3 bu2 zhong4 jiong3 jiong3 。
- di1 tou2 gu3 mu4 xia4 ， xiang3 xiang4 jian4 guang1 jing3 。
- you3 jian4 bu4 gan3 xuan2 ， wei2 jun1 fa1 shen1 xing3 。

## 注释

## 译文

## 赏析
