---
id: chen-kang-bo-shu-yi-yang-guan
title: 書弋陽館
titlePinyin: shu1 yi4 yang2 guan3
titleSlug: shu-yi-yang-guan
author: 陳康伯
authorPinyin: chen2 kang1 bo2
authorSlug: chen-kang-bo
dynasty: 宋
dynastyPinyin: song4
dynastySlug: song
tags: []
---

## 正文

- 憶昨東京拜相時，武夫前導爭驅馳。
- 上奉天子一人命，下率百寮羅綱維。
- 泰階賜膳侑金幣，上食供進黄門賫。
- 夜來胡塵犯邊土，手握億萬兵擒虜。
- 揮揚殺氣橫九秋，指揮猛將皆貔虎。
- 八荒掃蕩沙漠空，旋師奏凱明皇宮。
- 英雄富貴皆長事，辭榮解綬歸興濃。
- 白石如玉泉如酥，河清海晏樂耕鋤。
- 雉鳴麥秀花卉敷，親朋會合情歡娛。
- 有子可教孫可訓，有書可讀田可租。
- 常願年豐五穀登，斯民安堵心則愉。

## 拼音

- yi4 zuo2 dong1 jing1 bai4 xiang1 shi2 ， wu3 fu1 qian2 dao3 zheng1 qu1 chi2 。
- shang4 feng4 tian1 zi3 yi4 ren2 ming4 ， xia4 lü4 bai3 liao2 luo2 gang1 wei2 。
- tai4 jie1 ci4 shan4 you4 jin1 bi4 ， shang4 shi2 gong4 jin4 huang2 men2 ji1 。
- ye4 lai2 hu2 chen2 fan4 bian1 tu3 ， shou3 wo4 yi4 wan4 bing1 qin2 lu3 。
- hui1 yang2 sha1 qi4 heng2 jiu3 qiu1 ， zhi3 hui1 meng3 jiang1 jie1 pi2 hu3 。
- ba1 huang1 sao3 dang4 sha1 mo4 kong1 ， xuan2 shi1 zou4 kai3 ming2 huang2 gong1 。
- ying1 xiong2 fu4 gui4 jie1 chang2 shi4 ， ci2 rong2 jie3 shou4 gui1 xing1 nong2 。
- bai2 shi2 ru2 yu4 quan2 ru2 su1 ， he2 qing1 hai3 yan4 le4 geng1 chu2 。
- zhi4 ming2 mai4 xiu4 hua1 hui4 fu1 ， qin1 peng2 hui4 he2 qing2 huan1 yu2 。
- you3 zi3 ke3 jiao4 sun1 ke3 xun4 ， you3 shu1 ke3 du2 tian2 ke3 zu1 。
- chang2 yuan4 nian2 feng1 wu3 gu3 deng1 ， si1 min2 an1 du3 xin1 ze2 yu2 。

## 注释

## 译文

## 赏析
