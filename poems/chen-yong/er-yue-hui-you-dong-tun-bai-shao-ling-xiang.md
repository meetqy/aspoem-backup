---
id: chen-yong-er-yue-hui-you-dong-tun-bai-shao-ling-xiang
title: 二月晦游東屯拜少陵像
titlePinyin: er4 yue4 hui4 you2 dong1 tun2 bai4 shao3 ling2 xiang4
titleSlug: er-yue-hui-you-dong-tun-bai-shao-ling-xiang
author: 陳邕
authorPinyin: chen2 yong1
authorSlug: chen-yong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 飛飛鳴梟啄金屋，孔雀飲泉牛抵觸。
- 杜鵑喜免百巢嗔，鷦鷯强息一枝足。
- 燭天光焰幾許長，日眩東極升朝陽。
- 世人謾作詩老看，肩拍呂葛心羲皇。
- 玉珂金鑰裁通籍，錦水銅梁俄浪迹。
- 兩河磔裂甲欲洗，四壁呻吟飯無喫。
- 萍漂蓬轉客夔門，栖遲瀼西復東屯。
- 羣峰竦壁水縈带，有怪膴膴如周原。
- 縱橫豺虎深稂莠，熊兒執耒驥子耨。
- 除芒落杵未流匙，問有長安消息否。
- 峽雲巴月困冥搜，去醉洞庭湘浦秋。
- 溪山留得金石響，定應騎氣時神遊。
- 捫參歷井甘飛轍，端爲穿花聽鳥設。
- 簿書叢裏掣舟來，風雨聲中與春別。
- 仰窺層閣俯平川，想見杜曲桑麻田。
- 更起鳴酬儻可待，一彈指頃三千年。

## 拼音

- fei1 fei1 ming2 xiao1 zhuo2 jin1 wu1 ， kong3 que4 yin3 quan2 niu2 di3 chu4 。
- du4 jian1 xi3 mian3 bai3 chao2 chen1 ， jiao1 liao2 qiang2 xi1 yi4 zhi1 zu2 。
- zhu2 tian1 guang1 yan4 ji1 xu1 chang2 ， ri4 xuan4 dong1 ji2 sheng1 chao2 yang2 。
- shi4 ren2 man2 zuo4 shi1 lao3 kan4 ， jian1 pai1 lü3 ge3 xin1 xi1 huang2 。
- yu4 ke1 jin1 yue4 cai2 tong1 ji2 ， jin3 shui3 tong2 liang2 e2 lang4 ji4 。
- liang3 he2 zhe2 lie4 jia3 yu4 xi3 ， si4 bi4 shen1 yin2 fan4 wu2 chi1 。
- ping2 piao1 peng2 zhuan3 ke4 kui2 men2 ， qi1 chi2 rang2 xi1 fu4 dong1 tun2 。
- qun2 feng1 song3 bi4 shui3 ying2 dai4 ， you3 guai4 wu3 wu3 ru2 zhou1 yuan2 。
- zong4 heng2 chai2 hu3 shen1 lang2 you3 ， xiong2 er2 zhi2 lei3 ji4 zi3 nou4 。
- chu2 mang2 luo4 chu3 wei4 liu2 chi2 ， wen4 you3 chang2 an1 xiao1 xi1 fou3 。
- xia2 yun2 ba1 yue4 kun4 ming2 sou1 ， qu4 zui4 dong4 ting2 xiang1 pu3 qiu1 。
- xi1 shan1 liu2 de2 jin1 shi2 xiang3 ， ding4 ying1 qi2 qi4 shi2 shen2 you2 。
- men2 can1 li4 jing3 gan1 fei1 zhe2 ， duan1 wei2 chuan1 hua1 ting1 niao3 she4 。
- bo2 shu1 cong2 li3 che4 zhou1 lai2 ， feng1 yu3 sheng1 zhong1 yu3 chun1 bie2 。
- yang3 kui1 ceng2 ge2 fu3 ping2 chuan1 ， xiang3 jian4 du4 qu3 sang1 ma2 tian2 。
- geng4 qi3 ming2 chou2 tang3 ke3 dai4 ， yi2 dan4 zhi3 qing3 san1 qian1 nian2 。

## 注释

## 译文

## 赏析
