---
id: bao-zhi-da-cheng-zan-shi-shou-yi
title: 大乘讚十首 一
titlePinyin: da4 cheng2 zan4 shi2 shou3   yi1
titleSlug: da-cheng-zan-shi-shou-yi
author: 寶誌
authorPinyin: bao3 zhi4
authorSlug: bao-zhi
dynasty: 唐
dynastyPinyin: tang2
dynastySlug: tang
tags: []
---

## 正文

- 大道常在目前，雖在目前難覩。
- 若欲悟道真體，莫除色聲言語。
- 言語即是大道，不假斷除煩惱。
- 煩惱本來空寂，妄情遞相纏繞。
- 一切如影如響，不知何惡何好。
- 有心取相爲寶，定知見性不了。
- 若欲作業求佛，業是生死大兆。
- 生死業常隨身，黑闇獄中未曉。
- 悟理本來無異，覺後誰晚誰早。
- 法界量同太虛，衆生智心自小。
- 但能不起吾我，湼槃法食常飽。

## 拼音

- da4 dao4 chang2 zai4 mu4 qian2 ， sui1 zai4 mu4 qian2 nan2 du3 。
- ruo4 yu4 wu4 dao4 zhen1 ti3 ， mo4 chu2 se4 sheng1 yan2 yu3 。
- yan2 yu3 ji2 shi4 da4 dao4 ， bu4 jia3 duan4 chu2 fan2 nao3 。
- fan2 nao3 ben3 lai2 kong1 ji4 ， wang4 qing2 di4 xiang1 chan2 rao4 。
- yi2 qie4 ru2 ying3 ru2 xiang3 ， bu4 zhi1 he2 e4 he2 hao3 。
- you3 xin1 qu3 xiang1 wei2 bao3 ， ding4 zhi1 jian4 xing4 bu4 liao3 。
- ruo4 yu4 zuo4 ye4 qiu2 fo2 ， ye4 shi4 sheng1 si3 da4 zhao4 。
- sheng1 si3 ye4 chang2 sui2 shen1 ， hei1 an4 yu4 zhong1 wei4 xiao3 。
- wu4 li3 ben3 lai2 wu2 yi4 ， jue2 hou4 shui2 wan3 shui2 zao3 。
- fa3 jie4 liang2 tong2 tai4 xu1 ， zhong4 sheng1 zhi4 xin1 zi4 xiao3 。
- dan4 neng2 bu4 qi3 wu2 wo3 ， nie4 pan2 fa3 shi2 chang2 bao3 。

## 注释

## 译文

## 赏析
