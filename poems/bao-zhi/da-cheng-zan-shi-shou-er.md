---
id: bao-zhi-da-cheng-zan-shi-shou-er
title: 大乘讚十首 二
titlePinyin: da4 cheng2 zan4 shi2 shou3   er4
titleSlug: da-cheng-zan-shi-shou-er
author: 寶誌
authorPinyin: bao3 zhi4
authorSlug: bao-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 妄身臨鏡照影，影與妄身不殊。
- 但欲去影留身，不知身本同虛。
- 身本與影不異，不得一有一無。
- 若欲存一捨一，永與真理相踈。
- 更若愛聖憎凡，生死海裏沉浮。
- 煩惱因心有故，無心煩惱何居？
- 不勞分別取相，自然得道須臾。
- 夢時夢中造作，覺時覺境都無。
- 飜思覺時與夢，顛倒二見不殊。
- 改迷取覺求利，何異販賣商徒？
- 動靜兩亡常寂，自然契合真如。
- 若言衆生異佛，迢迢與佛常踈。
- 佛與衆生不二，自然究竟無餘。

## 拼音

- wang4 shen1 lin2 jing4 zhao4 ying3 ， ying3 yu3 wang4 shen1 bu4 shu1 。
- dan4 yu4 qu4 ying3 liu2 shen1 ， bu4 zhi1 shen1 ben3 tong2 xu1 。
- shen1 ben3 yu3 ying3 bu2 yi4 ， bu4 de2 yi4 you3 yi4 wu2 。
- ruo4 yu4 cun2 yi4 she3 yi1 ， yong3 yu3 zhen1 li3 xiang1 shu1 。
- geng4 ruo4 ai4 sheng4 zeng1 fan2 ， sheng1 si3 hai3 li3 chen2 fu2 。
- fan2 nao3 yin1 xin1 you3 gu4 ， wu2 xin1 fan2 nao3 he2 ju1 ？
- bu4 lao2 fen1 bie2 qu3 xiang1 ， zi4 ran2 de2 dao4 xu1 yu2 。
- meng4 shi2 meng4 zhong1 zao4 zuo4 ， jue2 shi2 jue2 jing4 dou1 wu2 。
- fan1 si1 jue2 shi2 yu3 meng4 ， dian1 dao3 er4 jian4 bu4 shu1 。
- gai3 mi2 qu3 jue2 qiu2 li4 ， he2 yi4 fan4 mai4 shang1 tu2 ？
- dong4 jing4 liang3 wang2 chang2 ji4 ， zi4 ran2 qi4 he2 zhen1 ru2 。
- ruo4 yan2 zhong4 sheng1 yi4 fo2 ， tiao2 tiao2 yu3 fo2 chang2 shu1 。
- fo2 yu3 zhong4 sheng1 bu2 er4 ， zi4 ran2 jiu1 jing4 wu2 yu2 。

## 注释

## 译文

## 赏析
