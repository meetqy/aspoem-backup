---
id: pei-shuo-wen-zhen
title: 聞砧
titlePinyin: wen2 zhen1
titleSlug: wen-zhen
author: 裴說
authorPinyin: pei2 shuo1
authorSlug: pei-shuo
dynasty: 唐
dynastyPinyin: tang2
dynastySlug: tang
tags: []
---

## 正文

- 深閨乍冷鑑開篋，玉筯微微濕紅頰。
- 一陣霜風殺柳條，濃煙半夜成黃葉。
- 垂垂白練明如雪，獨下閑堦轉淒切。
- 祗知抱杵搗秋砧，不覺高樓已無月。
- 時聞寒雁聲相喚，紗窓只有燈相伴。
- 幾展齊紈又嬾裁，離腸恐逐金刀斷。
- 細想儀形執牙尺，回刀剪破澄江色。
- 愁捻銀鍼信手縫，惆悵無人試寬窄。
- 時時舉袖勻紅淚，紅牋謾有千行字。
- 書中不盡心中事，一片慇懃寄邊使。

## 拼音

- shen1 gui1 zha4 leng3 jian4 kai1 qie4 ， yu4 zhu4 wei1 wei1 shi1 hong2 jia2 。
- yi2 zhen4 shuang1 feng1 sha1 liu3 tiao2 ， nong2 yan1 ban4 ye4 cheng2 huang2 ye4 。
- chui2 chui2 bai2 lian4 ming2 ru2 xue3 ， du2 xia4 xian2 jie1 zhuan3 qi1 qie4 。
- zhi1 zhi1 bao4 chu3 dao3 qiu1 zhen1 ， bu4 jue2 gao1 lou2 yi3 wu2 yue4 。
- shi2 wen2 han2 yan4 sheng1 xiang1 huan4 ， sha1 chuang1 zhi3 you3 deng1 xiang1 ban4 。
- ji1 zhan3 qi2 wan2 you4 lan3 cai2 ， li2 chang2 kong3 zhu2 jin1 dao1 duan4 。
- xi4 xiang3 yi2 xing2 zhi2 ya2 chi3 ， hui2 dao1 jian3 po4 cheng2 jiang1 se4 。
- chou2 nian3 yin2 zhen1 xin4 shou3 feng2 ， chou2 chang4 wu2 ren2 shi4 kuan1 zhai3 。
- shi2 shi2 ju3 xiu4 yun2 hong2 lei4 ， hong2 jian1 man2 you3 qian1 xing2 zi4 。
- shu1 zhong1 bu2 jin4 xin1 zhong1 shi4 ， yi2 pian4 yin1 qin2 ji4 bian1 shi3 。

## 注释

## 译文

## 赏析
