---
id: zhou-bo-yang-mo-yu-er
title: 摸鱼儿
titlePinyin: mo1 yu2 er0
titleSlug: mo-yu-er
author: 周伯阳
authorPinyin: zhou1 bo2 yang2
authorSlug: zhou-bo-yang
dynasty: 宋
dynastyPinyin: song4
dynastySlug: song
tags: []
---

## 正文

- 又匆匆、月鞭露镫，梅花江上归路。
- 海图破碎来时线，何似彩衣低舞。
- 风雪暮。
- 正望断青山，一发云横处。
- 浩歌独举。
- 便想见迎门，牵衣儿女，总是旧眉妩。
- 阳关曲，挥洒紫薇花露。
- 妙音清远高古。
- 经寒杨柳休轻折，摇动一溪霜雾。
- 邯郸步。
- 笑布袜青鞋，去住知何许。
- 汀鸥沙鹭。
- 若问我重来，明年有约，今日是前度。

## 拼音

- you4 cong1 cong1 、 yue4 bian1 lu4 deng1 ， mei2 hua1 jiang1 shang4 gui1 lu4 。
- hai3 tu2 po4 sui4 lai2 shi2 xian4 ， he2 si4 cai3 yi1 di1 wu3 。
- feng1 xue3 mu4 。
- zheng4 wang4 duan4 qing1 shan1 ， yi4 fa1 yun2 heng2 chu4 。
- hao4 ge1 du2 ju3 。
- bian4 xiang3 jian4 ying2 men2 ， qian1 yi1 er2 nü3 ， zong3 shi4 jiu4 mei2 wu3 。
- yang2 guan1 qu3 ， hui1 sa3 zi3 wei1 hua1 lu4 。
- miao4 yin1 qing1 yuan3 gao1 gu3 。
- jing1 han2 yang2 liu3 xiu1 qing1 zhe2 ， yao2 dong4 yi4 xi1 shuang1 wu4 。
- han2 dan1 bu4 。
- xiao4 bu4 wa4 qing1 xie2 ， qu4 zhu4 zhi1 he2 xu3 。
- ting1 ou1 sha1 lu4 。
- ruo4 wen4 wo3 chong2 lai2 ， ming2 nian2 you3 yue1 ， jin1 ri4 shi4 qian2 du4 。

## 注释

## 译文

## 赏析
