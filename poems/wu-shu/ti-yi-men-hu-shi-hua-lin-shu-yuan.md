---
id: wu-shu-ti-yi-men-hu-shi-hua-lin-shu-yuan
title: 題義門胡氏華林書院
titlePinyin: ti2 yi4 men2 hu2 shi4 hua2 lin2 shu1 yuan4
titleSlug: ti-yi-men-hu-shi-hua-lin-shu-yuan
author: 吳淑
authorPinyin: wu2 shu1
authorSlug: wu-shu
dynasty: 宋
dynastyPinyin: song4
dynastySlug: song
tags: []
---

## 正文

- 高隠仙山下，依山携草堂。
- 窮年樂石水，切意玩縑緗。
- 竹徑來嵇阮，魚梁集惠莊。
- 論文探致極，尋古襲遺芳。
- 沉意詩書苑，游心翰墨場。
- 海鵬潜羽翼，露豹郁文章。
- 俠洽千門慶，聯翩却桂香。
- 活和資勝景，變化得神方。
- 虛檻臨寒水，平皋占夕陽。
- 溪雲蒸柱礎，嵐氣潤衣裳。
- 露葉飄書幌，風花落酒觴。
- 往還乘月喜，酬唱爲春忙。
- 宗族傳雍睦，門閭被寵光。
- 高情誰可及，積善不能量。
- 顧我何爲者，多年別故鄉。
- 他時歸計遂，依附葺雲房。

## 拼音

- gao1 yin3 xian1 shan1 xia4 ， yi1 shan1 xie2 cao3 tang2 。
- qiong2 nian2 le4 shi2 shui3 ， qie4 yi4 wan2 jian1 xiang1 。
- zhu2 jing4 lai2 ji1 ruan3 ， yu2 liang2 ji2 hui4 zhuang1 。
- lun4 wen2 tan4 zhi4 ji2 ， xun2 gu3 xi2 yi2 fang1 。
- chen2 yi4 shi1 shu1 yuan4 ， you2 xin1 han4 mo4 chang3 。
- hai3 peng2 qian2 yu3 yi4 ， lu4 bao4 yu4 wen2 zhang1 。
- xia2 qia4 qian1 men2 qing4 ， lian2 pian1 que4 gui4 xiang1 。
- huo2 he2 zi1 sheng4 jing3 ， bian4 hua4 de2 shen2 fang1 。
- xu1 jian4 lin2 han2 shui3 ， ping2 gao1 zhan4 xi1 yang2 。
- xi1 yun2 zheng1 zhu4 chu3 ， lan2 qi4 run4 yi1 shang0 。
- lu4 ye4 piao1 shu1 huang3 ， feng1 hua1 luo4 jiu3 shang1 。
- wang3 huan2 cheng2 yue4 xi3 ， chou2 chang4 wei2 chun1 mang2 。
- zong1 zu2 chuan2 yong1 mu4 ， men2 lü2 bei4 chong3 guang1 。
- gao1 qing2 shui2 ke3 ji2 ， ji1 shan4 bu4 neng2 liang2 。
- gu4 wo3 he2 wei2 zhe3 ， duo1 nian2 bie2 gu4 xiang1 。
- ta1 shi2 gui1 ji4 sui4 ， yi1 fu4 qi4 yun2 fang2 。

## 注释

## 译文

## 赏析
