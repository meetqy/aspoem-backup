---
id: zhuang-ji-ai-shi-ming
title: 哀时命
titlePinyin: ai1 shi2 ming4
titleSlug: ai-shi-ming
author: 庄忌
authorPinyin: zhuang1 ji4
authorSlug: zhuang-ji
dynasty: 西汉
dynastyPinyin: xi1 han4
dynastySlug: xi-han
tags: [] 
---

## 正文

- 哀时命之不及古人兮，夫何予生之不遘时！
- 往者不可扳援兮，徠者不可与期。
- 志憾恨而不逞兮，杼中情而属诗。
- 夜炯炯而不寐兮，怀隐忧而历兹。
- 心郁郁而无告兮，众孰可与深谋！
- 欿愁悴而委惰兮，老冉冉而逮之。
- 居处愁以隐约兮，志沉抑而不扬。
- 道壅塞而不通兮，江河广而无梁。
- 愿至昆仑之悬圃兮，采锺山之玉英。
- 揽瑶木之橝枝兮，望阆风之板桐。
- 弱水汩其为难兮，路中断而不通。
- 势不能凌波以径度兮，又无羽翼而高翔。
- 然隐悯而不达兮，独徙倚而彷徉。
- 怅惝罔以永思兮，心纡轸而增伤。
- 倚踌躇以淹留兮，日饥馑而绝粮。
- 廓抱景而独倚兮，超永思乎故乡。
- 廓落寂而无友兮，谁可与玩此遗芳？
- 白日晼晼其將入兮，哀余寿之弗将。
- 车既弊而马罢兮，蹇邅徊而不能行。
- 身既不容于浊世兮，不知进退之宜当。
- 冠崔嵬而切云兮，剑淋离而从横。
- 衣摄叶以储与兮，左袪挂于榑桑
- 右衽拂于不周兮，六合不足以肆行。
- 上同凿枘于伏戏兮，下合矩矱于虞唐。
- 原尊节而式高兮，志犹卑夫禹汤。
- 虽知困其不改操兮，终不以邪枉害方。
- 世并举而好朋兮，壹斗斛而相量。
- 众比周以肩迫兮，贤者远而隐藏。
- 为凤皇作鹑笼兮，虽翕翅其不容。
- 灵皇其不寤知兮，焉陈词而效忠。
- 俗嫉妒而蔽贤兮，孰知余之从容？
- 愿舒志而抽冯兮，庸讵知其吉凶？
- 璋珪杂于甑窐兮，陇廉与孟娵同宫。
- 举世以为恆俗兮，固将愁苦而终穷。
- 幽独转而不寐兮，惟烦懑而盈匈。
- 魂眇眇而驰骋兮，心烦冤之忡忡。
- 志欿憾而不憺兮，路幽昧而甚难。
- 塊独守此曲隅兮，然欿切而永叹。
- 愁修夜而宛转兮，气涫沸其若波。
- 握剞劂而不用兮，操规矩而无所施。
- 骋骐骥于中庭兮，焉能极夫远道？
- 置援狖于棂槛兮，夫何以责其捷巧？
- 驷跛鳖而上山兮，吾固知其不能陞。
- 释管晏而任臧获兮，何权衡之能称？
- 箟簬杂于黀蒸兮，机蓬矢以射革。
- 负檐荷以丈尺兮，欲伸要而不可得。
- 外迫胁于机臂兮，上牵联于矰隿。
- 肩倾侧而不容兮，固陿腹而不得息。
- 务光自投于深渊兮，不获世之尘垢。
- 孰魁摧之可久兮，愿退身而穷处。
- 凿山楹而为室兮，下被衣于水渚。
- 雾露濛濛其晨降兮，云依斐而承宇。
- 虹霓纷其朝霞兮，夕淫淫而淋雨。
- 怊茫茫而无归兮，怅远望此旷野。
- 下垂钓于溪谷兮，上要求于仙者。
- 与赤松而结友兮，比王侨而为耦。
- 使枭杨先导兮，白虎为之前後。
- 浮云雾而入冥兮，骑白鹿而容与。
- 魂眐眐以寄独兮，汨徂往而不归。
- 处卓卓而日远兮，志浩荡而伤怀。
- 鸾凤翔于苍云兮，故矰缴而不能加。
- 蛟龙潜于旋渊兮，身不挂于罔罗。
- 知贪饵而近死兮，不如下游乎清波。
- 宁幽隐以远祸兮，孰侵辱之可为。
- 子胥死而成义兮，屈原沉于汨罗。
- 虽体解其不变兮，岂忠信之可化。
- 志怦怦而内直兮，履绳墨而不颇。
- 执权衡而无私兮，称轻重而不差。
- 摡尘垢之枉攘兮，除秽累而反真。
- 形体白而质素兮，中皎洁而淑清。
- 时猒饫而不用兮，且隐伏而远身。
- 聊窜端而匿迹兮，嗼寂默而无声。
- 独便悁而烦毒兮，焉发愤而筊抒。
- 时暧暧其将罢兮，遂闷叹而无名。
- 伯夷死于首阳兮，卒夭隐而不荣。
- 太公不遇文王兮，身至死而不得逞。
- 怀瑶象而佩琼兮，愿陈列而无正。
- 生天坠之若过兮，忽烂漫而无成。
- 邪气袭余之形体兮，疾憯怛而萌生。
- 原壹见阳春之白日兮，恐不终乎永年。

## 拼音

- ai1 shi2 ming4 zhi1 bu4 ji2 gu3 ren2 xi1 ， fu1 he2 yu3 sheng1 zhi1 bu2 gou4 shi2 ！
- wang3 zhe3 bu4 ke3 ban1 yuan2 xi1 ， lai2 zhe3 bu4 ke3 yu3 qi1 。
- zhi4 han4 hen4 er2 bu4 cheng3 xi1 ， zhu4 zhong1 qing2 er2 shu3 shi1 。
- ye4 jiong3 jiong3 er2 bu2 mei4 xi1 ， huai2 yin3 you1 er2 li4 zi1 。
- xin1 yu4 yu4 er2 wu2 gao4 xi1 ， zhong4 shu2 ke3 yu3 shen1 mou2 ！
- kan3 chou2 cui4 er2 wei3 duo4 xi1 ， lao3 ran3 ran3 er2 dai3 zhi1 。
- ju1 chu4 chou2 yi3 yin3 yue1 xi1 ， zhi4 chen2 yi4 er2 bu4 yang2 。
- dao4 yong1 se4 er2 bu4 tong1 xi1 ， jiang1 he2 guang3 er2 wu2 liang2 。
- yuan4 zhi4 kun1 lun2 zhi1 xuan2 pu3 xi1 ， cai3 zhong1 shan1 zhi1 yu4 ying1 。
- lan3 yao2 mu4 zhi1 tan2 zhi1 xi1 ， wang4 lang2 feng1 zhi1 ban3 tong2 。
- ruo4 shui3 gu3 qi2 wei2 nan2 xi1 ， lu4 zhong1 duan4 er2 bu4 tong1 。
- shi4 bu4 neng2 ling2 bo1 yi3 jing4 du4 xi1 ， you4 wu2 yu3 yi4 er2 gao1 xiang2 。
- ran2 yin3 min3 er2 bu4 da2 xi1 ， du2 xi3 yi3 er2 fang3 yang2 。
- chang4 chang3 wang3 yi3 yong3 si1 xi1 ， xin1 yu1 zhen3 er2 zeng1 shang1 。
- yi3 chou2 chu2 yi3 yan1 liu2 xi1 ， ri4 ji1 jin3 er2 jue2 liang2 。
- kuo4 bao4 jing3 er2 du2 yi3 xi1 ， chao1 yong3 si1 hu1 gu4 xiang1 。
- kuo4 luo4 ji4 er2 wu2 you3 xi1 ， shui2 ke3 yu3 wan2 ci3 yi2 fang1 ？
- bai2 ri4 wan3 wan3 qi2 jiang1 ru4 xi1 ， ai1 yu2 shou4 zhi1 fu2 jiang1 。
- che1 ji4 bi4 er2 ma3 ba4 xi1 ， jian3 zhan1 huai2 er2 bu4 neng2 xing2 。
- shen1 ji4 bu4 rong2 yu2 zhuo2 shi4 xi1 ， bu4 zhi1 jin4 tui4 zhi1 yi2 dang1 。
- guan1 cui1 wei2 er2 qie4 yun2 xi1 ， jian4 lin2 li2 er2 cong2 heng2 。
- yi1 she4 ye4 yi3 chu3 yu3 xi1 ， zuo3 qu1 gua4 yu2 fu2 sang1 
- you4 ren4 fu2 yu2 bu4 zhou1 xi1 ， liu4 he2 bu4 zu2 yi3 si4 xing2 。
- shang4 tong2 zao2 rui4 yu2 fu2 xi4 xi1 ， xia4 he2 ju3 yue1 yu2 yu2 tang2 。
- yuan2 zun1 jie2 er2 shi4 gao1 xi1 ， zhi4 you2 bei1 fu1 yu3 tang1 。
- sui1 zhi1 kun4 qi2 bu4 gai3 cao1 xi1 ， zhong1 bu4 yi3 xie2 wang3 hai4 fang1 。
- shi4 bing4 ju3 er2 hao3 peng2 xi1 ， yi1 dou4 hu2 er2 xiang1 liang4 。
- zhong4 bi3 zhou1 yi3 jian1 po4 xi1 ， xian2 zhe3 yuan3 er2 yin3 cang2 。
- wei4 feng4 huang2 zuo4 chun2 long2 xi1 ， sui1 xi1 chi4 qi2 bu4 rong2 。
- ling2 huang2 qi2 bu2 wu4 zhi1 xi1 ， yan1 chen2 ci2 er2 xiao4 zhong1 。
- su2 ji2 du4 er2 bi4 xian2 xi1 ， shu2 zhi1 yu2 zhi1 cong2 rong2 ？
- yuan4 shu1 zhi4 er2 chou1 feng2 xi1 ， yong1 ju4 zhi1 qi2 ji2 xiong1 ？
- zhang1 gui1 za2 yu2 zeng4 wa1 xi1 ， long3 lian2 yu3 meng4 ju1 tong2 gong1 。
- ju3 shi4 yi3 wei4 heng2 su2 xi1 ， gu4 jiang1 chou2 ku3 er2 zhong1 qiong2 。
- you1 du2 zhuan3 er2 bu2 mei4 xi1 ， wei2 fan2 men4 er2 ying2 xiong1 。
- hun2 miao3 miao3 er2 chi2 cheng3 xi1 ， xin1 fan2 yuan1 zhi1 chong1 chong1 。
- zhi4 kan3 han4 er2 bu2 dan4 xi1 ， lu4 you1 mei4 er2 shen4 nan2 。
- kuai4 du2 shou3 ci3 qu3 yu2 xi1 ， ran2 kan3 qie4 er2 yong3 tan4 。
- chou2 xiu1 ye4 er2 wan3 zhuan3 xi1 ， qi4 guan4 fei4 qi2 ruo4 bo1 。
- wo4 ji1 jue2 er2 bu2 yong4 xi1 ， cao1 gui1 ju0 er2 wu2 suo3 shi1 。
- cheng3 qi2 ji4 yu2 zhong1 ting2 xi1 ， yan1 neng2 ji2 fu1 yuan3 dao4 ？
- zhi4 yuan2 you4 yu2 ling2 kan3 xi1 ， fu1 he2 yi3 ze2 qi2 jie2 qiao3 ？
- si4 bo3 bie1 er2 shang4 shan1 xi1 ， wu2 gu4 zhi1 qi2 bu4 neng2 sheng1 。
- shi4 guan3 yan4 er2 ren4 zang1 huo4 xi1 ， he2 quan2 heng2 zhi1 neng2 cheng1 ？
- jun4 lu4 za2 yu2 zou1 zheng1 xi1 ， ji1 peng2 shi3 yi3 she4 ge2 。
- fu4 yan2 he2 yi3 zhang4 chi3 xi1 ， yu4 shen1 yao4 er2 bu4 ke3 de2 。
- wai4 po4 xie2 yu2 ji1 bi4 xi1 ， shang4 qian1 lian2 yu2 zeng1 yi4 。
- jian1 qing1 ce4 er2 bu4 rong2 xi1 ， gu4 xia2 fu4 er2 bu4 de2 xi1 。
- wu4 guang1 zi4 tou2 yu2 shen1 yuan1 xi1 ， bu2 huo4 shi4 zhi1 chen2 gou4 。
- shu2 kui2 cui1 zhi1 ke3 jiu3 xi1 ， yuan4 tui4 shen1 er2 qiong2 chu4 。
- zao2 shan1 ying2 er2 wei2 shi4 xi1 ， xia4 bei4 yi1 yu2 shui3 zhu3 。
- wu4 lu4 meng2 meng2 qi2 chen2 jiang4 xi1 ， yun2 yi1 fei3 er2 cheng2 yu3 。
- hong2 ni2 fen1 qi2 zhao1 xia2 xi1 ， xi1 yin2 yin2 er2 lin2 yu3 。
- chao1 mang2 mang2 er2 wu2 gui1 xi1 ， chang4 yuan3 wang4 ci3 kuang4 ye3 。
- xia4 chui2 diao4 yu2 xi1 gu3 xi1 ， shang4 yao1 qiu2 yu2 xian1 zhe3 。
- yu3 chi4 song1 er2 jie2 you3 xi1 ， bi3 wang2 qiao2 er2 wei2 ou3 。
- shi3 xiao1 yang2 xian1 dao3 xi1 ， bai2 hu3 wei4 zhi1 qian2 hou4 。
- fu2 yun2 wu4 er2 ru4 ming2 xi1 ， qi2 bai2 lu4 er2 rong2 yu3 。
- hun2 zheng1 zheng1 yi3 ji4 du2 xi1 ， mi4 cu2 wang3 er2 bu4 gui1 。
- chu4 zhuo2 zhuo2 er2 ri4 yuan3 xi1 ， zhi4 hao4 dang4 er2 shang1 huai2 。
- luan2 feng4 xiang2 yu2 cang1 yun2 xi1 ， gu4 zeng1 jiao3 er2 bu4 neng2 jia1 。
- jiao1 long2 qian2 yu2 xuan2 yuan1 xi1 ， shen1 bu2 gua4 yu2 wang3 luo2 。
- zhi1 tan1 er3 er2 jin4 si3 xi1 ， bu4 ru2 xia4 you2 hu1 qing1 bo1 。
- ning2 you1 yin3 yi3 yuan3 huo4 xi1 ， shu2 qin1 ru3 zhi1 ke3 wei2 。
- zi3 xu1 si3 er2 cheng2 yi4 xi1 ， qu1 yuan2 chen2 yu2 mi4 luo2 。
- sui1 ti3 jie3 qi2 bu2 bian4 xi1 ， qi3 zhong1 xin4 zhi1 ke3 hua4 。
- zhi4 peng1 peng1 er2 nei4 zhi2 xi1 ， lü3 sheng2 mo4 er2 bu4 po1 。
- zhi2 quan2 heng2 er2 wu2 si1 xi1 ， cheng1 qing1 zhong4 er2 bu2 cha4 。
- gai4 chen2 gou4 zhi1 wang3 rang3 xi1 ， chu2 hui4 lei4 er2 fan3 zhen1 。
- xing2 ti3 bai2 er2 zhi4 su4 xi1 ， zhong1 jiao3 jie2 er2 shu1 qing1 。
- shi2 yan4 yu4 er2 bu2 yong4 xi1 ， qie3 yin3 fu2 er2 yuan3 shen1 。
- liao2 cuan4 duan1 er2 ni4 ji4 xi1 ， mo4 ji4 mo4 er2 wu2 sheng1 。
- du2 bian4 yuan1 er2 fan2 du2 xi1 ， yan1 fa1 fen4 er2 jiao3 shu1 。
- shi2 ai4 ai4 qi2 jiang1 ba4 xi1 ， sui4 men1 tan4 er2 wu2 ming2 。
- bo2 yi2 si3 yu2 shou3 yang2 xi1 ， zu2 yao1 yin3 er2 bu4 rong2 。
- tai4 gong1 bu2 yu4 wen2 wang2 xi1 ， shen1 zhi4 si3 er2 bu4 de2 cheng3 。
- huai2 yao2 xiang4 er2 pei4 qiong2 xi1 ， yuan4 chen2 lie4 er2 wu2 zheng4 。
- sheng1 tian1 zhui4 zhi1 ruo4 guo4 xi1 ， hu1 lan4 man4 er2 wu2 cheng2 。
- xie2 qi4 xi2 yu2 zhi1 xing2 ti3 xi1 ， ji2 can3 da2 er2 meng2 sheng1 。
- yuan2 yi1 jian4 yang2 chun1 zhi1 bai2 ri4 xi1 ， kong3 bu4 zhong1 hu1 yong3 nian2 。

## 注释

## 译文

## 赏析
