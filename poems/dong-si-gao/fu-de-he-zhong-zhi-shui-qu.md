---
id: dong-si-gao-fu-de-he-zhong-zhi-shui-qu
title: 賦得河中之水曲
titlePinyin: fu4 de2 he2 zhong1 zhi1 shui3 qu3
titleSlug: fu-de-he-zhong-zhi-shui-qu
author: 董嗣杲
authorPinyin: dong3 si4 gao3
authorSlug: dong-si-gao
dynasty: 宋
dynastyPinyin: song4
dynastySlug: song
tags: []
---

## 正文

- 清莫清兮河中水，白莫白兮頭上絲。
- 河清頭白自千古，有身清白知爲誰。
- 提籃采桑西城婦，容髮蓬勃霜色欺。
- 傳是長安估客女，二八嫁與東鄰兒。
- 東鄰兒郎負梟獍，别家出戍征羌夷。
- 沙場杳邈絕信息，譍門無子難撐支。
- 花榮草枯知幾度，日升月落常雙馳。
- 力勤織絍活旦暮，堂前姑老心驚疑。
- 攢心萬苦失頭緒，年如逝水何能追。
- 不恨兒郎祗恨妾，有生無分安齊眉。
- 西鄰女兒年將笄，雙髻壓頸簪花枝。
- 金鈿貼額腮凝脂，笑妾採葉愁蠶饑。
- 妾身薄命何暇恤，所嗟母子各天涯。
- 空閨誓此守清白，不願封侯願早歸。

## 拼音

- qing1 mo4 qing1 xi1 he2 zhong1 shui3 ， bai2 mo4 bai2 xi1 tou2 shang4 si1 。
- he2 qing1 tou2 bai2 zi4 qian1 gu3 ， you3 shen1 qing1 bai2 zhi1 wei2 shui2 。
- ti2 lan2 cai3 sang1 xi1 cheng2 fu4 ， rong2 fa4 peng2 bo2 shuang1 se4 qi1 。
- chuan2 shi4 chang2 an1 gu1 ke4 nü3 ， er4 ba1 jia4 yu3 dong1 lin2 er2 。
- dong1 lin2 er2 lang2 fu4 xiao1 jing4 ， bie2 jia1 chu1 shu4 zheng1 qiang1 yi2 。
- sha1 chang3 yao3 miao3 jue2 xin4 xi1 ， ying1 men2 wu2 zi3 nan2 cheng1 zhi1 。
- hua1 rong2 cao3 ku1 zhi1 ji1 du4 ， ri4 sheng1 yue4 luo4 chang2 shuang1 chi2 。
- li4 qin2 zhi1 ren4 huo2 dan4 mu4 ， tang2 qian2 gu1 lao3 xin1 jing1 yi2 。
- zan3 xin1 wan4 ku3 shi1 tou2 xu4 ， nian2 ru2 shi4 shui3 he2 neng2 zhui1 。
- bu2 hen4 er2 lang2 zhi1 hen4 qie4 ， you3 sheng1 wu2 fen1 an1 qi2 mei2 。
- xi1 lin2 nü3 er2 nian2 jiang1 ji1 ， shuang1 ji4 ya1 jing3 zan1 hua1 zhi1 。
- jin1 dian4 tie1 e2 sai1 ning2 zhi1 ， xiao4 qie4 cai3 ye4 chou2 can2 ji1 。
- qie4 shen1 bo2 ming4 he2 xia2 xu4 ， suo3 jie1 mu3 zi3 ge4 tian1 ya2 。
- kong1 gui1 shi4 ci3 shou3 qing1 bai2 ， bu2 yuan4 feng1 hou2 yuan4 zao3 gui1 。

## 注释

## 译文

## 赏析
