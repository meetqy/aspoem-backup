---
id: dong-si-gao-wei-feng
title: 畏風
titlePinyin: wei4 feng1
titleSlug: wei-feng
author: 董嗣杲
authorPinyin: dong3 si4 gao3
authorSlug: dong-si-gao
dynasty: 宋
dynastyPinyin: song4
dynastySlug: song
tags: []
---

## 正文

- 病骨怯風寒，懶縱江頭步。
- 江頭歸船多，奈我未得渡。
- 自知年尚壯，顔髪就衰暮。
- 南峯山廬在，窗户掩髙樹。
- 猿鶴想凄黯，應笑我出誤。
- 欲退未有由，欲進且無路。
- 何當探仙源，多織遊山屨。
- 顧影忽傷憐，難縛歲月住。

## 拼音

- bing4 gu3 qie4 feng1 han2 ， lan3 zong4 jiang1 tou2 bu4 。
- jiang1 tou2 gui1 chuan2 duo1 ， nai4 wo3 wei4 de2 du4 。
- zi4 zhi1 nian2 shang4 zhuang4 ， yan2 fa4 jiu4 shuai1 mu4 。
- nan2 feng1 shan1 lu2 zai4 ， chuang1 hu0 yan3 gao1 shu4 。
- yuan2 he4 xiang3 qi1 an4 ， ying1 xiao4 wo3 chu1 wu4 。
- yu4 tui4 wei4 you3 you2 ， yu4 jin4 qie3 wu2 lu4 。
- he2 dang1 tan4 xian1 yuan2 ， duo1 zhi1 you2 shan1 ju4 。
- gu4 ying3 hu1 shang1 lian2 ， nan2 fu4 sui4 yue4 zhu4 。

## 注释

## 译文

## 赏析
