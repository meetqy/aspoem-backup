---
id: dong-si-gao-zhou-shang-gan-xing
title: 舟上感興
titlePinyin: zhou1 shang4 gan3 xing1
titleSlug: zhou-shang-gan-xing
author: 董嗣杲
authorPinyin: dong3 si4 gao3
authorSlug: dong-si-gao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 飯時發雷江，倐已泊東流。
- 南北兩岸雪，蕩此無根舟。
- 逺山失翠眉，近山生白頭。
- 凍極方徯晴，雲沍含雨羞。
- 塵境那得見，泛此如瀛洲。
- 宿驚恍未定，醉疑此難留。
- 落日漏微光，光暝無限愁。
- 風厲萬水立，舟子惟搔頭。
- 慷慨觸潜抱，行止負隠憂。
- 志士亦徒苦，俗豎多不侔。
- 天公釀雪甚，八荒元氣浮。
- 無語坐舟尾，景與年俱遒。
- 亂眼逐勝去，奔迸少自由。
- 風煙下江異，髯邉漬霜稠。
- 餘樽侑登臨，惜無水際樓。

## 拼音

- fan4 shi2 fa1 lei2 jiang1 ， shu1 yi3 bo2 dong1 liu2 。
- nan2 bei3 liang3 an4 xue3 ， dang4 ci3 wu2 gen1 zhou1 。
- yuan3 shan1 shi1 cui4 mei2 ， jin4 shan1 sheng1 bai2 tou2 。
- dong4 ji2 fang1 xi1 qing2 ， yun2 hu4 han2 yu3 xiu1 。
- chen2 jing4 na4 de2 jian4 ， fan4 ci3 ru2 ying2 zhou1 。
- su4 jing1 huang3 wei4 ding4 ， zui4 yi2 ci3 nan2 liu2 。
- luo4 ri4 lou4 wei1 guang1 ， guang1 ming2 wu2 xian4 chou2 。
- feng1 li4 wan4 shui3 li4 ， zhou1 zi3 wei2 sao1 tou2 。
- kang1 kai3 chu4 qian2 bao4 ， xing2 zhi3 fu4 yin3 you1 。
- zhi4 shi4 yi4 tu2 ku3 ， su2 shu4 duo1 bu4 mou2 。
- tian1 gong1 niang4 xue3 shen4 ， ba1 huang1 yuan2 qi4 fu2 。
- wu2 yu3 zuo4 zhou1 wei3 ， jing3 yu3 nian2 ju4 qiu2 。
- luan4 yan3 zhu2 sheng4 qu4 ， ben1 beng4 shao3 zi4 you2 。
- feng1 yan1 xia4 jiang1 yi4 ， ran2 bian1 zi4 shuang1 chou2 。
- yu2 zun1 you4 deng1 lin2 ， xi1 wu2 shui3 ji4 lou2 。

## 注释

## 译文

## 赏析
