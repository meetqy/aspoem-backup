---
id: dong-si-gao-lu-shan-zhong-wen-gui-xiang-yi-you-mao-shan-shi-meng-zhong-you-gui-hua-xia
title: 廬山中聞桂香憶遊茅山時夢中遊桂花下
titlePinyin: lu2 shan1 zhong1 wen2 gui4 xiang1 yi4 you2 mao2 shan1 shi2 meng4 zhong1 you2 gui4 hua1 xia4
titleSlug: lu-shan-zhong-wen-gui-xiang-yi-you-mao-shan-shi-meng-zhong-you-gui-hua-xia
author: 董嗣杲
authorPinyin: dong3 si4 gao3
authorSlug: dong-si-gao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我遊三茅山，月下丹光麗。
- 夢駕翠蜺車，涼雲擁金袂。
- 兩耳波浪透，廣漠不可際。
- 猶記摶扶揺，乘風曾問帝。
- 今秋遊匡廬，身有飛舉勢。
- 淩虚裹白雲，白雲鎮相衛。
- 毛髪極森竦，草木露華綴。
- 飛泉湧潮響，真可滌昏滯。
- 向來句曲行，有遇抑何鋭。
- 豈知凡骨癯，不能於彼蛻。
- 西風催此遊，破我夢浮世。
- 衣襟被月香，蒼巖折丹桂。

## 拼音

- wo3 you2 san1 mao2 shan1 ， yue4 xia4 dan1 guang1 li2 。
- meng4 jia4 cui4 ni2 ju1 ， liang2 yun2 yong1 jin1 mei4 。
- liang3 er3 bo1 lang4 tou4 ， guang3 mo4 bu4 ke3 ji4 。
- you2 ji4 tuan2 fu2 yao2 ， cheng2 feng1 ceng2 wen4 di4 。
- jin1 qiu1 you2 kuang1 lu2 ， shen1 you3 fei1 ju3 shi4 。
- ling2 xu1 guo3 bai2 yun2 ， bai2 yun2 zhen4 xiang1 wei4 。
- mao2 fa4 ji2 sen1 song3 ， cao3 mu4 lu4 hua2 zhui4 。
- fei1 quan2 yong3 chao2 xiang3 ， zhen1 ke3 di2 hun1 zhi4 。
- xiang4 lai2 ju4 qu3 xing2 ， you3 yu4 yi4 he2 rui4 。
- qi3 zhi1 fan2 gu3 qu2 ， bu4 neng2 wu1 bi3 tui4 。
- xi1 feng1 cui1 ci3 you2 ， po4 wo3 meng4 fu2 shi4 。
- yi1 jin1 bei4 yue4 xiang1 ， cang1 yan2 zhe2 dan1 gui4 。

## 注释

## 译文

## 赏析
