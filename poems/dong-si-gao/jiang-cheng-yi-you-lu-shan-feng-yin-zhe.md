---
id: dong-si-gao-jiang-cheng-yi-you-lu-shan-feng-yin-zhe
title: 江城憶遊廬山逢隠者
titlePinyin: jiang1 cheng2 yi4 you2 lu2 shan1 feng2 yin3 zhe3
titleSlug: jiang-cheng-yi-you-lu-shan-feng-yin-zhe
author: 董嗣杲
authorPinyin: dong3 si4 gao3
authorSlug: dong-si-gao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 飯餘睡相魔，啜茶即退舍。
- 支藜强窺園，試此雙不借。
- 逐勝思秋初，曾命廬山駕。
- 飛瀑醒心眼，流派從空下。
- 狂欲誅茅依，可使不知夏。
- 披襟納西風，溪風蕩虚榭。
- 憑闌眺夐絕，極望大田稼。
- 韜光有畸士，相逢頓生訝。
- 遺蹤扣地主，頗覺倦邀迓。
- 失言徒自咎，其實非予詐。
- 山居俗事簡，難律世情嚇。
- 歸棲公宇浄，顔髪苦衰謝。
- 家遥二千里，托興相慰藉。
- 因晤隠者訥，天性兩難亞。
- 初非釣虚名，又非求善價。
- 束縳全孤貞，老欲就閒暇。
- 約畧斯人心，執一不易化。
- 眺此五峯雲，矍然發悲咤。
- 企脚北窗坐，月漏松葉架。
- 無眠親短檠，懐孤嫉遥夜。

## 拼音

- fan4 yu2 shui4 xiang4 mo2 ， chuo4 cha2 ji2 tui4 she4 。
- zhi1 li2 qiang2 kui1 yuan2 ， shi4 ci3 shuang1 bu2 jie4 。
- zhu2 sheng4 si1 qiu1 chu1 ， ceng2 ming4 lu2 shan1 jia4 。
- fei1 pu4 xing3 xin1 yan3 ， liu2 pai4 cong2 kong1 xia4 。
- kuang2 yu4 zhu1 mao2 yi1 ， ke3 shi3 bu4 zhi1 xia4 。
- pi1 jin1 na4 xi1 feng1 ， xi1 feng1 dang4 xu1 xie4 。
- ping2 lan2 tiao4 xuan4 jue2 ， ji2 wang4 da4 tian2 jia4 。
- tao1 guang1 you3 ji1 shi4 ， xiang1 feng2 dun4 sheng1 ya4 。
- yi2 zong1 kou4 di4 zhu3 ， po1 jue2 juan4 yao1 ya4 。
- shi1 yan2 tu2 zi4 jiu4 ， qi2 shi2 fei1 yu3 zha4 。
- shan1 ju1 su2 shi4 jian3 ， nan2 lü4 shi4 qing2 he4 。
- gui1 qi1 gong1 yu3 jing4 ， yan2 fa4 ku3 shuai1 xie4 。
- jia1 yao2 er4 qian1 li3 ， tuo1 xing1 xiang1 wei4 jie4 。
- yin1 wu4 yin3 zhe3 ne4 ， tian1 xing4 liang3 nan2 ya1 。
- chu1 fei1 diao4 xu1 ming2 ， you4 fei1 qiu2 shan4 jia4 。
- shu4 zhuan4 quan2 gu1 zhen1 ， lao3 yu4 jiu4 xian2 xia2 。
- yue1 lüe4 si1 ren2 xin1 ， zhi2 yi2 bu2 yi4 hua4 。
- tiao4 ci3 wu3 feng1 yun2 ， jue2 ran2 fa1 bei1 zha4 。
- qi3 jiao3 bei3 chuang1 zuo4 ， yue4 lou4 song1 ye4 jia4 。
- wu2 mian2 qin1 duan3 qing2 ， huai2 gu1 ji2 yao2 ye4 。

## 注释

## 译文

## 赏析
