---
id: dong-si-gao-qing-ming-ri-wan-yin
title: 清明日晚陰
titlePinyin: qing1 ming2 ri4 wan3 yin1
titleSlug: qing-ming-ri-wan-yin
author: 董嗣杲
authorPinyin: dong3 si4 gao3
authorSlug: dong-si-gao
dynasty: 宋
dynastyPinyin: song4
dynastySlug: song
tags: []
---

## 正文

- 跧伏性易屈，口强心無主。
- 今日屆清明，此身客湓浦。
- 花草各自芳，誰能問園圃。
- 客懐值佳時，冶遊有何覩。
- 江頭風颺花，天際雲興雨。
- 陰沍嘆時遷，集條燕羞舞。
- 世故堕煎熬，鄉愁渺終古。
- 柳色西湖隄，初更尚簫鼓。

## 拼音

- quan2 fu2 xing4 yi4 qu1 ， kou3 qiang2 xin1 wu2 zhu3 。
- jin1 ri4 jie4 qing1 ming2 ， ci3 shen1 ke4 pen2 pu3 。
- hua1 cao3 ge4 zi4 fang1 ， shui2 neng2 wen4 yuan2 pu3 。
- ke4 huai2 zhi2 jia1 shi2 ， ye3 you2 you3 he2 du3 。
- jiang1 tou2 feng1 yang2 hua1 ， tian1 ji4 yun2 xing1 yu3 。
- yin1 hu4 tan4 shi2 qian1 ， ji2 tiao2 yan4 xiu1 wu3 。
- shi4 gu4 duo4 jian1 ao2 ， xiang1 chou2 miao3 zhong1 gu3 。
- liu3 se4 xi1 hu2 di1 ， chu1 geng1 shang4 xiao1 gu3 。

## 注释

## 译文

## 赏析
