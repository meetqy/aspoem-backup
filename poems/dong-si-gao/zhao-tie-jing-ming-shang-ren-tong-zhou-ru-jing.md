---
id: dong-si-gao-zhao-tie-jing-ming-shang-ren-tong-zhou-ru-jing
title: 招鐵鏡明上人同舟入京
titlePinyin: zhao1 tie3 jing4 ming2 shang4 ren2 tong2 zhou1 ru4 jing1
titleSlug: zhao-tie-jing-ming-shang-ren-tong-zhou-ru-jing
author: 董嗣杲
authorPinyin: dong3 si4 gao3
authorSlug: dong-si-gao
dynasty: 宋
dynastyPinyin: song4
dynastySlug: song
tags: []
---

## 正文

- 蓬麻冒日氣，舟過風遞香。
- 香氣入晚秀，月色迷官塘。
- 此時同載僧，眉上生毫光。
- 心鏡不待磨，一碧眩四方。
- 遂此終夕安，推篷睇渺茫。
- 凌晨泊北津，分手各自忙。
- 追随遊徑山，奈何吏鞅妨。
- 何時重聚首，叙我歌河梁。
- 世緣苦聚散，人事多短長。
- 興言偶及爾，不覺耿中腸。
- 薫風蕩柳煙，吹面無多凉。
- 晨曦曬屋裂，獨恨衝塵黄。

## 拼音

- peng2 ma2 mao4 ri4 qi4 ， zhou1 guo4 feng1 di4 xiang1 。
- xiang1 qi4 ru4 wan3 xiu4 ， yue4 se4 mi2 guan1 tang2 。
- ci3 shi2 tong2 zai4 seng1 ， mei2 shang4 sheng1 hao2 guang1 。
- xin1 jing4 bu2 dai4 mo2 ， yi2 bi4 xuan4 si4 fang1 。
- sui4 ci3 zhong1 xi1 an1 ， tui1 peng2 di4 miao3 mang2 。
- ling2 chen2 bo2 bei3 jin1 ， fen1 shou3 ge4 zi4 mang2 。
- zhui1 sui2 you2 jing4 shan1 ， nai4 he2 li4 yang1 fang2 。
- he2 shi2 zhong4 ju4 shou3 ， xu4 wo3 ge1 he2 liang2 。
- shi4 yuan2 ku3 ju4 san4 ， ren2 shi4 duo1 duan3 chang2 。
- xing1 yan2 ou3 ji2 er3 ， bu4 jue2 geng3 zhong1 chang2 。
- xun1 feng1 dang4 liu3 yan1 ， chui1 mian4 wu2 duo1 liang2 。
- chen2 xi1 shai4 wu1 lie4 ， du2 hen4 chong1 chen2 huang2 。

## 注释

## 译文

## 赏析
