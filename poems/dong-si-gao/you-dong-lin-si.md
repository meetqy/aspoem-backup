---
id: dong-si-gao-you-dong-lin-si
title: 遊東林寺
titlePinyin: you2 dong1 lin2 si4
titleSlug: you-dong-lin-si
author: 董嗣杲
authorPinyin: dong3 si4 gao3
authorSlug: dong-si-gao
dynasty: 宋
dynastyPinyin: song4
dynastySlug: song
tags: []
---

## 正文

- 廬山白雲擁，絕似兜羅綿。
- 覆得醜好盡，何啻萬萬千。
- 東林香爐峯，生在寺門前。
- 山陰土脉潤，草木鳴秋妍。
- 意行梵廡曠，單下誰棲禪。
- 主僧淮東秀，眉目稜稜然。
- 談麈自髙蹈，往往來著邉。
- 我遊欲結社，有愧逺師蓮。
- 草堂流水環，遺像儼樂天。
- 西風號萬杉，趺坐青石顛。
- 野老喜我陪，談吟超極玄。
- 上方僧謾多，多結粥飯緣。
- 方且局諸妄，焉得安三椽。
- 浮生忘有家，妙句知無傳。
- 塵垢送短日，風霜侵頹年。
- 斜陽透西樹，獨支竹笻堅。
- 鐘鳴擬尋睡，酒至流饞涎。
- 月上三笑亭，醉聽漁家眠。

## 拼音

- lu2 shan1 bai2 yun2 yong1 ， jue2 si4 dou1 luo2 mian2 。
- fu4 de2 chou3 hao3 jin4 ， he2 chi4 wan4 wan4 qian1 。
- dong1 lin2 xiang1 lu2 feng1 ， sheng1 zai4 si4 men2 qian2 。
- shan1 yin1 tu3 mai4 run4 ， cao3 mu4 ming2 qiu1 yan2 。
- yi4 xing2 fan4 wu3 kuang4 ， dan1 xia4 shui2 qi1 shan4 。
- zhu3 seng1 huai2 dong1 xiu4 ， mei2 mu4 leng2 leng2 ran2 。
- tan2 zhu3 zi4 gao1 dao3 ， wang3 wang3 lai2 zhu4 bian1 。
- wo3 you2 yu4 jie2 she4 ， you3 kui4 yuan3 shi1 lian2 。
- cao3 tang2 liu2 shui3 huan2 ， yi2 xiang4 yan3 le4 tian1 。
- xi1 feng1 hao4 wan4 shan1 ， fu1 zuo4 qing1 shi2 dian1 。
- ye3 lao3 xi3 wo3 pei2 ， tan2 yin2 chao1 ji2 xuan2 。
- shang4 fang1 seng1 man2 duo1 ， duo1 jie2 zhou1 fan4 yuan2 。
- fang1 qie3 ju2 zhu1 wang4 ， yan1 de2 an1 san1 chuan2 。
- fu2 sheng1 wang4 you3 jia1 ， miao4 ju4 zhi1 wu2 chuan2 。
- chen2 gou4 song4 duan3 ri4 ， feng1 shuang1 qin1 tui2 nian2 。
- xie2 yang2 tou4 xi1 shu4 ， du2 zhi1 zhu2 qiong2 jian1 。
- zhong1 ming2 ni3 xun2 shui4 ， jiu3 zhi4 liu2 chan2 xian2 。
- yue4 shang4 san1 xiao4 ting2 ， zui4 ting1 yu2 jia1 mian2 。

## 注释

## 译文

## 赏析
