---
id: dong-si-gao-zuo-shu-bing-chu-zhao-wang-xue-lao-yi-ci-zhao-huang-ping-zhai-liang-gong-rui-zao-zhi-shen-bing-zhe-fan-qu-duo-shi-er-huang-zhong-zou-yao-ji-yin-you-zhong-qiu-gong-zui-zhi-yue-man-shu-chang-ju
title: 坐暑病初招汪學老醫次招黄平齋兩公枘鑿之甚病者反取多事而黄終奏藥績因有中秋共醉之約漫述長句
titlePinyin: zuo4 shu3 bing4 chu1 zhao1 wang1 xue2 lao3 yi1 ci4 zhao1 huang2 ping2 zhai1 liang3 gong1 rui4 zao2 zhi1 shen4 bing4 zhe3 fan3 qu3 duo1 shi4 er2 huang2 zhong1 zou4 yao4 ji4 yin1 you3 zhong1 qiu1 gong4 zui4 zhi1 yue1 man4 shu4 chang2 ju4
titleSlug: zuo-shu-bing-chu-zhao-wang-xue-lao-yi-ci-zhao-huang-ping-zhai-liang-gong-rui-zao-zhi-shen-bing-zhe-fan-qu-duo-shi-er-huang-zhong-zou-yao-ji-yin-you-zhong-qiu-gong-zui-zhi-yue-man-shu-chang-ju
author: 董嗣杲
authorPinyin: dong3 si4 gao3
authorSlug: dong-si-gao
dynasty: 宋
dynastyPinyin: song4
dynastySlug: song
tags: []
---

## 正文

- 卧病不知暑，况在英溪隅。
- 入京涉夜航，藥物艱所需。
- 汪公業於醫，其實真癯儒。
- 醫故不違理，非但以理拘。
- 覽鏡面百皺，半月怯步趨。
- 積憂那得解，肌瘠徒長吁。
- 兹晨近秋中，疲憊憑杖扶。
- 忽枉黄公駕，慰此困櫪駒。
- 指我傴僂形，旦暮耽書劬。
- 病源肇於心，證與芝术殊。
- 所嗟露電如，滿歲罹艱虞。
- 寒暑復見宼，閻浮可久圖。
- 行止任天造，其或誚以迂。
- 凉軒聆欬唾，眷眷非世娛。
- 浮榮信飄風，况復假合軀。
- 墮落焦熬坑，難煉六一爐。
- 感公致湯饋，瀹盞浮雪腴。
- 仙傳起死劑，頓醒爪髮枯。
- 西風捲茅屋，篝燈竹窗孤。
- 蔬腸轉陽脉，趣向歸酒壺。
- 誰傳病退舍，可奈流俗徒。
- 汪黄信可人，彼此皆枌榆。
- 往締中秋盟，未卜月有無。
- 因拈二公姓，激我懐東都。

## 拼音

- wo4 bing4 bu4 zhi1 shu3 ， kuang4 zai4 ying1 xi1 yu2 。
- ru4 jing1 she4 ye4 hang2 ， yao4 wu4 jian1 suo3 xu1 。
- wang1 gong1 ye4 wu1 yi1 ， qi2 shi2 zhen1 qu2 ru2 。
- yi1 gu4 bu4 wei2 li3 ， fei1 dan4 yi3 li3 ju1 。
- lan3 jing4 mian4 bai3 zhou4 ， ban4 yue4 qie4 bu4 qu1 。
- ji1 you1 na4 de2 jie3 ， ji1 ji2 tu2 chang2 xu1 。
- zi1 chen2 jin4 qiu1 zhong1 ， pi2 bei4 ping2 zhang4 fu2 。
- hu1 wang3 huang2 gong1 jia4 ， wei4 ci3 kun4 li4 ju1 。
- zhi3 wo3 yu3 lü3 xing2 ， dan4 mu4 dan1 shu1 qu2 。
- bing4 yuan2 zhao4 wu1 xin1 ， zheng4 yu3 zhi1 shu4 shu1 。
- suo3 jie1 lu4 dian4 ru2 ， man3 sui4 li2 jian1 yu2 。
- han2 shu3 fu4 jian4 kou4 ， yan2 fu2 ke3 jiu3 tu2 。
- xing2 zhi3 ren4 tian1 zao4 ， qi2 huo4 qiao4 yi3 yu1 。
- liang2 xuan1 ling2 kai4 tuo4 ， juan4 juan4 fei1 shi4 yu2 。
- fu2 rong2 xin4 piao1 feng1 ， kuang4 fu4 jia3 he2 qu1 。
- duo4 luo4 jiao1 ao2 keng1 ， nan2 lian4 liu4 yi1 lu2 。
- gan3 gong1 zhi4 tang1 kui4 ， yue4 zhan3 fu2 xue3 yu2 。
- xian1 chuan2 qi3 si3 ji4 ， dun4 xing3 zhua3 fa4 ku1 。
- xi1 feng1 juan3 mao2 wu1 ， gou1 deng1 zhu2 chuang1 gu1 。
- shu1 chang2 zhuan3 yang2 mai4 ， qu4 xiang4 gui1 jiu3 hu2 。
- shui2 chuan2 bing4 tui4 she4 ， ke3 nai4 liu2 su2 tu2 。
- wang1 huang2 xin4 ke3 ren2 ， bi3 ci3 jie1 fen2 yu2 。
- wang3 di4 zhong1 qiu1 meng2 ， wei4 bu3 yue4 you3 wu2 。
- yin1 nian1 er4 gong1 xing4 ， ji1 wo3 huai2 dong1 dou1 。

## 注释

## 译文

## 赏析
