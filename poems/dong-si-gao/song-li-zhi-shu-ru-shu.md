---
id: dong-si-gao-song-li-zhi-shu-ru-shu
title: 送李制屬入蜀
titlePinyin: song4 li3 zhi4 shu3 ru4 shu3
titleSlug: song-li-zhi-shu-ru-shu
author: 董嗣杲
authorPinyin: dong3 si4 gao3
authorSlug: dong-si-gao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 君從甬水來，我棄西湖走。
- 共入九江城，又客富池久。
- 相照道義心，不數膠漆友。
- 所嗟跡漂萍，每爲世味誘。
- 云何忽舍我，倉卒舉别酒。
- 風霜七千里，勇往膽如斗。
- 遡流幾換舟，大緊上峽口。
- 誰謂此程迂，機會諒非偶。
- 功名快着力，豈暇殢株守。
- 西陲江山程，大閫人物藪。
- 不日膽略舒，金印落吾手。
- 此别不勝難，臨别忍回首。
- 繼此旅中交，如君不復有。
- 大笑憑江樓，折贈江頭柳。

## 拼音

- jun1 cong2 yong3 shui3 lai2 ， wo3 qi4 xi1 hu2 zou3 。
- gong4 ru4 jiu3 jiang1 cheng2 ， you4 ke4 fu4 chi2 jiu3 。
- xiang1 zhao4 dao4 yi4 xin1 ， bu2 shu4 jiao1 qi1 you3 。
- suo3 jie1 ji4 piao1 ping2 ， mei3 wei2 shi4 wei4 you4 。
- yun2 he2 hu1 she4 wo3 ， cang1 zu2 ju3 bie2 jiu3 。
- feng1 shuang1 qi1 qian1 li3 ， yong3 wang3 dan3 ru2 dou4 。
- su4 liu2 ji1 huan4 zhou1 ， da4 jin3 shang4 xia2 kou3 。
- shui2 wei4 ci3 cheng2 yu1 ， ji1 hui4 liang4 fei1 ou3 。
- gong1 ming2 kuai4 zhuo2 li4 ， qi3 xia2 ti4 zhu1 shou3 。
- xi1 chui2 jiang1 shan1 cheng2 ， da4 kun3 ren2 wu4 sou3 。
- bu2 ri4 dan3 lüe4 shu1 ， jin1 yin4 luo4 wu2 shou3 。
- ci3 bie2 bu2 sheng4 nan2 ， lin2 bie2 ren3 hui2 shou3 。
- ji4 ci3 lü3 zhong1 jiao1 ， ru2 jun1 bu2 fu4 you3 。
- da4 xiao4 ping2 jiang1 lou2 ， zhe2 zeng4 jiang1 tou2 liu3 。

## 注释

## 译文

## 赏析
