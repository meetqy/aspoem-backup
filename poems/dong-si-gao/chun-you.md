---
id: dong-si-gao-chun-you
title: 春遊
titlePinyin: chun1 you2
titleSlug: chun-you
author: 董嗣杲
authorPinyin: dong3 si4 gao3
authorSlug: dong-si-gao
dynasty: 宋
dynastyPinyin: song4
dynastySlug: song
tags: []
---

## 正文

- 江城趁春遊，愛尋郭外圃。
- 煙花羃酒帘，風聲颺商鼓。
- 午風蕩江面，兵船問沙浦。
- 浦斷官柳陰，絮雪待晴吐。
- 野花媚遊眼，紅白開晴雨。
- 誰憐蕩子身，年餘滯江滸。
- 徒羡廬山髙，萬峯青可數。
- 朝晚挹煙霏，釋盡客懐苦。
- 兹辰快移步，突覺沈痾愈。
- 樹頭叫歸禽，流年如箭羽。

## 拼音

- jiang1 cheng2 chen4 chun1 you2 ， ai4 xun2 guo1 wai4 pu3 。
- yan1 hua1 mi4 jiu3 lian2 ， feng1 sheng1 yang2 shang1 gu3 。
- wu3 feng1 dang4 jiang1 mian4 ， bing1 chuan2 wen4 sha1 pu3 。
- pu3 duan4 guan1 liu3 yin1 ， xu4 xue3 dai4 qing2 tu3 。
- ye3 hua1 mei4 you2 yan3 ， hong2 bai2 kai1 qing2 yu3 。
- shui2 lian2 dang4 zi3 shen1 ， nian2 yu2 zhi4 jiang1 hu3 。
- tu2 xian4 lu2 shan1 gao1 ， wan4 feng1 qing1 ke3 shu4 。
- chao2 wan3 yi4 yan1 fei1 ， shi4 jin4 ke4 huai2 ku3 。
- zi1 chen2 kuai4 yi2 bu4 ， tu1 jue2 shen3 ke1 yu4 。
- shu4 tou2 jiao4 gui1 qin2 ， liu2 nian2 ru2 jian4 yu3 。

## 注释

## 译文

## 赏析
