---
id: dong-si-gao-xiao-ji
title: 蟂磯
titlePinyin: xiao1 ji1
titleSlug: xiao-ji
author: 董嗣杲
authorPinyin: dong3 si4 gao3
authorSlug: dong-si-gao
dynasty: 宋
dynastyPinyin: song4
dynastySlug: song
tags: []
---

## 正文

- 蟂磯聳拔大江東，梟能害人時所惡。
- 或謂水沃石上來，以澆易蟂本無據。
- 前對三山削遥翠，左望邑廬如櫛布。
- 政和觀額頒寧淵，青墩月出寒沙暮。
- 仙屋周遭二十間，常容苦行掛單住。
- 于湖題字跡已湮，拍磯只有風濤怒。
- 下觀轉經送輪藏，若徒自希檀施顧。
- 飽飲臨江望此磯，此水終身不曾渡。
- 青鞋尋勝亦痛快，斜陽迅如箭鋒度。
- 蒲帆掛起祗瞬息，頃刻便艤蕪湖歩。
- 破舟可棄跡可安，邑橋官店暫尋寓。
- 釃酒歡歌謝江靈，髙眺月江足詩句。

## 拼音

- xiao1 ji1 song3 ba2 da4 jiang1 dong1 ， xiao1 neng2 hai4 ren2 shi2 suo3 e4 。
- huo4 wei4 shui3 wo4 shi2 shang4 lai2 ， yi3 jiao1 yi4 xiao1 ben3 wu2 ju4 。
- qian2 dui4 san1 shan1 xiao1 yao2 cui4 ， zuo3 wang4 yi4 lu2 ru2 zhi4 bu4 。
- zheng4 he2 guan1 e2 ban1 ning2 yuan1 ， qing1 dun1 yue4 chu1 han2 sha1 mu4 。
- xian1 wu1 zhou1 zao1 er4 shi2 jian4 ， chang2 rong2 ku3 xing2 gua4 dan1 zhu4 。
- yu2 hu2 ti2 zi4 ji4 yi3 yan1 ， pai1 ji1 zhi3 you3 feng1 tao1 nu4 。
- xia4 guan1 zhuan3 jing1 song4 lun2 cang2 ， ruo4 tu2 zi4 xi1 tan2 shi1 gu4 。
- bao3 yin3 lin2 jiang1 wang4 ci3 ji1 ， ci3 shui3 zhong1 shen1 bu4 ceng2 du4 。
- qing1 xie2 xun2 sheng4 yi4 tong4 kuai4 ， xie2 yang2 xun4 ru2 jian4 feng1 du4 。
- pu2 fan1 gua4 qi3 zhi1 shun4 xi1 ， qing3 ke4 bian4 yi3 wu2 hu2 bu4 。
- po4 zhou1 ke3 qi4 ji4 ke3 an1 ， yi4 qiao2 guan1 dian4 zan4 xun2 yu4 。
- shi1 jiu3 huan1 ge1 xie4 jiang1 ling2 ， gao1 tiao4 yue4 jiang1 zu2 shi1 ju4 。

## 注释

## 译文

## 赏析
