---
id: dong-si-gao-bo-huang-jia-du
title: 泊黄家渡
titlePinyin: bo2 huang2 jia1 du4
titleSlug: bo-huang-jia-du
author: 董嗣杲
authorPinyin: dong3 si4 gao3
authorSlug: dong-si-gao
dynasty: 宋
dynastyPinyin: song4
dynastySlug: song
tags: []
---

## 正文

- 艤舟黄家沙，尋酒聊自慰。
- 麥田裊露梢，果林飽霜味。
- 江色射逃屋，燈焰爥斷緯。
- 徘徊强展眺，清風襲腸胃。
- 飲暢人痛快，說醉言不諱。
- 居人甘淡薄，那復羡榮貴。
- 但知安麤糲，了不辨涇渭。
- 年豐村畽樂，排憂豈無謂。
- 抱衾坐終夕，無事啓憤悱。
- 清晨過隣舍，童孺見我畏。
- 時艱賦斂重，租外有百費。
- 徐徐亟開喻，喻極轉歔欷。
- 自来聞打門，如冒鼎鑊沸。
- 我遊興未盡，兩眼渺萬彙。
- 鄰翁意度真，愛我饋饔餼。
- 北風吹沙暗，大地雪積未。
- 我衰易成悲，肉戰若刺蝟。
- 何時洗紛争，海宇方吐氣。

## 拼音

- yi3 zhou1 huang2 jia1 sha1 ， xun2 jiu3 liao2 zi4 wei4 。
- mai4 tian2 niao3 lu4 shao1 ， guo3 lin2 bao3 shuang1 wei4 。
- jiang1 se4 she4 tao2 wu1 ， deng1 yan4 zhu2 duan4 wei3 。
- pai2 huai2 qiang2 zhan3 tiao4 ， qing1 feng1 xi2 chang2 wei4 。
- yin3 chang4 ren2 tong4 kuai4 ， shuo1 zui4 yan2 bu2 hui4 。
- ju1 ren2 gan1 dan4 bo2 ， na4 fu4 xian4 rong2 gui4 。
- dan4 zhi1 an1 cu1 li4 ， liao3 bu2 bian4 jing1 wei4 。
- nian2 feng1 cun1 tuan3 le4 ， pai2 you1 qi3 wu2 wei4 。
- bao4 qin1 zuo4 zhong1 xi1 ， wu2 shi4 qi3 fen4 fei3 。
- qing1 chen2 guo4 lin2 she4 ， tong2 ru2 jian4 wo3 wei4 。
- shi2 jian1 fu4 lian3 zhong4 ， zu1 wai4 you3 bai3 fei4 。
- xu2 xu2 ji2 kai1 yu4 ， yu4 ji2 zhuan3 xu1 xi1 。
- zi4 lai2 wen2 da3 men2 ， ru2 mao4 ding3 huo4 fei4 。
- wo3 you2 xing1 wei4 jin4 ， liang3 yan3 miao3 wan4 hui4 。
- lin2 weng1 yi4 du4 zhen1 ， ai4 wo3 kui4 yong1 xi4 。
- bei3 feng1 chui1 sha1 an4 ， da4 di4 xue3 ji1 wei4 。
- wo3 shuai1 yi4 cheng2 bei1 ， rou4 zhan4 ruo4 ci4 wei4 。
- he2 shi2 xi3 fen1 zheng1 ， hai3 yu3 fang1 tu3 qi4 。

## 注释

## 译文

## 赏析
