---
id: dong-si-gao-you-jing-mai-hang-huan-wu-kang-ye-bo-zhong-tu-yin-zui-xiao-huan-yi-zhong-zhi-shi-you-fu
title: 由京買航還武康夜泊中途因醉曉還邑中摭實有賦
titlePinyin: you2 jing1 mai3 hang2 huan2 wu3 kang1 ye4 bo2 zhong1 tu2 yin1 zui4 xiao3 huan2 yi4 zhong1 zhi2 shi2 you3 fu4
titleSlug: you-jing-mai-hang-huan-wu-kang-ye-bo-zhong-tu-yin-zui-xiao-huan-yi-zhong-zhi-shi-you-fu
author: 董嗣杲
authorPinyin: dong3 si4 gao3
authorSlug: dong-si-gao
dynasty: 宋
dynastyPinyin: song4
dynastySlug: song
tags: []
---

## 正文

- 上船且偃卧，月出攬衣起。
- 周覽郊原曠，肆毒暑未已。
- 河漢水色浄，身寄圖畫裏。
- 幽情苦跋涉，未克安所止。
- 憶蕩西湖舟，白蓮弄清泚。
- 歌聲透夜響，鉅麗瀛蓬比。
- 景絕四無人，風揺六橋水。
- 今如夢中覺，乍離官河觜。
- 板橋餘店燈，酒旗三尺紙。
- 狂來發興深，野航暫時艤。
- 崖凉勝埋篷，獨信橋闌倚。
- 倐然想歸程，便遲二十里。
- 醉眼忘離津，風順差可喜。
- 入邑日已髙，不掩罍之恥。
- 因感孤生浮，若此能幾耳。

## 拼音

- shang4 chuan2 qie3 yan3 wo4 ， yue4 chu1 lan3 yi1 qi3 。
- zhou1 lan3 jiao1 yuan2 kuang4 ， si4 du2 shu3 wei4 yi3 。
- he2 han4 shui3 se4 jing4 ， shen1 ji4 tu2 hua4 li3 。
- you1 qing2 ku3 ba2 she4 ， wei4 ke4 an1 suo3 zhi3 。
- yi4 dang4 xi1 hu2 zhou1 ， bai2 lian2 nong4 qing1 ci3 。
- ge1 sheng1 tou4 ye4 xiang3 ， ju4 li2 ying2 peng2 bi3 。
- jing3 jue2 si4 wu2 ren2 ， feng1 yao2 liu4 qiao2 shui3 。
- jin1 ru2 meng4 zhong1 jue2 ， zha4 li2 guan1 he2 zi1 。
- ban3 qiao2 yu2 dian4 deng1 ， jiu3 qi2 san1 chi3 zhi3 。
- kuang2 lai2 fa1 xing1 shen1 ， ye3 hang2 zan4 shi2 yi3 。
- ya2 liang2 sheng4 mai2 peng2 ， du2 xin4 qiao2 lan2 yi3 。
- shu1 ran2 xiang3 gui1 cheng2 ， bian4 chi2 er4 shi2 li3 。
- zui4 yan3 wang4 li2 jin1 ， feng1 shun4 cha4 ke3 xi3 。
- ru4 yi4 ri4 yi3 gao1 ， bu4 yan3 lei2 zhi1 chi3 。
- yin1 gan3 gu1 sheng1 fu2 ， ruo4 ci3 neng2 ji1 er3 。

## 注释

## 译文

## 赏析
