---
id: dong-si-gao-jiu-jiang-yi-ji-meng-ge
title: 九江驛紀夢歌
titlePinyin: jiu3 jiang1 yi4 ji4 meng4 ge1
titleSlug: jiu-jiang-yi-ji-meng-ge
author: 董嗣杲
authorPinyin: dong3 si4 gao3
authorSlug: dong-si-gao
dynasty: 宋
dynastyPinyin: song4
dynastySlug: song
tags: []
---

## 正文

- 西風吹淨汀洲明，蕭蕭雨荻霜蘆聲。
- 江山幻出琉璃屏，誰歌謫傅琵琶行。
- 三更月滿十二城，夢超弱水登蓬瀛。
- 九派水，九叠山，水水山山錦四環。
- 綠羆玄猿守朱闗，雪鶴舞影石臺乾。
- 瑶樹琪花不可攀，花上結子千歲慳。
- 花子錯落魚鱗斑，踐幽濟勝清肺肝。
- 回首空睨雙雲鬟，蘿香點漬衣袂寒。
- 不覺罡風吹倒還，瓊跳璧濺鳴珊珊。

## 拼音

- xi1 feng1 chui1 jing4 ting1 zhou1 ming2 ， xiao1 xiao1 yu3 di2 shuang1 lu2 sheng1 。
- jiang1 shan1 huan4 chu1 liu2 li2 ping2 ， shui2 ge1 zhe2 fu4 pi2 pa0 xing2 。
- san1 geng1 yue4 man3 shi2 er4 cheng2 ， meng4 chao1 ruo4 shui3 deng1 peng2 ying2 。
- jiu3 pai4 shui3 ， jiu3 die2 shan1 ， shui3 shui3 shan1 shan1 jin3 si4 huan2 。
- lü4 pi2 xuan2 yuan2 shou3 zhu1 guan1 ， xue3 he4 wu3 ying3 shi2 tai2 qian2 。
- yao2 shu4 qi2 hua1 bu4 ke3 pan1 ， hua1 shang4 jie2 zi3 qian1 sui4 qian1 。
- hua1 zi3 cuo4 luo4 yu2 lin2 ban1 ， jian4 you1 ji4 sheng4 qing1 fei4 gan1 。
- hui2 shou3 kong1 ni4 shuang1 yun2 huan2 ， luo2 xiang1 dian3 zi4 yi1 mei4 han2 。
- bu4 jue2 gang1 feng1 chui1 dao3 huan2 ， qiong2 tiao4 bi4 jian4 ming2 shan1 shan1 。

## 注释

## 译文

## 赏析
