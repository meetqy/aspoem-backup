---
id: dong-si-gao-wu-yin-zuo-qing-zu-xuan
title: 午陰坐清足軒
titlePinyin: wu3 yin1 zuo4 qing1 zu2 xuan1
titleSlug: wu-yin-zuo-qing-zu-xuan
author: 董嗣杲
authorPinyin: dong3 si4 gao3
authorSlug: dong-si-gao
dynasty: 宋
dynastyPinyin: song4
dynastySlug: song
tags: []
---

## 正文

- 雲過秋天亂擘絮，風透秋窗遺剪刀。
- 客衣難禁如此候，離家失侶徒呼號。
- 肌骨癯然病易入，況復加以思慮勞。
- 行來行往失神雋，蟄此何殊懸壁猱。
- 莎底促織聲更苦，唧唧唧唧聲轉髙。
- 闌檻謾爾寄清足，石階半落埋蓬蒿。
- 無人洗竹起荒翳，脆竿蠧葉纒薜荔。
- 繁陰不密絕午夢，安得清風襲襟袂。
- 摧殘其來亦已久，心欲扶植茫無計。
- 鈎簾癡坐空搔首，直睨秋雲割新霽。
- 雲捲雲舒天自空，風生風止窗且閉。
- 未暇冥搜清足吟，鄰園老鶴傳孤唳。

## 拼音

- yun2 guo4 qiu1 tian1 luan4 bo4 xu4 ， feng1 tou4 qiu1 chuang1 yi2 jian3 dao1 。
- ke4 yi1 nan2 jin4 ru2 ci3 hou4 ， li2 jia1 shi1 lü3 tu2 hu1 hao4 。
- ji1 gu3 qu2 ran2 bing4 yi4 ru4 ， kuang4 fu4 jia1 yi3 si1 lü4 lao2 。
- xing2 lai2 xing2 wang3 shi1 shen2 jun4 ， zhe2 ci3 he2 shu1 xuan2 bi4 nao2 。
- sha1 di3 cu4 zhi1 sheng1 geng4 ku3 ， ji1 ji1 ji1 ji1 sheng1 zhuan3 gao1 。
- lan2 jian4 man2 er3 ji4 qing1 zu2 ， shi2 jie1 ban4 luo4 mai2 peng2 hao1 。
- wu2 ren2 xi3 zhu2 qi3 huang1 yi4 ， cui4 gan1 du4 ye4 chan2 bi4 li4 。
- fan2 yin1 bu2 mi4 jue2 wu3 meng4 ， an1 de2 qing1 feng1 xi2 jin1 mei4 。
- cui1 can2 qi2 lai2 yi4 yi3 jiu3 ， xin1 yu4 fu2 zhi2 mang2 wu2 ji4 。
- gou1 lian2 chi1 zuo4 kong1 sao1 shou3 ， zhi2 ni4 qiu1 yun2 ge1 xin1 ji4 。
- yun2 juan3 yun2 shu1 tian1 zi4 kong1 ， feng1 sheng1 feng1 zhi3 chuang1 qie3 bi4 。
- wei4 xia2 ming2 sou1 qing1 zu2 yin2 ， lin2 yuan2 lao3 he4 chuan2 gu1 li4 。

## 注释

## 译文

## 赏析
