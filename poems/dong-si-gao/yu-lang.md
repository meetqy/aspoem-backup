---
id: dong-si-gao-yu-lang
title: 漁郎
titlePinyin: yu2 lang2
titleSlug: yu-lang
author: 董嗣杲
authorPinyin: dong3 si4 gao3
authorSlug: dong-si-gao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 儒者困章句，負抱希聖賢。
- 披緇談虚空，要悟西方禪。
- 仙人說金丹，飛步學長年。
- 三者亦何心，不過壽所傳。
- 爭如打魚人，心契太古前。
- 萬事絕無想，生計歸小船。
- 晴逐白鷗去，夜傍黄蘆眠。
- 青莎紉短衣，備在風雨先。
- 得魚不上岸，博酒不博錢。
- 相牽醉妻兒，短笛吹空煙。
- 桃源共楚澤，枉爲時所憐。
- 行路苦信脚，負載多赬肩。
- 夕陽下西山，水雲渺無邉。
- 我欲從之遊，浩歌樂其天。

## 拼音

- ru2 zhe3 kun4 zhang1 ju4 ， fu4 bao4 xi1 sheng4 xian2 。
- pi1 zi1 tan2 xu1 kong1 ， yao4 wu4 xi1 fang1 shan4 。
- xian1 ren2 shuo1 jin1 dan1 ， fei1 bu4 xue2 chang2 nian2 。
- san1 zhe3 yi4 he2 xin1 ， bu2 guo4 shou4 suo3 chuan2 。
- zheng1 ru2 da3 yu2 ren2 ， xin1 qi4 tai4 gu3 qian2 。
- wan4 shi4 jue2 wu2 xiang3 ， sheng1 ji4 gui1 xiao3 chuan2 。
- qing2 zhu2 bai2 ou1 qu4 ， ye4 bang4 huang2 lu2 mian2 。
- qing1 sha1 ren4 duan3 yi1 ， bei4 zai4 feng1 yu3 xian1 。
- de2 yu2 bu2 shang4 an4 ， bo2 jiu3 bu4 bo2 qian2 。
- xiang1 qian1 zui4 qi1 er2 ， duan3 di2 chui1 kong1 yan1 。
- tao2 yuan2 gong4 chu3 ze2 ， wang3 wei2 shi2 suo3 lian2 。
- xing2 lu4 ku3 xin4 jiao3 ， fu4 zai4 duo1 cheng1 jian1 。
- xi1 yang2 xia4 xi1 shan1 ， shui3 yun2 miao3 wu2 bian1 。
- wo3 yu4 cong2 zhi1 you2 ， hao4 ge1 le4 qi2 tian1 。

## 注释

## 译文

## 赏析
