---
id: dong-si-gao-du-jiu-shu-you-gan
title: 讀舊書有感
titlePinyin: du2 jiu4 shu1 you3 gan3
titleSlug: du-jiu-shu-you-gan
author: 董嗣杲
authorPinyin: dong3 si4 gao3
authorSlug: dong-si-gao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 生髪未燥時，朝晚將書劬。
- 意可掇髙科，措世躋唐虞。
- 安知齒年壯，爲計堕拙迂。
- 依人遊四方，骨骼甚鶴臞。
- 孤坐苦病嬰，浪走遭時拘。
- 哀哉踸踔蹤，誰念嵇紹孤。
- 傍新謾利口，温故真良圖。
- 信歸簡編香，字字不我誣。
- 饑食托飯鉢，渇飲藉水盂。
- 聊以適吾天，貧富斯何殊。
- 恃書志愈堅，亟返南山隅。
- 歸途休云遥，長宵夢西湖。

## 拼音

- sheng1 fa4 wei4 zao4 shi2 ， chao2 wan3 jiang1 shu1 qu2 。
- yi4 ke3 duo1 gao1 ke1 ， cuo4 shi4 ji1 tang2 yu2 。
- an1 zhi1 chi3 nian2 zhuang4 ， wei2 ji4 duo4 zhuo1 yu1 。
- yi1 ren2 you2 si4 fang1 ， gu3 ge2 shen4 he4 qu2 。
- gu1 zuo4 ku3 bing4 ying1 ， lang4 zou3 zao1 shi2 ju1 。
- ai1 zai1 chen3 chuo1 zong1 ， shui2 nian4 ji1 shao4 gu1 。
- bang4 xin1 man2 li4 kou3 ， wen1 gu4 zhen1 liang2 tu2 。
- xin4 gui1 jian3 bian1 xiang1 ， zi4 zi4 bu4 wo3 wu1 。
- ji1 shi2 tuo1 fan4 bo1 ， ke3 yin3 jie4 shui3 yu2 。
- liao2 yi3 shi4 wu2 tian1 ， pin2 fu4 si1 he2 shu1 。
- shi4 shu1 zhi4 yu4 jian1 ， ji2 fan3 nan2 shan1 yu2 。
- gui1 tu2 xiu1 yun2 yao2 ， chang2 xiao1 meng4 xi1 hu2 。

## 注释

## 译文

## 赏析
