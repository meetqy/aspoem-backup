---
id: zhang-kan-xiang-tian-lao-kui-shan-cha-yong-dong-po-xian-sheng-yun-feng-ji
title: 象田老饋山茶用東坡先生韻奉寄
titlePinyin: xiang4 tian2 lao3 kui4 shan1 cha2 yong4 dong1 po1 xian1 sheng0 yun4 feng4 ji4
titleSlug: xiang-tian-lao-kui-shan-cha-yong-dong-po-xian-sheng-yun-feng-ji
author: 張侃
authorPinyin: zhang1 kan3
authorSlug: zhang-kan
dynasty: 宋
dynastyPinyin: song4
dynastySlug: song
tags: []
---

## 正文

- 前時著脚清凈坊，山童殷勤進山茗。
- 半杯春雲滿晴空，午困瞢騰頓能醒。
- 山深有鳥聲清圓，俗名搗藥頗堪聽。
- 從來不起市朝想，定亦久知存所性。
- 何如搗茶伴老衲，疾病去盡竟歸正。
- 數株寒菊带秋清，一篆香烟留日永。
- 顧我服官走芳塵，心雖超悟力未猛。
- 氣猿意馬難同防，未免稍縱肆頑獷。
- 人言茶味怕齒知，日漸月漬遣胃冷。
- 不然除膩立奇勳，氣象森嚴費忠鯁。
- 建溪早芽細如鍼，來春喊聲徧山嶺。
- 銅模新製號鳳團，絳紗斜紉護龍餠。
- 竹窗拂拭金石堅，碾破霏霏光炯炯。
- 舊曾識此今罕見，山茗一旗生舜井。
- 冠裳不加貌自若，厥包斷不請僥倖。
- 須知老衲定中人，任柳生肘木生癭。

## 拼音

- qian2 shi2 zhu4 jiao3 qing1 jing4 fang1 ， shan1 tong2 yin1 qin2 jin4 shan1 ming2 。
- ban4 bei1 chun1 yun2 man3 qing2 kong1 ， wu3 kun4 meng2 teng2 dun4 neng2 xing3 。
- shan1 shen1 you3 niao3 sheng1 qing1 yuan2 ， su2 ming2 dao3 yao4 po1 kan1 ting1 。
- cong2 lai2 bu4 qi3 shi4 chao2 xiang3 ， ding4 yi4 jiu3 zhi1 cun2 suo3 xing4 。
- he2 ru2 dao3 cha2 ban4 lao3 na4 ， ji2 bing4 qu4 jin4 jing4 gui1 zheng4 。
- shu4 zhu1 han2 ju2 dai4 qiu1 qing1 ， yi2 zhuan4 xiang1 yan1 liu2 ri4 yong3 。
- gu4 wo3 fu2 guan1 zou3 fang1 chen2 ， xin1 sui1 chao1 wu4 li4 wei4 meng3 。
- qi4 yuan2 yi4 ma3 nan2 tong2 fang2 ， wei4 mian3 shao1 zong4 si4 wan2 guang3 。
- ren2 yan2 cha2 wei4 pa4 chi3 zhi1 ， ri4 jian4 yue4 zi4 qian3 wei4 leng3 。
- bu4 ran2 chu2 ni4 li4 qi2 xun1 ， qi4 xiang4 sen1 yan2 fei4 zhong1 geng3 。
- jian4 xi1 zao3 ya2 xi4 ru2 zhen1 ， lai2 chun1 han3 sheng1 bian4 shan1 ling3 。
- tong2 mo2 xin1 zhi4 hao4 feng4 tuan2 ， jiang4 sha1 xie2 ren4 hu4 long2 bing3 。
- zhu2 chuang1 fu2 shi4 jin1 shi2 jian1 ， nian3 po4 fei1 fei1 guang1 jiong3 jiong3 。
- jiu4 ceng2 shi2 ci3 jin1 han3 jian4 ， shan1 ming2 yi4 qi2 sheng1 shun4 jing3 。
- guan1 shang0 bu4 jia1 mao4 zi4 ruo4 ， jue2 bao1 duan4 bu4 qing3 jiao3 xing4 。
- xu1 zhi1 lao3 na4 ding4 zhong1 ren2 ， ren4 liu3 sheng1 zhou3 mu4 sheng1 ying3 。

## 注释

## 译文

## 赏析
