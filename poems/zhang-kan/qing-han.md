---
id: zhang-kan-qing-han
title: 清寒
titlePinyin: qing1 han2
titleSlug: qing-han
author: 張侃
authorPinyin: zhang1 kan3
authorSlug: zhang-kan
dynasty: 宋
dynastyPinyin: song4
dynastySlug: song
tags: []
---

## 正文

- 臞叟久不出，短帽半離披。
- 天公有新事，剪雪玉參差。
- 仰瞻銀海眩，須臾肆寒威。
- 試呼緘口翁，時復一中之。
- 初如薝蔔飄，終似白練馳。
- 陰氣無所泄，乘風舞綏綏。
- 山明失紫翠，手板休拄頤。
- 磎流有層冰，艇子寸步移。
- 寒禽集深條，可憐翅翎垂。
- 擁爐回陽春，始覺溫四肢。
- 我生僅再見，老農重嗟咨。
- 錦里杜子美，姑溪周紫芝。
- 文章江漢流，初不事支辭。
- 遺編可推究，古豈異今時。
- 無此雪與寒，何翅五吟詩。
- 宜瑞不患寡，寫檄誅雲師。

## 拼音

- qu2 sou3 jiu3 bu4 chu1 ， duan3 mao4 ban4 li2 pi1 。
- tian1 gong1 you3 xin1 shi4 ， jian3 xue3 yu4 can1 cha4 。
- yang3 zhan1 yin2 hai3 xuan4 ， xu1 yu2 si4 han2 wei1 。
- shi4 hu1 jian1 kou3 weng1 ， shi2 fu4 yi4 zhong1 zhi1 。
- chu1 ru2 zhan1 bo0 piao1 ， zhong1 si4 bai2 lian4 chi2 。
- yin1 qi4 wu2 suo3 xie4 ， cheng2 feng1 wu3 sui2 sui2 。
- shan1 ming2 shi1 zi3 cui4 ， shou3 ban3 xiu1 zhu3 yi2 。
- xi1 liu2 you3 ceng2 bing1 ， ting3 zi3 cun4 bu4 yi2 。
- han2 qin2 ji2 shen1 tiao2 ， ke3 lian2 chi4 ling2 chui2 。
- yong1 lu2 hui2 yang2 chun1 ， shi3 jue2 wen1 si4 zhi1 。
- wo3 sheng1 jin3 zai4 jian4 ， lao3 nong2 zhong4 jie1 zi1 。
- jin3 li3 du4 zi3 mei3 ， gu1 xi1 zhou1 zi3 zhi1 。
- wen2 zhang1 jiang1 han4 liu2 ， chu1 bu2 shi4 zhi1 ci2 。
- yi2 bian1 ke3 tui1 jiu1 ， gu3 qi3 yi4 jin1 shi2 。
- wu2 ci3 xue3 yu3 han2 ， he2 chi4 wu3 yin2 shi1 。
- yi2 rui4 bu2 huan4 gua3 ， xie3 xi2 zhu1 yun2 shi1 。

## 注释

## 译文

## 赏析
