---
id: zhang-kan-shan-zhong-lao-ren-song-hui-hua-shan-he-ye-yin-cheng-chang-ju
title: 山中老人送蕙花山荷葉因成長句
titlePinyin: shan1 zhong1 lao3 ren2 song4 hui4 hua1 shan1 he2 ye4 yin1 cheng2 chang2 ju4
titleSlug: shan-zhong-lao-ren-song-hui-hua-shan-he-ye-yin-cheng-chang-ju
author: 張侃
authorPinyin: zhang1 kan3
authorSlug: zhang-kan
dynasty: 宋
dynastyPinyin: song4
dynastySlug: song
tags: []
---

## 正文

- 山中老人久不見，忽然遇我清溪濱。
- 手把幽蕙數十本，清香襲襲侵衣巾。
- 向來我曾著數語，定是久闇蛛蝥塵。
- 老人詳說種蕙法，泥酥沙軟水力平。
- 亂山深處少人跡，歛藏不耀席上珍。
- 即今得登君子堂，藹然能被天地仁。
- 小盆別種山荷葉，種時近水開晚春。
- 青青之色亭亭立，似與巴豆爲弟兄。
- 不然太華山頭種，小變厥初翻樣新。
- 草木至微同是性，出處一異虧本真。
- 老人前身恐是郭，隨緣衣飯甘淡泊。
- 爾雅讀書吾未能，聊爲老人書大略。

## 拼音

- shan1 zhong1 lao3 ren2 jiu3 bu2 jian4 ， hu1 ran2 yu4 wo3 qing1 xi1 bin1 。
- shou3 ba3 you1 hui4 shu4 shi2 ben3 ， qing1 xiang1 xi2 xi2 qin1 yi1 jin1 。
- xiang4 lai2 wo3 ceng2 zhu4 shu4 yu3 ， ding4 shi4 jiu3 an4 zhu1 mao2 chen2 。
- lao3 ren2 xiang2 shuo1 zhong3 hui4 fa3 ， ni2 su1 sha1 ruan3 shui3 li4 ping2 。
- luan4 shan1 shen1 chu3 shao3 ren2 ji4 ， lian3 cang2 bu2 yao4 xi2 shang4 zhen1 。
- ji2 jin1 de2 deng1 jun1 zi3 tang2 ， ai3 ran2 neng2 bei4 tian1 di4 ren2 。
- xiao3 pen2 bie2 zhong3 shan1 he2 ye4 ， zhong3 shi2 jin4 shui3 kai1 wan3 chun1 。
- qing1 qing1 zhi1 se4 ting2 ting2 li4 ， si4 yu3 ba1 dou4 wei2 di4 xiong0 。
- bu4 ran2 tai4 hua2 shan1 tou2 zhong3 ， xiao3 bian4 jue2 chu1 fan1 yang4 xin1 。
- cao3 mu4 zhi4 wei1 tong2 shi4 xing4 ， chu1 chu3 yi2 yi4 kui1 ben3 zhen1 。
- lao3 ren2 qian2 shen1 kong3 shi4 guo1 ， sui2 yuan2 yi1 fan4 gan1 dan4 bo2 。
- er3 ya3 du2 shu1 wu2 wei4 neng2 ， liao2 wei2 lao3 ren2 shu1 da4 lüe4 。

## 注释

## 译文

## 赏析
