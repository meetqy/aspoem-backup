---
id: zhang-kan-sui-shi-shu-shi-qi-wu
title: 歲時書事  其五
titlePinyin: sui4 shi2 shu1 shi4     qi2 wu3
titleSlug: sui-shi-shu-shi-qi-wu
author: 張侃
authorPinyin: zhang1 kan3
authorSlug: zhang-kan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 霜色白皚皚，與雪竟無間。
- 不獨齊國人，凌晨歌甕飯。
- 古瓦燦奇葩，纖微分六瓣。
- 雲寒曉不開，雝雝有孤鴈。
- 猶記前十年，躡舄青螺綰。
- 舒徐酌細泉，委折登危棧。
- 獨恨來倉卒，野服未易辦。
- 去年買小舟，歛板作微宦。
- 荒凉屋數椽，門外多車輚。
- 旋呼市居人，觕葺如縫綻。
- 寂坐冬夜深，霜風吹兩骭。
- 舊書不敢廢，官事不敢慢。
- 達哉漆園翁，出處任鵬鷃。

## 拼音

- shuang1 se4 bai2 ai2 ai2 ， yu3 xue3 jing4 wu2 jian4 。
- bu4 du2 qi2 guo2 ren2 ， ling2 chen2 ge1 weng4 fan4 。
- gu3 wa3 can4 qi2 pa1 ， xian1 wei1 fen1 liu4 ban4 。
- yun2 han2 xiao3 bu4 kai1 ， yong1 yong1 you3 gu1 yan4 。
- you2 ji4 qian2 shi2 nian2 ， nie4 xi4 qing1 luo2 wan3 。
- shu1 xu2 zhuo2 xi4 quan2 ， wei3 zhe2 deng1 wei1 zhan4 。
- du2 hen4 lai2 cang1 zu2 ， ye3 fu2 wei4 yi4 ban4 。
- qu4 nian2 mai3 xiao3 zhou1 ， lian3 ban3 zuo4 wei1 huan4 。
- huang1 liang2 wu1 shu4 chuan2 ， men2 wai4 duo1 ju1 han4 。
- xuan2 hu1 shi4 ju1 ren2 ， cu1 qi4 ru2 feng2 zhan4 。
- ji4 zuo4 dong1 ye4 shen1 ， shuang1 feng1 chui1 liang3 gan4 。
- jiu4 shu1 bu4 gan3 fei4 ， guan1 shi4 bu4 gan3 man4 。
- da2 zai1 qi1 yuan2 weng1 ， chu1 chu3 ren4 peng2 yan4 。

## 注释

## 译文

## 赏析
