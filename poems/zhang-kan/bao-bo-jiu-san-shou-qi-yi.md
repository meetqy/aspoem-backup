---
id: zhang-kan-bao-bo-jiu-san-shou-qi-yi
title: 薄薄酒三首  其一
titlePinyin: bao2 bo2 jiu3 san1 shou3     qi2 yi1
titleSlug: bao-bo-jiu-san-shou-qi-yi
author: 張侃
authorPinyin: zhang1 kan3
authorSlug: zhang-kan
dynasty: 宋
dynastyPinyin: song4
dynastySlug: song
tags: []
---

## 正文

- 薄薄酒，解愁顔。
- 醜醜婦，勝居鰥。
- 但有粗繒大布包裹了，爭羨危冠華服傴僂趨朝班。
- 就令真封定遠侯，何如生入玉門關。
- 蘇秦富貴却輸負郭二頃，管叔兄弟恨不茅屋三間。
- 張公厚葬保首領，嵇康養生誅市闤。
- 亡羊未易較臧穀，爭地適足誇觸蠻。
- 錦衣未暖沐猴敗，仙舟無耗鮑魚還。
- 狂謀正使鬼笑，薄命豈坐天慳。
- 不須乞鏡湖三百里，不須買蓮峰一半山。
- 窮達憂樂付與三萬六千日，但恐一生辛苦不若一生閒。

## 拼音

- bao2 bo2 jiu3 ， jie3 chou2 yan2 。
- chou3 chou3 fu4 ， sheng4 ju1 guan1 。
- dan4 you3 cu1 zeng1 da4 bu4 bao1 guo3 le0 ， zheng1 xian4 wei1 guan1 hua2 fu2 yu3 lü3 qu1 chao2 ban1 。
- jiu4 ling4 zhen1 feng1 ding4 yuan3 hou2 ， he2 ru2 sheng1 ru4 yu4 men2 guan1 。
- su1 qin2 fu4 gui4 que4 shu1 fu4 guo1 er4 qing3 ， guan3 shu1 xiong1 di4 hen4 bu4 mao2 wu1 san1 jian4 。
- zhang1 gong1 hou4 zang4 bao3 shou3 ling3 ， ji1 kang1 yang3 sheng1 zhu1 shi4 huan2 。
- wang2 yang2 wei4 yi4 jiao4 zang1 gu3 ， zheng1 di4 shi4 zu2 kua1 chu4 man2 。
- jin3 yi1 wei4 nuan3 mu4 hou2 bai4 ， xian1 zhou1 wu2 hao4 bao4 yu2 huan2 。
- kuang2 mou2 zheng4 shi3 gui3 xiao4 ， bo2 ming4 qi3 zuo4 tian1 qian1 。
- bu4 xu1 qi3 jing4 hu2 san1 bai3 li3 ， bu4 xu1 mai3 lian2 feng1 yi2 ban4 shan1 。
- qiong2 da2 you1 le4 fu4 yu3 san1 wan4 liu4 qian1 ri4 ， dan4 kong3 yi4 sheng1 xin1 ku3 bu2 ruo4 yi4 sheng1 xian2 。

## 注释

## 译文

## 赏析
