---
id: zhang-kan-san-gao-ci
title: 三高祠
titlePinyin: san1 gao1 ci2
titleSlug: san-gao-ci
author: 張侃
authorPinyin: zhang1 kan3
authorSlug: zhang-kan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 武侯出師表，子陵釣魚磯。
- 達則濟天下，窮則歛所施。
- 凄凉數間屋，荒草碧離離。
- 功名挂人口，毀譽復隨之。
- 檥舟三高堂，快讀石湖碑。
- 不有君子生，何以立國基。
- 夫君守定見，遯野身自肥。
- 儻不爲時用，猶當師仲尼。
- 血指恐及己，旁觀付盛衰。
- 汎湖誠僞計，思鱸設虛辭。
- 區區務力作，反蒙樵人譏。
- 松江水不窮，那能洗瑕疵。
- 石湖擬小山，三招何逶迤。
- 字字春秋筆，史氏當憑依。
- 武林有西湖，湖上水仙祠。
- 君復隠孤山，清名敵伯夷。
- 死無封禪書，小詩揚京師。
- 坡翁刺是邦，寒泉薦江蘺。
- 在郡六百日，遂踵居易規。
- 終焉配水仙，事定分是非。
- 邦人思坡翁，要和甘棠時。
- 遂肖三賢像，相與祝其尸。
- 三賢得其操，三高得其微。
- 篙師催我行，日落江水湄。

## 拼音

- wu3 hou2 chu1 shi1 biao3 ， zi3 ling2 diao4 yu2 ji1 。
- da2 ze2 ji4 tian1 xia4 ， qiong2 ze2 lian3 suo3 shi1 。
- qi1 liang2 shu4 jian4 wu1 ， huang1 cao3 bi4 li2 li2 。
- gong1 ming2 gua4 ren2 kou3 ， hui3 yu4 fu4 sui2 zhi1 。
- yi3 zhou1 san1 gao1 tang2 ， kuai4 du2 shi2 hu2 bei1 。
- bu4 you3 jun1 zi3 sheng1 ， he2 yi3 li4 guo2 ji1 。
- fu1 jun1 shou3 ding4 jian4 ， dun4 ye3 shen1 zi4 fei2 。
- tang3 bu4 wei2 shi2 yong4 ， you2 dang1 shi1 zhong4 ni2 。
- xue4 zhi3 kong3 ji2 ji3 ， pang2 guan1 fu4 sheng4 shuai1 。
- fan4 hu2 cheng2 wei3 ji4 ， si1 lu2 she4 xu1 ci2 。
- qu1 qu1 wu4 li4 zuo4 ， fan3 meng2 qiao2 ren2 ji1 。
- song1 jiang1 shui3 bu4 qiong2 ， na4 neng2 xi3 xia2 ci1 。
- shi2 hu2 ni3 xiao3 shan1 ， san1 zhao1 he2 wei1 yi2 。
- zi4 zi4 chun1 qiu1 bi3 ， shi3 shi4 dang1 ping2 yi1 。
- wu3 lin2 you3 xi1 hu2 ， hu2 shang4 shui3 xian1 ci2 。
- jun1 fu4 yin3 gu1 shan1 ， qing1 ming2 di2 bo2 yi2 。
- si3 wu2 feng1 shan4 shu1 ， xiao3 shi1 yang2 jing1 shi1 。
- po1 weng1 ci4 shi4 bang1 ， han2 quan2 jian4 jiang1 li2 。
- zai4 jun4 liu4 bai3 ri4 ， sui4 zhong3 ju1 yi4 gui1 。
- zhong1 yan1 pei4 shui3 xian1 ， shi4 ding4 fen1 shi4 fei1 。
- bang1 ren2 si1 po1 weng1 ， yao4 he2 gan1 tang2 shi2 。
- sui4 xiao4 san1 xian2 xiang4 ， xiang1 yu3 zhu4 qi2 shi1 。
- san1 xian2 de2 qi2 cao1 ， san1 gao1 de2 qi2 wei1 。
- gao1 shi1 cui1 wo3 xing2 ， ri4 luo4 jiang1 shui3 mei2 。

## 注释

## 译文

## 赏析
