---
id: zhang-kan-chen-qi
title: 晨起
titlePinyin: chen2 qi3
titleSlug: chen-qi
author: 張侃
authorPinyin: zhang1 kan3
authorSlug: zhang-kan
dynasty: 宋
dynastyPinyin: song4
dynastySlug: song
tags: []
---

## 正文

- 青山與白水，足以娛人思。
- 麗花與佳禽，足以令人悲。
- 因思世上事，感觸特一時。
- 拘拘守定見，年少紛白絲。
- 朝來北窗邊，天清雲不飛。
- 桂樹充綠潤，其色光陸離。
- 靜坐息萬慮，手携淵明詩。
- 飲酒得真趣，神氣常自怡。
- 我飲僅涓滴，螺杯謾爾持。
- 後山草木深，有禽擇所栖。
- 婆餠爲誰焦，姑惡爲誰咨。
- 騷翁繹楚語，解說累千辭。
- 萬物雖異性，天地同一機。
- 時至乃飛鳴，人訛反生疑。
- 禽語空啾唧，有怨難窮推。
- 好生毛羽者，細聽强誑欺。
- 遂使本然質，由是深有虧。
- 清風到階庭，處處禽語奇。
- 勿問聲如何，天地何曾私。

## 拼音

- qing1 shan1 yu3 bai2 shui3 ， zu2 yi3 yu2 ren2 si1 。
- li2 hua1 yu3 jia1 qin2 ， zu2 yi3 ling4 ren2 bei1 。
- yin1 si1 shi4 shang4 shi4 ， gan3 chu4 te4 yi4 shi2 。
- ju1 ju1 shou3 ding4 jian4 ， nian2 shao3 fen1 bai2 si1 。
- chao2 lai2 bei3 chuang1 bian1 ， tian1 qing1 yun2 bu4 fei1 。
- gui4 shu4 chong1 lü4 run4 ， qi2 se4 guang1 lu4 li2 。
- jing4 zuo4 xi1 wan4 lü4 ， shou3 xie2 yuan1 ming2 shi1 。
- yin3 jiu3 de2 zhen1 qu4 ， shen2 qi4 chang2 zi4 yi2 。
- wo3 yin3 jin3 juan1 di1 ， luo2 bei1 man2 er3 chi2 。
- hou4 shan1 cao3 mu4 shen1 ， you3 qin2 ze2 suo3 qi1 。
- po2 bing3 wei2 shui2 jiao1 ， gu1 e4 wei2 shui2 zi1 。
- sao1 weng1 yi4 chu3 yu3 ， jie3 shuo1 lei4 qian1 ci2 。
- wan4 wu4 sui1 yi4 xing4 ， tian1 di4 tong2 yi4 ji1 。
- shi2 zhi4 nai3 fei1 ming2 ， ren2 e2 fan3 sheng1 yi2 。
- qin2 yu3 kong1 jiu1 ji1 ， you3 yuan4 nan2 qiong2 tui1 。
- hao3 sheng1 mao2 yu3 zhe3 ， xi4 ting1 qiang2 kuang2 qi1 。
- sui4 shi3 ben3 ran2 zhi4 ， you2 shi4 shen1 you3 kui1 。
- qing1 feng1 dao4 jie1 ting2 ， chu3 chu3 qin2 yu3 qi2 。
- wu4 wen4 sheng1 ru2 he2 ， tian1 di4 he2 ceng2 si1 。

## 注释

## 译文

## 赏析
