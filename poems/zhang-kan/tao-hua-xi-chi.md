---
id: zhang-kan-tao-hua-xi-chi
title: 桃花鸂鶒
titlePinyin: tao2 hua1 xi1 chi4
titleSlug: tao-hua-xi-chi
author: 張侃
authorPinyin: zhang1 kan3
authorSlug: zhang-kan
dynasty: 宋
dynastyPinyin: song4
dynastySlug: song
tags: []
---

## 正文

- 畫工天機高，腕有萬鈞力。
- 把筆解寫生，妙處欠人識。
- 地深煙自引，雲歛望不極。
- 誰知只尺間，卷藏棲座側。
- 桃枝糝淺紅，羞带燕支色。
- 經時歎芳跗，數片墮晴碧。
- 政緣景色饒，詎忍光陰擲。
- 波心自在流，夕照苦見逼。
- 雌蜂不受影，容此雙鸂鶒。
- 睨目且裴回，暫收西去翼。
- 籠寬終難馴，水滿好脩飾。
- 旁人莫癡心，乘勢事箭弋。
- 庶幾久相忘，飛浮欣得得。
- 連旬暑送風，對此融胸臆。
- 不必形似求，枉費半圭墨。

## 拼音

- hua4 gong1 tian1 ji1 gao1 ， wan4 you3 wan4 jun1 li4 。
- ba3 bi3 jie3 xie3 sheng1 ， miao4 chu3 qian4 ren2 shi2 。
- di4 shen1 yan1 zi4 yin3 ， yun2 lian3 wang4 bu4 ji2 。
- shui2 zhi1 zhi1 chi3 jian4 ， juan4 cang2 qi1 zuo4 ce4 。
- tao2 zhi1 san3 qian3 hong2 ， xiu1 dai4 yan4 zhi1 se4 。
- jing1 shi2 tan4 fang1 fu1 ， shu4 pian4 duo4 qing2 bi4 。
- zheng4 yuan2 jing3 se4 rao2 ， ju4 ren3 guang1 yin1 zhi4 。
- bo1 xin1 zi4 zai4 liu2 ， xi1 zhao4 ku3 jian4 bi1 。
- ci2 feng1 bu2 shou4 ying3 ， rong2 ci3 shuang1 xi1 chi4 。
- ni4 mu4 qie3 pei2 hui2 ， zan4 shou1 xi1 qu4 yi4 。
- long2 kuan1 zhong1 nan2 xun4 ， shui3 man3 hao3 xiu1 shi4 。
- pang2 ren2 mo4 chi1 xin1 ， cheng2 shi4 shi4 jian4 yi4 。
- shu4 ji1 jiu3 xiang1 wang4 ， fei1 fu2 xin1 de2 de2 。
- lian2 xun2 shu3 song4 feng1 ， dui4 ci3 rong2 xiong1 yi4 。
- bu2 bi4 xing2 si4 qiu2 ， wang3 fei4 ban4 gui1 mo4 。

## 注释

## 译文

## 赏析
