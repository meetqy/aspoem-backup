---
id: zhang-kan-dong-po-ci
title: 東坡祠
titlePinyin: dong1 po1 ci2
titleSlug: dong-po-ci
author: 張侃
authorPinyin: zhang1 kan3
authorSlug: zhang-kan
dynasty: 宋
dynastyPinyin: song4
dynastySlug: song
tags: []
---

## 正文

- 先生筆端侔造化，妙歲清名滿天下。
- 久知富貴等浮雲，已悟世情同啖蔗。
- 置居陽羨山水妍，湔滌埃塵聊稅駕。
- 豈知地主無所容，天地雖寬如傳舍。
- 一朝焚券還其居，意氣不迫愈閒暇。
- 年深此事竟莫傳，欲紀詩篇愧陶謝。
- 先生祠堂幽且深，今人那識古人心。
- 但把丹鉛較形似，滿廊遺像成兒戲。

## 拼音

- xian1 sheng0 bi3 duan1 mou2 zao4 hua4 ， miao4 sui4 qing1 ming2 man3 tian1 xia4 。
- jiu3 zhi1 fu4 gui4 deng3 fu2 yun2 ， yi3 wu4 shi4 qing2 tong2 dan4 zhe4 。
- zhi4 ju1 yang2 xian4 shan1 shui3 yan2 ， jian1 di2 ai1 chen2 liao2 shui4 jia4 。
- qi3 zhi1 di4 zhu3 wu2 suo3 rong2 ， tian1 di4 sui1 kuan1 ru2 chuan2 she4 。
- yi4 zhao1 fen2 quan4 huan2 qi2 ju1 ， yi4 qi4 bu2 po4 yu4 xian2 xia2 。
- nian2 shen1 ci3 shi4 jing4 mo4 chuan2 ， yu4 ji4 shi1 pian1 kui4 tao2 xie4 。
- xian1 sheng1 ci2 tang2 you1 qie3 shen1 ， jin1 ren2 na4 shi2 gu3 ren2 xin1 。
- dan4 ba3 dan1 qian1 jiao4 xing2 si4 ， man3 lang2 yi2 xiang4 cheng2 er2 xi4 。

## 注释

## 译文

## 赏析
