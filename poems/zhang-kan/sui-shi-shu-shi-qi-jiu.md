---
id: zhang-kan-sui-shi-shu-shi-qi-jiu
title: 歲時書事・其九
titlePinyin: sui4 shi2 shu1 shi4・qi2 jiu3
titleSlug: sui-shi-shu-shi-qi-jiu
author: 張侃
authorPinyin: zhang1 kan3
authorSlug: zhang-kan
dynasty: 宋
dynastyPinyin: song4
dynastySlug: song
tags: []
---

## 正文

- 心官素坦夷，幼荷父兄詔。
- 口誦太古篇，煙村雜漁釣。
- 誰知賢者樂，竟坐旁人譙。
- 偶有百鍊銅，鑄作架上照。
- 形模雖不同，小大亦相肖。
- 一爲世所移，作事非素料。
- 酒中有妙理，勿學淵明笑。
- 淵明曠蕩人，行藏同荷篠。
- 天外有奇趣，勿學孫登嘯。
- 孫登隠逸輩，施爲異常調。
- 萬事付自然，吾方詣至妙。

## 拼音

- xin1 guan1 su4 tan3 yi2 ， you4 he2 fu4 xiong1 zhao4 。
- kou3 song4 tai4 gu3 pian1 ， yan1 cun1 za2 yu2 diao4 。
- shui2 zhi1 xian2 zhe3 le4 ， jing4 zuo4 pang2 ren2 qiao2 。
- ou3 you3 bai3 lian4 tong2 ， zhu4 zuo4 jia4 shang4 zhao4 。
- xing2 mo2 sui1 bu4 tong2 ， xiao3 da4 yi4 xiang1 xiao4 。
- yi4 wei2 shi4 suo3 yi2 ， zuo4 shi4 fei1 su4 liao4 。
- jiu3 zhong1 you3 miao4 li3 ， wu4 xue2 yuan1 ming2 xiao4 。
- yuan1 ming2 kuang4 dang4 ren2 ， xing2 cang2 tong2 he2 xiao3 。
- tian1 wai4 you3 qi2 qu4 ， wu4 xue2 sun1 deng1 xiao4 。
- sun1 deng1 yin3 yi4 bei4 ， shi1 wei2 yi4 chang2 diao4 。
- wan4 shi4 fu4 zi4 ran2 ， wu2 fang1 yi4 zhi4 miao4 。

## 注释

## 译文

## 赏析
