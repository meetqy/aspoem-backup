---
id: zhang-kan-sui-shi-shu-shi-qi-san
title: 歲時書事・其三
titlePinyin: sui4 shi2 shu1 shi4・qi2 san1
titleSlug: sui-shi-shu-shi-qi-san
author: 張侃
authorPinyin: zhang1 kan3
authorSlug: zhang-kan
dynasty: 宋
dynastyPinyin: song4
dynastySlug: song
tags: []
---

## 正文

- 夜長何漫漫，誰爲勞者辭。
- 致身清明朝，誰爲感遇詩。
- 古來賢達士，氣志不肯卑。
- 曳裾非素習，不過祈人知。
- 一言偶相契，遂踵蕭何規。
- 嗚呼今不然，車馬日以馳。
- 朱門極富貴，長途多寒饑。
- 立身榮辱中，每見無不爲。
- 平生毅然節，反爲今所虧。
- 赧顔度朝夕，同隊如小兒。
- 結茅枕吳羌，清名萬代垂。

## 拼音

- ye4 chang2 he2 man4 man4 ， shui2 wei2 lao2 zhe3 ci2 。
- zhi4 shen1 qing1 ming2 chao2 ， shui2 wei2 gan3 yu4 shi1 。
- gu3 lai2 xian2 da2 shi4 ， qi4 zhi4 bu4 ken3 bei1 。
- ye4 ju1 fei1 su4 xi2 ， bu2 guo4 qi2 ren2 zhi1 。
- yi4 yan2 ou3 xiang1 qi4 ， sui4 zhong3 xiao1 he2 gui1 。
- wu1 hu1 jin1 bu4 ran2 ， ju1 ma3 ri4 yi3 chi2 。
- zhu1 men2 ji2 fu4 gui4 ， chang2 tu2 duo1 han2 ji1 。
- li4 shen1 rong2 ru3 zhong1 ， mei3 jian4 wu2 bu4 wei2 。
- ping2 sheng1 yi4 ran2 jie2 ， fan3 wei2 jin1 suo3 kui1 。
- nan3 yan2 du4 zhao1 xi1 ， tong2 dui4 ru2 xiao3 er2 。
- jie2 mao2 zhen3 wu2 qiang1 ， qing1 ming2 wan4 dai4 chui2 。

## 注释

## 译文

## 赏析
