---
id: zhang-kan-ji-yu-tan
title: 積雨嘆
titlePinyin: ji1 yu3 tan4
titleSlug: ji-yu-tan
author: 張侃
authorPinyin: zhang1 kan3
authorSlug: zhang-kan
dynasty: 宋
dynastyPinyin: song4
dynastySlug: song
tags: []
---

## 正文

- 去年南蘭陵，官河無流澌。
- 陰雲久不見，萬里行炎曦。
- 太守爲民禱，百拜躬愈祗。
- 忽然動凉飈，驟雨肆奔馳。
- 旱苗有生意，下民免寒饑。
- 感格在俄頃，嗟人自不爲。
- 頌語我欲作，垂世同曹規。
- 深恐旁觀者，憑藉立是非。
- 反謂地勢隆，水散及四支。
- 縱使雨入尺，立待只片時。
- 今年芒種後，有雨細如絲。
- 農家買五兆，寸波成漣漪。
- 我耳曾聽得，把筆紀小詩。
- 又傳練湖圯，澒洞南北迷。
- 浸淫到旁邑，原隰不分畸。
- 秋中月色皎，老晴頗相宜。
- 深谷傳地籟，喬松難扶持。
- 滂流盡三日，處處同一辭。
- 化工有至理，淺眼休蠡窺。
- 蝝蝝可憐生，短衣到鳬茈。
- 冬寒與夏暑，平日何怨咨。
- 一旦示災咎，反己深思惟。
- 退寸望求尺，龠合規微貲。
- 豐艱非逆料，人情恣生疑。
- 既忻堆如櫛，復話禾無䅗。
- 遂致陰陽轉，未免水旱移。
- 固窮不羨富，求足翻成虧。
- 不知尼父言，三年積銖錙。
- 一稃與二米，猶勝糠覈肥。
- 農家多守分，富家當坦夷。

## 拼音

- qu4 nian2 nan2 lan2 ling2 ， guan1 he2 wu2 liu2 si1 。
- yin1 yun2 jiu3 bu2 jian4 ， wan4 li3 xing2 yan2 xi1 。
- tai4 shou3 wei2 min2 dao3 ， bai3 bai4 gong1 yu4 zhi1 。
- hu1 ran2 dong4 liang2 biao1 ， zhou4 yu3 si4 ben1 chi2 。
- han4 miao2 you3 sheng1 yi4 ， xia4 min2 mian3 han2 ji1 。
- gan3 ge2 zai4 e2 qing3 ， jie1 ren2 zi4 bu4 wei2 。
- song4 yu3 wo3 yu4 zuo4 ， chui2 shi4 tong2 cao2 gui1 。
- shen1 kong3 pang2 guan1 zhe3 ， ping2 jie4 li4 shi4 fei1 。
- fan3 wei4 di4 shi4 long2 ， shui3 san4 ji2 si4 zhi1 。
- zong4 shi3 yu3 ru4 chi3 ， li4 dai4 zhi1 pian4 shi2 。
- jin1 nian2 mang2 zhong3 hou4 ， you3 yu3 xi4 ru2 si1 。
- nong2 jia1 mai3 wu3 zhao4 ， cun4 bo1 cheng2 lian2 yi1 。
- wo3 er3 ceng2 ting1 de2 ， ba3 bi3 ji4 xiao3 shi1 。
- you4 chuan2 lian4 hu2 yi2 ， hong4 dong4 nan2 bei3 mi2 。
- jin4 yin2 dao4 pang2 yi4 ， yuan2 xi2 bu4 fen1 ji1 。
- qiu1 zhong1 yue4 se4 jiao3 ， lao3 qing2 po1 xiang1 yi2 。
- shen1 gu3 chuan2 di4 lai4 ， qiao2 song1 nan2 fu2 chi2 。
- pang1 liu2 jin4 san1 ri4 ， chu3 chu3 tong2 yi4 ci2 。
- hua4 gong1 you3 zhi4 li3 ， qian3 yan3 xiu1 li2 kui1 。
- yuan2 yuan2 ke3 lian2 sheng1 ， duan3 yi1 dao4 fu2 zi3 。
- dong1 han2 yu3 xia4 shu3 ， ping2 ri4 he2 yuan4 zi1 。
- yi2 dan4 shi4 zai1 jiu4 ， fan3 ji3 shen1 si1 wei2 。
- tui4 cun4 wang4 qiu2 chi3 ， yue4 he2 gui1 wei1 zi1 。
- feng1 jian1 fei1 ni4 liao4 ， ren2 qing2 zi4 sheng1 yi2 。
- ji4 xin1 dui1 ru2 zhi4 ， fu4 hua4 he2 wu2 䅗。
- sui4 zhi4 yin1 yang2 zhuan3 ， wei4 mian3 shui3 han4 yi2 。
- gu4 qiong2 bu2 xian4 fu4 ， qiu2 zu2 fan1 cheng2 kui1 。
- bu4 zhi1 ni2 fu4 yan2 ， san1 nian2 ji1 zhu1 zi1 。
- yi4 fu1 yu3 er4 mi3 ， you2 sheng4 kang1 he2 fei2 。
- nong2 jia1 duo1 shou3 fen1 ， fu4 jia1 dang1 tan3 yi2 。

## 注释

## 译文

## 赏析
