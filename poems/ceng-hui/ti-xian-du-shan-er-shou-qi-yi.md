---
id: ceng-hui-ti-xian-du-shan-er-shou-qi-yi
title: 題仙都山二首  其一
titlePinyin: ti2 xian1 du1 shan1 er4 shou3     qi2 yi1
titleSlug: ti-xian-du-shan-er-shou-qi-yi
author: 曾會
authorPinyin: ceng2 hui4
authorSlug: ceng-hui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 時常展畫圖，今喜到仙都。
- 盡得煙霞景，方知手筆粗。
- 擎天成一柱，鎮地出三吳。
- 苔片封車轍，蓮香泛鼎湖。
- 占風來海國，迎日上雲衢。
- 似筍千尋直，如藍四面鋪。
- 秀能通造化，高豈礙摶扶。
- 雷雨生巖竇，星辰遶藥爐。
- 金華慚叱石，玉女望投壺。
- 觀古壇尤在，碑荒字半無。
- 未曾迷阮肇，何倦醉麻姑。
- 塵外標名異，空中立影孤。
- 笑秦銘泰嶽，嫌舜葬蒼梧。
- 夏月風長滿，秋霜草不枯。
- 步虛吟羽客，滴翠濕樵夫。
- 獨稱瀛洲侶，吟看典郡符。

## 拼音

- shi2 chang2 zhan3 hua4 tu2 ， jin1 xi3 dao4 xian1 du1 。
- jin4 de2 yan1 xia2 jing3 ， fang1 zhi1 shou3 bi3 cu1 。
- qing2 tian1 cheng2 yi2 zhu4 ， zhen4 di4 chu1 san1 wu2 。
- tai2 pian4 feng1 ju1 zhe2 ， lian2 xiang1 fan4 ding3 hu2 。
- zhan4 feng1 lai2 hai3 guo2 ， ying2 ri4 shang4 yun2 qu2 。
- si4 sun3 qian1 xun2 zhi2 ， ru2 lan2 si4 mian4 pu1 。
- xiu4 neng2 tong1 zao4 hua4 ， gao1 qi3 ai4 tuan2 fu2 。
- lei2 yu3 sheng1 yan2 dou4 ， xing1 chen2 rao4 yao4 lu2 。
- jin1 hua2 can2 chi4 shi2 ， yu4 nü3 wang4 tou2 hu2 。
- guan1 gu3 tan2 you2 zai4 ， bei1 huang1 zi4 ban4 wu2 。
- wei4 ceng2 mi2 ruan3 zhao4 ， he2 juan4 zui4 ma2 gu1 。
- chen2 wai4 biao1 ming2 yi4 ， kong1 zhong1 li4 ying3 gu1 。
- xiao4 qin2 ming2 tai4 yue4 ， xian2 shun4 zang4 cang1 wu2 。
- xia4 yue4 feng1 chang2 man3 ， qiu1 shuang1 cao3 bu4 ku1 。
- bu4 xu1 yin2 yu3 ke4 ， di1 cui4 shi1 qiao2 fu1 。
- du2 cheng1 ying2 zhou1 lü3 ， yin2 kan4 dian3 jun4 fu2 。

## 注释

## 译文

## 赏析
