---
id: wen-tian-xiang-peng-cheng-xing
title: 彭城行
titlePinyin: peng2 cheng2 xing2
titleSlug: peng-cheng-xing
author: 文天祥
authorPinyin: wen2 tian1 xiang2
authorSlug: wen-tian-xiang
dynasty: 宋
dynastyPinyin: song4
dynastySlug: song
tags: []
---

## 正文

- 連山四圍合，呂梁貫其中。
- 河南大都會，故有項王宮。
- 晉牧連楊豫，虎視北方雄。
- 唐時燕子樓，風流張建封。
- 西望睢陽城，只與汴水通。
- 太平黄樓賦，尚能想遺風。
- 邇來百餘年，正朔歸江東。
- 遺民死欲盡，莽然狐兔叢。
- 我從南方來，停驂撫遺蹤。
- 故河蓄潢潦，荒城翳秋蓬。
- 凄凉戲馬臺，憔悴巨佛峰。
- 滄海變桑田，陵谷代不同。
- 朝爲朱門貴，暮作行旅窮。
- 乘除信物理，感慨繫所逢。
- 古來賢達人，一醉萬慮空。
- 如此獨醒何，悲風逐征鴻。

## 拼音

- lian2 shan1 si4 wei2 he2 ， lü3 liang2 guan4 qi2 zhong1 。
- he2 nan2 da4 du1 hui4 ， gu4 you3 xiang4 wang2 gong1 。
- jin4 mu4 lian2 yang2 yu4 ， hu3 shi4 bei3 fang1 xiong2 。
- tang2 shi2 yan4 zi0 lou2 ， feng1 liu2 zhang1 jian4 feng1 。
- xi1 wang4 sui1 yang2 cheng2 ， zhi1 yu3 bian4 shui3 tong1 。
- tai4 ping2 huang2 lou2 fu4 ， shang4 neng2 xiang3 yi2 feng1 。
- er3 lai2 bai3 yu2 nian2 ， zheng4 shuo4 gui1 jiang1 dong1 。
- yi2 min2 si3 yu4 jin4 ， mang3 ran2 hu2 tu4 cong2 。
- wo3 cong2 nan2 fang1 lai2 ， ting2 can1 fu3 yi2 zong1 。
- gu4 he2 xu4 huang2 liao2 ， huang1 cheng2 yi4 qiu1 peng2 。
- qi1 liang2 xi4 ma3 tai2 ， qiao2 cui4 ju4 fo2 feng1 。
- cang1 hai3 bian4 sang1 tian2 ， ling2 gu3 dai4 bu4 tong2 。
- chao2 wei2 zhu1 men2 gui4 ， mu4 zuo4 xing2 lü3 qiong2 。
- cheng2 chu2 xin4 wu4 li3 ， gan3 kai3 xi4 suo3 feng2 。
- gu3 lai2 xian2 da2 ren2 ， yi2 zui4 wan4 lü4 kong1 。
- ru2 ci3 du2 xing3 he2 ， bei1 feng1 zhu2 zheng1 hong2 。

## 注释

## 译文

## 赏析
