---
id: wen-tian-xiang-si-xiao-cun
title: 思小村
titlePinyin: si1 xiao3 cun1
titleSlug: si-xiao-cun
author: 文天祥
authorPinyin: wen2 tian1 xiang2
authorSlug: wen-tian-xiang
dynasty: 宋
dynastyPinyin: song4
dynastySlug: song
tags: []
---

## 正文

- 春雲慘慘兮春水漫漫，思我故人兮行路難。
- 君轅以南兮我轅以北，去日以遠兮憂不可以終極。
- 蹇予馬兮江臯，式燕兮以遊遨。
- 念我平生兮思君鬰陶。
- 在師中兮豈造次之可離，忠言不聞兮思君忸怩。
- 毫釐之差兮天壤易位，駟不及舌兮臍不可噬。
- 思我故人兮懷我親，懷我親兮思故人。
- 懷哉懷哉，不可忍兮不如速死。
- 慨百年之未半兮，胡中道而遄止。
- 魯連子兮義不帝秦，負玄德兮羽不名爲人。
- 委骨草莽兮時廼天命，自古孰無死兮首丘爲正。
- 我行我行兮夢寐所思，故人望我兮胡不歸，胡不歸。

## 拼音

- chun1 yun2 can3 can3 xi1 chun1 shui3 man4 man4 ， si1 wo3 gu4 ren2 xi1 xing2 lu4 nan2 。
- jun1 yuan2 yi3 nan2 xi1 wo3 yuan2 yi3 bei3 ， qu4 ri4 yi3 yuan3 xi1 you1 bu4 ke3 yi3 zhong1 ji2 。
- jian3 yu3 ma3 xi1 jiang1 gao1 ， shi4 yan4 xi1 yi3 you2 ao2 。
- nian4 wo3 ping2 sheng1 xi1 si1 jun1 yu4 tao2 。
- zai4 shi1 zhong1 xi1 qi3 zao4 ci4 zhi1 ke3 li2 ， zhong1 yan2 bu4 wen2 xi1 si1 jun1 niu3 ni2 。
- hao2 li2 zhi1 cha4 xi1 tian1 rang3 yi4 wei4 ， si4 bu4 ji2 she2 xi1 qi2 bu4 ke3 shi4 。
- si1 wo3 gu4 ren2 xi1 huai2 wo3 qin1 ， huai2 wo3 qin1 xi1 si1 gu4 ren2 。
- huai2 zai1 huai2 zai1 ， bu4 ke3 ren3 xi1 bu4 ru2 su4 si3 。
- kai3 bai3 nian2 zhi1 wei4 ban4 xi1 ， hu2 zhong1 dao4 er2 chuan2 zhi3 。
- lu3 lian2 zi3 xi1 yi4 bu2 di4 qin2 ， fu4 xuan2 de2 xi1 yu3 bu4 ming2 wei2 ren2 。
- wei3 gu3 cao3 mang3 xi1 shi2 nai3 tian1 ming4 ， zi4 gu3 shu2 wu2 si3 xi1 shou3 qiu1 wei2 zheng4 。
- wo3 xing2 wo3 xing2 xi1 meng4 mei4 suo3 si1 ， gu4 ren2 wang4 wo3 xi1 hu2 bu4 gui1 ， hu2 bu4 gui1 。

## 注释

## 译文

## 赏析
