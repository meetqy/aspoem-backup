---
id: wen-tian-xiang-qi-yue-er-ri-da-yu-ge
title: 七月二日大雨歌
titlePinyin: qi1 yue4 er4 ri4 da4 yu3 ge1
titleSlug: qi-yue-er-ri-da-yu-ge
author: 文天祥
authorPinyin: wen2 tian1 xiang2
authorSlug: wen-tian-xiang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 燕山五六月，氣候苦不常。
- 積陰綿五旬，畏景淡無光。
- 天漏比西極，地濕等南方。
- 今何苦常雨，昔何苦常暘。
- 七月二日夜，天工爲誰忙。
- 浮雲黑如墨，飄風怒如狂。
- 滂沱至夜半，天地爲低昂。
- 勢如蛟龍出，平陸俄懷襄。
- 初疑倒巫峽，又似翻瀟湘。
- 千門各已閉，仰視天茫茫。
- 但聞屋側聲，人力無支當。
- 嗟哉此圜土，占勝非高岡。
- 赭衣無容足，南房并北房。
- 北房水二尺，聚立唯東箱。
- 桎梏猶自可，凜然覆穹牆。
- 嘈嘈復雜雜，烝汗流成漿。
- 張目以待旦，沈沈漏何長。
- 南冠者爲誰，獨居沮洳場。
- 此夕水彌滿，浮動八尺床。
- 壁老如欲壓，守者殊皇皇。
- 我方鼾鼻睡，逍遥遊帝鄉。
- 百年一大夢，所歷皆黄粱。
- 死生已勘破，身世如遺忘。
- 雄鷄叫東白，漸聞語聲揚。
- 論言苦飄揚，形勢猶倉黄。
- 起來立泥塗，一笑褰衣裳。
- 遺書宛在架，吾道終未亡。

## 拼音

- yan1 shan1 wu3 liu4 yue4 ， qi4 hou4 ku3 bu4 chang2 。
- ji1 yin1 mian2 wu3 xun2 ， wei4 jing3 dan4 wu2 guang1 。
- tian1 lou4 bi3 xi1 ji2 ， di4 shi1 deng3 nan2 fang1 。
- jin1 he2 ku3 chang2 yu3 ， xi1 he2 ku3 chang2 yang2 。
- qi1 yue4 er4 ri4 ye4 ， tian1 gong1 wei2 shui2 mang2 。
- fu2 yun2 hei1 ru2 mo4 ， piao1 feng1 nu4 ru2 kuang2 。
- pang1 tuo2 zhi4 ye4 ban4 ， tian1 di4 wei2 di1 ang2 。
- shi4 ru2 jiao1 long2 chu1 ， ping2 lu4 e2 huai2 xiang1 。
- chu1 yi2 dao3 wu1 xia2 ， you4 si4 fan1 xiao1 xiang1 。
- qian1 men2 ge4 yi3 bi4 ， yang3 shi4 tian1 mang2 mang2 。
- dan4 wen2 wu1 ce4 sheng1 ， ren2 li4 wu2 zhi1 dang1 。
- jie1 zai1 ci3 huan2 tu3 ， zhan4 sheng4 fei1 gao1 gang1 。
- zhe3 yi1 wu2 rong2 zu2 ， nan2 fang2 bing4 bei3 fang2 。
- bei3 fang2 shui3 er4 chi3 ， ju4 li4 wei2 dong1 xiang1 。
- zhi4 gu4 you2 zi4 ke3 ， lin3 ran2 fu4 qiong2 qiang2 。
- cao2 cao2 fu4 za2 za2 ， zheng1 han4 liu2 cheng2 jiang1 。
- zhang1 mu4 yi3 dai4 dan4 ， shen3 shen3 lou4 he2 chang2 。
- nan2 guan1 zhe3 wei2 shui2 ， du2 ju1 ju4 ru4 chang3 。
- ci3 xi1 shui3 mi2 man3 ， fu2 dong4 ba1 chi3 chuang2 。
- bi4 lao3 ru2 yu4 ya1 ， shou3 zhe3 shu1 huang2 huang2 。
- wo3 fang1 han1 bi2 shui4 ， xiao1 yao2 you2 di4 xiang1 。
- bai3 nian2 yi2 da4 meng4 ， suo3 li4 jie1 huang2 liang2 。
- si3 sheng1 yi3 kan1 po4 ， shen1 shi4 ru2 yi2 wang4 。
- xiong2 ji1 jiao4 dong1 bai2 ， jian4 wen2 yu3 sheng1 yang2 。
- lun4 yan2 ku3 piao1 yang2 ， xing2 shi4 you2 cang1 huang2 。
- qi3 lai2 li4 ni2 tu2 ， yi2 xiao4 qian1 yi1 shang0 。
- yi2 shu1 wan3 zai4 jia4 ， wu2 dao4 zhong1 wei4 wang2 。

## 注释

## 译文

## 赏析
