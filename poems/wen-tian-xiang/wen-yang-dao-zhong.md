---
id: wen-tian-xiang-wen-yang-dao-zhong
title: 汶陽道中
titlePinyin: wen4 yang2 dao4 zhong1
titleSlug: wen-yang-dao-zhong
author: 文天祥
authorPinyin: wen2 tian1 xiang2
authorSlug: wen-tian-xiang
dynasty: 宋
dynastyPinyin: song4
dynastySlug: song
tags: []
---

## 正文

- 積雨不肯霽，行陸如涉川。
- 青氈纊我後，白氈覆我前。
- 我欲正衣冠，兩手如糾纏。
- 飛沫流被面，代我泣涕漣。
- 鴻雁紛南翔，遊子北入燕。
- 平楚渺四極，雪風迷遠天。
- 昔聞濟上軍，又說汶陽田。
- 我今履其地，吊古愴蒼煙。
- 男兒欲了事，長虹射寒泉。

## 拼音

- ji1 yu3 bu4 ken3 ji4 ， xing2 lu4 ru2 she4 chuan1 。
- qing1 zhan1 kuang4 wo3 hou4 ， bai2 zhan1 fu4 wo3 qian2 。
- wo3 yu4 zheng4 yi1 guan1 ， liang3 shou3 ru2 jiu1 chan2 。
- fei1 mo4 liu2 bei4 mian4 ， dai4 wo3 qi4 ti4 lian2 。
- hong2 yan4 fen1 nan2 xiang2 ， you2 zi3 bei3 ru4 yan4 。
- ping2 chu3 miao3 si4 ji2 ， xue3 feng1 mi2 yuan3 tian1 。
- xi1 wen2 ji4 shang4 jun1 ， you4 shuo1 wen4 yang2 tian2 。
- wo3 jin1 lü3 qi2 di4 ， diao4 gu3 chuang4 cang1 yan1 。
- nan2 er2 yu4 liao3 shi4 ， chang2 hong2 she4 han2 quan2 。

## 注释

## 译文

## 赏析
