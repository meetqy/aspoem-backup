---
id: wen-tian-xiang-geng-chen-si-shi-wu-sui
title: 庚辰四十五歲
titlePinyin: geng1 chen2 si4 shi2 wu3 sui4
titleSlug: geng-chen-si-shi-wu-sui
author: 文天祥
authorPinyin: wen2 tian1 xiang2
authorSlug: wen-tian-xiang
dynasty: 宋
dynastyPinyin: song4
dynastySlug: song
tags: []
---

## 正文

- 東風昨夜忽相過，天地無情柰老何。
- 千載方來那有盡，百年未半已爲多。
- 君傳南海長生藥，我愛西山餓死歌。
- 泡影生來隨自在，悠悠不管世間魔。

## 拼音

- dong1 feng1 zuo2 ye4 hu1 xiang1 guo4 ， tian1 di4 wu2 qing2 nai4 lao3 he2 。
- qian1 zai4 fang1 lai2 na4 you3 jin4 ， bai3 nian2 wei4 ban4 yi3 wei2 duo1 。
- jun1 chuan2 nan2 hai3 chang2 sheng1 yao4 ， wo3 ai4 xi1 shan1 e4 si3 ge1 。
- pao4 ying3 sheng1 lai2 sui2 zi4 zai4 ， you1 you1 bu4 guan3 shi4 jian4 mo2 。

## 注释

## 译文

## 赏析
