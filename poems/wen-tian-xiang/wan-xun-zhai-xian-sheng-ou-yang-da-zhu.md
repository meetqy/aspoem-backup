---
id: wen-tian-xiang-wan-xun-zhai-xian-sheng-ou-yang-da-zhu
title: 挽巽齋先生歐陽大著
titlePinyin: wan3 xun4 zhai1 xian1 sheng0 ou1 yang2 da4 zhu4
titleSlug: wan-xun-zhai-xian-sheng-ou-yang-da-zhu
author: 文天祥
authorPinyin: wen2 tian1 xiang2
authorSlug: wen-tian-xiang
dynasty: 宋
dynastyPinyin: song4
dynastySlug: song
tags: []
---

## 正文

- 徘徊西河上，月落衆星稀。
- 哲人萎中道，雨絕將安之。
- 昔者麗鴻藻，玉振含清暉。
- 名理軼晉魏，雅言襲軻思。
- 連駕覲馳道，并坐侍端闈。
- 及門懷燕婉，升堂接逶迤。
- 方期黄鵠翔，忽作朝露晞。
- 黔婁不蓋體，延陵有遺悲。
- 層阿翳寒樹，平楚曖希微。
- 帷㡛衣廣柳，縞冠涕如縻。
- 水從章江去，雲遶楚山飛。
- 已矣如有聞，斯文不在茲。

## 拼音

- pai2 huai2 xi1 he2 shang4 ， yue4 luo4 zhong4 xing1 xi1 。
- zhe2 ren2 wei3 zhong1 dao4 ， yu3 jue2 jiang1 an1 zhi1 。
- xi1 zhe3 li2 hong2 zao3 ， yu4 zhen4 han2 qing1 hui1 。
- ming2 li3 yi4 jin4 wei4 ， ya3 yan2 xi2 ke1 si1 。
- lian2 jia4 jin4 chi2 dao4 ， bing4 zuo4 shi4 duan1 wei2 。
- ji2 men2 huai2 yan4 wan3 ， sheng1 tang2 jie1 wei1 yi2 。
- fang1 qi1 huang2 hu2 xiang2 ， hu1 zuo4 zhao1 lu4 xi1 。
- qian2 lou2 bu2 gai4 ti3 ， yan2 ling2 you3 yi2 bei1 。
- ceng2 a1 yi4 han2 shu4 ， ping2 chu3 ai4 xi1 wei1 。
- wei2 㡛 yi1 guang3 liu3 ， gao3 guan1 ti4 ru2 mi2 。
- shui3 cong2 zhang1 jiang1 qu4 ， yun2 rao4 chu3 shan1 fei1 。
- yi3 yi3 ru2 you3 wen2 ， si1 wen2 bu2 zai4 zi1 。

## 注释

## 译文

## 赏析
