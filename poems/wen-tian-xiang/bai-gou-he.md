---
id: wen-tian-xiang-bai-gou-he
title: 白溝河
titlePinyin: bai2 gou1 he2
titleSlug: bai-gou-he
author: 文天祥
authorPinyin: wen2 tian1 xiang2
authorSlug: wen-tian-xiang
dynasty: 宋
dynastyPinyin: song4
dynastySlug: song
tags: []
---

## 正文

- 昔時張叔夜，統兵赴勤王。
- 東都一不守，羸馬遷龍荒。
- 適過白溝河，裂眥鬚欲張。
- 絕粒不遄死，仰天扼其吭。
- 群臣總奄奄，一土垂天光。
- 讀史識其地，撫卷爲凄凉。
- 我生何不辰，異世忽相望。
- 皇圖遘陽九，天塹滿飛堭。
- 引兵詣闕下，捧土障瀾狂。
- 出使義不屈，持節還中郎。
- 六飛獨南海，金鉞將煌煌。
- 武侯空威心，出狩驚四方。
- 吾屬竟爲虜，世事吁彼蒼。
- 思公有奇節，一死何慨慷。
- 江淮我分地，我欲投滄浪。
- 滄浪却不受，中原行路長。
- 初登項籍宮，次覽劉季邦。
- 涉足河與濟，回首嵩與恒。
- 下車撫梁門，上馬指樓桑。
- 戴星渡一水，慘淡天微茫。
- 行人爲我言，宋遼此分疆。
- 懸知公死處，爲公出涕滂。
- 恨不持束芻，徘徊官道傍。
- 我死還在燕，烈烈同肝腸。
- 今我爲公哀，後來誰我傷。
- 天地垂日月，斯人未云亡。
- 文武道不墜，我輩終堂堂。

## 拼音

- xi1 shi2 zhang1 shu1 ye4 ， tong3 bing1 fu4 qin2 wang2 。
- dong1 dou1 yi2 bu4 shou3 ， lei2 ma3 qian1 long2 huang1 。
- shi4 guo4 bai2 gou1 he2 ， lie4 zi4 xu1 yu4 zhang1 。
- jue2 li4 bu4 chuan2 si3 ， yang3 tian1 e4 qi2 keng1 。
- qun2 chen2 zong3 yan3 yan3 ， yi4 tu3 chui2 tian1 guang1 。
- du2 shi3 shi2 qi2 di4 ， fu3 juan4 wei2 qi1 liang2 。
- wo3 sheng1 he2 bu4 chen2 ， yi4 shi4 hu1 xiang1 wang4 。
- huang2 tu2 gou4 yang2 jiu3 ， tian1 qian4 man3 fei1 huang2 。
- yin3 bing1 yi4 que4 xia4 ， peng3 tu3 zhang4 lan2 kuang2 。
- chu1 shi3 yi4 bu4 qu1 ， chi2 jie2 huan2 zhong1 lang2 。
- liu4 fei1 du2 nan2 hai3 ， jin1 yue4 jiang1 huang2 huang2 。
- wu3 hou2 kong1 wei1 xin1 ， chu1 shou4 jing1 si4 fang1 。
- wu2 shu3 jing4 wei2 lu3 ， shi4 shi4 xu1 bi3 cang1 。
- si1 gong1 you3 qi2 jie2 ， yi4 si3 he2 kai3 kang1 。
- jiang1 huai2 wo3 fen1 di4 ， wo3 yu4 tou2 cang1 lang4 。
- cang1 lang4 que4 bu2 shou4 ， zhong1 yuan2 xing2 lu4 chang2 。
- chu1 deng1 xiang4 ji2 gong1 ， ci4 lan3 liu2 ji4 bang1 。
- she4 zu2 he2 yu3 ji4 ， hui2 shou3 song1 yu3 heng2 。
- xia4 ju1 fu3 liang2 men2 ， shang4 ma3 zhi3 lou2 sang1 。
- dai4 xing1 du4 yi4 shui3 ， can3 dan4 tian1 wei1 mang2 。
- xing2 ren2 wei2 wo3 yan2 ， song4 liao2 ci3 fen1 jiang1 。
- xuan2 zhi1 gong1 si3 chu3 ， wei2 gong1 chu1 ti4 pang1 。
- hen4 bu4 chi2 shu4 chu2 ， pai2 huai2 guan1 dao4 bang4 。
- wo3 si3 huan2 zai4 yan4 ， lie4 lie4 tong2 gan1 chang2 。
- jin1 wo3 wei2 gong1 ai1 ， hou4 lai2 shui2 wo3 shang1 。
- tian1 di4 chui2 ri4 yue4 ， si1 ren2 wei4 yun2 wang2 。
- wen2 wu3 dao4 bu2 zhui4 ， wo3 bei4 zhong1 tang2 tang2 。

## 注释

## 译文

## 赏析
