---
id: wen-tian-xiang-zheng-qi-ge
title: 正氣歌
titlePinyin: zheng4 qi4 ge1
titleSlug: zheng-qi-ge
author: 文天祥
authorPinyin: wen2 tian1 xiang2
authorSlug: wen-tian-xiang
dynasty: 宋
dynastyPinyin: song4
dynastySlug: song
tags: []
---

## 正文

- 天地有正氣，雜然賦流形。
- 下則爲河嶽，上則爲日星。
- 於人曰浩然，沛乎塞蒼冥。
- 皇路當清夷，含和吐明庭。
- 時窮節乃見，一一垂丹青。
- 在齊太史簡，在晉董狐筆。
- 在秦張良椎，在漢蘇武節。
- 爲嚴將軍頭，爲嵇侍中血。
- 爲張睢陽齒，爲顔常山舌。
- 或爲遼東帽，清操厲冰雪。
- 或爲出師表，鬼神泣壯烈。
- 或爲渡江楫，慷慨吞胡羯。
- 或爲擊賊笏，逆豎頭破裂。
- 是氣所旁薄，凜烈萬古存。
- 當其貫日月，生死安足論。
- 地維頼以立，天柱頼以尊。
- 三綱實係命，道義爲之根。
- 嗟予遘陽九，隸也實不力。
- 楚囚纓其冠，傳車送窮北。
- 鼎鑊甘如飴，求之不可得。
- 陰房閴鬼火，春院閟天黑。
- 牛驥同一皂，鷄棲鳳凰食。
- 一朝濛霧露，分作溝中瘠。
- 如此再寒暑，百沴自辟易。
- 嗟哉沮洳場，爲我安樂國。
- 豈有他繆巧，陰陽不能賊。
- 顧此耿耿在，仰視浮雲白。
- 悠悠我心悲，蒼天曷有極。
- 哲人日已遠，典刑在夙昔。
- 風簷展書讀，古道照顔色。

## 拼音

- tian1 di4 you3 zheng4 qi4 ， za2 ran2 fu4 liu2 xing2 。
- xia4 ze2 wei2 he2 yue4 ， shang4 ze2 wei2 ri4 xing1 。
- wu1 ren2 yue1 hao4 ran2 ， pei4 hu1 sai1 cang1 ming2 。
- huang2 lu4 dang1 qing1 yi2 ， han2 he2 tu3 ming2 ting2 。
- shi2 qiong2 jie2 nai3 jian4 ， yi1 yi1 chui2 dan1 qing1 。
- zai4 qi2 tai4 shi3 jian3 ， zai4 jin4 dong3 hu2 bi3 。
- zai4 qin2 zhang1 liang2 zhui1 ， zai4 han4 su1 wu3 jie2 。
- wei2 yan2 jiang1 jun1 tou2 ， wei2 ji1 shi4 zhong1 xue4 。
- wei2 zhang1 sui1 yang2 chi3 ， wei2 yan2 chang2 shan1 she2 。
- huo4 wei2 liao2 dong1 mao4 ， qing1 cao1 li4 bing1 xue3 。
- huo4 wei2 chu1 shi1 biao3 ， gui3 shen2 qi4 zhuang4 lie4 。
- huo4 wei2 du4 jiang1 ji2 ， kang1 kai3 tun1 hu2 jie2 。
- huo4 wei2 ji1 zei2 hu4 ， ni4 shu4 tou2 po4 lie4 。
- shi4 qi4 suo3 pang2 bao2 ， lin3 lie4 wan4 gu3 cun2 。
- dang1 qi2 guan4 ri4 yue4 ， sheng1 si3 an1 zu2 lun4 。
- di4 wei2 lai4 yi3 li4 ， tian1 zhu4 lai4 yi3 zun1 。
- san1 gang1 shi2 xi4 ming4 ， dao4 yi4 wei2 zhi1 gen1 。
- jie1 yu3 gou4 yang2 jiu3 ， li4 ye3 shi2 bu2 li4 。
- chu3 qiu2 ying1 qi2 guan1 ， chuan2 ju1 song4 qiong2 bei3 。
- ding3 huo4 gan1 ru2 yi2 ， qiu2 zhi1 bu4 ke3 de2 。
- yin1 fang2 qu4 gui3 huo3 ， chun1 yuan4 bi4 tian1 hei1 。
- niu2 ji4 tong2 yi2 zao4 ， ji1 qi1 feng4 huang2 shi2 。
- yi4 zhao1 meng2 wu4 lu4 ， fen1 zuo4 gou1 zhong1 ji2 。
- ru2 ci3 zai4 han2 shu3 ， bai3 li4 zi4 pi4 yi4 。
- jie1 zai1 ju4 ru4 chang3 ， wei2 wo3 an1 le4 guo2 。
- qi3 you3 ta1 mou2 qiao3 ， yin1 yang2 bu4 neng2 zei2 。
- gu4 ci3 geng3 geng3 zai4 ， yang3 shi4 fu2 yun2 bai2 。
- you1 you1 wo3 xin1 bei1 ， cang1 tian1 he2 you3 ji2 。
- zhe2 ren2 ri4 yi3 yuan3 ， dian3 xing2 zai4 su4 xi1 。
- feng1 yan2 zhan3 shu1 du2 ， gu3 dao4 zhao4 yan2 se4 。

## 注释

## 译文

## 赏析
