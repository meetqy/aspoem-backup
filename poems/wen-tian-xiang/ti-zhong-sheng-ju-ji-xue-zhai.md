---
id: wen-tian-xiang-ti-zhong-sheng-ju-ji-xue-zhai
title: 題鍾聖舉積學齋
titlePinyin: ti2 zhong1 sheng4 ju3 ji1 xue2 zhai1
titleSlug: ti-zhong-sheng-ju-ji-xue-zhai
author: 文天祥
authorPinyin: wen2 tian1 xiang2
authorSlug: wen-tian-xiang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 東家築黄金，西家列珊瑚。
- 嘆此草露晞，良時聊斯須。
- 古人重孜孜，殖學乃菑畬。
- 彼美不琢琱，櫝中竟何如。
- 空同白雲深，君子式其廬。
- 棐几照初陽，垂籤動凉噓。
- 方寸起岑樓，一勺生龍魚。
- 辰乎曷來遲，競諸復競諸。

## 拼音

- dong1 jia1 zhu4 huang2 jin1 ， xi1 jia1 lie4 shan1 hu2 。
- tan4 ci3 cao3 lu4 xi1 ， liang2 shi2 liao2 si1 xu1 。
- gu3 ren2 zhong4 zi1 zi1 ， zhi2 xue2 nai3 zi1 she1 。
- bi3 mei3 bu4 zhuo2 diao1 ， du2 zhong1 jing4 he2 ru2 。
- kong1 tong2 bai2 yun2 shen1 ， jun1 zi3 shi4 qi2 lu2 。
- fei3 ji3 zhao4 chu1 yang2 ， chui2 qian1 dong4 liang2 xu1 。
- fang1 cun4 qi3 cen2 lou2 ， yi4 shao2 sheng1 long2 yu2 。
- chen2 hu1 he2 lai2 chi2 ， jing4 zhu1 fu4 jing4 zhu1 。

## 注释

## 译文

## 赏析
