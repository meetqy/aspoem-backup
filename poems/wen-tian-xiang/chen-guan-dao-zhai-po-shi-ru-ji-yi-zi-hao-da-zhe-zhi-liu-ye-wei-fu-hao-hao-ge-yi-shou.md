---
id: wen-tian-xiang-chen-guan-dao-zhai-po-shi-ru-ji-yi-zi-hao-da-zhe-zhi-liu-ye-wei-fu-hao-hao-ge-yi-shou
title: 陳貫道摘坡詩如寄以自號達者之流也爲賦浩浩歌一首
titlePinyin: chen2 guan4 dao4 zhai1 po1 shi1 ru2 ji4 yi3 zi4 hao4 da2 zhe3 zhi1 liu2 ye3 wei2 fu4 hao4 hao4 ge1 yi4 shou3
titleSlug: chen-guan-dao-zhai-po-shi-ru-ji-yi-zi-hao-da-zhe-zhi-liu-ye-wei-fu-hao-hao-ge-yi-shou
author: 文天祥
authorPinyin: wen2 tian1 xiang2
authorSlug: wen-tian-xiang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 浩浩歌，人生如寄可奈何。
- 春秋去來傳鴻燕，朝暮出沒奔羲娥。
- 青絲冉冉上霜雪，百年欻若彈指過。
- 封侯未必勝瓜圃，青門老子聊婆娑。
- 江湖流浪何不可，亦曾力士爲脫靴。
- 清風明月不用買，何處不是安樂窩。
- 鶴脛豈長鳬豈短，夔足非少蚿非多。
- 浩浩歌，人生如寄可奈何。
- 不能高飛與遠舉，天荒地老懸網羅。
- 到頭北邙一抔土，萬事碌碌空奔波。
- 金張許史久寂寞，古來賢聖聞丘軻。
- 乃知世間爲長物，惟有真我難滅磨。
- 浩浩歌，人生如寄可奈何。
- 春夢婆，春夢婆，拍手笑呵呵。
- 是亦一東坡，非亦一東坡。

## 拼音

- hao4 hao4 ge1 ， ren2 sheng1 ru2 ji4 ke3 nai4 he2 。
- chun1 qiu1 qu4 lai2 chuan2 hong2 yan4 ， zhao1 mu4 chu1 mei2 ben1 xi1 e2 。
- qing1 si1 ran3 ran3 shang4 shuang1 xue3 ， bai3 nian2 chua1 ruo4 dan4 zhi3 guo4 。
- feng1 hou2 wei4 bi4 sheng4 gua1 pu3 ， qing1 men2 lao3 zi3 liao2 po2 suo1 。
- jiang1 hu2 liu2 lang4 he2 bu4 ke3 ， yi4 ceng2 li4 shi4 wei2 tuo1 xue1 。
- qing1 feng1 ming2 yue4 bu2 yong4 mai3 ， he2 chu3 bu2 shi4 an1 le4 wo1 。
- he4 jing4 qi3 chang2 fu2 qi3 duan3 ， kui2 zu2 fei1 shao3 xian2 fei1 duo1 。
- hao4 hao4 ge1 ， ren2 sheng1 ru2 ji4 ke3 nai4 he2 。
- bu4 neng2 gao1 fei1 yu3 yuan3 ju3 ， tian1 huang1 di4 lao3 xuan2 wang3 luo2 。
- dao4 tou2 bei3 mang2 yi4 pou2 tu3 ， wan4 shi4 lu4 lu4 kong1 ben1 bo1 。
- jin1 zhang1 xu1 shi3 jiu3 ji4 mo4 ， gu3 lai2 xian2 sheng4 wen2 qiu1 ke1 。
- nai3 zhi1 shi4 jian4 wei2 chang2 wu4 ， wei2 you3 zhen1 wo3 nan2 mie4 mo2 。
- hao4 hao4 ge1 ， ren2 sheng1 ru2 ji4 ke3 nai4 he2 。
- chun1 meng4 po2 ， chun1 meng4 po2 ， pai1 shou3 xiao4 he1 he1 。
- shi4 yi4 yi4 dong1 po1 ， fei1 yi4 yi4 dong1 po1 。

## 注释

## 译文

## 赏析
