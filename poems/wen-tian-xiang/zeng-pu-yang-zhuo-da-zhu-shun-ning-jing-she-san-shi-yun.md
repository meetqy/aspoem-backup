---
id: wen-tian-xiang-zeng-pu-yang-zhuo-da-zhu-shun-ning-jing-she-san-shi-yun
title: 贈莆陽卓大著順寧精舍三十韻
titlePinyin: zeng4 pu2 yang2 zhuo2 da4 zhu4 shun4 ning2 jing1 she4 san1 shi2 yun4
titleSlug: zeng-pu-yang-zhuo-da-zhu-shun-ning-jing-she-san-shi-yun
author: 文天祥
authorPinyin: wen2 tian1 xiang2
authorSlug: wen-tian-xiang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 人生天地間，一死非細事。
- 識破此條貫，八九分地位。
- 趙岐圖壽藏，杜牧擬墓志。
- 祭文潜自撰，荷鍤伶常醉。
- 此等蛻浮生，見解已不易。
- 齊物逍遥游，大抵蒙莊意。
- 聖門有大法，學者必孔自。
- 知生未了了，未到知死地。
- 原始則返終，終始本一致。
- 後來得西銘，精藴發洙泗。
- 吾體天地塞，吾氣天地帥。
- 一節非踐形，終身莫繼志。
- 舜功禹顧養，參全穎錫類。
- 伯奇令無違，申生恭不貳。
- 聖賢當其生，無日不惴惴。
- 彼豈不大觀，何苦勤興寐。
- 吾順苟不虧，吾寧始無愧。
- 人而有所忝，曠達未足智。
- 卓哉居士翁，方心不姿媚。
- 蒙讒以去國，七年無怨懟。
- 風雨三間茅，松楸接蒼翠。
- 斯丘亦樂哉，未老先位置。
- 宇宙如許大，豈以爲敝屣。
- 當其歸去來，致命聊自遂。
- 天之生賢才，初意豈無爲。
- 民胞物同與，何莫非己累。
- 君方仕于朝，名高貴所萃。
- 乾坤父母身，方來日川至。
- 西銘一篇書，順事爲大義。
- 請君觀我生，姑置末四字。

## 拼音

- ren2 sheng1 tian1 di4 jian4 ， yi4 si3 fei1 xi4 shi4 。
- shi2 po4 ci3 tiao2 guan4 ， ba1 jiu3 fen1 di4 wei4 。
- zhao4 qi2 tu2 shou4 cang2 ， du4 mu4 ni3 mu4 zhi4 。
- ji4 wen2 qian2 zi4 zhuan4 ， he2 cha1 ling2 chang2 zui4 。
- ci3 deng3 tui4 fu2 sheng1 ， jian4 jie3 yi3 bu2 yi4 。
- qi2 wu4 xiao1 yao2 you2 ， da4 di3 meng2 zhuang1 yi4 。
- sheng4 men2 you3 da4 fa3 ， xue2 zhe3 bi4 kong3 zi4 。
- zhi1 sheng1 wei4 liao3 le0 ， wei4 dao4 zhi1 si3 di4 。
- yuan2 shi3 ze2 fan3 zhong1 ， zhong1 shi3 ben3 yi2 zhi4 。
- hou4 lai2 de2 xi1 ming2 ， jing1 yun4 fa1 zhu1 si4 。
- wu2 ti3 tian1 di4 sai1 ， wu2 qi4 tian1 di4 shuai4 。
- yi4 jie2 fei1 jian4 xing2 ， zhong1 shen1 mo4 ji4 zhi4 。
- shun4 gong1 yu3 gu4 yang3 ， can1 quan2 ying3 xi1 lei4 。
- bo2 qi2 ling4 wu2 wei2 ， shen1 sheng1 gong1 bu2 er4 。
- sheng4 xian2 dang1 qi2 sheng1 ， wu2 ri4 bu2 zhui4 zhui4 。
- bi3 qi3 bu2 da4 guan1 ， he2 ku3 qin2 xing1 mei4 。
- wu2 shun4 gou3 bu4 kui1 ， wu2 ning2 shi3 wu2 kui4 。
- ren2 er2 you3 suo3 tian3 ， kuang4 da2 wei4 zu2 zhi4 。
- zhuo2 zai1 ju1 shi4 weng1 ， fang1 xin1 bu4 zi1 mei4 。
- meng2 chan2 yi3 qu4 guo2 ， qi1 nian2 wu2 yuan4 dui4 。
- feng1 yu3 san1 jian4 mao2 ， song1 qiu1 jie1 cang1 cui4 。
- si1 qiu1 yi4 le4 zai1 ， wei4 lao3 xian1 wei4 zhi4 。
- yu3 zhou4 ru2 xu1 da4 ， qi3 yi3 wei2 bi4 xi3 。
- dang1 qi2 gui1 qu4 lai2 ， zhi4 ming4 liao2 zi4 sui4 。
- tian1 zhi1 sheng1 xian2 cai2 ， chu1 yi4 qi3 wu2 wei2 。
- min2 bao1 wu4 tong2 yu3 ， he2 mo4 fei1 ji3 lei4 。
- jun1 fang1 shi4 yu2 chao2 ， ming2 gao1 gui4 suo3 cui4 。
- qian2 kun1 fu4 mu3 shen1 ， fang1 lai2 ri4 chuan1 zhi4 。
- xi1 ming2 yi4 pian1 shu1 ， shun4 shi4 wei2 da4 yi4 。
- qing3 jun1 guan1 wo3 sheng1 ， gu1 zhi4 mo4 si4 zi4 。

## 注释

## 译文

## 赏析
