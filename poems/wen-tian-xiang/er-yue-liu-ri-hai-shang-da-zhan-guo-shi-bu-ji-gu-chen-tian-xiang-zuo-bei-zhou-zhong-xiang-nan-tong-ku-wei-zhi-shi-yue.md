---
id: wen-tian-xiang-er-yue-liu-ri-hai-shang-da-zhan-guo-shi-bu-ji-gu-chen-tian-xiang-zuo-bei-zhou-zhong-xiang-nan-tong-ku-wei-zhi-shi-yue
title: 二月六日海上大戰國事不濟孤臣天祥坐北舟中向南慟哭爲之詩曰
titlePinyin: er4 yue4 liu4 ri4 hai3 shang4 da4 zhan4 guo2 shi4 bu2 ji4 gu1 chen2 tian1 xiang2 zuo4 bei3 zhou1 zhong1 xiang4 nan2 tong4 ku1 wei2 zhi1 shi1 yue1
titleSlug: er-yue-liu-ri-hai-shang-da-zhan-guo-shi-bu-ji-gu-chen-tian-xiang-zuo-bei-zhou-zhong-xiang-nan-tong-ku-wei-zhi-shi-yue
author: 文天祥
authorPinyin: wen2 tian1 xiang2
authorSlug: wen-tian-xiang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 長平一坑四十萬，秦人歡欣趙人怨。
- 大風揚沙水不流，爲楚者樂爲漢愁。
- 兵家勝負常不一，紛紛干戈何時畢。
- 必有天吏將明威，不嗜殺人能一之。
- 我生之初尚無疚，我生之後遭陽九。
- 厥角稽首併二州，正氣掃地山河羞。
- 身爲大臣義當死，城下師盟愧牛耳。
- 間關歸國洗日光，白麻重宣不敢當。
- 出師三年勞且苦，只尺長安不得覩。
- 非無虓虎士如林，一日不戈爲人擒。
- 樓船千艘下天角，兩雄相遭爭奮搏。
- 古來何代無戰爭，未有鋒蝟交滄溟。
- 遊兵日來復日往，相持一月爲鷸蚌。
- 南人志欲扶崑崙，北人氣欲黄河吞。
- 一朝天昏風雨惡，炮火雷飛箭星落。
- 誰雌誰雄頃刻分，流屍漂血洋水渾。
- 昨朝南船滿崖海，今朝只有北船在。
- 昨夜兩邊桴鼓鳴，今朝船船鼾睡聲。
- 北兵去家八千里，椎牛釃酒人人喜。
- 惟有孤臣雨淚垂，冥冥不敢向人啼。
- 六龍杳靄知何處，大海茫茫隔煙霧。
- 我欲借劍斬佞臣，黄金橫带爲何人。

## 拼音

- chang2 ping2 yi4 keng1 si4 shi2 wan4 ， qin2 ren2 huan1 xin1 zhao4 ren2 yuan4 。
- da4 feng1 yang2 sha1 shui3 bu4 liu2 ， wei2 chu3 zhe3 le4 wei2 han4 chou2 。
- bing1 jia1 sheng4 fu4 chang2 bu4 yi1 ， fen1 fen1 gan1 ge1 he2 shi2 bi4 。
- bi4 you3 tian1 li4 jiang1 ming2 wei1 ， bu2 shi4 sha1 ren2 neng2 yi1 zhi1 。
- wo3 sheng1 zhi1 chu1 shang4 wu2 jiu4 ， wo3 sheng1 zhi1 hou4 zao1 yang2 jiu3 。
- jue2 jiao3 qi3 shou3 bing4 er4 zhou1 ， zheng4 qi4 sao3 di4 shan1 he2 xiu1 。
- shen1 wei2 da4 chen2 yi4 dang1 si3 ， cheng2 xia4 shi1 meng2 kui4 niu2 er3 。
- jian4 guan1 gui1 guo2 xi3 ri4 guang1 ， bai2 ma2 zhong4 xuan1 bu4 gan3 dang1 。
- chu1 shi1 san1 nian2 lao2 qie3 ku3 ， zhi1 chi3 chang2 an1 bu4 de2 du3 。
- fei1 wu2 xiao1 hu3 shi4 ru2 lin2 ， yi2 ri4 bu4 ge1 wei2 ren2 qin2 。
- lou2 chuan2 qian1 sou1 xia4 tian1 jiao3 ， liang3 xiong2 xiang1 zao1 zheng1 fen4 bo2 。
- gu3 lai2 he2 dai4 wu2 zhan4 zheng1 ， wei4 you3 feng1 wei4 jiao1 cang1 ming2 。
- you2 bing1 ri4 lai2 fu4 ri4 wang3 ， xiang1 chi2 yi1 yue4 wei2 yu4 bang4 。
- nan2 ren2 zhi4 yu4 fu2 kun1 lun2 ， bei3 ren2 qi4 yu4 huang2 he2 tun1 。
- yi4 zhao1 tian1 hun1 feng1 yu3 e4 ， pao4 huo3 lei2 fei1 jian4 xing1 luo4 。
- shui2 ci2 shui2 xiong2 qing3 ke4 fen1 ， liu2 shi1 piao1 xue4 yang2 shui3 hun2 。
- zuo2 chao2 nan2 chuan2 man3 ya2 hai3 ， jin1 zhao1 zhi3 you3 bei3 chuan2 zai4 。
- zuo2 ye4 liang3 bian1 fu2 gu3 ming2 ， jin1 zhao1 chuan2 chuan2 han1 shui4 sheng1 。
- bei3 bing1 qu4 jia1 ba1 qian1 li3 ， zhui1 niu2 shi1 jiu3 ren2 ren2 xi3 。
- wei2 you3 gu1 chen2 yu3 lei4 chui2 ， ming2 ming2 bu4 gan3 xiang4 ren2 ti2 。
- liu4 long2 yao3 ai3 zhi1 he2 chu3 ， da4 hai3 mang2 mang2 ge2 yan1 wu4 。
- wo3 yu4 jie4 jian4 zhan3 ning4 chen2 ， huang2 jin1 heng2 dai4 wei2 he2 ren2 。

## 注释

## 译文

## 赏析
