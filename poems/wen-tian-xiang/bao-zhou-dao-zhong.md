---
id: wen-tian-xiang-bao-zhou-dao-zhong
title: 保州道中
titlePinyin: bao3 zhou1 dao4 zhong1
titleSlug: bao-zhou-dao-zhong
author: 文天祥
authorPinyin: wen2 tian1 xiang2
authorSlug: wen-tian-xiang
dynasty: 宋
dynastyPinyin: song4
dynastySlug: song
tags: []
---

## 正文

- 昨日渡滹沱，今日望太行。
- 白雲何渺渺，天地何茫茫。
- 落葉混西風，黄塵昏夕陽。
- 牛車過不住，氈屋行相望。
- 小兒騎蹇馿，壯士駕乘黄。
- 高低葉萬頃，黑白草千行。
- 村落有古風，人間無時粧。
- 宋遼舊分界，燕趙古戰場。
- 蚩尤亂涿野，共工謫幽邦。
- 郭隗致樂毅，荆軻携舞陽。
- 臧盧互反覆，安史迭披猖。
- 山川一今古，人物幾興亡。
- 江南佔畢生，往來習羊腸。
- 天馬戴青蠅，電秣馳康莊。
- 適從何有來，如此醉夢鄉。
- 感時意踟躕，惜往淚淋浪。
- 厲階起玉環，左計由石郎。
- 天地行日月，萬代乘景光。
- 晝夜果可廢，春秋誠荒唐。
- 吾生直須臾，俯仰際八荒。
- 來者不可見，遠遊賦彷徨。

## 拼音

- zuo2 ri4 du4 hu1 tuo2 ， jin1 ri4 wang4 tai4 hang2 。
- bai2 yun2 he2 miao3 miao3 ， tian1 di4 he2 mang2 mang2 。
- luo4 ye4 hun4 xi1 feng1 ， huang2 chen2 hun1 xi1 yang2 。
- niu2 ju1 guo4 bu2 zhu4 ， zhan1 wu1 xing2 xiang1 wang4 。
- xiao3 er2 qi2 jian3 lu2 ， zhuang4 shi4 jia4 cheng2 huang2 。
- gao1 di1 ye4 wan4 qing3 ， hei1 bai2 cao3 qian1 xing2 。
- cun1 luo4 you3 gu3 feng1 ， ren2 jian4 wu2 shi2 zhuang1 。
- song4 liao2 jiu4 fen1 jie4 ， yan4 zhao4 gu3 zhan4 chang3 。
- chi1 you2 luan4 zhuo1 ye3 ， gong4 gong1 zhe2 you1 bang1 。
- guo1 wei3 zhi4 le4 yi4 ， jing1 ke1 xie2 wu3 yang2 。
- zang1 lu2 hu4 fan3 fu4 ， an1 shi3 die2 pi1 chang1 。
- shan1 chuan1 yi4 jin1 gu3 ， ren2 wu4 ji1 xing1 wang2 。
- jiang1 nan2 zhan4 bi4 sheng1 ， wang3 lai2 xi2 yang2 chang2 。
- tian1 ma3 dai4 qing1 ying2 ， dian4 mo4 chi2 kang1 zhuang1 。
- shi4 cong2 he2 you3 lai2 ， ru2 ci3 zui4 meng4 xiang1 。
- gan3 shi2 yi4 chi2 chu2 ， xi1 wang3 lei4 lin2 lang4 。
- li4 jie1 qi3 yu4 huan2 ， zuo3 ji4 you2 shi2 lang2 。
- tian1 di4 xing2 ri4 yue4 ， wan4 dai4 cheng2 jing3 guang1 。
- zhou4 ye4 guo3 ke3 fei4 ， chun1 qiu1 cheng2 huang1 tang2 。
- wu2 sheng1 zhi2 xu1 yu2 ， fu3 yang3 ji4 ba1 huang1 。
- lai2 zhe3 bu4 ke3 jian4 ， yuan3 you2 fu4 pang2 huang2 。

## 注释

## 译文

## 赏析
