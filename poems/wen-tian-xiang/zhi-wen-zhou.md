---
id: wen-tian-xiang-zhi-wen-zhou
title: 至溫州
titlePinyin: zhi4 wen1 zhou1
titleSlug: zhi-wen-zhou
author: 文天祥
authorPinyin: wen2 tian1 xiang2
authorSlug: wen-tian-xiang
dynasty: 宋
dynastyPinyin: song4
dynastySlug: song
tags: []
---

## 正文

- 晏歲著脚來東甌，始覺坤軸東南浮。
- 百川同歸無異脈，有如天子朝諸侯。
- 何年飛落兩巨石，孤撐骯髒分江流。
- 初疑鍊失女媧手，又疑釣脫任公鈎。
- 馮夷海若不敢有，涌出精舍如蓮舟。
- 樓高百尺蜃吐氣，塔聳雙角龍昂頭。
- 蒲牢撞撞鼉坎坎，潮聲滾滾風颼颼。
- 沙高峰頂德門住，海門山上焦公留。
- 長淮在望鐵甕近，大浪不洗英雄愁。
- 孰知隸古百粵地，今爲禮樂衣冠州。
- 池塘芳草年年綠，謝公勝事遺江樓。
- 藍田無纇蟾架夜，黄金作顆人家秋。
- 客帆渺茫拂宸極，漁舠散漫輕鳬鷗。
- 麗天紅日起初浴，五雲扶上烟氛收。
- 孤臣涕泗如此水，恨不從帝崆峒遊。

## 拼音

- yan4 sui4 zhu4 jiao3 lai2 dong1 ou1 ， shi3 jue2 kun1 zhou2 dong1 nan2 fu2 。
- bai3 chuan1 tong2 gui1 wu2 yi4 mai4 ， you3 ru2 tian1 zi3 chao2 zhu1 hou2 。
- he2 nian2 fei1 luo4 liang3 ju4 shi2 ， gu1 cheng1 ang1 zang1 fen1 jiang1 liu2 。
- chu1 yi2 lian4 shi1 nü3 wa1 shou3 ， you4 yi2 diao4 tuo1 ren4 gong1 gou1 。
- feng2 yi2 hai3 ruo4 bu4 gan3 you3 ， yong3 chu1 jing1 she4 ru2 lian2 zhou1 。
- lou2 gao1 bai3 chi3 shen4 tu3 qi4 ， ta3 song3 shuang1 jiao3 long2 ang2 tou2 。
- pu2 lao2 zhuang4 zhuang4 tuo2 kan3 kan3 ， chao2 sheng1 gun3 gun3 feng1 sou1 sou1 。
- sha1 gao1 feng1 ding3 de2 men2 zhu4 ， hai3 men2 shan1 shang4 jiao1 gong1 liu2 。
- chang2 huai2 zai4 wang4 tie3 weng4 jin4 ， da4 lang4 bu4 xi3 ying1 xiong2 chou2 。
- shu2 zhi1 li4 gu3 bai3 yue4 di4 ， jin1 wei2 li3 le4 yi1 guan1 zhou1 。
- chi2 tang2 fang1 cao3 nian2 nian2 lü4 ， xie4 gong1 sheng4 shi4 yi2 jiang1 lou2 。
- lan2 tian2 wu2 lei4 chan2 jia4 ye4 ， huang2 jin1 zuo4 ke1 ren2 jia1 qiu1 。
- ke4 fan1 miao3 mang2 fu2 chen2 ji2 ， yu2 dao1 san3 man4 qing1 fu2 ou1 。
- li2 tian1 hong2 ri4 qi3 chu1 yu4 ， wu3 yun2 fu2 shang4 yan1 fen1 shou1 。
- gu1 chen2 ti4 si4 ru2 ci3 shui3 ， hen4 bu4 cong2 di4 kong1 tong2 you2 。

## 注释

## 译文

## 赏析
