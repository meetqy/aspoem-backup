---
id: wen-tian-xiang-ge-feng-tai
title: 歌風臺
titlePinyin: ge1 feng1 tai2
titleSlug: ge-feng-tai
author: 文天祥
authorPinyin: wen2 tian1 xiang2
authorSlug: wen-tian-xiang
dynasty: 宋
dynastyPinyin: song4
dynastySlug: song
tags: []
---

## 正文

- 長陵有神氣，萬歲光如虹。
- 有時風雪變，魂魄來沛宮。
- 壯哉游子鄉，一覽萬宇空。
- 擊筑戒復隍，帝業慎所終。
- 重瞳愛梁父，此情豈不同。
- 錦衣絢行晝，丈夫何淺中。
- 緬懷首丘意，自足分雌雄。
- 尚惜霸心存，慷慨懷勇功。
- 不見往來事，烹狗與藏弓。
- 早知致兩生，禮樂三代隆。
- 匹夫事已往，安用責乃翁。
- 我來湯沐邑，白楊吹悲風。
- 永言三侯章，隠隠聞兒童。
- 葉落皆歸根，飄零獨秋蓬。
- 登臺共悽惻，目送南飛鴻。

## 拼音

- chang2 ling2 you3 shen2 qi4 ， wan4 sui4 guang1 ru2 hong2 。
- you3 shi2 feng1 xue3 bian4 ， hun2 po4 lai2 pei4 gong1 。
- zhuang4 zai1 you2 zi3 xiang1 ， yi4 lan3 wan4 yu3 kong1 。
- ji1 zhu4 jie4 fu4 huang2 ， di4 ye4 shen4 suo3 zhong1 。
- zhong4 tong2 ai4 liang2 fu4 ， ci3 qing2 qi3 bu4 tong2 。
- jin3 yi1 xuan4 xing2 zhou4 ， zhang4 fu0 he2 qian3 zhong1 。
- mian3 huai2 shou3 qiu1 yi4 ， zi4 zu2 fen1 ci2 xiong2 。
- shang4 xi1 ba4 xin1 cun2 ， kang1 kai3 huai2 yong3 gong1 。
- bu2 jian4 wang3 lai2 shi4 ， peng1 gou3 yu3 cang2 gong1 。
- zao3 zhi1 zhi4 liang3 sheng1 ， li3 le4 san1 dai4 long2 。
- pi3 fu1 shi4 yi3 wang3 ， an1 yong4 ze2 nai3 weng1 。
- wo3 lai2 tang1 mu4 yi4 ， bai2 yang2 chui1 bei1 feng1 。
- yong3 yan2 san1 hou2 zhang1 ， yin3 yin3 wen2 er2 tong2 。
- ye4 luo4 jie1 gui1 gen1 ， piao1 ling2 du2 qiu1 peng2 。
- deng1 tai2 gong4 qi1 ce4 ， mu4 song4 nan2 fei1 hong2 。

## 注释

## 译文

## 赏析
