---
id: wu-kui-fan-zhao-hu-you-tian-zhang
title: 泛照湖遊天章
titlePinyin: fan4 zhao4 hu2 you2 tian1 zhang1
titleSlug: fan-zhao-hu-you-tian-zhang
author: 吳奎
authorPinyin: wu2 kui2
authorSlug: wu-kui
dynasty: 宋
dynastyPinyin: song4
dynastySlug: song
tags: []
---

## 正文

- 愁霖不肯已，陰結彌二旬。
- 吾遊欲及時，秉燭出城門。
- 泛泛一舫航，密坐環親賓。
- 爽氣忽侵袂，重雲稍逡巡。
- 俄頃萬里晴，鬼魅伏清晨。
- 日光溜水態，照灼無涯垠。
- 輕煙緬以沒，微風飈然振。
- 菰蒲動幽響，撥刺驚潛鱗。
- 浮沈戲鷗鷺，蕩漾開萍蘋。
- 榜人發櫂歌，漁翁理罾緡。
- 激越自成態，瀟灑何其真。
- 清輝不可狀，野思徒紛紜。
- 弭棹山之阿，行行問吾民。
- 莓苔粘側逕，馬足絕纖塵。
- 青谿曲折度，茅屋經過頻。
- 川涂斗開闊，夷路夾松筠。
- 右轉聳雲構，廣除礱翠珉。
- 佛殿爍金碧，標牓自玉宸。
- 脩廊盤磴道，等級華堂新。
- 最後敞高閣，扃藏帝室珍。
- 冥心一薰拂，璨璨羅星辰。
- 大哉三聖筆，天縱妙入神。
- 名家數幾百，較古誰爲鄰。
- 山頭見塔影，樹杪排嶙峋。
- 直上遽登造，愛奇忘艱辛。
- 秋容媚虛曠，藹藹揚奇芬。
- 羣峰出圭角，萬象皆縷陳。
- 森爽翠欲滴，蒼茫寒襲人。
- 遠心窮碧海，逸興凌高旻。
- 躊躇下煙麓，盻眄行復詢。
- 僧言王右軍，遺蹟永和春。
- 蘭亭有曩基，墨池含漪淪。
- 書室閟靈像，五亭餘圓囷。
- 次第與探歷，畢景頤厥因。
- 簡累脫紛滓，遺榮終幅巾。
- 逍遥自得場，此節固離倫。
- 憤恥以寄傲，則非吾所遵。
- 凉飈拂脩竹，暮靄起長津。
- 纓佩顧爲忝，城郭宜爾親。
- 回首已遥碧，怳然塵世分。

## 拼音

- chou2 lin2 bu4 ken3 yi3 ， yin1 jie2 mi2 er4 xun2 。
- wu2 you2 yu4 ji2 shi2 ， bing3 zhu2 chu1 cheng2 men2 。
- fan4 fan4 yi4 fang3 hang2 ， mi4 zuo4 huan2 qin1 bin1 。
- shuang3 qi4 hu1 qin1 mei4 ， zhong4 yun2 shao1 qun1 xun2 。
- e2 qing3 wan4 li3 qing2 ， gui3 mei4 fu2 qing1 chen2 。
- ri4 guang1 liu1 shui3 tai4 ， zhao4 zhuo2 wu2 ya2 yin2 。
- qing1 yan1 mian3 yi3 mei2 ， wei1 feng1 biao1 ran2 zhen4 。
- gu1 pu2 dong4 you1 xiang3 ， bo1 ci4 jing1 qian2 lin2 。
- fu2 shen3 xi4 ou1 lu4 ， dang4 yang4 kai1 ping2 pin2 。
- bang3 ren2 fa1 zhao4 ge1 ， yu2 weng1 li3 zeng1 min2 。
- ji1 yue4 zi4 cheng2 tai4 ， xiao1 sa3 he2 qi2 zhen1 。
- qing1 hui1 bu4 ke3 zhuang4 ， ye3 si1 tu2 fen1 yun2 。
- mi3 zhao4 shan1 zhi1 a1 ， hang2 hang2 wen4 wu2 min2 。
- mei2 tai2 nian2 ce4 jing4 ， ma3 zu2 jue2 xian1 chen2 。
- qing1 xi1 qu1 zhe2 du4 ， mao2 wu1 jing1 guo4 bin1 。
- chuan1 tu2 dou4 kai1 kuo4 ， yi2 lu4 jia1 song1 yun2 。
- you4 zhuan3 song3 yun2 gou4 ， guang3 chu2 long2 cui4 min2 。
- fo2 dian4 shuo4 jin1 bi4 ， biao1 bang3 zi4 yu4 chen2 。
- xiu1 lang2 pan2 deng4 dao4 ， deng3 ji2 hua2 tang2 xin1 。
- zui4 hou4 chang3 gao1 ge2 ， jiong1 cang2 di4 shi4 zhen1 。
- ming2 xin1 yi4 xun1 fu2 ， can4 can4 luo2 xing1 chen2 。
- da4 zai1 san1 sheng4 bi3 ， tian1 zong4 miao4 ru4 shen2 。
- ming2 jia1 shu4 ji1 bai3 ， jiao4 gu3 shui2 wei2 lin2 。
- shan1 tou2 jian4 ta3 ying3 ， shu4 miao3 pai2 lin2 xun2 。
- zhi2 shang4 ju4 deng1 zao4 ， ai4 qi2 wang4 jian1 xin1 。
- qiu1 rong2 mei4 xu1 kuang4 ， ai3 ai3 yang2 qi2 fen1 。
- qun2 feng1 chu1 gui1 jiao3 ， wan4 xiang4 jie1 lü3 chen2 。
- sen1 shuang3 cui4 yu4 di1 ， cang1 mang2 han2 xi2 ren2 。
- yuan3 xin1 qiong2 bi4 hai3 ， yi4 xing1 ling2 gao1 min2 。
- chou2 chu2 xia4 yan1 lu4 ， xi4 mian3 xing2 fu4 xun2 。
- seng1 yan2 wang2 you4 jun1 ， yi2 ji4 yong3 he2 chun1 。
- lan2 ting2 you3 nang3 ji1 ， mo4 chi2 han2 yi1 lun2 。
- shu1 shi4 bi4 ling2 xiang4 ， wu3 ting2 yu2 yuan2 qun1 。
- ci4 di4 yu3 tan4 li4 ， bi4 jing3 yi2 jue2 yin1 。
- jian3 lei4 tuo1 fen1 zi3 ， yi2 rong2 zhong1 fu2 jin1 。
- xiao1 yao2 zi4 de2 chang3 ， ci3 jie2 gu4 li2 lun2 。
- fen4 chi3 yi3 ji4 ao4 ， ze2 fei1 wu2 suo3 zun1 。
- liang2 biao1 fu2 xiu1 zhu2 ， mu4 ai3 qi3 chang2 jin1 。
- ying1 pei4 gu4 wei2 tian3 ， cheng2 guo1 yi2 er3 qin1 。
- hui2 shou3 yi3 yao2 bi4 ， huang3 ran2 chen2 shi4 fen1 。

## 注释

## 译文

## 赏析
