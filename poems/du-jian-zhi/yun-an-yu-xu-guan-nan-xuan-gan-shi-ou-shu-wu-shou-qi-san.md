---
id: du-jian-zhi-yun-an-yu-xu-guan-nan-xuan-gan-shi-ou-shu-wu-shou-qi-san
title: 雲安玉虛觀南軒感事偶書五首  其三
titlePinyin: yun2 an1 yu4 xu1 guan1 nan2 xuan1 gan3 shi4 ou3 shu1 wu3 shou3     qi2 san1
titleSlug: yun-an-yu-xu-guan-nan-xuan-gan-shi-ou-shu-wu-shou-qi-san
author: 杜柬之
authorPinyin: du4 jian3 zhi1
authorSlug: du-jian-zhi
dynasty: 宋
dynastyPinyin: song4
dynastySlug: song
tags: []
---

## 正文

- 嗟余何不辰，備極生人凶。
- 偶全摺脅范，屢脫南冠鍾。
- 再醮亦何爲，孫枝發枯桐。
- 鬼猶果求食，寧吐殺與豐。
- 兩兒如我長，無田學圃農。
- 鄭忽敢辭昏，冗食哀我翁。
- 茲外尚難言，二女累橋公。
- 荆笄嫁不售，誰論德與容。
- 幼也抱奇疾，此歲日尪癃。
- 亦既就膏肓，二豎不可攻。
- 而我事奔走，過家如狂風。
- 豈無旬浹留，奈此旦夕暮。
- 吞酸一執手，掣去如飛蓬。
- 心知不再見，衰淚紛無從。
- 書來報哀訃，齎恨歸亡窮。
- 莫聞忍死言，藁葬青蓮宮。
- 爲父我安忍，爲兒汝何逢。
- 興言一及此，鏃刃戕心胸。

## 拼音

- jie1 yu2 he2 bu4 chen2 ， bei4 ji2 sheng1 ren2 xiong1 。
- ou3 quan2 zhe2 xie2 fan4 ， lü3 tuo1 nan2 guan1 zhong1 。
- zai4 jiao4 yi4 he2 wei2 ， sun1 zhi1 fa1 ku1 tong2 。
- gui3 you2 guo3 qiu2 shi2 ， ning2 tu3 sha1 yu3 feng1 。
- liang3 er2 ru2 wo3 chang2 ， wu2 tian2 xue2 pu3 nong2 。
- zheng4 hu1 gan3 ci2 hun1 ， rong3 shi2 ai1 wo3 weng1 。
- zi1 wai4 shang4 nan2 yan2 ， er4 nü3 lei4 qiao2 gong1 。
- jing1 ji1 jia4 bu2 shou4 ， shui2 lun4 de2 yu3 rong2 。
- you4 ye3 bao4 qi2 ji2 ， ci3 sui4 ri4 wang1 long2 。
- yi4 ji4 jiu4 gao1 huang1 ， er4 shu4 bu4 ke3 gong1 。
- er2 wo3 shi4 ben1 zou3 ， guo4 jia1 ru2 kuang2 feng1 。
- qi3 wu2 xun2 jia1 liu2 ， nai4 ci3 dan4 xi1 mu4 。
- tun1 suan1 yi4 zhi2 shou3 ， che4 qu4 ru2 fei1 peng2 。
- xin1 zhi1 bu2 zai4 jian4 ， shuai1 lei4 fen1 wu2 cong2 。
- shu1 lai2 bao4 ai1 fu4 ， ji1 hen4 gui1 wang2 qiong2 。
- mo4 wen2 ren3 si3 yan2 ， gao3 zang4 qing1 lian2 gong1 。
- wei2 fu4 wo3 an1 ren3 ， wei2 er2 ru3 he2 feng2 。
- xing1 yan2 yi4 ji2 ci3 ， zu2 ren4 qiang1 xin1 xiong1 。

## 注释

## 译文

## 赏析
