---
id: li-xian-yong-sheng-tian-xing
title: 昇天行
titlePinyin: sheng1 tian1 xing2
titleSlug: sheng-tian-xing
author: 李咸用
authorPinyin: li3 xian2 yong4
authorSlug: li-xian-yong
dynasty: 唐
dynastyPinyin: tang2
dynastySlug: tang
tags: []
---

## 正文

- 堂堂削玉青蠅喧，寒鴉啄鼠愁飛鸞。
- 梳玄洗白逡巡間，蘭言花笑俄衰殘。
- 盤金束紫身屬官，強仁小德終無端。
- 不如服取長流丹，潛神却入黃庭閑。
- 志定功成飛九關，逍遙長揖辭人寰。
- 空中龍駕時迴旋，左雲右鶴翔翩聯。
- 雙童樹節當風翻，常娥倚桂開朱顏。
- 河邊牛子星郎牽，三清宮殿浮晴煙。
- 玉皇據案方凝然，仙官立仗森幢幡。
- 引余再拜歸仙班，清聲妙色視聽安。
- 飡和飲順中腸寬，虛無之樂不可言。

## 拼音

- tang2 tang2 xiao1 yu4 qing1 ying2 xuan1 ， han2 ya1 zhuo2 shu3 chou2 fei1 luan2 。
- shu1 xuan2 xi3 bai2 qun1 xun2 jian4 ， lan2 yan2 hua1 xiao4 e2 shuai1 can2 。
- pan2 jin1 shu4 zi3 shen1 shu3 guan1 ， qiang2 ren2 xiao3 de2 zhong1 wu2 duan1 。
- bu4 ru2 fu2 qu3 chang2 liu2 dan1 ， qian2 shen2 que4 ru4 huang2 ting2 xian2 。
- zhi4 ding4 gong1 cheng2 fei1 jiu3 guan1 ， xiao1 yao2 chang2 yi1 ci2 ren2 huan2 。
- kong1 zhong1 long2 jia4 shi2 hui2 xuan2 ， zuo3 yun2 you4 he4 xiang2 pian1 lian2 。
- shuang1 tong2 shu4 jie2 dang1 feng1 fan1 ， chang2 e2 yi3 gui4 kai1 zhu1 yan2 。
- he2 bian1 niu2 zi3 xing1 lang2 qian1 ， san1 qing1 gong1 dian4 fu2 qing2 yan1 。
- yu4 huang2 ju4 an4 fang1 ning2 ran2 ， xian1 guan1 li4 zhang4 sen1 zhuang4 fan1 。
- yin3 yu2 zai4 bai4 gui1 xian1 ban1 ， qing1 sheng1 miao4 se4 shi4 ting1 an1 。
- can1 he2 yin3 shun4 zhong1 chang2 kuan1 ， xu1 wu2 zhi1 le4 bu4 ke3 yan2 。

## 注释

## 译文

## 赏析
