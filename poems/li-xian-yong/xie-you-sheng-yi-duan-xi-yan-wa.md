---
id: li-xian-yong-xie-you-sheng-yi-duan-xi-yan-wa
title: 謝友生遺端溪硯瓦
titlePinyin: xie4 you3 sheng1 yi2 duan1 xi1 yan4 wa3
titleSlug: xie-you-sheng-yi-duan-xi-yan-wa
author: 李咸用
authorPinyin: li3 xian2 yong4
authorSlug: li-xian-yong
dynasty: 唐
dynastyPinyin: tang2
dynastySlug: tang
tags: []
---

## 正文

- 尋常濡翰次，恨不到端溪。
- 得自新知己，如逢舊解攜。
- 翫餘輕照乘，謝欲等懸黎。
- 靜對勝凡客，閑窺憶好題。
- 媧天補剩石，昆劍切來泥。
- 著指痕猶濕，停旬水未低。
- 呵雲潤柱礎，筆彩飲虹霓。
- 鵒眼工諳謬，羊肝士乍刲。
- 連澌光比鏡，囚墨膩於䃜。
- 書信成池黑，吟須到日西。
- 正誇憂盜竊，將隱怯攀躋。
- 捧受同交印，矜持過秉珪。
- 草顛終近旭，嬾癖必無嵇。
- 用合緣鸚鵡，珍應負會稽。
- 貞姿還落落，寒韻或淒淒。
- 風月情相半，煙花思豈迷。
- 宜從方袋挈，枉把短行批。
- 淺小金爲斗，泓澄玉作堤。
- 遇人依我惜，想爾與天齊。
- □□□□□，行時秪獨齎。

## 拼音

- xun2 chang2 ru2 han4 ci4 ， hen4 bu2 dao4 duan1 xi1 。
- de2 zi4 xin1 zhi1 ji3 ， ru2 feng2 jiu4 jie3 xie2 。
- wan2 yu2 qing1 zhao4 cheng2 ， xie4 yu4 deng3 xuan2 li2 。
- jing4 dui4 sheng4 fan2 ke4 ， xian2 kui1 yi4 hao3 ti2 。
- wa1 tian1 bu3 sheng4 shi2 ， kun1 jian4 qie4 lai2 ni2 。
- zhu4 zhi3 hen2 you2 shi1 ， ting2 xun2 shui3 wei4 di1 。
- he1 yun2 run4 zhu4 chu3 ， bi3 cai3 yin3 hong2 ni2 。
- yu4 yan3 gong1 an1 miu4 ， yang2 gan1 shi4 zha4 kui1 。
- lian2 si1 guang1 bi3 jing4 ， qiu2 mo4 ni4 wu1 䃜。
- shu1 xin4 cheng2 chi2 hei1 ， yin2 xu1 dao4 ri4 xi1 。
- zheng4 kua1 you1 dao4 qie4 ， jiang1 yin3 qie4 pan1 ji1 。
- peng3 shou4 tong2 jiao1 yin4 ， jin1 chi2 guo4 bing3 gui1 。
- cao3 dian1 zhong1 jin4 xu4 ， lan3 pi3 bi4 wu2 ji1 。
- yong4 he2 yuan2 ying1 wu3 ， zhen1 ying1 fu4 hui4 ji1 。
- zhen1 zi1 huan2 luo4 luo4 ， han2 yun4 huo4 qi1 qi1 。
- feng1 yue4 qing2 xiang1 ban4 ， yan1 hua1 si1 qi3 mi2 。
- yi2 cong2 fang1 dai4 qie4 ， wang3 ba3 duan3 xing2 pi1 。
- qian3 xiao3 jin1 wei2 dou4 ， hong2 cheng2 yu4 zuo4 di1 。
- yu4 ren2 yi1 wo3 xi1 ， xiang3 er3 yu3 tian1 qi2 。
- □□□□□， xing2 shi2 di1 du2 ji1 。

## 注释

## 译文

## 赏析
