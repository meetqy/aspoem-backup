---
id: li-xian-yong-gu-yi-lun-jiao
title: 古意論交
titlePinyin: gu3 yi4 lun4 jiao1
titleSlug: gu-yi-lun-jiao
author: 李咸用
authorPinyin: li3 xian2 yong4
authorSlug: li-xian-yong
dynasty: 唐
dynastyPinyin: tang2
dynastySlug: tang
tags: []
---

## 正文

- 擇友如淘金，沙盡不得寶。
- 結交如乾銀，產竭不成道。
- 我生四十年，相識苦草草。
- 多爲勢利朋，少有歲寒操。
- 通財能幾何，聞善寧相告。
- 茫然同夜行，中路自不保。
- 常恐管鮑情，參差忽終老。
- 今來既見君，青天無片雲。
- 語直瑟弦急，行高山桂芬。
- 約我爲交友，不覺心醺醺。
- 見義必許死，臨危當指囷。
- 無令後世士，重廣孝標文。

## 拼音

- ze2 you3 ru2 tao2 jin1 ， sha1 jin4 bu4 de2 bao3 。
- jie2 jiao1 ru2 qian2 yin2 ， chan3 jie2 bu4 cheng2 dao4 。
- wo3 sheng1 si4 shi2 nian2 ， xiang1 shi2 ku3 cao3 cao3 。
- duo1 wei2 shi4 li4 peng2 ， shao3 you3 sui4 han2 cao1 。
- tong1 cai2 neng2 ji1 he2 ， wen2 shan4 ning2 xiang1 gao4 。
- mang2 ran2 tong2 ye4 xing2 ， zhong1 lu4 zi4 bu4 bao3 。
- chang2 kong3 guan3 bao4 qing2 ， can1 cha4 hu1 zhong1 lao3 。
- jin1 lai2 ji4 jian4 jun1 ， qing1 tian1 wu2 pian4 yun2 。
- yu3 zhi2 se4 xian2 ji2 ， hang2 gao1 shan1 gui4 fen1 。
- yue1 wo3 wei2 jiao1 you3 ， bu4 jue2 xin1 xun1 xun1 。
- jian4 yi4 bi4 xu1 si3 ， lin2 wei1 dang1 zhi3 qun1 。
- wu2 ling4 hou4 shi4 shi4 ， zhong4 guang3 xiao4 biao1 wen2 。

## 注释

## 译文

## 赏析
