---
id: li-xian-yong-lu-shan
title: 廬山
titlePinyin: lu2 shan1
titleSlug: lu-shan
author: 李咸用
authorPinyin: li3 xian2 yong4
authorSlug: li-xian-yong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 非嶽不言嶽，此山通嶽言。
- 高人居亂世，幾處滿前軒。
- 秀作神仙宅，靈爲風雨根。
- 餘陰鋪楚甸，一柱表吳門。
- 靜得八公侶，雄臨九子尊。
- 對猶青熨眼，到必冷凝魂。
- 勢受重湖讓，形難七澤吞。
- 黑巖藏晝電，紫霧泛朝暾。
- 蓮墮寧唯華，玉焚堪小崑。
- 倒松微發罅，飛瀑遠成痕。
- 曡見雲容襯，稜收雪氣昏。
- 裁詩曾困謝，作賦偶無孫。
- 流礙星光撇，驚衝雁陣翻。
- 峰奇寒倚劍，泉曲旋如盆。
- 草短分雛雉，林明露擲猿。
- 秋楓紅葉散，春石谷雷奔。
- 月好虎溪路，煙深栗里源。
- 醉吟長易醒，夢去亦銷煩。
- 有覺南方重，無疑厚地掀。
- 輕揚聞舊俗，端用鎮元元。

## 拼音

- fei1 yue4 bu4 yan2 yue4 ， ci3 shan1 tong1 yue4 yan2 。
- gao1 ren2 ju1 luan4 shi4 ， ji1 chu3 man3 qian2 xuan1 。
- xiu4 zuo4 shen2 xian1 zhai2 ， ling2 wei2 feng1 yu3 gen1 。
- yu2 yin1 pu1 chu3 dian4 ， yi2 zhu4 biao3 wu2 men2 。
- jing4 de2 ba1 gong1 lü3 ， xiong2 lin2 jiu3 zi3 zun1 。
- dui4 you2 qing1 yun4 yan3 ， dao4 bi4 leng3 ning2 hun2 。
- shi4 shou4 zhong4 hu2 rang4 ， xing2 nan2 qi1 ze2 tun1 。
- hei1 yan2 cang2 zhou4 dian4 ， zi3 wu4 fan4 chao2 tun1 。
- lian2 duo4 ning2 wei2 hua2 ， yu4 fen2 kan1 xiao3 kun1 。
- dao3 song1 wei1 fa1 xia4 ， fei1 pu4 yuan3 cheng2 hen2 。
- die2 jian4 yun2 rong2 chen4 ， leng2 shou1 xue3 qi4 hun1 。
- cai2 shi1 ceng2 kun4 xie4 ， zuo4 fu4 ou3 wu2 sun1 。
- liu2 ai4 xing1 guang1 pie3 ， jing1 chong1 yan4 zhen4 fan1 。
- feng1 qi2 han2 yi3 jian4 ， quan2 qu3 xuan2 ru2 pen2 。
- cao3 duan3 fen1 chu2 zhi4 ， lin2 ming2 lu4 zhi4 yuan2 。
- qiu1 feng1 hong2 ye4 san4 ， chun1 shi2 gu3 lei2 ben1 。
- yue4 hao3 hu3 xi1 lu4 ， yan1 shen1 li4 li3 yuan2 。
- zui4 yin2 chang2 yi4 xing3 ， meng4 qu4 yi4 xiao1 fan2 。
- you3 jue2 nan2 fang1 zhong4 ， wu2 yi2 hou4 di4 xian1 。
- qing1 yang2 wen2 jiu4 su2 ， duan1 yong4 zhen4 yuan2 yuan2 。

## 注释

## 译文

## 赏析
