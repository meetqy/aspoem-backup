---
id: dou-mu-yuan-ri-xi-wen-da-li-ji-shang-han-lin-si-xue-shi-zhong-shu-liu-she-ren-er-shi-yun
title: 元日喜聞大禮寄上翰林四學士中書六舍人二十韻
titlePinyin: yuan2 ri4 xi3 wen2 da4 li3 ji4 shang4 han4 lin2 si4 xue2 shi4 zhong1 shu1 liu4 she4 ren2 er4 shi2 yun4
titleSlug: yuan-ri-xi-wen-da-li-ji-shang-han-lin-si-xue-shi-zhong-shu-liu-she-ren-er-shi-yun
author: 竇牟
authorPinyin: dou4 mu4
authorSlug: dou-mu
dynasty: 唐
dynastyPinyin: tang2
dynastySlug: tang
tags: []
---

## 正文

- 有事郊壇畢，無私日月臨。
- 歲華春更早，天瑞雪猶深。
- 玉輦迴時令，金門降德音。
- 翰飛鴛別侶，藂植桂爲林。
- 粉澤資鴻筆，薰和本素琴。
- 禮成戎器下，恩徹鬼方沈。
- 麟爵來稱紀，官師退絕箴。
- 道風黃閣靜，祥景紫垣陰。
- 壽酒朝時獻，農書夜直尋。
- 國香煴翠幄，庭燎赩紅衾。
- 漢魏文章盛，堯湯雨露霃。
- 密辭投水石，精義出沙金。
- 宸扆親唯敬，鈞衡近匪侵。
- 疾驅千里駿，清唳九霄禽。
- 慶賜迎新服，齋莊棄舊簪。
- 忽思班女怨，遙聽越人吟。
- 末路甘貧病，流年苦滯淫。
- 夢中青瑣闥，歸處碧山岑。
- 竊抃聞韶濩，觀光想韎任。
- 大哉環海晏，不笇子牟心。

## 拼音

- you3 shi4 jiao1 tan2 bi4 ， wu2 si1 ri4 yue4 lin2 。
- sui4 hua2 chun1 geng4 zao3 ， tian1 rui4 xue3 you2 shen1 。
- yu4 nian3 hui2 shi2 ling4 ， jin1 men2 jiang4 de2 yin1 。
- han4 fei1 yuan1 bie2 lü3 ， cong2 zhi2 gui4 wei2 lin2 。
- fen3 ze2 zi1 hong2 bi3 ， xun1 he2 ben3 su4 qin2 。
- li3 cheng2 rong2 qi4 xia4 ， en1 che4 gui3 fang1 shen3 。
- lin2 jue2 lai2 cheng1 ji4 ， guan1 shi1 tui4 jue2 zhen1 。
- dao4 feng1 huang2 ge2 jing4 ， xiang2 jing3 zi3 yuan2 yin1 。
- shou4 jiu3 chao2 shi2 xian4 ， nong2 shu1 ye4 zhi2 xun2 。
- guo2 xiang1 yun1 cui4 wo4 ， ting2 liao2 xi4 hong2 qin1 。
- han4 wei4 wen2 zhang1 sheng4 ， yao2 tang1 yu3 lu4 chen2 。
- mi4 ci2 tou2 shui3 shi2 ， jing1 yi4 chu1 sha1 jin1 。
- chen2 yi3 qin1 wei2 jing4 ， jun1 heng2 jin4 fei3 qin1 。
- ji2 qu1 qian1 li3 jun4 ， qing1 li4 jiu3 xiao1 qin2 。
- qing4 ci4 ying2 xin1 fu2 ， zhai1 zhuang1 qi4 jiu4 zan1 。
- hu1 si1 ban1 nü3 yuan4 ， yao2 ting1 yue4 ren2 yin2 。
- mo4 lu4 gan1 pin2 bing4 ， liu2 nian2 ku3 zhi4 yin2 。
- meng4 zhong1 qing1 suo3 ta4 ， gui1 chu3 bi4 shan1 cen2 。
- qie4 bian4 wen2 shao2 hu4 ， guan1 guang1 xiang3 mei4 ren4 。
- da4 zai1 huan2 hai3 yan4 ， bu2 suan4 zi3 mu4 xin1 。

## 注释

## 译文

## 赏析
