---
id: liu-wang-zhi-long-duo-shan
title: 龍多山
titlePinyin: long2 duo1 shan1
titleSlug: long-duo-shan
author: 劉望之
authorPinyin: liu2 wang4 zhi1
authorSlug: liu-wang-zhi
dynasty: 宋
dynastyPinyin: song4
dynastySlug: song
tags: []
---

## 正文

- 金船載山知有無，大千浮空佛所書。
- 何人夜斷海山臂，一手挈置西南隅。
- 白虹發晴涪水現，翠鳳下曉巴山趨。
- 亮哉何邦實有此，但恐□舞皆凡姝。
- 已從上頭收浩蕩，更著幽處藏縈紆。
- 馮僊觀中柏摩月，靜老巖下泉跳珠。
- 霜荷千樹小雨暗，野竹萬箇秋風□。
- 石囷□不了歲事，丹竈肯爲凡人鑪。
- 惜無數桃出山崦，來藉芳草開春壺。
- 從來山僧野道士，畏客誓不荒榛蕪。
- 問誰結屋據雄會，邑中令君秦大夫。
- 此郎平生眼如鶻，視此亦足知遠圖。
- 挽衣留客來置酒，要看碧浪摧天吳。
- 我亦爲渠脚力輕，拄杖插到青雲孤。
- 酒酣撫檻叫落日，共閔此世真區區。
- 真須舉臂游汗漫，莫向人間墮履鳧。

## 拼音

- jin1 chuan2 zai4 shan1 zhi1 you3 wu2 ， da4 qian1 fu2 kong1 fo2 suo3 shu1 。
- he2 ren2 ye4 duan4 hai3 shan1 bi4 ， yi4 shou3 qie4 zhi4 xi1 nan2 yu2 。
- bai2 hong2 fa1 qing2 fu2 shui3 xian4 ， cui4 feng4 xia4 xiao3 ba1 shan1 qu1 。
- liang4 zai1 he2 bang1 shi2 you3 ci3 ， dan4 kong3 □ wu3 jie1 fan2 shu1 。
- yi3 cong2 shang4 tou2 shou1 hao4 dang4 ， geng4 zhu4 you1 chu3 cang2 ying2 yu1 。
- feng2 xian1 guan1 zhong1 bai3 mo2 yue4 ， jing4 lao3 yan2 xia4 quan2 tiao4 zhu1 。
- shuang1 he2 qian1 shu4 xiao3 yu3 an4 ， ye3 zhu2 wan4 ge4 qiu1 feng1 □。
- shi2 qun1 □ bu4 liao3 sui4 shi4 ， dan1 zao4 ken3 wei2 fan2 ren2 lu2 。
- xi1 wu2 shu4 tao2 chu1 shan1 yan1 ， lai2 jie4 fang1 cao3 kai1 chun1 hu2 。
- cong2 lai2 shan1 seng1 ye3 dao4 shi4 ， wei4 ke4 shi4 bu4 huang1 zhen1 wu2 。
- wen4 shui2 jie2 wu1 ju4 xiong2 hui4 ， yi4 zhong1 ling4 jun1 qin2 dai4 fu0 。
- ci3 lang2 ping2 sheng1 yan3 ru2 gu3 ， shi4 ci3 yi4 zu2 zhi1 yuan3 tu2 。
- wan3 yi1 liu2 ke4 lai2 zhi4 jiu3 ， yao4 kan4 bi4 lang4 cui1 tian1 wu2 。
- wo3 yi4 wei2 qu2 jiao3 li4 qing1 ， zhu3 zhang4 cha1 dao4 qing1 yun2 gu1 。
- jiu3 han1 fu3 jian4 jiao4 luo4 ri4 ， gong4 min3 ci3 shi4 zhen1 qu1 qu1 。
- zhen1 xu1 ju3 bi4 you2 han4 man4 ， mo4 xiang4 ren2 jian4 duo4 lü3 fu2 。

## 注释

## 译文

## 赏析
