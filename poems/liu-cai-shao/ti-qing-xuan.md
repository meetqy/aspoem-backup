---
id: liu-cai-shao-ti-qing-xuan
title: 題清軒
titlePinyin: ti2 qing1 xuan1
titleSlug: ti-qing-xuan
author: 劉才邵
authorPinyin: liu2 cai2 shao4
authorSlug: liu-cai-shao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 大江之源發乎岷山，蓄餘怒於瞿塘。
- 混衆流以東下，渺翻空而湯湯。
- 天風下兮蹵縞練，白浪如山衝馬當。
- 邈不知其所止，接雲海之茫茫。
- 魚龍並育細不遺，龍驤萬斛浮若飛。
- 噴雪霓兮散霧雨，功利浩博難盡窺。
- 眷彼溪谷流，夫豈不清泚。
- 飛鷗墮影魚依空，水濺濺兮石齒齒。
- 景趣信佳傷險狹，纔可濯纓兼洗耳。
- 清乎清乎期及物，清不能容徒潔已。
- 知公博覽眼不寒，築室雖小識量寛。
- 聖朝撥亂收群策，難擅丘壑眈雲山。
- 願公爲萬里之長江，勿作細流之驚湍。

## 拼音

- da4 jiang1 zhi1 yuan2 fa1 hu1 min2 shan1 ， xu4 yu2 nu4 wu1 qu2 tang2 。
- hun4 zhong4 liu2 yi3 dong1 xia4 ， miao3 fan1 kong1 er2 tang1 tang1 。
- tian1 feng1 xia4 xi1 cu4 gao3 lian4 ， bai2 lang4 ru2 shan1 chong1 ma3 dang1 。
- miao3 bu4 zhi1 qi2 suo3 zhi3 ， jie1 yun2 hai3 zhi1 mang2 mang2 。
- yu2 long2 bing4 yu4 xi4 bu4 yi2 ， long2 xiang1 wan4 hu2 fu2 ruo4 fei1 。
- pen1 xue3 ni2 xi1 san4 wu4 yu3 ， gong1 li4 hao4 bo2 nan2 jin4 kui1 。
- juan4 bi3 xi1 gu3 liu2 ， fu1 qi3 bu4 qing1 ci3 。
- fei1 ou1 duo4 ying3 yu2 yi1 kong1 ， shui3 jian4 jian4 xi1 shi2 chi3 chi3 。
- jing3 qu4 xin4 jia1 shang1 xian3 xia2 ， cai2 ke3 zhuo2 ying1 jian1 xi3 er3 。
- qing1 hu1 qing1 hu1 qi1 ji2 wu4 ， qing1 bu4 neng2 rong2 tu2 jie2 yi3 。
- zhi1 gong1 bo2 lan3 yan3 bu4 han2 ， zhu4 shi4 sui1 xiao3 shi2 liang2 kuan1 。
- sheng4 chao2 bo1 luan4 shou1 qun2 ce4 ， nan2 shan4 qiu1 he4 dan1 yun2 shan1 。
- yuan4 gong1 wei2 wan4 li3 zhi1 chang2 jiang1 ， wu4 zuo4 xi4 liu2 zhi1 jing1 tuan1 。

## 注释

## 译文

## 赏析
