---
id: liu-cai-shao-fang-jing-nan-chu-shi-guan-zhong-zhu-gong-chang-he-fen-cha-shi-ci-yun
title: 方景南出示館中諸公唱和分茶詩次韻
titlePinyin: fang1 jing3 nan2 chu1 shi4 guan3 zhong1 zhu1 gong1 chang4 he4 fen1 cha2 shi1 ci4 yun4
titleSlug: fang-jing-nan-chu-shi-guan-zhong-zhu-gong-chang-he-fen-cha-shi-ci-yun
author: 劉才邵
authorPinyin: liu2 cai2 shao4
authorSlug: liu-cai-shao
dynasty: 宋
dynastyPinyin: song4
dynastySlug: song
tags: []
---

## 正文

- 欲知奇品冠坤珍，須觀乳面齧甌脣。
- 湯深不散方驗真，側瓶飛瀑垂巖紳。
- 色香味觸未離塵，清意元自超空輪。
- 靈臺賡唱格力勻，皎如冰蘂夾霜筠。
- 高詞險韻愁鬼神，雄辨逸藻回冬春。
- 天教飛步出凡倫，窺闖天巧終不真。
- 閩山蒼翠倚高旻，地靈氣淑儲芳津。
- 從來霑溉浩無垠，修貢先期還更新。
- 諸公才具足致身，況復感會方逢辰。
- 邇英講讀優儒臣，玉甌珍賜從中宸。
- 自憐衰鬢真陳人，欲覓漁舟向水濵。

## 拼音

- yu4 zhi1 qi2 pin3 guan1 kun1 zhen1 ， xu1 guan1 ru3 mian4 nie4 ou1 chun2 。
- tang1 shen1 bu2 san4 fang1 yan4 zhen1 ， ce4 ping2 fei1 pu4 chui2 yan2 shen1 。
- se4 xiang1 wei4 chu4 wei4 li2 chen2 ， qing1 yi4 yuan2 zi4 chao1 kong1 lun2 。
- ling2 tai2 geng1 chang4 ge2 li4 yun2 ， jiao3 ru2 bing1 rui3 jia1 shuang1 yun2 。
- gao1 ci2 xian3 yun4 chou2 gui3 shen2 ， xiong2 bian4 yi4 zao3 hui2 dong1 chun1 。
- tian1 jiao4 fei1 bu4 chu1 fan2 lun2 ， kui1 chuang3 tian1 qiao3 zhong1 bu4 zhen1 。
- min3 shan1 cang1 cui4 yi3 gao1 min2 ， di4 ling2 qi4 shu1 chu3 fang1 jin1 。
- cong2 lai2 zhan1 gai4 hao4 wu2 yin2 ， xiu1 gong4 xian1 qi1 huan2 geng1 xin1 。
- zhu1 gong1 cai2 ju4 zu2 zhi4 shen1 ， kuang4 fu4 gan3 hui4 fang1 feng2 chen2 。
- er3 ying1 jiang3 du2 you1 ru2 chen2 ， yu4 ou1 zhen1 ci4 cong2 zhong1 chen2 。
- zi4 lian2 shuai1 bin4 zhen1 chen2 ren2 ， yu4 mi4 yu2 zhou1 xiang4 shui3 bin1 。

## 注释

## 译文

## 赏析
