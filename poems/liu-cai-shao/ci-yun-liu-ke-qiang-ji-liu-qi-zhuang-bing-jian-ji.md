---
id: liu-cai-shao-ci-yun-liu-ke-qiang-ji-liu-qi-zhuang-bing-jian-ji
title: 次韻劉克強寄劉齊莊并見寄
titlePinyin: ci4 yun4 liu2 ke4 qiang2 ji4 liu2 qi2 zhuang1 bing4 jian4 ji4
titleSlug: ci-yun-liu-ke-qiang-ji-liu-qi-zhuang-bing-jian-ji
author: 劉才邵
authorPinyin: liu2 cai2 shao4
authorSlug: liu-cai-shao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 吾宗富清製，學海無滣湄。
- 洪濤駕三山，逸興不可羈。
- 抱此未獲騁，造化真小兒。
- 邇來二十年，姦諛取世資。
- 梟鳶志氣滿，鸞翮戢固宜。
- 皎皎空谷姿，誰復詠來思。
- 上天既悔禍，威命方飈馳。
- 遠裔復干紀，危塗動噫嘻。
- 我生落世紛，備嘗憂與疑。
- 敵帳如鬼國，漂墮驚渺瀰。
- 蒼蒼安可問，泯然空自知。
- 脱身垂涎口，生死争一釐。
- 事機如電轉，由來難逆推。
- 况當艱危際，志願常參差。
- 小已安足念，身世久已遺。
- 但有區區心，痛憤難伸眉。
- 知公愛我厚，恠我色不移。
- 新詩沃煩襟，勝彼白玉巵。
- 天葩輕組繡，清芬吐鮮奇。
- 復如遊玄圃，紫鸞雜文螭。
- 雲煙忽中斷，宛虹露長鬐。
- 驚嘆方未已，復歌清遠詞。
- 南溟雄絕境，句中得潛窺。
- 想當白日晝，微風皺琉璃。
- 寫作泠然音，聽者自忘疲。
- 顧我才識短，頗似臨江麋。
- 居然羨兩驥，蹇步何由追。
- 因念玉川子，茅屋無藩籬。
- 捜腸五千卷，不救寒與饑。
- 弄筆頗驚衆，取謗祗自疷。
- 閉門烹月團，籠頭帽斜欹。
- 險語已絕俗，憂世良可師。
- 公詩足高韻，千載若同時。
- 思得素濤甌，一洗中腸悲。
- 飄然遊八極，追琢娥與羲。
- 封題幸早寄，佇看清風隨。
- 蓬萊見群仙，爲誦玉川詩。
- 群仙司下土，聞此應忸怩。
- 卻須問人世，徐徐說津涯。
- 上言天子聖，盛德方應期。
- 下言蒼生苦，梗莽須平治。
- 他官地位多，主者當爲誰。
- 願速掃姦孽，不復煩靈旗。
- 神京朝萬國，復見漢官儀。
- 歸來頌中興，當才勿吾欺。

## 拼音

- wu2 zong1 fu4 qing1 zhi4 ， xue2 hai3 wu2 chun2 mei2 。
- hong2 tao1 jia4 san1 shan1 ， yi4 xing1 bu4 ke3 ji1 。
- bao4 ci3 wei4 huo4 cheng3 ， zao4 hua4 zhen1 xiao3 er2 。
- er3 lai2 er4 shi2 nian2 ， jian1 yu2 qu3 shi4 zi1 。
- xiao1 yuan1 zhi4 qi4 man3 ， luan2 he2 ji2 gu4 yi2 。
- jiao3 jiao3 kong1 gu3 zi1 ， shui2 fu4 yong3 lai2 si1 。
- shang4 tian1 ji4 hui3 huo4 ， wei1 ming4 fang1 biao1 chi2 。
- yuan3 yi4 fu4 gan1 ji4 ， wei1 tu2 dong4 yi1 xi1 。
- wo3 sheng1 luo4 shi4 fen1 ， bei4 chang2 you1 yu3 yi2 。
- di2 zhang4 ru2 gui3 guo2 ， piao1 duo4 jing1 miao3 mi2 。
- cang1 cang1 an1 ke3 wen4 ， min3 ran2 kong1 zi4 zhi1 。
- tuo1 shen1 chui2 xian2 kou3 ， sheng1 si3 zheng1 yi4 li2 。
- shi4 ji1 ru2 dian4 zhuan3 ， you2 lai2 nan2 ni4 tui1 。
- kuang4 dang1 jian1 wei1 ji4 ， zhi4 yuan4 chang2 can1 cha4 。
- xiao3 yi3 an1 zu2 nian4 ， shen1 shi4 jiu3 yi3 yi2 。
- dan4 you3 qu1 qu1 xin1 ， tong4 fen4 nan2 shen1 mei2 。
- zhi1 gong1 ai4 wo3 hou4 ， guai4 wo3 se4 bu4 yi2 。
- xin1 shi1 wo4 fan2 jin1 ， sheng4 bi3 bai2 yu4 zhi1 。
- tian1 pa1 qing1 zu3 xiu4 ， qing1 fen1 tu3 xian1 qi2 。
- fu4 ru2 you2 xuan2 pu3 ， zi3 luan2 za2 wen2 chi1 。
- yun2 yan1 hu1 zhong1 duan4 ， wan3 hong2 lu4 chang2 qi2 。
- jing1 tan4 fang1 wei4 yi3 ， fu4 ge1 qing1 yuan3 ci2 。
- nan2 ming2 xiong2 jue2 jing4 ， ju4 zhong1 de2 qian2 kui1 。
- xiang3 dang1 bai2 ri4 zhou4 ， wei1 feng1 zhou4 liu2 li2 。
- xie3 zuo4 ling2 ran2 yin1 ， ting1 zhe3 zi4 wang4 pi2 。
- gu4 wo3 cai2 shi2 duan3 ， po1 si4 lin2 jiang1 mi2 。
- ju1 ran2 xian4 liang3 ji4 ， jian3 bu4 he2 you2 zhui1 。
- yin1 nian4 yu4 chuan1 zi3 ， mao2 wu1 wu2 fan1 li2 。
- sou1 chang2 wu3 qian1 juan4 ， bu2 jiu4 han2 yu3 ji1 。
- nong4 bi3 po1 jing1 zhong4 ， qu3 bang4 zhi1 zi4 zhi1 。
- bi4 men2 peng1 yue4 tuan2 ， long2 tou2 mao4 xie2 qi1 。
- xian3 yu3 yi3 jue2 su2 ， you1 shi4 liang2 ke3 shi1 。
- gong1 shi1 zu2 gao1 yun4 ， qian1 zai4 ruo4 tong2 shi2 。
- si1 de2 su4 tao1 ou1 ， yi4 xi3 zhong1 chang2 bei1 。
- piao1 ran2 you2 ba1 ji2 ， zhui1 zhuo2 e2 yu3 xi1 。
- feng1 ti2 xing4 zao3 ji4 ， zhu4 kan4 qing1 feng1 sui2 。
- peng2 lai2 jian4 qun2 xian1 ， wei2 song4 yu4 chuan1 shi1 。
- qun2 xian1 si1 xia4 tu3 ， wen2 ci3 ying1 niu3 ni2 。
- que4 xu1 wen4 ren2 shi4 ， xu2 xu2 shuo1 jin1 ya2 。
- shang4 yan2 tian1 zi3 sheng4 ， sheng4 de2 fang1 ying1 qi1 。
- xia4 yan2 cang1 sheng1 ku3 ， geng3 mang3 xu1 ping2 zhi4 。
- ta1 guan1 di4 wei4 duo1 ， zhu3 zhe3 dang1 wei2 shui2 。
- yuan4 su4 sao3 jian1 nie4 ， bu2 fu4 fan2 ling2 qi2 。
- shen2 jing1 chao2 wan4 guo2 ， fu4 jian4 han4 guan1 yi2 。
- gui1 lai2 song4 zhong1 xing1 ， dang1 cai2 wu4 wu2 qi1 。

## 注释

## 译文

## 赏析
