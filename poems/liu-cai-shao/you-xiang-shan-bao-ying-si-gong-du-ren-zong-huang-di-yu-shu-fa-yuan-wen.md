---
id: liu-cai-shao-you-xiang-shan-bao-ying-si-gong-du-ren-zong-huang-di-yu-shu-fa-yuan-wen
title: 遊香山寶應寺恭覩仁宗皇帝御書發願文
titlePinyin: you2 xiang1 shan1 bao3 ying1 si4 gong1 du3 ren2 zong1 huang2 di4 yu4 shu1 fa1 yuan4 wen2
titleSlug: you-xiang-shan-bao-ying-si-gong-du-ren-zong-huang-di-yu-shu-fa-yuan-wen
author: 劉才邵
authorPinyin: liu2 cai2 shao4
authorSlug: liu-cai-shao
dynasty: 宋
dynastyPinyin: song4
dynastySlug: song
tags: []
---

## 正文

- 龜洛隆周德，龍門賴禹功。
- 天開形勝地，雲捧法王宫。
- 繡栱聯霞綺，虯簷壓霽虹。
- 山河紛湊泊，星斗映穹崇。
- 金界琅函秘，奎文筆勢雄。
- 獨高今古外，何止帝王中。
- 恭想重熙旦，追還太古風。
- 開懷容直論，崇儉自清躬。
- 俗厚刑幾措，時和歲屢豐。
- 湛恩漸動植，大度納華戎。
- 致治臻無事，持盈愈若冲。
- 皇居多暇日，宸翰寫深衷。
- 誓保基圖永，期躋壽域同。
- 含生蒙願力，流澤浩無窮。

## 拼音

- gui1 luo4 long2 zhou1 de2 ， long2 men2 lai4 yu3 gong1 。
- tian1 kai1 xing2 sheng4 di4 ， yun2 peng3 fa3 wang2 gong1 。
- xiu4 gong3 lian2 xia2 qi3 ， qiu2 yan2 ya1 ji4 hong2 。
- shan1 he2 fen1 cou4 bo2 ， xing1 dou3 ying4 qiong2 chong2 。
- jin1 jie4 lang2 han2 mi4 ， kui2 wen2 bi3 shi4 xiong2 。
- du2 gao1 jin1 gu3 wai4 ， he2 zhi3 di4 wang2 zhong1 。
- gong1 xiang3 zhong4 xi1 dan4 ， zhui1 huan2 tai4 gu3 feng1 。
- kai1 huai2 rong2 zhi2 lun4 ， chong2 jian3 zi4 qing1 gong1 。
- su2 hou4 xing2 ji1 cuo4 ， shi2 he2 sui4 lü3 feng1 。
- zhan4 en1 jian4 dong4 zhi2 ， da4 du4 na4 hua2 rong2 。
- zhi4 zhi4 zhen1 wu2 shi4 ， chi2 ying2 yu4 ruo4 chong1 。
- huang2 ju1 duo1 xia2 ri4 ， chen2 han4 xie3 shen1 zhong1 。
- shi4 bao3 ji1 tu2 yong3 ， qi1 ji1 shou4 yu4 tong2 。
- han2 sheng1 meng2 yuan4 li4 ， liu2 ze2 hao4 wu2 qiong2 。

## 注释

## 译文

## 赏析
