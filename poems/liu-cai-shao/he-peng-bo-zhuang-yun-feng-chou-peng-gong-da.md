---
id: liu-cai-shao-he-peng-bo-zhuang-yun-feng-chou-peng-gong-da
title: 和彭伯莊韻奉酬彭公達
titlePinyin: he2 peng2 bo2 zhuang1 yun4 feng4 chou2 peng2 gong1 da2
titleSlug: he-peng-bo-zhuang-yun-feng-chou-peng-gong-da
author: 劉才邵
authorPinyin: liu2 cai2 shao4
authorSlug: liu-cai-shao
dynasty: 宋
dynastyPinyin: song4
dynastySlug: song
tags: []
---

## 正文

- 龍媒昔是渥洼生，培塿無松陸無萍。
- 古人此語豈欺我，華胄非遥須細聽。
- 奉常詞源隘三峽，倒流豈復論千瓶。
- 句枝到手詩已就，四坐俯首甘罰觥。
- 蒼苔虎跡雖善戲，諷戒曲盡詩人情。
- 喜遇從事復超詣，重名不減平如衡。
- 汝南人物亦云幾，高者難隨月旦更。
- 到今公議牢不破，心雖不貪敵無勍。
- 才高位下衆所惜，善慶源長流更清。
- 風流文采終不泯，還復鍾此千人英。
- 清言自可屈奉倩，賦力真能凌正平。
- 干時直欲石投水，得位公不當慚卿。
- 掃除群碎宅平坦，擺落浮僞存精誠。
- 兼全衆美信如使，未許爰絲堪作兄。
- 天遣名駒諳險隘，夫豈久困終能鳴。
- 行當策足恣高步，徑取萬石寧躬耕。
- 嗟予素懷丘壑趣，高情遠致誰服膺。
- 隨流竊食聊復爾，取譽懶能工賦營。
- 新詩有意相推激，第恐無實難叩榮。
- 觀公豈是長貧者，便欲從此看超騰。

## 拼音

- long2 mei2 xi1 shi4 wo4 wa1 sheng1 ， pei2 lou3 wu2 song1 lu4 wu2 ping2 。
- gu3 ren2 ci3 yu3 qi3 qi1 wo3 ， hua2 zhou4 fei1 yao2 xu1 xi4 ting1 。
- feng4 chang2 ci2 yuan2 ai4 san1 xia2 ， dao4 liu2 qi3 fu4 lun4 qian1 ping2 。
- ju4 zhi1 dao4 shou3 shi1 yi3 jiu4 ， si4 zuo4 fu3 shou3 gan1 fa2 gong1 。
- cang1 tai2 hu3 ji4 sui1 shan4 xi4 ， feng3 jie4 qu3 jin4 shi1 ren2 qing2 。
- xi3 yu4 cong2 shi4 fu4 chao1 yi4 ， chong2 ming2 bu4 jian3 ping2 ru2 heng2 。
- ru3 nan2 ren2 wu4 yi4 yun2 ji1 ， gao1 zhe3 nan2 sui2 yue4 dan4 geng4 。
- dao4 jin1 gong1 yi4 lao2 bu2 po4 ， xin1 sui1 bu4 tan1 di2 wu2 qing2 。
- cai2 gao1 wei4 xia4 zhong4 suo3 xi1 ， shan4 qing4 yuan2 chang2 liu2 geng4 qing1 。
- feng1 liu2 wen2 cai3 zhong1 bu4 min3 ， huan2 fu4 zhong1 ci3 qian1 ren2 ying1 。
- qing1 yan2 zi4 ke3 qu1 feng4 qian4 ， fu4 li4 zhen1 neng2 ling2 zheng4 ping2 。
- gan1 shi2 zhi2 yu4 shi2 tou2 shui3 ， de2 wei4 gong1 bu4 dang1 can2 qing1 。
- sao3 chu2 qun2 sui4 zhai2 ping2 tan3 ， bai3 luo4 fu2 wei3 cun2 jing1 cheng2 。
- jian1 quan2 zhong4 mei3 xin4 ru2 shi3 ， wei4 xu1 yuan2 si1 kan1 zuo4 xiong1 。
- tian1 qian3 ming2 ju1 an1 xian3 ai4 ， fu1 qi3 jiu3 kun4 zhong1 neng2 ming2 。
- xing2 dang1 ce4 zu2 zi4 gao1 bu4 ， jing4 qu3 wan4 shi2 ning2 gong1 geng1 。
- jie1 yu3 su4 huai2 qiu1 he4 qu4 ， gao1 qing2 yuan3 zhi4 shui2 fu2 ying1 。
- sui2 liu2 qie4 shi2 liao2 fu4 er3 ， qu3 yu4 lan3 neng2 gong1 fu4 ying2 。
- xin1 shi1 you3 yi4 xiang1 tui1 ji1 ， di4 kong3 wu2 shi2 nan2 kou4 rong2 。
- guan1 gong1 qi3 shi4 chang2 pin2 zhe3 ， bian4 yu4 cong2 ci3 kan4 chao1 teng2 。

## 注释

## 译文

## 赏析
