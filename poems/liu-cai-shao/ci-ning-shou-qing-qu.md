---
id: liu-cai-shao-ci-ning-shou-qing-qu
title: 慈寧壽慶曲
titlePinyin: ci2 ning2 shou4 qing4 qu3
titleSlug: ci-ning-shou-qing-qu
author: 劉才邵
authorPinyin: liu2 cai2 shao4
authorSlug: liu-cai-shao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 鳳凰山下瑞煙濃，湖海凝光秋正中。
- 流星驛騎如飛電，來奏吉語聞天聰。
- 龍舟移棹渡淮水，金車歸來長樂宫。
- 詔書即日嚴法駕，出迎不憚勞清躬。
- 曉鐘傳箭金門開，翠華赫弈從天來。
- 繡旗拂雲勢偃蹇，綵仗照日光徘徊。
- 漢宫威儀重烜赫，天宇披豁無氛埃。
- 里閭縱觀萬人喜，秋城一變成春臺。
- 高檣影轉龍負舟，平河清淺乘安流。
- 臨平山色映雕輦，草木光榮佳氣浮。
- 龍輿照耀金開鱗，御幄對起高連雲。
- 歡聲喜氣傳萬里，盛事創見超前聞。
- 煌煌儀衛迴丹闕，萬騎千艘乘曉發。
- 道傍觀者皆鼓舞，帝力難名但欣悅。
- 由來孝弟能通神，聖主成功在得人。
- 誰云高高難感格，一德協謀天所因。
- 皇帝盛德動天地，丞相嘉謀無比倫。
- 昭然獨斷納遠策，重見元愷承華勛。
- 聖情孜孜天不倦，宫中預建慈寧殿。
- 繡栱雲楣藏盛儀，廣庭層陛宜清宴。
- 寶盛珍匣龍蟠拏，冊寫鴻猷金煥爛。
- 臣民觀聽盡傾聳，文物聲明信葱蒨。
- 共知睿意已潛達，行見天心從宿願。
- 果然悔禍答清衷，信使交馳鄰好通。
- 宫闈大慶得所欲，惟斷乃成全聖功。
- 唐朝二聖雖重歡，纔自蜀道歸長安。
- 當時歌頌中興事，已自矜夸稱至難。
- 德宗念母亦云切，寧受百欺誠意殫。
- 終然莫遇成永歎，屢詔訪迎空百端。
- 以今準古孰難易，相去正如霄壤間。
- 殊方自與邦域異，一朝謀好鑾輿還。
- 況復指期如素約，睟容剋日瞻慈顔。
- 信知卓絕冠千古，其間僅有安能攀。
- 孝心錫類兆民賴，湛恩協氣充人寰。
- 願聞備樂播金石，刺經作制垂不刊。
- 扶桑曉色升紅輪，闕庭瑞氣朝朝新。
- 如川方至無窮盡，聖壽同過一萬春。

## 拼音

- feng4 huang2 shan1 xia4 rui4 yan1 nong2 ， hu2 hai3 ning2 guang1 qiu1 zheng4 zhong1 。
- liu2 xing1 yi4 qi2 ru2 fei1 dian4 ， lai2 zou4 ji2 yu3 wen2 tian1 cong1 。
- long2 zhou1 yi2 zhao4 du4 huai2 shui3 ， jin1 ju1 gui1 lai2 chang2 le4 gong1 。
- zhao4 shu1 ji2 ri4 yan2 fa3 jia4 ， chu1 ying2 bu2 dan4 lao2 qing1 gong1 。
- xiao3 zhong1 chuan2 jian4 jin1 men2 kai1 ， cui4 hua2 he4 yi4 cong2 tian1 lai2 。
- xiu4 qi2 fu2 yun2 shi4 yan3 jian3 ， cai3 zhang4 zhao4 ri4 guang1 pai2 huai2 。
- han4 gong1 wei1 yi2 zhong4 xuan1 he4 ， tian1 yu3 pi1 huo1 wu2 fen1 ai1 。
- li3 lü2 zong4 guan1 wan4 ren2 xi3 ， qiu1 cheng2 yi2 bian4 cheng2 chun1 tai2 。
- gao1 qiang2 ying3 zhuan3 long2 fu4 zhou1 ， ping2 he2 qing1 qian3 cheng2 an1 liu2 。
- lin2 ping2 shan1 se4 ying4 diao1 nian3 ， cao3 mu4 guang1 rong2 jia1 qi4 fu2 。
- long2 yu2 zhao4 yao4 jin1 kai1 lin2 ， yu4 wo4 dui4 qi3 gao1 lian2 yun2 。
- huan1 sheng1 xi3 qi4 chuan2 wan4 li3 ， sheng4 shi4 chuang4 jian4 chao1 qian2 wen2 。
- huang2 huang2 yi2 wei4 hui2 dan1 que4 ， wan4 qi2 qian1 sou1 cheng2 xiao3 fa1 。
- dao4 bang4 guan1 zhe3 jie1 gu3 wu3 ， di4 li4 nan2 ming2 dan4 xin1 yue4 。
- you2 lai2 xiao4 di4 neng2 tong1 shen2 ， sheng4 zhu3 cheng2 gong1 zai4 de2 ren2 。
- shui2 yun2 gao1 gao1 nan2 gan3 ge2 ， yi4 de2 xie2 mou2 tian1 suo3 yin1 。
- huang2 di4 sheng4 de2 dong4 tian1 di4 ， cheng2 xiang4 jia1 mou2 wu2 bi3 lun2 。
- zhao1 ran2 du2 duan4 na4 yuan3 ce4 ， zhong4 jian4 yuan2 kai3 cheng2 hua2 xun1 。
- sheng4 qing2 zi1 zi1 tian1 bu2 juan4 ， gong1 zhong1 yu4 jian4 ci2 ning2 dian4 。
- xiu4 gong3 yun2 mei2 cang2 sheng4 yi2 ， guang3 ting2 ceng2 bi4 yi2 qing1 yan4 。
- bao3 sheng4 zhen1 xia2 long2 pan2 na2 ， ce4 xie3 hong2 you2 jin1 huan4 lan4 。
- chen2 min2 guan1 ting1 jin4 qing1 song3 ， wen2 wu4 sheng1 ming2 xin4 cong1 qian4 。
- gong4 zhi1 rui4 yi4 yi3 qian2 da2 ， xing2 jian4 tian1 xin1 cong2 su4 yuan4 。
- guo3 ran2 hui3 huo4 da2 qing1 zhong1 ， xin4 shi3 jiao1 chi2 lin2 hao3 tong1 。
- gong1 wei2 da4 qing4 de2 suo3 yu4 ， wei2 duan4 nai3 cheng2 quan2 sheng4 gong1 。
- tang2 chao2 er4 sheng4 sui1 zhong4 huan1 ， cai2 zi4 shu3 dao4 gui1 chang2 an1 。
- dang1 shi2 ge1 song4 zhong1 xing1 shi4 ， yi3 zi4 jin1 kua1 cheng1 zhi4 nan2 。
- de2 zong1 nian4 mu3 yi4 yun2 qie4 ， ning2 shou4 bai3 qi1 cheng2 yi4 dan1 。
- zhong1 ran2 mo4 yu4 cheng2 yong3 tan4 ， lü3 zhao4 fang3 ying2 kong1 bai3 duan1 。
- yi3 jin1 zhun3 gu3 shu2 nan2 yi4 ， xiang1 qu4 zheng4 ru2 xiao1 rang3 jian4 。
- shu1 fang1 zi4 yu3 bang1 yu4 yi4 ， yi4 zhao1 mou2 hao3 luan2 yu2 huan2 。
- kuang4 fu4 zhi3 qi1 ru2 su4 yue1 ， sui4 rong2 kei1 ri4 zhan1 ci2 yan2 。
- xin4 zhi1 zhuo2 jue2 guan1 qian1 gu3 ， qi2 jian4 jin3 you3 an1 neng2 pan1 。
- xiao4 xin1 xi1 lei4 zhao4 min2 lai4 ， zhan4 en1 xie2 qi4 chong1 ren2 huan2 。
- yuan4 wen2 bei4 le4 bo1 jin1 shi2 ， ci4 jing1 zuo4 zhi4 chui2 bu4 kan1 。
- fu2 sang1 xiao3 se4 sheng1 hong2 lun2 ， que4 ting2 rui4 qi4 zhao1 zhao1 xin1 。
- ru2 chuan1 fang1 zhi4 wu2 qiong2 jin4 ， sheng4 shou4 tong2 guo4 yi2 wan4 chun1 。

## 注释

## 译文

## 赏析
