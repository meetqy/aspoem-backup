---
id: liu-cai-shao-deng-jing-de-si-ta
title: 登景德寺塔
titlePinyin: deng1 jing3 de2 si4 ta3
titleSlug: deng-jing-de-si-ta
author: 劉才邵
authorPinyin: liu2 cai2 shao4
authorSlug: liu-cai-shao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 耽耽梵釋宫，憑高剏靈址。
- 中有窣堵波，排突青冥裏。
- 梯磴眩回轉，蟠屈龍蛇尾。
- 飛步出紫氛，眼界浄如洗。
- 望極天南端，沓若孤烟起。
- 何當結蜃樓，亭亭聊對峙。
- 雲生空山頂，飛過朱闌底。
- 憑欄瞰重城，樓堞雜雲水。
- 市人何憧憧，閙若穿垤蟻。
- 壯觀自何年，五季運初圯。
- 干戈暗淮海，裒斂到骨髓。
- 誰知黑雲都，金帛浩填委。
- 聊復推其餘，辦此咄嗟爾。
- 因知破慳法，驍悍亦風靡。
- 百年能幾時，兩曜無停晷。
- 弔古悲陵谷，山荒樹如薺。
- 雙江雖依舊，去浪何曾止。
- 從來曠達士，遐想塵外軌。
- 安得凌風翰，一舉九萬里。

## 拼音

- dan1 dan1 fan4 shi4 gong1 ， ping2 gao1 chuang4 ling2 zhi3 。
- zhong1 you3 su1 du3 bo1 ， pai2 tu1 qing1 ming2 li3 。
- ti1 deng4 xuan4 hui2 zhuan3 ， pan2 qu1 long2 she2 wei3 。
- fei1 bu4 chu1 zi3 fen1 ， yan3 jie4 jing4 ru2 xi3 。
- wang4 ji2 tian1 nan2 duan1 ， ta4 ruo4 gu1 yan1 qi3 。
- he2 dang1 jie2 shen4 lou2 ， ting2 ting2 liao2 dui4 zhi4 。
- yun2 sheng1 kong1 shan1 ding3 ， fei1 guo4 zhu1 lan2 di3 。
- ping2 lan2 kan4 zhong4 cheng2 ， lou2 die2 za2 yun2 shui3 。
- shi4 ren2 he2 chong1 chong1 ， nao4 ruo4 chuan1 die2 yi3 。
- zhuang4 guan1 zi4 he2 nian2 ， wu3 ji4 yun4 chu1 yi2 。
- gan1 ge1 an4 huai2 hai3 ， pou2 lian3 dao4 gu3 sui3 。
- shui2 zhi1 hei1 yun2 dou1 ， jin1 bo2 hao4 tian2 wei3 。
- liao2 fu4 tui1 qi2 yu2 ， ban4 ci3 duo1 jie1 er3 。
- yin1 zhi1 po4 qian1 fa3 ， xiao1 han4 yi4 feng1 mi2 。
- bai3 nian2 neng2 ji1 shi2 ， liang3 yao4 wu2 ting2 gui3 。
- diao4 gu3 bei1 ling2 gu3 ， shan1 huang1 shu4 ru2 ji4 。
- shuang1 jiang1 sui1 yi1 jiu4 ， qu4 lang4 he2 ceng2 zhi3 。
- cong2 lai2 kuang4 da2 shi4 ， xia2 xiang3 chen2 wai4 gui3 。
- an1 de2 ling2 feng1 han4 ， yi4 ju3 jiu3 wan4 li3 。

## 注释

## 译文

## 赏析
