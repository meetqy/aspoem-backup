---
id: liu-cai-shao-zheng-shou-xuan-hua-zhai-qian-shuang-lian
title: 鄭守宣化齋前雙蓮
titlePinyin: zheng4 shou3 xuan1 hua4 zhai1 qian2 shuang1 lian2
titleSlug: zheng-shou-xuan-hua-zhai-qian-shuang-lian
author: 劉才邵
authorPinyin: liu2 cai2 shao4
authorSlug: liu-cai-shao
dynasty: 宋
dynastyPinyin: song4
dynastySlug: song
tags: []
---

## 正文

- 使君致遠器，清塗久飛轍。
- 聖朝念遠民，分符暫還輟。
- 名齋以宣化，立意豈虛設。
- 勤勤布德意，宿弊除根穴。
- 坐令千里間，歌頌自填噎。
- 聲聞聽卑耳，祥應爲之發。
- 歘從齋前池，共蔕丹葩結。
- 雙娥殊勝姿，同駐凌波韈。
- 皎如寒鑑中，清影兩奇絕。
- 方知報政速，顧豈待期月。
- 行觀拜褒詔，飛纓覲丹闕。

## 拼音

- shi3 jun1 zhi4 yuan3 qi4 ， qing1 tu2 jiu3 fei1 zhe2 。
- sheng4 chao2 nian4 yuan3 min2 ， fen1 fu2 zan4 huan2 chuo4 。
- ming2 zhai1 yi3 xuan1 hua4 ， li4 yi4 qi3 xu1 she4 。
- qin2 qin2 bu4 de2 yi4 ， su4 bi4 chu2 gen1 xue2 。
- zuo4 ling4 qian1 li3 jian4 ， ge1 song4 zi4 tian2 ye1 。
- sheng1 wen2 ting1 bei1 er3 ， xiang2 ying1 wei2 zhi1 fa1 。
- xu1 cong2 zhai1 qian2 chi2 ， gong4 di4 dan1 pa1 jie2 。
- shuang1 e2 shu1 sheng4 zi1 ， tong2 zhu4 ling2 bo1 wa1 。
- jiao3 ru2 han2 jian4 zhong1 ， qing1 ying3 liang3 qi2 jue2 。
- fang1 zhi1 bao4 zheng4 su4 ， gu4 qi3 dai4 qi1 yue4 。
- xing2 guan1 bai4 bao1 zhao4 ， fei1 ying1 jin4 dan1 que4 。

## 注释

## 译文

## 赏析
