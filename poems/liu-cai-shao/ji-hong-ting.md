---
id: liu-cai-shao-ji-hong-ting
title: 霽虹亭
titlePinyin: ji4 hong2 ting2
titleSlug: ji-hong-ting
author: 劉才邵
authorPinyin: liu2 cai2 shao4
authorSlug: liu-cai-shao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 江流滚滚青於藍，山如陣馬方䟃𧽼。
- 景趣雖從開闢有，登覽正賴人謀參。
- 濟川亭古傷險狹，石岸缺落呈嶔嵌。
- 可憐眼界方冗雜，風月爲之久不堪。
- 使君才高藴機鑒，妙思能發神所緘。
- 異時一見已經意，施設先後難相攙。
- 政成将去覲丹闕，一新棟宇何耽耽。
- 就增亭閣跨空闊，徑從人境超塵凡。
- 波光挾日動飛栱，簷影窺江凌過帆。
- 欄危更覺明月近，浪湧正值秋風酣。
- 螺峰晚靄助遥碧，鷺渚歸翼穿晴嵐。
- 東望青原森欲動，祖意豈復勞窮探。
- 夜深定有水仙集，霓裳練帨垂毿毿。
- 雲烟態度日夕異，詞客賦詠勞彫劖。
- 公歸指日登華要，雍容鳴玉横犀篸。
- 湖山高會駐清賞，尚應回首江之南。

## 拼音

- jiang1 liu2 gun3 gun3 qing1 wu1 lan2 ， shan1 ru2 zhen4 ma3 fang1 䟃𧽼。
- jing3 qu4 sui1 cong2 kai1 pi4 you3 ， deng1 lan3 zheng4 lai4 ren2 mou2 can1 。
- ji4 chuan1 ting2 gu3 shang1 xian3 xia2 ， shi2 an4 que1 luo4 cheng2 qin1 qian4 。
- ke3 lian2 yan3 jie4 fang1 rong3 za2 ， feng1 yue4 wei2 zhi1 jiu3 bu4 kan1 。
- shi3 jun1 cai2 gao1 yun4 ji1 jian4 ， miao4 si1 neng2 fa1 shen2 suo3 jian1 。
- yi4 shi2 yi2 jian4 yi3 jing1 yi4 ， shi1 she4 xian1 hou4 nan2 xiang1 chan1 。
- zheng4 cheng2 jiang1 qu4 jin4 dan1 que4 ， yi4 xin1 dong4 yu3 he2 dan1 dan1 。
- jiu4 zeng1 ting2 ge2 kua4 kong1 kuo4 ， jing4 cong2 ren2 jing4 chao1 chen2 fan2 。
- bo1 guang1 xie2 ri4 dong4 fei1 gong3 ， yan2 ying3 kui1 jiang1 ling2 guo4 fan1 。
- lan2 wei1 geng4 jue2 ming2 yue4 jin4 ， lang4 yong3 zheng4 zhi2 qiu1 feng1 han1 。
- luo2 feng1 wan3 ai3 zhu4 yao2 bi4 ， lu4 zhu3 gui1 yi4 chuan1 qing2 lan2 。
- dong1 wang4 qing1 yuan2 sen1 yu4 dong4 ， zu3 yi4 qi3 fu4 lao2 qiong2 tan4 。
- ye4 shen1 ding4 you3 shui3 xian1 ji2 ， ni2 chang2 lian4 shui4 chui2 san1 san1 。
- yun2 yan1 tai4 du4 ri4 xi1 yi4 ， ci2 ke4 fu4 yong3 lao2 diao1 chan2 。
- gong1 gui1 zhi3 ri4 deng1 hua2 yao4 ， yong1 rong2 ming2 yu4 heng2 xi1 zan1 。
- hu2 shan1 gao1 hui4 zhu4 qing1 shang3 ， shang4 ying1 hui2 shou3 jiang1 zhi1 nan2 。

## 注释

## 译文

## 赏析
