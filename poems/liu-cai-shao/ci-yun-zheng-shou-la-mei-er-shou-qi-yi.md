---
id: liu-cai-shao-ci-yun-zheng-shou-la-mei-er-shou-qi-yi
title: 次韻鄭守蠟梅二首  其一
titlePinyin: ci4 yun4 zheng4 shou3 la4 mei2 er4 shou3     qi2 yi1
titleSlug: ci-yun-zheng-shou-la-mei-er-shou-qi-yi
author: 劉才邵
authorPinyin: liu2 cai2 shao4
authorSlug: liu-cai-shao
dynasty: 宋
dynastyPinyin: song4
dynastySlug: song
tags: []
---

## 正文

- 靈根何年離衆香，色相全似金容黄。
- 曉姿熒熒炫寒月，夜氣耿耿凌風霜。
- 天真何曾資外飾，坐笑塗額誇宫粧。
- 廣平當時應未見，獨爲梅花回鐵腸。
- 賴有花仙覓奇句，東坡著意憐孤芳。
- 詩中寫就無遺巧，安用學花熬蜜房。
- 多情偏愛被花惱，聞香心醉難禁當。
- 況復低垂深有意，欲教醉賞傾瑤觴。

## 拼音

- ling2 gen1 he2 nian2 li2 zhong4 xiang1 ， se4 xiang4 quan2 si4 jin1 rong2 huang2 。
- xiao3 zi1 ying2 ying2 xuan4 han2 yue4 ， ye4 qi4 geng3 geng3 ling2 feng1 shuang1 。
- tian1 zhen1 he2 ceng2 zi1 wai4 shi4 ， zuo4 xiao4 tu2 e2 kua1 gong1 zhuang1 。
- guang3 ping2 dang1 shi2 ying1 wei4 jian4 ， du2 wei2 mei2 hua1 hui2 tie3 chang2 。
- lai4 you3 hua1 xian1 mi4 qi2 ju4 ， dong1 po1 zhu4 yi4 lian2 gu1 fang1 。
- shi1 zhong1 xie3 jiu4 wu2 yi2 qiao3 ， an1 yong4 xue2 hua1 ao2 mi4 fang2 。
- duo1 qing2 pian1 ai4 bei4 hua1 nao3 ， wen2 xiang1 xin1 zui4 nan2 jin4 dang1 。
- kuang4 fu4 di1 chui2 shen1 you3 yi4 ， yu4 jiao4 zui4 shang3 qing1 yao2 shang1 。

## 注释

## 译文

## 赏析
