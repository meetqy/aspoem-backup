---
id: liu-cai-shao-ti-cong-xiong-he-zhong-guo-xiang-xuan
title: 題從兄和仲國香軒
titlePinyin: ti2 cong2 xiong1 he2 zhong4 guo2 xiang1 xuan1
titleSlug: ti-cong-xiong-he-zhong-guo-xiang-xuan
author: 劉才邵
authorPinyin: liu2 cai2 shao4
authorSlug: liu-cai-shao
dynasty: 宋
dynastyPinyin: song4
dynastySlug: song
tags: []
---

## 正文

- 靈均志與日爭光，收拾香草供篇章。
- 高冠奇服事修潔，辛夷爲楣葯爲房。
- 滋蘭九畹多不厭，似更有意憐幽香。
- 當時楚俗寶蕭艾，誰知紉佩芙蓉裳。
- 高情如兄能有幾，封植靈根當砌傍。
- 芝英玉樹宜相映，清芬宛轉隨風長。
- 結根得所異晚菊，不向籬邊混衆芳。
- 早晚知音垂採摘，玉盤霞綺升中堂。

## 拼音

- ling2 jun1 zhi4 yu3 ri4 zheng1 guang1 ， shou1 shi0 xiang1 cao3 gong4 pian1 zhang1 。
- gao1 guan1 qi2 fu2 shi4 xiu1 jie2 ， xin1 yi2 wei2 mei2 yao4 wei2 fang2 。
- zi1 lan2 jiu3 wan3 duo1 bu2 yan4 ， si4 geng4 you3 yi4 lian2 you1 xiang1 。
- dang1 shi2 chu3 su2 bao3 xiao1 ai4 ， shui2 zhi1 ren4 pei4 fu2 rong2 shang0 。
- gao1 qing2 ru2 xiong1 neng2 you3 ji1 ， feng1 zhi2 ling2 gen1 dang1 qi4 bang4 。
- zhi1 ying1 yu4 shu4 yi2 xiang1 ying4 ， qing1 fen1 wan3 zhuan3 sui2 feng1 chang2 。
- jie2 gen1 de2 suo3 yi4 wan3 ju2 ， bu2 xiang4 li2 bian1 hun4 zhong4 fang1 。
- zao3 wan3 zhi1 yin1 chui2 cai3 zhai1 ， yu4 pan2 xia2 qi3 sheng1 zhong1 tang2 。

## 注释

## 译文

## 赏析
