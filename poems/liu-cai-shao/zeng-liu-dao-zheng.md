---
id: liu-cai-shao-zeng-liu-dao-zheng
title: 贈劉道正
titlePinyin: zeng4 liu2 dao4 zheng4
titleSlug: zeng-liu-dao-zheng
author: 劉才邵
authorPinyin: liu2 cai2 shao4
authorSlug: liu-cai-shao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 紅輪曉上扶桑東，五雲正繞丹琳宫。
- 臨芳閣外霜筠合，碧桃溪邊香露濃。
- 是時初喜識公面，小閣清香飛大篆。
- 整冠共讀御書碑，翠琰填金光炫轉。
- 朝野歡娛氣清淑，宫中聖人親授籙。
- 雲軿白晝臨瑤壇，來聽新翻步虛曲。
- 誰知世故多盈缺，況復年華如電掣。
- 相逢不擬說前事，北望傷心墮清血。
- 憶從弱歲遊都城，相知滿眼如繁星。
- 今來寥落似将曉，知有幾點懸青冥。
- 公如長松出霜林，童顔不受歲月侵。
- 我亦從來世味薄，三宫鉛汞曾留心。
- 知公鍊骨骨已輕，知公養丹丹已成。
- 要看恢復見清平，且作人間白石生。

## 拼音

- hong2 lun2 xiao3 shang4 fu2 sang1 dong1 ， wu3 yun2 zheng4 rao4 dan1 lin2 gong1 。
- lin2 fang1 ge2 wai4 shuang1 yun2 he2 ， bi4 tao2 xi1 bian1 xiang1 lu4 nong2 。
- shi4 shi2 chu1 xi3 shi2 gong1 mian4 ， xiao3 ge2 qing1 xiang1 fei1 da4 zhuan4 。
- zheng3 guan1 gong4 du2 yu4 shu1 bei1 ， cui4 yan3 tian2 jin1 guang1 xuan4 zhuan3 。
- chao2 ye3 huan1 yu2 qi4 qing1 shu1 ， gong1 zhong1 sheng4 ren2 qin1 shou4 lu4 。
- yun2 ping2 bai2 zhou4 lin2 yao2 tan2 ， lai2 ting1 xin1 fan1 bu4 xu1 qu3 。
- shui2 zhi1 shi4 gu4 duo1 ying2 que1 ， kuang4 fu4 nian2 hua2 ru2 dian4 che4 。
- xiang1 feng2 bu4 ni3 shuo1 qian2 shi4 ， bei3 wang4 shang1 xin1 duo4 qing1 xue4 。
- yi4 cong2 ruo4 sui4 you2 du1 cheng2 ， xiang1 zhi1 man3 yan3 ru2 fan2 xing1 。
- jin1 lai2 liao2 luo4 si4 jiang1 xiao3 ， zhi1 you3 ji1 dian3 xuan2 qing1 ming2 。
- gong1 ru2 chang2 song1 chu1 shuang1 lin2 ， tong2 yan2 bu2 shou4 sui4 yue4 qin1 。
- wo3 yi4 cong2 lai2 shi4 wei4 bao2 ， san1 gong1 qian1 gong3 ceng2 liu2 xin1 。
- zhi1 gong1 lian4 gu3 gu3 yi3 qing1 ， zhi1 gong1 yang3 dan1 dan1 yi3 cheng2 。
- yao4 kan4 hui1 fu4 jian4 qing1 ping2 ， qie3 zuo4 ren2 jian4 bai2 shi2 sheng1 。

## 注释

## 译文

## 赏析
