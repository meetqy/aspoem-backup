---
id: liu-cai-shao-zeng-wang-zhi-dao
title: 贈王至道
titlePinyin: zeng4 wang2 zhi4 dao4
titleSlug: zeng-wang-zhi-dao
author: 劉才邵
authorPinyin: liu2 cai2 shao4
authorSlug: liu-cai-shao
dynasty: 宋
dynastyPinyin: song4
dynastySlug: song
tags: []
---

## 正文

- 乾坤萍宅水，日月蟻旋磨。
- 百年能幾何，經眼飛隼過。
- 志士多苦心，共惜分陰趖。
- 功名上竹帛，千百中幾箇。
- 豈堪懷宴坐，偪仄就庸懦。
- 王郎荆楚秀，俊氣傾四坐。
- 屹如飽霜鷹，遠意不受挫。
- 公家老先生，才高膽力大。
- 生平持正論，終不懲寡和。
- 延留住江閣，屢見月鏡破。
- 不將恩奪義，朝夕勤磨磋。
- 已見器識全，致遠誰能奈。
- 正如舟楫具，風便即轉柂。
- 要當度帆力，勢緊須少挅。
- 行收利涉功，舉酒輙先賀。

## 拼音

- qian2 kun1 ping2 zhai2 shui3 ， ri4 yue4 yi3 xuan2 mo2 。
- bai3 nian2 neng2 ji1 he2 ， jing1 yan3 fei1 sun3 guo4 。
- zhi4 shi4 duo1 ku3 xin1 ， gong4 xi1 fen1 yin1 suo1 。
- gong1 ming2 shang4 zhu2 bo2 ， qian1 bai3 zhong1 ji1 ge4 。
- qi3 kan1 huai2 yan4 zuo4 ， bi1 ze4 jiu4 yong1 nuo4 。
- wang2 lang2 jing1 chu3 xiu4 ， jun4 qi4 qing1 si4 zuo4 。
- yi4 ru2 bao3 shuang1 ying1 ， yuan3 yi4 bu2 shou4 cuo4 。
- gong1 jia0 lao3 xian1 sheng0 ， cai2 gao1 dan3 li4 da4 。
- sheng1 ping2 chi2 zheng4 lun4 ， zhong1 bu4 cheng2 gua3 he2 。
- yan2 liu2 zhu4 jiang1 ge2 ， lü3 jian4 yue4 jing4 po4 。
- bu4 jiang1 en1 duo2 yi4 ， zhao1 xi1 qin2 mo2 cuo1 。
- yi3 jian4 qi4 shi2 quan2 ， zhi4 yuan3 shui2 neng2 nai4 。
- zheng4 ru2 zhou1 ji2 ju4 ， feng1 bian4 ji2 zhuan3 yi2 。
- yao4 dang1 du4 fan1 li4 ， shi4 jin3 xu1 shao3 duo4 。
- xing2 shou1 li4 she4 gong1 ， ju3 jiu3 zhe2 xian1 he4 。

## 注释

## 译文

## 赏析
