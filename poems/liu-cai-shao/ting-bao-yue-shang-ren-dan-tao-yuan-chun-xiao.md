---
id: liu-cai-shao-ting-bao-yue-shang-ren-dan-tao-yuan-chun-xiao
title: 聽寶月上人彈桃源春曉
titlePinyin: ting1 bao3 yue4 shang4 ren2 dan4 tao2 yuan2 chun1 xiao3
titleSlug: ting-bao-yue-shang-ren-dan-tao-yuan-chun-xiao
author: 劉才邵
authorPinyin: liu2 cai2 shao4
authorSlug: liu-cai-shao
dynasty: 宋
dynastyPinyin: song4
dynastySlug: song
tags: []
---

## 正文

- 桃源曉色春茫茫，花氣撲人和露香。
- 翠波溶溶泛晴陽，瓊樓半露非煙長。
- 霓旌鸞佩雜花光，花光深處開琳房。
- 金鯨夭矯寫霞漿，雲璈清響何琅琅。
- 綠雲不動山蒼蒼，酒闌月影侵迴廊。
- 千年過眼直尋常，蓬萊清淺海上桑。
- 道人妙手能逢場，朱絃寫出水雲鄉。
- 坐令遠意入八荒，泠然風馭隨雲翔。
- 仙人迎笑從西廂，頗怪别來塵世忙。
- 飛霞仙衣雲錦裳，朝真相與高頡頏。
- 卻笑退之情未忘，生愁冰炭置我腸。

## 拼音

- tao2 yuan2 xiao3 se4 chun1 mang2 mang2 ， hua1 qi4 pu1 ren2 he2 lu4 xiang1 。
- cui4 bo1 rong2 rong2 fan4 qing2 yang2 ， qiong2 lou2 ban4 lu4 fei1 yan1 chang2 。
- ni2 jing1 luan2 pei4 za2 hua1 guang1 ， hua1 guang1 shen1 chu3 kai1 lin2 fang2 。
- jin1 jing1 yao1 jiao3 xie3 xia2 jiang1 ， yun2 ao2 qing1 xiang3 he2 lang2 lang2 。
- lü4 yun2 bu2 dong4 shan1 cang1 cang1 ， jiu3 lan2 yue4 ying3 qin1 hui2 lang2 。
- qian1 nian2 guo4 yan3 zhi2 xun2 chang2 ， peng2 lai2 qing1 qian3 hai3 shang4 sang1 。
- dao4 ren2 miao4 shou3 neng2 feng2 chang3 ， zhu1 xian2 xie3 chu1 shui3 yun2 xiang1 。
- zuo4 ling4 yuan3 yi4 ru4 ba1 huang1 ， ling2 ran2 feng1 yu4 sui2 yun2 xiang2 。
- xian1 ren2 ying2 xiao4 cong2 xi1 xiang1 ， po1 guai4 bie2 lai2 chen2 shi4 mang2 。
- fei1 xia2 xian1 yi1 yun2 jin3 shang0 ， chao2 zhen1 xiang4 yu3 gao1 jie2 hang2 。
- que4 xiao4 tui4 zhi1 qing2 wei4 wang4 ， sheng1 chou2 bing1 tan4 zhi4 wo3 chang2 。

## 注释

## 译文

## 赏析
