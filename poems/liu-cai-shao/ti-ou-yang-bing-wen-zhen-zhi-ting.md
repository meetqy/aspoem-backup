---
id: liu-cai-shao-ti-ou-yang-bing-wen-zhen-zhi-ting
title: 題歐陽炳文真止亭
titlePinyin: ti2 ou1 yang2 bing3 wen2 zhen1 zhi3 ting2
titleSlug: ti-ou-yang-bing-wen-zhen-zhi-ting
author: 劉才邵
authorPinyin: liu2 cai2 shao4
authorSlug: liu-cai-shao
dynasty: 宋
dynastyPinyin: song4
dynastySlug: song
tags: []
---

## 正文

- 前浪與後浪，推引不自休。
- 誰知橋下水，終古何曾流。
- 喧寂兩俱遣，已自非良謀。
- 避喧趨寂者，豈免一處收。
- 吾人識真際，不向中邉求。
- 聊復起小亭，對此竹檜幽。
- 雲煙互明滅，草木自春秋。
- 諸法如露電，乾坤一浮漚。
- 試看究竟處，還有起滅不。
- 想當隱几時，蕭然任天遊。
- 不同習枯禅，兀兀守一丘。

## 拼音

- qian2 lang4 yu3 hou4 lang4 ， tui1 yin3 bu2 zi4 xiu1 。
- shui2 zhi1 qiao2 xia4 shui3 ， zhong1 gu3 he2 ceng2 liu2 。
- xuan1 ji4 liang3 ju4 qian3 ， yi3 zi4 fei1 liang2 mou2 。
- bi4 xuan1 qu1 ji4 zhe3 ， qi3 mian3 yi4 chu3 shou1 。
- wu2 ren2 shi2 zhen1 ji4 ， bu2 xiang4 zhong1 bian1 qiu2 。
- liao2 fu4 qi3 xiao3 ting2 ， dui4 ci3 zhu2 gui4 you1 。
- yun2 yan1 hu4 ming2 mie4 ， cao3 mu4 zi4 chun1 qiu1 。
- zhu1 fa3 ru2 lu4 dian4 ， qian2 kun1 yi4 fu2 ou1 。
- shi4 kan4 jiu1 jing4 chu3 ， huan2 you3 qi3 mie4 bu4 。
- xiang3 dang1 yin3 ji3 shi2 ， xiao1 ran2 ren4 tian1 you2 。
- bu4 tong2 xi2 ku1 chan2 ， wu4 wu4 shou3 yi4 qiu1 。

## 注释

## 译文

## 赏析
