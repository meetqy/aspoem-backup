---
id: liu-cai-shao-dui-sheng-lou-yun-gan-xu-yong-zhi-xiu
title: 堆勝樓運幹許永之修
titlePinyin: dui1 sheng4 lou2 yun4 gan4 xu1 yong3 zhi1 xiu1
titleSlug: dui-sheng-lou-yun-gan-xu-yong-zhi-xiu
author: 劉才邵
authorPinyin: liu2 cai2 shao4
authorSlug: liu-cai-shao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 高城倚江憑峻址，層樓卻憶高城裏。
- 迢迢飛磴出塵氛，繡栱朱欄照江水。
- 四面雲山千萬疊，清原卻與黄原接。
- 碧螺宛轉峰最奇，透色連雲俱岌嶪。
- 樓前正對白鷺洲，翠虯夭矯横中流。
- 回看井邑亦華盛，碧瓦鱗鱗光氣浮。
- 崛起凌空何壮哉，歲久剥蝕霾風埃。
- 高情一見爲嘆息，因循恐致奇標摧。
- 才刃由來有餘地，葺舊扶傾真復易。
- 坐令風月爲清新，還使江山增勝氣。
- 公家列屋人如玉，清唱不須吹管逐。
- 沉沉清夜繡筵開，垂下珠簾隔銀燭。
- 放教簾外水仙聽，傳作仙家步虛曲。
- 識高器遠追前人，不獨文采風流存。
- 憑欄縱目莫厭數，即去飛騰登要津。
- 老來自覺詩思慳，況此清絕形容難。
- 恐公他時懷舊賞，猶堪展作畫圖看。

## 拼音

- gao1 cheng2 yi3 jiang1 ping2 jun4 zhi3 ， ceng2 lou2 que4 yi4 gao1 cheng2 li3 。
- tiao2 tiao2 fei1 deng4 chu1 chen2 fen1 ， xiu4 gong3 zhu1 lan2 zhao4 jiang1 shui3 。
- si4 mian4 yun2 shan1 qian1 wan4 die2 ， qing1 yuan2 que4 yu3 huang2 yuan2 jie1 。
- bi4 luo2 wan3 zhuan3 feng1 zui4 qi2 ， tou4 se4 lian2 yun2 ju4 ji2 ye4 。
- lou2 qian2 zheng4 dui4 bai2 lu4 zhou1 ， cui4 qiu2 yao1 jiao3 heng2 zhong1 liu2 。
- hui2 kan4 jing3 yi4 yi4 hua2 sheng4 ， bi4 wa3 lin2 lin2 guang1 qi4 fu2 。
- jue2 qi3 ling2 kong1 he2 zhuang4 zai1 ， sui4 jiu3 bao1 shi2 mai2 feng1 ai1 。
- gao1 qing2 yi2 jian4 wei2 tan4 xi1 ， yin1 xun2 kong3 zhi4 qi2 biao1 cui1 。
- cai2 ren4 you2 lai2 you3 yu2 di4 ， qi4 jiu4 fu2 qing1 zhen1 fu4 yi4 。
- zuo4 ling4 feng1 yue4 wei2 qing1 xin1 ， huan2 shi3 jiang1 shan1 zeng1 sheng4 qi4 。
- gong1 jia0 lie4 wu1 ren2 ru2 yu4 ， qing1 chang4 bu4 xu1 chui1 guan3 zhu2 。
- chen2 chen2 qing1 ye4 xiu4 yan2 kai1 ， chui2 xia4 zhu1 lian2 ge2 yin2 zhu2 。
- fang4 jiao4 lian2 wai4 shui3 xian1 ting1 ， chuan2 zuo4 xian1 jia1 bu4 xu1 qu3 。
- shi2 gao1 qi4 yuan3 zhui1 qian2 ren2 ， bu4 du2 wen2 cai3 feng1 liu2 cun2 。
- ping2 lan2 zong4 mu4 mo4 yan4 shu4 ， ji2 qu4 fei1 teng2 deng1 yao4 jin1 。
- lao3 lai2 zi4 jue2 shi1 si1 qian1 ， kuang4 ci3 qing1 jue2 xing2 rong2 nan2 。
- kong3 gong1 ta1 shi2 huai2 jiu4 shang3 ， you2 kan1 zhan3 zuo4 hua4 tu2 kan4 。

## 注释

## 译文

## 赏析
