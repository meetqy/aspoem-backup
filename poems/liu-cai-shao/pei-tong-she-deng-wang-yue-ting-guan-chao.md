---
id: liu-cai-shao-pei-tong-she-deng-wang-yue-ting-guan-chao
title: 陪同舍登望越亭觀潮
titlePinyin: pei2 tong2 she4 deng1 wang4 yue4 ting2 guan1 chao2
titleSlug: pei-tong-she-deng-wang-yue-ting-guan-chao
author: 劉才邵
authorPinyin: liu2 cai2 shao4
authorSlug: liu-cai-shao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 吳越中分江一派，兩岸溪山掃濃黛。
- 茫茫雲海迷烟空，方諸宫外天爲界。
- 潮波吐納誰使然，欲到先衝海門隘。
- 江淺洲長礙奔放，勢益洶洶怒而噫。
- 方看隱起玉堤横，忽復飛騰雪花碎。
- 高浪翻空雷吼怒，黑沙崛起雲崩壊。
- 山岳傾頹驚炫轉，鯨鵬摩戛舞幽怪。
- 大聲吹地恣淙淙，餘響振天轟磕磕。
- 恍如白帝盛羽衛，風攪旌幢紛斾斾。
- 從以百萬虎與貔，組練精明呼聲大。
- 世間奇觀獨雄絕，坐令耳目俱鬆快。
- 津亭晚靄動遐想，樽酒相歡信良會。
- 木落山空秋氣高，情多思遠人寰外。
- 杜老扶桑有遺恨，韓子鯨魚思飽膾。
- 豪氣英風終不泯，海色天容自相對。
- 同來俱是蓬山侣，蘂簡玉書名姓在。
- 東遊不用浮海航，仙驥追風雲作蓋。
- 卻須從此排閶闔，叢鈴響雜飛霞佩。
- 通明殿裏綴仙班，官府縱多君莫悔。

## 拼音

- wu2 yue4 zhong1 fen1 jiang1 yi2 pai4 ， liang3 an4 xi1 shan1 sao3 nong2 dai4 。
- mang2 mang2 yun2 hai3 mi2 yan1 kong1 ， fang1 zhu1 gong1 wai4 tian1 wei2 jie4 。
- chao2 bo1 tu3 na4 shui2 shi3 ran2 ， yu4 dao4 xian1 chong1 hai3 men2 ai4 。
- jiang1 qian3 zhou1 chang2 ai4 ben1 fang4 ， shi4 yi4 xiong1 xiong1 nu4 er2 yi1 。
- fang1 kan4 yin3 qi3 yu4 di1 heng2 ， hu1 fu4 fei1 teng2 xue3 hua1 sui4 。
- gao1 lang4 fan1 kong1 lei2 hou3 nu4 ， hei1 sha1 jue2 qi3 yun2 beng1 huai4 。
- shan1 yue4 qing1 tui2 jing1 xuan4 zhuan3 ， jing1 peng2 mo2 jia2 wu3 you1 guai4 。
- da4 sheng1 chui1 di4 zi4 cong2 cong2 ， yu2 xiang3 zhen4 tian1 hong1 ke1 ke1 。
- huang3 ru2 bai2 di4 sheng4 yu3 wei4 ， feng1 jiao3 jing1 zhuang4 fen1 pei4 pei4 。
- cong2 yi3 bai3 wan4 hu3 yu3 pi2 ， zu3 lian4 jing1 ming2 hu1 sheng1 da4 。
- shi4 jian4 qi2 guan1 du2 xiong2 jue2 ， zuo4 ling4 er3 mu4 ju4 song1 kuai4 。
- jin1 ting2 wan3 ai3 dong4 xia2 xiang3 ， zun1 jiu3 xiang1 huan1 xin4 liang2 hui4 。
- mu4 luo4 shan1 kong1 qiu1 qi4 gao1 ， qing2 duo1 si1 yuan3 ren2 huan2 wai4 。
- du4 lao3 fu2 sang1 you3 yi2 hen4 ， han2 zi3 jing1 yu2 si1 bao3 kuai4 。
- hao2 qi4 ying1 feng1 zhong1 bu4 min3 ， hai3 se4 tian1 rong2 zi4 xiang1 dui4 。
- tong2 lai2 ju4 shi4 peng2 shan1 lü3 ， rui3 jian3 yu4 shu1 ming2 xing4 zai4 。
- dong1 you2 bu2 yong4 fu2 hai3 hang2 ， xian1 ji4 zhui1 feng1 yun2 zuo4 gai4 。
- que4 xu1 cong2 ci3 pai2 chang1 he2 ， cong2 ling2 xiang3 za2 fei1 xia2 pei4 。
- tong1 ming2 dian4 li3 zhui4 xian1 ban1 ， guan1 fu3 zong4 duo1 jun1 mo4 hui3 。

## 注释

## 译文

## 赏析
