---
id: liu-cai-shao-zhong-qiu-ye-guan-zhong-hui-yin
title: 中秋夜館中會飲
titlePinyin: zhong1 qiu1 ye4 guan3 zhong1 hui4 yin3
titleSlug: zhong-qiu-ye-guan-zhong-hui-yin
author: 劉才邵
authorPinyin: liu2 cai2 shao4
authorSlug: liu-cai-shao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 世情共惜隔年期，豈堪四野陰雲垂。
- 幾處紅樓歌吹起，窺簷初訝寒光遲。
- 那知細雨復侵夜，燈外蟾影還微微。
- 是時冊府陪諸彥，聊復杯酒相追隨。
- 地嚴更覺秋氣凈，雨過還有涼風吹。
- 忘懷自得觴詠趣，真賞不爲陰晴移。
- 月豈無光忌全露，雲亦有意藏餘輝。
- 雲輕影薄自清絕，不減永夜天河詩。
- 人言蚌胎因吸月，隨月明暗占盈虧。
- 詔詞丁寧斥金翠，豈更漉海求珠璣。
- 月光不露乃天意，正是君王崇儉時。

## 拼音

- shi4 qing2 gong4 xi1 ge2 nian2 qi1 ， qi3 kan1 si4 ye3 yin1 yun2 chui2 。
- ji1 chu3 hong2 lou2 ge1 chui1 qi3 ， kui1 yan2 chu1 ya4 han2 guang1 chi2 。
- na4 zhi1 xi4 yu3 fu4 qin1 ye4 ， deng1 wai4 chan2 ying3 huan2 wei1 wei1 。
- shi4 shi2 ce4 fu3 pei2 zhu1 yan4 ， liao2 fu4 bei1 jiu3 xiang1 zhui1 sui2 。
- di4 yan2 geng4 jue2 qiu1 qi4 jing4 ， yu3 guo4 huan2 you3 liang2 feng1 chui1 。
- wang4 huai2 zi4 de2 shang1 yong3 qu4 ， zhen1 shang3 bu4 wei2 yin1 qing2 yi2 。
- yue4 qi3 wu2 guang1 ji4 quan2 lu4 ， yun2 yi4 you3 yi4 cang2 yu2 hui1 。
- yun2 qing1 ying3 bao2 zi4 qing1 jue2 ， bu4 jian3 yong3 ye4 tian1 he2 shi1 。
- ren2 yan2 bang4 tai1 yin1 xi1 yue4 ， sui2 yue4 ming2 an4 zhan4 ying2 kui1 。
- zhao4 ci2 ding1 ning2 chi4 jin1 cui4 ， qi3 geng4 lu4 hai3 qiu2 zhu1 ji1 。
- yue4 guang1 bu2 lu4 nai3 tian1 yi4 ， zheng4 shi4 jun1 wang2 chong2 jian3 shi2 。

## 注释

## 译文

## 赏析
