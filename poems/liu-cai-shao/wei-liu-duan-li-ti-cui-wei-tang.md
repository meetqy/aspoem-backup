---
id: liu-cai-shao-wei-liu-duan-li-ti-cui-wei-tang
title: 爲劉端禮題翠微堂
titlePinyin: wei2 liu2 duan1 li3 ti2 cui4 wei1 tang2
titleSlug: wei-liu-duan-li-ti-cui-wei-tang
author: 劉才邵
authorPinyin: liu2 cai2 shao4
authorSlug: liu-cai-shao
dynasty: 宋
dynastyPinyin: song4
dynastySlug: song
tags: []
---

## 正文

- 春陰涔涔透方礎，春雲濛濛閣殘雨。
- 烟中梅子未傳黄，坐使名園清興阻。
- 誰料天公亦會事，報晴逼曉聞街鼓。
- 來遲不見碧桃開，滿洞翠陰籠牖戶。
- 杖藜徐步穿芳徑，芝术丰茸雜蘭杜。
- 含笑無心迷下蔡，酴醾分清從月宇。
- 共占餘春動地香，香地滿園無處貯。
- 步芳橋長清浸闊，花影波光媚欄柱。
- 漫天柳絮爛不收，點水荷錢疏可數。
- 行行直到翠微堂，簾幕風輕雙燕舞。
- 梢雲何啻千竿竹，鑠石空傳三伏暑。
- 遠碧巖巖太超絕，高標凜凜如相許。
- 堂陰路轉經古城，茅屋數間營别墅。
- 白石清溪自瀟灑，閑花野草無行伍。
- 歸來還復坐達軒，石鼎酪奴煩旋煮。
- 因君指似壁間詩，知是昔人觴詠所。
- 駕麟跨空窺理窟，搜抉幽奇呈脉縷。
- 當時景物怯劖鐫，造化小兒遽相苦。
- 海山茫茫風馭遠，人世空驚如插羽。
- 幸哉有子續奇芬，新編還見驚人語。
- 才大終嬰珪組累，身閑好作林塘主。
- 高情隨處即逍遥，豈向明時分出處。
- 早晚乘風肆遠圖，九萬雲程看一舉。

## 拼音

- chun1 yin1 cen2 cen2 tou4 fang1 chu3 ， chun1 yun2 meng2 meng2 ge2 can2 yu3 。
- yan1 zhong1 mei2 zi0 wei4 chuan2 huang2 ， zuo4 shi3 ming2 yuan2 qing1 xing1 zu3 。
- shui2 liao4 tian1 gong1 yi4 hui4 shi4 ， bao4 qing2 bi1 xiao3 wen2 jie1 gu3 。
- lai2 chi2 bu2 jian4 bi4 tao2 kai1 ， man3 dong4 cui4 yin1 long2 you3 hu4 。
- zhang4 li2 xu2 bu4 chuan1 fang1 jing4 ， zhi1 shu4 feng1 rong2 za2 lan2 du4 。
- han2 xiao4 wu2 xin1 mi2 xia4 cai4 ， tu2 mi2 fen1 qing1 cong2 yue4 yu3 。
- gong4 zhan4 yu2 chun1 dong4 di4 xiang1 ， xiang1 di4 man3 yuan2 wu2 chu3 zhu4 。
- bu4 fang1 qiao2 chang2 qing1 jin4 kuo4 ， hua1 ying3 bo1 guang1 mei4 lan2 zhu4 。
- man4 tian1 liu3 xu4 lan4 bu4 shou1 ， dian3 shui3 he2 qian2 shu1 ke3 shu4 。
- hang2 hang2 zhi2 dao4 cui4 wei1 tang2 ， lian2 mu4 feng1 qing1 shuang1 yan4 wu3 。
- shao1 yun2 he2 chi4 qian1 gan1 zhu2 ， shuo4 shi2 kong1 chuan2 san1 fu2 shu3 。
- yuan3 bi4 yan2 yan2 tai4 chao1 jue2 ， gao1 biao1 lin3 lin3 ru2 xiang1 xu1 。
- tang2 yin1 lu4 zhuan3 jing1 gu3 cheng2 ， mao2 wu1 shu4 jian4 ying2 bie2 shu4 。
- bai2 shi2 qing1 xi1 zi4 xiao1 sa3 ， xian2 hua1 ye3 cao3 wu2 hang2 wu3 。
- gui1 lai2 huan2 fu4 zuo4 da2 xuan1 ， shi2 ding3 lao4 nu2 fan2 xuan2 zhu3 。
- yin1 jun1 zhi3 si4 bi4 jian4 shi1 ， zhi1 shi4 xi1 ren2 shang1 yong3 suo3 。
- jia4 lin2 kua4 kong1 kui1 li3 ku1 ， sou1 jue2 you1 qi2 cheng2 mai4 lü3 。
- dang1 shi2 jing3 wu4 qie4 chan2 juan1 ， zao4 hua4 xiao3 er2 ju4 xiang1 ku3 。
- hai3 shan1 mang2 mang2 feng1 yu4 yuan3 ， ren2 shi4 kong1 jing1 ru2 cha1 yu3 。
- xing4 zai1 you3 zi3 xu4 qi2 fen1 ， xin1 bian1 huan2 jian4 jing1 ren2 yu3 。
- cai2 da4 zhong1 ying1 gui1 zu3 lei4 ， shen1 xian2 hao3 zuo4 lin2 tang2 zhu3 。
- gao1 qing2 sui2 chu3 ji2 xiao1 yao2 ， qi3 xiang4 ming2 shi2 fen1 chu1 chu3 。
- zao3 wan3 cheng2 feng1 si4 yuan3 tu2 ， jiu3 wan4 yun2 cheng2 kan4 yi4 ju3 。

## 注释

## 译文

## 赏析
