---
id: liu-cai-shao-guan-lan-ge-wei-luo-chang-qing-ti
title: 觀瀾閣爲羅長卿題
titlePinyin: guan1 lan2 ge2 wei2 luo2 chang2 qing1 ti2
titleSlug: guan-lan-ge-wei-luo-chang-qing-ti
author: 劉才邵
authorPinyin: liu2 cai2 shao4
authorSlug: liu-cai-shao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 贛水出而激，交流虎城背。
- 崎嶇三百里，方脱灘石礙。
- 滔滔遂北之，遠與西江會。
- 揚瀾在其北，抝怒兩崖隘。
- 春天雲氣裂，拍岸山石碎。
- 老蛟千丈強，擘水見光怪。
- 水初無定形，因勢生萬態。
- 出石未入江，其間幸平快。
- 公家起高閣，下瞰鋪練带。
- 天光迷上下，山影分向背。
- 魚行吹細浪，鷺下點晴黛。
- 氣象日夕佳，無一可揀汰。
- 獨憐風動地，萬竅雜號噫。
- 雖微江濤壯，波山亦高大。
- 取名遂以此，用意知有在。
- 西江天設險，雄絕難摹繢。
- 賴有醉翁詞，卓偉盖當代。
- 神清鸞鶴遠，故里江山在。
- 後來揮翰手，顧豈易追配。
- 因公索題詩，愧汗若方頮。
- 盛意難虛辱，輕作恐終悔。
- 以茲進退間，捉筆久不黴。
- 牢辭既不獲，聊復書梗概。
- 聖言如大川，到海無邉界。
- 百家或可觀，時雨集溝澮。
- 其餘復細瑣，僅若坳浮芥。
- 學道當何從，於此貴不昧。
- 如子識鑒高，終不釣灘瀨。
- 定同昌黎公，去飽鯨魚鱠。

## 拼音

- gan4 shui3 chu1 er2 ji1 ， jiao1 liu2 hu3 cheng2 bei4 。
- qi2 qu1 san1 bai3 li3 ， fang1 tuo1 tan1 shi2 ai4 。
- tao1 tao1 sui4 bei3 zhi1 ， yuan3 yu3 xi1 jiang1 hui4 。
- yang2 lan2 zai4 qi2 bei3 ， ao3 nu4 liang3 ya2 ai4 。
- chun1 tian1 yun2 qi4 lie4 ， pai1 an4 shan1 shi2 sui4 。
- lao3 jiao1 qian1 zhang4 qiang2 ， bo4 shui3 jian4 guang1 guai4 。
- shui3 chu1 wu2 ding4 xing2 ， yin1 shi4 sheng1 wan4 tai4 。
- chu1 shi2 wei4 ru4 jiang1 ， qi2 jian4 xing4 ping2 kuai4 。
- gong1 jia0 qi3 gao1 ge2 ， xia4 kan4 pu1 lian4 dai4 。
- tian1 guang1 mi2 shang4 xia4 ， shan1 ying3 fen1 xiang4 bei4 。
- yu2 xing2 chui1 xi4 lang4 ， lu4 xia4 dian3 qing2 dai4 。
- qi4 xiang4 ri4 xi1 jia1 ， wu2 yi4 ke3 jian3 tai4 。
- du2 lian2 feng1 dong4 di4 ， wan4 qiao4 za2 hao4 yi1 。
- sui1 wei1 jiang1 tao1 zhuang4 ， bo1 shan1 yi4 gao1 da4 。
- qu3 ming2 sui4 yi3 ci3 ， yong4 yi4 zhi1 you3 zai4 。
- xi1 jiang1 tian1 she4 xian3 ， xiong2 jue2 nan2 mo2 hui4 。
- lai4 you3 zui4 weng1 ci2 ， zhuo2 wei3 gai4 dang1 dai4 。
- shen2 qing1 luan2 he4 yuan3 ， gu4 li3 jiang1 shan1 zai4 。
- hou4 lai2 hui1 han4 shou3 ， gu4 qi3 yi4 zhui1 pei4 。
- yin1 gong1 suo3 ti2 shi1 ， kui4 han4 ruo4 fang1 hui4 。
- sheng4 yi4 nan2 xu1 ru3 ， qing1 zuo4 kong3 zhong1 hui3 。
- yi3 zi1 jin4 tui4 jian4 ， zhuo1 bi3 jiu3 bu4 mei2 。
- lao2 ci2 ji4 bu2 huo4 ， liao2 fu4 shu1 geng3 gai4 。
- sheng4 yan2 ru2 da4 chuan1 ， dao4 hai3 wu2 bian1 jie4 。
- bai3 jia1 huo4 ke3 guan1 ， shi2 yu3 ji2 gou1 kuai4 。
- qi2 yu2 fu4 xi4 suo3 ， jin3 ruo4 ao4 fu2 jie4 。
- xue2 dao4 dang1 he2 cong2 ， wu1 ci3 gui4 bu2 mei4 。
- ru2 zi3 shi2 jian4 gao1 ， zhong1 bu2 diao4 tan1 lai4 。
- ding4 tong2 chang1 li2 gong1 ， qu4 bao3 jing1 yu2 kuai4 。

## 注释

## 译文

## 赏析
