---
id: liu-cai-shao-zeng-xia-hou-zi-mei-yang-xin-ju-shi
title: 贈夏侯子美養心居士
titlePinyin: zeng4 xia4 hou2 zi3 mei3 yang3 xin1 ju1 shi4
titleSlug: zeng-xia-hou-zi-mei-yang-xin-ju-shi
author: 劉才邵
authorPinyin: liu2 cai2 shao4
authorSlug: liu-cai-shao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 漢家恢儒成治功，獨與三代同高風。
- 當時經術傳家者，大小夏侯名譽崇。
- 鄴都雄圖方鼎峙，英俊乘時盡風靡。
- 坐使當途基業成，才如伏波能有幾。
- 公家先世不乏人，詩書韜略傳清芬。
- 文取賢科武分閫，爽氣英姿今尚存。
- 前人清白今人繼，方得家聲終不墜。
- 脩身大要在養心，公以自名深有意。
- 世人但知縱多欲，盈壑填溪不知足。
- 盡取豪華供目前，幾人更戒前車覆。
- 如公此意具真識，不似世人長荆棘。
- 寸田盡著子孫耕，會見慶餘由善積。

## 拼音

- han4 jia1 hui1 ru2 cheng2 zhi4 gong1 ， du2 yu3 san1 dai4 tong2 gao1 feng1 。
- dang1 shi2 jing1 shu4 chuan2 jia1 zhe3 ， da4 xiao3 xia4 hou2 ming2 yu4 chong2 。
- ye4 dou1 xiong2 tu2 fang1 ding3 zhi4 ， ying1 jun4 cheng2 shi2 jin4 feng1 mi2 。
- zuo4 shi3 dang1 tu2 ji1 ye4 cheng2 ， cai2 ru2 fu2 bo1 neng2 you3 ji1 。
- gong1 jia0 xian1 shi4 bu4 fa2 ren2 ， shi1 shu1 tao1 lüe4 chuan2 qing1 fen1 。
- wen2 qu3 xian2 ke1 wu3 fen1 kun3 ， shuang3 qi4 ying1 zi1 jin1 shang4 cun2 。
- qian2 ren2 qing1 bai2 jin1 ren2 ji4 ， fang1 de2 jia1 sheng1 zhong1 bu2 zhui4 。
- xiu1 shen1 da4 yao4 zai4 yang3 xin1 ， gong1 yi3 zi4 ming2 shen1 you3 yi4 。
- shi4 ren2 dan4 zhi1 zong4 duo1 yu4 ， ying2 he4 tian2 xi1 bu4 zhi1 zu2 。
- jin4 qu3 hao2 hua2 gong4 mu4 qian2 ， ji1 ren2 geng4 jie4 qian2 ju1 fu4 。
- ru2 gong1 ci3 yi4 ju4 zhen1 shi2 ， bu2 si4 shi4 ren2 chang2 jing1 ji2 。
- cun4 tian2 jin4 zhu4 zi3 sun1 geng1 ， hui4 jian4 qing4 yu2 you2 shan4 ji1 。

## 注释

## 译文

## 赏析
