---
id: liu-cai-shao-gong-shi-zhang-zhi-guan-deng-he-shan-bai-yun-feng-jue-ding-ai-qi-qing-kuang-nai-jie-an-pi-gu-fan-shi-nian-hou-sui-luo-fa-fa-ming-yong-yuan-shao-xing-san-nian-xia-fang-yu-wu-cheng-zhong-ju-dao-suo-yi-chu-jia-ji-xie-shi-dong-you-zhi-yi-yin-zuo-shi-shi-yi-jian-zhi
title: 貢士張智觀登禾山白雲峰絕頂愛其清曠乃結庵辟穀凡十年後遂落髮法名永元紹興三年夏訪予於城中具道所以出家及携詩東遊之意因作是詩以餞之
titlePinyin: gong4 shi4 zhang1 zhi4 guan1 deng1 he2 shan1 bai2 yun2 feng1 jue2 ding3 ai4 qi2 qing1 kuang4 nai3 jie2 an1 pi4 gu3 fan2 shi2 nian2 hou4 sui4 luo4 fa4 fa3 ming2 yong3 yuan2 shao4 xing1 san1 nian2 xia4 fang3 yu3 wu1 cheng2 zhong1 ju4 dao4 suo3 yi3 chu1 jia1 ji2 xie2 shi1 dong1 you2 zhi1 yi4 yin1 zuo4 shi4 shi1 yi3 jian4 zhi1
titleSlug: gong-shi-zhang-zhi-guan-deng-he-shan-bai-yun-feng-jue-ding-ai-qi-qing-kuang-nai-jie-an-pi-gu-fan-shi-nian-hou-sui-luo-fa-fa-ming-yong-yuan-shao-xing-san-nian-xia-fang-yu-wu-cheng-zhong-ju-dao-suo-yi-chu-jia-ji-xie-shi-dong-you-zhi-yi-yin-zuo-shi-shi-yi-jian-zhi
author: 劉才邵
authorPinyin: liu2 cai2 shao4
authorSlug: liu-cai-shao
dynasty: 宋
dynastyPinyin: song4
dynastySlug: song
tags: []
---

## 正文

- 白雲山人機鑒高，了見萬法棲秋毫。
- 龜腸蟬腹耐清苦，空山坐聽鼪鼯號。
- 無心索價驚衆耳，尚恐名出終難逃。
- 一朝解去薜蘿服，鬋剔須髮披方袍。
- 黄龍宗旨人難湊，涓滴不容消息漏。
- 一到禾山謁老方，全機不露三關透。
- 城中軍馬正紛紛，紅塵漲空日色瘦。
- 問師觸熱有底忙，云向疏山聊宿留。
- 蒐奇獵怪窮端倪，詩胆大於身數圍。
- 勿憂平淡少人愛，此去定逢韓退之。
- 年來世味種種薄，文字習氣黏如黐。
- 自信文通才未盡，猶堪重擬碧雲詩。

## 拼音

- bai2 yun2 shan1 ren2 ji1 jian4 gao1 ， liao3 jian4 wan4 fa3 qi1 qiu1 hao2 。
- gui1 chang2 chan2 fu4 nai4 qing1 ku3 ， kong1 shan1 zuo4 ting1 sheng1 wu2 hao4 。
- wu2 xin1 suo3 jia4 jing1 zhong4 er3 ， shang4 kong3 ming2 chu1 zhong1 nan2 tao2 。
- yi4 zhao1 jie3 qu4 bi4 luo2 fu2 ， jian3 ti1 xu1 fa4 pi1 fang1 pao2 。
- huang2 long2 zong1 zhi3 ren2 nan2 cou4 ， juan1 di1 bu4 rong2 xiao1 xi0 lou4 。
- yi2 dao4 he2 shan1 ye4 lao3 fang1 ， quan2 ji1 bu2 lu4 san1 guan1 tou4 。
- cheng2 zhong1 jun1 ma3 zheng4 fen1 fen1 ， hong2 chen2 zhang3 kong1 ri4 se4 shou4 。
- wen4 shi1 chu4 re4 you3 di3 mang2 ， yun2 xiang4 shu1 shan1 liao2 su4 liu2 。
- sou1 qi2 lie4 guai4 qiong2 duan1 ni2 ， shi1 dan3 da4 wu1 shen1 shu4 wei2 。
- wu4 you1 ping2 dan4 shao3 ren2 ai4 ， ci3 qu4 ding4 feng2 han2 tui4 zhi1 。
- nian2 lai2 shi4 wei4 zhong3 zhong3 bao2 ， wen2 zi4 xi2 qi4 nian2 ru2 chi1 。
- zi4 xin4 wen2 tong1 cai2 wei4 jin4 ， you2 kan1 zhong4 ni3 bi4 yun2 shi1 。

## 注释

## 译文

## 赏析
