---
id: liu-cai-shao-qing-yuan-tai-ci-qian-ren-yun
title: 青原臺次前人韻
titlePinyin: qing1 yuan2 tai2 ci4 qian2 ren2 yun4
titleSlug: qing-yuan-tai-ci-qian-ren-yun
author: 劉才邵
authorPinyin: liu2 cai2 shao4
authorSlug: liu-cai-shao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 伯仲聯華萼，登臨擁旌幢。
- 從行真鳳雛，不數襄陽龐。
- 聖人念遠民，暫輟臨此邦。
- 共驚后夔手，胡爲調衆腔。
- 公獨體上意，勤民起膏肓。
- 餘閑養詩勇，萬鈞一指扛。
- 謝家內集盛，文彩今可雙。
- 江白曳縞練，山青逼軒窗。
- 緬懷風幡語，聞者拱手降。
- 獨此雙泉老，機鋒暗相撞。
- 曹溪一滴水，傾出白玉缸。
- 至今正脉通，洪流咽三江。
- 遠水注江腹，浮雲盪山胸。
- 悠悠動遐想，矗矗標奇峰。
- 祖意透今古，風期協霜鐘。
- 詩中無礙辨，未信景能供。
- 黄堂正多暇，森戟閑衛兵。
- 月波復蕩漾，遥接銀河傾。
- 天高萬物肅，星潤三階平。
- 使君樂歲豐，高臺延客登。
- 從來中秋夕，難得滿意晴。
- 江山自高下，歌管搖空明。
- 参差桂影動，清濕露華凝。
- 新詩出妙思，心境還雙清。
- 皎如白玉壺，滿中貯冰凌。
- 坐久群動息，風生兩腋輕。
- 觴詠有餘樂，何物更關身。
- 不減庾樓興，風流自古情。

## 拼音

- bo2 zhong4 lian2 hua2 e4 ， deng1 lin2 yong1 jing1 zhuang4 。
- cong2 xing2 zhen1 feng4 chu2 ， bu2 shu4 xiang1 yang2 pang2 。
- sheng4 ren2 nian4 yuan3 min2 ， zan4 chuo4 lin2 ci3 bang1 。
- gong4 jing1 hou4 kui2 shou3 ， hu2 wei2 diao4 zhong4 qiang1 。
- gong1 du2 ti3 shang4 yi4 ， qin2 min2 qi3 gao1 huang1 。
- yu2 xian2 yang3 shi1 yong3 ， wan4 jun1 yi4 zhi3 kang2 。
- xie4 jia1 nei4 ji2 sheng4 ， wen2 cai3 jin1 ke3 shuang1 。
- jiang1 bai2 ye4 gao3 lian4 ， shan1 qing1 bi1 xuan1 chuang1 。
- mian3 huai2 feng1 fan1 yu3 ， wen2 zhe3 gong3 shou3 jiang4 。
- du2 ci3 shuang1 quan2 lao3 ， ji1 feng1 an4 xiang1 zhuang4 。
- cao2 xi1 yi4 di1 shui3 ， qing1 chu1 bai2 yu4 gang1 。
- zhi4 jin1 zheng4 mai4 tong1 ， hong2 liu2 yan4 san1 jiang1 。
- yuan3 shui3 zhu4 jiang1 fu4 ， fu2 yun2 dang4 shan1 xiong1 。
- you1 you1 dong4 xia2 xiang3 ， chu4 chu4 biao1 qi2 feng1 。
- zu3 yi4 tou4 jin1 gu3 ， feng1 qi1 xie2 shuang1 zhong1 。
- shi1 zhong1 wu2 ai4 bian4 ， wei4 xin4 jing3 neng2 gong4 。
- huang2 tang2 zheng4 duo1 xia2 ， sen1 ji3 xian2 wei4 bing1 。
- yue4 bo1 fu4 dang4 yang4 ， yao2 jie1 yin2 he2 qing1 。
- tian1 gao1 wan4 wu4 su4 ， xing1 run4 san1 jie1 ping2 。
- shi3 jun1 le4 sui4 feng1 ， gao1 tai2 yan2 ke4 deng1 。
- cong2 lai2 zhong1 qiu1 xi1 ， nan2 de2 man3 yi4 qing2 。
- jiang1 shan1 zi4 gao1 xia4 ， ge1 guan3 yao2 kong1 ming2 。
- cen1 ci1 gui4 ying3 dong4 ， qing1 shi1 lu4 hua2 ning2 。
- xin1 shi1 chu1 miao4 si1 ， xin1 jing4 huan2 shuang1 qing1 。
- jiao3 ru2 bai2 yu4 hu2 ， man3 zhong1 zhu4 bing1 ling2 。
- zuo4 jiu3 qun2 dong4 xi1 ， feng1 sheng1 liang3 ye4 qing1 。
- shang1 yong3 you3 yu2 le4 ， he2 wu4 geng4 guan1 shen1 。
- bu4 jian3 yu3 lou2 xing1 ， feng1 liu2 zi4 gu3 qing2 。

## 注释

## 译文

## 赏析
