---
id: liu-cai-shao-you-tian-zhu-ling-yin-si-shi
title: 遊天竺靈隱寺詩
titlePinyin: you2 tian1 zhu2 ling2 yin3 si4 shi1
titleSlug: you-tian-zhu-ling-yin-si-shi
author: 劉才邵
authorPinyin: liu2 cai2 shao4
authorSlug: liu-cai-shao
dynasty: 宋
dynastyPinyin: song4
dynastySlug: song
tags: []
---

## 正文

- 清晨出城西，車馬紛颯沓。
- 行行巖壑深，漠漠霧雨雜。
- 雲陰忽披豁，海色共蕭颯。
- 幽尋浩莫窮，空響時相答。
- 地籟笙竽真，材纈丹青合。
- 潦收猿澗浄，寺遶鷲峰匝。
- 簷牙向空啄，殿腳依山插。
- 空翠撲軒窗，乳洞敞閨閤。
- 泄雲無定姿，欹石半相磕。
- 珠燈吐光焰，香龍振鱗甲。
- 啼煙禽念佛，掇蘂蜂供蠟。
- 丹井漲靈泉，嵒松披艾衲。
- 蘿徑勞躋攀，風扉自開闔。
- 龍天想奔凑，飛走亦馴狎。
- 同遊今淵雲，馳聲久鞺鞳。
- 逸驥誰能追，流風不受閘。
- 家山富岷峨，水驛經夔峽。
- 不應得未曾，猶若濟所乏。
- 欲去還停騶，就石屢移榻。
- 共笑香積供，未脱腐儒糲。
- 重來當一洗，尋盟忽忘歃。

## 拼音

- qing1 chen2 chu1 cheng2 xi1 ， ju1 ma3 fen1 sa4 ta4 。
- hang2 hang2 yan2 he4 shen1 ， mo4 mo4 wu4 yu3 za2 。
- yun2 yin1 hu1 pi1 huo1 ， hai3 se4 gong4 xiao1 sa4 。
- you1 xun2 hao4 mo4 qiong2 ， kong1 xiang3 shi2 xiang1 da2 。
- di4 lai4 sheng1 yu2 zhen1 ， cai2 xie4 dan1 qing1 he2 。
- liao2 shou1 yuan2 jian4 jing4 ， si4 rao4 jiu4 feng1 za1 。
- yan2 ya2 xiang4 kong1 zhuo2 ， dian4 jiao3 yi1 shan1 cha1 。
- kong1 cui4 pu1 xuan1 chuang1 ， ru3 dong4 chang3 gui1 he2 。
- xie4 yun2 wu2 ding4 zi1 ， qi1 shi2 ban4 xiang1 ke1 。
- zhu1 deng1 tu3 guang1 yan4 ， xiang1 long2 zhen4 lin2 jia3 。
- ti2 yan1 qin2 nian4 fo2 ， duo1 rui3 feng1 gong4 la4 。
- dan1 jing3 zhang3 ling2 quan2 ， yan2 song1 pi1 ai4 na4 。
- luo2 jing4 lao2 ji1 pan1 ， feng1 fei1 zi4 kai1 he2 。
- long2 tian1 xiang3 ben1 cou4 ， fei1 zou3 yi4 xun4 xia2 。
- tong2 you2 jin1 yuan1 yun2 ， chi2 sheng1 jiu3 tang1 ta4 。
- yi4 ji4 shui2 neng2 zhui1 ， liu2 feng1 bu2 shou4 zha2 。
- jia1 shan1 fu4 min2 e2 ， shui3 yi4 jing1 kui2 xia2 。
- bu4 ying1 de2 wei4 ceng2 ， you2 ruo4 ji4 suo3 fa2 。
- yu4 qu4 huan2 ting2 zou1 ， jiu4 shi2 lü3 yi2 ta4 。
- gong4 xiao4 xiang1 ji1 gong4 ， wei4 tuo1 fu3 ru2 li4 。
- zhong4 lai2 dang1 yi4 xi3 ， xun2 meng2 hu1 wang4 sha4 。

## 注释

## 译文

## 赏析
