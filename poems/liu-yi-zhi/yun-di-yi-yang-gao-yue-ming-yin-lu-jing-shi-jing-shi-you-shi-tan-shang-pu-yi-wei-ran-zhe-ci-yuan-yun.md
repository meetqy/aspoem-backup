---
id: liu-yi-zhi-yun-di-yi-yang-gao-yue-ming-yin-lu-jing-shi-jing-shi-you-shi-tan-shang-pu-yi-wei-ran-zhe-ci-yuan-yun
title: 允迪以羊膏瀹茗飲呂景實景實有詩歎賞僕意未然輙次原韻
titlePinyin: yun3 di2 yi3 yang2 gao1 yue4 ming2 yin3 lü3 jing3 shi2 jing3 shi2 you3 shi1 tan4 shang3 pu2 yi4 wei4 ran2 zhe2 ci4 yuan2 yun4
titleSlug: yun-di-yi-yang-gao-yue-ming-yin-lu-jing-shi-jing-shi-you-shi-tan-shang-pu-yi-wei-ran-zhe-ci-yuan-yun
author: 劉一止
authorPinyin: liu2 yi4 zhi3
authorSlug: liu-yi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 精金不受釧釵辱，瑞草何曾取膏腹。
- 乳花粥西名已非，薦以羊肪何太俗。
- 山林鐘鼎異天性，難遣華腴偶窮獨。
- 森森正味苦且嚴，玉質無瑕誰敢戮。
- 君家饌林多錯本，讀罷流涎誑枯吻。
- 故令茗盌變腥膻，遠想黄封雪花醖。
- 呼酪爲奴逢彼怒，自惜爭雄巧相污。
- 我寧不飲信我說，獨喜君詩有神助。
- 君不見穆家兄弟故可人，概以骨鯁恐異趣。

## 拼音

- jing1 jin1 bu2 shou4 chuan4 chai1 ru3 ， rui4 cao3 he2 ceng2 qu3 gao1 fu4 。
- ru3 hua1 zhou1 xi1 ming2 yi3 fei1 ， jian4 yi3 yang2 fang2 he2 tai4 su2 。
- shan1 lin2 zhong1 ding3 yi4 tian1 xing4 ， nan2 qian3 hua2 yu2 ou3 qiong2 du2 。
- sen1 sen1 zheng4 wei4 ku3 qie3 yan2 ， yu4 zhi4 wu2 xia2 shui2 gan3 lu4 。
- jun1 jia1 zhuan4 lin2 duo1 cuo4 ben3 ， du2 ba4 liu2 xian2 kuang2 ku1 wen3 。
- gu4 ling4 ming2 wan3 bian4 xing1 shan1 ， yuan3 xiang3 huang2 feng1 xue3 hua1 yun4 。
- hu1 lao4 wei2 nu2 feng2 bi3 nu4 ， zi4 xi1 zheng1 xiong2 qiao3 xiang1 wu1 。
- wo3 ning2 bu4 yin3 xin4 wo3 shuo1 ， du2 xi3 jun1 shi1 you3 shen2 zhu4 。
- jun1 bu2 jian4 mu4 jia1 xiong1 di4 gu4 ke3 ren2 ， gai4 yi3 gu3 geng3 kong3 yi4 qu4 。

## 注释

## 译文

## 赏析
