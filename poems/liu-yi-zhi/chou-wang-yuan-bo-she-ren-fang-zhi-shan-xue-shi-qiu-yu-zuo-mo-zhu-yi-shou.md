---
id: liu-yi-zhi-chou-wang-yuan-bo-she-ren-fang-zhi-shan-xue-shi-qiu-yu-zuo-mo-zhu-yi-shou
title: 酬王元渤舍人方智善學士求余作墨竹一首
titlePinyin: chou2 wang2 yuan2 bo2 she4 ren2 fang1 zhi4 shan4 xue2 shi4 qiu2 yu2 zuo4 mo4 zhu2 yi4 shou3
titleSlug: chou-wang-yuan-bo-she-ren-fang-zhi-shan-xue-shi-qiu-yu-zuo-mo-zhu-yi-shou
author: 劉一止
authorPinyin: liu2 yi4 zhi3
authorSlug: liu-yi-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 堂名似賢人似竹，瘦節孤高照崕谷。
- 百年人與竹俱化，尚有諸孫來借宿。
- 家風愛竹餘底事，至今十飯九不肉。
- 惟應說食誑枯腸，更寫寒梢媚幽獨。
- 王郎散带談清虚，爲竹造門顔不忸。
- 方英炯炯貌臞甚，門倚江干千个綠。
- 兩家人物摠風流，石壁山前烟雨秋。
- 豈惟千首輕萬戶，胸中世襲瀟灑侯。
- 我乃癡絕非畫絕，憐此霜根貫金鐵。
- 短綃淡墨持似公，更聽哦詩聲激烈。

## 拼音

- tang2 ming2 si4 xian2 ren2 si4 zhu2 ， shou4 jie2 gu1 gao1 zhao4 ya2 gu3 。
- bai3 nian2 ren2 yu3 zhu2 ju4 hua4 ， shang4 you3 zhu1 sun1 lai2 jie4 su4 。
- jia1 feng1 ai4 zhu2 yu2 di3 shi4 ， zhi4 jin1 shi2 fan4 jiu3 bu2 rou4 。
- wei2 ying1 shuo1 shi2 kuang2 ku1 chang2 ， geng4 xie3 han2 shao1 mei4 you1 du2 。
- wang2 lang2 san4 dai4 tan2 qing1 xu1 ， wei2 zhu2 zao4 men2 yan2 bu4 niu3 。
- fang1 ying1 jiong3 jiong3 mao4 qu2 shen4 ， men2 yi3 jiang1 gan1 qian1 ge4 lü4 。
- liang3 jia1 ren2 wu4 zong3 feng1 liu2 ， shi2 bi4 shan1 qian2 yan1 yu3 qiu1 。
- qi3 wei2 qian1 shou3 qing1 wan4 hu4 ， xiong1 zhong1 shi4 xi2 xiao1 sa3 hou2 。
- wo3 nai3 chi1 jue2 fei1 hua4 jue2 ， lian2 ci3 shuang1 gen1 guan4 jin1 tie3 。
- duan3 xiao1 dan4 mo4 chi2 si4 gong1 ， geng4 ting1 o4 shi1 sheng1 ji1 lie4 。

## 注释

## 译文

## 赏析
