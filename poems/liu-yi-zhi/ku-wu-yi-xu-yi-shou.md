---
id: liu-yi-zhi-ku-wu-yi-xu-yi-shou
title: 哭吳亦虚一首
titlePinyin: ku1 wu2 yi4 xu1 yi4 shou3
titleSlug: ku-wu-yi-xu-yi-shou
author: 劉一止
authorPinyin: liu2 yi4 zhi3
authorSlug: liu-yi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 髯吳少年日，輕車駕飛黄。
- 授簡千人中，風流藹東梁。
- 根植苦不牢，一朝隕清商。
- 誰者不歸盡，我獨哀此郎。
- 人物秀且美，叔夜慚龍章。
- 眼看一抔土，瘞此白璧光。
- 空餘百篇詩，老語驚摧藏。
- 孤兒將誰賴，門戶如冰霜。
- 我非山巨源，感念徒悲傷。
- 恨墨慰九泉，別語尚微茫。

## 拼音

- ran2 wu2 shao4 nian2 ri4 ， qing1 ju1 jia4 fei1 huang2 。
- shou4 jian3 qian1 ren2 zhong1 ， feng1 liu2 ai3 dong1 liang2 。
- gen1 zhi2 ku3 bu4 lao2 ， yi4 zhao1 yun3 qing1 shang1 。
- shui2 zhe3 bu4 gui1 jin4 ， wo3 du2 ai1 ci3 lang2 。
- ren2 wu4 xiu4 qie3 mei3 ， shu1 ye4 can2 long2 zhang1 。
- yan3 kan4 yi4 pou2 tu3 ， yi4 ci3 bai2 bi4 guang1 。
- kong1 yu2 bai3 pian1 shi1 ， lao3 yu3 jing1 cui1 cang2 。
- gu1 er2 jiang1 shui2 lai4 ， men2 hu4 ru2 bing1 shuang1 。
- wo3 fei1 shan1 ju4 yuan2 ， gan3 nian4 tu2 bei1 shang1 。
- hen4 mo4 wei4 jiu3 quan2 ， bie2 yu3 shang4 wei1 mang2 。

## 注释

## 译文

## 赏析
