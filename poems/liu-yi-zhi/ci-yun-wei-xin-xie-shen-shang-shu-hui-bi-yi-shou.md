---
id: liu-yi-zhi-ci-yun-wei-xin-xie-shen-shang-shu-hui-bi-yi-shou
title: 次韻維心謝沈尚書惠筆一首
titlePinyin: ci4 yun4 wei2 xin1 xie4 shen3 shang4 shu1 hui4 bi3 yi4 shou3
titleSlug: ci-yun-wei-xin-xie-shen-shang-shu-hui-bi-yi-shou
author: 劉一止
authorPinyin: liu2 yi4 zhi3
authorSlug: liu-yi-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 書生磨吻鉛刀銛，君家手筆不退尖。
- 琢成秀句奪天巧，平揖鮑謝奴高錢。
- 郊寒島瘦復可哂，漢風楚國真能兼。
- 胸中疾邪茹不吐，但覺忿氣生虬髯。
- 叵堪陳壽書漢實，毫端有口可得箝。
- 尚書昔侍金華講，論議凛凛秋霜嚴。
- 曾将一字竊魯史，未用三語求阮瞻。
- 分君賜筆助清峭，雕犀鏤象光出奩。
- 如吾樸遫豈足數，半世翰墨徒心潛。
- 老去文章讀不入，編帙散亂如投籤。
- 因君窮討默自愧，僻魯成痼何時砭。
- 須要盡見君家書，槁死不歎周南淹。
- 更從湘東覓金管，賞激忠孝祛奸憸。

## 拼音

- shu1 sheng1 mo2 wen3 qian1 dao1 xian1 ， jun1 jia1 shou3 bi3 bu2 tui4 jian1 。
- zhuo2 cheng2 xiu4 ju4 duo2 tian1 qiao3 ， ping2 yi1 bao4 xie4 nu2 gao1 qian2 。
- jiao1 han2 dao3 shou4 fu4 ke3 shen3 ， han4 feng1 chu3 guo2 zhen1 neng2 jian1 。
- xiong1 zhong1 ji2 xie2 ru2 bu4 tu3 ， dan4 jue2 fen4 qi4 sheng1 qiu2 ran2 。
- po3 kan1 chen2 shou4 shu1 han4 shi2 ， hao2 duan1 you3 kou3 ke3 de2 qian2 。
- shang4 shu1 xi1 shi4 jin1 hua2 jiang3 ， lun4 yi4 lin3 lin3 qiu1 shuang1 yan2 。
- ceng2 jiang1 yi2 zi4 qie4 lu3 shi3 ， wei4 yong4 san1 yu3 qiu2 ruan3 zhan1 。
- fen1 jun1 ci4 bi3 zhu4 qing1 qiao4 ， diao1 xi1 lou4 xiang4 guang1 chu1 lian2 。
- ru2 wu2 pu3 chi4 qi3 zu2 shu4 ， ban4 shi4 han4 mo4 tu2 xin1 qian2 。
- lao3 qu4 wen2 zhang1 du2 bu2 ru4 ， bian1 zhi4 san4 luan4 ru2 tou2 qian1 。
- yin1 jun1 qiong2 tao3 mo4 zi4 kui4 ， pi4 lu3 cheng2 gu4 he2 shi2 bian1 。
- xu1 yao4 jin4 jian4 jun1 jia1 shu1 ， gao3 si3 bu2 tan4 zhou1 nan2 yan1 。
- geng4 cong2 xiang1 dong1 mi4 jin1 guan3 ， shang3 ji1 zhong1 xiao4 qu1 jian1 xian1 。

## 注释

## 译文

## 赏析
