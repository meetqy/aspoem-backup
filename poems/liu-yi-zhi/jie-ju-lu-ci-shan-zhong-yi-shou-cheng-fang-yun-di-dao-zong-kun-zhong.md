---
id: liu-yi-zhi-jie-ju-lu-ci-shan-zhong-yi-shou-cheng-fang-yun-di-dao-zong-kun-zhong
title: 借居鸕鷀山中一首呈方允迪道蹤昆仲
titlePinyin: jie4 ju1 lu2 ci2 shan1 zhong1 yi4 shou3 cheng2 fang1 yun3 di2 dao4 zong1 kun1 zhong4
titleSlug: jie-ju-lu-ci-shan-zhong-yi-shou-cheng-fang-yun-di-dao-zong-kun-zhong
author: 劉一止
authorPinyin: liu2 yi4 zhi3
authorSlug: liu-yi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 長松舞高寒，落澗瀉清泚。
- 笙簧響天上，金石鳴地底。
- 雲容何潤澤，下有隱君子。
- 樂此山水音，清若變流徴。
- 怪我從何來，塵土兩目眯。
- 寇戎在江滸，薦食心未已。
- 赤嚢走邊報，朝暮異憂喜。
- 安知隱人樂，勝絕有如此。
- 古來成敗事，不入山中耳。
- 願言晚相收，置我巖壑裏。
- 酌泉得醒心，茹朮可不死。
- 况有載酒人，半道同栗里。

## 拼音

- chang2 song1 wu3 gao1 han2 ， luo4 jian4 xie4 qing1 ci3 。
- sheng1 huang2 xiang3 tian1 shang4 ， jin1 shi2 ming2 di4 di3 。
- yun2 rong2 he2 run4 ze2 ， xia4 you3 yin3 jun1 zi3 。
- le4 ci3 shan1 shui3 yin1 ， qing1 ruo4 bian4 liu2 zhi3 。
- guai4 wo3 cong2 he2 lai2 ， chen2 tu3 liang3 mu4 mi1 。
- kou4 rong2 zai4 jiang1 hu3 ， jian4 shi2 xin1 wei4 yi3 。
- chi4 nang2 zou3 bian1 bao4 ， zhao1 mu4 yi4 you1 xi3 。
- an1 zhi1 yin3 ren2 le4 ， sheng4 jue2 you3 ru2 ci3 。
- gu3 lai2 cheng2 bai4 shi4 ， bu2 ru4 shan1 zhong1 er3 。
- yuan4 yan2 wan3 xiang1 shou1 ， zhi4 wo3 yan2 he4 li3 。
- zhuo2 quan2 de2 xing3 xin1 ， ru2 zhu2 ke3 bu4 si3 。
- kuang4 you3 zai4 jiu3 ren2 ， ban4 dao4 tong2 li4 li3 。

## 注释

## 译文

## 赏析
