---
id: mei-zhi-li-xuan-he-si-nian-dong-yang-mei-mou-chu-shou-qi-zhou-yi-wu-yue-shi-jiu-ri-zhai-su-shan-gu-li-ming-feng-qin-chao-ye-zhen-yuan-wan-shou-gong-shao-xiu-wu-yun-si-fu-ci
title: 宣和四年東陽梅某出守蘄州以五月十九日齋宿山谷黎明奉親朝謁真源萬壽宮少休五雲寺賦此
titlePinyin: xuan1 he2 si4 nian2 dong1 yang2 mei2 mou3 chu1 shou3 qi2 zhou1 yi3 wu3 yue4 shi2 jiu3 ri4 zhai1 su4 shan1 gu3 li2 ming2 feng4 qin1 chao2 ye4 zhen1 yuan2 wan4 shou4 gong1 shao3 xiu1 wu3 yun2 si4 fu4 ci3
titleSlug: xuan-he-si-nian-dong-yang-mei-mou-chu-shou-qi-zhou-yi-wu-yue-shi-jiu-ri-zhai-su-shan-gu-li-ming-feng-qin-chao-ye-zhen-yuan-wan-shou-gong-shao-xiu-wu-yun-si-fu-ci
author: 梅執禮
authorPinyin: mei2 zhi2 li3
authorSlug: mei-zhi-li
dynasty: 宋
dynastyPinyin: song4
dynastySlug: song
tags: []
---

## 正文

- 灊高夙所仰，妙想嗟未圓。
- 邂逅一麾出，安輿奉華顛。
- 駸駸涉勝境，獲締香火緣。
- 徘徊慶基殿，稽首頌堯年。
- 徐步俯松杪，幽尋值靈篇。
- 軒窗散急雨，四座屯霏煙。
- 向來玉京夢，了了墮目前。
- 恍疑雞犬資，今在第幾天。
- 平生修無怍，自視應得仙。
- 孺子審可教，凡軀佇加鞭。

## 拼音

- qian2 gao1 su4 suo3 yang3 ， miao4 xiang3 jie1 wei4 yuan2 。
- xie4 hou4 yi4 hui1 chu1 ， an1 yu2 feng4 hua2 dian1 。
- qin1 qin1 she4 sheng4 jing4 ， huo4 di4 xiang1 huo3 yuan2 。
- pai2 huai2 qing4 ji1 dian4 ， qi3 shou3 song4 yao2 nian2 。
- xu2 bu4 fu3 song1 miao3 ， you1 xun2 zhi2 ling2 pian1 。
- xuan1 chuang1 san4 ji2 yu3 ， si4 zuo4 tun2 fei1 yan1 。
- xiang4 lai2 yu4 jing1 meng4 ， liao3 liao3 duo4 mu4 qian2 。
- huang3 yi2 ji1 quan3 zi1 ， jin1 zai4 di4 ji1 tian1 。
- ping2 sheng1 xiu1 wu2 zuo4 ， zi4 shi4 ying1 de2 xian1 。
- ru2 zi3 shen3 ke3 jiao4 ， fan2 qu1 zhu4 jia1 bian1 。

## 注释

## 译文

## 赏析
