---
id: liu-e-du-xu-you-cheng-suo-zuo-chen-shao-yang-jian-yi-ai-ci
title: 讀許右丞所作陳少陽諫議哀詞
titlePinyin: du2 xu1 you4 cheng2 suo3 zuo4 chen2 shao3 yang2 jian4 yi4 ai1 ci2
titleSlug: du-xu-you-cheng-suo-zuo-chen-shao-yang-jian-yi-ai-ci
author: 劉鄂
authorPinyin: liu2 e4
authorSlug: liu-e
dynasty: 宋
dynastyPinyin: song4
dynastySlug: song
tags: []
---

## 正文

- 并州更作桑乾客，道逢舍者來爭席。
- 掀髯對座有鉅人，開口劇談如舊識。
- 試問客子從何方，興言扼腕微有傷。
- 吾祖昔遑卹緯計，屢以直論干君王。
- 讒諛弄國賢者避，禍福相乘呼吸異。
- 懸知必有代庖責，被髮纓冠赴東市。
- 大明既爭日月光，真與天地同久長。
- 嗟予之生後長者，却識前輩奚其詳。
- 大臣罔上擅行戮，揚以浮言蓋私曲。
- 誅姦發德示後世，右丞之文端可復。
- 中興名門凡幾門，聖朝報稱非少恩。
- 紈蘭袖出承命帖，猶幸及識公之孫。
- 春秋愛賢許之宥，十世已往未爲厚。
- 况今公議方大明，叩天大叫君無後。
- 故人夢想規大賢，景仰高行思執鞭。
- 典刑方及見故物，倏爾長別良依然。
- 土田未足爲君勸，官爵未足酬君願。
- 行矣志意勿倦遊，歸而視之有家傳。

## 拼音

- bing1 zhou1 geng4 zuo4 sang1 qian2 ke4 ， dao4 feng2 she4 zhe3 lai2 zheng1 xi2 。
- xian1 ran2 dui4 zuo4 you3 ju4 ren2 ， kai1 kou3 ju4 tan2 ru2 jiu4 shi2 。
- shi4 wen4 ke4 zi3 cong2 he2 fang1 ， xing1 yan2 e4 wan4 wei1 you3 shang1 。
- wu2 zu3 xi1 huang2 xu4 wei3 ji4 ， lü3 yi3 zhi2 lun4 gan1 jun1 wang2 。
- chan2 yu2 nong4 guo2 xian2 zhe3 bi4 ， huo4 fu2 xiang4 cheng2 hu1 xi1 yi4 。
- xuan2 zhi1 bi4 you3 dai4 pao2 ze2 ， bei4 fa4 ying1 guan1 fu4 dong1 shi4 。
- da4 ming2 ji4 zheng1 ri4 yue4 guang1 ， zhen1 yu3 tian1 di4 tong2 jiu3 chang2 。
- jie1 yu3 zhi1 sheng1 hou4 chang2 zhe3 ， que4 shi2 qian2 bei4 xi1 qi2 xiang2 。
- da4 chen2 wang3 shang4 shan4 xing2 lu4 ， yang2 yi3 fu2 yan2 gai4 si1 qu3 。
- zhu1 jian1 fa1 de2 shi4 hou4 shi4 ， you4 cheng2 zhi1 wen2 duan1 ke3 fu4 。
- zhong1 xing1 ming2 men2 fan2 ji1 men2 ， sheng4 chao2 bao4 cheng1 fei1 shao3 en1 。
- wan2 lan2 xiu4 chu1 cheng2 ming4 tie1 ， you2 xing4 ji2 shi2 gong1 zhi1 sun1 。
- chun1 qiu1 ai4 xian2 xu1 zhi1 you4 ， shi2 shi4 yi3 wang3 wei4 wei2 hou4 。
- kuang4 jin1 gong1 yi4 fang1 da4 ming2 ， kou4 tian1 da4 jiao4 jun1 wu2 hou4 。
- gu4 ren2 meng4 xiang3 gui1 da4 xian2 ， jing3 yang3 gao1 xing2 si1 zhi2 bian1 。
- dian3 xing2 fang1 ji2 jian4 gu4 wu4 ， shu1 er3 chang2 bie2 liang2 yi1 ran2 。
- tu3 tian2 wei4 zu2 wei2 jun1 quan4 ， guan1 jue2 wei4 zu2 chou2 jun1 yuan4 。
- xing2 yi3 zhi4 yi4 wu4 juan4 you2 ， gui1 er2 shi4 zhi1 you3 jia1 chuan2 。

## 注释

## 译文

## 赏析
