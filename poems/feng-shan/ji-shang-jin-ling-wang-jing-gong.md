---
id: feng-shan-ji-shang-jin-ling-wang-jing-gong
title: 寄上金陵王荆公
titlePinyin: ji4 shang4 jin1 ling2 wang2 jing1 gong1
titleSlug: ji-shang-jin-ling-wang-jing-gong
author: 馮山
authorPinyin: feng2 shan1
authorSlug: feng-shan
dynasty: 宋
dynastyPinyin: song4
dynastySlug: song
tags: []
---

## 正文

- 聖賢遺陳跡，文章隱至神。
- 北天開盛際，南國起斯人。
- 兼濟希先覺，公傳襲大醇。
- 卑飛隨世俗，默觀養經綸。
- 僶俛懷鉛槧，徊翔表縉紳。
- 英聲搖海岳，高步出風塵。
- 去就遲難進，謀猷久未伸。
- 兩朝雖顧遇，大節每逡巡。
- 四海傾台輔，千齡偶聖辰。
- 有爲今道德，無間古君臣。
- 雕琢唐文盛，更張漢法新。
- 風霆傳信令，束縳解生民。
- 所志惟膏澤，當除亦斧斤。
- 寸心勞遠御，獨手助洪鈞。
- 鐘鼎無前蹟，江湖自在身。
- 功名非雅意，出處自天真。
- 鴻雁雲霄勢，芝蘭道路春。
- 軻雄平可駕，房魏淺非倫。
- 江漢無良産，衣冠竊濫巾。
- 才非當世用，仕爲有時貧。
- 銜策驅馳久，風波出没頻。
- 古心終少合，老態强難馴。
- 名教誰依託，文書但隱淪。
- 師門常耿耿，相府舊循循。
- 萬里音容闊，諸生氣義均。
- 絳紗瞻楚澤，白髪倦漳濱。
- 鄙俚雖能達，精微豈盡陳。
- 青雲如可附，何處更求仁。

## 拼音

- sheng4 xian2 yi2 chen2 ji4 ， wen2 zhang1 yin3 zhi4 shen2 。
- bei3 tian1 kai1 sheng4 ji4 ， nan2 guo2 qi3 si1 ren2 。
- jian1 ji4 xi1 xian1 jue2 ， gong1 chuan2 xi2 da4 chun2 。
- bei1 fei1 sui2 shi4 su2 ， mo4 guan1 yang3 jing1 lun2 。
- min3 fu3 huai2 qian1 qian4 ， huai2 xiang2 biao3 jin4 shen1 。
- ying1 sheng1 yao2 hai3 yue4 ， gao1 bu4 chu1 feng1 chen2 。
- qu4 jiu4 chi2 nan2 jin4 ， mou2 you2 jiu3 wei4 shen1 。
- liang3 chao2 sui1 gu4 yu4 ， da4 jie2 mei3 qun1 xun2 。
- si4 hai3 qing1 tai2 fu3 ， qian1 ling2 ou3 sheng4 chen2 。
- you3 wei2 jin1 dao4 de2 ， wu2 jian4 gu3 jun1 chen2 。
- diao1 zhuo2 tang2 wen2 sheng4 ， geng4 zhang1 han4 fa3 xin1 。
- feng1 ting2 chuan2 xin4 ling4 ， shu4 zhuan4 jie3 sheng1 min2 。
- suo3 zhi4 wei2 gao1 ze2 ， dang1 chu2 yi4 fu3 jin1 。
- cun4 xin1 lao2 yuan3 yu4 ， du2 shou3 zhu4 hong2 jun1 。
- zhong1 ding3 wu2 qian2 ji4 ， jiang1 hu2 zi4 zai4 shen1 。
- gong1 ming2 fei1 ya3 yi4 ， chu1 chu3 zi4 tian1 zhen1 。
- hong2 yan4 yun2 xiao1 shi4 ， zhi1 lan2 dao4 lu4 chun1 。
- ke1 xiong2 ping2 ke3 jia4 ， fang2 wei4 qian3 fei1 lun2 。
- jiang1 han4 wu2 liang2 chan3 ， yi1 guan1 qie4 lan4 jin1 。
- cai2 fei1 dang1 shi4 yong4 ， shi4 wei2 you3 shi2 pin2 。
- xian2 ce4 qu1 chi2 jiu3 ， feng1 bo1 chu1 mo4 bin1 。
- gu3 xin1 zhong1 shao3 he2 ， lao3 tai4 qiang2 nan2 xun4 。
- ming2 jiao4 shui2 yi1 tuo1 ， wen2 shu1 dan4 yin3 lun2 。
- shi1 men2 chang2 geng3 geng3 ， xiang4 fu3 jiu4 xun2 xun2 。
- wan4 li3 yin1 rong2 kuo4 ， zhu1 sheng1 qi4 yi4 jun1 。
- jiang4 sha1 zhan1 chu3 ze2 ， bai2 fa4 juan4 zhang1 bin1 。
- bi3 li3 sui1 neng2 da2 ， jing1 wei1 qi3 jin4 chen2 。
- qing1 yun2 ru2 ke3 fu4 ， he2 chu3 geng4 qiu2 ren2 。

## 注释

## 译文

## 赏析
