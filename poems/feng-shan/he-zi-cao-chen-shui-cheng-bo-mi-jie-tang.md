---
id: feng-shan-he-zi-cao-chen-shui-cheng-bo-mi-jie-tang
title: 和梓漕陳帨誠伯弭節堂
titlePinyin: he2 zi3 cao2 chen2 shui4 cheng2 bo2 mi3 jie2 tang2
titleSlug: he-zi-cao-chen-shui-cheng-bo-mi-jie-tang
author: 馮山
authorPinyin: feng2 shan1
authorSlug: feng-shan
dynasty: 宋
dynastyPinyin: song4
dynastySlug: song
tags: []
---

## 正文

- 妖氛憑絕塞，皇武慰羣情。
- 並命儒臣起，同謀將略明。
- 前鋒殱醜虜，降仗委高旌。
- 拓境新圖展，收功寸草横。
- 投戈宜偃息，奠枕覺澄清。
- 廣榭宏經構，羣公共落成。
- 唱酬風月冷，談議鬼神驚。
- 錦繡移將合，琅玕種即生。
- 南方天外闊，北斗坐間傾。
- 且享憂勤樂，除書恐再更。

## 拼音

- yao1 fen1 ping2 jue2 sai1 ， huang2 wu3 wei4 qun2 qing2 。
- bing4 ming4 ru2 chen2 qi3 ， tong2 mou2 jiang1 lüe4 ming2 。
- qian2 feng1 jian1 chou3 lu3 ， jiang4 zhang4 wei3 gao1 jing1 。
- tuo4 jing4 xin1 tu2 zhan3 ， shou1 gong1 cun4 cao3 heng2 。
- tou2 ge1 yi2 yan3 xi1 ， dian4 zhen3 jue2 cheng2 qing1 。
- guang3 xie4 hong2 jing1 gou4 ， qun2 gong1 gong4 luo4 cheng2 。
- chang4 chou2 feng1 yue4 leng3 ， tan2 yi4 gui3 shen2 jing1 。
- jin3 xiu4 yi2 jiang1 he2 ， lang2 gan1 zhong3 ji2 sheng1 。
- nan2 fang1 tian1 wai4 kuo4 ， bei3 dou3 zuo4 jian4 qing1 。
- qie3 xiang3 you1 qin2 le4 ， chu2 shu1 kong3 zai4 geng4 。

## 注释

## 译文

## 赏析
