---
id: feng-shan-yong-xue
title: 詠雪
titlePinyin: yong3 xue3
titleSlug: yong-xue
author: 馮山
authorPinyin: feng2 shan1
authorSlug: feng-shan
dynasty: 宋
dynastyPinyin: song4
dynastySlug: song
tags: []
---

## 正文

- 半夜風威壯，今朝瑞雪呈。
- 徊翔如有待，附著不勝輕。
- 疊疊雲篩下，番番雨簇成。
- 雕鑴非衆巧，融結似無精。
- 河漢潛欺没，乾坤欲混并。
- 漫空雖結白，觸處已縱横。
- 枯茂全妝出，窪隆一概平。
- 參差相掩覆，散亂或逢迎。
- 遠岫依稀失，高松獨自榮。
- 光明通鬼穴，肅殺下天兵。
- 揮霍偏隨馬，憑陵或遶城。
- 威稜生劍戟，物色儼冠纓。
- 樓閣危將墮，烏鳶噤不鳴。
- 巖封蹲豺起，岸斷蟄龍驚。
- 地軸猶疑折，林梢不易擎。
- 穠寒排瘴毒，和氣入春耕。
- 雖學峨峨勢，其如薄薄名。
- 暗銷知地暖，坐對覺神清。
- 交互當門舞，玲瓏照眼明。
- 味宜茶品試，力與酒權爭。
- 佳景誰能賞，幽吟似有情。
- 開罇煩點綴，喣筆爲題評。
- 舊說三農慶，量深一尺盈。
- 憂民心正切，擊缶助歡聲。

## 拼音

- ban4 ye4 feng1 wei1 zhuang4 ， jin1 zhao1 rui4 xue3 cheng2 。
- huai2 xiang2 ru2 you3 dai4 ， fu4 zhu4 bu2 sheng4 qing1 。
- die2 die2 yun2 shai1 xia4 ， fan1 fan1 yu3 cu4 cheng2 。
- diao1 xi1 fei1 zhong4 qiao3 ， rong2 jie2 si4 wu2 jing1 。
- he2 han4 qian2 qi1 mei2 ， qian2 kun1 yu4 hun4 bing4 。
- man4 kong1 sui1 jie2 bai2 ， chu4 chu3 yi3 zong4 heng2 。
- ku1 mao4 quan2 zhuang1 chu1 ， wa1 long2 yi2 gai4 ping2 。
- can1 cha4 xiang1 yan3 fu4 ， san4 luan4 huo4 feng2 ying2 。
- yuan3 xiu4 yi1 xi1 shi1 ， gao1 song1 du2 zi4 rong2 。
- guang1 ming2 tong1 gui3 xue2 ， su4 sha1 xia4 tian1 bing1 。
- hui1 huo4 pian1 sui2 ma3 ， ping2 ling2 huo4 rao4 cheng2 。
- wei1 leng2 sheng1 jian4 ji3 ， wu4 se4 yan3 guan1 ying1 。
- lou2 ge2 wei1 jiang1 duo4 ， wu1 yuan1 jin4 bu4 ming2 。
- yan2 feng1 dun1 chai2 qi3 ， an4 duan4 zhe2 long2 jing1 。
- di4 zhou2 you2 yi2 zhe2 ， lin2 shao1 bu2 yi4 qing2 。
- nong2 han2 pai2 zhang4 du2 ， he2 qi4 ru4 chun1 geng1 。
- sui1 xue2 e2 e2 shi4 ， qi2 ru2 bao2 bao2 ming2 。
- an4 xiao1 zhi1 di4 nuan3 ， zuo4 dui4 jue2 shen2 qing1 。
- jiao1 hu4 dang1 men2 wu3 ， ling2 long2 zhao4 yan3 ming2 。
- wei4 yi2 cha2 pin3 shi4 ， li4 yu3 jiu3 quan2 zheng1 。
- jia1 jing3 shui2 neng2 shang3 ， you1 yin2 si4 you3 qing2 。
- kai1 zun1 fan2 dian3 zhui4 ， xu3 bi3 wei2 ti2 ping2 。
- jiu4 shuo1 san1 nong2 qing4 ， liang2 shen1 yi4 chi3 ying2 。
- you1 min2 xin1 zheng4 qie1 ， ji1 fou3 zhu4 huan1 sheng1 。

## 注释

## 译文

## 赏析
