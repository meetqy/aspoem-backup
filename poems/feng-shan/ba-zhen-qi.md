---
id: feng-shan-ba-zhen-qi
title: 八陣磧
titlePinyin: ba1 zhen4 qi4
titleSlug: ba-zhen-qi
author: 馮山
authorPinyin: feng2 shan1
authorSlug: feng-shan
dynasty: 宋
dynastyPinyin: song4
dynastySlug: song
tags: []
---

## 正文

- 永安宫前瀼西磧，萬流峽口爭奔激。
- 秋濤卷地裂山谷，水落依然陣圖出。
- 陣形聚拳六十四，傳是武侯親手跡。
- 斯人管蕭豈足道，身在巴東心漢室。
- 從容所遇皆法制，浩蕩胸中萬分一。
- 陰機暗與天地合，壯氣曾將鬼神役。
- 至今千載矻不動，渺莽幾深難致詰。
- 豈徒豪傑重嗟賞，應有神靈長護惜。
- 廟偏裸裎七壯士，酒炙紛紛走巫覡。
- 萬事顛倒皆偶然，卧龍無處沾餘瀝。

## 拼音

- yong3 an1 gong1 qian2 rang2 xi1 qi4 ， wan4 liu2 xia2 kou3 zheng1 ben1 ji1 。
- qiu1 tao1 juan4 di4 lie4 shan1 gu3 ， shui3 luo4 yi1 ran2 zhen4 tu2 chu1 。
- zhen4 xing2 ju4 quan2 liu4 shi2 si4 ， chuan2 shi4 wu3 hou2 qin1 shou3 ji4 。
- si1 ren2 guan3 xiao1 qi3 zu2 dao4 ， shen1 zai4 ba1 dong1 xin1 han4 shi4 。
- cong2 rong2 suo3 yu4 jie1 fa3 zhi4 ， hao4 dang4 xiong1 zhong1 wan4 fen1 yi1 。
- yin1 ji1 an4 yu3 tian1 di4 he2 ， zhuang4 qi4 ceng2 jiang1 gui3 shen2 yi4 。
- zhi4 jin1 qian1 zai4 ku1 bu2 dong4 ， miao3 mang3 ji1 shen1 nan2 zhi4 jie2 。
- qi3 tu2 hao2 jie2 zhong4 jie1 shang3 ， ying1 you3 shen2 ling2 chang2 hu4 xi1 。
- miao4 pian1 luo3 cheng2 qi1 zhuang4 shi4 ， jiu3 zhi4 fen1 fen1 zou3 wu1 xi2 。
- wan4 shi4 dian1 dao3 jie1 ou3 ran2 ， wo4 long2 wu2 chu3 zhan1 yu2 li4 。

## 注释

## 译文

## 赏析
