---
id: feng-shan-song-pu-an-xing-cheng-zhi-mi-cheng-xing-zhou-qian-pan
title: 送蒲安行誠之秘丞興州簽判
titlePinyin: song4 pu2 an1 xing2 cheng2 zhi1 mi4 cheng2 xing1 zhou1 qian1 pan4
titleSlug: song-pu-an-xing-cheng-zhi-mi-cheng-xing-zhou-qian-pan
author: 馮山
authorPinyin: feng2 shan1
authorSlug: feng-shan
dynasty: 宋
dynastyPinyin: song4
dynastySlug: song
tags: []
---

## 正文

- 春郊散輕靄，日出車馬動。
- 看君曉裝發，送客尊酒重。
- 衆人别良易，我别情靡共。
- 飛纓轉山曲，返頸即成夢。
- 雖夢去奈何，不夢存者多。
- 一言起相顧，慷慨成笑歌。
- 清吟散泉石，醉墨蟠雲蘿。
- 人生苦汲汲，浩如長江波。
- 江波西南流，君行方北輈。
- 林深足豺虎，路廢空亭郵。
- 處常山中居，出亦山中遊。
- 不嗟吾道窮，每爲斯民憂。
- 憂民竟何爲，從事猶俛眉。
- 晚達十六七，萬事懸難知。
- 但窮聖賢意，莫賦離騷辭。
- 有得常記我，以慰朝夕思。

## 拼音

- chun1 jiao1 san4 qing1 ai3 ， ri4 chu1 ju1 ma3 dong4 。
- kan4 jun1 xiao3 zhuang1 fa1 ， song4 ke4 zun1 jiu3 zhong4 。
- zhong4 ren2 bie2 liang2 yi4 ， wo3 bie2 qing2 mi2 gong4 。
- fei1 ying1 zhuan3 shan1 qu3 ， fan3 jing3 ji2 cheng2 meng4 。
- sui1 meng4 qu4 nai4 he2 ， bu2 meng4 cun2 zhe3 duo1 。
- yi4 yan2 qi3 xiang1 gu4 ， kang1 kai3 cheng2 xiao4 ge1 。
- qing1 yin2 san4 quan2 shi2 ， zui4 mo4 pan2 yun2 luo2 。
- ren2 sheng1 ku3 ji2 ji2 ， hao4 ru2 chang2 jiang1 bo1 。
- jiang1 bo1 xi1 nan2 liu2 ， jun1 xing2 fang1 bei3 zhou1 。
- lin2 shen1 zu2 chai2 hu3 ， lu4 fei4 kong1 ting2 you2 。
- chu3 chang2 shan1 zhong1 ju1 ， chu1 yi4 shan1 zhong1 you2 。
- bu4 jie1 wu2 dao4 qiong2 ， mei3 wei2 si1 min2 you1 。
- you1 min2 jing4 he2 wei2 ， cong2 shi4 you2 fu3 mei2 。
- wan3 da2 shi2 liu4 qi1 ， wan4 shi4 xuan2 nan2 zhi1 。
- dan4 qiong2 sheng4 xian2 yi4 ， mo4 fu4 li2 sao1 ci2 。
- you3 de2 chang2 ji4 wo3 ， yi3 wei4 zhao1 xi1 si1 。

## 注释

## 译文

## 赏析
