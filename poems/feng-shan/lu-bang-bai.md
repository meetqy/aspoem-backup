---
id: feng-shan-lu-bang-bai
title: 路傍柏
titlePinyin: lu4 bang4 bai3
titleSlug: lu-bang-bai
author: 馮山
authorPinyin: feng2 shan1
authorSlug: feng-shan
dynasty: 宋
dynastyPinyin: song4
dynastySlug: song
tags: []
---

## 正文

- 路傍有柏千尺高，數夫連臂環周遭。
- 十里煙雲護蒼翠，一天風雨寒蕭騷。
- 縱横萬蛇入土鬭，扶搖千騎盤空走。
- 豈能霜雪歲寒知，自有江山神物守。
- 五月炎光燒草木，柏影重重似華屋。
- 往還不擇貴與賤，借與清凉解炎酷。
- 本来無情柏與人，偶然相值如相親。
- 貴侯餘資萬鍾祿，不到流離親骨肉。
- 前時仗節徒東歸，觀望風彩爭奔馳。
- 族中俛首彈指意，安用富貴摩天爲。
- 誰人試從貴侯道，莫從此路爭榮耀，恐爲路傍柏輕笑。

## 拼音

- lu4 bang4 you3 bai3 qian1 chi3 gao1 ， shu4 fu1 lian2 bi4 huan2 zhou1 zao1 。
- shi2 li3 yan1 yun2 hu4 cang1 cui4 ， yi4 tian1 feng1 yu3 han2 xiao1 sao1 。
- zong4 heng2 wan4 she2 ru4 tu3 dou4 ， fu2 yao2 qian1 qi2 pan2 kong1 zou3 。
- qi3 neng2 shuang1 xue3 sui4 han2 zhi1 ， zi4 you3 jiang1 shan1 shen2 wu4 shou3 。
- wu3 yue4 yan2 guang1 shao1 cao3 mu4 ， bai3 ying3 chong2 chong2 si4 hua2 wu1 。
- wang3 huan2 bu4 ze2 gui4 yu3 jian4 ， jie4 yu3 qing1 liang2 jie3 yan2 ku4 。
- ben3 lai2 wu2 qing2 bai3 yu3 ren2 ， ou3 ran2 xiang1 zhi2 ru2 xiang1 qin1 。
- gui4 hou2 yu2 zi1 wan4 zhong1 lu4 ， bu2 dao4 liu2 li2 qin1 gu3 rou4 。
- qian2 shi2 zhang4 jie2 tu2 dong1 gui1 ， guan1 wang4 feng1 cai3 zheng1 ben1 chi2 。
- zu2 zhong1 fu3 shou3 dan4 zhi3 yi4 ， an1 yong4 fu4 gui4 mo2 tian1 wei2 。
- shui2 ren2 shi4 cong2 gui4 hou2 dao4 ， mo4 cong2 ci3 lu4 zheng1 rong2 yao4 ， kong3 wei2 lu4 bang4 bai3 qing1 xiao4 。

## 注释

## 译文

## 赏析
