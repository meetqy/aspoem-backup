---
id: feng-shan-song-zi-xian-mu-xun-dong-mei-du-zhi-yi-jing-xi-cao
title: 送梓憲穆珣東美度支移京西漕
titlePinyin: song4 zi3 xian4 mu4 xun2 dong1 mei3 du4 zhi1 yi2 jing1 xi1 cao2
titleSlug: song-zi-xian-mu-xun-dong-mei-du-zhi-yi-jing-xi-cao
author: 馮山
authorPinyin: feng2 shan1
authorSlug: feng-shan
dynasty: 宋
dynastyPinyin: song4
dynastySlug: song
tags: []
---

## 正文

- 剛强多少恩，寛厚或太迂。
- 峭直病不通，聰明至無徒。
- 達人固貴全，天理常不俱。
- 自非藴明識，暫解輙已紆。
- 穆公淮海英，厚重如魯儒。
- 疾惡鸇逐雀，養民烏哺雛。
- 斷獄求以生，好善久不渝。
- 孰謂公太嚴，威姦而惠愚。
- 孰謂公太異，中異外不殊。
- 然猶蔽高潔，不肯隨世趨。
- 美成固在久，巨材期營都。
- 西京近日邊，漕領出帝俞。
- 使權雖云重，吏責意已粗。
- 財利較圭撮，法制環刀殳。
- 天聽卑不遺，人言紛可虞。
- 公心公且明，應手萬事無。
- 階此將顯用，逸驥臨長途。
- 山也乏材技，盤薄困守株。
- 身浮一芥舟，業散千金屠。
- 衰遲戀鄉曲，荏苒歲月徂。
- 擺袖不願行，俗指爭揶揄。
- 惟公最見憐，情或昆弟踰。
- 每憐沙丘病，不作饑鷹呼。
- 秋風惜遠别，時去跡轉孤。
- 飛黄轉騰踏，斥鷃甘槍榆。
- 升沉各異勢，從此忘江湖。

## 拼音

- gang1 qiang2 duo1 shao3 en1 ， kuan1 hou4 huo4 tai4 yu1 。
- qiao4 zhi2 bing4 bu4 tong1 ， cong1 ming2 zhi4 wu2 tu2 。
- da2 ren2 gu4 gui4 quan2 ， tian1 li3 chang2 bu2 ju4 。
- zi4 fei1 yun4 ming2 shi2 ， zan4 jie3 zhe2 yi3 yu1 。
- mu4 gong1 huai2 hai3 ying1 ， hou4 zhong4 ru2 lu3 ru2 。
- ji2 e4 zhan1 zhu2 que4 ， yang3 min2 wu1 bu3 chu2 。
- duan4 yu4 qiu2 yi3 sheng1 ， hao3 shan4 jiu3 bu4 yu2 。
- shu2 wei4 gong1 tai4 yan2 ， wei1 jian1 er2 hui4 yu2 。
- shu2 wei4 gong1 tai4 yi4 ， zhong1 yi4 wai4 bu4 shu1 。
- ran2 you2 bi4 gao1 jie2 ， bu4 ken3 sui2 shi4 qu1 。
- mei3 cheng2 gu4 zai4 jiu3 ， ju4 cai2 qi1 ying2 dou1 。
- xi1 jing1 jin4 ri4 bian1 ， cao2 ling3 chu1 di4 yu2 。
- shi3 quan2 sui1 yun2 zhong4 ， li4 ze2 yi4 yi3 cu1 。
- cai2 li4 jiao4 gui1 cuo1 ， fa3 zhi4 huan2 dao1 shu1 。
- tian1 ting1 bei1 bu4 yi2 ， ren2 yan2 fen1 ke3 yu2 。
- gong1 xin1 gong1 qie3 ming2 ， ying1 shou3 wan4 shi4 wu2 。
- jie1 ci3 jiang1 xian3 yong4 ， yi4 ji4 lin2 chang2 tu2 。
- shan1 ye3 fa2 cai2 ji4 ， pan2 bao2 kun4 shou3 zhu1 。
- shen1 fu2 yi2 jie4 zhou1 ， ye4 san4 qian1 jin1 tu2 。
- shuai1 chi2 lian4 xiang1 qu3 ， ren3 ran3 sui4 yue4 cu2 。
- bai3 xiu4 bu2 yuan4 xing2 ， su2 zhi3 zheng1 ye2 yu2 。
- wei2 gong1 zui4 jian4 lian2 ， qing2 huo4 kun1 di4 yu2 。
- mei3 lian2 sha1 qiu1 bing4 ， bu2 zuo4 ji1 ying1 hu1 。
- qiu1 feng1 xi1 yuan3 bie2 ， shi2 qu4 ji4 zhuan3 gu1 。
- fei1 huang2 zhuan3 teng2 ta4 ， chi4 yan4 gan1 qiang1 yu2 。
- sheng1 chen2 ge4 yi4 shi4 ， cong2 ci3 wang4 jiang1 hu2 。

## 注释

## 译文

## 赏析
