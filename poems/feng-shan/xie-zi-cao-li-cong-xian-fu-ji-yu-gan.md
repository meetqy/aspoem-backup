---
id: feng-shan-xie-zi-cao-li-cong-xian-fu-ji-yu-gan
title: 謝梓漕李琮獻甫寄餘甘
titlePinyin: xie4 zi3 cao2 li3 cong2 xian4 fu3 ji4 yu2 gan1
titleSlug: xie-zi-cao-li-cong-xian-fu-ji-yu-gan
author: 馮山
authorPinyin: feng2 shan1
authorSlug: feng-shan
dynasty: 宋
dynastyPinyin: song4
dynastySlug: song
tags: []
---

## 正文

- 戎南煙瘴地，草木富嘉實。
- 名果蓋數品，餘甘乃其一。
- 爛漫經暑雨，駢繁向秋日。
- 顆肥櫻綴圓，膚嫩李带碧。
- 始嘗猶餘木，酸澀固可斥。
- 稍味復土性，華池變瓊液。
- 冷冽祛酒毒，香芬破茶癖。
- 豈徒雜肴核，自可名藥石。
- 東蜀部刺史，江南夸聲蹟。
- 道與荆公合，詩爲梅老敵。
- 邊機屬未靖，使指煩遠適。
- 絕塞偶相值，慇懃爲珍惜。
- 殘菊雅趣尚，啖薤清讌逸。
- 分甘病漳守，筠筒手封羃。
- 三年官大道，襟抱塵土積。
- 語言變爲市，風騷蕩無跡。
- 開封命澡雪，一食至六七。
- 冰霜快口吻，塵坌併疏滌。
- 古意還五臟，清風生兩腋。
- 與公始邂逅，一言甚疇昔。
- 生芻感厚意，香草慕前述。
- 人道成以友，直諒久無斁。
- 磨厲出鋒刃，切磋至圭璧。
- 諍友本仁義，拂士忘疹疾。
- 或矯有所正，或投有所激。
- 始逆濟以順，始疏要以密。
- 物微可以興，騷雅固採摭。
- 公行浩河漢，求効畎澮益。
- 不爲小人腹，俗茹飫梨栗。
- 不作兒女口，甘滋事餂蜜。
- 庶幾功名會，或在交際出。
- 相知雖意喻，欲報粗言息。
- 追繼橄欖篇，慚無翰林筆。

## 拼音

- rong2 nan2 yan1 zhang4 di4 ， cao3 mu4 fu4 jia1 shi2 。
- ming2 guo3 gai4 shu4 pin3 ， yu2 gan1 nai3 qi2 yi1 。
- lan4 man4 jing1 shu3 yu3 ， pian2 fan2 xiang4 qiu1 ri4 。
- ke1 fei2 ying1 zhui4 yuan2 ， fu1 nen4 li3 dai4 bi4 。
- shi3 chang2 you2 yu2 mu4 ， suan1 se4 gu4 ke3 chi4 。
- shao1 wei4 fu4 tu3 xing4 ， hua2 chi2 bian4 qiong2 ye4 。
- leng3 lie4 qu1 jiu3 du2 ， xiang1 fen1 po4 cha2 pi3 。
- qi3 tu2 za2 yao2 he2 ， zi4 ke3 ming2 yao4 shi2 。
- dong1 shu3 bu4 ci4 shi3 ， jiang1 nan2 kua1 sheng1 ji4 。
- dao4 yu3 jing1 gong1 he2 ， shi1 wei2 mei2 lao3 di2 。
- bian1 ji1 shu3 wei4 jing4 ， shi3 zhi3 fan2 yuan3 shi4 。
- jue2 sai1 ou3 xiang1 zhi2 ， yin1 qin2 wei2 zhen1 xi1 。
- can2 ju2 ya3 qu4 shang4 ， dan4 xie4 qing1 yan4 yi4 。
- fen1 gan1 bing4 zhang1 shou3 ， yun2 tong3 shou3 feng1 mi4 。
- san1 nian2 guan1 da4 dao4 ， jin1 bao4 chen2 tu3 ji1 。
- yu3 yan2 bian4 wei2 shi4 ， feng1 sao1 dang4 wu2 ji4 。
- kai1 feng1 ming4 zao3 xue3 ， yi4 shi2 zhi4 liu4 qi1 。
- bing1 shuang1 kuai4 kou3 wen3 ， chen2 ben4 bing4 shu1 di2 。
- gu3 yi4 huan2 wu3 zang4 ， qing1 feng1 sheng1 liang3 ye4 。
- yu3 gong1 shi3 xie4 hou4 ， yi4 yan2 shen4 chou2 xi1 。
- sheng1 chu2 gan3 hou4 yi4 ， xiang1 cao3 mu4 qian2 shu4 。
- ren2 dao4 cheng2 yi3 you3 ， zhi2 liang4 jiu3 wu2 yi4 。
- mo2 li4 chu1 feng1 ren4 ， qie1 cuo1 zhi4 gui1 bi4 。
- zheng4 you3 ben3 ren2 yi4 ， fu2 shi4 wang4 zhen3 ji2 。
- huo4 jiao3 you3 suo3 zheng4 ， huo4 tou2 you3 suo3 ji1 。
- shi3 ni4 ji4 yi3 shun4 ， shi3 shu1 yao4 yi3 mi4 。
- wu4 wei1 ke3 yi3 xing1 ， sao1 ya3 gu4 cai3 zhi2 。
- gong1 xing2 hao4 he2 han4 ， qiu2 xiao4 quan3 kuai4 yi4 。
- bu4 wei2 xiao3 ren2 fu4 ， su2 ru2 yu4 li2 li4 。
- bu2 zuo4 er2 nü3 kou3 ， gan1 zi1 shi4 tian3 mi4 。
- shu4 ji1 gong1 ming2 hui4 ， huo4 zai4 jiao1 ji4 chu1 。
- xiang1 zhi1 sui1 yi4 yu4 ， yu4 bao4 cu1 yan2 xi1 。
- zhui1 ji4 gan3 lan3 pian1 ， can2 wu2 han4 lin2 bi3 。

## 注释

## 译文

## 赏析
