---
id: feng-shan-da-wang-zai-jian-bo-hui-shi-yi-yun
title: 答王載監簿惠詩依韻
titlePinyin: da2 wang2 zai4 jian1 bo2 hui4 shi1 yi1 yun4
titleSlug: da-wang-zai-jian-bo-hui-shi-yi-yun
author: 馮山
authorPinyin: feng2 shan1
authorSlug: feng-shan
dynasty: 宋
dynastyPinyin: song4
dynastySlug: song
tags: []
---

## 正文

- 梓士多好學，獨君用心苦。
- 始策萬里足，相期一言遇。
- 荏苒去歲月，差池晚途路。
- 清節撓不變，雞鳴任風雨。
- 一日起仕進，光華照門戶。
- 謂予嘗遊從，復此再會聚。
- 清談語言約，老筆文字古。
- 新詩忽持贈，病目駭觀覩。
- 蘭芷得遠思，從兹識賢矩。
- 草木變秋節，悲風襲原鹵。
- 自可追賦詠，何須倦貧窶。
- 感慨無俗音，虹蜺俟重吐。

## 拼音

- zi3 shi4 duo1 hao3 xue2 ， du2 jun1 yong4 xin1 ku3 。
- shi3 ce4 wan4 li3 zu2 ， xiang1 qi1 yi4 yan2 yu4 。
- ren3 ran3 qu4 sui4 yue4 ， cha4 chi2 wan3 tu2 lu4 。
- qing1 jie2 nao2 bu2 bian4 ， ji1 ming2 ren4 feng1 yu3 。
- yi2 ri4 qi3 shi4 jin4 ， guang1 hua2 zhao4 men2 hu4 。
- wei4 yu3 chang2 you2 cong2 ， fu4 ci3 zai4 hui4 ju4 。
- qing1 tan2 yu3 yan2 yue1 ， lao3 bi3 wen2 zi4 gu3 。
- xin1 shi1 hu1 chi2 zeng4 ， bing4 mu4 hai4 guan1 du3 。
- lan2 zhi3 de2 yuan3 si1 ， cong2 zi1 shi2 xian2 ju3 。
- cao3 mu4 bian4 qiu1 jie2 ， bei1 feng1 xi2 yuan2 lu3 。
- zi4 ke3 zhui1 fu4 yong3 ， he2 xu1 juan4 pin2 ju4 。
- gan3 kai3 wu2 su2 yin1 ， hong2 ni2 si4 zhong4 tu3 。

## 注释

## 译文

## 赏析
