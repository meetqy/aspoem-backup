---
id: feng-shan-li-zhou-cao-yu-ba-jing-bao-feng-ting
title: 利州漕宇八景 寶峰亭
titlePinyin: li4 zhou1 cao2 yu3 ba1 jing3   bao3 feng1 ting2
titleSlug: li-zhou-cao-yu-ba-jing-bao-feng-ting
author: 馮山
authorPinyin: feng2 shan1
authorSlug: feng-shan
dynasty: 宋
dynastyPinyin: song4
dynastySlug: song
tags: []
---

## 正文

- 益昌萬山間，寶峰秀惟獨。
- 使臺俯山下，氣象互盤覆。
- 鬰勃尚南走，回環已西屬。
- 古城削千仞，危棧轉幾曲。
- 錦繡紛上領，琅玕翠摇腹。
- 亭榭何參差，遠覽意尚局。
- 絕頂躋石峰，超然脱覊束。
- 城市裁唾落，二江可手掬。
- 重開固天險，大道不停轂。
- 古意劇滿眼，人事傷轉足。
- 主人始經搆，高蹈非絕俗。
- 幽懷卷雲霧，長笑動巖谷。
- 鳥雀爭脱林，冥冥有鴻鵠。
- 寸步異出處，虚心見榮辱。
- 屈將經濟才，分繼騷雅躅。
- 語默固可傳，誰爲寶峰録。

## 拼音

- yi4 chang1 wan4 shan1 jian4 ， bao3 feng1 xiu4 wei2 du2 。
- shi3 tai2 fu3 shan1 xia4 ， qi4 xiang4 hu4 pan2 fu4 。
- yu4 bo2 shang4 nan2 zou3 ， hui2 huan2 yi3 xi1 shu3 。
- gu3 cheng2 xiao1 qian1 ren4 ， wei1 zhan4 zhuan3 ji1 qu3 。
- jin3 xiu4 fen1 shang4 ling3 ， lang2 gan1 cui4 yao2 fu4 。
- ting2 xie4 he2 can1 cha4 ， yuan3 lan3 yi4 shang4 ju2 。
- jue2 ding3 ji1 shi2 feng1 ， chao1 ran2 tuo1 ji1 shu4 。
- cheng2 shi4 cai2 tuo4 luo4 ， er4 jiang1 ke3 shou3 ju1 。
- zhong4 kai1 gu4 tian1 xian3 ， da4 dao4 bu4 ting2 gu3 。
- gu3 yi4 ju4 man3 yan3 ， ren2 shi4 shang1 zhuan3 zu2 。
- zhu3 ren2 shi3 jing1 gou4 ， gao1 dao3 fei1 jue2 su2 。
- you1 huai2 juan4 yun2 wu4 ， chang2 xiao4 dong4 yan2 gu3 。
- niao3 que4 zheng1 tuo1 lin2 ， ming2 ming2 you3 hong2 hu2 。
- cun4 bu4 yi4 chu1 chu3 ， xu1 xin1 jian4 rong2 ru3 。
- qu1 jiang1 jing1 ji4 cai2 ， fen1 ji4 sao1 ya3 zhu2 。
- yu3 mo4 gu4 ke3 chuan2 ， shui2 wei2 bao3 feng1 lu4 。

## 注释

## 译文

## 赏析
