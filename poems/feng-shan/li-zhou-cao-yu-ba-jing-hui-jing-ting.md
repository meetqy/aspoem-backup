---
id: feng-shan-li-zhou-cao-yu-ba-jing-hui-jing-ting
title: 利州漕宇八景 會景亭
titlePinyin: li4 zhou1 cao2 yu3 ba1 jing3   hui4 jing3 ting2
titleSlug: li-zhou-cao-yu-ba-jing-hui-jing-ting
author: 馮山
authorPinyin: feng2 shan1
authorSlug: feng-shan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 天下臺府勝，益昌囿佳山。
- 使者高世才，秀隱林樾間。
- 仰山復仰人，昔旅無由攀。
- 辟書就始志，来若遊子還。
- 史公實賓從，與脱簿領艱。
- 會景駕峰出，碧玉森周環。
- 棟樑宿雲霧，欄檻平江關。
- 杖屨從公遊，蕭散萬慮閒。
- 酒隨至樂盡，詩到無疵刪。
- 經年若朝夕，語去涕欲潸。
- 屬余省親闈，看公趣天顔。
- 此會不可再，鴻鵠方高翾。
- 八詠風蹟存，二江聲潺潺。

## 拼音

- tian1 xia4 tai2 fu3 sheng4 ， yi4 chang1 you4 jia1 shan1 。
- shi3 zhe3 gao1 shi4 cai2 ， xiu4 yin3 lin2 yue4 jian4 。
- yang3 shan1 fu4 yang3 ren2 ， xi1 lü3 wu2 you2 pan1 。
- pi4 shu1 jiu4 shi3 zhi4 ， lai2 ruo4 you2 zi3 huan2 。
- shi3 gong1 shi2 bin1 cong2 ， yu3 tuo1 bo2 ling3 jian1 。
- hui4 jing3 jia4 feng1 chu1 ， bi4 yu4 sen1 zhou1 huan2 。
- dong4 liang2 su4 yun2 wu4 ， lan2 jian4 ping2 jiang1 guan1 。
- zhang4 ju4 cong2 gong1 you2 ， xiao1 san4 wan4 lü4 xian2 。
- jiu3 sui2 zhi4 le4 jin4 ， shi1 dao4 wu2 ci1 shan1 。
- jing1 nian2 ruo4 zhao1 xi1 ， yu3 qu4 ti4 yu4 shan1 。
- shu3 yu2 sheng3 qin1 wei2 ， kan4 gong1 qu4 tian1 yan2 。
- ci3 hui4 bu4 ke3 zai4 ， hong2 hu2 fang1 gao1 xuan1 。
- ba1 yong3 feng1 ji4 cun2 ， er4 jiang1 sheng1 chan2 chan2 。

## 注释

## 译文

## 赏析
