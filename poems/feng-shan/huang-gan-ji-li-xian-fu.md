---
id: feng-shan-huang-gan-ji-li-xian-fu
title: 黄甘寄李獻甫
titlePinyin: huang2 gan1 ji4 li3 xian4 fu3
titleSlug: huang-gan-ji-li-xian-fu
author: 馮山
authorPinyin: feng2 shan1
authorSlug: feng-shan
dynasty: 宋
dynastyPinyin: song4
dynastySlug: song
tags: []
---

## 正文

- 果山多果遍林丘，惟有黄甘格最優。
- 繁結幾經秋雨熟，完滋宜带晚霜收。
- 霞餘點綴青林遠，星散玲瓏綠葉稠。
- 秀色盈衢爭委市，穠香浮水半通舟。
- 金苞爛漫差三等，乳蒂龍鐘占上游。
- 一宴嘗珍皆絕品，萬錢要價或輕酬。
- 盤筵皎潔如圓蓋，梨栗粗凡似贅疣。
- 藴藉佳賓忻共賞，芬芳醇酎雅相投。
- 殷勤食指嘗先動，顧盼饞涎已自流。
- 花瓣瓊瑤紛落爪，雲腴冰雪冷侵喉。
- 蒲萄鎖碎終非匹，荔子肥甘僅可儔。
- 但效兒童貪磊落，不知牙齒怯颼飀。
- 力蠲消渴多年病，清釀騷吟一腹秋。
- 屬饜且行猶掌上，悶餘雖卧亦床頭。
- 膚輕漸密衣猶重，種好懸囊子尚留。
- 憔悴瀼西三寸小，酸寒東望一枚休。
- 檉均奴僕知郎貴，橘類砆砥比玉羞。
- 美實舊嗟遺貢禹，嘉名今愧下温州。
- 多栽厚利羸梔茜，一熟經時汗馬牛。
- 晚歲幸爲安漢守，眼明重到洞庭遊。
- 已將滋味千時好，寧免苞苴徇世求。
- 大嚼有誰能快意，素餐無事却成憂。
- 徐陵奬識詩辭古，胡濟矜誇賦筆遒。
- 願得新篇聊假借，庶幾聲望出遐陬。

## 拼音

- guo3 shan1 duo1 guo3 bian4 lin2 qiu1 ， wei2 you3 huang2 gan1 ge2 zui4 you1 。
- fan2 jie2 ji1 jing1 qiu1 yu3 shu2 ， wan2 zi1 yi2 dai4 wan3 shuang1 shou1 。
- xia2 yu2 dian3 zhui4 qing1 lin2 yuan3 ， xing1 san4 ling2 long2 lü4 ye4 chou2 。
- xiu4 se4 ying2 qu2 zheng1 wei3 shi4 ， nong2 xiang1 fu2 shui3 ban4 tong1 zhou1 。
- jin1 bao1 lan4 man4 cha4 san1 deng3 ， ru3 di4 long2 zhong1 zhan4 shang4 you2 。
- yi2 yan4 chang2 zhen1 jie1 jue2 pin3 ， wan4 qian2 yao4 jia4 huo4 qing1 chou2 。
- pan2 yan2 jiao3 jie2 ru2 yuan2 gai4 ， li2 li4 cu1 fan2 si4 zhui4 you2 。
- yun4 jie4 jia1 bin1 xin1 gong4 shang3 ， fen1 fang1 chun2 zhou4 ya3 xiang1 tou2 。
- yin1 qin2 shi2 zhi3 chang2 xian1 dong4 ， gu4 pan4 chan2 xian2 yi3 zi4 liu2 。
- hua1 ban4 qiong2 yao2 fen1 luo4 zhua3 ， yun2 yu2 bing1 xue3 leng3 qin1 hou2 。
- pu2 tao2 suo3 sui4 zhong1 fei1 pi3 ， li4 zi3 fei2 gan1 jin3 ke3 chou2 。
- dan4 xiao4 er2 tong2 tan1 lei3 luo4 ， bu4 zhi1 ya2 chi3 qie4 sou1 liu2 。
- li4 juan1 xiao1 ke3 duo1 nian2 bing4 ， qing1 niang4 sao1 yin2 yi2 fu4 qiu1 。
- shu3 yan4 qie3 xing2 you2 zhang3 shang4 ， men4 yu2 sui1 wo4 yi4 chuang2 tou2 。
- fu1 qing1 jian4 mi4 yi1 you2 zhong4 ， zhong3 hao3 xuan2 nang2 zi3 shang4 liu2 。
- qiao2 cui4 rang2 xi1 san1 cun4 xiao3 ， suan1 han2 dong1 wang4 yi4 mei2 xiu1 。
- cheng1 jun1 nu2 pu2 zhi1 lang2 gui4 ， ju2 lei4 fu1 di3 bi3 yu4 xiu1 。
- mei3 shi2 jiu4 jie1 yi2 gong4 yu3 ， jia1 ming2 jin1 kui4 xia4 wen1 zhou1 。
- duo1 zai1 hou4 li4 lei2 zhi1 qian4 ， yi4 shu2 jing1 shi2 han4 ma3 niu2 。
- wan3 sui4 xing4 wei2 an1 han4 shou3 ， yan3 ming2 zhong4 dao4 dong4 ting2 you2 。
- yi3 jiang1 zi1 wei4 qian1 shi2 hao3 ， ning2 mian3 bao1 ju1 xun4 shi4 qiu2 。
- da4 jiao2 you3 shui2 neng2 kuai4 yi4 ， su4 can1 wu2 shi4 que4 cheng2 you1 。
- xu2 ling2 jiang3 shi2 shi1 ci2 gu3 ， hu2 ji4 jin1 kua1 fu4 bi3 qiu2 。
- yuan4 de2 xin1 pian1 liao2 jia3 jie4 ， shu4 ji1 sheng1 wang4 chu1 xia2 zou1 。

## 注释

## 译文

## 赏析
