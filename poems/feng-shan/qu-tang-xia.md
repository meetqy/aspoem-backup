---
id: feng-shan-qu-tang-xia
title: 瞿塘峽
titlePinyin: qu2 tang2 xia2
titleSlug: qu-tang-xia
author: 馮山
authorPinyin: feng2 shan1
authorSlug: feng-shan
dynasty: 宋
dynastyPinyin: song4
dynastySlug: song
tags: []
---

## 正文

- 勝絕瞿塘險，西陵古地形。
- 巴江深洞穴，蜀主舊門庭。
- 王氣吞三峽，神工出五丁。
- 斜長天一綫，相對石雙屏。
- 瀑擊巖巒瘦，雲蒸草木腥。
- 衆流趨灔澦，遠意會滄溟。
- 顧盼如無地，幽陰似有靈。
- 白鹽懸日月，黑石鼓雷霆。
- 鑱鑿餘痕在，高深巨勢停。
- 魚龍憑險怪，煙霧鎖沉冥。
- 念昔窮探賾，嘗言駭觀聽。
- 波濤真激箭，舟楫遽奔星。
- 倒掛傷猿足，横飛羡鳥翎。
- 死生期一瞬，出没類浮萍。
- 葉上憑忠信，胸中混醉醒。
- 人煙逢瀼岸，語笑落沙汀。
- 瀝酒重灘下，回頭萬仞青。
- 停橈詢故老，借筆潤圖經。
- 二孟連稱帝，三川恃建瓴。
- 關防雖鞏固，基業旋飄零。
- 藝祖收長策，神旗指不寧。
- 彦疇空死節，曹翰首開扃。
- 五嶺劉歸國，重湖馬就刑。
- 磨崖誰刻此，遠續孟陽銘。

## 拼音

- sheng4 jue2 qu2 tang2 xian3 ， xi1 ling2 gu3 di4 xing2 。
- ba1 jiang1 shen1 dong4 xue2 ， shu3 zhu3 jiu4 men2 ting2 。
- wang2 qi4 tun1 san1 xia2 ， shen2 gong1 chu1 wu3 ding1 。
- xie2 chang2 tian1 yi2 xian4 ， xiang1 dui4 shi2 shuang1 ping2 。
- pu4 ji1 yan2 luan2 shou4 ， yun2 zheng1 cao3 mu4 xing1 。
- zhong4 liu2 qu1 yan4 yu4 ， yuan3 yi4 hui4 cang1 ming2 。
- gu4 pan4 ru2 wu2 di4 ， you1 yin1 si4 you3 ling2 。
- bai2 yan2 xuan2 ri4 yue4 ， hei1 shi2 gu3 lei2 ting2 。
- chan2 zao2 yu2 hen2 zai4 ， gao1 shen1 ju4 shi4 ting2 。
- yu2 long2 ping2 xian3 guai4 ， yan1 wu4 suo3 chen2 ming2 。
- nian4 xi1 qiong2 tan4 ze2 ， chang2 yan2 hai4 guan1 ting1 。
- bo1 tao1 zhen1 ji1 jian4 ， zhou1 ji2 ju4 ben1 xing1 。
- dao3 gua4 shang1 yuan2 zu2 ， heng2 fei1 xian4 niao3 ling2 。
- si3 sheng1 qi1 yi2 shun4 ， chu1 mo4 lei4 fu2 ping2 。
- ye4 shang4 ping2 zhong1 xin4 ， xiong1 zhong1 hun4 zui4 xing3 。
- ren2 yan1 feng2 rang2 an4 ， yu3 xiao4 luo4 sha1 ting1 。
- li4 jiu3 zhong4 tan1 xia4 ， hui2 tou2 wan4 ren4 qing1 。
- ting2 rao2 xun2 gu4 lao3 ， jie4 bi3 run4 tu2 jing1 。
- er4 meng4 lian2 cheng1 di4 ， san1 chuan1 shi4 jian4 ling2 。
- guan1 fang2 sui1 gong3 gu4 ， ji1 ye4 xuan2 piao1 ling2 。
- yi4 zu3 shou1 chang2 ce4 ， shen2 qi2 zhi3 bu4 ning2 。
- yan4 chou2 kong1 si3 jie2 ， cao2 han4 shou3 kai1 jiong1 。
- wu3 ling3 liu2 gui1 guo2 ， zhong4 hu2 ma3 jiu4 xing2 。
- mo2 ya2 shui2 ke4 ci3 ， yuan3 xu4 meng4 yang2 ming2 。

## 注释

## 译文

## 赏析
