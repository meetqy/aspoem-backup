---
id: feng-shan-qiu-liu-chen-ming-fu-long-tu-wei-hua-shan-shui
title: 求劉忱明復龍圖爲畫山水
titlePinyin: qiu2 liu2 chen2 ming2 fu4 long2 tu2 wei2 hua4 shan1 shui3
titleSlug: qiu-liu-chen-ming-fu-long-tu-wei-hua-shan-shui
author: 馮山
authorPinyin: feng2 shan1
authorSlug: feng-shan
dynasty: 宋
dynastyPinyin: song4
dynastySlug: song
tags: []
---

## 正文

- 晉唐諸公重小筆，高價直與才名俱。
- 然多華丹少泉石，清格往往人間無。
- 至今百存無一二，存者真僞難分區。
- 營丘李成稱絕跡，峰巖秀拔非常模。
- 穆之灑落亦其亞，玉堂屏上瀟湘圖。
- 董屈許范凡數輩，隱隱俗氣藏肌膚。
- 乃知山水係絕品，筆墨造化非功夫。
- 要之文章之緒餘，世上真巧歸吾儒。
- 益昌臺府少文字，見性文室談毗盧。
- 龍門雪景生坐隅，山潛水奥爭奔趨。
- 倚空直幹鬭孤聳，緣險古道盤縈紆。
- 擁衲禪僧對寂寞，攜琴朝士来崎嶇。
- 主人肆筆聊自娛，新言默與天機符。
- 公家清白傳數世，經濟滿腹冰霜壺。
- 一言不用輙掉臂，五年蜀使甘馳驅。
- 時將素毫寫胸臆，寧復意外分精粗。
- 復古雖清尚許格，與可亦壯非燕徒。
- 豈如公思脱覊束，破碎嵩華傾江湖。
- 窮冬從公熟窺看，愛重不覺聲嗟吁。
- 靈峰北菀助蕭爽，雪不到地風號枯。
- 平生好畫已成癖，寧借不喜臨與摹。
- 出公門下欠公筆，有類客海遺明珠。
- 願公乘興一揮灑，束絹數幅光芬敷。
- 異時解組還故廬，皎潔將伴林泉軀。

## 拼音

- jin4 tang2 zhu1 gong1 zhong4 xiao3 bi3 ， gao1 jia4 zhi2 yu3 cai2 ming2 ju4 。
- ran2 duo1 hua2 dan1 shao3 quan2 shi2 ， qing1 ge2 wang3 wang3 ren2 jian4 wu2 。
- zhi4 jin1 bai3 cun2 wu2 yi1 er4 ， cun2 zhe3 zhen1 wei3 nan2 fen1 qu1 。
- ying2 qiu1 li3 cheng2 cheng1 jue2 ji4 ， feng1 yan2 xiu4 ba2 fei1 chang2 mo2 。
- mu4 zhi1 sa3 luo4 yi4 qi2 ya1 ， yu4 tang2 ping2 shang4 xiao1 xiang1 tu2 。
- dong3 qu1 xu1 fan4 fan2 shu4 bei4 ， yin3 yin3 su2 qi4 cang2 ji1 fu1 。
- nai3 zhi1 shan1 shui3 xi4 jue2 pin3 ， bi3 mo4 zao4 hua4 fei1 gong1 fu0 。
- yao4 zhi1 wen2 zhang1 zhi1 xu4 yu2 ， shi4 shang4 zhen1 qiao3 gui1 wu2 ru2 。
- yi4 chang1 tai2 fu3 shao3 wen2 zi4 ， jian4 xing4 wen2 shi4 tan2 pi2 lu2 。
- long2 men2 xue3 jing3 sheng1 zuo4 yu2 ， shan1 qian2 shui3 ao4 zheng1 ben1 qu1 。
- yi3 kong1 zhi2 gan4 dou4 gu1 song3 ， yuan2 xian3 gu3 dao4 pan2 ying2 yu1 。
- yong1 na4 shan4 seng1 dui4 ji4 mo4 ， xie2 qin2 chao2 shi4 lai2 qi2 qu1 。
- zhu3 ren2 si4 bi3 liao2 zi4 yu2 ， xin1 yan2 mo4 yu3 tian1 ji1 fu2 。
- gong1 jia0 qing1 bai2 chuan2 shu4 shi4 ， jing1 ji4 man3 fu4 bing1 shuang1 hu2 。
- yi4 yan2 bu2 yong4 zhe2 diao4 bi4 ， wu3 nian2 shu3 shi3 gan1 chi2 qu1 。
- shi2 jiang1 su4 hao2 xie3 xiong1 yi4 ， ning2 fu4 yi4 wai4 fen1 jing1 cu1 。
- fu4 gu3 sui1 qing1 shang4 xu1 ge2 ， yu3 ke3 yi4 zhuang4 fei1 yan4 tu2 。
- qi3 ru2 gong1 si1 tuo1 ji1 shu4 ， po4 sui4 song1 hua2 qing1 jiang1 hu2 。
- qiong2 dong1 cong2 gong1 shu2 kui1 kan4 ， ai4 zhong4 bu4 jue2 sheng1 jie1 xu1 。
- ling2 feng1 bei3 wan3 zhu4 xiao1 shuang3 ， xue3 bu2 dao4 di4 feng1 hao4 ku1 。
- ping2 sheng1 hao3 hua4 yi3 cheng2 pi3 ， ning2 jie4 bu4 xi3 lin2 yu3 mo2 。
- chu1 gong1 men2 xia4 qian4 gong1 bi3 ， you3 lei4 ke4 hai3 yi2 ming2 zhu1 。
- yuan4 gong1 cheng2 xing1 yi4 hui1 sa3 ， shu4 juan4 shu4 fu2 guang1 fen1 fu1 。
- yi4 shi2 jie3 zu3 huan2 gu4 lu2 ， jiao3 jie2 jiang1 ban4 lin2 quan2 qu1 。

## 注释

## 译文

## 赏析
