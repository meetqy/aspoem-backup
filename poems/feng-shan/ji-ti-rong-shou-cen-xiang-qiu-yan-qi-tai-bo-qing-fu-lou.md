---
id: feng-shan-ji-ti-rong-shou-cen-xiang-qiu-yan-qi-tai-bo-qing-fu-lou
title: 寄題榮守岑象求巖起太博清富樓
titlePinyin: ji4 ti2 rong2 shou3 cen2 xiang4 qiu2 yan2 qi3 tai4 bo2 qing1 fu4 lou2
titleSlug: ji-ti-rong-shou-cen-xiang-qiu-yan-qi-tai-bo-qing-fu-lou
author: 馮山
authorPinyin: feng2 shan1
authorSlug: feng-shan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 南榮太守傳詩郵，詩題清富城西樓。
- 樓中風物略已盡，行欲摸詠難爲酬。
- 憐公謫官不累意，如與萬象同優游。
- 偏州隨分與山水，好景散漫無人收。
- 昔人知宴不知賞，俗氣未斷煙雲羞。
- 凌靈把酒獨長嘯，歲久此地纔風流。
- 公帆南國走欲遍，聳秀浩蕩皆窮搜。
- 歸来耳目殊未厭，尚恐勝概遺遐幽。
- 九疑巖洞識元叟，三湘泉石逢柳侯。
- 名賢到處適所寓，非事筆硯搜林丘。
- 五年留梓恣登覽，百刹照水江環州。
- 得公新篇似相約，正上兜率吟清秋。
- 塵中嗜好屑可鄙，恨不徑往追公遊。
- 他時三老期一笑，愛閑豈是平生謀。

## 拼音

- nan2 rong2 tai4 shou3 chuan2 shi1 you2 ， shi1 ti2 qing1 fu4 cheng2 xi1 lou2 。
- lou2 zhong1 feng1 wu4 lüe4 yi3 jin4 ， xing2 yu4 mo1 yong3 nan2 wei2 chou2 。
- lian2 gong1 zhe2 guan1 bu2 lei4 yi4 ， ru2 yu3 wan4 xiang4 tong2 you1 you2 。
- pian1 zhou1 sui2 fen1 yu3 shan1 shui3 ， hao3 jing3 san3 man4 wu2 ren2 shou1 。
- xi1 ren2 zhi1 yan4 bu4 zhi1 shang3 ， su2 qi4 wei4 duan4 yan1 yun2 xiu1 。
- ling2 ling2 ba3 jiu3 du2 chang2 xiao4 ， sui4 jiu3 ci3 di4 cai2 feng1 liu2 。
- gong1 fan1 nan2 guo2 zou3 yu4 bian4 ， song3 xiu4 hao4 dang4 jie1 qiong2 sou1 。
- gui1 lai2 er3 mu4 shu1 wei4 yan4 ， shang4 kong3 sheng4 gai4 yi2 xia2 you1 。
- jiu3 yi2 yan2 dong4 shi2 yuan2 sou3 ， san1 xiang1 quan2 shi2 feng2 liu3 hou2 。
- ming2 xian2 dao4 chu3 shi4 suo3 yu4 ， fei1 shi4 bi3 yan4 sou1 lin2 qiu1 。
- wu3 nian2 liu2 zi3 zi4 deng1 lan3 ， bai3 cha4 zhao4 shui3 jiang1 huan2 zhou1 。
- de2 gong1 xin1 pian1 si4 xiang1 yue1 ， zheng4 shang4 dou1 lü4 yin2 qing1 qiu1 。
- chen2 zhong1 shi4 hao3 xie4 ke3 bi3 ， hen4 bu2 jing4 wang3 zhui1 gong1 you2 。
- ta1 shi2 san1 lao3 qi1 yi2 xiao4 ， ai4 xian2 qi3 shi4 ping2 sheng1 mou2 。

## 注释

## 译文

## 赏析
