---
id: feng-shan-he-xu-zhi-cai-xue
title: 和徐之才雪
titlePinyin: he2 xu2 zhi1 cai2 xue3
titleSlug: he-xu-zhi-cai-xue
author: 馮山
authorPinyin: feng2 shan1
authorSlug: feng-shan
dynasty: 宋
dynastyPinyin: song4
dynastySlug: song
tags: []
---

## 正文

- 農事方春作，田苗待雪催。
- 忽從天外降，尤勝臘前来。
- 枯槁全妝飾，勾萌暗養培。
- 格清徒自照，體弱不勝挼。
- 有勢離還合，無情去却迴。
- 乾坤迷境界，造化始元胎。
- 氣凜侵帷幌，身輕寄草莱。
- 匿瑕漫糞壤，銜巧綴條枚。
- 空際如難集，毫端已共偎。
- 濃寒流遠蜀，嘉兆叶清臺。
- 既渾山兼澤，寧分石與瑰。
- 饑鳶蹲木杪，凍虎卧巖隈。
- 積恐江城滿，重疑棧閣摧。
- 誰居梁苑右，或遡剡溪洄。
- 凝沍陰雖勝，沾濡旱可摧。
- 雕鑴窮物象，皎潔離風埃。
- 雨脚紛猶雜，雲頭重不擡。
- 豪門張燕席，貧竈擁寒灰。
- 且喜蒙膏澤，仍知免沴災。
- 斯民爭慶賀，高會與歡咍。
- 把酒看宜醉，洪爐守至煨。
- 傳聞詩句好，罷聽樂聲嗺。
- 灑落吟情健，玲瓏霽色開。
- 營丘無復見，誰爲寫皚皚。

## 拼音

- nong2 shi4 fang1 chun1 zuo4 ， tian2 miao2 dai4 xue3 cui1 。
- hu1 cong2 tian1 wai4 jiang4 ， you2 sheng4 la4 qian2 lai2 。
- ku1 gao3 quan2 zhuang1 shi4 ， gou1 meng2 an4 yang3 pei2 。
- ge2 qing1 tu2 zi4 zhao4 ， ti3 ruo4 bu2 sheng4 ruo2 。
- you3 shi4 li2 huan2 he2 ， wu2 qing2 qu4 que4 hui2 。
- qian2 kun1 mi2 jing4 jie4 ， zao4 hua4 shi3 yuan2 tai1 。
- qi4 lin3 qin1 wei2 huang3 ， shen1 qing1 ji4 cao3 lai2 。
- ni4 xia2 man4 fen4 rang3 ， xian2 qiao3 zhui4 tiao2 mei2 。
- kong1 ji4 ru2 nan2 ji2 ， hao2 duan1 yi3 gong4 wei1 。
- nong2 han2 liu2 yuan3 shu3 ， jia1 zhao4 ye4 qing1 tai2 。
- ji4 hun2 shan1 jian1 ze2 ， ning2 fen1 shi2 yu3 gui1 。
- ji1 yuan1 dun1 mu4 miao3 ， dong4 hu3 wo4 yan2 wei1 。
- ji1 kong3 jiang1 cheng2 man3 ， zhong4 yi2 zhan4 ge2 cui1 。
- shui2 ju1 liang2 yuan4 you4 ， huo4 su4 shan4 xi1 hui2 。
- ning2 hu4 yin1 sui1 sheng4 ， zhan1 ru2 han4 ke3 cui1 。
- diao1 xi1 qiong2 wu4 xiang4 ， jiao3 jie2 li2 feng1 ai1 。
- yu3 jiao3 fen1 you2 za2 ， yun2 tou2 zhong4 bu4 tai2 。
- hao2 men2 zhang1 yan4 xi2 ， pin2 zao4 yong1 han2 hui1 。
- qie3 xi3 meng2 gao1 ze2 ， reng2 zhi1 mian3 li4 zai1 。
- si1 min2 zheng1 qing4 he4 ， gao1 hui4 yu3 huan1 hai1 。
- ba3 jiu3 kan4 yi2 zui4 ， hong2 lu2 shou3 zhi4 wei1 。
- chuan2 wen2 shi1 ju4 hao3 ， ba4 ting1 le4 sheng1 zui1 。
- sa3 luo4 yin2 qing2 jian4 ， ling2 long2 ji4 se4 kai1 。
- ying2 qiu1 wu2 fu4 jian4 ， shui2 wei2 xie3 ai2 ai2 。

## 注释

## 译文

## 赏析
