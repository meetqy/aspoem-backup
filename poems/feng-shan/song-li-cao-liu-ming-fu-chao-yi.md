---
id: feng-shan-song-li-cao-liu-ming-fu-chao-yi
title: 送利漕劉明復朝議
titlePinyin: song4 li4 cao2 liu2 ming2 fu4 chao2 yi4
titleSlug: song-li-cao-liu-ming-fu-chao-yi
author: 馮山
authorPinyin: feng2 shan1
authorSlug: feng-shan
dynasty: 宋
dynastyPinyin: song4
dynastySlug: song
tags: []
---

## 正文

- 中山元魏後，數世十三傳。
- 皆在河南葬，初從代北遷。
- 中書謀定策，大理力扶顛。
- 渝國乘機日，唐公起義年。
- 議高都尉識，名累侍郎賢。
- 原武輸期集，東阿舊俗悛。
- 河陰才被詔，戶部志繩愆。
- 八子生中葉，三台共一躔。
- 洪洞城不下，工待政無前。
- 昭輔書儀集，明宗禮意全。
- 中丞安出處，藝祖首詳延。
- 學士清臺閣，咸平起澗瀍。
- 斯文醇復古，宏議自摧堅。
- 江漢源何巨，公侯兆已圓。
- 信辭師魯誌，佳氣尹樊阡。
- 秘監花儒將，緱山酒地仙。
- 看公承遠構，發跡向孤騫。
- 浩蕩窮經笥，縱横信筆椽。
- 巾箱遺紫綬，伯仲襲青氈。
- 辨論多兵略，澄清累使權。
- 鳳鳴雄屏翰，鶉首富刀泉。
- 詔自南臺下，車隨北斗旋。
- 鵷鴻思舊侣，嵩少望歸鞭。
- 師節頻輕伏，戎腥未一湔。
- 朝綱今省戶，古道日經筵。
- 盡是徊翔地，行承咫尺天。
- 門施唐棨戟，冠珥漢貂蟬。
- 閥閱誰如此，功名盍勉旃。
- 慎無從子晉，輕去戀伊川。
- 孑立棲遲久，深知義氣然。
- 人情嘗歲月，物色自風煙。
- 士要文章别，詩因譜第編。
- 碑陰如可附，青玉爲雕鐫。

## 拼音

- zhong1 shan1 yuan2 wei4 hou4 ， shu4 shi4 shi2 san1 chuan2 。
- jie1 zai4 he2 nan2 zang4 ， chu1 cong2 dai4 bei3 qian1 。
- zhong1 shu1 mou2 ding4 ce4 ， da4 li3 li4 fu2 dian1 。
- yu2 guo2 cheng2 ji1 ri4 ， tang2 gong1 qi3 yi4 nian2 。
- yi4 gao1 du1 wei4 shi2 ， ming2 lei4 shi4 lang2 xian2 。
- yuan2 wu3 shu1 qi1 ji2 ， dong1 a1 jiu4 su2 quan1 。
- he2 yin1 cai2 bei4 zhao4 ， hu4 bu4 zhi4 sheng2 qian1 。
- ba1 zi3 sheng1 zhong1 ye4 ， san1 tai2 gong4 yi4 chan2 。
- hong2 dong4 cheng2 bu2 xia4 ， gong1 dai4 zheng4 wu2 qian2 。
- zhao1 fu3 shu1 yi2 ji2 ， ming2 zong1 li3 yi4 quan2 。
- zhong1 cheng2 an1 chu1 chu3 ， yi4 zu3 shou3 xiang2 yan2 。
- xue2 shi4 qing1 tai2 ge2 ， xian2 ping2 qi3 jian4 chan2 。
- si1 wen2 chun2 fu4 gu3 ， hong2 yi4 zi4 cui1 jian1 。
- jiang1 han4 yuan2 he2 ju4 ， gong1 hou2 zhao4 yi3 yuan2 。
- xin4 ci2 shi1 lu3 zhi4 ， jia1 qi4 yin3 fan2 qian1 。
- mi4 jian1 hua1 ru2 jiang1 ， gou1 shan1 jiu3 di4 xian1 。
- kan4 gong1 cheng2 yuan3 gou4 ， fa1 ji4 xiang4 gu1 qian1 。
- hao4 dang4 qiong2 jing1 si4 ， zong4 heng2 xin4 bi3 chuan2 。
- jin1 xiang1 yi2 zi3 shou4 ， bo2 zhong4 xi2 qing1 zhan1 。
- bian4 lun4 duo1 bing1 lüe4 ， cheng2 qing1 lei4 shi3 quan2 。
- feng4 ming2 xiong2 ping2 han4 ， chun2 shou3 fu4 dao1 quan2 。
- zhao4 zi4 nan2 tai2 xia4 ， ju1 sui2 bei3 dou3 xuan2 。
- yuan1 hong2 si1 jiu4 lü3 ， song1 shao3 wang4 gui1 bian1 。
- shi1 jie2 bin1 qing1 fu2 ， rong2 xing1 wei4 yi4 jian1 。
- chao2 gang1 jin1 sheng3 hu4 ， gu3 dao4 ri4 jing1 yan2 。
- jin4 shi4 huai2 xiang2 di4 ， xing2 cheng2 zhi3 chi3 tian1 。
- men2 shi1 tang2 qi3 ji3 ， guan1 er3 han4 diao1 chan2 。
- fa2 yue4 shui2 ru2 ci3 ， gong1 ming2 he2 mian3 zhan1 。
- shen4 wu2 cong2 zi3 jin4 ， qing1 qu4 lian4 yi1 chuan1 。
- jie2 li4 qi1 chi2 jiu3 ， shen1 zhi1 yi4 qi4 ran2 。
- ren2 qing2 chang2 sui4 yue4 ， wu4 se4 zi4 feng1 yan1 。
- shi4 yao4 wen2 zhang1 bie2 ， shi1 yin1 pu3 di4 bian1 。
- bei1 yin1 ru2 ke3 fu4 ， qing1 yu4 wei2 diao1 juan1 。

## 注释

## 译文

## 赏析
