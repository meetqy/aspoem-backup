---
id: feng-shan-he-cheng-zhi-cai-zheng-fu-gan-yu
title: 和程之才正輔感遇
titlePinyin: he2 cheng2 zhi1 cai2 zheng4 fu3 gan3 yu4
titleSlug: he-cheng-zhi-cai-zheng-fu-gan-yu
author: 馮山
authorPinyin: feng2 shan1
authorSlug: feng-shan
dynasty: 宋
dynastyPinyin: song4
dynastySlug: song
tags: []
---

## 正文

- 天理貴自然，枉直各有病。
- 人情隨所得，是非本無定。
- 此身寄軒冕，心與萬物競。
- 低回就銜策，跳踼落機穽。
- 巧求固爲累，矯枉亦過正。
- 持之有原本，出處一以靜。
- 所守以吾道，所安以吾命。
- 不驟窮馬力，不决暴虎性。
- 富貴偶而已，勿使憂喜並。
- 感遇難我知，無言爲心聽。

## 拼音

- tian1 li3 gui4 zi4 ran2 ， wang3 zhi2 ge4 you3 bing4 。
- ren2 qing2 sui2 suo3 de2 ， shi4 fei1 ben3 wu2 ding4 。
- ci3 shen1 ji4 xuan1 mian3 ， xin1 yu3 wan4 wu4 jing4 。
- di1 hui2 jiu4 xian2 ce4 ， tiao4 tang2 luo4 ji1 jing3 。
- qiao3 qiu2 gu4 wei2 lei4 ， jiao3 wang3 yi4 guo4 zheng4 。
- chi2 zhi1 you3 yuan2 ben3 ， chu1 chu3 yi4 yi3 jing4 。
- suo3 shou3 yi3 wu2 dao4 ， suo3 an1 yi3 wu2 ming4 。
- bu2 zhou4 qiong2 ma3 li4 ， bu4 jue2 bao4 hu3 xing4 。
- fu4 gui4 ou3 er2 yi3 ， wu4 shi3 you1 xi3 bing4 。
- gan3 yu4 nan2 wo3 zhi1 ， wu2 yan2 wei2 xin1 ting1 。

## 注释

## 译文

## 赏析
