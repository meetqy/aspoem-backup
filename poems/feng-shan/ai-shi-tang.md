---
id: feng-shan-ai-shi-tang
title: 愛石堂
titlePinyin: ai4 shi2 tang2
titleSlug: ai-shi-tang
author: 馮山
authorPinyin: feng2 shan1
authorSlug: feng-shan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 雙石非梓石，厥初置者誰。
- 埋没不知歲，復有賢者知。
- 王分逼漢邕，鄭篆源秦斯。
- 今人竟未及，墨本收清奇。
- 文字相稱古，銘記兼以詩。
- 鐵畫隱石骨，鬰屈蟠蛟螭。
- 李丞嗜奇古，見石喜且悲。
- 眈眈建華屋，落落刊豐碑。
- 爾来三十年，堂在石已移。
- 幸未仆作橋，上有車馬馳。
- 缺折從瓦礫，疊爲垣墻基。
- 一見叢篠間，若與平生期。
- 清泉去塵垢，始露金玉姿。
- 殷勤還兹堂，如母逢厥兒。
- 對以古書卷，環以秋竹枝。
- 勝舍結高義，出處相與隨。
- 夷齊秉達節，顛沛不少虧。
- 豈事燕處玩，可爲終身規。
- 嗟嗟石何有，三賞百見欺。
- 好惡凡在人，顯晦若有時。
- 官滿當捨去，棄置無復疑。
- 聊書告神物，爲我當護持。

## 拼音

- shuang1 shi2 fei1 zi3 shi2 ， jue2 chu1 zhi4 zhe3 shui2 。
- mai2 mo4 bu4 zhi1 sui4 ， fu4 you3 xian2 zhe3 zhi1 。
- wang2 fen1 bi1 han4 yong1 ， zheng4 zhuan4 yuan2 qin2 si1 。
- jin1 ren2 jing4 wei4 ji2 ， mo4 ben3 shou1 qing1 qi2 。
- wen2 zi4 xiang1 cheng1 gu3 ， ming2 ji4 jian1 yi3 shi1 。
- tie3 hua4 yin3 shi2 gu3 ， yu4 qu1 pan2 jiao1 chi1 。
- li3 cheng2 shi4 qi2 gu3 ， jian4 shi2 xi3 qie3 bei1 。
- dan1 dan1 jian4 hua2 wu1 ， luo4 luo4 kan1 feng1 bei1 。
- er3 lai2 san1 shi2 nian2 ， tang2 zai4 shi2 yi3 yi2 。
- xing4 wei4 pu2 zuo4 qiao2 ， shang4 you3 ju1 ma3 chi2 。
- que1 zhe2 cong2 wa3 li4 ， die2 wei2 yuan2 qiang2 ji1 。
- yi2 jian4 cong2 xiao3 jian4 ， ruo4 yu3 ping2 sheng1 qi1 。
- qing1 quan2 qu4 chen2 gou4 ， shi3 lu4 jin1 yu4 zi1 。
- yin1 qin2 huan2 zi1 tang2 ， ru2 mu3 feng2 jue2 er2 。
- dui4 yi3 gu3 shu1 juan4 ， huan2 yi3 qiu1 zhu2 zhi1 。
- sheng4 she4 jie2 gao1 yi4 ， chu1 chu3 xiang1 yu3 sui2 。
- yi2 qi2 bing3 da2 jie2 ， dian1 pei4 bu4 shao3 kui1 。
- qi3 shi4 yan4 chu3 wan2 ， ke3 wei2 zhong1 shen1 gui1 。
- jie1 jie1 shi2 he2 you3 ， san1 shang3 bai3 jian4 qi1 。
- hao3 e4 fan2 zai4 ren2 ， xian3 hui4 ruo4 you3 shi2 。
- guan1 man3 dang1 she3 qu4 ， qi4 zhi4 wu2 fu4 yi2 。
- liao2 shu1 gao4 shen2 wu4 ， wei2 wo3 dang1 hu4 chi2 。

## 注释

## 译文

## 赏析
