---
id: feng-shan-ti-fan-yi-yan-sheng-lin-tong-nian-ji-hou
title: 題范亦顔聖鄰同年集後
titlePinyin: ti2 fan4 yi4 yan2 sheng4 lin2 tong2 nian2 ji2 hou4
titleSlug: ti-fan-yi-yan-sheng-lin-tong-nian-ji-hou
author: 馮山
authorPinyin: feng2 shan1
authorSlug: feng-shan
dynasty: 宋
dynastyPinyin: song4
dynastySlug: song
tags: []
---

## 正文

- 聖鄰生西南，豪傑如山東。
- 倜儻負奇節，脱身起蒿蓬。
- 文章學西漢，不作雕篆工。
- 東京太學生，議論傾羣公。
- 高適遊大梁，馬周隱新豐。
- 酒酣吐素蜺，意氣横煙空。
- 翻身落州縣，束手如兒童。
- 無人解秋隼，摩天看飛冲。
- 黄鶴垂兩翅，飲啄雞鶩籠。
- 始知命使然，甘作冥冥終。
- 資陽數尺墳，萬事隨秋風。
- 相從嘉祐初，擊發每兒蒙。
- 死生雖云異，坎坷略已同。
- 然猶有子棄，孤芳秀珍叢。
- 慷慨悲父書，收拾塵土中。
- 蘭山四百首，玉佩清玲瓏。
- 餘文隱圭璧，夜氣如長虹。
- 古人身後名，乃是不世功。
- 蜀士志不朽，存者唯卿雄。
- 有子兼斯名，昔否今始通。
- 聊書附篇末，相與傳無窮。

## 拼音

- sheng4 lin2 sheng1 xi1 nan2 ， hao2 jie2 ru2 shan1 dong1 。
- ti4 tang3 fu4 qi2 jie2 ， tuo1 shen1 qi3 hao1 peng2 。
- wen2 zhang1 xue2 xi1 han4 ， bu2 zuo4 diao1 zhuan4 gong1 。
- dong1 jing1 tai4 xue2 sheng1 ， yi4 lun4 qing1 qun2 gong1 。
- gao1 shi4 you2 da4 liang2 ， ma3 zhou1 yin3 xin1 feng1 。
- jiu3 han1 tu3 su4 ni2 ， yi4 qi4 heng2 yan1 kong1 。
- fan1 shen1 luo4 zhou1 xian4 ， shu4 shou3 ru2 er2 tong2 。
- wu2 ren2 jie3 qiu1 sun3 ， mo2 tian1 kan4 fei1 chong1 。
- huang2 he4 chui2 liang3 chi4 ， yin3 zhuo2 ji1 wu4 long2 。
- shi3 zhi1 ming4 shi3 ran2 ， gan1 zuo4 ming2 ming2 zhong1 。
- zi1 yang2 shu4 chi3 fen2 ， wan4 shi4 sui2 qiu1 feng1 。
- xiang1 cong2 jia1 you4 chu1 ， ji1 fa1 mei3 er2 meng2 。
- si3 sheng1 sui1 yun2 yi4 ， kan3 ke3 lüe4 yi3 tong2 。
- ran2 you2 you3 zi3 qi4 ， gu1 fang1 xiu4 zhen1 cong2 。
- kang1 kai3 bei1 fu4 shu1 ， shou1 shi0 chen2 tu3 zhong1 。
- lan2 shan1 si4 bai3 shou3 ， yu4 pei4 qing1 ling2 long2 。
- yu2 wen2 yin3 gui1 bi4 ， ye4 qi4 ru2 chang2 hong2 。
- gu3 ren2 shen1 hou4 ming2 ， nai3 shi4 bu2 shi4 gong1 。
- shu3 shi4 zhi4 bu4 xiu3 ， cun2 zhe3 wei2 qing1 xiong2 。
- you3 zi3 jian1 si1 ming2 ， xi1 fou3 jin1 shi3 tong1 。
- liao2 shu1 fu4 pian1 mo4 ， xiang1 yu3 chuan2 wu2 qiong2 。

## 注释

## 译文

## 赏析
