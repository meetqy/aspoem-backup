---
id: feng-shan-chen-yang-guan
title: 辰陽館
titlePinyin: chen2 yang2 guan3
titleSlug: chen-yang-guan
author: 馮山
authorPinyin: feng2 shan1
authorSlug: feng-shan
dynasty: 宋
dynastyPinyin: song4
dynastySlug: song
tags: []
---

## 正文

- 辰陽號難理，五溪地相跨。
- 邊臣重綏撫，蠻獠愈驕詐。
- 封陲苦侵暴，文書困譏罵。
- 誰爲太守樂，一笑不得暇。
- 張公抗辰旆，烽障幾欲罷。
- 偃息有餘地，登臨無一舍。
- 迺興辰陽館，城東兩山胯。
- 泉聲落溪谷，湖光照亭榭。
- 花木親種植，朋僚日追迓。
- 投壺征虜祭，圍棋太傅謝。
- 高風邈難繼，維公並驅駕。
- 有客嘗一至，席參鄒枚亞。
- 覽物言思闊，醒魂耳目乍。
- 欲記傳之久，恨無文章價。
- 願公賁泉石，遊宴日来藉。
- 新詩上碑刻，佳景若圖畫。
- 旦暮趣召還，歸爲中州詫。

## 拼音

- chen2 yang2 hao4 nan2 li3 ， wu3 xi1 di4 xiang1 kua4 。
- bian1 chen2 zhong4 sui2 fu3 ， man2 liao2 yu4 jiao1 zha4 。
- feng1 chui2 ku3 qin1 bao4 ， wen2 shu1 kun4 ji1 ma4 。
- shui2 wei2 tai4 shou3 le4 ， yi2 xiao4 bu4 de2 xia2 。
- zhang1 gong1 kang4 chen2 pei4 ， feng1 zhang4 ji1 yu4 ba4 。
- yan3 xi1 you3 yu2 di4 ， deng1 lin2 wu2 yi2 she4 。
- nai3 xing1 chen2 yang2 guan3 ， cheng2 dong1 liang3 shan1 kua4 。
- quan2 sheng1 luo4 xi1 gu3 ， hu2 guang1 zhao4 ting2 xie4 。
- hua1 mu4 qin1 zhong3 zhi2 ， peng2 liao2 ri4 zhui1 ya4 。
- tou2 hu2 zheng1 lu3 ji4 ， wei2 qi2 tai4 fu4 xie4 。
- gao1 feng1 miao3 nan2 ji4 ， wei2 gong1 bing4 qu1 jia4 。
- you3 ke4 chang2 yi2 zhi4 ， xi2 can1 zou1 mei2 ya1 。
- lan3 wu4 yan2 si1 kuo4 ， xing3 hun2 er3 mu4 zha4 。
- yu4 ji4 chuan2 zhi1 jiu3 ， hen4 wu2 wen2 zhang1 jia4 。
- yuan4 gong1 bi4 quan2 shi2 ， you2 yan4 ri4 lai2 jie4 。
- xin1 shi1 shang4 bei1 ke4 ， jia1 jing3 ruo4 tu2 hua4 。
- dan4 mu4 qu4 zhao4 huan2 ， gui1 wei2 zhong1 zhou1 cha4 。

## 注释

## 译文

## 赏析
