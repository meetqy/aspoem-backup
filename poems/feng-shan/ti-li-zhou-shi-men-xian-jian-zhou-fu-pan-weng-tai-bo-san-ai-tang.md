---
id: feng-shan-ti-li-zhou-shi-men-xian-jian-zhou-fu-pan-weng-tai-bo-san-ai-tang
title: 題澧州石門縣蹇周輔蟠翁太博三愛堂
titlePinyin: ti2 li3 zhou1 shi2 men2 xian4 jian3 zhou1 fu3 pan2 weng1 tai4 bo2 san1 ai4 tang2
titleSlug: ti-li-zhou-shi-men-xian-jian-zhou-fu-pan-weng-tai-bo-san-ai-tang
author: 馮山
authorPinyin: feng2 shan1
authorSlug: feng-shan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 石門險且僻，人煙萬山罅。
- 蟠翁老才望，来此屈英駕。
- 破漏煩補綴，嚬呻索慰藉。
- 力致乃坐享，少勞豈豐暇。
- 臨觀閴無有，游燕久以謝。
- 廢園近城邑，丘墟甚原壩。
- 高松困藤蔓，嘉果没荆柘。
- 斬荒使之出，蒼翠若圖畫。
- 直前走橋閣，當中建臺榭。
- 雍容賓朋席，左右書史架。
- 命亭以三愛，作詩盛誇詫。
- 韻險語怪絕，竊讀驚汗下。
- 嗟予苦覊束，相去止數舍。
- 深思一登覽，若渴不得蔗。
- 知君羣公表，甫爲兵民借。
- 復以三者樂，何時動歸靶。
- 吾鄉富風景，草木芬蘭麝。
- 錦水清於漢，岷峨不讓華。
- 蔡圃豈足道，寧爲耳目乍。
- 苟以吾言然，煩君少譏罵。

## 拼音

- shi2 men2 xian3 qie3 pi4 ， ren2 yan1 wan4 shan1 xia4 。
- pan2 weng1 lao3 cai2 wang4 ， lai2 ci3 qu1 ying1 jia4 。
- po4 lou4 fan2 bu3 zhui4 ， pin2 shen1 suo3 wei4 jie4 。
- li4 zhi4 nai3 zuo4 xiang3 ， shao3 lao2 qi3 feng1 xia2 。
- lin2 guan1 qu4 wu2 you3 ， you2 yan4 jiu3 yi3 xie4 。
- fei4 yuan2 jin4 cheng2 yi4 ， qiu1 xu1 shen4 yuan2 ba4 。
- gao1 song1 kun4 teng2 man4 ， jia1 guo3 mei2 jing1 zhe4 。
- zhan3 huang1 shi3 zhi1 chu1 ， cang1 cui4 ruo4 tu2 hua4 。
- zhi2 qian2 zou3 qiao2 ge2 ， dang1 zhong1 jian4 tai2 xie4 。
- yong1 rong2 bin1 peng2 xi2 ， zuo3 you4 shu1 shi3 jia4 。
- ming4 ting2 yi3 san1 ai4 ， zuo4 shi1 sheng4 kua1 cha4 。
- yun4 xian3 yu3 guai4 jue2 ， qie4 du2 jing1 han4 xia4 。
- jie1 yu3 ku3 ji1 shu4 ， xiang1 qu4 zhi3 shu4 she4 。
- shen1 si1 yi4 deng1 lan3 ， ruo4 ke3 bu4 de2 zhe4 。
- zhi1 jun1 qun2 gong1 biao3 ， fu3 wei2 bing1 min2 jie4 。
- fu4 yi3 san1 zhe3 le4 ， he2 shi2 dong4 gui1 ba3 。
- wu2 xiang1 fu4 feng1 jing3 ， cao3 mu4 fen1 lan2 she4 。
- jin3 shui3 qing1 wu1 han4 ， min2 e2 bu2 rang4 hua2 。
- cai4 pu3 qi3 zu2 dao4 ， ning2 wei2 er3 mu4 zha4 。
- gou3 yi3 wu2 yan2 ran2 ， fan2 jun1 shao3 ji1 ma4 。

## 注释

## 译文

## 赏析
