---
id: zhang-qi-lu-zhou-shi
title: 廬州詩
titlePinyin: lu2 zhou1 shi1
titleSlug: lu-zhou-shi
author: 張祁
authorPinyin: zhang1 qi2
authorSlug: zhang-qi
dynasty: 宋
dynastyPinyin: song4
dynastySlug: song
tags: []
---

## 正文

- 平湖阻城南，長淮带城西。
- 壯哉金斗勢，吳人築合肥。
- 曹瞞狼顧地，苻秦又顛擠。
- 六飛駐吳會，重兵盾邊陲。
- 紹興丁巳歲，書生綰戎機。
- 酈瓊劫衆叛，度河從僞齊。
- 蒼黄驅迫際，白刃加扶持。
- 在職諸君子，臨難節不虧。
- 尚書徇國事，既以身死之。
- 罵賊語悲壯，摏喉聲喔咿。
- 嗚呼趙使君，忠血濺路歧。
- 在職喬張實大將，橫尸枕階基。
- 至今遺部曲，言之皆涕洟。
- 法當爲請謚，史策垂清規。
- 法當爲立廟，血食安淮圻。
- 奈何後之人，邈然弗吾思。
- 居官潭潭府，神不芘茅茨。
- 冤氣與精魄，皇皇何所依。
- 所以州州內，鬼物多怪奇。
- 月明廷廡下，彷彿若有窺。
- 謦欬聞動息，衣冠儷容儀。
- 士民日凋瘵，岳牧嬰禍罹。
- 一紀八除帥，五喪三哭妻。
- 張侯及內子，遍體生瘡痍。
- 爬搔疼徹骨，脫衣痛粘皮。
- 狂氓據聽事，夫人憑指揮。
- 玉勒要烏馬，雲鬟追小姬。
- 同殂頃刻許，異事今古稀。
- 磊落陳閣學，文章李紫微。
- 築城志不遂，起廢止於斯。
- 杜侯在官日，夜寢鬼來笞拔劍起驅逐，反顧出戶幃。
- 曰杜二汝福，即有鼓盆悲。
- 德章罷郡去，厭厭若行尸。
- 還家席未暖，凶問忽四馳。
- 安道移嘉禾，病骨何尪羸。
- 於時秋暑熾，絮帽裹頷頤。
- 餘齡亦何有，幹在神已睽。
- 師說達吏治，通材長拊綏。
- 東來期月政，簡靜民甚宜。
- 傳聞蓋棺日，邑里皆號啼。
- 近者吳徽閣，魚軒發靈輀。
- 營卒仆公宇，廄駟裹敝帷。
- 行路聞若駭，舉家驚欲癡。
- 昔有鄴中守，迥諱姓尉遲。
- 後周死國難，英忠未立祠。
- 及唐開元日，刺史多艱危。
- 居官屢謫死，未至先歔欷。
- 仁矣張嘉祐，下車知端倪。
- 廟貌嚴祀典，滿考遷京畿。
- 兄弟列三戟，金吾有光輝。
- 吳競繼爲政，神則加冕衣。
- 自此守無患，史書信可推。
- 伯有執鄭政，汰侈荒於嬉。
- 出奔復爲亂，羊肆死猖披。
- 強魂作淫厲，殺人如取攜。
- 其後立良止，祭祀在宗枝。
- 罪戮彼自取，禍福尚能移。
- 族大所馮厚，子產豈吾欺。
- 寒溫五種瘧，踸踔一足夔。
- 或能爲病祟，祈禱烹伏雌。
- 況我義烈士，品秩非賤卑。
- 凜凜有生氣，爲神復何疑。
- 勺水不酹地，敢望壺與蹄。
- 片瓦不覆頂，敢望題與榱。
- 邦君寄民社，此責將任誰。
- 既往不足咎，來者猶可追。
- 儻依包孝肅，或依皇地祇。
- 經營數楗屋，豐儉隨公私。
- 丹青羅像設，香火奉歲時。
- 尚書名位重，正寢或可施。
- 呂姬徇夫葬，義婦嚴中閨。
- 清賢列兩廡，後先分等衰。
- 當時同難士，物色不可遺。
- 張陳李鮑韓，勢必相追隨。
- 德章病而去，去取更臨時。
- 尊罍陳儼雅，劍佩光陸離。
- 匠事落成日，醮祭蠲州治。
- 青詞奏上帝，冊祝告神知。
- 若曰物異趣，人鬼安同栖。
- 茲焉卜新宅，再拜迎將歸。
- 悲笳響蕭瑟，風馭行差池。
- 穹旻亦異色，道路皆慘悽。
- 巍峨文武廟，千載無傾欹。
- 使君享安穩，高堂樂融怡。
- 豈弟布惠政，吉祥介繁禧。
- 遂紆紫泥詔，入侍白玉墀。
- 斯民獲後福，年穀得禳祈。
- 坎坎夜伐鼓，欣欣朝薦犧。
- 人神所依賴，時平物不疵。
- 中興天子聖，群公方倚毗。
- 明德格幽顯，和風被華夷。
- 典章粲文治，昭然日月垂。
- 臣工靡不報，秩祀當緝熙。
- 四聰無壅塞，百揆欽疇咨。
- 咨爾淮西吏，不請奚俟爲。
- 露章畫中旨，施行敢稽遲。
- 太常定廟額，金榜華標題。
- 特書旌死節，大字刻豐碑。
- 碑陰有堅石，鐫我廬州詩。

## 拼音

- ping2 hu2 zu3 cheng2 nan2 ， chang2 huai2 dai4 cheng2 xi1 。
- zhuang4 zai1 jin1 dou4 shi4 ， wu2 ren2 zhu4 he2 fei2 。
- cao2 man2 lang2 gu4 di4 ， fu2 qin2 you4 dian1 ji3 。
- liu4 fei1 zhu4 wu2 hui4 ， zhong4 bing1 dun4 bian1 chui2 。
- shao4 xing1 ding1 si4 sui4 ， shu1 sheng1 wan3 rong2 ji1 。
- li4 qiong2 jie2 zhong4 pan4 ， du4 he2 cong2 wei3 qi2 。
- cang1 huang2 qu1 po4 ji4 ， bai2 ren4 jia1 fu2 chi2 。
- zai4 zhi2 zhu1 jun1 zi3 ， lin2 nan2 jie2 bu4 kui1 。
- shang4 shu1 xun4 guo2 shi4 ， ji4 yi3 shen1 si3 zhi1 。
- ma4 zei2 yu3 bei1 zhuang4 ， chong1 hou2 sheng1 wo1 yi1 。
- wu1 hu1 zhao4 shi3 jun1 ， zhong1 xue4 jian4 lu4 qi2 。
- zai4 zhi2 qiao2 zhang1 shi2 da4 jiang1 ， heng2 shi1 zhen3 jie1 ji1 。
- zhi4 jin1 yi2 bu4 qu3 ， yan2 zhi1 jie1 ti4 yi2 。
- fa3 dang1 wei2 qing3 shi4 ， shi3 ce4 chui2 qing1 gui1 。
- fa3 dang1 wei2 li4 miao4 ， xue4 shi2 an1 huai2 qi2 。
- nai4 he2 hou4 zhi1 ren2 ， miao3 ran2 fu2 wu2 si1 。
- ju1 guan1 tan2 tan2 fu3 ， shen2 bu4 pi2 mao2 ci2 。
- yuan1 qi4 yu3 jing1 po4 ， huang2 huang2 he2 suo3 yi1 。
- suo3 yi3 zhou1 zhou1 nei4 ， gui3 wu4 duo1 guai4 qi2 。
- yue4 ming2 ting2 wu3 xia4 ， pang2 fu2 ruo4 you3 kui1 。
- qing3 kai4 wen2 dong4 xi1 ， yi1 guan1 li4 rong2 yi2 。
- shi4 min2 ri4 diao1 zhai4 ， yue4 mu4 ying1 huo4 li2 。
- yi2 ji4 ba1 chu2 shuai4 ， wu3 sang1 san1 ku1 qi1 。
- zhang1 hou2 ji2 nei4 zi3 ， bian4 ti3 sheng1 chuang1 yi2 。
- pa2 sao1 teng2 che4 gu3 ， tuo1 yi1 tong4 nian2 pi2 。
- kuang2 mang2 ju4 ting1 shi4 ， fu1 ren2 ping2 zhi3 hui1 。
- yu4 le4 yao4 wu1 ma3 ， yun2 huan2 zhui1 xiao3 ji1 。
- tong2 cu2 qing3 ke4 xu1 ， yi4 shi4 jin1 gu3 xi1 。
- lei3 luo4 chen2 ge2 xue2 ， wen2 zhang1 li3 zi3 wei1 。
- zhu4 cheng2 zhi4 bu2 sui4 ， qi3 fei4 zhi3 wu1 si1 。
- du4 hou2 zai4 guan1 ri4 ， ye4 qin3 gui3 lai2 chi1 ba2 jian4 qi3 qu1 zhu2 ， fan3 gu4 chu1 hu4 wei2 。
- yue1 du4 er4 ru3 fu2 ， ji2 you3 gu3 pen2 bei1 。
- de2 zhang1 ba4 jun4 qu4 ， yan4 yan4 ruo4 xing2 shi1 。
- huan2 jia1 xi2 wei4 nuan3 ， xiong1 wen4 hu1 si4 chi2 。
- an1 dao4 yi2 jia1 he2 ， bing4 gu3 he2 wang1 lei2 。
- wu1 shi2 qiu1 shu3 chi4 ， xu4 mao4 guo3 han4 yi2 。
- yu2 ling2 yi4 he2 you3 ， gan4 zai4 shen2 yi3 kui2 。
- shi1 shuo1 da2 li4 zhi4 ， tong1 cai2 chang2 fu3 sui2 。
- dong1 lai2 qi1 yue4 zheng4 ， jian3 jing4 min2 shen4 yi2 。
- chuan2 wen2 gai4 guan1 ri4 ， yi4 li3 jie1 hao4 ti2 。
- jin4 zhe3 wu2 hui1 ge2 ， yu2 xuan1 fa1 ling2 er2 。
- ying2 zu2 pu2 gong1 yu3 ， jiu4 si4 guo3 bi4 wei2 。
- xing2 lu4 wen2 ruo4 hai4 ， ju3 jia1 jing1 yu4 chi1 。
- xi1 you3 ye4 zhong1 shou3 ， jiong3 hui4 xing4 wei4 chi2 。
- hou4 zhou1 si3 guo2 nan2 ， ying1 zhong1 wei4 li4 ci2 。
- ji2 tang2 kai1 yuan2 ri4 ， ci4 shi3 duo1 jian1 wei1 。
- ju1 guan1 lü3 zhe2 si3 ， wei4 zhi4 xian1 xu1 xi1 。
- ren2 yi3 zhang1 jia1 you4 ， xia4 ju1 zhi1 duan1 ni2 。
- miao4 mao4 yan2 si4 dian3 ， man3 kao3 qian1 jing1 ji1 。
- xiong1 di4 lie4 san1 ji3 ， jin1 wu2 you3 guang1 hui1 。
- wu2 jing4 ji4 wei2 zheng4 ， shen2 ze2 jia1 mian3 yi1 。
- zi4 ci3 shou3 wu2 huan4 ， shi3 shu1 xin4 ke3 tui1 。
- bo2 you3 zhi2 zheng4 zheng4 ， tai4 chi3 huang1 wu1 xi1 。
- chu1 ben1 fu4 wei2 luan4 ， yang2 si4 si3 chang1 pi1 。
- qiang2 hun2 zuo4 yin2 li4 ， sha1 ren2 ru2 qu3 xie2 。
- qi2 hou4 li4 liang2 zhi3 ， ji4 si4 zai4 zong1 zhi1 。
- zui4 lu4 bi3 zi4 qu3 ， huo4 fu2 shang4 neng2 yi2 。
- zu2 da4 suo3 feng2 hou4 ， zi3 chan3 qi3 wu2 qi1 。
- han2 wen1 wu3 zhong3 nüe4 ， chen3 chuo1 yi4 zu2 kui2 。
- huo4 neng2 wei2 bing4 sui4 ， qi2 dao3 peng1 fu2 ci2 。
- kuang4 wo3 yi4 lie4 shi4 ， pin3 zhi4 fei1 jian4 bei1 。
- lin3 lin3 you3 sheng1 qi4 ， wei2 shen2 fu4 he2 yi2 。
- shao2 shui3 bu2 lei4 di4 ， gan3 wang4 hu2 yu3 ti2 。
- pian4 wa3 bu2 fu4 ding3 ， gan3 wang4 ti2 yu3 cui1 。
- bang1 jun1 ji4 min2 she4 ， ci3 ze2 jiang1 ren4 shui2 。
- ji4 wang3 bu4 zu2 jiu4 ， lai2 zhe3 you2 ke3 zhui1 。
- tang3 yi1 bao1 xiao4 su4 ， huo4 yi1 huang2 di4 qi2 。
- jing1 ying2 shu4 jian4 wu1 ， feng1 jian3 sui2 gong1 si1 。
- dan1 qing1 luo2 xiang4 she4 ， xiang1 huo3 feng4 sui4 shi2 。
- shang4 shu1 ming2 wei4 zhong4 ， zheng4 qin3 huo4 ke3 shi1 。
- lü3 ji1 xun4 fu1 zang4 ， yi4 fu4 yan2 zhong1 gui1 。
- qing1 xian2 lie4 liang3 wu3 ， hou4 xian1 fen1 deng3 shuai1 。
- dang1 shi2 tong2 nan2 shi4 ， wu4 se4 bu4 ke3 yi2 。
- zhang1 chen2 li3 bao4 han2 ， shi4 bi4 xiang1 zhui1 sui2 。
- de2 zhang1 bing4 er2 qu4 ， qu4 qu3 geng4 lin2 shi2 。
- zun1 lei2 chen2 yan3 ya3 ， jian4 pei4 guang1 lu4 li2 。
- jiang4 shi4 luo4 cheng2 ri4 ， jiao4 ji4 juan1 zhou1 zhi4 。
- qing1 ci2 zou4 shang4 di4 ， ce4 zhu4 gao4 shen2 zhi1 。
- ruo4 yue1 wu4 yi4 qu4 ， ren2 gui3 an1 tong2 qi1 。
- zi1 yan1 bu3 xin1 zhai2 ， zai4 bai4 ying2 jiang1 gui1 。
- bei1 jia1 xiang3 xiao1 se4 ， feng1 yu4 xing2 cha1 chi2 。
- qiong2 min2 yi4 yi4 se4 ， dao4 lu4 jie1 can3 qi1 。
- wei1 e2 wen2 wu3 miao4 ， qian1 zai4 wu2 qing1 qi1 。
- shi3 jun1 xiang3 an1 wen3 ， gao1 tang2 le4 rong2 yi2 。
- qi3 di4 bu4 hui4 zheng4 ， ji2 xiang2 jie4 fan2 xi3 。
- sui4 yu1 zi3 ni2 zhao4 ， ru4 shi4 bai2 yu4 chi2 。
- si1 min2 huo4 hou4 fu2 ， nian2 gu3 de2 rang2 qi2 。
- kan3 kan3 ye4 fa2 gu3 ， xin1 xin1 chao2 jian4 xi1 。
- ren2 shen2 suo3 yi1 lai4 ， shi2 ping2 wu4 bu4 ci1 。
- zhong1 xing1 tian1 zi3 sheng4 ， qun2 gong1 fang1 yi3 pi2 。
- ming2 de2 ge2 you1 xian3 ， he2 feng1 bei4 hua2 yi2 。
- dian3 zhang1 can4 wen2 zhi4 ， zhao1 ran2 ri4 yue4 chui2 。
- chen2 gong1 mi2 bu2 bao4 ， zhi4 si4 dang1 ji2 xi1 。
- si4 cong1 wu2 yong1 se4 ， bai3 kui2 qin1 chou2 zi1 。
- zi1 er3 huai2 xi1 li4 ， bu4 qing3 xi1 si4 wei2 。
- lu4 zhang1 hua4 zhong1 zhi3 ， shi1 xing2 gan3 ji1 chi2 。
- tai4 chang2 ding4 miao4 e2 ， jin1 bang3 hua2 biao1 ti2 。
- te4 shu1 jing1 si3 jie2 ， da4 zi4 ke4 feng1 bei1 。
- bei1 yin1 you3 jian1 shi2 ， juan1 wo3 lu2 zhou1 shi1 。

## 注释

## 译文

## 赏析
