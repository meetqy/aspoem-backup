---
id: li-ang-fu-qi-fu-ren-chu-wu-ge
title: 賦戚夫人楚舞歌
titlePinyin: fu4 qi1 fu1 ren2 chu3 wu3 ge1
titleSlug: fu-qi-fu-ren-chu-wu-ge
author: 李昂
authorPinyin: li3 ang2
authorSlug: li-ang
dynasty: 唐
dynastyPinyin: tang2
dynastySlug: tang
tags: []
---

## 正文

- 定陶城中是妾家，妾年二八顏如花。
- 閨中歌舞未終曲，天下死人如亂麻。
- 漢王此地因征戰，未出簾櫳人已薦。
- 風花菡萏落轅門，雲雨裴回入行殿。
- 日夕悠悠非舊鄉，飄飄處處逐君王。
- 閨門向裏通歸夢，銀燭迎來在戰場。
- 相從顧恩不顧己，何異浮萍寄深水。
- 逐戰曾迷隻輪下，隨君幾陷重圍裏。
- 此時平楚復平齊，咸陽宮闕到關西。
- 珠簾夕殿聞鐘磬，白日秋天憶鼓鼙。
- 君王縱恣翻成誤，呂后由來有深妬。
- 不奈君王容鬢衰，相存相顧能幾時。
- 黃泉白骨不可報，雀釵翠羽從此辭。
- 君楚歌兮妾楚舞，脉脉相看兩心苦。
- 曲未終兮袂更揚，君流涕兮妾斷腸。
- 已見儲君歸惠帝，徒留愛子付周昌。

## 拼音

- ding4 tao2 cheng2 zhong1 shi4 qie4 jia1 ， qie4 nian2 er4 ba1 yan2 ru2 hua1 。
- gui1 zhong1 ge1 wu3 wei4 zhong1 qu3 ， tian1 xia4 si3 ren2 ru2 luan4 ma2 。
- han4 wang2 ci3 di4 yin1 zheng1 zhan4 ， wei4 chu1 lian2 long2 ren2 yi3 jian4 。
- feng1 hua1 han4 dan4 luo4 yuan2 men2 ， yun2 yu3 pei2 hui2 ru4 hang2 dian4 。
- ri4 xi1 you1 you1 fei1 jiu4 xiang1 ， piao1 piao1 chu3 chu3 zhu2 jun1 wang2 。
- gui1 men2 xiang4 li3 tong1 gui1 meng4 ， yin2 zhu2 ying2 lai2 zai4 zhan4 chang3 。
- xiang1 cong2 gu4 en1 bu2 gu4 ji3 ， he2 yi4 fu2 ping2 ji4 shen1 shui3 。
- zhu2 zhan4 ceng2 mi2 zhi1 lun2 xia4 ， sui2 jun1 ji1 xian4 zhong4 wei2 li3 。
- ci3 shi2 ping2 chu3 fu4 ping2 qi2 ， xian2 yang2 gong1 que4 dao4 guan1 xi1 。
- zhu1 lian2 xi1 dian4 wen2 zhong1 qing4 ， bai2 ri4 qiu1 tian1 yi4 gu3 pi2 。
- jun1 wang2 zong4 zi4 fan1 cheng2 wu4 ， lü3 hou4 you2 lai2 you3 shen1 du4 。
- bu2 nai4 jun1 wang2 rong2 bin4 shuai1 ， xiang1 cun2 xiang1 gu4 neng2 ji1 shi2 。
- huang2 quan2 bai2 gu3 bu4 ke3 bao4 ， que4 chai1 cui4 yu3 cong2 ci3 ci2 。
- jun1 chu3 ge1 xi1 qie4 chu3 wu3 ， mo4 mo4 xiang1 kan4 liang3 xin1 ku3 。
- qu3 wei4 zhong1 xi1 mei4 geng4 yang2 ， jun1 liu2 ti4 xi1 qie4 duan4 chang2 。
- yi3 jian4 chu3 jun1 gui1 hui4 di4 ， tu2 liu2 ai4 zi3 fu4 zhou1 chang1 。

## 注释

## 译文

## 赏析
