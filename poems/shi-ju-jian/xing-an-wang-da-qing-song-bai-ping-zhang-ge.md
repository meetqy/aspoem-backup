---
id: shi-ju-jian-xing-an-wang-da-qing-song-bai-ping-zhang-ge
title: 醒菴王大卿松柏屏障歌
titlePinyin: xing3 an1 wang2 da4 qing1 song1 bai3 ping2 zhang4 ge1
titleSlug: xing-an-wang-da-qing-song-bai-ping-zhang-ge
author: 釋居簡
authorPinyin: shi4 ju1 jian3
authorSlug: shi-ju-jian
dynasty: 宋
dynastyPinyin: song4
dynastySlug: song
tags: []
---

## 正文

- 青青歲寒之淡交，柏也揖遜蒼髯梢。
- 凜姿古調瘠而實，昔未成才先莫逆。
- 執此能事柄者誰，彈壓玉霄王紫微。
- 千古萬古不可追，落子亦復四十圍。
- 公乎多才亦多藝，小試縯綸光帝制。
- 復將餘墨散餘春，煙雲樹石皆精神。
- 擎重雪枝寒不倚，霜幹相周不相比。
- 山林豪逸並孤標，冠劍大臣橫勁氣。
- 想當欲畫未畫時，積思凝慮全天倪。
- 忽然直上盤雲霓，不見筆墨之畛畦。
- 因依方寸亦磅礴，豈止一丘仍一壑。
- 良木非摧石不崩，於戲九原不可作。

## 拼音

- qing1 qing1 sui4 han2 zhi1 dan4 jiao1 ， bai3 ye3 yi1 xun4 cang1 ran2 shao1 。
- lin3 zi1 gu3 diao4 ji2 er2 shi2 ， xi1 wei4 cheng2 cai2 xian1 mo4 ni4 。
- zhi2 ci3 neng2 shi4 bing3 zhe3 shui2 ， dan4 ya1 yu4 xiao1 wang2 zi3 wei1 。
- qian1 gu3 wan4 gu3 bu4 ke3 zhui1 ， luo4 zi3 yi4 fu4 si4 shi2 wei2 。
- gong1 hu1 duo1 cai2 yi4 duo1 yi4 ， xiao3 shi4 yan3 lun2 guang1 di4 zhi4 。
- fu4 jiang1 yu2 mo4 san4 yu2 chun1 ， yan1 yun2 shu4 shi2 jie1 jing1 shen2 。
- qing2 zhong4 xue3 zhi1 han2 bu4 yi3 ， shuang1 gan4 xiang1 zhou1 bu4 xiang1 bi3 。
- shan1 lin2 hao2 yi4 bing4 gu1 biao1 ， guan1 jian4 da4 chen2 heng2 jin4 qi4 。
- xiang3 dang1 yu4 hua4 wei4 hua4 shi2 ， ji1 si1 ning2 lü4 quan2 tian1 ni2 。
- hu1 ran2 zhi2 shang4 pan2 yun2 ni2 ， bu2 jian4 bi3 mo4 zhi1 zhen3 qi2 。
- yin1 yi1 fang1 cun4 yi4 pang2 bo2 ， qi3 zhi3 yi4 qiu1 reng2 yi2 he4 。
- liang2 mu4 fei1 cui1 shi2 bu4 beng1 ， wu1 xi4 jiu3 yuan2 bu4 ke3 zuo4 。

## 注释

## 译文

## 赏析
