---
id: shi-ju-jian-he-liu-yi-ju-shi-shou-ru-yin-jin-xiang-si-wu-fu-xue
title: 和六一居士守汝陰禁相似物賦雪
titlePinyin: he2 liu4 yi1 ju1 shi4 shou3 ru3 yin1 jin4 xiang1 si4 wu4 fu4 xue3
titleSlug: he-liu-yi-ju-shi-shou-ru-yin-jin-xiang-si-wu-fu-xue
author: 釋居簡
authorPinyin: shi4 ju1 jian3
authorSlug: shi-ju-jian
dynasty: 宋
dynastyPinyin: song4
dynastySlug: song
tags: []
---

## 正文

- 漣漪碎剪成新萼，廉纖带雨尤輕薄。
- 人間但見巧番騰，天上不知誰制作。
- 九地瑕疵都粉飾，重雲揞塞難恢廓。
- 曉光奪目增眩轉，夜色侵燈尤閃爍。
- 康莊充斥去無路，老幹壓低摇不落。
- 寒稜凍得水生皮，氣艷冷欺裘擁貉。
- 可勝思苦相嘲謔，旋忘手凍爭拏攫。
- 亂委平堆可照書，圓瑳小握供彈雀。
- 靜聞裂竹亟扶顛，勇作探春思躡屩。
- 犯寒果勝附炎熱，苦饑預慶歌豐樂。
- 長鬚嫩煮蚓方泣，小龍新破團初瀹。
- 默觀造物真戲劇，更看一色吞沙漠。
- 載賡險韻付銜枚，孤軍大敵空橫槊。
- 寡和尤知白雪高，非偶自貽齊大噱。

## 拼音

- lian2 yi1 sui4 jian3 cheng2 xin1 e4 ， lian2 xian1 dai4 yu3 you2 qing1 bao2 。
- ren2 jian4 dan4 jian4 qiao3 fan1 teng2 ， tian1 shang4 bu4 zhi1 shui2 zhi4 zuo4 。
- jiu3 di4 xia2 ci1 dou1 fen3 shi4 ， zhong4 yun2 an3 sai1 nan2 hui1 kuo4 。
- xiao3 guang1 duo2 mu4 zeng1 xuan4 zhuan3 ， ye4 se4 qin1 deng1 you2 shan3 shuo4 。
- kang1 zhuang1 chong1 chi4 qu4 wu2 lu4 ， lao3 gan4 ya1 di1 yao2 bu2 luo4 。
- han2 leng2 dong4 de2 shui3 sheng1 pi2 ， qi4 yan4 leng3 qi1 qiu2 yong1 mo4 。
- ke3 sheng4 si1 ku3 xiang4 chao2 xue4 ， xuan2 wang4 shou3 dong4 zheng1 na2 jue2 。
- luan4 wei3 ping2 dui1 ke3 zhao4 shu1 ， yuan2 cuo1 xiao3 wo4 gong4 dan4 que4 。
- jing4 wen2 lie4 zhu2 ji2 fu2 dian1 ， yong3 zuo4 tan4 chun1 si1 nie4 jue1 。
- fan4 han2 guo3 sheng4 fu4 yan2 re4 ， ku3 ji1 yu4 qing4 ge1 feng1 le4 。
- chang2 xu1 nen4 zhu3 yin3 fang1 qi4 ， xiao3 long2 xin1 po4 tuan2 chu1 yue4 。
- mo4 guan1 zao4 wu4 zhen1 xi4 ju4 ， geng4 kan4 yi2 se4 tun1 sha1 mo4 。
- zai4 geng1 xian3 yun4 fu4 xian2 mei2 ， gu1 jun1 da4 di2 kong1 heng2 shuo4 。
- gua3 he2 you2 zhi1 bai2 xue3 gao1 ， fei1 ou3 zi4 yi2 qi2 da4 jue2 。

## 注释

## 译文

## 赏析
