---
id: shi-ju-jian-tang-yin
title: 塘淫
titlePinyin: tang2 yin2
titleSlug: tang-yin
author: 釋居簡
authorPinyin: shi4 ju1 jian3
authorSlug: shi-ju-jian
dynasty: 宋
dynastyPinyin: song4
dynastySlug: song
tags: []
---

## 正文

- 蒼官百夫雄，盤錯千仞岡。
- 鐵幹紫尤勁，銅柯青更剛。
- 屢吞霜雪敵，弗受斤斧戕。
- 支厦不爲柱，跨壑猶飛梁。
- 胡爲在泥滓，斷岸繄關防。
- 豈伊堅貞姿，泥滓永相望。
- 中分枵其中，脗合相抵當。
- 彼巧事穿鑿，我方信行藏。
- 惟其司出內，秉彝德之常。
- 謹口飽涵畜，與時相抑揚。
- 持滿豈無道，損餘端有方。
- 尾閭小溟渤，砥柱回污潢。
- 瞥爾手翻覆，枯涸隨汪洋。
- 叔度萬頃陂，未足與較量。
- 匠氏弗遇郢，才不登俊良。
- 藐然用其小，約水不得洚。
- 有若古豪雋，落落吞湖江。
- 遭時發所藴，利澤何其厖。
- 時哉倘不逢，蕙帳雲霧窗。
- 獨善與兼善，一轍元非雙。
- 任大豈遺小，養浩惟能降。
- 對此一感慨，勿謂吾言哤。

## 拼音

- cang1 guan1 bai3 fu1 xiong2 ， pan2 cuo4 qian1 ren4 gang1 。
- tie3 gan4 zi3 you2 jin4 ， tong2 ke1 qing1 geng4 gang1 。
- lü3 tun1 shuang1 xue3 di2 ， fu2 shou4 jin1 fu3 qiang1 。
- zhi1 sha4 bu4 wei2 zhu4 ， kua4 he4 you2 fei1 liang2 。
- hu2 wei2 zai4 ni2 zi3 ， duan4 an4 yi1 guan1 fang2 。
- qi3 yi1 jian1 zhen1 zi1 ， ni2 zi3 yong3 xiang1 wang4 。
- zhong1 fen1 xiao1 qi2 zhong1 ， wen3 he2 xiang1 di3 dang1 。
- bi3 qiao3 shi4 chuan1 zao2 ， wo3 fang1 xin4 xing2 cang2 。
- wei2 qi2 si1 chu1 nei4 ， bing3 yi2 de2 zhi1 chang2 。
- jin3 kou3 bao3 han2 chu4 ， yu3 shi2 xiang1 yi4 yang2 。
- chi2 man3 qi3 wu2 dao4 ， sun3 yu2 duan1 you3 fang1 。
- wei3 lü2 xiao3 ming2 bo2 ， di3 zhu4 hui2 wu1 huang2 。
- pie1 er3 shou3 fan1 fu4 ， ku1 he2 sui2 wang1 yang2 。
- shu1 du4 wan4 qing3 bei1 ， wei4 zu2 yu3 jiao4 liang2 。
- jiang4 shi4 fu2 yu4 ying3 ， cai2 bu4 deng1 jun4 liang2 。
- miao3 ran2 yong4 qi2 xiao3 ， yue1 shui3 bu4 de2 jiang4 。
- you3 ruo4 gu3 hao2 jun4 ， luo4 luo4 tun1 hu2 jiang1 。
- zao1 shi2 fa1 suo3 yun4 ， li4 ze2 he2 qi2 mang2 。
- shi2 zai1 tang3 bu4 feng2 ， hui4 zhang4 yun2 wu4 chuang1 。
- du2 shan4 yu3 jian1 shan4 ， yi4 zhe2 yuan2 fei1 shuang1 。
- ren4 da4 qi3 yi2 xiao3 ， yang3 hao4 wei2 neng2 jiang4 。
- dui4 ci3 yi4 gan3 kai3 ， wu4 wei4 wu2 yan2 mang2 。

## 注释

## 译文

## 赏析
