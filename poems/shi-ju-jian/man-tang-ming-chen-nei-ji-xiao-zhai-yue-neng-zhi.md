---
id: shi-ju-jian-man-tang-ming-chen-nei-ji-xiao-zhai-yue-neng-zhi
title: 漫塘名陳內機小齋曰能止
titlePinyin: man4 tang2 ming2 chen2 nei4 ji1 xiao3 zhai1 yue1 neng2 zhi3
titleSlug: man-tang-ming-chen-nei-ji-xiao-zhai-yue-neng-zhi
author: 釋居簡
authorPinyin: shi4 ju1 jian3
authorSlug: shi-ju-jian
dynasty: 宋
dynastyPinyin: song4
dynastySlug: song
tags: []
---

## 正文

- 莫闚殽與函，峭絕青錯磨。
- 可無濟勝具，振衣披峩峩。
- 更復游呂梁，虎眼漩作渦。
- 堂堂濟深涉，如此忠信何。
- 游子聽我語，審聽毋媕婀。
- 通都橫九逵，平平非仄頗。
- 並駕方崢嶸，輻輳相駢羅。
- 嗜進弗知了，十步九跌蹉。
- 何如反吾轅，自少不自多。
- 怡然事天全，盎然毓天和。
- 倦翼安故林，歸雲仍中阿。
- 曉猿時自吟，好鳥時自歌。
- 凉樹坐茂密，醉石眠坡陁。
- 何須鶉奔奔，靜勝超凡科。

## 拼音

- mo4 kui1 yao2 yu3 han2 ， qiao4 jue2 qing1 cuo4 mo2 。
- ke3 wu2 ji4 sheng4 ju4 ， zhen4 yi1 pi1 e2 e2 。
- geng4 fu4 you2 lü3 liang2 ， hu3 yan3 xuan2 zuo4 wo1 。
- tang2 tang2 ji4 shen1 she4 ， ru2 ci3 zhong1 xin4 he2 。
- you2 zi3 ting1 wo3 yu3 ， shen3 ting1 wu2 an1 e1 。
- tong1 du1 heng2 jiu3 kui2 ， ping2 ping2 fei1 ze4 po1 。
- bing4 jia4 fang1 zheng1 rong2 ， fu2 cou4 xiang1 pian2 luo2 。
- shi4 jin4 fu2 zhi1 liao3 ， shi2 bu4 jiu3 die1 cuo1 。
- he2 ru2 fan3 wu2 yuan2 ， zi4 shao3 bu2 zi4 duo1 。
- yi2 ran2 shi4 tian1 quan2 ， ang4 ran2 yu4 tian1 he2 。
- juan4 yi4 an1 gu4 lin2 ， gui1 yun2 reng2 zhong1 a1 。
- xiao3 yuan2 shi2 zi4 yin2 ， hao3 niao3 shi2 zi4 ge1 。
- liang2 shu4 zuo4 mao4 mi4 ， zui4 shi2 mian2 po1 tuo2 。
- he2 xu1 chun2 ben1 ben1 ， jing4 sheng4 chao1 fan2 ke1 。

## 注释

## 译文

## 赏析
