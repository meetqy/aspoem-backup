---
id: shi-ju-jian-gu-shan-xing
title: 孤山行
titlePinyin: gu1 shan1 xing2
titleSlug: gu-shan-xing
author: 釋居簡
authorPinyin: shi4 ju1 jian3
authorSlug: shi-ju-jian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 盛時考槃古逸民，湖山草木咸知名。
- 至今八篇爛古錦，豈特五字如長城。
- 長驅萬騎到其下，束手按甲循牆行。
- 大邦維翰蔽騷雅，遐衝既折猶精神。
- 抗衡劇孟一敵國，彈壓西子孤山春。
- 死諸葛走生仲達，送修靖邀陶淵明。
- 聚蚊莫及怒雷迅，老瓦不亂黄鍾鳴。
- 清彈豈爲賞音廢，自芳更問林扉扃。
- 鷗盟未冷浪拍拍，弋者何慕鴻冥冥。
- 水流山空鶴態度，冰枯雪寒梅弟兄。
- 梅當成實自調鼎，鶴既生子仍姓丁。
- 鄉來偶同賦招隠，老去亦各相忘形。
- 故廬夜夜月如晝，少微耿耿天無雲。
- 千金儻可市駿骨，萬古適足空凡群。
- 百身可贖但虛語，九原喚起知無因。
- 爲公滿酌井花水，酹一抔土公應聞。

## 拼音

- sheng4 shi2 kao3 pan2 gu3 yi4 min2 ， hu2 shan1 cao3 mu4 xian2 zhi1 ming2 。
- zhi4 jin1 ba1 pian1 lan4 gu3 jin3 ， qi3 te4 wu3 zi4 ru2 chang2 cheng2 。
- chang2 qu1 wan4 qi2 dao4 qi2 xia4 ， shu4 shou3 an4 jia3 xun2 qiang2 xing2 。
- da4 bang1 wei2 han4 bi4 sao1 ya3 ， xia2 chong1 ji4 zhe2 you2 jing1 shen2 。
- kang4 heng2 ju4 meng4 yi4 di2 guo2 ， dan4 ya1 xi1 zi3 gu1 shan1 chun1 。
- si3 zhu1 ge3 zou3 sheng1 zhong4 da2 ， song4 xiu1 jing4 yao1 tao2 yuan1 ming2 。
- ju4 wen2 mo4 ji2 nu4 lei2 xun4 ， lao3 wa3 bu2 luan4 huang2 zhong1 ming2 。
- qing1 dan4 qi3 wei2 shang3 yin1 fei4 ， zi4 fang1 geng4 wen4 lin2 fei1 jiong1 。
- ou1 meng2 wei4 leng3 lang4 pai1 pai1 ， yi4 zhe3 he2 mu4 hong2 ming2 ming2 。
- shui3 liu2 shan1 kong1 he4 tai4 du4 ， bing1 ku1 xue3 han2 mei2 di4 xiong0 。
- mei2 dang1 cheng2 shi2 zi4 diao4 ding3 ， he4 ji4 sheng1 zi3 reng2 xing4 ding1 。
- xiang1 lai2 ou3 tong2 fu4 zhao1 yin3 ， lao3 qu4 yi4 ge4 xiang1 wang4 xing2 。
- gu4 lu2 ye4 ye4 yue4 ru2 zhou4 ， shao3 wei1 geng3 geng3 tian1 wu2 yun2 。
- qian1 jin1 tang3 ke3 shi4 jun4 gu3 ， wan4 gu3 shi4 zu2 kong1 fan2 qun2 。
- bai3 shen1 ke3 shu2 dan4 xu1 yu3 ， jiu3 yuan2 huan4 qi3 zhi1 wu2 yin1 。
- wei2 gong1 man3 zhuo2 jing3 hua1 shui3 ， lei4 yi4 pou2 tu3 gong1 ying1 wen2 。

## 注释

## 译文

## 赏析
