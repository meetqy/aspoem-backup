---
id: shi-ju-jian-chou-zhong-sheng-yuan
title: 酬鍾省元
titlePinyin: chou2 zhong1 sheng3 yuan2
titleSlug: chou-zhong-sheng-yuan
author: 釋居簡
authorPinyin: shi4 ju1 jian3
authorSlug: shi-ju-jian
dynasty: 宋
dynastyPinyin: song4
dynastySlug: song
tags: []
---

## 正文

- 東華肥馬塵，雋遊浩如海。
- 擇交如觀瀾，滌濯百谷瀨。
- 一瞬判清渾，三舍避狷怪。
- 膝耻望塵金，簪愧側冠瑇。
- 四三成朋曹，千百繁行輩。
- 爬搔甚翎羽，嘲异常赴籠械。
- 弗與衆接畛，亦復遠分界。
- 知音丈人後，有玉無善價。
- 哦詩山月傾，奏賦金馬待。
- 青錢不俟選，白眼又焉浼。
- 采筆雖暗投，雪曲獲佳配。
- 朋來得分賞，客去但獨對。
- 鮮明雲錦囊，名氏擅先載。
- 壇想陶謝登，盟憶曹劉會。
- 所交貴同德，所贈勝雜佩。
- 一夔未鳴韶，族庖已芒背。
- 悲凉弔楚騷，慨慷唁齊薤。
- 寧方不爲卿，至圓在其內。
- 圓方爲時中，俱付形骸外。
- 三千風月篇，紛紛課誰最。

## 拼音

- dong1 hua2 fei2 ma3 chen2 ， jun4 you2 hao4 ru2 hai3 。
- ze2 jiao1 ru2 guan1 lan2 ， di2 zhuo2 bai3 gu3 lai4 。
- yi2 shun4 pan4 qing1 hun2 ， san1 she4 bi4 juan4 guai4 。
- xi1 chi3 wang4 chen2 jin1 ， zan1 kui4 ce4 guan1 dai4 。
- si4 san1 cheng2 peng2 cao2 ， qian1 bai3 fan2 xing2 bei4 。
- pa2 sao1 shen4 ling2 yu3 ， chao2 yi4 chang2 fu4 long2 xie4 。
- fu2 yu3 zhong4 jie1 zhen3 ， yi4 fu4 yuan3 fen1 jie4 。
- zhi1 yin1 zhang4 ren2 hou4 ， you3 yu4 wu2 shan4 jia4 。
- o4 shi1 shan1 yue4 qing1 ， zou4 fu4 jin1 ma3 dai4 。
- qing1 qian2 bu2 si4 xuan3 ， bai2 yan3 you4 yan1 mei3 。
- cai3 bi3 sui1 an4 tou2 ， xue3 qu3 huo4 jia1 pei4 。
- peng2 lai2 de2 fen1 shang3 ， ke4 qu4 dan4 du2 dui4 。
- xian1 ming2 yun2 jin3 nang2 ， ming2 shi4 shan4 xian1 zai4 。
- tan2 xiang3 tao2 xie4 deng1 ， meng2 yi4 cao2 liu2 hui4 。
- suo3 jiao1 gui4 tong2 de2 ， suo3 zeng4 sheng4 za2 pei4 。
- yi4 kui2 wei4 ming2 shao2 ， zu2 pao2 yi3 mang2 bei4 。
- bei1 liang2 diao4 chu3 sao1 ， kai3 kang1 yan4 qi2 xie4 。
- ning2 fang1 bu4 wei2 qing1 ， zhi4 yuan2 zai4 qi2 nei4 。
- yuan2 fang1 wei2 shi2 zhong1 ， ju4 fu4 xing2 hai2 wai4 。
- san1 qian1 feng1 yue4 pian1 ， fen1 fen1 ke4 shui2 zui4 。

## 注释

## 译文

## 赏析
