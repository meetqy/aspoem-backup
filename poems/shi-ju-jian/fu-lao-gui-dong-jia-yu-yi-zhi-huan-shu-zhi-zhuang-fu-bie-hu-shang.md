---
id: shi-ju-jian-fu-lao-gui-dong-jia-yu-yi-zhi-huan-shu-zhi-zhuang-fu-bie-hu-shang
title: 復老歸東嘉予亦治還蜀之裝賦別湖上
titlePinyin: fu4 lao3 gui1 dong1 jia1 yu3 yi4 zhi4 huan2 shu3 zhi1 zhuang1 fu4 bie2 hu2 shang4
titleSlug: fu-lao-gui-dong-jia-yu-yi-zhi-huan-shu-zhi-zhuang-fu-bie-hu-shang
author: 釋居簡
authorPinyin: shi4 ju1 jian3
authorSlug: shi-ju-jian
dynasty: 宋
dynastyPinyin: song4
dynastySlug: song
tags: []
---

## 正文

- 華風不常煖，華月豈常曜。
- 泠泠弗鳴條，冏冏自反照。
- 野馬空瞇目，爝火謾騰耀。
- 誰結螢囊口，寒原並秋燒。
- 誰枵土囊腹，夜壑哀萬竅。
- 向邇雖暫熱，憑力亦易悄。
- 悠然付靜勝，了不直一笑。
- 山林隠君子，浮俗固殊調。
- 華風起蘋末，華月挂林表。
- 既安雲霾妬，疇忍塵雜擾。
- 角嘆一麟足，鶚洗百鷙少。
- 弱水三萬里，蓬萊眼中小。
- 况夫左傳癖，舉世不足樂。
- 亦復烟霞痼，沉綿頗相肖。
- 云胡去留柄，坐困佞壬褭。
- 揮手從此別，掉頭莫回眺。
- 愛惜雙眉厖，脫略萬事了。
- 龍翔解懸榻，雁宕拓吟徼。
- 摩挲送鴻目，擲棄連鰲釣。
- 雲來寄心思，臨風一長嘯。

## 拼音

- hua2 feng1 bu4 chang2 xuan1 ， hua2 yue4 qi3 chang2 yao4 。
- ling2 ling2 fu2 ming2 tiao2 ， jiong3 jiong3 zi4 fan3 zhao4 。
- ye3 ma3 kong1 mi1 mu4 ， jue2 huo3 man2 teng2 yao4 。
- shui2 jie2 ying2 nang2 kou3 ， han2 yuan2 bing4 qiu1 shao1 。
- shui2 xiao1 tu3 nang2 fu4 ， ye4 he4 ai1 wan4 qiao4 。
- xiang4 er3 sui1 zan4 re4 ， ping2 li4 yi4 yi4 qiao1 。
- you1 ran2 fu4 jing4 sheng4 ， liao3 bu4 zhi2 yi2 xiao4 。
- shan1 lin2 yin3 jun1 zi3 ， fu2 su2 gu4 shu1 diao4 。
- hua2 feng1 qi3 pin2 mo4 ， hua2 yue4 gua4 lin2 biao3 。
- ji4 an1 yun2 mai2 du4 ， chou2 ren3 chen2 za2 rao3 。
- jiao3 tan4 yi4 lin2 zu2 ， e4 xi3 bai3 zhi4 shao3 。
- ruo4 shui3 san1 wan4 li3 ， peng2 lai2 yan3 zhong1 xiao3 。
- kuang4 fu1 zuo3 chuan2 pi3 ， ju3 shi4 bu4 zu2 le4 。
- yi4 fu4 yan1 xia2 gu4 ， chen2 mian2 po1 xiang1 xiao4 。
- yun2 hu2 qu4 liu2 bing3 ， zuo4 kun4 ning4 ren2 niao3 。
- hui1 shou3 cong2 ci3 bie2 ， diao4 tou2 mo4 hui2 tiao4 。
- ai4 xi1 shuang1 mei2 mang2 ， tuo1 lüe4 wan4 shi4 le0 。
- long2 xiang2 jie3 xuan2 ta4 ， yan4 dang4 tuo4 yin2 jiao3 。
- mo2 suo1 song4 hong2 mu4 ， zhi4 qi4 lian2 ao2 diao4 。
- yun2 lai2 ji4 xin1 si0 ， lin2 feng1 yi4 chang2 xiao4 。

## 注释

## 译文

## 赏析
