---
id: shi-ju-jian-zhao-jun-xing
title: 昭君行
titlePinyin: zhao1 jun1 xing2
titleSlug: zhao-jun-xing
author: 釋居簡
authorPinyin: shi4 ju1 jian3
authorSlug: shi-ju-jian
dynasty: 宋
dynastyPinyin: song4
dynastySlug: song
tags: []
---

## 正文

- 楚山有美傾人國，家傍江城逐臣宅。
- 逐臣賦並日月明，琵琶遣入穹廬鳴。
- 哀彈不作胡兒語，冩漢遺音吊亡楚。
- 泪如鉛水濕春風，苦心只與春風訴。
- 曲中愁緒亂風絲，因風寄鴈雲南飛。
- 漢家彈作昭君怨，試問昭君別怨誰。
- 天生尤物天還如，仰天自笑蛾眉誤。
- 不如强醉枕琵琶，暫時栩栩夢還家。
- 昭陽未有承恩地，閼氏孰與寧胡貴。
- 不須頻下思家泪，漢女雄猜如阿雉。

## 拼音

- chu3 shan1 you3 mei3 qing1 ren2 guo2 ， jia1 bang4 jiang1 cheng2 zhu2 chen2 zhai2 。
- zhu2 chen2 fu4 bing4 ri4 yue4 ming2 ， pi2 pa0 qian3 ru4 qiong2 lu2 ming2 。
- ai1 dan4 bu2 zuo4 hu2 er2 yu3 ， xie3 han4 yi2 yin1 diao4 wang2 chu3 。
- lei4 ru2 qian1 shui3 shi1 chun1 feng1 ， ku3 xin1 zhi1 yu3 chun1 feng1 su4 。
- qu3 zhong1 chou2 xu4 luan4 feng1 si1 ， yin1 feng1 ji4 yan4 yun2 nan2 fei1 。
- han4 jia1 dan4 zuo4 zhao1 jun1 yuan4 ， shi4 wen4 zhao1 jun1 bie2 yuan4 shui2 。
- tian1 sheng1 you2 wu4 tian1 huan2 ru2 ， yang3 tian1 zi4 xiao4 e2 mei2 wu4 。
- bu4 ru2 qiang2 zui4 zhen3 pi2 pa0 ， zan4 shi2 xu3 xu3 meng4 huan2 jia1 。
- zhao1 yang2 wei4 you3 cheng2 en1 di4 ， e4 shi4 shu2 yu3 ning2 hu2 gui4 。
- bu4 xu1 bin1 xia4 si1 jia1 lei4 ， han4 nü3 xiong2 cai1 ru2 a1 zhi4 。

## 注释

## 译文

## 赏析
