---
id: shi-ju-jian-zhi-yuan-lu-pu-jiang-wei-yu-zuo-shou-mu-guai-shi
title: 直院盧蒲江爲余作壽木怪石
titlePinyin: zhi2 yuan4 lu2 pu2 jiang1 wei2 yu2 zuo4 shou4 mu4 guai4 shi2
titleSlug: zhi-yuan-lu-pu-jiang-wei-yu-zuo-shou-mu-guai-shi
author: 釋居簡
authorPinyin: shi4 ju1 jian3
authorSlug: shi-ju-jian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 草枯藍田山，飲羽誤入神。
- 歸來落清夢，起冩贋虎真。
- 槎牙虎邊樹，霜虬蛻脩鱗。
- 鄉來一寸根，今者千歲苓。
- 凍雪壓不低，華風吹不春。
- 落子大蔽牛，婁起厦屋傾。
- 日月弗知老，保此堅與貞。
- 年年姚家黄，角逐魏紫榮。
- 十里春風香，走殺陌上人。
- 夭妍極遠到，不得一月程。
- 居然事顔色，只與朝菌盟。
- 安知有耆艾，落落仍亭亭。

## 拼音

- cao3 ku1 lan2 tian2 shan1 ， yin3 yu3 wu4 ru4 shen2 。
- gui1 lai2 luo4 qing1 meng4 ， qi3 xie3 yan4 hu3 zhen1 。
- cha2 ya2 hu3 bian1 shu4 ， shuang1 qiu2 tui4 xiu1 lin2 。
- xiang1 lai2 yi2 cun4 gen1 ， jin1 zhe3 qian1 sui4 ling2 。
- dong4 xue3 ya1 bu4 di1 ， hua2 feng1 chui1 bu4 chun1 。
- luo4 zi3 da4 bi4 niu2 ， lou2 qi3 sha4 wu1 qing1 。
- ri4 yue4 fu2 zhi1 lao3 ， bao3 ci3 jian1 yu3 zhen1 。
- nian2 nian2 yao2 jia1 huang2 ， jue2 zhu2 wei4 zi3 rong2 。
- shi2 li3 chun1 feng1 xiang1 ， zou3 sha1 mo4 shang4 ren2 。
- yao1 yan2 ji2 yuan3 dao4 ， bu4 de2 yi2 yue4 cheng2 。
- ju1 ran2 shi4 yan2 se4 ， zhi1 yu3 chao2 jun1 meng2 。
- an1 zhi1 you3 qi2 ai4 ， luo4 luo4 reng2 ting2 ting2 。

## 注释

## 译文

## 赏析
