---
id: shi-ju-jian-chou-han-jian-quan
title: 酬韓澗泉
titlePinyin: chou2 han2 jian4 quan2
titleSlug: chou-han-jian-quan
author: 釋居簡
authorPinyin: shi4 ju1 jian3
authorSlug: shi-ju-jian
dynasty: 宋
dynastyPinyin: song4
dynastySlug: song
tags: []
---

## 正文

- 鄉來風騷壇，作者肩相摩。
- 遂使宋嘉定，不數唐元和。
- 磵泉一官冷，門館雀可羅。
- 管中既微露，屢倒名勝戈。
- 自笑不入時，獨對兒女哦。
- 錦瑟豈不好，弗好如之何。
- 豈特弗好耳，平地千丈波。
- 泠泠玉藕船，豈曾翻釣蓑。
- 歸與造物游，坐受醉尉訶。
- 雲月相獻酬，泉石供婆娑。
- 幽芳時自妍，幽鳥時自歌。
- 遺補南磵書，樂勝東山阿。
- 懷哉東華門，白玉鳴朝珂。
- 忸怩避讒謟，趑趄虞轗軻。
- 聊將須臾忍，付與兩鬢皤。
- 聽君閑適篇，所得誰最多。
- 持此壽閑適，金蟇空坡陁。
- 思君令人瘦，水遠山峩峩。
- 寄聲謝鴻鵠，爲把青銅磨。
- 莫嫌俗眼白，且惜朱顔酡。

## 拼音

- xiang1 lai2 feng1 sao1 tan2 ， zuo4 zhe3 jian1 xiang1 mo2 。
- sui4 shi3 song4 jia1 ding4 ， bu2 shu4 tang2 yuan2 he2 。
- jian4 quan2 yi4 guan1 leng3 ， men2 guan3 que4 ke3 luo2 。
- guan3 zhong1 ji4 wei1 lu4 ， lü3 dao3 ming2 sheng4 ge1 。
- zi4 xiao4 bu2 ru4 shi2 ， du2 dui4 er2 nü3 o4 。
- jin3 se4 qi3 bu4 hao3 ， fu2 hao3 ru2 zhi1 he2 。
- qi3 te4 fu2 hao3 er3 ， ping2 di4 qian1 zhang4 bo1 。
- ling2 ling2 yu4 ou3 chuan2 ， qi3 ceng2 fan1 diao4 suo1 。
- gui1 yu3 zao4 wu4 you2 ， zuo4 shou4 zui4 wei4 he1 。
- yun2 yue4 xiang4 xian4 chou2 ， quan2 shi2 gong4 po2 suo1 。
- you1 fang1 shi2 zi4 yan2 ， you1 niao3 shi2 zi4 ge1 。
- yi2 bu3 nan2 jian4 shu1 ， le4 sheng4 dong1 shan1 a1 。
- huai2 zai1 dong1 hua2 men2 ， bai2 yu4 ming2 chao2 ke1 。
- niu3 ni2 bi4 chan2 tao1 ， zi1 ju1 yu2 kan3 ke1 。
- liao2 jiang1 xu1 yu2 ren3 ， fu4 yu3 liang3 bin4 po2 。
- ting1 jun1 xian2 shi4 pian1 ， suo3 de2 shui2 zui4 duo1 。
- chi2 ci3 shou4 xian2 shi4 ， jin1 ma2 kong1 po1 tuo2 。
- si1 jun1 ling4 ren2 shou4 ， shui3 yuan3 shan1 e2 e2 。
- ji4 sheng1 xie4 hong2 hu2 ， wei2 ba3 qing1 tong2 mo2 。
- mo4 xian2 su2 yan3 bai2 ， qie3 xi1 zhu1 yan2 tuo2 。

## 注释

## 译文

## 赏析
