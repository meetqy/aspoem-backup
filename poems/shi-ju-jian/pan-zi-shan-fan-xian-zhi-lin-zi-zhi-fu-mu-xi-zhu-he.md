---
id: shi-ju-jian-pan-zi-shan-fan-xian-zhi-lin-zi-zhi-fu-mu-xi-zhu-he
title: 潘子善范先之林自知賦木犀囑和
titlePinyin: pan1 zi3 shan4 fan4 xian1 zhi1 lin2 zi4 zhi1 fu4 mu4 xi1 zhu3 he2
titleSlug: pan-zi-shan-fan-xian-zhi-lin-zi-zhi-fu-mu-xi-zhu-he
author: 釋居簡
authorPinyin: shi4 ju1 jian3
authorSlug: shi-ju-jian
dynasty: 宋
dynastyPinyin: song4
dynastySlug: song
tags: []
---

## 正文

- 孤芳如阿平，晚乃出六奇。
- 傍睨肅聽瑩，請試從元推。
- 韻如聖之清，避世觀商衰。
- 翠幄方童童，露葉流蟾輝。
- 降真換骨法，譜牒當尋披。
- 悠悠千斛香，鮮風如馹馳。
- 霪秋百草死，不復干等威。
- 江蘺交晚生，楚英託深知。
- 羅柳追逸駕，峻坂方驅羸。
- 尤物能移人，心正物自移。
- 年年月中仙，一人簪一枝。
- 後先不須問，亦各安其時。

## 拼音

- gu1 fang1 ru2 a1 ping2 ， wan3 nai3 chu1 liu4 qi2 。
- bang4 ni4 su4 ting1 ying2 ， qing3 shi4 cong2 yuan2 tui1 。
- yun4 ru2 sheng4 zhi1 qing1 ， bi4 shi4 guan1 shang1 shuai1 。
- cui4 wo4 fang1 tong2 tong2 ， lu4 ye4 liu2 chan2 hui1 。
- jiang4 zhen1 huan4 gu3 fa3 ， pu3 die2 dang1 xun2 pi1 。
- you1 you1 qian1 hu2 xiang1 ， xian1 feng1 ru2 ri4 chi2 。
- yin2 qiu1 bai3 cao3 si3 ， bu2 fu4 gan1 deng3 wei1 。
- jiang1 li2 jiao1 wan3 sheng1 ， chu3 ying1 tuo1 shen1 zhi1 。
- luo2 liu3 zhui1 yi4 jia4 ， jun4 ban3 fang1 qu1 lei2 。
- you2 wu4 neng2 yi2 ren2 ， xin1 zheng4 wu4 zi4 yi2 。
- nian2 nian2 yue4 zhong1 xian1 ， yi4 ren2 zan1 yi4 zhi1 。
- hou4 xian1 bu4 xu1 wen4 ， yi4 ge4 an1 qi2 shi2 。

## 注释

## 译文

## 赏析
