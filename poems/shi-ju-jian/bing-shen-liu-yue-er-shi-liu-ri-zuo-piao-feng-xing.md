---
id: shi-ju-jian-bing-shen-liu-yue-er-shi-liu-ri-zuo-piao-feng-xing
title: 丙申六月二十六日作飄風行
titlePinyin: bing3 shen1 liu4 yue4 er4 shi2 liu4 ri4 zuo4 piao1 feng1 xing2
titleSlug: bing-shen-liu-yue-er-shi-liu-ri-zuo-piao-feng-xing
author: 釋居簡
authorPinyin: shi4 ju1 jian3
authorSlug: shi-ju-jian
dynasty: 宋
dynastyPinyin: song4
dynastySlug: song
tags: []
---

## 正文

- 疎櫺夜肅肅，須臾復蕭蕭。
- 怒穴土囊口，倏若錢塘潮。
- 舉屋如斷梗，拔木如拔苗。
- 破山老蒼髯，深林古風標。
- 蟠錯黄金園，戛摩叢玉霄。
- 九秋婁戰伯，萬竅皆聲銷。
- 拗折巢鶴頂，攧折潜虬腰。
- 斷裂到臃腫，更復論楚翹。
- 閲世今幾何，殞身不崇朝。
- 遂使青童童，不及紅夭夭。
- 痛此梁棟具，充它烹飪樵。
- 多應蜚廉慵，虐致生物妖。
- 至今月蝕篇，首惡當嘲調。
- 因依獲附麗，傲很仍矜驕。
- 佳樹首見凌，綠髮首見彫。
- 曷若凉解慍，又令不鳴條。
- 生春日酣酣，吹雪停瀌瀌。
- 昌稷豐薿薿，殄莠除翹翹。
- 四郊掃烽煙，九天清泬寥。
- 雲開鬰藍天，觀闕飛岧嶤。
- 群后靈在茲，不曰舜與堯。
- 願輟股肱佐，下昌熙洽朝。
- 天遠雲不來，借便摶扶摇。

## 拼音

- shu1 ling2 ye4 su4 su4 ， xu1 yu2 fu4 xiao1 xiao1 。
- nu4 xue2 tu3 nang2 kou3 ， shu1 ruo4 qian2 tang2 chao2 。
- ju3 wu1 ru2 duan4 geng3 ， ba2 mu4 ru2 ba2 miao2 。
- po4 shan1 lao3 cang1 ran2 ， shen1 lin2 gu3 feng1 biao1 。
- pan2 cuo4 huang2 jin1 yuan2 ， jia2 mo2 cong2 yu4 xiao1 。
- jiu3 qiu1 lou2 zhan4 bo2 ， wan4 qiao4 jie1 sheng1 xiao1 。
- niu4 zhe2 chao2 he4 ding3 ， dian1 zhe2 qian2 qiu2 yao1 。
- duan4 lie4 dao4 yong1 zhong3 ， geng4 fu4 lun4 chu3 qiao2 。
- yue4 shi4 jin1 ji1 he2 ， yun3 shen1 bu4 chong2 chao2 。
- sui4 shi3 qing1 tong2 tong2 ， bu4 ji2 hong2 yao1 yao1 。
- tong4 ci3 liang2 dong4 ju4 ， chong1 ta1 peng1 ren4 qiao2 。
- duo1 ying1 fei1 lian2 yong1 ， nüe4 zhi4 sheng1 wu4 yao1 。
- zhi4 jin1 yue4 shi2 pian1 ， shou3 e4 dang1 chao2 diao4 。
- yin1 yi1 huo4 fu4 li2 ， ao4 hen3 reng2 jin1 jiao1 。
- jia1 shu4 shou3 jian4 ling2 ， lü4 fa4 shou3 jian4 diao1 。
- he2 ruo4 liang2 jie3 yun4 ， you4 ling4 bu4 ming2 tiao2 。
- sheng1 chun1 ri4 han1 han1 ， chui1 xue3 ting2 biao1 biao1 。
- chang1 ji4 feng1 ni3 ni3 ， tian3 you3 chu2 qiao2 qiao2 。
- si4 jiao1 sao3 feng1 yan1 ， jiu3 tian1 qing1 jue2 liao2 。
- yun2 kai1 yu4 lan2 tian1 ， guan1 que4 fei1 tiao2 yao2 。
- qun2 hou4 ling2 zai4 zi1 ， bu4 yue1 shun4 yu3 yao2 。
- yuan4 chuo4 gu3 gong1 zuo3 ， xia4 chang1 xi1 qia4 chao2 。
- tian1 yuan3 yun2 bu4 lai2 ， jie4 bian4 tuan2 fu2 yao2 。

## 注释

## 译文

## 赏析
