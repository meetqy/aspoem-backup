---
id: shi-ju-jian-xi-chang-pu
title: 檄菖蒲
titlePinyin: xi2 chang1 pu2
titleSlug: xi-chang-pu
author: 釋居簡
authorPinyin: shi4 ju1 jian3
authorSlug: shi-ju-jian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 陶器承崑珉，獵獵散綠絲。
- 飲以一杯水，卒歲長如斯。
- 露葉矗鋒鍔，霜根蟠嶮巇。
- 昌陽欲論功，十駕不得追。
- 松柏脚踏土，並驅仍背馳。
- 寒苦我所安，泉石皆聞知。
- 豈意泉石間，得此償心期。
- 澡濯冀懷新，疏剪貴適宜。
- 芳潔日以薄，潜逐炎涼移。
- 謂我水太清，汝便清漣漪。
- 抑我水太渾，古井非污池。
- 孤根要特立，晚節須堅持。
- 貞姿或不返，終當怨尤誰。
- 春葩與秋薌，擅美固有時。
- 西風一摇落，不死將安之。
- 亦足觀物化，亦足爲箴規。

## 拼音

- tao2 qi4 cheng2 kun1 min2 ， lie4 lie4 san4 lü4 si1 。
- yin3 yi3 yi4 bei1 shui3 ， zu2 sui4 chang2 ru2 si1 。
- lu4 ye4 chu4 feng1 e4 ， shuang1 gen1 pan2 xian3 xi1 。
- chang1 yang2 yu4 lun4 gong1 ， shi2 jia4 bu4 de2 zhui1 。
- song1 bai3 jiao3 ta4 tu3 ， bing4 qu1 reng2 bei4 chi2 。
- han2 ku3 wo3 suo3 an1 ， quan2 shi2 jie1 wen2 zhi1 。
- qi3 yi4 quan2 shi2 jian4 ， de2 ci3 chang2 xin1 qi1 。
- zao3 zhuo2 ji4 huai2 xin1 ， shu1 jian3 gui4 shi4 yi2 。
- fang1 jie2 ri4 yi3 bao2 ， qian2 zhu2 yan2 liang2 yi2 。
- wei4 wo3 shui3 tai4 qing1 ， ru3 bian4 qing1 lian2 yi1 。
- yi4 wo3 shui3 tai4 hun2 ， gu3 jing3 fei1 wu1 chi2 。
- gu1 gen1 yao4 te4 li4 ， wan3 jie2 xu1 jian1 chi2 。
- zhen1 zi1 huo4 bu4 fan3 ， zhong1 dang1 yuan4 you2 shui2 。
- chun1 pa1 yu3 qiu1 xiang1 ， shan4 mei3 gu4 you3 shi2 。
- xi1 feng1 yi4 yao2 luo4 ， bu4 si3 jiang1 an1 zhi1 。
- yi4 zu2 guan1 wu4 hua4 ， yi4 zu2 wei2 zhen1 gui1 。

## 注释

## 译文

## 赏析
