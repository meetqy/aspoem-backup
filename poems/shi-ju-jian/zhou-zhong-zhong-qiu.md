---
id: shi-ju-jian-zhou-zhong-zhong-qiu
title: 舟中中秋
titlePinyin: zhou1 zhong1 zhong1 qiu1
titleSlug: zhou-zhong-zhong-qiu
author: 釋居簡
authorPinyin: shi4 ju1 jian3
authorSlug: shi-ju-jian
dynasty: 宋
dynastyPinyin: song4
dynastySlug: song
tags: []
---

## 正文

- 樓外與樓頭，無如一葉舟。
- 風輕隨月走，江遠與天流。
- 好是今宵滿，新於曩日修。
- 水雲相汗漫，襟袖獨颼飀。
- 皓采通千隙，寒芒洞六幽。
- 無枝空繞鵲，有約不驚鷗。
- 漢掌仍承露，秦貂未換裘。
- 弗須占蚌腹，已自壓江樓。
- 欲放儀隣老，長隨蟾兔游。
- 一年看晦朔，終不似中秋。

## 拼音

- lou2 wai4 yu3 lou2 tou2 ， wu2 ru2 yi1 ye4 zhou1 。
- feng1 qing1 sui2 yue4 zou3 ， jiang1 yuan3 yu3 tian1 liu2 。
- hao3 shi4 jin1 xiao1 man3 ， xin1 wu1 nang3 ri4 xiu1 。
- shui3 yun2 xiang1 han4 man4 ， jin1 xiu4 du2 sou1 liu2 。
- hao4 cai3 tong1 qian1 xi4 ， han2 mang2 dong4 liu4 you1 。
- wu2 zhi1 kong1 rao4 que4 ， you3 yue1 bu4 jing1 ou1 。
- han4 zhang3 reng2 cheng2 lu4 ， qin2 diao1 wei4 huan4 qiu2 。
- fu2 xu1 zhan4 bang4 fu4 ， yi3 zi4 ya1 jiang1 lou2 。
- yu4 fang4 yi2 lin2 lao3 ， chang2 sui2 chan2 tu4 you2 。
- yi4 nian2 kan4 hui4 shuo4 ， zhong1 bu2 si4 zhong1 qiu1 。

## 注释

## 译文

## 赏析
