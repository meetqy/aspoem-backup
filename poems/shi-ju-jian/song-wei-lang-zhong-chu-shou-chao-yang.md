---
id: shi-ju-jian-song-wei-lang-zhong-chu-shou-chao-yang
title: 送魏郎中出守潮陽
titlePinyin: song4 wei4 lang2 zhong1 chu1 shou3 chao2 yang2
titleSlug: song-wei-lang-zhong-chu-shou-chao-yang
author: 釋居簡
authorPinyin: shi4 ju1 jian3
authorSlug: shi-ju-jian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 臨邛犢鼻裩，環堵長蕭然。
- 千金賤賣賦，忍爲俗子妍。
- 安知有名勝，文采明相鮮。
- 環堵不相下，危行仍危言。
- 自有萬間屋，未暇著一椽。
- 屹立鵷鷺行，飛作蓬萊仙。
- 鮮爲目前計，闊著胸中天。
- 千騎潮陽州，旌旆行翩翩。
- 身居風化首，鞭著循良先。
- 鰐魚碧潭底，瘴海光風前。
- 物既不疵癘，俗亦知變遷。
- 問之何因爾，儀刑邦伯賢。
- 我恐席未煖，十行來日邊。
- 哂乃韓退之，袁州小回旋。
- 當如黄丞相，登庸由潁川。

## 拼音

- lin2 qiong2 du2 bi2 kun1 ， huan2 du3 chang2 xiao1 ran2 。
- qian1 jin1 jian4 mai4 fu4 ， ren3 wei2 su2 zi3 yan2 。
- an1 zhi1 you3 ming2 sheng4 ， wen2 cai3 ming2 xiang1 xian1 。
- huan2 du3 bu4 xiang1 xia4 ， wei1 xing2 reng2 wei1 yan2 。
- zi4 you3 wan4 jian4 wu1 ， wei4 xia2 zhu4 yi4 chuan2 。
- yi4 li4 yuan1 lu4 xing2 ， fei1 zuo4 peng2 lai2 xian1 。
- xian1 wei2 mu4 qian2 ji4 ， kuo4 zhu4 xiong1 zhong1 tian1 。
- qian1 qi2 chao2 yang2 zhou1 ， jing1 pei4 xing2 pian1 pian1 。
- shen1 ju1 feng1 hua4 shou3 ， bian1 zhu4 xun2 liang2 xian1 。
- e4 yu2 bi4 tan2 di3 ， zhang4 hai3 guang1 feng1 qian2 。
- wu4 ji4 bu4 ci1 li4 ， su2 yi4 zhi1 bian4 qian1 。
- wen4 zhi1 he2 yin1 er3 ， yi2 xing2 bang1 bo2 xian2 。
- wo3 kong3 xi2 wei4 xuan1 ， shi2 hang2 lai2 ri4 bian1 。
- shen3 nai3 han2 tui4 zhi1 ， yuan2 zhou1 xiao3 hui2 xuan2 。
- dang1 ru2 huang2 cheng2 xiang4 ， deng1 yong1 you2 ying3 chuan1 。

## 注释

## 译文

## 赏析
