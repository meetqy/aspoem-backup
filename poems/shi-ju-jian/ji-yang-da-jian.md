---
id: shi-ju-jian-ji-yang-da-jian
title: 寄楊大監
titlePinyin: ji4 yang2 da4 jian1
titleSlug: ji-yang-da-jian
author: 釋居簡
authorPinyin: shi4 ju1 jian3
authorSlug: shi-ju-jian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 商飈流西金，萬卉寒如灰。
- 廣寒爛銀闕，初放蟾枝開。
- 一花墮九地，四海無纖埃。
- 鍾作河嶽靈，挺此梁棟才。
- 倘可濟巨川，不然爲鹽梅。
- 我欲問此翁，山林起摧頹。
- 勺以長安酤，大白非鯨杯。
- 擘麟配萬錢，鳥爪去不回。
- 抑以頌與箴，聳德如徂徠。
- 賦豈料敵手，吟非橫槊才。
- 不如姑置之，高卧深雲隈。
- 長嘯揖箕翼，更把靈椿栽。
- 明年紫荷橐，此約當重來。

## 拼音

- shang1 biao1 liu2 xi1 jin1 ， wan4 hui4 han2 ru2 hui1 。
- guang3 han2 lan4 yin2 que4 ， chu1 fang4 chan2 zhi1 kai1 。
- yi4 hua1 duo4 jiu3 di4 ， si4 hai3 wu2 xian1 ai1 。
- zhong1 zuo4 he2 yue4 ling2 ， ting3 ci3 liang2 dong4 cai2 。
- tang3 ke3 ji4 ju4 chuan1 ， bu4 ran2 wei2 yan2 mei2 。
- wo3 yu4 wen4 ci3 weng1 ， shan1 lin2 qi3 cui1 tui2 。
- shao2 yi3 chang2 an1 gu1 ， da4 bai2 fei1 jing1 bei1 。
- bo4 lin2 pei4 wan4 qian2 ， niao3 zhua3 qu4 bu4 hui2 。
- yi4 yi3 song4 yu3 zhen1 ， song3 de2 ru2 cu2 lai2 。
- fu4 qi3 liao4 di2 shou3 ， yin2 fei1 heng2 shuo4 cai2 。
- bu4 ru2 gu1 zhi4 zhi1 ， gao1 wo4 shen1 yun2 wei1 。
- chang2 xiao4 yi1 ji1 yi4 ， geng4 ba3 ling2 chun1 zai1 。
- ming2 nian2 zi3 he2 tuo2 ， ci3 yue1 dang1 zhong4 lai2 。

## 注释

## 译文

## 赏析
