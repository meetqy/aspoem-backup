---
id: shi-ju-jian-fu-rong
title: 芙蓉
titlePinyin: fu2 rong2
titleSlug: fu-rong
author: 釋居簡
authorPinyin: shi4 ju1 jian3
authorSlug: shi-ju-jian
dynasty: 宋
dynastyPinyin: song4
dynastySlug: song
tags: []
---

## 正文

- 谿痕寒不肥，岸容晚益退。
- 其誰憐婆娑，明霞剪零碎。
- 爛爛飽泠露，酣酣俯清瀨。
- 宛然古銅碧，嫣然靘粧對。
- 又若翠袖薄，瘦立煙渚外。
- 西風僅如許，晚節尚可待。
- 遂拜拒霜號，不受斷腸浼。
- 亦豈無老成，試請推行輩。
- 桂騰小山馥，菊耀東籬采。
- 裳襯芰荷衣，服稱陸離佩。
- 芳芷雅相鄉，宿莽安敢背。
- 花城隔仙凡，俗說信茫昧。
- 獨有離騷經，名氏得先載。

## 拼音

- xi1 hen2 han2 bu4 fei2 ， an4 rong2 wan3 yi4 tui4 。
- qi2 shui2 lian2 po2 suo1 ， ming2 xia2 jian3 ling2 sui4 。
- lan4 lan4 bao3 ling2 lu4 ， han1 han1 fu3 qing1 lai4 。
- wan3 ran2 gu3 tong2 bi4 ， yan1 ran2 qing4 zhuang1 dui4 。
- you4 ruo4 cui4 xiu4 bao2 ， shou4 li4 yan1 zhu3 wai4 。
- xi1 feng1 jin3 ru2 xu1 ， wan3 jie2 shang4 ke3 dai4 。
- sui4 bai4 ju4 shuang1 hao4 ， bu2 shou4 duan4 chang2 mei3 。
- yi4 qi3 wu2 lao3 cheng2 ， shi4 qing3 tui1 xing2 bei4 。
- gui4 teng2 xiao3 shan1 fu4 ， ju2 yao4 dong1 li2 cai3 。
- shang0 chen4 ji4 he2 yi1 ， fu2 cheng1 lu4 li2 pei4 。
- fang1 zhi3 ya3 xiang4 xiang1 ， su4 mang3 an1 gan3 bei4 。
- hua1 cheng2 ge2 xian1 fan2 ， su2 shuo1 xin4 mang2 mei4 。
- du2 you3 li2 sao1 jing1 ， ming2 shi4 de2 xian1 zai4 。

## 注释

## 译文

## 赏析
