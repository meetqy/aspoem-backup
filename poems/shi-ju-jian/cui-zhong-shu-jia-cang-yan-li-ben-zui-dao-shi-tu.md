---
id: shi-ju-jian-cui-zhong-shu-jia-cang-yan-li-ben-zui-dao-shi-tu
title: 崔中書家藏閻立本醉道士圖
titlePinyin: cui1 zhong1 shu1 jia1 cang2 yan2 li4 ben3 zui4 dao4 shi0 tu2
titleSlug: cui-zhong-shu-jia-cang-yan-li-ben-zui-dao-shi-tu
author: 釋居簡
authorPinyin: shi4 ju1 jian3
authorSlug: shi-ju-jian
dynasty: 宋
dynastyPinyin: song4
dynastySlug: song
tags: []
---

## 正文

- 頹簪墮髻鴻都叟，愛酒如金叵常有。
- 有時得輒止奔鯨，各開吞海谽谺口。
- 不辭一醉一千日，千日芳鮮致無術。
- 臨風大呼劉伯倫，欲分餘瀝洗濁涇。
- 伯倫拍浮酒船裏，不信人間有涇渭。
- 須臾酒醒騎馬歸，雪精玄犢顛倒騎。
- 半醒僮僕相扶携，嵬岸混澒忘顛隮。
- 狂態百出弗自知，畫手一笑盡得之。
- 如鏡鑄像尤出奇，想當恁時百不理。
- 道德五千風過耳，更復沉酣到六經，六經古人糟粕耳。

## 拼音

- tui2 zan1 duo4 ji4 hong2 dou1 sou3 ， ai4 jiu3 ru2 jin1 po3 chang2 you3 。
- you3 shi2 de2 zhe2 zhi3 ben1 jing1 ， ge4 kai1 tun1 hai3 han1 xia1 kou3 。
- bu4 ci2 yi2 zui4 yi4 qian1 ri4 ， qian1 ri4 fang1 xian1 zhi4 wu2 shu4 。
- lin2 feng1 da4 hu1 liu2 bo2 lun2 ， yu4 fen1 yu2 li4 xi3 zhuo2 jing1 。
- bo2 lun2 pai1 fu2 jiu3 chuan2 li3 ， bu2 xin4 ren2 jian4 you3 jing1 wei4 。
- xu1 yu2 jiu3 xing3 qi2 ma3 gui1 ， xue3 jing1 xuan2 du2 dian1 dao3 qi2 。
- ban4 xing3 tong2 pu2 xiang1 fu2 xie2 ， wei2 an4 hun4 hong4 wang4 dian1 ji1 。
- kuang2 tai4 bai3 chu1 fu2 zi4 zhi1 ， hua4 shou3 yi2 xiao4 jin4 de2 zhi1 。
- ru2 jing4 zhu4 xiang4 you2 chu1 qi2 ， xiang3 dang1 nen4 shi2 bai3 bu4 li3 。
- dao4 de2 wu3 qian1 feng1 guo4 er3 ， geng4 fu4 chen2 han1 dao4 liu4 jing1 ， liu4 jing1 gu3 ren2 zao1 po4 er3 。

## 注释

## 译文

## 赏析
