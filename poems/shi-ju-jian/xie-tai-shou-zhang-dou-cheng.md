---
id: shi-ju-jian-xie-tai-shou-zhang-dou-cheng
title: 謝太守張都承
titlePinyin: xie4 tai4 shou3 zhang1 dou1 cheng2
titleSlug: xie-tai-shou-zhang-dou-cheng
author: 釋居簡
authorPinyin: shi4 ju1 jian3
authorSlug: shi-ju-jian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 三吳富且庶，亦復多名流。
- 比屋充棟書，千斛銜尾舟。
- 季子有遺烈，列國古鮮儔。
- 人生五馬貴，彈壓如此州。
- 欲雨天作雲，欲晴雲翳收。
- 幕府非無賢，大田今有秋。
- 不知夫如何，夙夜常軫憂。
- 稅畝濟楮幣，濟尠恐不周。
- 刮剔錐刀餘，豈若仁義優。
- 藏富當在民，富民安用侯。
- 迤邐及間架，分毫相校讎。
- 陵遲必哀痛，噬臍將誰尤。
- 剝床既及膚，民瘼何時瘳。
- 公乎小留聽，毋歛雙眉脩。
- 唐虞有神算，禹臯相協謀。
- 芝蘭擷無遺，杞梓畢見搜。
- 四郊固多壘，豈在一己羞。
- 何如勉加餐，緩带姑小留。
- 道聽懷好音，後苑摛詞頭。
- 未解潁川組，已覆黄金甌。

## 拼音

- san1 wu2 fu4 qie3 shu4 ， yi4 fu4 duo1 ming2 liu2 。
- bi3 wu1 chong1 dong4 shu1 ， qian1 hu2 xian2 wei3 zhou1 。
- ji4 zi0 you3 yi2 lie4 ， lie4 guo2 gu3 xian1 chou2 。
- ren2 sheng1 wu3 ma3 gui4 ， dan4 ya1 ru2 ci3 zhou1 。
- yu4 yu3 tian1 zuo4 yun2 ， yu4 qing2 yun2 yi4 shou1 。
- mu4 fu3 fei1 wu2 xian2 ， da4 tian2 jin1 you3 qiu1 。
- bu4 zhi1 fu1 ru2 he2 ， su4 ye4 chang2 zhen3 you1 。
- shui4 mu3 ji4 chu3 bi4 ， ji4 xian3 kong3 bu4 zhou1 。
- gua1 ti1 zhui1 dao1 yu2 ， qi3 ruo4 ren2 yi4 you1 。
- cang2 fu4 dang1 zai4 min2 ， fu4 min2 an1 yong4 hou2 。
- yi3 li3 ji2 jian4 jia4 ， fen1 hao2 xiang1 xiao4 chou2 。
- ling2 chi2 bi4 ai1 tong4 ， shi4 qi2 jiang1 shui2 you2 。
- bao1 chuang2 ji4 ji2 fu1 ， min2 mo4 he2 shi2 chou1 。
- gong1 hu1 xiao3 liu2 ting1 ， wu2 lian3 shuang1 mei2 xiu1 。
- tang2 yu2 you3 shen2 suan4 ， yu3 gao1 xiang1 xie2 mou2 。
- zhi1 lan2 xie2 wu2 yi2 ， qi3 zi3 bi4 jian4 sou1 。
- si4 jiao1 gu4 duo1 lei3 ， qi3 zai4 yi4 ji3 xiu1 。
- he2 ru2 mian3 jia1 can1 ， huan3 dai4 gu1 xiao3 liu2 。
- dao4 ting1 huai2 hao3 yin1 ， hou4 yuan4 chi1 ci2 tou2 。
- wei4 jie3 ying3 chuan1 zu3 ， yi3 fu4 huang2 jin1 ou1 。

## 注释

## 译文

## 赏析
