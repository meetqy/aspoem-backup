---
id: shi-ju-jian-bi-xian-xia-xing
title: 碧銜霞行
titlePinyin: bi4 xian2 xia2 xing2
titleSlug: bi-xian-xia-xing
author: 釋居簡
authorPinyin: shi4 ju1 jian3
authorSlug: shi-ju-jian
dynasty: 宋
dynastyPinyin: song4
dynastySlug: song
tags: []
---

## 正文

- 雙銜金勒明霞碧，暗花隠起雲如刺。
- 霜零燕澗草根甜，長鳴振鬣飛無跡。
- 一朝群空十二閑，在圖八駿亦靦顔。
- 鄉令生並人間世，躑躅吞聲敢伸喙。
- 真人開國宗承祖，猶有幽燕兩抔土。
- 要須馬上駕群雄，九重跨出蒼玉虹。
- 短鞚長驅當峻坂，却後伸前如履坦。
- 紫駝峯薦碧琳腴，餘瀝婁分明玉瓚。
- 圉人太僕不敢侮，爪剔爬搔謹程度。
- 屹立亭亭時却顧，趯嚙誰能犯其怒。
- 鄉聞天馬曾作歌，大宛西極都蒐羅。
- 鳳膺龍脊非凡駟，馬肝遂誤文成死。
- 遂使劉郎葬茂陵，不到昆臺十二層。

## 拼音

- shuang1 xian2 jin1 le4 ming2 xia2 bi4 ， an4 hua1 yin3 qi3 yun2 ru2 ci4 。
- shuang1 ling2 yan4 jian4 cao3 gen1 tian2 ， chang2 ming2 zhen4 lie4 fei1 wu2 ji4 。
- yi4 zhao1 qun2 kong1 shi2 er4 xian2 ， zai4 tu2 ba1 jun4 yi4 mian3 yan2 。
- xiang1 ling4 sheng1 bing4 ren2 jian4 shi4 ， zhi2 zhu2 tun1 sheng1 gan3 shen1 hui4 。
- zhen1 ren2 kai1 guo2 zong1 cheng2 zu3 ， you2 you3 you1 yan1 liang3 pou2 tu3 。
- yao4 xu1 ma3 shang4 jia4 qun2 xiong2 ， jiu3 chong2 kua4 chu1 cang1 yu4 hong2 。
- duan3 kong4 chang2 qu1 dang1 jun4 ban3 ， que4 hou4 shen1 qian2 ru2 lü3 tan3 。
- zi3 tuo2 feng1 jian4 bi4 lin2 yu2 ， yu2 li4 lou2 fen1 ming2 yu4 zan4 。
- yu3 ren2 tai4 pu2 bu4 gan3 wu3 ， zhua3 ti1 pa2 sao1 jin3 cheng2 du4 。
- yi4 li4 ting2 ting2 shi2 que4 gu4 ， yue4 nie4 shui2 neng2 fan4 qi2 nu4 。
- xiang1 wen2 tian1 ma3 ceng2 zuo4 ge1 ， da4 wan3 xi1 ji2 dou1 sou1 luo2 。
- feng4 ying1 long2 ji3 fei1 fan2 si4 ， ma3 gan1 sui4 wu4 wen2 cheng2 si3 。
- sui4 shi3 liu2 lang2 zang4 mao4 ling2 ， bu2 dao4 kun1 tai2 shi2 er4 ceng2 。

## 注释

## 译文

## 赏析
