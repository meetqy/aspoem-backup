---
id: shi-ju-jian-ji-tong-chuan-dong-lu-li-cao-shi
title: 寄潼川東路李漕使
titlePinyin: ji4 tong2 chuan1 dong1 lu4 li3 cao2 shi3
titleSlug: ji-tong-chuan-dong-lu-li-cao-shi
author: 釋居簡
authorPinyin: shi4 ju1 jian3
authorSlug: shi-ju-jian
dynasty: 宋
dynastyPinyin: song4
dynastySlug: song
tags: []
---

## 正文

- 鄉來江西遊，見以旴水陰。
- 博約劍津掾，亦復聆正音。
- 轉眼貼天高，再見無路尋。
- 把茅丹丘城，謝家蘭玉森。
- 君家龍首兄，絳帳開沈沈。
- 有時過蕭寺，借榻清風林。
- 笑我泉石痼，示以膏肓針。
- 欲彈廣陵散，惜無中散琴。
- 欲上南陽疏，不如梁甫吟。
- 琴以歌南風，吟以道古今。
- 一鳴才邕邕，忍見鳳鳥瘖。
- 朣朣垂景星，坤維長照臨。

## 拼音

- xiang1 lai2 jiang1 xi1 you2 ， jian4 yi3 xu1 shui3 yin1 。
- bo2 yue1 jian4 jin1 yuan4 ， yi4 fu4 ling2 zheng4 yin1 。
- zhuan3 yan3 tie1 tian1 gao1 ， zai4 jian4 wu2 lu4 xun2 。
- ba3 mao2 dan1 qiu1 cheng2 ， xie4 jia1 lan2 yu4 sen1 。
- jun1 jia1 long2 shou3 xiong1 ， jiang4 zhang4 kai1 shen3 shen3 。
- you3 shi2 guo4 xiao1 si4 ， jie4 ta4 qing1 feng1 lin2 。
- xiao4 wo3 quan2 shi2 gu4 ， shi4 yi3 gao1 huang1 zhen1 。
- yu4 dan4 guang3 ling2 san4 ， xi1 wu2 zhong1 san4 qin2 。
- yu4 shang4 nan2 yang2 shu1 ， bu4 ru2 liang2 fu3 yin2 。
- qin2 yi3 ge1 nan2 feng1 ， yin2 yi3 dao4 gu3 jin1 。
- yi4 ming2 cai2 yong1 yong1 ， ren3 jian4 feng4 niao3 yin1 。
- tong2 tong2 chui2 jing3 xing1 ， kun1 wei2 chang2 zhao4 lin2 。

## 注释

## 译文

## 赏析
