---
id: shi-ju-jian-chen-qing-zuo-shang-de-gui-zi
title: 陳卿座上得貴字
titlePinyin: chen2 qing1 zuo4 shang4 de2 gui4 zi4
titleSlug: chen-qing-zuo-shang-de-gui-zi
author: 釋居簡
authorPinyin: shi4 ju1 jian3
authorSlug: shi-ju-jian
dynasty: 宋
dynastyPinyin: song4
dynastySlug: song
tags: []
---

## 正文

- 後來如積薪，在前類揚粃。
- 群飛刺天去，尋墜九地底。
- 扶摇轉羊角，力盡固應爾。
- 趙孟能賤之，何取趙孟貴。
- 譬夫春方妍，處處耀桃李。
- 冶容倚皓態，厥類叵勝紀。
- 一時顔色鮮，永永曷足恃。
- 要當見平生，姑待灝商至。
- 楩楠大蔽牛，支厦棟梁器。
- 春風不知喜，秋風不知畏。
- 炎炎金石流，凜凜復墮指。
- 四時有常守，坐看造物戲。
- 用大古所難，肯顧萬牛廢。
- 懷哉楚令尹，落落差可擬。
- 彈冠既三仕，解冠輒三已。
- 豈弗曰代耕，豈弗曰行志。
- 終將奚以爲，了弗事慍喜。
- 一笑付倘來，道在百不理。
- 特操固超絕，小智謾嗟異。
- 區區榮辱際，判然遂成二。
- 炙手苟可熱，駢首爭附麗。
- 欣戚變妻孥，况復論州里。
- 悠哉經濟才，未始挂牙齒。
- 不獨不過口，未必不掩鼻。
- 惡此而逃之，政恐不免耳。
- 弗爲天下先，聞諸老聃氏。
- 徐行後長者，孟氏亦若是。
- 聃也未暇學，學孟顧不韙。
- 唐虞已千古，執中揆諸理。
- 問之果何事，孝悌而已矣。

## 拼音

- hou4 lai2 ru2 ji1 xin1 ， zai4 qian2 lei4 yang2 bi3 。
- qun2 fei1 ci4 tian1 qu4 ， xun2 zhui4 jiu3 di4 di3 。
- fu2 yao2 zhuan3 yang2 jiao3 ， li4 jin4 gu4 ying1 er3 。
- zhao4 meng4 neng2 jian4 zhi1 ， he2 qu3 zhao4 meng4 gui4 。
- pi4 fu1 chun1 fang1 yan2 ， chu3 chu3 yao4 tao2 li3 。
- ye3 rong2 yi3 hao4 tai4 ， jue2 lei4 po3 sheng4 ji4 。
- yi4 shi2 yan2 se4 xian1 ， yong3 yong3 he2 zu2 shi4 。
- yao4 dang1 jian4 ping2 sheng1 ， gu1 dai4 hao4 shang1 zhi4 。
- pian2 nan2 da4 bi4 niu2 ， zhi1 sha4 dong4 liang2 qi4 。
- chun1 feng1 bu4 zhi1 xi3 ， qiu1 feng1 bu4 zhi1 wei4 。
- yan2 yan2 jin1 shi2 liu2 ， lin3 lin3 fu4 duo4 zhi3 。
- si4 shi2 you3 chang2 shou3 ， zuo4 kan4 zao4 wu4 xi4 。
- yong4 da4 gu3 suo3 nan2 ， ken3 gu4 wan4 niu2 fei4 。
- huai2 zai1 chu3 ling4 yin3 ， luo4 luo4 cha1 ke3 ni3 。
- dan4 guan1 ji4 san1 shi4 ， jie3 guan1 zhe2 san1 yi3 。
- qi3 fu2 yue1 dai4 geng1 ， qi3 fu2 yue1 xing2 zhi4 。
- zhong1 jiang1 xi1 yi3 wei2 ， liao3 fu2 shi4 yun4 xi3 。
- yi2 xiao4 fu4 tang3 lai2 ， dao4 zai4 bai3 bu4 li3 。
- te4 cao1 gu4 chao1 jue2 ， xiao3 zhi4 man2 jie1 yi4 。
- qu1 qu1 rong2 ru3 ji4 ， pan4 ran2 sui4 cheng2 er4 。
- zhi4 shou3 gou3 ke3 re4 ， pian2 shou3 zheng1 fu4 li2 。
- xin1 qi1 bian4 qi1 nu2 ， kuang4 fu4 lun4 zhou1 li3 。
- you1 zai1 jing1 ji4 cai2 ， wei4 shi3 gua4 ya2 chi3 。
- bu4 du2 bu2 guo4 kou3 ， wei4 bi4 bu4 yan3 bi2 。
- e4 ci3 er2 tao2 zhi1 ， zheng4 kong3 bu4 mian3 er3 。
- fu2 wei2 tian1 xia4 xian1 ， wen2 zhu1 lao3 dan1 shi4 。
- xu2 hang2 hou4 chang2 zhe3 ， meng4 shi4 yi4 ruo4 shi4 。
- dan1 ye3 wei4 xia2 xue2 ， xue2 meng4 gu4 bu4 wei3 。
- tang2 yu2 yi3 qian1 gu3 ， zhi2 zhong1 kui2 zhu1 li3 。
- wen4 zhi1 guo3 he2 shi4 ， xiao4 ti4 er2 yi3 yi3 。

## 注释

## 译文

## 赏析
