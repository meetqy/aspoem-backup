---
id: shi-ju-jian-shi-liu-ye-yue
title: 十六夜月
titlePinyin: shi2 liu4 ye4 yue4
titleSlug: shi-liu-ye-yue
author: 釋居簡
authorPinyin: shi4 ju1 jian3
authorSlug: shi-ju-jian
dynasty: 宋
dynastyPinyin: song4
dynastySlug: song
tags: []
---

## 正文

- 今宵較些子，猶自勝閑時。
- 圓缺有常守，陰晴無定期。
- 伊人紛好惡，嫌鏡改妍媸。
- 玉臼藥長在，霜蟾家不移。
- 金波仍眩轉，掌露儘華滋。
- 連璧何妨晚，修輪莫問遲。
- 纔逢桂殿冷，便結庾樓知。
- 十事九違意，浮生幾展眉。
- 淵明十日菊，蘇子一聯詩。
- 不是心如月，安知月不虧。

## 拼音

- jin1 xiao1 jiao4 xie1 zi3 ， you2 zi4 sheng4 xian2 shi2 。
- yuan2 que1 you3 chang2 shou3 ， yin1 qing2 wu2 ding4 qi1 。
- yi1 ren2 fen1 hao3 e4 ， xian2 jing4 gai3 yan2 chi1 。
- yu4 jiu4 yao4 chang2 zai4 ， shuang1 chan2 jia1 bu4 yi2 。
- jin1 bo1 reng2 xuan4 zhuan3 ， zhang3 lu4 jin3 hua2 zi1 。
- lian2 bi4 he2 fang2 wan3 ， xiu1 lun2 mo4 wen4 chi2 。
- cai2 feng2 gui4 dian4 leng3 ， bian4 jie2 yu3 lou2 zhi1 。
- shi2 shi4 jiu3 wei2 yi4 ， fu2 sheng1 ji1 zhan3 mei2 。
- yuan1 ming2 shi2 ri4 ju2 ， su1 zi3 yi4 lian2 shi1 。
- bu2 shi4 xin1 ru2 yue4 ， an1 zhi1 yue4 bu4 kui1 。

## 注释

## 译文

## 赏析
