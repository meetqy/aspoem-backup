---
id: shi-ju-jian-zhu-ju
title: 竹居
titlePinyin: zhu2 ju1
titleSlug: zhu-ju
author: 釋居簡
authorPinyin: shi4 ju1 jian3
authorSlug: shi-ju-jian
dynasty: 宋
dynastyPinyin: song4
dynastySlug: song
tags: []
---

## 正文

- 水雲不羈隨所寓，破包不挂無竹處。
- 眼前一日無此君，朽索徒將六駿御。
- 豈無花木事幽討，自然南北如歧路。
- 苕溪阿珂秀而古，虛心冏冏雲同趣。
- 數椽老屋傍深雲，一畝清陰著環堵。
- 歲寒門戶不勝冷，春夢池塘時得助。
- 堅剛老節貫凌霜，冷澹生涯不受暑。
- 客來燒筍然竹枝，客去呼兒紉竹布。
- 更製芰荷供歲晚，旋采蕨薇歌日暮。
- 便從此地賦真游，更把故山爲別墅。
- 不妨月夜據胡床，細掃苔痕印芒屨。

## 拼音

- shui3 yun2 bu4 ji1 sui2 suo3 yu4 ， po4 bao1 bu2 gua4 wu2 zhu2 chu3 。
- yan3 qian2 yi2 ri4 wu2 ci3 jun1 ， xiu3 suo3 tu2 jiang1 liu4 jun4 yu4 。
- qi3 wu2 hua1 mu4 shi4 you1 tao3 ， zi4 ran2 nan2 bei3 ru2 qi2 lu4 。
- tiao2 xi1 a1 ke1 xiu4 er2 gu3 ， xu1 xin1 jiong3 jiong3 yun2 tong2 qu4 。
- shu4 chuan2 lao3 wu1 bang4 shen1 yun2 ， yi4 mu3 qing1 yin1 zhu4 huan2 du3 。
- sui4 han2 men2 hu4 bu2 sheng4 leng3 ， chun1 meng4 chi2 tang2 shi2 de2 zhu4 。
- jian1 gang1 lao3 jie2 guan4 ling2 shuang1 ， leng3 dan4 sheng1 ya2 bu2 shou4 shu3 。
- ke4 lai2 shao1 sun3 ran2 zhu2 zhi1 ， ke4 qu4 hu1 er2 ren4 zhu2 bu4 。
- geng4 zhi4 ji4 he2 gong4 sui4 wan3 ， xuan2 cai3 jue2 wei1 ge1 ri4 mu4 。
- bian4 cong2 ci3 di4 fu4 zhen1 you2 ， geng4 ba3 gu4 shan1 wei2 bie2 shu4 。
- bu4 fang2 yue4 ye4 ju4 hu2 chuang2 ， xi4 sao3 tai2 hen2 yin4 mang2 ju4 。

## 注释

## 译文

## 赏析
