---
id: shi-ju-jian-wei-chi-jue-he-shang-zan-chu-zu-da-mo-bing-ma-da-shi-hua-xiang-qi-yi
title: 爲癡絕和尚贊初祖達磨并馬大師畫象  其一
titlePinyin: wei2 chi1 jue2 he2 shang4 zan4 chu1 zu3 da2 mo2 bing4 ma3 da4 shi1 hua4 xiang4     qi2 yi1
titleSlug: wei-chi-jue-he-shang-zan-chu-zu-da-mo-bing-ma-da-shi-hua-xiang-qi-yi
author: 釋居簡
authorPinyin: shi4 ju1 jian3
authorSlug: shi-ju-jian
dynasty: 宋
dynastyPinyin: song4
dynastySlug: song
tags: []
---

## 正文

- 穿耳耳未嘗穴，缺齒齒未嘗折。
- 北度一葦可航，西歸隻履自挈。
- 或謂之空劫已前中流砥柱，或謂之拈花已後金口木舌。
- 或曰正宗別調，又曰直指曲說，皆非吾之所謂道也。
- 若夫求大乘器，走十萬里，俟人作興，器豈大乘。
- 夙負先覺，禮聞來學。
- 學而知之，既遠且邈。
- 負是四者，吾恐五竺之鐵不足鑄此錯也。

## 拼音

- chuan1 er3 er3 wei4 chang2 xue2 ， que1 chi3 chi3 wei4 chang2 zhe2 。
- bei3 du4 yi4 wei3 ke3 hang2 ， xi1 gui1 zhi1 lü3 zi4 qie4 。
- huo4 wei4 zhi1 kong1 jie2 yi3 qian2 zhong1 liu2 di3 zhu4 ， huo4 wei4 zhi1 nian1 hua1 yi3 hou4 jin1 kou3 mu4 she2 。
- huo4 yue1 zheng4 zong1 bie2 diao4 ， you4 yue1 zhi2 zhi3 qu3 shuo1 ， jie1 fei1 wu2 zhi1 suo3 wei4 dao4 ye3 。
- ruo4 fu2 qiu2 da4 cheng2 qi4 ， zou3 shi2 wan4 li3 ， si4 ren2 zuo4 xing1 ， qi4 qi3 da4 cheng2 。
- su4 fu4 xian1 jue2 ， li3 wen2 lai2 xue2 。
- xue2 er2 zhi1 zhi1 ， ji4 yuan3 qie3 miao3 。
- fu4 shi4 si4 zhe3 ， wu2 kong3 wu3 zhu2 zhi1 tie3 bu4 zu2 zhu4 ci3 cuo4 ye3 。

## 注释

## 译文

## 赏析
