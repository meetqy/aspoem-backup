---
id: shi-ju-jian-wu-jiao-xing
title: 烏𣡶角行
titlePinyin: wu1 𣡶 jiao3 xing2
titleSlug: wu-jiao-xing
author: 釋居簡
authorPinyin: shi4 ju1 jian3
authorSlug: shi-ju-jian
dynasty: 宋
dynastyPinyin: song4
dynastySlug: song
tags: []
---

## 正文

- 村村花柳春菲菲，烏𣡶聲動清晝遲。
- 梅花噎噎不成弄，黄鍾大呂相因依。
- 川平野闊牛背穩，水坳山曲人煙稀。
- 一聲一聲斷復續，十十五五喧牧兒。
- 四郊喚得墮農起，不作陽關腸斷聲。
- 凄其道傍駐馬遠，游子往往不減陽關悲。
- 此聲豈解令人悲，朝燕暮越遠別離。
- 亦復豈能使人喜，蕢桴土鼓相酣嘻。
- 於戲此樂吾獨知，尚記天台委羽破雨開林扉。
- 自鞭觳觫耦沮溺，白水沒膝同扶犁。
- 是非利害不到耳，終日聽此嗚嗚吹。
- 風淳調古相浹洽，不與市道趨澆漓。
- 朅來脚踏軟紅陌，不聞此曲聞此詩。
- 借翁語險久不和，邇來作者如塤箎。
- 塤箎雖美與時背，豈若烏𣡶方適時。

## 拼音

- cun1 cun1 hua1 liu3 chun1 fei1 fei1 ， wu1 𣡶 sheng1 dong4 qing1 zhou4 chi2 。
- mei2 hua1 ye1 ye1 bu4 cheng2 nong4 ， huang2 zhong1 da4 lü3 xiang1 yin1 yi1 。
- chuan1 ping2 ye3 kuo4 niu2 bei4 wen3 ， shui3 ao4 shan1 qu3 ren2 yan1 xi1 。
- yi4 sheng1 yi0 sheng1 duan4 fu4 xu4 ， shi2 shi2 wu3 wu3 xuan1 mu4 er2 。
- si4 jiao1 huan4 de2 duo4 nong2 qi3 ， bu2 zuo4 yang2 guan1 chang2 duan4 sheng1 。
- qi1 qi2 dao4 bang4 zhu4 ma3 yuan3 ， you2 zi3 wang3 wang3 bu4 jian3 yang2 guan1 bei1 。
- ci3 sheng1 qi3 jie3 ling4 ren2 bei1 ， chao2 yan4 mu4 yue4 yuan3 bie2 li2 。
- yi4 fu4 qi3 neng2 shi3 ren2 xi3 ， kui4 fu2 tu3 gu3 xiang1 han1 xi1 。
- wu1 xi4 ci3 le4 wu2 du2 zhi1 ， shang4 ji4 tian1 tai2 wei3 yu3 po4 yu3 kai1 lin2 fei1 。
- zi4 bian1 hu2 su4 ou3 ju3 ni4 ， bai2 shui3 mei2 xi1 tong2 fu2 li2 。
- shi4 fei1 li4 hai4 bu2 dao4 er3 ， zhong1 ri4 ting1 ci3 wu1 wu1 chui1 。
- feng1 chun2 diao4 gu3 xiang1 jia1 qia4 ， bu4 yu3 shi4 dao4 qu1 jiao1 li2 。
- qie4 lai2 jiao3 ta4 ruan3 hong2 mo4 ， bu4 wen2 ci3 qu3 wen2 ci3 shi1 。
- jie4 weng1 yu3 xian3 jiu3 bu4 he2 ， er3 lai2 zuo4 zhe3 ru2 xun1 chi2 。
- xun1 chi2 sui1 mei3 yu3 shi2 bei4 ， qi3 ruo4 wu1 𣡶 fang1 shi4 shi2 。

## 注释

## 译文

## 赏析
