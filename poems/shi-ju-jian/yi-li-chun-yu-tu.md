---
id: shi-ju-jian-yi-li-chun-yu-tu
title: 一犂春雨圖
titlePinyin: yi4 li2 chun1 yu3 tu2
titleSlug: yi-li-chun-yu-tu
author: 釋居簡
authorPinyin: shi4 ju1 jian3
authorSlug: shi-ju-jian
dynasty: 宋
dynastyPinyin: song4
dynastySlug: song
tags: []
---

## 正文

- 謝家風流絕代無，底事要作耕田夫。
- 一犂春雨開新圖，此圖之作胡爲乎。
- 莫是天民先覺者，小試經綸起莘野。
- 復將斯道覺斯民，千載精神入模冩。
- 不然淵明賦歸後，荷鉏去種南山豆。
- 晚風新霽擢良苗，一段風光相授受。
- 扣之輒笑橫點頭，老農老圃吾何求。
- 六經蕪翳力穮蔉，百王理亂深鉏耰。
- 剪剪茆茨出林罅，菽水清歡在其下。
- 聖賢所樂屬吾廬，當觀吾廬莫觀圖。

## 拼音

- xie4 jia1 feng1 liu2 jue2 dai4 wu2 ， di3 shi4 yao4 zuo4 geng1 tian2 fu1 。
- yi4 li2 chun1 yu3 kai1 xin1 tu2 ， ci3 tu2 zhi1 zuo4 hu2 wei2 hu1 。
- mo4 shi4 tian1 min2 xian1 jue2 zhe3 ， xiao3 shi4 jing1 lun2 qi3 shen1 ye3 。
- fu4 jiang1 si1 dao4 jue2 si1 min2 ， qian1 zai4 jing1 shen2 ru4 mo2 xie3 。
- bu4 ran2 yuan1 ming2 fu4 gui1 hou4 ， he2 chu2 qu4 zhong3 nan2 shan1 dou4 。
- wan3 feng1 xin1 ji4 zhuo2 liang2 miao2 ， yi2 duan4 feng1 guang1 xiang1 shou4 shou4 。
- kou4 zhi1 zhe2 xiao4 heng2 dian3 tou2 ， lao3 nong2 lao3 pu3 wu2 he2 qiu2 。
- liu4 jing1 wu2 yi4 li4 biao1 gun3 ， bai3 wang2 li3 luan4 shen1 chu2 you1 。
- jian3 jian3 mao2 ci2 chu1 lin2 xia4 ， shu1 shui3 qing1 huan1 zai4 qi2 xia4 。
- sheng4 xian2 suo3 le4 shu3 wu2 lu2 ， dang1 guan1 wu2 lu2 mo4 guan1 tu2 。

## 注释

## 译文

## 赏析
