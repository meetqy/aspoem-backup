---
id: shi-ju-jian-song-yu-wen-shang-shu-xuan-fu-jing-xiang
title: 送宇文尚書宣撫荆湘
titlePinyin: song4 yu3 wen2 shang4 shu1 xuan1 fu3 jing1 xiang1
titleSlug: song-yu-wen-shang-shu-xuan-fu-jing-xiang
author: 釋居簡
authorPinyin: shi4 ju1 jian3
authorSlug: shi-ju-jian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 偉哉不世才，要爲天下奇。
- 一鶚不待薦，自受虛皇知。
- 力精運甓處，心切聞雞時。
- 去年鎮南徐，前年來合淝。
- 至今軍與民，念之如母慈。
- 肖象繫遺愛，豈特甘棠思。
- 便合登巖廊，虛襟待疇咨。
- 春風玉筍班，夜光增陸離。
- 荆楚天一方，有生懷保綏。
- 不向繁劇地，何以觀設施。
- 明明九重意，大任端自茲。
- 諸儒浪誇詫，自許傅與伊。
- 重內不重外，圖安不圖危。
- 一旦大典章，瞢然如亂絲。
- 始悟少更歷，雖悔將安追。
- 有商六百年，不待試者誰。
- 版築與割烹，中有輔相資。
- 後世伊傅流，紛紛何多爲。
- 公乎風塵際，卓犖起一夔。
- 軒昂氣如虹，霹靂手欲龜。
- 永懷更一行，策勳早言歸。
- 坐理天下事，迎刃而解之。

## 拼音

- wei3 zai1 bu2 shi4 cai2 ， yao4 wei2 tian1 xia4 qi2 。
- yi2 e4 bu2 dai4 jian4 ， zi4 shou4 xu1 huang2 zhi1 。
- li4 jing1 yun4 pi4 chu3 ， xin1 qie4 wen2 ji1 shi2 。
- qu4 nian2 zhen4 nan2 xu2 ， qian2 nian2 lai2 he2 fei2 。
- zhi4 jin1 jun1 yu3 min2 ， nian4 zhi1 ru2 mu3 ci2 。
- xiao4 xiang4 xi4 yi2 ai4 ， qi3 te4 gan1 tang2 si1 。
- bian4 he2 deng1 yan2 lang2 ， xu1 jin1 dai4 chou2 zi1 。
- chun1 feng1 yu4 sun3 ban1 ， ye4 guang1 zeng1 lu4 li2 。
- jing1 chu3 tian1 yi4 fang1 ， you3 sheng1 huai2 bao3 sui2 。
- bu2 xiang4 fan2 ju4 di4 ， he2 yi3 guan1 she4 shi1 。
- ming2 ming2 jiu3 chong2 yi4 ， da4 ren4 duan1 zi4 zi1 。
- zhu1 ru2 lang4 kua1 cha4 ， zi4 xu1 fu4 yu3 yi1 。
- zhong4 nei4 bu2 zhong4 wai4 ， tu2 an1 bu4 tu2 wei1 。
- yi2 dan4 da4 dian3 zhang1 ， meng2 ran2 ru2 luan4 si1 。
- shi3 wu4 shao3 geng4 li4 ， sui1 hui3 jiang1 an1 zhui1 。
- you3 shang1 liu4 bai3 nian2 ， bu2 dai4 shi4 zhe3 shui2 。
- ban3 zhu4 yu3 ge1 peng1 ， zhong1 you3 fu3 xiang1 zi1 。
- hou4 shi4 yi1 fu4 liu2 ， fen1 fen1 he2 duo1 wei2 。
- gong1 hu1 feng1 chen2 ji4 ， zhuo2 luo4 qi3 yi4 kui2 。
- xuan1 ang2 qi4 ru2 hong2 ， pi1 li4 shou3 yu4 gui1 。
- yong3 huai2 geng4 yi4 hang2 ， ce4 xun1 zao3 yan2 gui1 。
- zuo4 li3 tian1 xia4 shi4 ， ying2 ren4 er2 jie3 zhi1 。

## 注释

## 译文

## 赏析
