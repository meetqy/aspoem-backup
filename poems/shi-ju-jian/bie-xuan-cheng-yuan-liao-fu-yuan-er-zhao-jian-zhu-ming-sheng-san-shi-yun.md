---
id: shi-ju-jian-bie-xuan-cheng-yuan-liao-fu-yuan-er-zhao-jian-zhu-ming-sheng-san-shi-yun
title: 別宣城元僚府掾二趙柬諸名勝三十韻
titlePinyin: bie2 xuan1 cheng2 yuan2 liao2 fu3 yuan4 er4 zhao4 jian3 zhu1 ming2 sheng4 san1 shi2 yun4
titleSlug: bie-xuan-cheng-yuan-liao-fu-yuan-er-zhao-jian-zhu-ming-sheng-san-shi-yun
author: 釋居簡
authorPinyin: shi4 ju1 jian3
authorSlug: shi-ju-jian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 大緘遣吏牘，小緘手自抄。
- 兩緘九鼎重，只覓一把茅。
- 把茅住山人，莫識所以然。
- 或云爾當去，雲毳風翩翩。
- 問之何因爾，拱默俟風旨。
- 就列乃陳力，尸素輒屏棄。
- 靜推尸素元，展轉竟未安。
- 一日不自營，一日不敢餐。
- 竹疎不肯蕃，梅瘦不肯肥。
- 豆瘠不加實，菊瘁不受醫。
- 種植係勤墮，肥瘠繄天時。
- 極力敢不勉，强智終奚爲。
- 年年縣官租，急不啻星火。
- 今年水粘天，經冬首陽餓。
- 人言爾何愚，冉冉霜茁顱。
- 料不閲墳典，豈暇觀奇書。
- 所學昧日損，區區使人忿。
- 不識諸方玄，况復衆妙本。
- 列剎鼓鍾沸，四方走檀施。
- 問爾胡不然，我則異於是。
- 孄安只牧牛，琛師獨種田。
- 老農與老圃，聖智願學焉。
- 日日洗缽盂，吾豈尸吾廬。
- 丁寧勿它斥，只斥山澤癯。
- 謬聞世道隘，樂此山林大。
- 山林今復然，老我不足汰。
- 西南天一隅，首丘亦有狐。
- 雲爲故山雨，珠曾還合浦。
- 竹扉閴無人，柏子芳嫋雲。
- 貝葉照窗几，沈潜報知己。

## 拼音

- da4 jian1 qian3 li4 du2 ， xiao3 jian1 shou3 zi4 chao1 。
- liang3 jian1 jiu3 ding3 zhong4 ， zhi1 mi4 yi4 ba3 mao2 。
- ba3 mao2 zhu4 shan1 ren2 ， mo4 shi2 suo3 yi3 ran2 。
- huo4 yun2 er3 dang1 qu4 ， yun2 cui4 feng1 pian1 pian1 。
- wen4 zhi1 he2 yin1 er3 ， gong3 mo4 si4 feng1 zhi3 。
- jiu4 lie4 nai3 chen2 li4 ， shi1 su4 zhe2 ping2 qi4 。
- jing4 tui1 shi1 su4 yuan2 ， zhan3 zhuan3 jing4 wei4 an1 。
- yi2 ri4 bu2 zi4 ying2 ， yi2 ri4 bu4 gan3 can1 。
- zhu2 shu1 bu4 ken3 fan1 ， mei2 shou4 bu4 ken3 fei2 。
- dou4 ji2 bu4 jia1 shi2 ， ju2 cui4 bu2 shou4 yi1 。
- zhong3 zhi2 xi4 qin2 duo4 ， fei2 ji2 yi1 tian1 shi2 。
- ji2 li4 gan3 bu4 mian3 ， qiang2 zhi4 zhong1 xi1 wei2 。
- nian2 nian2 xian4 guan1 zu1 ， ji2 bu2 chi4 xing1 huo3 。
- jin1 nian2 shui3 nian2 tian1 ， jing1 dong1 shou3 yang2 e4 。
- ren2 yan2 er3 he2 yu2 ， ran3 ran3 shuang1 zhuo2 lu2 。
- liao4 bu2 yue4 fen2 dian3 ， qi3 xia2 guan1 qi2 shu1 。
- suo3 xue2 mei4 ri4 sun3 ， qu1 qu1 shi3 ren2 fen4 。
- bu4 shi2 zhu1 fang1 xuan2 ， kuang4 fu4 zhong4 miao4 ben3 。
- lie4 cha4 gu3 zhong1 fei4 ， si4 fang1 zou3 tan2 shi1 。
- wen4 er3 hu2 bu4 ran2 ， wo3 ze2 yi4 wu1 shi4 。
- lan3 an1 zhi1 mu4 niu2 ， chen1 shi1 du2 zhong3 tian2 。
- lao3 nong2 yu3 lao3 pu3 ， sheng4 zhi4 yuan4 xue2 yan1 。
- ri4 ri4 xi3 bo1 yu2 ， wu2 qi3 shi1 wu2 lu2 。
- ding1 ning2 wu4 ta1 chi4 ， zhi1 chi4 shan1 ze2 qu2 。
- miu4 wen2 shi4 dao4 ai4 ， le4 ci3 shan1 lin2 da4 。
- shan1 lin2 jin1 fu4 ran2 ， lao3 wo3 bu4 zu2 tai4 。
- xi1 nan2 tian1 yi4 yu2 ， shou3 qiu1 yi4 you3 hu2 。
- yun2 wei2 gu4 shan1 yu3 ， zhu1 ceng2 huan2 he2 pu3 。
- zhu2 fei1 qu4 wu2 ren2 ， bai3 zi3 fang1 niao3 yun2 。
- bei4 ye4 zhao4 chuang1 ji3 ， shen3 qian2 bao4 zhi1 ji3 。

## 注释

## 译文

## 赏析
