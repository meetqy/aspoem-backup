---
id: shi-ju-jian-fang-yan-shi-lang-de-ling-bi-yi-feng-ming-bi-yun
title: 方岩侍郎得靈壁一峰名碧雲
titlePinyin: fang1 yan2 shi4 lang2 de2 ling2 bi4 yi4 feng1 ming2 bi4 yun2
titleSlug: fang-yan-shi-lang-de-ling-bi-yi-feng-ming-bi-yun
author: 釋居簡
authorPinyin: shi4 ju1 jian3
authorSlug: shi-ju-jian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 坡陁巨璞韜玄質，壤斷虜塵天半壁。
- 鄉來誰試小龍文，切得一峯歸笠澤。
- 太湖繞山三萬頃，奇産雖多不足惜。
- 雲邊七十二峯青，强顔亦復無顔色。
- 滑膚弗受莓苔裹，素藴豈容塵土蝕。
- 雲升霞舉幻瑰奇，玉響金渾隨拊擊。
- 一從越相去悠悠，幾見吳宮春寂寂。
- 方岩委羽在何許，帖天弱水蓬萊隔。
- 泠然一瞬三萬里，風煙浩蕩尋無迹。
- 既伴壺中清晝長，想見袖中東海窄。
- 那知篆鼎銘彜外，尚餘三丈浯溪石。
- 擘窠不到小玲瓏，却須細細蠅頭刻。

## 拼音

- po1 tuo2 ju4 pu2 tao1 xuan2 zhi4 ， rang3 duan4 lu3 chen2 tian1 ban4 bi4 。
- xiang1 lai2 shui2 shi4 xiao3 long2 wen2 ， qie4 de2 yi4 feng1 gui1 li4 ze2 。
- tai4 hu2 rao4 shan1 san1 wan4 qing3 ， qi2 chan3 sui1 duo1 bu4 zu2 xi1 。
- yun2 bian1 qi1 shi2 er4 feng1 qing1 ， qiang2 yan2 yi4 fu4 wu2 yan2 se4 。
- hua2 fu1 fu2 shou4 mei2 tai2 guo3 ， su4 yun4 qi3 rong2 chen2 tu3 shi2 。
- yun2 sheng1 xia2 ju3 huan4 gui1 qi2 ， yu4 xiang3 jin1 hun2 sui2 fu3 ji1 。
- yi4 cong2 yue4 xiang1 qu4 you1 you1 ， ji1 jian4 wu2 gong1 chun1 ji4 ji4 。
- fang1 yan2 wei3 yu3 zai4 he2 xu1 ， tie1 tian1 ruo4 shui3 peng2 lai2 ge2 。
- ling2 ran2 yi2 shun4 san1 wan4 li3 ， feng1 yan1 hao4 dang4 xun2 wu2 ji4 。
- ji4 ban4 hu2 zhong1 qing1 zhou4 chang2 ， xiang3 jian4 xiu4 zhong1 dong1 hai3 zhai3 。
- na4 zhi1 zhuan4 ding3 ming2 yi2 wai4 ， shang4 yu2 san1 zhang4 wu2 xi1 shi2 。
- bo4 ke1 bu2 dao4 xiao3 ling2 long2 ， que4 xu1 xi4 xi4 ying2 tou2 ke4 。

## 注释

## 译文

## 赏析
