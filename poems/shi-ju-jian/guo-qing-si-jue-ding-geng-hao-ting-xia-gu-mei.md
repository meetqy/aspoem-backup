---
id: shi-ju-jian-guo-qing-si-jue-ding-geng-hao-ting-xia-gu-mei
title: 國清寺絕頂更好亭下古梅
titlePinyin: guo2 qing1 si4 jue2 ding3 geng4 hao3 ting2 xia4 gu3 mei2
titleSlug: guo-qing-si-jue-ding-geng-hao-ting-xia-gu-mei
author: 釋居簡
authorPinyin: shi4 ju1 jian3
authorSlug: shi-ju-jian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 花開更好亭前枝，亭曰更好花更奇。
- 我猶未到春已到，春不到此將焉歸。
- 千山萬山儼環抱，一樹兩樹藏嶔𡼭。
- 曉粧弗受朱粉污，老去自著莓苔衣。
- 澹交霜髯與蒼玉，雅宜茅舍橫疎籬。
- 雲英風味有餘裕，石鯨鱗甲饒華滋。
- 恍然羅浮月中見，髿髿紺髮森冰肌。
- 又如大窖凍不死，凜凜素節無瑕疵。
- 紛紛紅紫不解事，與春角逐何遲遲。
- 待文作興不足道，凡民碌碌終奚爲。
- 孤芳拔俗千萬丈，未暇相與論襟期。
- 貞姿皓態美無度，幽意獨許鮮風知。
- 悠然憑高一披拂，僧窗處處開晴霏。
- 窗間跏趺擁風葉，照几碧眸岩電馳。
- 淵淵方寸湛古井，一漚不動清漣漪。
- 天香閟此無盡藏，潜於鼻觀通幾微。
- 水流山空但自笑，理與神遇端如斯。
- 鄉來孤山水清淺，龜膚鶴膝相參差。
- 青銅盤屈破香雪，紫鐵矯揉駢明璣。
- 膏肓泉石政爲此，冠冕草木今其誰。
- 天公亦復加靳惜，闊著湖水無邊涯。
- 八篇只遣處士賦，一點不放紅塵飛。
- 是中泉石固深秀，惜欠晴湖山四圍。
- 客如我輩亦不惡，擬賡疎影橫斜詩。
- 後車合改效顰轍，亦若佩弦仍佩韋。

## 拼音

- hua1 kai1 geng4 hao3 ting2 qian2 zhi1 ， ting2 yue1 geng4 hao3 hua1 geng4 qi2 。
- wo3 you2 wei4 dao4 chun1 yi3 dao4 ， chun1 bu2 dao4 ci3 jiang1 yan1 gui1 。
- qian1 shan1 wan4 shan1 yan3 huan2 bao4 ， yi2 shu4 liang3 shu4 cang2 qin1 𡼭。
- xiao3 zhuang1 fu2 shou4 zhu1 fen3 wu1 ， lao3 qu4 zi4 zhu4 mei2 tai2 yi1 。
- dan4 jiao1 shuang1 ran2 yu3 cang1 yu4 ， ya3 yi2 mao2 she4 heng2 shu1 li2 。
- yun2 ying1 feng1 wei4 you3 yu2 yu4 ， shi2 jing1 lin2 jia3 rao2 hua2 zi1 。
- huang3 ran2 luo2 fu2 yue4 zhong1 jian4 ， sha1 sha1 gan4 fa4 sen1 bing1 ji1 。
- you4 ru2 da4 jiao4 dong4 bu4 si3 ， lin3 lin3 su4 jie2 wu2 xia2 ci1 。
- fen1 fen1 hong2 zi3 bu4 jie3 shi4 ， yu3 chun1 jue2 zhu2 he2 chi2 chi2 。
- dai4 wen2 zuo4 xing1 bu4 zu2 dao4 ， fan2 min2 lu4 lu4 zhong1 xi1 wei2 。
- gu1 fang1 ba2 su2 qian1 wan4 zhang4 ， wei4 xia2 xiang1 yu3 lun4 jin1 qi1 。
- zhen1 zi1 hao4 tai4 mei3 wu2 du4 ， you1 yi4 du2 xu1 xian1 feng1 zhi1 。
- you1 ran2 ping2 gao1 yi1 pi1 fu2 ， seng1 chuang1 chu3 chu3 kai1 qing2 fei1 。
- chuang1 jian4 jia1 fu1 yong1 feng1 ye4 ， zhao4 ji3 bi4 mou2 yan2 dian4 chi2 。
- yuan1 yuan1 fang1 cun4 zhan4 gu3 jing3 ， yi4 ou1 bu2 dong4 qing1 lian2 yi1 。
- tian1 xiang1 bi4 ci3 wu2 jin4 cang2 ， qian2 wu1 bi2 guan1 tong1 ji1 wei1 。
- shui3 liu2 shan1 kong1 dan4 zi4 xiao4 ， li3 yu3 shen2 yu4 duan1 ru2 si1 。
- xiang1 lai2 gu1 shan1 shui3 qing1 qian3 ， gui1 fu1 he4 xi1 xiang1 can1 cha4 。
- qing1 tong2 pan2 qu1 po4 xiang1 xue3 ， zi3 tie3 jiao3 rou2 pian2 ming2 ji1 。
- gao1 huang1 quan2 shi2 zheng4 wei2 ci3 ， guan1 mian3 cao3 mu4 jin1 qi2 shui2 。
- tian1 gong1 yi4 fu4 jia1 jin4 xi1 ， kuo4 zhu4 hu2 shui3 wu2 bian1 ya2 。
- ba1 pian1 zhi1 qian3 chu3 shi4 fu4 ， yi4 dian3 bu2 fang4 hong2 chen2 fei1 。
- shi4 zhong1 quan2 shi2 gu4 shen1 xiu4 ， xi1 qian4 qing2 hu2 shan1 si4 wei2 。
- ke4 ru2 wo3 bei4 yi4 bu2 e4 ， ni3 geng1 shu1 ying3 heng2 xie2 shi1 。
- hou4 ju1 he2 gai3 xiao4 pin2 zhe2 ， yi4 ruo4 pei4 xian2 reng2 pei4 wei2 。

## 注释

## 译文

## 赏析
