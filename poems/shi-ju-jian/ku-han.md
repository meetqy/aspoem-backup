---
id: shi-ju-jian-ku-han
title: 苦旱
titlePinyin: ku3 han4
titleSlug: ku-han
author: 釋居簡
authorPinyin: shi4 ju1 jian3
authorSlug: shi-ju-jian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 荼蘼殿春春云徂，芳庭過雨紅欲無。
- 一晴不雨苦陽久，四五十日瞻天衢。
- 黄塵陸漲草樹暗，積水戽乾河港枯。
- 秧猶未插莠如棘，田已不勝龜拆塗。
- 沈牛投虎竟茫昧，死鷸脯蚌才斯須。
- 蜿蜒展轉不肯寤，山川尸素方寧居。
- 困魚止陸相喣濡，斗升未必副所需。
- 元首股肱本同德，熙怡和樂綿九區。
- 萬幾總覽天所見，十目所視吾誰諛。
- 商羊弗見來庭除，旱魃妄冀逃天誅。
- 曩聞尺箠笞單于，豈不足將雷電驅。
- 不須决海戒覆車，不須挽河洗潢洿。
- 只願閉門十日雨，四海涼生斃九烏。

## 拼音

- tu2 mi2 dian4 chun1 chun1 yun2 cu2 ， fang1 ting2 guo4 yu3 hong2 yu4 wu2 。
- yi4 qing2 bu4 yu3 ku3 yang2 jiu3 ， si4 wu3 shi2 ri4 zhan1 tian1 qu2 。
- huang2 chen2 lu4 zhang3 cao3 shu4 an4 ， ji1 shui3 hu4 qian2 he2 gang3 ku1 。
- yang1 you2 wei4 cha1 you3 ru2 ji2 ， tian2 yi3 bu2 sheng4 gui1 chai1 tu2 。
- shen3 niu2 tou2 hu3 jing4 mang2 mei4 ， si3 yu4 pu2 bang4 cai2 si1 xu1 。
- wan1 yan2 zhan3 zhuan3 bu4 ken3 wu4 ， shan1 chuan1 shi1 su4 fang1 ning2 ju1 。
- kun4 yu2 zhi3 lu4 xiang1 xu3 ru2 ， dou3 sheng1 wei4 bi4 fu4 suo3 xu1 。
- yuan2 shou3 gu3 gong1 ben3 tong2 de2 ， xi1 yi2 he2 le4 mian2 jiu3 qu1 。
- wan4 ji1 zong3 lan3 tian1 suo3 jian4 ， shi2 mu4 suo3 shi4 wu2 shui2 yu2 。
- shang1 yang2 fu2 jian4 lai2 ting2 chu2 ， han4 ba2 wang4 ji4 tao2 tian1 zhu1 。
- nang3 wen2 chi3 chui2 chi1 dan1 yu2 ， qi3 bu4 zu2 jiang1 lei2 dian4 qu1 。
- bu4 xu1 jue2 hai3 jie4 fu4 ju1 ， bu4 xu1 wan3 he2 xi3 huang2 wu1 。
- zhi1 yuan4 bi4 men2 shi2 ri4 yu3 ， si4 hai3 liang2 sheng1 bi4 jiu3 wu1 。

## 注释

## 译文

## 赏析
