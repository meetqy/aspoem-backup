---
id: shi-ju-jian-pei-chen-zhong-shu-you-liang-xian-tang
title: 陪陳中書游兩仙堂
titlePinyin: pei2 chen2 zhong1 shu1 you2 liang3 xian1 tang2
titleSlug: pei-chen-zhong-shu-you-liang-xian-tang
author: 釋居簡
authorPinyin: shi4 ju1 jian3
authorSlug: shi-ju-jian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 透雲兩鴻鵠，何年忽卑飛。
- 指爪泥上留，弗與歲月移。
- 大聲疾璆琳，萬竅不敢嘶。
- 琅然答空山，玲然震清溪。
- 俯仰半千載，日日春菲菲。
- 緒餘及草木，草木竟莫知。
- 坐令萬金産，不直五字奇。
- 江左數六謝，選中輒見推。
- 清新輩阿連，亦豈媿客兒。
- 開元天寶間，有客償心期。
- 玉頹沈香北，健筆揮珠璣。
- 天威不可奪，人爵不可縻。
- 此邦非故鄉，每至輒倦歸。
- 樓居寄逸想，更較先後爲。
- 有美池上仙，凜凜岩壑姿。
- 轍飛兩公後，惄若饑渴思。
- 作堂肖公像，疊嶂雙溪西。
- 幻出天上人，對峙玉羽衣。
- 乾坤浩蕩春，盎盎在兩眉。
- 清冰照人冷，恍如吟嘯時。
- 泠泠氣欲仙，擬馽游龍騎。
- 世隘烏足容，才大不得施。
- 至今騷雅流，臨風揮涕洏。

## 拼音

- tou4 yun2 liang3 hong2 hu2 ， he2 nian2 hu1 bei1 fei1 。
- zhi3 zhao3 ni2 shang4 liu2 ， fu2 yu3 sui4 yue4 yi2 。
- da4 sheng1 ji2 qiu2 lin2 ， wan4 qiao4 bu4 gan3 si1 。
- lang2 ran2 da2 kong1 shan1 ， ling2 ran2 zhen4 qing1 xi1 。
- fu3 yang3 ban4 qian1 zai4 ， ri4 ri4 chun1 fei1 fei1 。
- xu4 yu2 ji2 cao3 mu4 ， cao3 mu4 jing4 mo4 zhi1 。
- zuo4 ling4 wan4 jin1 chan3 ， bu4 zhi2 wu3 zi4 qi2 。
- jiang1 zuo3 shu4 liu4 xie4 ， xuan3 zhong1 zhe2 jian4 tui1 。
- qing1 xin1 bei4 a1 lian2 ， yi4 qi3 kui4 ke4 er2 。
- kai1 yuan2 tian1 bao3 jian4 ， you3 ke4 chang2 xin1 qi1 。
- yu4 tui2 shen3 xiang1 bei3 ， jian4 bi3 hui1 zhu1 ji1 。
- tian1 wei1 bu4 ke3 duo2 ， ren2 jue2 bu4 ke3 mi2 。
- ci3 bang1 fei1 gu4 xiang1 ， mei3 zhi4 zhe2 juan4 gui1 。
- lou2 ju1 ji4 yi4 xiang3 ， geng4 jiao4 xian1 hou4 wei2 。
- you3 mei3 chi2 shang4 xian1 ， lin3 lin3 yan2 he4 zi1 。
- zhe2 fei1 liang3 gong1 hou4 ， ni4 ruo4 ji1 ke3 si1 。
- zuo4 tang2 xiao4 gong1 xiang4 ， die2 zhang4 shuang1 xi1 xi1 。
- huan4 chu1 tian1 shang4 ren2 ， dui4 zhi4 yu4 yu3 yi1 。
- qian2 kun1 hao4 dang4 chun1 ， ang4 ang4 zai4 liang3 mei2 。
- qing1 bing1 zhao4 ren2 leng3 ， huang3 ru2 yin2 xiao4 shi2 。
- ling2 ling2 qi4 yu4 xian1 ， ni3 zhi2 you2 long2 qi2 。
- shi4 ai4 wu1 zu2 rong2 ， cai2 da4 bu4 de2 shi1 。
- zhi4 jin1 sao1 ya3 liu2 ， lin2 feng1 hui1 ti4 er2 。

## 注释

## 译文

## 赏析
