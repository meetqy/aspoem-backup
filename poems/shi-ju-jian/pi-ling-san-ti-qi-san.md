---
id: shi-ju-jian-pi-ling-san-ti-qi-san
title: 毗陵三題  其三
titlePinyin: pi2 ling2 san1 ti2     qi2 san1
titleSlug: pi-ling-san-ti-qi-san
author: 釋居簡
authorPinyin: shi4 ju1 jian3
authorSlug: shi-ju-jian
dynasty: 宋
dynastyPinyin: song4
dynastySlug: song
tags: []
---

## 正文

- 故國有喬木，獨孤去思處。
- 陳祠後庭曠，落落肆蟠踞。
- 輪囷平地起，婆娑半天去。
- 亭亭若爲高，滴翠重於霧。
- 冰雪不知凜，春秋不知數。
- 雲仍今幾何，梁棟亦云婁。
- 攀可梯天雲，涉可航海具。
- 玄鶴問耆壽，老鳳停孤翥。
- 前年雷破山，裂木如折筯。
- 俯觀數州地，屹立障瀾柱。
- 雖云不附麗，亦豈無佽助。
- 百圍振虛籟，言嗟漆園誤。
- 溜雨四十圍，詩史誕彌著。
- 鏘然古柏行，誰領末後句。
- 一畮蔽蒼苔，回顧空蕃庶。

## 拼音

- gu4 guo2 you3 qiao2 mu4 ， du2 gu1 qu4 si1 chu3 。
- chen2 ci2 hou4 ting2 kuang4 ， luo4 luo4 si4 pan2 ju4 。
- lun2 qun1 ping2 di4 qi3 ， po2 suo1 ban4 tian1 qu4 。
- ting2 ting2 ruo4 wei2 gao1 ， di1 cui4 zhong4 wu1 wu4 。
- bing1 xue3 bu4 zhi1 lin3 ， chun1 qiu1 bu4 zhi1 shu4 。
- yun2 reng2 jin1 ji1 he2 ， liang2 dong4 yi4 yun2 lou2 。
- pan1 ke3 ti1 tian1 yun2 ， she4 ke3 hang2 hai3 ju4 。
- xuan2 he4 wen4 qi2 shou4 ， lao3 feng4 ting2 gu1 zhu4 。
- qian2 nian2 lei2 po4 shan1 ， lie4 mu4 ru2 zhe2 zhu4 。
- fu3 guan1 shu4 zhou1 di4 ， yi4 li4 zhang4 lan2 zhu4 。
- sui1 yun2 bu2 fu4 li2 ， yi4 qi3 wu2 ci4 zhu4 。
- bai3 wei2 zhen4 xu1 lai4 ， yan2 jie1 qi1 yuan2 wu4 。
- liu1 yu3 si4 shi2 wei2 ， shi1 shi3 dan4 mi2 zhu4 。
- qiang1 ran2 gu3 bai3 xing2 ， shui2 ling3 mo4 hou4 ju4 。
- yi4 mu3 bi4 cang1 tai2 ， hui2 gu4 kong1 fan1 shu4 。

## 注释

## 译文

## 赏析
