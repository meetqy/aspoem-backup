---
id: shi-ju-jian-qiu-yu-lian-dong-xue-ji-chang-ping-shi-zhe-wang-lang-zhong
title: 秋雨連冬雪寄常平使者王郎中
titlePinyin: qiu1 yu3 lian2 dong1 xue3 ji4 chang2 ping2 shi3 zhe3 wang2 lang2 zhong1
titleSlug: qiu-yu-lian-dong-xue-ji-chang-ping-shi-zhe-wang-lang-zhong
author: 釋居簡
authorPinyin: shi4 ju1 jian3
authorSlug: shi-ju-jian
dynasty: 宋
dynastyPinyin: song4
dynastySlug: song
tags: []
---

## 正文

- 九月十月閏月雨，陰晶陽采雲霾𢾅。
- 十旬朝夕漏涔涔，豈應漏處無人補。
- 準擬書雲須少霽，破鏡上天猶未已。
- 田家屋老半閒茅，带雨旋抽仍數米。
- 雨中集霰初廉纖，雪中更把來麰占。
- 麰今一粒不入土，倘有些小黄厭厭。
- 春耕仰麥今無麥，欲驅秧馬饑無策。
- 富人露廩矗如林，價高少室山人索。
- 貪夫相時爲利謀，耕夫食力毋過求。
- 無求尚有豐凶憂，更憂螟螣蠈與蟊。
- 常平使者深長慮，少戇安知汲長孺。
- 開倉振粟勇不疑，救焚孰與先救饑。

## 拼音

- jiu3 yue4 shi2 yue4 run4 yue4 yu3 ， yin1 jing1 yang2 cai3 yun2 mai2 𢾅。
- shi2 xun2 zhao1 xi1 lou4 cen2 cen2 ， qi3 ying1 lou4 chu3 wu2 ren2 bu3 。
- zhun3 ni3 shu1 yun2 xu1 shao3 ji4 ， po4 jing4 shang4 tian1 you2 wei4 yi3 。
- tian2 jia1 wu1 lao3 ban4 xian2 mao2 ， dai4 yu3 xuan2 chou1 reng2 shu4 mi3 。
- yu3 zhong1 ji2 xian4 chu1 lian2 xian1 ， xue3 zhong1 geng4 ba3 lai2 mou2 zhan4 。
- mou2 jin1 yi2 li4 bu2 ru4 tu3 ， tang3 you3 xie1 xiao3 huang2 yan4 yan4 。
- chun1 geng1 yang3 mai4 jin1 wu2 mai4 ， yu4 qu1 yang1 ma3 ji1 wu2 ce4 。
- fu4 ren2 lu4 lin3 chu4 ru2 lin2 ， jia4 gao1 shao3 shi4 shan1 ren2 suo3 。
- tan1 fu1 xiang1 shi2 wei2 li4 mou2 ， geng1 fu1 shi2 li4 wu2 guo4 qiu2 。
- wu2 qiu2 shang4 you3 feng1 xiong1 you1 ， geng4 you1 ming2 teng2 zei2 yu3 mao2 。
- chang2 ping2 shi3 zhe3 shen1 chang2 lü4 ， shao3 zhuang4 an1 zhi1 ji2 chang2 ru2 。
- kai1 cang1 zhen4 su4 yong3 bu4 yi2 ， jiu4 fen2 shu2 yu3 xian1 jiu4 ji1 。

## 注释

## 译文

## 赏析
