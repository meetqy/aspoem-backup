---
id: shi-ju-jian-zhuang-an-yue-zi-yu-su-zhai-fu-er-shi-zhang-jiang-ge-zhi-ji-de-jia-zi
title: 戇菴約子與素齋赴二石丈江閣之集得頰字
titlePinyin: zhuang4 an1 yue1 zi3 yu3 su4 zhai1 fu4 er4 shi2 zhang4 jiang1 ge2 zhi1 ji2 de2 jia2 zi4
titleSlug: zhuang-an-yue-zi-yu-su-zhai-fu-er-shi-zhang-jiang-ge-zhi-ji-de-jia-zi
author: 釋居簡
authorPinyin: shi4 ju1 jian3
authorSlug: shi-ju-jian
dynasty: 宋
dynastyPinyin: song4
dynastySlug: song
tags: []
---

## 正文

- 半山蛇腹彎城頰，層雲鴟尾翔山脇。
- 紫萸獨自對黄花，采筆不須題落葉。
- 山容入秋太瘦生，倚筇欲賦登山行。
- 諸公譚玄若破敵，萬籟爲我俱銷聲。
- 俯瞰市人酣戰蟻，喧寂兩忘同一眡。
- 悠然五字隠長城，萬馬循牆看披靡。
- 數峰薄暮方展眉，笑人買山後小支。
- 誰能料理身後計，更復願爲天下奇。
- 滄江潮晚鯨吞吐，白鷗群分復群聚。
- 出門一笑問浮圖，風動琅璫半天語。

## 拼音

- ban4 shan1 she2 fu4 wan1 cheng2 jia2 ， ceng2 yun2 chi1 wei3 xiang2 shan1 xie2 。
- zi3 yu2 du2 zi4 dui4 huang2 hua1 ， cai3 bi3 bu4 xu1 ti2 luo4 ye4 。
- shan1 rong2 ru4 qiu1 tai4 shou4 sheng1 ， yi3 qiong2 yu4 fu4 deng1 shan1 xing2 。
- zhu1 gong1 tan2 xuan2 ruo4 po4 di2 ， wan4 lai4 wei2 wo3 ju4 xiao1 sheng1 。
- fu3 kan4 shi4 ren2 han1 zhan4 yi3 ， xuan1 ji4 liang3 wang4 tong2 yi2 shi4 。
- you1 ran2 wu3 zi4 yin3 chang2 cheng2 ， wan4 ma3 xun2 qiang2 kan4 pi1 mi3 。
- shu4 feng1 bo2 mu4 fang1 zhan3 mei2 ， xiao4 ren2 mai3 shan1 hou4 xiao3 zhi1 。
- shui2 neng2 liao4 li3 shen1 hou4 ji4 ， geng4 fu4 yuan4 wei2 tian1 xia4 qi2 。
- cang1 jiang1 chao2 wan3 jing1 tun1 tu3 ， bai2 ou1 qun2 fen1 fu4 qun2 ju4 。
- chu1 men2 yi2 xiao4 wen4 fu2 tu2 ， feng1 dong4 lang2 dang1 ban4 tian1 yu3 。

## 注释

## 译文

## 赏析
