---
id: shi-ju-jian-wu-wu-he-dai-zhi-qian-si-he-ru-shan
title: 吳吾何待制遣四鶴入山
titlePinyin: wu2 wu2 he2 dai4 zhi4 qian3 si4 he4 ru4 shan1
titleSlug: wu-wu-he-dai-zhi-qian-si-he-ru-shan
author: 釋居簡
authorPinyin: shi4 ju1 jian3
authorSlug: shi-ju-jian
dynasty: 宋
dynastyPinyin: song4
dynastySlug: song
tags: []
---

## 正文

- 竹扉無人敲，掩關長夕曛。
- 一饑苦難療，三篾收奇勳。
- 鼎來四胎仙，縞袂垂玄帉。
- 其一行且却，隠若避世紛。
- 其一擬前邁，步武閑如雲。
- 唳者又其次，畫然戛天垠。
- 季氏響相答，和樂方誾誾。
- 昂然青田英，暫爾北磵濆。
- 鸞鵠倘可侶，雞鶩端不群。
- 乘軒初何心，在陰當有聞。
- 日飲澗底淥，時啄岩根芸。
- 華表懷故都，蕙帳悲移文。
- 仙凡豈異轍，風月當平分。
- 主人爾同調，與俗相蕕薰。
- 浪迹傃富貴，永懷酣典墳。
- 衡連老蒼官，從合抱節君。
- 遣爾尋考槃，亦足張吾軍。
- 人方斧槁梧，對此齒沒齦。
- 駸駸恐爾及，惴惴令人慬。
- 胸中小天地，籠中何足云。

## 拼音

- zhu2 fei1 wu2 ren2 qiao1 ， yan3 guan1 chang2 xi1 xun1 。
- yi4 ji1 ku3 nan2 liao2 ， san1 mie4 shou1 qi2 xun1 。
- ding3 lai2 si4 tai1 xian1 ， gao3 mei4 chui2 xuan2 fen1 。
- qi2 yi1 xing2 qie3 que4 ， yin3 ruo4 bi4 shi4 fen1 。
- qi2 yi1 ni3 qian2 mai4 ， bu4 wu3 xian2 ru2 yun2 。
- li4 zhe3 you4 qi2 ci4 ， hua4 ran2 jia2 tian1 yin2 。
- ji4 shi4 xiang3 xiang1 da2 ， he2 le4 fang1 yin2 yin2 。
- ang2 ran2 qing1 tian2 ying1 ， zan4 er3 bei3 jian4 pen1 。
- luan2 hu2 tang3 ke3 lü3 ， ji1 wu4 duan1 bu4 qun2 。
- cheng2 xuan1 chu1 he2 xin1 ， zai4 yin1 dang1 you3 wen2 。
- ri4 yin3 jian4 di3 lu4 ， shi2 zhuo2 yan2 gen1 yun2 。
- hua2 biao3 huai2 gu4 du1 ， hui4 zhang4 bei1 yi2 wen2 。
- xian1 fan2 qi3 yi4 zhe2 ， feng1 yue4 dang1 ping2 fen1 。
- zhu3 ren2 er3 tong2 diao4 ， yu3 su2 xiang1 you2 xun1 。
- lang4 ji4 su4 fu4 gui4 ， yong3 huai2 han1 dian3 fen2 。
- heng2 lian2 lao3 cang1 guan1 ， cong2 he2 bao4 jie2 jun1 。
- qian3 er3 xun2 kao3 pan2 ， yi4 zu2 zhang1 wu2 jun1 。
- ren2 fang1 fu3 gao3 wu2 ， dui4 ci3 chi3 mei2 yin2 。
- qin1 qin1 kong3 er3 ji2 ， zhui4 zhui4 ling4 ren2 jin4 。
- xiong1 zhong1 xiao3 tian1 di4 ， long2 zhong1 he2 zu2 yun2 。

## 注释

## 译文

## 赏析
