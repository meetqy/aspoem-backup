---
id: shi-ju-jian-pi-ling-san-ti-qi-er
title: 毗陵三題  其二
titlePinyin: pi2 ling2 san1 ti2     qi2 er4
titleSlug: pi-ling-san-ti-qi-er
author: 釋居簡
authorPinyin: shi4 ju1 jian3
authorSlug: shi-ju-jian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 太平寺壁滄煙浦，亭勻剪得尋丈許。
- 初驚洶洶欲掀天，熟視方方不踰矩。
- 潛珍毓怪疑無數，又疑勇鬭鯨鵬聚。
- 掩歛光芒不呈露，定在崩奔漩澓處。
- 三江既入九派分，南江北江相與隣。
- 中泠一滴渾不得，滔滔清徹岷山脈。
- 故家門掩岷山雲，送江入海闚蓬灜。
- 山遥海闊三萬里，一芥不浮長止止。
- 六鰲不動風不摇，爛銀城闕明霞起。
- 回頭觀此破屋壁，千濤萬浪尋無跡。
- 鄉來有術只觀瀾，只今觀畫寧無術。

## 拼音

- tai4 ping2 si4 bi4 cang1 yan1 pu3 ， ting2 yun2 jian3 de2 xun2 zhang4 xu1 。
- chu1 jing1 xiong1 xiong1 yu4 xian1 tian1 ， shu2 shi4 fang1 fang1 bu4 yu2 ju3 。
- qian2 zhen1 yu4 guai4 yi2 wu2 shu4 ， you4 yi2 yong3 dou4 jing1 peng2 ju4 。
- yan3 lian3 guang1 mang2 bu4 cheng2 lu4 ， ding4 zai4 beng1 ben1 xuan2 fu2 chu3 。
- san1 jiang1 ji4 ru4 jiu3 pai4 fen1 ， nan2 jiang1 bei3 jiang1 xiang1 yu3 lin2 。
- zhong1 ling2 yi4 di1 hun2 bu4 de2 ， tao1 tao1 qing1 che4 min2 shan1 mai4 。
- gu4 jia1 men2 yan3 min2 shan1 yun2 ， song4 jiang1 ru4 hai3 kui1 peng2 ying2 。
- shan1 yao2 hai3 kuo4 san1 wan4 li3 ， yi2 jie4 bu4 fu2 chang2 zhi3 zhi3 。
- liu4 ao2 bu2 dong4 feng1 bu4 yao2 ， lan4 yin2 cheng2 que4 ming2 xia2 qi3 。
- hui2 tou2 guan1 ci3 po4 wu1 bi4 ， qian1 tao1 wan4 lang4 xun2 wu2 ji4 。
- xiang1 lai2 you3 shu4 zhi1 guan1 lan2 ， zhi1 jin1 guan1 hua4 ning2 wu2 shu4 。

## 注释

## 译文

## 赏析
