---
id: shi-ju-jian-shi-lin-zhu-sun-ye-zi-yun-zuo-shou-fa-er-wang-yi-ji-bu-xia-you-shou
title: 石林諸孫葉子雲左手法二王逸蹟不下右手
titlePinyin: shi2 lin2 zhu1 sun1 ye4 zi3 yun2 zuo3 shou3 fa3 er4 wang2 yi4 ji4 bu2 xia4 you4 shou3
titleSlug: shi-lin-zhu-sun-ye-zi-yun-zuo-shou-fa-er-wang-yi-ji-bu-xia-you-shou
author: 釋居簡
authorPinyin: shi4 ju1 jian3
authorSlug: shi-ju-jian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 桐軒法鍾王，人鮮出其右。
- 出奇左運腕，亦復龍蛇走。
- 悠然伸勁畫，壯甚紫鐵鈕。
- 番然變道古，古藤瘦牽糾。
- 輕墨蔓如縷，大者大如斗。
- 故家翰墨場，有此擅場手。
- 星星滿青鏡，入眼未始有。
- 四支同一初，視聽有常守。
- 執捉與踐履，造次各先後。
- 云何互其用，落落便相偶。
- 猶來幽人心，冏冏浄不垢。
- 衡從一機透，衆妙俱輻輳。
- 逢原蓋自得，左右均去取。
- 枝葉隨根本，股肱副元首。
- 一身小天地，默窺元化母。

## 拼音

- tong2 xuan1 fa3 zhong1 wang2 ， ren2 xian1 chu1 qi2 you4 。
- chu1 qi2 zuo3 yun4 wan4 ， yi4 fu4 long2 she2 zou3 。
- you1 ran2 shen1 jin4 hua4 ， zhuang4 shen4 zi3 tie3 niu3 。
- fan1 ran2 bian4 dao4 gu3 ， gu3 teng2 shou4 qian1 jiu1 。
- qing1 mo4 man4 ru2 lü3 ， da4 zhe3 da4 ru2 dou4 。
- gu4 jia1 han4 mo4 chang3 ， you3 ci3 shan4 chang3 shou3 。
- xing1 xing0 man3 qing1 jing4 ， ru4 yan3 wei4 shi3 you3 。
- si4 zhi1 tong2 yi4 chu1 ， shi4 ting1 you3 chang2 shou3 。
- zhi2 zhuo1 yu3 jian4 lü3 ， zao4 ci4 ge4 xian1 hou4 。
- yun2 he2 hu4 qi2 yong4 ， luo4 luo4 bian4 xiang1 ou3 。
- you2 lai2 you1 ren2 xin1 ， jiong3 jiong3 jing4 bu2 gou4 。
- heng2 cong2 yi4 ji1 tou4 ， zhong4 miao4 ju4 fu2 cou4 。
- feng2 yuan2 gai4 zi4 de2 ， zuo3 you4 jun1 qu4 qu3 。
- zhi1 ye4 sui2 gen1 ben3 ， gu3 gong1 fu4 yuan2 shou3 。
- yi4 shen1 xiao3 tian1 di4 ， mo4 kui1 yuan2 hua4 mu3 。

## 注释

## 译文

## 赏析
