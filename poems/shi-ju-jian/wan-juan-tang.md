---
id: shi-ju-jian-wan-juan-tang
title: 萬卷堂
titlePinyin: wan4 juan4 tang2
titleSlug: wan-juan-tang
author: 釋居簡
authorPinyin: shi4 ju1 jian3
authorSlug: shi-ju-jian
dynasty: 宋
dynastyPinyin: song4
dynastySlug: song
tags: []
---

## 正文

- 吾聞先進之野人，耕養之外三年通一經。
- 區區三六一十有八載，六經未必皆知津。
- 獵獵牙籤三萬軸，當時想見從頭讀。
- 若將有限趁無窮，偃鼠飲河徒滿腹。
- 何如一笑俱忘言，文字洗空如露蟬。
- 等閑一嗅盡其要，蕭郎餘習三生前。
- 萬卷堂中浩如海，一點胸中無芥蒂。
- 蘢葱初日上闌干，坦腹便便日中曬。

## 拼音

- wu2 wen2 xian1 jin4 zhi1 ye3 ren2 ， geng1 yang3 zhi1 wai4 san1 nian2 tong1 yi4 jing1 。
- qu1 qu1 san1 liu4 yi1 shi2 you3 ba1 zai4 ， liu4 jing1 wei4 bi4 jie1 zhi1 jin1 。
- lie4 lie4 ya2 qian1 san1 wan4 zhou2 ， dang1 shi2 xiang3 jian4 cong2 tou2 du2 。
- ruo4 jiang1 you3 xian4 chen4 wu2 qiong2 ， yan3 shu3 yin3 he2 tu2 man3 fu4 。
- he2 ru2 yi1 xiao4 ju4 wang4 yan2 ， wen2 zi4 xi3 kong1 ru2 lu4 chan2 。
- deng3 xian2 yi2 xiu4 jin4 qi2 yao4 ， xiao1 lang2 yu2 xi2 san1 sheng1 qian2 。
- wan4 juan4 tang2 zhong1 hao4 ru2 hai3 ， yi4 dian3 xiong1 zhong1 wu2 jie4 di4 。
- long2 cong1 chu1 ri4 shang4 lan2 gan1 ， tan3 fu4 bian4 bian4 ri4 zhong1 shai4 。

## 注释

## 译文

## 赏析
