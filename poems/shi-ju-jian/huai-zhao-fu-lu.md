---
id: shi-ju-jian-huai-zhao-fu-lu
title: 懷趙府錄
titlePinyin: huai2 zhao4 fu3 lu4
titleSlug: huai-zhao-fu-lu
author: 釋居簡
authorPinyin: shi4 ju1 jian3
authorSlug: shi-ju-jian
dynasty: 宋
dynastyPinyin: song4
dynastySlug: song
tags: []
---

## 正文

- 知義稱仲子，義豈仲子明。
- 康章果何事，其如通國人。
- 國人眼芒羊，眇視終不親。
- 悠悠鹿爲馬，擾擾丹成青。
- 軻豈好辯哉，隠若不得平。
- 斥矯如斥羊，子孝俾孝信。
- 高風既偃草，雄辯如建瓴。
- 真固易爲贋，贋亦難逃真。
- 至今百世下，粲粲日與星。
- 向來宣城掾，趙擅梁楚聲。
- 束書甫言歸，議者紛而紜。
- 番騰巧如織，萋菲駢相新。
- 老我若病瘖，不覺勇自鳴。
- 掾自仙源來，世襲清流盟。
- 家法凜雪霜，厥緒方振振。
- 諸父相頡頏，渭陽更輪囷。
- 佞賢决雄雌，霄壤與渭涇。
- 軻死雖無傳，此舌死不泯。
- 不與智者道，此道誰商評。

## 拼音

- zhi1 yi4 cheng1 zhong4 zi3 ， yi4 qi3 zhong4 zi3 ming2 。
- kang1 zhang1 guo3 he2 shi4 ， qi2 ru2 tong1 guo2 ren2 。
- guo2 ren2 yan3 mang2 yang2 ， miao3 shi4 zhong1 bu4 qin1 。
- you1 you1 lu4 wei2 ma3 ， rao3 rao3 dan1 cheng2 qing1 。
- ke1 qi3 hao3 bian4 zai1 ， yin3 ruo4 bu4 de2 ping2 。
- chi4 jiao3 ru2 chi4 yang2 ， zi3 xiao4 bi3 xiao4 xin4 。
- gao1 feng1 ji4 yan3 cao3 ， xiong2 bian4 ru2 jian4 ling2 。
- zhen1 gu4 yi4 wei2 yan4 ， yan4 yi4 nan2 tao2 zhen1 。
- zhi4 jin1 bai3 shi4 xia4 ， can4 can4 ri4 yu3 xing1 。
- xiang4 lai2 xuan1 cheng2 yuan4 ， zhao4 shan4 liang2 chu3 sheng1 。
- shu4 shu1 fu3 yan2 gui1 ， yi4 zhe3 fen1 er2 yun2 。
- fan1 teng2 qiao3 ru2 zhi1 ， qi1 fei1 pian2 xiang1 xin1 。
- lao3 wo3 ruo4 bing4 yin1 ， bu4 jue2 yong3 zi4 ming2 。
- yuan4 zi4 xian1 yuan2 lai2 ， shi4 xi2 qing1 liu2 meng2 。
- jia1 fa3 lin3 xue3 shuang1 ， jue2 xu4 fang1 zhen4 zhen4 。
- zhu1 fu4 xiang1 jie2 hang2 ， wei4 yang2 geng4 lun2 qun1 。
- ning4 xian2 jue2 xiong2 ci2 ， xiao1 rang3 yu3 wei4 jing1 。
- ke1 si3 sui1 wu2 chuan2 ， ci3 she2 si3 bu4 min3 。
- bu4 yu3 zhi4 zhe3 dao4 ， ci3 dao4 shui2 shang1 ping2 。

## 注释

## 译文

## 赏析
