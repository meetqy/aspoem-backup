---
id: shi-ju-jian-yue-lou-chen-si-bo-hui-li-yang-bing-qian-wen-xin-ke
title: 月樓陳寺簿惠李陽冰千文新刻
titlePinyin: yue4 lou2 chen2 si4 bo2 hui4 li3 yang2 bing1 qian1 wen2 xin1 ke4
titleSlug: yue-lou-chen-si-bo-hui-li-yang-bing-qian-wen-xin-ke
author: 釋居簡
authorPinyin: shi4 ju1 jian3
authorSlug: shi-ju-jian
dynasty: 宋
dynastyPinyin: song4
dynastySlug: song
tags: []
---

## 正文

- 厥初至文無一字，誰將鳥蹟分形似。
- 天淳屢警不知防，七鑿纔終混沌死。
- 遂令天下後世空紛綸，蟲魚鍾鼎駢相新。
- 茫然不理字外意，但見九州四海同軌仍同文。
- 王郎羽化不可馽，小篆千人萬人習。
- 祖龍無恙事如麻，稍緩簿書期會急。
- 西京杜門草太玄，諸儒載酒尊所聞。
- 莫言字是紙上語，尋古康逵須得門。
- 朅來小楷無餘韻，更復顛狂闚草聖。
- 不見當時石鼓歌，哂乃數紙博白鵝。
- 悠悠古恨憑誰雪，想見月樓時對月。
- 質衣訪古錦作囊，李侯屈鐵千琳琅。
- 百金購工鑱翠琰，數間僦舍生寒光。
- 欲壽此書休待賈，待向君家提此話。
- 不圖復見古人心，要與月樓同博雅。

## 拼音

- jue2 chu1 zhi4 wen2 wu2 yi2 zi4 ， shui2 jiang1 niao3 ji4 fen1 xing2 si4 。
- tian1 chun2 lü3 jing3 bu4 zhi1 fang2 ， qi1 zao2 cai2 zhong1 hun4 dun4 si3 。
- sui4 ling4 tian1 xia4 hou4 shi4 kong1 fen1 lun2 ， chong2 yu2 zhong1 ding3 pian2 xiang1 xin1 。
- mang2 ran2 bu4 li3 zi4 wai4 yi4 ， dan4 jian4 jiu3 zhou1 si4 hai3 tong2 gui3 reng2 tong2 wen2 。
- wang2 lang2 yu3 hua4 bu4 ke3 zhi2 ， xiao3 zhuan4 qian1 ren2 wan4 ren2 xi2 。
- zu3 long2 wu2 yang4 shi4 ru2 ma2 ， shao1 huan3 bo2 shu1 qi1 hui4 ji2 。
- xi1 jing1 du4 men2 cao3 tai4 xuan2 ， zhu1 ru2 zai4 jiu3 zun1 suo3 wen2 。
- mo4 yan2 zi4 shi4 zhi3 shang4 yu3 ， xun2 gu3 kang1 kui2 xu1 de2 men2 。
- qie4 lai2 xiao3 kai3 wu2 yu2 yun4 ， geng4 fu4 dian1 kuang2 kui1 cao3 sheng4 。
- bu2 jian4 dang1 shi2 shi2 gu3 ge1 ， shen3 nai3 shu4 zhi3 bo2 bai2 e2 。
- you1 you1 gu3 hen4 ping2 shui2 xue3 ， xiang3 jian4 yue4 lou2 shi2 dui4 yue4 。
- zhi4 yi1 fang3 gu3 jin3 zuo4 nang2 ， li3 hou2 qu1 tie3 qian1 lin2 lang2 。
- bai3 jin1 gou4 gong1 chan2 cui4 yan3 ， shu4 jian4 jiu4 she3 sheng1 han2 guang1 。
- yu4 shou4 ci3 shu1 xiu1 dai4 jia3 ， dai4 xiang4 jun1 jia1 ti2 ci3 hua4 。
- bu4 tu2 fu4 jian4 gu3 ren2 xin1 ， yao4 yu3 yue4 lou2 tong2 bo2 ya3 。

## 注释

## 译文

## 赏析
