---
id: shi-ju-jian-xie-zhang-dan-xia-xu-shu-gao
title: 謝張丹霞序疎藁
titlePinyin: xie4 zhang1 dan1 xia2 xu4 shu1 gao3
titleSlug: xie-zhang-dan-xia-xu-shu-gao
author: 釋居簡
authorPinyin: shi4 ju1 jian3
authorSlug: shi-ju-jian
dynasty: 宋
dynastyPinyin: song4
dynastySlug: song
tags: []
---

## 正文

- 裳織新雲錦，交尋舊布衣。
- 荆蠻九鼎重，嶺海一官微。
- 心事淵明是，天時伯玉非。
- 談高方諤諤，調古獨巍巍。
- 亦有蘭爲佩，能無簡絕韋。
- 灌纓東磵水，訪舊北山薇。
- 老我家何在，顛風鷁退飛。
- 襪頭常反著，車轍每殊歸。
- 但覺烏仍好，端知驥可睎。
- 草中同臭少，爨下賞音稀。
- 煮字徒相餉，忘言合見譏。
- 牛腰繁卷軸，蚌腹欠珠璣。
- 重借言如史，輕因鼠發機。
- 毳雲甘寂寞，華衮借光輝。
- 雞肋初無取，雲斤不足揮。
- 樓寬長挂榻，月好許敲扉。
- 踵息寧乖衆，心聲願聽希。
- 李雖嘲杜瘦，孟不與韓違。
- 末路宜多助，孤軍佇解圍。
- 載驅慙款段，忍負鏤金鞿。

## 拼音

- shang0 zhi1 xin1 yun2 jin3 ， jiao1 xun2 jiu4 bu4 yi1 。
- jing1 man2 jiu3 ding3 zhong4 ， ling3 hai3 yi4 guan1 wei1 。
- xin1 shi4 yuan1 ming2 shi4 ， tian1 shi2 bo2 yu4 fei1 。
- tan2 gao1 fang1 e4 e4 ， diao4 gu3 du2 wei1 wei1 。
- yi4 you3 lan2 wei2 pei4 ， neng2 wu2 jian3 jue2 wei2 。
- guan4 ying1 dong1 jian4 shui3 ， fang3 jiu4 bei3 shan1 wei1 。
- lao3 wo3 jia1 he2 zai4 ， dian1 feng1 yi4 tui4 fei1 。
- wa4 tou2 chang2 fan3 zhu4 ， ju1 zhe2 mei3 shu1 gui1 。
- dan4 jue2 wu1 reng2 hao3 ， duan1 zhi1 ji4 ke3 xi1 。
- cao3 zhong1 tong2 chou4 shao3 ， cuan4 xia4 shang3 yin1 xi1 。
- zhu3 zi4 tu2 xiang1 xiang3 ， wang4 yan2 he2 jian4 ji1 。
- niu2 yao1 fan2 juan4 zhou2 ， bang4 fu4 qian4 zhu1 ji1 。
- zhong4 jie4 yan2 ru2 shi3 ， qing1 yin1 shu3 fa1 ji1 。
- cui4 yun2 gan1 ji4 mo4 ， hua2 gun3 jie4 guang1 hui1 。
- ji1 lei4 chu1 wu2 qu3 ， yun2 jin1 bu4 zu2 hui1 。
- lou2 kuan1 chang2 gua4 ta4 ， yue4 hao3 xu1 qiao1 fei1 。
- zhong3 xi1 ning2 guai1 zhong4 ， xin1 sheng1 yuan4 ting1 xi1 。
- li3 sui1 chao2 du4 shou4 ， meng4 bu4 yu3 han2 wei2 。
- mo4 lu4 yi2 duo1 zhu4 ， gu1 jun1 zhu4 jie3 wei2 。
- zai4 qu1 can2 kuan3 duan4 ， ren3 fu4 lou4 jin1 ji1 。

## 注释

## 译文

## 赏析
