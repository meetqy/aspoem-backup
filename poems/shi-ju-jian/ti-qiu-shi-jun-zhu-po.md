---
id: shi-ju-jian-ti-qiu-shi-jun-zhu-po
title: 題丘使君竹坡
titlePinyin: ti2 qiu1 shi3 jun1 zhu2 po1
titleSlug: ti-qiu-shi-jun-zhu-po
author: 釋居簡
authorPinyin: shi4 ju1 jian3
authorSlug: shi-ju-jian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 人間苦炎熱，君家窗戶凉。
- 人間苦埃壒，君家如瀟湘。
- 入門洞真趣，繞戶皆篔簹。
- 華月篩碎金，鮮風戛叢琅。
- 初疑低地碧，忽觀拂雲長。
- 不倚見特立，側挺終弗僵。
- 弗延醉名流，只著雛鳳凰。
- 奇草時自芬，幽蘭時自芳。
- 歌鳥時自新，風玉時自鏘。
- 枯榆與老柳，莫蔓夫子牆。
- 牆固不在高，賜也不足方。
- 市聲辟三舍，苔痕寬一方。
- 衡斜露頭角，扶疎嚴奧堂。
- 凉薰入冰弦，古軫橫石床。
- 悠然於此時，物我各兩忘。
- 孰辨桀與跖，更說羲與皇。
- 無人不種花，長恐負艷陽。
- 我則異於是，無復相較量。
- 藏春在懷袖，不使蜂蝶狂。
- 願結虛心友，晚節同蒼蒼。

## 拼音

- ren2 jian4 ku3 yan2 re4 ， jun1 jia1 chuang1 hu4 liang2 。
- ren2 jian4 ku3 ai1 ai4 ， jun1 jia1 ru2 xiao1 xiang1 。
- ru4 men2 dong4 zhen1 qu4 ， rao4 hu4 jie1 yun2 dang1 。
- hua2 yue4 shai1 sui4 jin1 ， xian1 feng1 jia2 cong2 lang2 。
- chu1 yi2 di1 di4 bi4 ， hu1 guan1 fu2 yun2 chang2 。
- bu4 yi3 jian4 te4 li4 ， ce4 ting3 zhong1 fu2 jiang1 。
- fu2 yan2 zui4 ming2 liu2 ， zhi1 zhu4 chu2 feng4 huang2 。
- qi2 cao3 shi2 zi4 fen1 ， you1 lan2 shi2 zi4 fang1 。
- ge1 niao3 shi2 zi4 xin1 ， feng1 yu4 shi2 zi4 qiang1 。
- ku1 yu2 yu3 lao3 liu3 ， mo4 man4 fu1 zi3 qiang2 。
- qiang2 gu4 bu2 zai4 gao1 ， ci4 ye3 bu4 zu2 fang1 。
- shi4 sheng1 pi4 san1 she4 ， tai2 hen2 kuan1 yi4 fang1 。
- heng2 xie2 lu4 tou2 jiao3 ， fu2 shu1 yan2 ao4 tang2 。
- liang2 xun1 ru4 bing1 xian2 ， gu3 zhen3 heng2 shi2 chuang2 。
- you1 ran2 wu1 ci3 shi2 ， wu4 wo3 ge4 liang3 wang4 。
- shu2 bian4 jie2 yu3 zhi2 ， geng4 shuo1 xi1 yu3 huang2 。
- wu2 ren2 bu4 zhong3 hua1 ， chang2 kong3 fu4 yan4 yang2 。
- wo3 ze2 yi4 wu1 shi4 ， wu2 fu4 xiang1 jiao4 liang2 。
- cang2 chun1 zai4 huai2 xiu4 ， bu4 shi3 feng1 die2 kuang2 。
- yuan4 jie2 xu1 xin1 you3 ， wan3 jie2 tong2 cang1 cang1 。

## 注释

## 译文

## 赏析
