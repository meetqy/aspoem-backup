---
id: shi-ju-jian-liu-jian-xiang-xin-chu
title: 劉檢詳新除
titlePinyin: liu2 jian3 xiang2 xin1 chu2
titleSlug: liu-jian-xiang-xin-chu
author: 釋居簡
authorPinyin: shi4 ju1 jian3
authorSlug: shi-ju-jian
dynasty: 宋
dynastyPinyin: song4
dynastySlug: song
tags: []
---

## 正文

- 南北分疆後，關河氣不清。
- 有才皆瑣屑，臨事少崢嶸。
- 嵩華俱崷崒，岷峨獨抗衡。
- 卯金重耀德，藜杖復尋盟。
- 火老隨秋灺，凉深伴月生。
- 虛凝仙掌泫，縹緲慶雲明。
- 肯室高名節，寬西舊老成。
- 空群嘉駿産，跨竈大家聲。
- 問望公輿論，芬香藹旦評。
- 尺書賢十部，全璧藐連城。
- 一歲尋佳處，重陽欠好晴。
- 風輕茱未紫，露重菊初榮。
- 春玉新嘗稻，挼香試剪橙。
- 滿城風雨句，不足配餐英。

## 拼音

- nan2 bei3 fen1 jiang1 hou4 ， guan1 he2 qi4 bu4 qing1 。
- you3 cai2 jie1 suo3 xie4 ， lin2 shi4 shao3 zheng1 rong2 。
- song1 hua2 ju4 qiu2 zu2 ， min2 e2 du2 kang4 heng2 。
- mao3 jin1 zhong4 yao4 de2 ， li2 zhang4 fu4 xun2 meng2 。
- huo3 lao3 sui2 qiu1 xie4 ， liang2 shen1 ban4 yue4 sheng1 。
- xu1 ning2 xian1 zhang3 xuan4 ， piao3 miao3 qing4 yun2 ming2 。
- ken3 shi4 gao1 ming2 jie2 ， kuan1 xi1 jiu4 lao3 cheng2 。
- kong1 qun2 jia1 jun4 chan3 ， kua4 zao4 da4 jia1 sheng1 。
- wen4 wang4 gong1 yu2 lun4 ， fen1 xiang1 ai3 dan4 ping2 。
- chi3 shu1 xian2 shi2 bu4 ， quan2 bi4 miao3 lian2 cheng2 。
- yi2 sui4 xun2 jia1 chu3 ， zhong4 yang2 qian4 hao3 qing2 。
- feng1 qing1 zhu1 wei4 zi3 ， lu4 zhong4 ju2 chu1 rong2 。
- chun1 yu4 xin1 chang2 dao4 ， ruo2 xiang1 shi4 jian3 cheng2 。
- man3 cheng2 feng1 yu3 ju4 ， bu4 zu2 pei4 can1 ying1 。

## 注释

## 译文

## 赏析
