---
id: shi-ju-jian-cai-ti-gan-bu-ju
title: 蔡提幹卜居
titlePinyin: cai4 ti2 gan4 bu3 ju1
titleSlug: cai-ti-gan-bu-ju
author: 釋居簡
authorPinyin: shi4 ju1 jian3
authorSlug: shi-ju-jian
dynasty: 宋
dynastyPinyin: song4
dynastySlug: song
tags: []
---

## 正文

- 男兒胸中奇，忍作懷土羞。
- 冒榮復素食，矧乃羞之尤。
- 謾令兒女曹，欣戚相喧啾。
- 東家新買隣，百萬未易酬。
- 鄰人何人斯，百萬蒱博儔。
- 婁叱九折馭，朗吟三硤秋。
- 結客盡群玉，稅駕半九州。
- 疪存萬間志，資乏三徑謀。
- 長沙與吳會，豈必真菟裘。
- 濯足門前溪，泛月溪上舟。
- 有客共吟嘯，有書同校讎。
- 有時鼓瑟琴，亦復飛觥籌。
- 論士笑浮俗，得失令人愁。
- 重官不重名，不約常相侔。
- 鄉來飛將軍，渠豈不足侯。
- 名落天地間，迥覺天地遒。
- 謬侯紛如蟻，千古衆楚咻。
- 至今謬與賢，渭與涇殊流。
- 高名獨不死，天地同悠悠。

## 拼音

- nan2 er2 xiong1 zhong1 qi2 ， ren3 zuo4 huai2 tu3 xiu1 。
- mao4 rong2 fu4 su4 shi2 ， shen3 nai3 xiu1 zhi1 you2 。
- man2 ling4 er2 nü3 cao2 ， xin1 qi1 xiang1 xuan1 jiu1 。
- dong1 jia1 xin1 mai3 lin2 ， bai3 wan4 wei4 yi4 chou2 。
- lin2 ren2 he2 ren2 si1 ， bai3 wan4 pu2 bo2 chou2 。
- lou2 chi4 jiu3 zhe2 yu4 ， lang3 yin2 san1 xia2 qiu1 。
- jie2 ke4 jin4 qun2 yu4 ， shui4 jia4 ban4 jiu3 zhou1 。
- bi4 cun2 wan4 jian4 zhi4 ， zi1 fa2 san1 jing4 mou2 。
- chang2 sha1 yu3 wu2 hui4 ， qi3 bi4 zhen1 tu2 qiu2 。
- zhuo2 zu2 men2 qian2 xi1 ， fan4 yue4 xi1 shang4 zhou1 。
- you3 ke4 gong4 yin2 xiao4 ， you3 shu1 tong2 xiao4 chou2 。
- you3 shi2 gu3 se4 qin2 ， yi4 fu4 fei1 gong1 chou2 。
- lun4 shi4 xiao4 fu2 su2 ， de2 shi1 ling4 ren2 chou2 。
- zhong4 guan1 bu2 zhong4 ming2 ， bu4 yue1 chang2 xiang1 mou2 。
- xiang1 lai2 fei1 jiang1 jun1 ， qu2 qi3 bu4 zu2 hou2 。
- ming2 luo4 tian1 di4 jian4 ， jiong3 jue2 tian1 di4 qiu2 。
- miu4 hou2 fen1 ru2 yi3 ， qian1 gu3 zhong4 chu3 xiu1 。
- zhi4 jin1 miu4 yu3 xian2 ， wei4 yu3 jing1 shu1 liu2 。
- gao1 ming2 du2 bu4 si3 ， tian1 di4 tong2 you1 you1 。

## 注释

## 译文

## 赏析
