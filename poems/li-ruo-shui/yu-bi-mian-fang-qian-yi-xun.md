---
id: li-ruo-shui-yu-bi-mian-fang-qian-yi-xun
title: 御筆免房錢一旬
titlePinyin: yu4 bi3 mian3 fang2 qian2 yi4 xun2
titleSlug: yu-bi-mian-fang-qian-yi-xun
author: 李若水
authorPinyin: li3 ruo4 shui3
authorSlug: li-ruo-shui
dynasty: 宋
dynastyPinyin: song4
dynastySlug: song
tags: []
---

## 正文

- 風摇庭樹雲拍天，雪花亂拋如翦綿。
- 舉頭三日不見日，屋檐已欹街已填。
- 富兒圍爐笑浮頰，坐繞笙歌飛酒船。
- 儒生屈膝凍欲死，猶呵禿筆書長牋。
- 詩成吟哦不知了，兒饑索飯厨無煙。
- 太平君子萬民父，身居天上心民邊。
- 重懷長安桂玉費，急飛宸翰蠲屋錢。
- 門前賣報走如水，家家頂祝神霄仙。
- 小人猶有負暄見，輕繇薄稅今當先。
- 楚人得弓未爲大，願將此施均八埏。

## 拼音

- feng1 yao2 ting2 shu4 yun2 pai1 tian1 ， xue3 hua1 luan4 pao1 ru2 jian3 mian2 。
- ju3 tou2 san1 ri4 bu2 jian4 ri4 ， wu1 yan2 yi3 qi1 jie1 yi3 tian2 。
- fu4 er2 wei2 lu2 xiao4 fu2 jia2 ， zuo4 rao4 sheng1 ge1 fei1 jiu3 chuan2 。
- ru2 sheng1 qu1 xi1 dong4 yu4 si3 ， you2 he1 tu1 bi3 shu1 chang2 jian1 。
- shi1 cheng2 yin2 e2 bu4 zhi1 le0 ， er2 ji1 suo3 fan4 chu2 wu2 yan1 。
- tai4 ping2 jun1 zi3 wan4 min2 fu4 ， shen1 ju1 tian1 shang4 xin1 min2 bian1 。
- zhong4 huai2 chang2 an1 gui4 yu4 fei4 ， ji2 fei1 chen2 han4 juan1 wu1 qian2 。
- men2 qian2 mai4 bao4 zou3 ru2 shui3 ， jia1 jia1 ding3 zhu4 shen2 xiao1 xian1 。
- xiao3 ren2 you2 you3 fu4 xuan1 jian4 ， qing1 yao2 bao2 shui4 jin1 dang1 xian1 。
- chu3 ren2 de2 gong1 wei4 wei2 da4 ， yuan4 jiang1 ci3 shi1 jun1 ba1 shan1 。

## 注释

## 译文

## 赏析
