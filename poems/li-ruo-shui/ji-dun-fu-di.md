---
id: li-ruo-shui-ji-dun-fu-di
title: 寄敦夫弟
titlePinyin: ji4 dun1 fu1 di4
titleSlug: ji-dun-fu-di
author: 李若水
authorPinyin: li3 ruo4 shui3
authorSlug: li-ruo-shui
dynasty: 宋
dynastyPinyin: song4
dynastySlug: song
tags: []
---

## 正文

- 秋風秀庭槐，舉子勤朝課。
- 丹詔日邊下，收攬不貲貨。
- 小陸富才藻，振筆追楚些。
- 朱絲有知音，白雪定寡和。
- 銳氣壓同流，龍泉不容剉。
- 芥視青紫榮，未語手先唾。
- 我昔游詞場，一飛脫轗軻。
- 咫尺看青霄，三年困巡邏。
- 虛名損富貴，此生分寒餓。
- 輸他阿買輩，官高金印大。
- 造物端戲人，益知吾道左。
- 願爾早著勳，替我雲山卧。

## 拼音

- qiu1 feng1 xiu4 ting2 huai2 ， ju3 zi3 qin2 chao2 ke4 。
- dan1 zhao4 ri4 bian1 xia4 ， shou1 lan3 bu4 zi1 huo4 。
- xiao3 lu4 fu4 cai2 zao3 ， zhen4 bi3 zhui1 chu3 xie1 。
- zhu1 si1 you3 zhi1 yin1 ， bai2 xue3 ding4 gua3 he2 。
- rui4 qi4 ya1 tong2 liu2 ， long2 quan2 bu4 rong2 cuo4 。
- jie4 shi4 qing1 zi3 rong2 ， wei4 yu3 shou3 xian1 tuo4 。
- wo3 xi1 you2 ci2 chang3 ， yi4 fei1 tuo1 kan3 ke1 。
- zhi3 chi3 kan4 qing1 xiao1 ， san1 nian2 kun4 xun2 luo2 。
- xu1 ming2 sun3 fu4 gui4 ， ci3 sheng1 fen1 han2 e4 。
- shu1 ta1 a1 mai3 bei4 ， guan1 gao1 jin1 yin4 da4 。
- zao4 wu4 duan1 xi4 ren2 ， yi4 zhi1 wu2 dao4 zuo3 。
- yuan4 er3 zao3 zhu4 xun1 ， ti4 wo3 yun2 shan1 wo4 。

## 注释

## 译文

## 赏析
