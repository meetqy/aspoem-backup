---
id: li-ruo-shui-xu-tai-zai-sheng-ri
title: 徐太宰生日
titlePinyin: xu2 tai4 zai3 sheng1 ri4
titleSlug: xu-tai-zai-sheng-ri
author: 李若水
authorPinyin: li3 ruo4 shui3
authorSlug: li-ruo-shui
dynasty: 唐
dynastyPinyin: tang2
dynastySlug: tang
tags: []
---

## 正文

- 潭潭相府開日邊，瑞光錯落勝非煙。
- 珊鞭皂帽千騎聯，袖中各有崧高篇。
- 惟公妙年少比肩，筆底詞藻爭春妍。
- 千佛經上名高懸，層霄未許孤鴻鶱。
- 牛刀稍奏驚九天，召對紫殿席爲前。
- 舌本治道如湧泉，重瞳屢矚眷予偏。
- 駸駸臺省難淹延，徑躋政府持論堅。
- 彼姦不容外蕃宣，寺人炎炎國柄專。
- 力嘗抗之甘下遷，吾道不行乃命邅。
- 豈能俯首學阿諞，青雲斜飛二十年。
- 皇家累聖寶籙傳，太平推在商周先。
- 金人穹帳鄰幽燕，覘我弛備紛振鞭。
- 長驅近甸羅戈鋋，赤子枕藉吁可憐。
- 肉食者鄙議拘攣，金帛寶玩平山巔。
- 併割三鎮充垂涎，縣官聰明新位乾。
- 搜舉真相窮八埏，公鎮北門惠化沿。
- 左右國人皆曰賢，賜環歸來胡不遄。
- 父老泣把衣裙牽，白麻疏詔光台躔。
- 挈提宇宙歸陶甄，西北兩路尚控弦。
- 雖有盟好數棄捐，民貧到骨瘼未痊。
- 宿弊如毛費除蠲，仁祖良規人所便。
- 熙豐法誤今判然，斡旋鴻鈞須至權。
- 規規小手徒自纏，昔欲裕民反招愆。
- 茲其時矣盍勉旃，無使治行專潁川。
- 上天有意扶危顛，俾公之壽自綿綿，不須辟穀學神仙。

## 拼音

- tan2 tan2 xiang4 fu3 kai1 ri4 bian1 ， rui4 guang1 cuo4 luo4 sheng4 fei1 yan1 。
- shan1 bian1 zao4 mao4 qian1 qi2 lian2 ， xiu4 zhong1 ge4 you3 song1 gao1 pian1 。
- wei2 gong1 miao4 nian2 shao4 bi3 jian1 ， bi3 di3 ci2 zao3 zheng1 chun1 yan2 。
- qian1 fo2 jing1 shang4 ming2 gao1 xuan2 ， ceng2 xiao1 wei4 xu1 gu1 hong2 xian1 。
- niu2 dao1 shao1 zou4 jing1 jiu3 tian1 ， zhao4 dui4 zi3 dian4 xi2 wei2 qian2 。
- she2 ben3 zhi4 dao4 ru2 yong3 quan2 ， zhong4 tong2 lü3 zhu3 juan4 yu3 pian1 。
- qin1 qin1 tai2 sheng3 nan2 yan1 yan2 ， jing4 ji1 zheng4 fu3 chi2 lun4 jian1 。
- bi3 jian1 bu4 rong2 wai4 fan1 xuan1 ， si4 ren2 yan2 yan2 guo2 bing3 zhuan1 。
- li4 chang2 kang4 zhi1 gan1 xia4 qian1 ， wu2 dao4 bu4 xing2 nai3 ming4 zhan1 。
- qi3 neng2 fu3 shou3 xue2 a1 pian3 ， qing1 yun2 xie2 fei1 er4 shi2 nian2 。
- huang2 jia1 lei3 sheng4 bao3 lu4 chuan2 ， tai4 ping2 tui1 zai4 shang1 zhou1 xian1 。
- jin1 ren2 qiong2 zhang4 lin2 you1 yan1 ， chan1 wo3 chi2 bei4 fen1 zhen4 bian1 。
- chang2 qu1 jin4 dian4 luo2 ge1 chan2 ， chi4 zi3 zhen3 jie4 xu1 ke3 lian2 。
- rou4 shi2 zhe3 bi3 yi4 ju1 luan2 ， jin1 bo2 bao3 wan2 ping2 shan1 dian1 。
- bing4 ge1 san1 zhen4 chong1 chui2 xian2 ， xian4 guan1 cong1 ming2 xin1 wei4 qian2 。
- sou1 ju3 zhen1 xiang4 qiong2 ba1 shan1 ， gong1 zhen4 bei3 men2 hui4 hua4 yan2 。
- zuo3 you4 guo2 ren2 jie1 yue1 xian2 ， ci4 huan2 gui1 lai2 hu2 bu4 chuan2 。
- fu4 lao3 qi4 ba3 yi1 qun2 qian1 ， bai2 ma2 shu1 zhao4 guang1 tai2 chan2 。
- qie4 ti2 yu3 zhou4 gui1 tao2 zhen1 ， xi1 bei3 liang3 lu4 shang4 kong4 xian2 。
- sui1 you3 meng2 hao3 shu4 qi4 juan1 ， min2 pin2 dao4 gu3 mo4 wei4 quan2 。
- su4 bi4 ru2 mao2 fei4 chu2 juan1 ， ren2 zu3 liang2 gui1 ren2 suo3 bian4 。
- xi1 feng1 fa3 wu4 jin1 pan4 ran2 ， wo4 xuan2 hong2 jun1 xu1 zhi4 quan2 。
- gui1 gui1 xiao3 shou3 tu2 zi4 chan2 ， xi1 yu4 yu4 min2 fan3 zhao1 qian1 。
- zi1 qi2 shi2 yi3 he2 mian3 zhan1 ， wu2 shi3 zhi4 xing2 zhuan1 ying3 chuan1 。
- shang4 tian1 you3 yi4 fu2 wei1 dian1 ， bi3 gong1 zhi1 shou4 zi4 mian2 mian2 ， bu4 xu1 pi4 gu3 xue2 shen2 xian1 。

## 注释

## 译文

## 赏析
