---
id: li-ruo-shui-ci-yan-bo-shi-you-zi-luo-dong-wu-shou-qi-si
title: 次顔博士遊紫羅洞五首  其四
titlePinyin: ci4 yan2 bo2 shi4 you2 zi3 luo2 dong4 wu3 shou3     qi2 si4
titleSlug: ci-yan-bo-shi-you-zi-luo-dong-wu-shou-qi-si
author: 李若水
authorPinyin: li3 ruo4 shui3
authorSlug: li-ruo-shui
dynasty: 宋
dynastyPinyin: song4
dynastySlug: song
tags: []
---

## 正文

- 自憐無骨可封侯，漫來學省陪英遊。
- 逸興未忘河朔飲，羈蹤已分周南留。
- 久負雲山竟緣底，百指饑寒良坐此。
- 鬢毛蒼蒼已難揀，何時却到雲山裏。
- 休問歸囊金有無，采芝酌水延朝晡。
- 未要學仙跨威鳳，况肯作詩嘲訓狐。
- 藜杖芒鞋樂復樂，老藤懸花當羅幕。
- 月明須上最高峯，橫竹一聲秋萬壑。

## 拼音

- zi4 lian2 wu2 gu3 ke3 feng1 hou2 ， man4 lai2 xue2 sheng3 pei2 ying1 you2 。
- yi4 xing1 wei4 wang4 he2 shuo4 yin3 ， ji1 zong1 yi3 fen1 zhou1 nan2 liu2 。
- jiu3 fu4 yun2 shan1 jing4 yuan2 di3 ， bai3 zhi3 ji1 han2 liang2 zuo4 ci3 。
- bin4 mao2 cang1 cang1 yi3 nan2 jian3 ， he2 shi2 que4 dao4 yun2 shan1 li3 。
- xiu1 wen4 gui1 nang2 jin1 you3 wu2 ， cai3 zhi1 zhuo2 shui3 yan2 chao2 bu1 。
- wei4 yao4 xue2 xian1 kua4 wei1 feng4 ， kuang4 ken3 zuo4 shi1 chao2 xun4 hu2 。
- li2 zhang4 mang2 xie2 le4 fu4 le4 ， lao3 teng2 xuan2 hua1 dang1 luo2 mu4 。
- yue4 ming2 xu1 shang4 zui4 gao1 feng1 ， heng2 zhu2 yi4 sheng1 qiu1 wan4 he4 。

## 注释

## 译文

## 赏析
