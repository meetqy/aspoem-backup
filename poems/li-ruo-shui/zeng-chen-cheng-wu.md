---
id: li-ruo-shui-zeng-chen-cheng-wu
title: 贈陳承務
titlePinyin: zeng4 chen2 cheng2 wu4
titleSlug: zeng-chen-cheng-wu
author: 李若水
authorPinyin: li3 ruo4 shui3
authorSlug: li-ruo-shui
dynasty: 宋
dynastyPinyin: song4
dynastySlug: song
tags: []
---

## 正文

- 白馬津北千里疆，郡縣交錯旗布方。
- 廣平僻峙黄流旁，蓄兵萬指紅滿倉。
- 守將恃才政弗臧，公掊私取貪如狼。
- 扼兵之喉奪其糧，掊克帑藏資晏荒。
- 羣兇叫呶計則狂，敢以寸草驕太陽。
- 遂擁鷙猛爲主張，遂嚴統押分隊行。
- 遂排武庫擇刃鋩，絳巾繡裳馬龍驤。
- 縻執守將如驅羊，面疏隱惡衆踣傷。
- 傳呼戒關戍城隍，枚計豪戶恣劫攘。
- 金珠之餘重弗將，老稚踐蹂紛驚惶。
- 潛掛巨索投壕牆，小斯流血大仆僵。
- 或坐暗室遮屏床，或走曲巷雜病尪。
- 九重聞之駭非常，急詔將士趨衡漳。
- 鯨奔虎吼未就韁，擇肉而食誰敢當。
- 陳侯半世耽文章，再隨計吏觀國光。
- 才則有餘命不償，時吐憤氣干穹蒼。
- 古人一言靖猾强，牋簡萬世名飛揚。
- 誰能幽窗勘鉛黄，俯與羣蟻爭毫芒。
- 乃袖空手赴賊場，吾有寸舌充劍槍。
- 剖析禍福聲琅琅，儻昏不從死亦昌。
- 輦錢五萬倡厥鄉，少頃倚疊平山岡。
- 徽長鉤大餌鮮香，彼其喁喁果爭嘗。
- 戢牙伏爪威弭藏，再拜稱謝君策良。
- 徑取渠帥衆共戕，氛霾卷剝清風颺。
- 萬室相賀歡聲長，微斯人兮吾俱亡。
- 姓名朝夕奏未央，帝曰太守乏惠康。
- 幾使赤子罹禍殃，予嘉汝節敵秋霜。
- 錫之京秩厲勤王，圖厥後效吾所望。
- 忠義之風久微茫，君今與古爭煌煌。
- 我作此詩備遺忘，會有史筆流芬芳。

## 拼音

- bai2 ma3 jin1 bei3 qian1 li3 jiang1 ， jun4 xian4 jiao1 cuo4 qi2 bu4 fang1 。
- guang3 ping2 pi4 zhi4 huang2 liu2 pang2 ， xu4 bing1 wan4 zhi3 hong2 man3 cang1 。
- shou3 jiang1 shi4 cai2 zheng4 fu2 zang1 ， gong1 pou2 si1 qu3 tan1 ru2 lang2 。
- e4 bing1 zhi1 hou2 duo2 qi2 liang2 ， pou2 ke4 tang3 cang2 zi1 yan4 huang1 。
- qun2 xiong1 jiao4 nao2 ji4 ze2 kuang2 ， gan3 yi3 cun4 cao3 jiao1 tai4 yang2 。
- sui4 yong1 zhi4 meng3 wei2 zhu3 zhang1 ， sui4 yan2 tong3 ya1 fen1 dui4 xing2 。
- sui4 pai2 wu3 ku4 ze2 ren4 mang2 ， jiang4 jin1 xiu4 shang0 ma3 long2 xiang1 。
- mi2 zhi2 shou3 jiang1 ru2 qu1 yang2 ， mian4 shu1 yin3 e4 zhong4 bo2 shang1 。
- chuan2 hu1 jie4 guan1 shu4 cheng2 huang2 ， mei2 ji4 hao2 hu4 zi4 jie2 rang3 。
- jin1 zhu1 zhi1 yu2 zhong4 fu2 jiang1 ， lao3 zhi4 jian4 rou2 fen1 jing1 huang2 。
- qian2 gua4 ju4 suo3 tou2 hao2 qiang2 ， xiao3 si1 liu2 xue4 da4 pu2 jiang1 。
- huo4 zuo4 an4 shi4 zhe1 ping2 chuang2 ， huo4 zou3 qu3 xiang4 za2 bing4 wang1 。
- jiu3 chong2 wen2 zhi1 hai4 fei1 chang2 ， ji2 zhao4 jiang1 shi4 qu1 heng2 zhang1 。
- jing1 ben1 hu3 hou3 wei4 jiu4 jiang1 ， ze2 rou4 er2 shi2 shui2 gan3 dang1 。
- chen2 hou2 ban4 shi4 dan1 wen2 zhang1 ， zai4 sui2 ji4 li4 guan1 guo2 guang1 。
- cai2 ze2 you3 yu2 ming4 bu4 chang2 ， shi2 tu3 fen4 qi4 gan1 qiong2 cang1 。
- gu3 ren2 yi4 yan2 jing4 hua2 qiang2 ， jian1 jian3 wan4 shi4 ming2 fei1 yang2 。
- shui2 neng2 you1 chuang1 kan1 qian1 huang2 ， fu3 yu3 qun2 yi3 zheng1 hao2 mang2 。
- nai3 xiu4 kong1 shou3 fu4 zei2 chang3 ， wu2 you3 cun4 she2 chong1 jian4 qiang1 。
- pou1 xi1 huo4 fu2 sheng1 lang2 lang2 ， tang3 hun1 bu4 cong2 si3 yi4 chang1 。
- nian3 qian2 wu3 wan4 chang4 jue2 xiang1 ， shao3 qing3 yi3 die2 ping2 shan1 gang1 。
- hui1 chang2 gou1 da4 er3 xian1 xiang1 ， bi3 qi2 yong2 yong2 guo3 zheng1 chang2 。
- ji2 ya2 fu2 zhua3 wei1 mi3 cang2 ， zai4 bai4 cheng1 xie4 jun1 ce4 liang2 。
- jing4 qu3 qu2 shuai4 zhong4 gong4 qiang1 ， fen1 mai2 juan4 bao1 qing1 feng1 yang2 。
- wan4 shi4 xiang1 he4 huan1 sheng1 chang2 ， wei1 si1 ren2 xi1 wu2 ju4 wang2 。
- xing4 ming2 zhao1 xi1 zou4 wei4 yang1 ， di4 yue1 tai4 shou3 fa2 hui4 kang1 。
- ji1 shi3 chi4 zi3 li2 huo4 yang1 ， yu3 jia1 ru3 jie2 di2 qiu1 shuang1 。
- xi1 zhi1 jing1 zhi4 li4 qin2 wang2 ， tu2 jue2 hou4 xiao4 wu2 suo3 wang4 。
- zhong1 yi4 zhi1 feng1 jiu3 wei1 mang2 ， jun1 jin1 yu3 gu3 zheng1 huang2 huang2 。
- wo3 zuo4 ci3 shi1 bei4 yi2 wang4 ， hui4 you3 shi3 bi3 liu2 fen1 fang1 。

## 注释

## 译文

## 赏析
