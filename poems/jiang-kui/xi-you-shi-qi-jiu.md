---
id: jiang-kui-xi-you-shi-qi-jiu
title: 昔遊詩  其九
titlePinyin: xi1 you2 shi1     qi2 jiu3
titleSlug: xi-you-shi-qi-jiu
author: 姜夔
authorPinyin: jiang1 kui2
authorSlug: jiang-kui
dynasty: 宋
dynastyPinyin: song4
dynastySlug: song
tags: []
---

## 正文

- 昔遊桃源山，先次白馬渡。
- 渡頭何清深，鴻鵠在高樹。
- 白馬亦洞天，昔人有奇遇。
- 洞門不可見，但聞水聲怒。
- 瞻彼羽人宅，乃乘方船渡。
- 脩廊夾五殿，重閣映千樹。
- 規模象魏壯，回合綠陰護。
- 山椒望五谿，壺頭入指顧。
- 故宮在其北，屋瓦带松霧。
- 古杉晉時物，中空野人住。
- 外圍四十尺，內可十客聚。
- 我遊瞿仙館，壇上表遺步。
- 却下八疊坡，一亭衆妙具。
- 兩山抱澄潭，老木枝榦互。
- 瞻前秀而迥，坐久凜難駐。
- 桃源獨不見，僻在宮南路。
- 山行轉深邃，狙猿紛上下。
- 石竇出微涓，令我意猶豫。
- 昔聞漁舟子，水際見洞戶。
- 今看去溪遠，定自後人誤。
- 惆悵却歸來，此遊不得屢。
- 于今二十年，歷歷經行處。

## 拼音

- xi1 you2 tao2 yuan2 shan1 ， xian1 ci4 bai2 ma3 du4 。
- du4 tou2 he2 qing1 shen1 ， hong2 hu2 zai4 gao1 shu4 。
- bai2 ma3 yi4 dong4 tian1 ， xi1 ren2 you3 qi2 yu4 。
- dong4 men2 bu4 ke3 jian4 ， dan4 wen2 shui3 sheng1 nu4 。
- zhan1 bi3 yu3 ren2 zhai2 ， nai3 cheng2 fang1 chuan2 du4 。
- xiu1 lang2 jia1 wu3 dian4 ， zhong4 ge2 ying4 qian1 shu4 。
- gui1 mo2 xiang4 wei4 zhuang4 ， hui2 he2 lü4 yin1 hu4 。
- shan1 jiao1 wang4 wu3 xi1 ， hu2 tou2 ru4 zhi3 gu4 。
- gu4 gong1 zai4 qi2 bei3 ， wu1 wa3 dai4 song1 wu4 。
- gu3 shan1 jin4 shi2 wu4 ， zhong1 kong1 ye3 ren2 zhu4 。
- wai4 wei2 si4 shi2 chi3 ， nei4 ke3 shi2 ke4 ju4 。
- wo3 you2 qu2 xian1 guan3 ， tan2 shang4 biao3 yi2 bu4 。
- que4 xia4 ba1 die2 po1 ， yi4 ting2 zhong4 miao4 ju4 。
- liang3 shan1 bao4 cheng2 tan2 ， lao3 mu4 zhi1 gan4 hu4 。
- zhan1 qian2 xiu4 er2 jiong3 ， zuo4 jiu3 lin3 nan2 zhu4 。
- tao2 yuan2 du2 bu2 jian4 ， pi4 zai4 gong1 nan2 lu4 。
- shan1 xing2 zhuan3 shen1 sui4 ， ju1 yuan2 fen1 shang4 xia4 。
- shi2 dou4 chu1 wei1 juan1 ， ling4 wo3 yi4 you2 yu4 。
- xi1 wen2 yu2 zhou1 zi3 ， shui3 ji4 jian4 dong4 hu4 。
- jin1 kan4 qu4 xi1 yuan3 ， ding4 zi4 hou4 ren2 wu4 。
- chou2 chang4 que4 gui1 lai2 ， ci3 you2 bu4 de2 lü3 。
- yu2 jin1 er4 shi2 nian2 ， li4 li4 jing1 xing2 chu3 。

## 注释

## 译文

## 赏析
