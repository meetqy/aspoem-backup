---
id: jiang-kui-xi-you-shi-qi-yi-wu
title: 昔遊詩  其一五
titlePinyin: xi1 you2 shi1     qi2 yi1 wu3
titleSlug: xi-you-shi-qi-yi-wu
author: 姜夔
authorPinyin: jiang1 kui2
authorSlug: jiang-kui
dynasty: 宋
dynastyPinyin: song4
dynastySlug: song
tags: []
---

## 正文

- 衡山爲真宮，道士飲我酒。
- 共坐有何人，山中白衣叟。
- 問叟家何在，近住山洞口。
- 殷勤起見邀，徐步入林藪。
- 雲深險徑黑，石亂湍水吼。
- 尋源行漸遠，茅屋剪如帚。
- 老烹茶味苦，野琢琴形醜。
- 叟云司馬僊，學道此居久。
- 屋東大盤石，棋畫今尚有。
- 古木庇覆之，清泉石根走。
- 因悲百年內，汲汲成白首。
- 僊人固難值，隠者亦可偶。
- 追惟恍如夢，欲畫無好手。

## 拼音

- heng2 shan1 wei2 zhen1 gong1 ， dao4 shi4 yin3 wo3 jiu3 。
- gong4 zuo4 you3 he2 ren2 ， shan1 zhong1 bai2 yi1 sou3 。
- wen4 sou3 jia1 he2 zai4 ， jin4 zhu4 shan1 dong4 kou3 。
- yin1 qin2 qi3 jian4 yao1 ， xu2 bu4 ru4 lin2 sou3 。
- yun2 shen1 xian3 jing4 hei1 ， shi2 luan4 tuan1 shui3 hou3 。
- xun2 yuan2 xing2 jian4 yuan3 ， mao2 wu1 jian3 ru2 zhou3 。
- lao3 peng1 cha2 wei4 ku3 ， ye3 zhuo2 qin2 xing2 chou3 。
- sou3 yun2 si1 ma3 xian1 ， xue2 dao4 ci3 ju1 jiu3 。
- wu1 dong1 da4 pan2 shi2 ， qi2 hua4 jin1 shang4 you3 。
- gu3 mu4 bi4 fu4 zhi1 ， qing1 quan2 shi2 gen1 zou3 。
- yin1 bei1 bai3 nian2 nei4 ， ji2 ji2 cheng2 bai2 shou3 。
- xian1 ren2 gu4 nan2 zhi2 ， yin3 zhe3 yi4 ke3 ou3 。
- zhui1 wei2 huang3 ru2 meng4 ， yu4 hua4 wu2 hao3 shou3 。

## 注释

## 译文

## 赏析
