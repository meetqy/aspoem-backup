---
id: meng-xiang-feng-he-lang-zhong-you-xian-shan-si-pu-bu-jian-ji-li-li-bu-bao-bi-jian-pan-guan
title: 奉和郎中遊仙山四瀑布兼寄李吏部包祕監判官
titlePinyin: feng4 he2 lang2 zhong1 you2 xian1 shan1 si4 pu4 bu4 jian1 ji4 li3 li4 bu4 bao1 bi4 jian1 pan4 guan1
titleSlug: feng-he-lang-zhong-you-xian-shan-si-pu-bu-jian-ji-li-li-bu-bao-bi-jian-pan-guan
author: 孟翔
authorPinyin: meng4 xiang2
authorSlug: meng-xiang
dynasty: 唐
dynastyPinyin: tang2
dynastySlug: tang
tags: []
---

## 正文

- 昔人恣探討，飛流稱石門。
- 安知郡城側，別有神泉源。
- 疏鑿意大禹，勤求聞軒轅。
- 悠悠幾千歲，翳薈羣木繁。
- 奇狀出蔽蔓，勝概畢討論。
- 沿崖百丈落，奔注當空翻。
- 下如散雨足，上擬屯雲根。
- 變態凡幾處，靜神竟朝昏。
- 渴賢寄珠玉，受馥尋蘭蓀。
- 蘿蔦罥紫綬，巖隈駐朱轓。
- 方思謝康樂，好事名空存。

## 拼音

- xi1 ren2 zi4 tan4 tao3 ， fei1 liu2 cheng1 shi2 men2 。
- an1 zhi1 jun4 cheng2 ce4 ， bie2 you3 shen2 quan2 yuan2 。
- shu1 zao2 yi4 da4 yu3 ， qin2 qiu2 wen2 xuan1 yuan2 。
- you1 you1 ji1 qian1 sui4 ， yi4 hui4 qun2 mu4 fan2 。
- qi2 zhuang4 chu1 bi4 man4 ， sheng4 gai4 bi4 tao3 lun4 。
- yan2 ya2 bai3 zhang4 luo4 ， ben1 zhu4 dang1 kong1 fan1 。
- xia4 ru2 san4 yu3 zu2 ， shang4 ni3 tun2 yun2 gen1 。
- bian4 tai4 fan2 ji1 chu3 ， jing4 shen2 jing4 chao2 hun1 。
- ke3 xian2 ji4 zhu1 yu4 ， shou4 fu4 xun2 lan2 sun1 。
- luo2 niao3 juan4 zi3 shou4 ， yan2 wei1 zhu4 zhu1 fan1 。
- fang1 si1 xie4 kang1 le4 ， hao3 shi4 ming2 kong1 cun2 。

## 注释

## 译文

## 赏析
