---
id: chen-xiang-qi-yu
title: 祈雨
titlePinyin: qi2 yu3
titleSlug: qi-yu
author: 陳襄
authorPinyin: chen2 xiang1
authorSlug: chen-xiang
dynasty: 宋
dynastyPinyin: song4
dynastySlug: song
tags: []
---

## 正文

- 慶曆甲申歲，旱極憂民田。
- 農夫不得耕，相顧愁凶年。
- 帝心恐民憂，詔遣祈山川。
- 郡國舉祀典，齋戒陳豆籩。
- 望祭復雩龍，禱之必精虔。
- 經旬杳無報，旱氣增于前。
- 菑田揚飛塵，井谷無寸泉。
- 炎炎天地中，草木皆欲燃。
- 俗云有鰻魚，靈異古所傳。
- 太守順民心，命駕而迎焉。
- 樂以鐘鼓音，薰以沈檀烟。
- 儵驚西郊寒，靄靄離山巔。
- 急雨下滂沱，迅雷亦填填。
- 須臾畎畝盈，一境皆欣然。
- 始爲穴中魚，竊弄陰陽權。
- 山川豈無神，不能通于天。
- 蛟龍豈無靈，不能興於淵。
- 有若賞罰柄，反使奸臣專。

## 拼音

- qing4 li4 jia3 shen1 sui4 ， han4 ji2 you1 min2 tian2 。
- nong2 fu1 bu4 de2 geng1 ， xiang1 gu4 chou2 xiong1 nian2 。
- di4 xin1 kong3 min2 you1 ， zhao4 qian3 qi2 shan1 chuan1 。
- jun4 guo2 ju3 si4 dian3 ， zhai1 jie4 chen2 dou4 bian1 。
- wang4 ji4 fu4 yu2 long2 ， dao3 zhi1 bi4 jing1 qian2 。
- jing1 xun2 yao3 wu2 bao4 ， han4 qi4 zeng1 yu2 qian2 。
- zi1 tian2 yang2 fei1 chen2 ， jing3 gu3 wu2 cun4 quan2 。
- yan2 yan2 tian1 di4 zhong1 ， cao3 mu4 jie1 yu4 ran2 。
- su2 yun2 you3 man2 yu2 ， ling2 yi4 gu3 suo3 chuan2 。
- tai4 shou3 shun4 min2 xin1 ， ming4 jia4 er2 ying2 yan1 。
- le4 yi3 zhong1 gu3 yin1 ， xun1 yi3 shen3 tan2 yan1 。
- shu1 jing1 xi1 jiao1 han2 ， ai3 ai3 li2 shan1 dian1 。
- ji2 yu3 xia4 pang1 tuo2 ， xun4 lei2 yi4 tian2 tian2 。
- xu1 yu2 quan3 mu3 ying2 ， yi2 jing4 jie1 xin1 ran2 。
- shi3 wei2 xue2 zhong1 yu2 ， qie4 nong4 yin1 yang2 quan2 。
- shan1 chuan1 qi3 wu2 shen2 ， bu4 neng2 tong1 yu2 tian1 。
- jiao1 long2 qi3 wu2 ling2 ， bu4 neng2 xing1 wu1 yuan1 。
- you3 ruo4 shang3 fa2 bing3 ， fan3 shi3 jian1 chen2 zhuan1 。

## 注释

## 译文

## 赏析
