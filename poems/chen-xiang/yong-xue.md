---
id: chen-xiang-yong-xue
title: 咏雪
titlePinyin: yong3 xue3
titleSlug: yong-xue
author: 陳襄
authorPinyin: chen2 xiang1
authorSlug: chen-xiang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 三日連綿雪，豐年預可占。
- 陰寒驅瘴毒，刑殺助天殲。
- 片片尋衣袂，花花飣屋檐。
- 來時須浩漫，到地即微纖。
- 狼籍無由掃，虛空不易拈。
- 溪流成瀺灂，野色變青黔。
- 洗硯冰霜合，烹茶氣味甜。
- 行人留趾跡，村老上髭髯。
- 只被交加惑，寧爲冷凍厭。
- 價高龜手藥，勢壓酒家帘。
- 書案煩收拾，銅鑪減顧瞻。
- 先春嬌柳絮，永夜奪銀蟾。
- 磵石懸飛瀑，園籬挂織縑。
- 山光韜美玉，水鹵出形鹽。
- 圓若珠璣剖，輕如鵠鷺燖。
- 高疑翻箭浪，碎是擲牙籤。
- 蕭灑偏低竹，綢繆更倚蒹。
- 絲繩浮井谷，寶鑒照妝奩。
- 毫髪吹先起，脂膏著自黏。
- 垂枝多綫縷，鬅物利刀鐮。
- 粲者詩風美，皤如賁主嫌。
- 夷齊羞潔白，郅寧等威嚴。
- 草樹多摧折，萌芽苦滯淹。
- 霑濡雖近惠，染污劇傷廉。
- 黑帝由容慝，黄人但守謙。
- 蒼茫施粉繢，枯枿露鋒銛。
- 岳瀆何曾補，塵泥漸覺添。
- 饑貧逢道路，富貴隔帷簾。
- 飽得兒童戲，稀令烏雀覘。
- 未應平坎窞，故欲峙峰尖。
- 魍魎皆迷愕，蛟龍亦遁潛。
- 豪門生間阻，坐市獲并兼。
- 米穀方騰躍，簞瓢足養恬。
- 四垂雲黯黯，一室火炎炎。
- 已厭填溝壑，那思溉釜鬵。
- 此情終待訴，誰肯到窮閻。

## 拼音

- san1 ri4 lian2 mian2 xue3 ， feng1 nian2 yu4 ke3 zhan4 。
- yin1 han2 qu1 zhang4 du2 ， xing2 sha1 zhu4 tian1 jian1 。
- pian4 pian4 xun2 yi1 mei4 ， hua1 hua1 ding4 wu1 yan2 。
- lai2 shi2 xu1 hao4 man4 ， dao4 di4 ji2 wei1 xian1 。
- lang2 ji2 wu2 you2 sao3 ， xu1 kong1 bu2 yi4 nian1 。
- xi1 liu2 cheng2 chan2 zhuo2 ， ye3 se4 bian4 qing1 qian2 。
- xi3 yan4 bing1 shuang1 he2 ， peng1 cha2 qi4 wei4 tian2 。
- xing2 ren2 liu2 zhi3 ji4 ， cun1 lao3 shang4 zi1 ran2 。
- zhi1 bei4 jiao1 jia1 huo4 ， ning2 wei2 leng3 dong4 yan4 。
- jia4 gao1 gui1 shou3 yao4 ， shi4 ya1 jiu3 jia1 lian2 。
- shu1 an4 fan2 shou1 shi0 ， tong2 lu2 jian3 gu4 zhan1 。
- xian1 chun1 jiao1 liu3 xu4 ， yong3 ye4 duo2 yin2 chan2 。
- jian4 shi2 xuan2 fei1 pu4 ， yuan2 li2 gua4 zhi1 jian1 。
- shan1 guang1 tao1 mei3 yu4 ， shui3 lu3 chu1 xing2 yan2 。
- yuan2 ruo4 zhu1 ji1 pou1 ， qing1 ru2 hu2 lu4 xun2 。
- gao1 yi2 fan1 jian4 lang4 ， sui4 shi4 zhi4 ya2 qian1 。
- xiao1 sa3 pian1 di1 zhu2 ， chou2 mou2 geng4 yi3 jian1 。
- si1 sheng2 fu2 jing3 gu3 ， bao3 jian4 zhao4 zhuang1 lian2 。
- hao2 fa4 chui1 xian1 qi3 ， zhi1 gao1 zhu4 zi4 nian2 。
- chui2 zhi1 duo1 xian4 lü3 ， peng2 wu4 li4 dao1 lian2 。
- can4 zhe3 shi1 feng1 mei3 ， po2 ru2 bi4 zhu3 xian2 。
- yi2 qi2 xiu1 jie2 bai2 ， zhi4 ning2 deng3 wei1 yan2 。
- cao3 shu4 duo1 cui1 zhe2 ， meng2 ya2 ku3 zhi4 yan1 。
- zhan1 ru2 sui1 jin4 hui4 ， ran3 wu1 ju4 shang1 lian2 。
- hei1 di4 you2 rong2 te4 ， huang2 ren2 dan4 shou3 qian1 。
- cang1 mang2 shi1 fen3 hui4 ， ku1 nie4 lu4 feng1 xian1 。
- yue4 du2 he2 ceng2 bu3 ， chen2 ni2 jian4 jue2 tian1 。
- ji1 pin2 feng2 dao4 lu4 ， fu4 gui4 ge2 wei2 lian2 。
- bao3 de2 er2 tong2 xi4 ， xi1 ling4 wu1 que4 chan1 。
- wei4 ying1 ping2 kan3 dan4 ， gu4 yu4 zhi4 feng1 jian1 。
- wang3 liang3 jie1 mi2 e4 ， jiao1 long2 yi4 dun4 qian2 。
- hao2 men2 sheng1 jian4 zu3 ， zuo4 shi4 huo4 bing4 jian1 。
- mi3 gu3 fang1 teng2 yue4 ， dan1 piao2 zu2 yang3 tian2 。
- si4 chui2 yun2 an4 an4 ， yi2 shi4 huo3 yan2 yan2 。
- yi3 yan4 tian2 gou1 he4 ， na4 si1 gai4 fu3 xin2 。
- ci3 qing2 zhong1 dai4 su4 ， shui2 ken3 dao4 qiong2 yan2 。

## 注释

## 译文

## 赏析
