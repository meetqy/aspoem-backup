---
id: chen-xiang-song-bie-tan-de-nan-zi
title: 送別探得南字
titlePinyin: song4 bie2 tan4 de2 nan2 zi4
titleSlug: song-bie-tan-de-nan-zi
author: 陳襄
authorPinyin: chen2 xiang1
authorSlug: chen-xiang
dynasty: 宋
dynastyPinyin: song4
dynastySlug: song
tags: []
---

## 正文

- 謫宦情牢落，窮通理更諳。
- 讀書閒不廢，事道古何慚。
- 昔喜鄰州守，嘗陪後乘驂。
- 西湖遊未厭，北海飲方酣。
- 躡屐登雲嶠，捫蘿訪竹庵。
- 鷺濤千頃雪，鷲嶺萬堆藍。
- 姤遇時難一，睽離歲忽三。
- 陪京方接畛，歸省會同參。
- 士子文宗愈，朝廷禮問聃。
- 好留君左右，俄領郡東南。
- 歲旱錢仍貴，民饑命不堪。
- 下車寬賦役，露冕訓田蠶。
- 畫舸乘春別，新書卜日覃。
- 牙旗風發發，瑞節虎眈眈。
- 龍鳳吳王國，烟霞古佛龕。
- 荷香輕泛浦，桂子靜飄嵐。
- 草澤行吟苦，蘭陔奉養甘。
- 子文無慍色，夷甫足清談。
- 物外冥天籟，樽前據石楠。
- 惟應憐舊尹，漁釣負江潭。

## 拼音

- zhe2 huan4 qing2 lao2 luo4 ， qiong2 tong1 li3 geng4 an1 。
- du2 shu1 xian2 bu2 fei4 ， shi4 dao4 gu3 he2 can2 。
- xi1 xi3 lin2 zhou1 shou3 ， chang2 pei2 hou4 cheng2 can1 。
- xi1 hu2 you2 wei4 yan4 ， bei3 hai3 yin3 fang1 han1 。
- nie4 ji1 deng1 yun2 jiao4 ， men2 luo2 fang3 zhu2 an1 。
- lu4 tao1 qian1 qing3 xue3 ， jiu4 ling3 wan4 dui1 lan2 。
- gou4 yu4 shi2 nan2 yi1 ， kui2 li2 sui4 hu1 san1 。
- pei2 jing1 fang1 jie1 zhen3 ， gui1 sheng3 hui4 tong2 can1 。
- shi4 zi3 wen2 zong1 yu4 ， chao2 ting2 li3 wen4 dan1 。
- hao3 liu2 jun1 zuo3 you4 ， e2 ling3 jun4 dong1 nan2 。
- sui4 han4 qian2 reng2 gui4 ， min2 ji1 ming4 bu4 kan1 。
- xia4 ju1 kuan1 fu4 yi4 ， lu4 mian3 xun4 tian2 can2 。
- hua4 ge3 cheng2 chun1 bie2 ， xin1 shu1 bu3 ri4 qin2 。
- ya2 qi2 feng1 fa1 fa1 ， rui4 jie2 hu3 dan1 dan1 。
- long2 feng4 wu2 wang2 guo2 ， yan1 xia2 gu3 fo2 kan1 。
- he2 xiang1 qing1 fan4 pu3 ， gui4 zi3 jing4 piao1 lan2 。
- cao3 ze2 xing2 yin2 ku3 ， lan2 gai1 feng4 yang3 gan1 。
- zi3 wen2 wu2 yun4 se4 ， yi2 fu3 zu2 qing1 tan2 。
- wu4 wai4 ming2 tian1 lai4 ， zun1 qian2 ju4 shi2 nan2 。
- wei2 ying1 lian2 jiu4 yin3 ， yu2 diao4 fu4 jiang1 tan2 。

## 注释

## 译文

## 赏析
