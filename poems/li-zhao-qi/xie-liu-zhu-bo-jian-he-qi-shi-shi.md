---
id: li-zhao-qi-xie-liu-zhu-bo-jian-he-qi-shi-shi
title: 謝劉主簿見和乞石詩
titlePinyin: xie4 liu2 zhu3 bo2 jian4 he2 qi3 shi2 shi1
titleSlug: xie-liu-zhu-bo-jian-he-qi-shi-shi
author: 李昭玘
authorPinyin: li3 zhao1 qi3
authorSlug: li-zhao-qi
dynasty: 宋
dynastyPinyin: song4
dynastySlug: song
tags: []
---

## 正文

- 官居太疏冷，門外少車跡。
- 蕭蕭此君軒，爲我慰窮寂。
- 貪饕起餘慕，遠乞南山石。
- 形模太詭陋，此詠費搜摭。
- 蝦蟆欲上甕，作氣屢跳躑。
- 心知不可强，怒癭猶鼓息。
- 但勞旁者觀，笑爾不量力。
- 君能惠然來，抵鵲輕尺璧。
- 明月投我懷，坐上光彩溢。
- 神心巧鎸鑿，變化出胸臆。
- 高言寫豪壯，健讀口終吃。
- 衝風卷海濤，蕩潏迷四極。
- 陣馬脫重圍，戰士皆辟易。
- 使人魂魄沮，三日不敢食。
- 嗟余性頑闇，兀兀寡知識。
- 臃腫終天年，不願借雕飾。
- 翻憐孤僻中，趣味得所適。
- 拂石雲生手，誦詩風滿腋。
- 此應長不饑，富貴乃毒腊。
- 人生多苦辛，嗜好須自擇。

## 拼音

- guan1 ju1 tai4 shu1 leng3 ， men2 wai4 shao3 ju1 ji4 。
- xiao1 xiao1 ci3 jun1 xuan1 ， wei2 wo3 wei4 qiong2 ji4 。
- tan1 tao1 qi3 yu2 mu4 ， yuan3 qi3 nan2 shan1 shi2 。
- xing2 mo2 tai4 gui3 lou4 ， ci3 yong3 fei4 sou1 zhi2 。
- xia1 ma0 yu4 shang4 weng4 ， zuo4 qi4 lü3 tiao4 zhi2 。
- xin1 zhi1 bu4 ke3 qiang2 ， nu4 ying3 you2 gu3 xi1 。
- dan4 lao2 pang2 zhe3 guan1 ， xiao4 er3 bu2 liang4 li4 。
- jun1 neng2 hui4 ran2 lai2 ， di3 que4 qing1 chi3 bi4 。
- ming2 yue4 tou2 wo3 huai2 ， zuo4 shang4 guang1 cai3 yi4 。
- shen2 xin1 qiao3 juan1 zao2 ， bian4 hua4 chu1 xiong1 yi4 。
- gao1 yan2 xie3 hao2 zhuang4 ， jian4 du2 kou3 zhong1 chi1 。
- chong1 feng1 juan4 hai3 tao1 ， dang4 yu4 mi2 si4 ji2 。
- zhen4 ma3 tuo1 zhong4 wei2 ， zhan4 shi4 jie1 pi4 yi4 。
- shi3 ren2 hun2 po4 ju3 ， san1 ri4 bu4 gan3 shi2 。
- jie1 yu2 xing4 wan2 an4 ， wu4 wu4 gua3 zhi1 shi2 。
- yong1 zhong3 zhong1 tian1 nian2 ， bu2 yuan4 jie4 diao1 shi4 。
- fan1 lian2 gu1 pi4 zhong1 ， qu4 wei4 de2 suo3 shi4 。
- fu2 shi2 yun2 sheng1 shou3 ， song4 shi1 feng1 man3 ye4 。
- ci3 ying1 chang2 bu4 ji1 ， fu4 gui4 nai3 du2 la4 。
- ren2 sheng1 duo1 ku3 xin1 ， shi4 hao4 xu1 zi4 ze2 。

## 注释

## 译文

## 赏析
