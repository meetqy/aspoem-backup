---
id: li-zhao-qi-guan-hua
title: 觀畫
titlePinyin: guan1 hua4
titleSlug: guan-hua
author: 李昭玘
authorPinyin: li3 zhao1 qi3
authorSlug: li-zhao-qi
dynasty: 宋
dynastyPinyin: song4
dynastySlug: song
tags: []
---

## 正文

- 夢澤正天寒，南峰带秋色。
- 詩人句不盡，餘意傳粉墨。
- 年來兩眼昏，吏牘苦侵迫。
- 明窗展橫素，刮膜謝砭石。
- 往時蓬萊宮，圖畫燦東壁。
- 拾遺老陰峭，思訓麗春碧。
- 經年一過眼，行繞不暇食。
- 太行逢李生，筆勢妙思索。
- 未成真營丘，不俗已高格。
- 安得十萬錢，盡致鵝溪白。
- 不須念衣裘，䃜灰日滋殖。
- 寫我江湖心，浩蕩滿千尺。

## 拼音

- meng4 ze2 zheng4 tian1 han2 ， nan2 feng1 dai4 qiu1 se4 。
- shi1 ren2 ju4 bu2 jin4 ， yu2 yi4 chuan2 fen3 mo4 。
- nian2 lai2 liang3 yan3 hun1 ， li4 du2 ku3 qin1 po4 。
- ming2 chuang1 zhan3 heng2 su4 ， gua1 mo2 xie4 bian1 shi2 。
- wang3 shi2 peng2 lai2 gong1 ， tu2 hua4 can4 dong1 bi4 。
- shi2 yi2 lao3 yin1 qiao4 ， si1 xun4 li2 chun1 bi4 。
- jing1 nian2 yi2 guo4 yan3 ， xing2 rao4 bu4 xia2 shi2 。
- tai4 hang2 feng2 li3 sheng1 ， bi3 shi4 miao4 si1 suo3 。
- wei4 cheng2 zhen1 ying2 qiu1 ， bu4 su2 yi3 gao1 ge2 。
- an1 de2 shi2 wan4 qian2 ， jin4 zhi4 e2 xi1 bai2 。
- bu4 xu1 nian4 yi1 qiu2 ，䃜 hui1 ri4 zi1 zhi2 。
- xie3 wo3 jiang1 hu2 xin1 ， hao4 dang4 man3 qian1 chi3 。

## 注释

## 译文

## 赏析
