---
id: li-zhao-qi-xue-tang-shi-ji-zi-zhan
title: 雪堂詩寄子瞻
titlePinyin: xue3 tang2 shi1 ji4 zi3 zhan1
titleSlug: xue-tang-shi-ji-zi-zhan
author: 李昭玘
authorPinyin: li3 zhao1 qi3
authorSlug: li-zhao-qi
dynasty: 宋
dynastyPinyin: song4
dynastySlug: song
tags: []
---

## 正文

- 愁雲蔽日昏風發，鵝毛大片舞空闊。
- 陰崖冰壓木枝折，一鳥不飛人足絕。
- 山翁口掉肩擁褐，斫竹撐茅勞架結。
- 堂成不用巧丹涅，却畫東坡四山雪。
- 羣石嶄嶄爭皎潔，門外堂間兩清洌。
- 萬境一心同瑩徹，石床雲生濕肌髮。
- 布被颼颼冷於鐵，半夜哀猿叫山月。
- 山翁高哦響修越，不道妻啼憂米竭。
- 世事薰膏付灰滅，長安高門奔請謁。
- 赤日炙背沙埋轍，僕夫汗流馬吐舌。
- 三謁不逢腹欲爇，怒氣恐成疽毒裂。
- 狂走不須求扇暍，此堂一登能濯熱。

## 拼音

- chou2 yun2 bi4 ri4 hun1 feng1 fa1 ， e2 mao2 da4 pian4 wu3 kong1 kuo4 。
- yin1 ya2 bing1 ya1 mu4 zhi1 zhe2 ， yi4 niao3 bu4 fei1 ren2 zu2 jue2 。
- shan1 weng1 kou3 diao4 jian1 yong1 he4 ， zhuo2 zhu2 cheng1 mao2 lao2 jia4 jie2 。
- tang2 cheng2 bu2 yong4 qiao3 dan1 nie4 ， que4 hua4 dong1 po1 si4 shan1 xue3 。
- qun2 shi2 zhan3 zhan3 zheng1 jiao3 jie2 ， men2 wai4 tang2 jian4 liang3 qing1 lie4 。
- wan4 jing4 yi4 xin1 tong2 ying2 che4 ， shi2 chuang2 yun2 sheng1 shi1 ji1 fa4 。
- bu4 bei4 sou1 sou1 leng3 wu1 tie3 ， ban4 ye4 ai1 yuan2 jiao4 shan1 yue4 。
- shan1 weng1 gao1 o4 xiang3 xiu1 yue4 ， bu2 dao4 qi1 ti2 you1 mi3 jie2 。
- shi4 shi4 xun1 gao1 fu4 hui1 mie4 ， chang2 an1 gao1 men2 ben1 qing3 ye4 。
- chi4 ri4 zhi4 bei4 sha1 mai2 zhe2 ， pu2 fu1 han4 liu2 ma3 tu3 she2 。
- san1 ye4 bu4 feng2 fu4 yu4 ruo4 ， nu4 qi4 kong3 cheng2 ju1 du2 lie4 。
- kuang2 zou3 bu4 xu1 qiu2 shan4 ye1 ， ci3 tang2 yi4 deng1 neng2 zhuo2 re4 。

## 注释

## 译文

## 赏析
