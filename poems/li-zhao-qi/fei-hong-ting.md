---
id: li-zhao-qi-fei-hong-ting
title: 飛鴻亭
titlePinyin: fei1 hong2 ting2
titleSlug: fei-hong-ting
author: 李昭玘
authorPinyin: li3 zhao1 qi3
authorSlug: li-zhao-qi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 平野浩空闊，危甍兀岧嶢。
- 臘盡風日好，春回冰雪消。
- 朱弦試揮手，度響何翛翛。
- 此意復誰共，古人今寂寥。
- 眷彼澤中鴻，欻起如回飆。
- 悠然薄天末，去去不可招。
- 愧無雙羽翰，萬里同飄颻。
- 人生本蕭散，知慮勞煎燒。
- 恈恈覘聲利，傴僂隨紛囂。
- 安知出世間，造適皆逍遥。
- 帝鄉果何在，久願追松喬。
- 行歌歸去來，五斗空折腰。

## 拼音

- ping2 ye3 hao4 kong1 kuo4 ， wei1 meng2 wu4 tiao2 yao2 。
- la4 jin4 feng1 ri4 hao3 ， chun1 hui2 bing1 xue3 xiao1 。
- zhu1 xian2 shi4 hui1 shou3 ， du4 xiang3 he2 xiao1 xiao1 。
- ci3 yi4 fu4 shui2 gong4 ， gu3 ren2 jin1 ji4 liao2 。
- juan4 bi3 ze2 zhong1 hong2 ， chua1 qi3 ru2 hui2 biao1 。
- you1 ran2 bao2 tian1 mo4 ， qu4 qu4 bu4 ke3 zhao1 。
- kui4 wu2 shuang1 yu3 han4 ， wan4 li3 tong2 piao1 yao2 。
- ren2 sheng1 ben3 xiao1 san4 ， zhi1 lü4 lao2 jian1 shao1 。
- mou2 mou2 chan1 sheng1 li4 ， yu3 lü3 sui2 fen1 xiao1 。
- an1 zhi1 chu1 shi4 jian4 ， zao4 shi4 jie1 xiao1 yao2 。
- di4 xiang1 guo3 he2 zai4 ， jiu3 yuan4 zhui1 song1 qiao2 。
- xing2 ge1 gui1 qu4 lai2 ， wu3 dou3 kong1 zhe2 yao1 。

## 注释

## 译文

## 赏析
