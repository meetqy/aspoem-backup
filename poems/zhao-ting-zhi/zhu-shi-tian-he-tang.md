---
id: zhao-ting-zhi-zhu-shi-tian-he-tang
title: 朱氏天和堂
titlePinyin: zhu1 shi4 tian1 he2 tang2
titleSlug: zhu-shi-tian-he-tang
author: 趙挺之
authorPinyin: zhao4 ting3 zhi1
authorSlug: zhao-ting-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 華亭山水佳，秀色宛如畫。
- 前賢有隱蹟，卜築俟來者。
- 高人養天和，放浪寄林野。
- 安知歲月徂，但喜名利捨。
- 傳家得之子，流輩推博雅。
- 春風振客衣，逸棹東南下。
- 賦詩臺閣彥，落落珠璣瀉。
- 持觴拜親膝，喜色動鄉社。
- 都城十二衢，塵土翳車馬。
- 一夢逐君行，茲懷已瀟灑。

## 拼音

- hua2 ting2 shan1 shui3 jia1 ， xiu4 se4 wan3 ru2 hua4 。
- qian2 xian2 you3 yin3 ji4 ， bu3 zhu4 si4 lai2 zhe3 。
- gao1 ren2 yang3 tian1 he2 ， fang4 lang4 ji4 lin2 ye3 。
- an1 zhi1 sui4 yue4 cu2 ， dan4 xi3 ming2 li4 she3 。
- chuan2 jia1 de2 zhi1 zi3 ， liu2 bei4 tui1 bo2 ya3 。
- chun1 feng1 zhen4 ke4 yi1 ， yi4 zhao4 dong1 nan2 xia4 。
- fu4 shi1 tai2 ge2 yan4 ， luo4 luo4 zhu1 ji1 xie4 。
- chi2 shang1 bai4 qin1 xi1 ， xi3 se4 dong4 xiang1 she4 。
- du1 cheng2 shi2 er4 qu2 ， chen2 tu3 yi4 ju1 ma3 。
- yi2 meng4 zhu2 jun1 xing2 ， zi1 huai2 yi3 xiao1 sa3 。

## 注释

## 译文

## 赏析
