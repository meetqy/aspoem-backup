---
id: zhai-ru-wen-jiao-shan-si
title: 焦山寺
titlePinyin: jiao1 shan1 si4
titleSlug: jiao-shan-si
author: 翟汝文
authorPinyin: zhai2 ru3 wen2
authorSlug: zhai-ru-wen
dynasty: 宋
dynastyPinyin: song4
dynastySlug: song
tags: []
---

## 正文

- 水輪依風負坤輿，百川東流同灌輸。
- 掀巾之陂莽吞受，沃焦之山初不濡。
- 雲根終古插江湖，狂瀾滔天隨卷舒。
- 空神迴標避突兀，海門排霄岌相扶。
- 僧居蠔山迷向背，佛宇蜃氣成吹噓。
- 昔游玄冬崖壑枯，洪濤濺雨吹裳裙。
- 風來驚潮愁海若，溟漲跋浪翻鯨魚。
- 羽淵咸池相蕩潏，月阿日窟漂方隅。
- 此身浮漚一緣聚，四大濕相彌空虛。
- 鍼鋒懸持妙喜住，蚊睫坐睨焦螟居。
- 山中老禪眼於菟，香飯遺化分彫胡。
- 重淵垂涎舞蛟首，方丈宴寢凝熏爐。
- 夜寒月黑照濁水，乞取壞衲摩尼珠。

## 拼音

- shui3 lun2 yi1 feng1 fu4 kun1 yu2 ， bai3 chuan1 dong1 liu2 tong2 guan4 shu1 。
- xian1 jin1 zhi1 bei1 mang3 tun1 shou4 ， wo4 jiao1 zhi1 shan1 chu1 bu4 ru2 。
- yun2 gen1 zhong1 gu3 cha1 jiang1 hu2 ， kuang2 lan2 tao1 tian1 sui2 juan3 shu1 。
- kong1 shen2 hui2 biao1 bi4 tu1 wu4 ， hai3 men2 pai2 xiao1 ji2 xiang1 fu2 。
- seng1 ju1 hao2 shan1 mi2 xiang4 bei4 ， fo2 yu3 shen4 qi4 cheng2 chui1 xu1 。
- xi1 you2 xuan2 dong1 ya2 he4 ku1 ， hong2 tao1 jian4 yu3 chui1 shang0 qun2 。
- feng1 lai2 jing1 chao2 chou2 hai3 ruo4 ， ming2 zhang3 ba2 lang4 fan1 jing1 yu2 。
- yu3 yuan1 xian2 chi2 xiang1 dang4 yu4 ， yue4 a1 ri4 ku1 piao1 fang1 yu2 。
- ci3 shen1 fu2 ou1 yi4 yuan2 ju4 ， si4 da4 shi1 xiang1 mi2 kong1 xu1 。
- zhen1 feng1 xuan2 chi2 miao4 xi3 zhu4 ， wen2 jie2 zuo4 ni4 jiao1 ming2 ju1 。
- shan1 zhong1 lao3 shan4 yan3 wu1 tu2 ， xiang1 fan4 yi2 hua4 fen1 diao1 hu2 。
- zhong4 yuan1 chui2 xian2 wu3 jiao1 shou3 ， fang1 zhang4 yan4 qin3 ning2 xun1 lu2 。
- ye4 han2 yue4 hei1 zhao4 zhuo2 shui3 ， qi3 qu3 huai4 na4 mo2 ni2 zhu1 。

## 注释

## 译文

## 赏析
