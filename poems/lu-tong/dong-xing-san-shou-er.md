---
id: lu-tong-dong-xing-san-shou-er
title: 冬行三首 二
titlePinyin: dong1 xing2 san1 shou3   er4
titleSlug: dong-xing-san-shou-er
author: 盧仝
authorPinyin: lu2 tong2
authorSlug: lu-tong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 長年愛伊洛，決計卜長久。
- 賒買里仁宅，水竹且小有。
- 賣宅將還資，舊業苦不厚。
- 債家徵利心，餓虎血染口。
- 臘風刀刻肌，遂向東南走。
- 賢哉韓員外，勸我莫強取。
- 憑風謝長者，敢不愧心苟。
- 賃載得估舟，估雜非吾偶。
- 壯色排榻席，別座夸羊酒。
- 落日無精光，啞暝被掣肘。
- 漕石生齒牙，洗灘亂相掫。
- 奔澌嚼篙杖，夾岸雪龍吼。
- 可憐聖明朝，還爲喪家狗。
- 通運隔南溟，債利拄北斗。
- 揚州屋舍賤，還債堪了不。
- 此宅貯書籍，地濕憂蠹朽。
- 賈僎舊相識，十年與營守。
- 貧交多變態，僎得君子不。
- 利命子罕言，我誠孔門醜。
- 且貴終焉圖，死免慙狐首。
- 何當歸帝鄉，白雲永相友。

## 拼音

- chang2 nian2 ai4 yi1 luo4 ， jue2 ji4 bu3 chang2 jiu3 。
- she1 mai3 li3 ren2 zhai2 ， shui3 zhu2 qie3 xiao3 you3 。
- mai4 zhai2 jiang1 huan2 zi1 ， jiu4 ye4 ku3 bu2 hou4 。
- zhai4 jia1 zhi3 li4 xin1 ， e4 hu3 xue4 ran3 kou3 。
- la4 feng1 dao1 ke4 ji1 ， sui4 xiang4 dong1 nan2 zou3 。
- xian2 zai1 han2 yuan2 wai4 ， quan4 wo3 mo4 qiang2 qu3 。
- ping2 feng1 xie4 chang2 zhe3 ， gan3 bu2 kui4 xin1 gou3 。
- lin4 zai4 de2 gu1 zhou1 ， gu1 za2 fei1 wu2 ou3 。
- zhuang4 se4 pai2 ta4 xi2 ， bie2 zuo4 kua1 yang2 jiu3 。
- luo4 ri4 wu2 jing1 guang1 ， ya3 ming2 bei4 che4 zhou3 。
- cao2 shi2 sheng1 chi3 ya2 ， xi3 tan1 luan4 xiang1 zou1 。
- ben1 si1 jiao2 gao1 zhang4 ， jia1 an4 xue3 long2 hou3 。
- ke3 lian2 sheng4 ming2 chao2 ， huan2 wei2 sang1 jia1 gou3 。
- tong1 yun4 ge2 nan2 ming2 ， zhai4 li4 zhu3 bei3 dou3 。
- yang2 zhou1 wu1 she4 jian4 ， huan2 zhai4 kan1 le0 bu4 。
- ci3 zhai2 zhu4 shu1 ji2 ， di4 shi1 you1 du4 xiu3 。
- jia3 zhuan4 jiu4 xiang1 shi2 ， shi2 nian2 yu3 ying2 shou3 。
- pin2 jiao1 duo1 bian4 tai4 ， zhuan4 de2 jun1 zi3 bu4 。
- li4 ming4 zi3 han3 yan2 ， wo3 cheng2 kong3 men2 chou3 。
- qie3 gui4 zhong1 yan1 tu2 ， si3 mian3 can2 hu2 shou3 。
- he2 dang1 gui1 di4 xiang1 ， bai2 yun2 yong3 xiang1 you3 。

## 注释

## 译文

## 赏析
