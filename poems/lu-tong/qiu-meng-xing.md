---
id: lu-tong-qiu-meng-xing
title: 秋夢行
titlePinyin: qiu1 meng4 xing2
titleSlug: qiu-meng-xing
author: 盧仝
authorPinyin: lu2 tong2
authorSlug: lu-tong
dynasty: 唐
dynastyPinyin: tang2
dynastySlug: tang
tags: []
---

## 正文

- 客行一夜秋風起，客夢南遊渡湘水。
- 湘水泠泠徹底清，二妃怨處無限情。
- 娥皇不語啓嬌靨，女英目成轉心愜。
- 長眉入鬢何連娟，肌膚白玉秀且鮮。
- 裴回共詠東方日，沈吟再理南風弦。
- 聲斷續，思綿綿，中含幽意兩不宣。
- 殷勤纖手驚破夢，中宵寂寞心悽然。
- 心悽然，腸亦絕。
- 寐不寐兮玉枕寒，夜深夜兮霜似雪。
- 鏡中不見雙翠眉，臺前空挂纖纖月。
- 纖纖月，盈復缺，娟娟似眉意難訣。
- 願此眉兮如此月，千里萬里光不滅。

## 拼音

- ke4 xing2 yi2 ye4 qiu1 feng1 qi3 ， ke4 meng4 nan2 you2 du4 xiang1 shui3 。
- xiang1 shui3 ling2 ling2 che4 di3 qing1 ， er4 fei1 yuan4 chu3 wu2 xian4 qing2 。
- e2 huang2 bu4 yu3 qi3 jiao1 ye4 ， nü3 ying1 mu4 cheng2 zhuan3 xin1 qie4 。
- chang2 mei2 ru4 bin4 he2 lian2 juan1 ， ji1 fu1 bai2 yu4 xiu4 qie3 xian1 。
- pei2 hui2 gong4 yong3 dong1 fang1 ri4 ， shen3 yin2 zai4 li3 nan2 feng1 xian2 。
- sheng1 duan4 xu4 ， si1 mian2 mian2 ， zhong1 han2 you1 yi4 liang3 bu4 xuan1 。
- yin1 qin2 xian1 shou3 jing1 po4 meng4 ， zhong1 xiao1 ji4 mo4 xin1 qi1 ran2 。
- xin1 qi1 ran2 ， chang2 yi4 jue2 。
- mei4 bu2 mei4 xi1 yu4 zhen3 han2 ， ye4 shen1 ye4 xi1 shuang1 si4 xue3 。
- jing4 zhong1 bu2 jian4 shuang1 cui4 mei2 ， tai2 qian2 kong1 gua4 xian1 xian1 yue4 。
- xian1 xian1 yue4 ， ying2 fu4 que1 ， juan1 juan1 si4 mei2 yi4 nan2 jue2 。
- yuan4 ci3 mei2 xi1 ru2 ci3 yue4 ， qian1 li3 wan4 li3 guang1 bu2 mie4 。

## 注释

## 译文

## 赏析
