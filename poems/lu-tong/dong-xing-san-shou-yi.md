---
id: lu-tong-dong-xing-san-shou-yi
title: 冬行三首 一
titlePinyin: dong1 xing2 san1 shou3   yi1
titleSlug: dong-xing-san-shou-yi
author: 盧仝
authorPinyin: lu2 tong2
authorSlug: lu-tong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 蟲豸臘月皆在蟄，吾獨何乃勞其形。
- 小大無由知天命，但怪守道不得寧。
- 老母妻子一揮手，涕下便作千里行。
- 自顧不及遭霜葉，旦夕保得同飄零。
- 達生何足云，偶然苦樂經其身。
- 古來堯孔與桀跖，善惡何補如今人。

## 拼音

- chong2 zhi4 la4 yue4 jie1 zai4 zhe2 ， wu2 du2 he2 nai3 lao2 qi2 xing2 。
- xiao3 da4 wu2 you2 zhi1 tian1 ming4 ， dan4 guai4 shou3 dao4 bu4 de2 ning2 。
- lao3 mu3 qi1 zi0 yi4 hui1 shou3 ， ti4 xia4 bian4 zuo4 qian1 li3 xing2 。
- zi4 gu4 bu4 ji2 zao1 shuang1 ye4 ， dan4 xi1 bao3 de2 tong2 piao1 ling2 。
- da2 sheng1 he2 zu2 yun2 ， ou3 ran2 ku3 le4 jing1 qi2 shen1 。
- gu3 lai2 yao2 kong3 yu3 jie2 zhi2 ， shan4 e4 he2 bu3 ru2 jin1 ren2 。

## 注释

## 译文

## 赏析
