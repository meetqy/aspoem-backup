---
id: lu-tong-you-suo-si
title: 有所思
titlePinyin: you3 suo3 si1
titleSlug: you-suo-si
author: 盧仝
authorPinyin: lu2 tong2
authorSlug: lu-tong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 當時我醉美人家，美人顏色嬌如花。
- 今日美人棄我去，青樓珠箔天之涯。
- 天涯娟娟姮娥月，三五二八盈又缺。
- 翠眉蟬鬢生別離，一望不見心斷絕。
- 心斷絕，幾千里。
- 夢中醉臥巫山雲，覺來淚滴湘江水。
- 湘江兩岸花木深，美人不見愁人心。
- 含愁更奏綠綺琴，調高弦絕無知音。
- 美人兮美人，不知爲暮雨兮爲朝雲。
- 相思一夜梅花發，忽到窗前疑是君。

## 拼音

- dang1 shi2 wo3 zui4 mei3 ren2 jia1 ， mei3 ren2 yan2 se4 jiao1 ru2 hua1 。
- jin1 ri4 mei3 ren2 qi4 wo3 qu4 ， qing1 lou2 zhu1 bo2 tian1 zhi1 ya2 。
- tian1 ya2 juan1 juan1 heng2 e2 yue4 ， san1 wu3 er4 ba1 ying2 you4 que1 。
- cui4 mei2 chan2 bin4 sheng1 bie2 li2 ， yi2 wang4 bu2 jian4 xin1 duan4 jue2 。
- xin1 duan4 jue2 ， ji1 qian1 li3 。
- meng4 zhong1 zui4 wo4 wu1 shan1 yun2 ， jue2 lai2 lei4 di1 xiang1 jiang1 shui3 。
- xiang1 jiang1 liang3 an4 hua1 mu4 shen1 ， mei3 ren2 bu2 jian4 chou2 ren2 xin1 。
- han2 chou2 geng4 zou4 lü4 qi3 qin2 ， diao4 gao1 xian2 jue2 wu2 zhi1 yin1 。
- mei3 ren2 xi1 mei3 ren2 ， bu4 zhi1 wei2 mu4 yu3 xi1 wei2 chao2 yun2 。
- xiang1 si1 yi2 ye4 mei2 hua1 fa1 ， hu1 dao4 chuang1 qian2 yi2 shi4 jun1 。

## 注释

## 译文

## 赏析
