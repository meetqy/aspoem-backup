---
id: lu-tong-ku-xue-ji-tui-zhi
title: 苦雪寄退之
titlePinyin: ku3 xue3 ji4 tui4 zhi1
titleSlug: ku-xue-ji-tui-zhi
author: 盧仝
authorPinyin: lu2 tong2
authorSlug: lu-tong
dynasty: 唐
dynastyPinyin: tang2
dynastySlug: tang
tags: []
---

## 正文

- 天王二月行時令，白銀作雪漫天涯。
- 山人門前徧受賜，平地一尺白玉沙。
- 雲頹月壞桂英下，鶴毛風剪亂參差。
- 山人屋中【凍】欲死，千樹萬樹飛春花。
- 菜頭出土膠入地，山莊取粟埋却車。
- 冷絮刀生削峭骨，冷虀斧破慰老牙。
- 病妻煙眼淚滴滴，飢嬰哭乳聲呶呶。
- 市頭博米不用物，酒店買酒不肯賒。
- 聞道西風弄劒戟，長堦殺人如亂麻。
- 天眼高開欺草芽，我死未肯興歎嗟。
- 但恨口中無酒氣，劉伶見我相揄揶。
- 清風攪腸筋力絕，白灰壓屋梁柱斜。
- 聖明有道□命漢，可得再見朝日耶。
- 柴門沒脛晝不埽，黃昏遶樹棲寒鴉。
- 唯有河南韓縣令，時時醉飽過貧家。

## 拼音

- tian1 wang2 er4 yue4 xing2 shi2 ling4 ， bai2 yin2 zuo4 xue3 man4 tian1 ya2 。
- shan1 ren2 men2 qian2 bian4 shou4 ci4 ， ping2 di4 yi4 chi3 bai2 yu4 sha1 。
- yun2 tui2 yue4 huai4 gui4 ying1 xia4 ， he4 mao2 feng1 jian3 luan4 can1 cha4 。
- shan1 ren2 wu1 zhong1 【 dong4 】 yu4 si3 ， qian1 shu4 wan4 shu4 fei1 chun1 hua1 。
- cai4 tou2 chu1 tu3 jiao1 ru4 di4 ， shan1 zhuang1 qu3 su4 mai2 que4 ju1 。
- leng3 xu4 dao1 sheng1 xiao1 qiao4 gu3 ， leng3 ji1 fu3 po4 wei4 lao3 ya2 。
- bing4 qi1 yan1 yan3 lei4 di1 di1 ， ji1 ying1 ku1 ru3 sheng1 nao2 nao2 。
- shi4 tou2 bo2 mi3 bu2 yong4 wu4 ， jiu3 dian4 mai3 jiu3 bu4 ken3 she1 。
- wen2 dao4 xi1 feng1 nong4 jian4 ji3 ， chang2 jie1 sha1 ren2 ru2 luan4 ma2 。
- tian1 yan3 gao1 kai1 qi1 cao3 ya2 ， wo3 si3 wei4 ken3 xing1 tan4 jie1 。
- dan4 hen4 kou3 zhong1 wu2 jiu3 qi4 ， liu2 ling2 jian4 wo3 xiang1 yu2 ye2 。
- qing1 feng1 jiao3 chang2 jin1 li4 jue2 ， bai2 hui1 ya1 wu1 liang2 zhu4 xie2 。
- sheng4 ming2 you3 dao4 □ ming4 han4 ， ke3 de2 zai4 jian4 zhao1 ri4 ye1 。
- chai2 men2 mei2 jing4 zhou4 bu2 sao4 ， huang2 hun1 rao4 shu4 qi1 han2 ya1 。
- wei2 you3 he2 nan2 han2 xian4 ling4 ， shi2 shi2 zui4 bao3 guo4 pin2 jia1 。

## 注释

## 译文

## 赏析
