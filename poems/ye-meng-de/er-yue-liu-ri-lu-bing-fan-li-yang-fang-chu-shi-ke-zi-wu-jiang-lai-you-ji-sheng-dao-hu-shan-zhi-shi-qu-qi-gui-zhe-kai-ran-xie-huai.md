---
id: ye-meng-de-er-yue-liu-ri-lu-bing-fan-li-yang-fang-chu-shi-ke-zi-wu-jiang-lai-you-ji-sheng-dao-hu-shan-zhi-shi-qu-qi-gui-zhe-kai-ran-xie-huai
title: 二月六日虜兵犯歷陽方出師客自吴江来有寄聲道湖山之適趣其歸者慨然寫懷
titlePinyin: er4 yue4 liu4 ri4 lu3 bing1 fan4 li4 yang2 fang1 chu1 shi1 ke4 zi4 wu2 jiang1 lai2 you3 ji4 sheng1 dao4 hu2 shan1 zhi1 shi4 qu4 qi2 gui1 zhe3 kai3 ran2 xie3 huai2
titleSlug: er-yue-liu-ri-lu-bing-fan-li-yang-fang-chu-shi-ke-zi-wu-jiang-lai-you-ji-sheng-dao-hu-shan-zhi-shi-qu-qi-gui-zhe-kai-ran-xie-huai
author: 葉夢得
authorPinyin: ye4 meng4 de2
authorSlug: ye-meng-de
dynasty: 宋
dynastyPinyin: song4
dynastySlug: song
tags: []
---

## 正文

- 松江浪静如鏡平，菰蒲長春秋水生。
- 晴沙回鴈久未到，坐想白鷗增眼明。
- 五年辜負釣船約，故人疑我真逃盟。
- 豈知塵纓不易濯，正想滄浪之水清。
- 朝来鐵馬暗江北，中流疊鼓雲濤傾。
- 樓船十萬下采石，旗纛滅没天戈横。
- 書生事業今乃爾，授鉞孰敢辭專征。
- 豈無傳檄走飛騎，漫復長嘯登高城。
- 文思天子民父母，大度未忍鏖奇兵。
- 澶淵一矢安五世，明日儻或傳諸營。

## 拼音

- song1 jiang1 lang4 jing4 ru2 jing4 ping2 ， gu1 pu2 chang2 chun1 qiu1 shui3 sheng1 。
- qing2 sha1 hui2 yan4 jiu3 wei4 dao4 ， zuo4 xiang3 bai2 ou1 zeng1 yan3 ming2 。
- wu3 nian2 gu1 fu4 diao4 chuan2 yue1 ， gu4 ren2 yi2 wo3 zhen1 tao2 meng2 。
- qi3 zhi1 chen2 ying1 bu2 yi4 zhuo2 ， zheng4 xiang3 cang1 lang4 zhi1 shui3 qing1 。
- chao2 lai2 tie3 ma3 an4 jiang1 bei3 ， zhong1 liu2 die2 gu3 yun2 tao1 qing1 。
- lou2 chuan2 shi2 wan4 xia4 cai3 shi2 ， qi2 dao4 mie4 mei2 tian1 ge1 heng2 。
- shu1 sheng1 shi4 ye4 jin1 nai3 er3 ， shou4 yue4 shu2 gan3 ci2 zhuan1 zheng1 。
- qi3 wu2 chuan2 xi2 zou3 fei1 qi2 ， man4 fu4 chang2 xiao4 deng1 gao1 cheng2 。
- wen2 si1 tian1 zi3 min2 fu4 mu3 ， da4 du4 wei4 ren3 ao2 qi2 bing1 。
- chan2 yuan1 yi4 shi3 an1 wu3 shi4 ， ming2 ri4 tang3 huo4 chuan2 zhu1 ying2 。

## 注释

## 译文

## 赏析
