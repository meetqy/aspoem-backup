---
id: ye-meng-de-huai-xi-shan
title: 懷西山
titlePinyin: huai2 xi1 shan1
titleSlug: huai-xi-shan
author: 葉夢得
authorPinyin: ye4 meng4 de2
authorSlug: ye-meng-de
dynasty: 宋
dynastyPinyin: song4
dynastySlug: song
tags: []
---

## 正文

- 西山十畝强，高下略不齊。
- 嵌空抱奇秀，上有凌雲梯。
- 小屋八九間，茅簷敢辭低。
- 所欣面勢好，老稚通扶攜。
- 密竹轉脩徑，老松故成蹊。
- 仲冬景氣肅，碧草猶萋萋。
- 仰視天宇大，四觀渺回溪。
- 徐行信足力，未畏成顛躋。
- 用意各有適，孰云無町畦。
- 平生幾濡首，末路多噬臍。
- 不作巢幕燕，肯從觸藩羝。
- 胡爲濫麾鉞，坐聽鳴鼓鼙。
- 外物委蟲臂，全生思馬蹄。
- 可能三徑草，歸路老更迷。

## 拼音

- xi1 shan1 shi2 mu3 qiang2 ， gao1 xia4 lüe4 bu4 qi2 。
- qian4 kong1 bao4 qi2 xiu4 ， shang4 you3 ling2 yun2 ti1 。
- xiao3 wu1 ba1 jiu3 jian4 ， mao2 yan2 gan3 ci2 di1 。
- suo3 xin1 mian4 shi4 hao3 ， lao3 zhi4 tong1 fu2 xie2 。
- mi4 zhu2 zhuan3 xiu1 jing4 ， lao3 song1 gu4 cheng2 qi1 。
- zhong4 dong1 jing3 qi4 su4 ， bi4 cao3 you2 qi1 qi1 。
- yang3 shi4 tian1 yu3 da4 ， si4 guan1 miao3 hui2 xi1 。
- xu2 hang2 xin4 zu2 li4 ， wei4 wei4 cheng2 dian1 ji1 。
- yong4 yi4 ge4 you3 shi4 ， shu2 yun2 wu2 ting3 qi2 。
- ping2 sheng1 ji1 ru2 shou3 ， mo4 lu4 duo1 shi4 qi2 。
- bu2 zuo4 chao2 mu4 yan4 ， ken3 cong2 chu4 fan1 di1 。
- hu2 wei2 lan4 hui1 yue4 ， zuo4 ting1 ming2 gu3 pi2 。
- wai4 wu4 wei3 chong2 bi4 ， quan2 sheng1 si1 ma3 ti2 。
- ke3 neng2 san1 jing4 cao3 ， gui1 lu4 lao3 geng4 mi2 。

## 注释

## 译文

## 赏析
