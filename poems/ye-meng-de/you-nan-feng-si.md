---
id: ye-meng-de-you-nan-feng-si
title: 遊南峰寺
titlePinyin: you2 nan2 feng1 si4
titleSlug: you-nan-feng-si
author: 葉夢得
authorPinyin: ye4 meng4 de2
authorSlug: ye-meng-de
dynasty: 唐
dynastyPinyin: tang2
dynastySlug: tang
tags: [] 
---

## 正文

- 澤國鍾下流，有山獨西南。
- 標奇借明眼，夙昔多窮探。
- 腹背眩金碧，鍾魚半精藍。
- 支郎放鶴地，妙解無餘談。
- 高木氣未炎，綠陰正青酣。
- 我懶倦登陟，茲行咤猶堪。
- 幽尋雖云初，佳處默已諳。
- 久欲謝塵滓，往同彌勒龕。
- 平生行九九，晚識前三三。
- 才也實可人，窮年玩煙嵐。
- 胸中有定水，萬境潛包含。
- 嚴霜掃赬紫，老榦餘楩柟。
- 噉蔗要自佳，食茶亦云甘。
- 坐斷方丈室，天花雨毶毶。
- 笑我窘世網，何殊老眠蠶。
- 我今已解縛，真理密自耽。
- 但恐愛山意，多求尚成貪。
- 願借待月嶺，重開石頭庵。
- 偃松久傲兀，碧琳故澄涵。
- 言尋覺城路，更欲從遍參。

## 拼音

- ze2 guo2 zhong1 xia4 liu2 ， you3 shan1 du2 xi1 nan2 。
- biao1 qi2 jie4 ming2 yan3 ， su4 xi1 duo1 qiong2 tan4 。
- fu4 bei4 xuan4 jin1 bi4 ， zhong1 yu2 ban4 jing1 lan2 。
- zhi1 lang2 fang4 he4 di4 ， miao4 jie3 wu2 yu2 tan2 。
- gao1 mu4 qi4 wei4 yan2 ， lü4 yin1 zheng4 qing1 han1 。
- wo3 lan3 juan4 deng1 zhi4 ， zi1 xing2 zha4 you2 kan1 。
- you1 xun2 sui1 yun2 chu1 ， jia1 chu3 mo4 yi3 an1 。
- jiu3 yu4 xie4 chen2 zi3 ， wang3 tong2 mi2 le4 kan1 。
- ping2 sheng1 xing2 jiu3 jiu3 ， wan3 shi2 qian2 san1 san1 。
- cai2 ye3 shi2 ke3 ren2 ， qiong2 nian2 wan2 yan1 lan2 。
- xiong1 zhong1 you3 ding4 shui3 ， wan4 jing4 qian2 bao1 han2 。
- yan2 shuang1 sao3 cheng1 zi3 ， lao3 gan4 yu2 pian2 nan2 。
- dan4 zhe4 yao4 zi4 jia1 ， shi2 cha2 yi4 yun2 gan1 。
- zuo4 duan4 fang1 zhang4 shi4 ， tian1 hua1 yu3 san1 san1 。
- xiao4 wo3 jiong3 shi4 wang3 ， he2 shu1 lao3 mian2 can2 。
- wo3 jin1 yi3 jie3 fu4 ， zhen1 li3 mi4 zi4 dan1 。
- dan4 kong3 ai4 shan1 yi4 ， duo1 qiu2 shang4 cheng2 tan1 。
- yuan4 jie4 dai4 yue4 ling3 ， zhong4 kai1 shi2 tou2 an1 。
- yan3 song1 jiu3 ao4 wu4 ， bi4 lin2 gu4 cheng2 han2 。
- yan2 xun2 jue2 cheng2 lu4 ， geng4 yu4 cong2 bian4 can1 。

## 注释

## 译文

## 赏析
