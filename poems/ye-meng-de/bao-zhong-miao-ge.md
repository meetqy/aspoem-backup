---
id: ye-meng-de-bao-zhong-miao-ge
title: 褒忠廟歌
titlePinyin: bao1 zhong1 miao4 ge1
titleSlug: bao-zhong-miao-ge
author: 葉夢得
authorPinyin: ye4 meng4 de2
authorSlug: ye-meng-de
dynasty: 宋
dynastyPinyin: song4
dynastySlug: song
tags: []
---

## 正文

- 天生裔夷，以限四極。
- 有不能然，乃嘯上國。
- 既殄我民，爾則逆天。
- 惡稔而誅，天胡舍㫋。
- 在昔肅氏，厥貢砮矢。
- 不我來庭，敢干我紀。
- 揭揭楊侯，梗其喉牙。
- 萬夫一軀，莫我敢加。
- 誰謂爾狂，我馮我抑。
- 誰謂備殘，我唑我斥。
- 天子曰嘻，惟我有臣。
- 曷不贖之，人百其身。
- 屹屹崇岡，侯安于域。
- 桷梴旅楹，侯有廟食。
- 惟皇上帝，命侯來歸。
- 顧瞻山川，申我王威。
- 侯食百世，旗纛旖旖。
- 百靈齊趨，從侯北指。
- 侯車轟轟，于彼故疆。
- 覆其穴巢，何有虎狼。
- 告功帝閽，帝笑爲喜。
- 四方既平，侯祀百世。
- 曷慕匪忠，歇畏匪死。
- 簡于帝衷，惟忠弗畏。
- 明明天子，與帝一心。
- 是播是崇，是顯自今。
- 有流滔滔，貫于南邦。
- 我詩孔昭，配此大江。

## 拼音

- tian1 sheng1 yi4 yi2 ， yi3 xian4 si4 ji2 。
- you3 bu4 neng2 ran2 ， nai3 xiao4 shang4 guo2 。
- ji4 tian3 wo3 min2 ， er3 ze2 ni4 tian1 。
- e4 ren3 er2 zhu1 ， tian1 hu2 she4 㫋。
- zai4 xi1 su4 shi4 ， jue2 gong4 nu3 shi3 。
- bu4 wo3 lai2 ting2 ， gan3 gan4 wo3 ji4 。
- jie1 jie1 yang2 hou2 ， geng3 qi2 hou2 ya2 。
- wan4 fu1 yi4 qu1 ， mo4 wo3 gan3 jia1 。
- shui2 wei4 er3 kuang2 ， wo3 feng2 wo3 yi4 。
- shui2 wei4 bei4 can2 ， wo3 zuo4 wo3 chi4 。
- tian1 zi3 yue1 xi1 ， wei2 wo3 you3 chen2 。
- he2 bu4 shu2 zhi1 ， ren2 bai3 qi2 shen1 。
- yi4 yi4 chong2 gang1 ， hou2 an1 yu2 yu4 。
- jue2 chan1 lü3 ying2 ， hou2 you3 miao4 shi2 。
- wei2 huang2 shang0 di4 ， ming4 hou2 lai2 gui1 。
- gu4 zhan1 shan1 chuan1 ， shen1 wo3 wang2 wei1 。
- hou2 shi2 bai3 shi4 ， qi2 dao4 yi3 yi3 。
- bai3 ling2 qi2 qu1 ， cong2 hou2 bei3 zhi3 。
- hou2 ju1 hong1 hong1 ， yu2 bi3 gu4 jiang1 。
- fu4 qi2 xue2 chao2 ， he2 you3 hu3 lang2 。
- gao4 gong1 di4 hun1 ， di4 xiao4 wei2 xi3 。
- si4 fang1 ji4 ping2 ， hou2 si4 bai3 shi4 。
- he2 mu4 fei3 zhong1 ， xie1 wei4 fei3 si3 。
- jian3 yu2 di4 zhong1 ， wei2 zhong1 fu2 wei4 。
- ming2 ming2 tian1 zi3 ， yu3 di4 yi4 xin1 。
- shi4 bo1 shi4 chong2 ， shi4 xian3 zi4 jin1 。
- you3 liu2 tao1 tao1 ， guan4 yu2 nan2 bang1 。
- wo3 shi1 kong3 zhao1 ， pei4 ci3 da4 jiang1 。

## 注释

## 译文

## 赏析
