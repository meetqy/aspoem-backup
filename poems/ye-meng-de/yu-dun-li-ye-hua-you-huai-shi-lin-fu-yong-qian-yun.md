---
id: ye-meng-de-yu-dun-li-ye-hua-you-huai-shi-lin-fu-yong-qian-yun
title: 與惇立夜話有懷石林復用前韻
titlePinyin: yu3 dun1 li4 ye4 hua4 you3 huai2 shi2 lin2 fu4 yong4 qian2 yun4
titleSlug: yu-dun-li-ye-hua-you-huai-shi-lin-fu-yong-qian-yun
author: 葉夢得
authorPinyin: ye4 meng4 de2
authorSlug: ye-meng-de
dynasty: 宋
dynastyPinyin: song4
dynastySlug: song
tags: []
---

## 正文

- 有山不能歸，坐愧三十年。
- 冠服豈不榮，狙猿强包纒。
- 惟餘緇衣心，未敢忘賢賢。
- 他日得吾子，匣藏駭龍泉。
- 衰頽爲興起，此腸寧非天。
- 羯胡玩兵久，亦悟終好旋。
- 叩關復請吏，企頸志頗虔。
- 休兵固有期，撫事猶涕漣。
- 投懷幸傾瀉，知子非寒蟬。
- 十日對榻語，夜窗了無眠。
- 賈生侍宣室，趣席方招延。
- 願上治安策，何者今當先。
- 我行返故廬，趺坐看爐烟。
- 功名會及時，佇子論燕然。

## 拼音

- you3 shan1 bu4 neng2 gui1 ， zuo4 kui4 san1 shi2 nian2 。
- guan1 fu2 qi3 bu4 rong2 ， ju1 yuan2 qiang2 bao1 chan2 。
- wei2 yu2 zi1 yi1 xin1 ， wei4 gan3 wang4 xian2 xian2 。
- ta1 ri4 de2 wu2 zi3 ， xia2 cang2 hai4 long2 quan2 。
- shuai1 tui2 wei2 xing1 qi3 ， ci3 chang2 ning2 fei1 tian1 。
- jie2 hu2 wan2 bing1 jiu3 ， yi4 wu4 zhong1 hao3 xuan2 。
- kou4 guan1 fu4 qing3 li4 ， qi3 jing3 zhi4 po1 qian2 。
- xiu1 bing1 gu4 you3 qi1 ， fu3 shi4 you2 ti4 lian2 。
- tou2 huai2 xing4 qing1 xie4 ， zhi1 zi3 fei1 han2 chan2 。
- shi2 ri4 dui4 ta4 yu3 ， ye4 chuang1 le0 wu2 mian2 。
- jia3 sheng1 shi4 xuan1 shi4 ， qu4 xi2 fang1 zhao1 yan2 。
- yuan4 shang4 zhi4 an1 ce4 ， he2 zhe3 jin1 dang1 xian1 。
- wo3 xing2 fan3 gu4 lu2 ， fu1 zuo4 kan4 lu2 yan1 。
- gong1 ming2 hui4 ji2 shi2 ， zhu4 zi3 lun4 yan4 ran2 。

## 注释

## 译文

## 赏析
