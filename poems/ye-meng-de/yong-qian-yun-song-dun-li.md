---
id: ye-meng-de-yong-qian-yun-song-dun-li
title: 用前韻送惇立
titlePinyin: yong4 qian2 yun4 song4 dun1 li4
titleSlug: yong-qian-yun-song-dun-li
author: 葉夢得
authorPinyin: ye4 meng4 de2
authorSlug: ye-meng-de
dynasty: 宋
dynastyPinyin: song4
dynastySlug: song
tags: []
---

## 正文

- 畏作親友别，况復非中年。
- 身如三眠蠶，已老翻自纒。
- 朅来守江關，從事寧獨賢。
- 經年兩大入，爟火通甘泉。
- 石林豈壺中，亦自有一天。
- 采薇敢言勤，誰與歌勞旋。
- 上書苦哀祈，傾寫志已虔。
- 坐懷北山巖，未見西溪漣。
- 人言摶風鵬，不及翳葉蟬。
- 共挽攜手客，可忘曲肱眠。
- 首鼠信秃翁，胡爲尚遷延。
- 子来幸暖熱，愧我一飯先。
- 清詩似鳴玉，想見藍田煙。
- 索去何乃遽，臨分重依然。

## 拼音

- wei4 zuo4 qin1 you3 bie2 ， kuang4 fu4 fei1 zhong1 nian2 。
- shen1 ru2 san1 mian2 can2 ， yi3 lao3 fan1 zi4 chan2 。
- qie4 lai2 shou3 jiang1 guan1 ， cong2 shi4 ning2 du2 xian2 。
- jing1 nian2 liang3 da4 ru4 ， guan4 huo3 tong1 gan1 quan2 。
- shi2 lin2 qi3 hu2 zhong1 ， yi4 zi4 you3 yi4 tian1 。
- cai3 wei1 gan3 yan2 qin2 ， shui2 yu3 ge1 lao2 xuan2 。
- shang4 shu1 ku3 ai1 qi2 ， qing1 xie3 zhi4 yi3 qian2 。
- zuo4 huai2 bei3 shan1 yan2 ， wei4 jian4 xi1 xi1 lian2 。
- ren2 yan2 tuan2 feng1 peng2 ， bu4 ji2 yi4 ye4 chan2 。
- gong4 wan3 xie2 shou3 ke4 ， ke3 wang4 qu1 gong1 mian2 。
- shou3 shu3 xin4 tu1 weng1 ， hu2 wei2 shang4 qian1 yan2 。
- zi3 lai2 xing4 nuan3 re4 ， kui4 wo3 yi2 fan4 xian1 。
- qing1 shi1 si4 ming2 yu4 ， xiang3 jian4 lan2 tian2 yan1 。
- suo3 qu4 he2 nai3 ju4 ， lin2 fen1 zhong4 yi1 ran2 。

## 注释

## 译文

## 赏析
