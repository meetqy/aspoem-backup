---
id: zhou-zi-zhi-xi-zhai-wen-qin
title: 西齋聞禽
titlePinyin: xi1 zhai1 wen2 qin2
titleSlug: xi-zhai-wen-qin
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 西齋草樹頗蒙密，竹暗城頭不通日。
- 風晴高柳恰飛綿，花盡黄蜂未成蜜。
- 北窗也復可憐人，亂離十載空傷神。
- 病對青山疑是夢，眼驚新綠已無春。
- 羈懷有句喑不吐，終日無言聞鳥語。
- 寒窗窈窕不嫌風，晚色溟濛却宜雨。
- 穿條隔葉止復啼，白粉畫眉金作羽。
- 應爲山翁久慣聽，聽久不知心轉苦。
- 廟堂何日議銷兵，攜手尚堪歸樂土。
- 還我花姑溪上椽，臥聽春禽囀桃塢。

## 拼音

- xi1 zhai1 cao3 shu4 po1 meng2 mi4 ， zhu2 an4 cheng2 tou2 bu4 tong1 ri4 。
- feng1 qing2 gao1 liu3 qia4 fei1 mian2 ， hua1 jin4 huang2 feng1 wei4 cheng2 mi4 。
- bei3 chuang1 ye3 fu4 ke3 lian2 ren2 ， luan4 li2 shi2 zai4 kong1 shang1 shen2 。
- bing4 dui4 qing1 shan1 yi2 shi4 meng4 ， yan3 jing1 xin1 lü4 yi3 wu2 chun1 。
- ji1 huai2 you3 ju4 yin1 bu4 tu3 ， zhong1 ri4 wu2 yan2 wen2 niao3 yu3 。
- han2 chuang1 yao3 tiao3 bu4 xian2 feng1 ， wan3 se4 ming2 meng2 que4 yi2 yu3 。
- chuan1 tiao2 ge2 ye4 zhi3 fu4 ti2 ， bai2 fen3 hua4 mei2 jin1 zuo4 yu3 。
- ying1 wei2 shan1 weng1 jiu3 guan4 ting1 ， ting1 jiu3 bu4 zhi1 xin1 zhuan3 ku3 。
- miao4 tang2 he2 ri4 yi4 xiao1 bing1 ， xie2 shou3 shang4 kan1 gui1 le4 tu3 。
- huan2 wo3 hua1 gu1 xi1 shang4 chuan2 ， wo4 ting1 chun1 qin2 zhuan4 tao2 wu4 。

## 注释

## 译文

## 赏析
