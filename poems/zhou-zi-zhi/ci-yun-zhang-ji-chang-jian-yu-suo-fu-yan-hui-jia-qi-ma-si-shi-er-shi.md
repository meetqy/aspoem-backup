---
id: zhou-zi-zhi-ci-yun-zhang-ji-chang-jian-yu-suo-fu-yan-hui-jia-qi-ma-si-shi-er-shi
title: 次韻章季常見予所賦彦恢家七馬四石二詩
titlePinyin: ci4 yun4 zhang1 ji4 chang2 jian4 yu3 suo3 fu4 yan4 hui1 jia1 qi1 ma3 si4 shi2 er4 shi1
titleSlug: ci-yun-zhang-ji-chang-jian-yu-suo-fu-yan-hui-jia-qi-ma-si-shi-er-shi
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 灞陵老將身未侯，連城價重誰當酬。
- 龍眠三歲亦何有，滿載緗囊歸汗牛。
- 蒼珉照眼裂躉尾，尺素抹電飛驊騮。
- 春風吹晴作妍暖，棊窗剝啄驚紋楸。
- 慇懃喚客出奇玩，一笑終日君家留。
- 此郎胸中有奇策，未能竟借前箸籌。
- 波瀾收歛入詩律，報章還得明珠投。
- 九重真龍想天驥，入木八法餘銀鈎。
- 只今尤物不到手，空花老日生雙眸。
- 章侯嘆息恨未見，但聽寒雀空嘲啁。
- 平生欸乃不成曲，無聲可和綿駒謳。

## 拼音

- ba4 ling2 lao3 jiang1 shen1 wei4 hou2 ， lian2 cheng2 jia4 zhong4 shui2 dang1 chou2 。
- long2 mian2 san1 sui4 yi4 he2 you3 ， man3 zai4 xiang1 nang2 gui1 han4 niu2 。
- cang1 min2 zhao4 yan3 lie4 dun3 wei3 ， chi3 su4 mo3 dian4 fei1 hua2 liu2 。
- chun1 feng1 chui1 qing2 zuo4 yan2 nuan3 ， qi2 chuang1 bao1 zhuo2 jing1 wen2 qiu1 。
- yin1 qin2 huan4 ke4 chu1 qi2 wan2 ， yi2 xiao4 zhong1 ri4 jun1 jia1 liu2 。
- ci3 lang2 xiong1 zhong1 you3 qi2 ce4 ， wei4 neng2 jing4 jie4 qian2 zhu4 chou2 。
- bo1 lan2 shou1 lian3 ru4 shi1 lü4 ， bao4 zhang1 huan2 de2 ming2 zhu1 tou2 。
- jiu3 chong2 zhen1 long2 xiang3 tian1 ji4 ， ru4 mu4 ba1 fa3 yu2 yin2 gou1 。
- zhi1 jin1 you2 wu4 bu2 dao4 shou3 ， kong1 hua1 lao3 ri4 sheng1 shuang1 mou2 。
- zhang1 hou2 tan4 xi1 hen4 wei4 jian4 ， dan4 ting1 han2 que4 kong1 chao2 zhou1 。
- ping2 sheng1 ai3 nai3 bu4 cheng2 qu3 ， wu2 sheng1 ke3 he2 mian2 ju1 ou1 。

## 注释

## 译文

## 赏析
