---
id: zhou-zi-zhi-wu-shan-qu
title: 巫山曲
titlePinyin: wu1 shan1 qu3
titleSlug: wu-shan-qu
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 楚宫夜半旌旗動，曉逐君王獵雲夢。
- 君王醉挽金僕姑，笑射雙鵰落飛鞚。
- 霜風獵獵吹白羽，狨鞍下時日未午。
- 天上臺高翠被寒，雨濕煙霏夢神女。
- 行雲飛去不可留，却望陽臺無處所。
- 魂凝睇遠煙淒迷，猿啼巫峽東復西。
- 江邊獵火一萬炬，貂裘醉擁君王歸。
- 章華千門復萬户，侍女焚香迎輦步。
- 君心誰能念舊恩，忍淚悲啼不成語。
- 願壽君王一萬年，常向陽臺夢雲雨。

## 拼音

- chu3 gong1 ye4 ban4 jing1 qi2 dong4 ， xiao3 zhu2 jun1 wang2 lie4 yun2 meng4 。
- jun1 wang2 zui4 wan3 jin1 pu2 gu1 ， xiao4 she4 shuang1 diao1 luo4 fei1 kong4 。
- shuang1 feng1 lie4 lie4 chui1 bai2 yu3 ， rong2 an1 xia4 shi2 ri4 wei4 wu3 。
- tian1 shang4 tai2 gao1 cui4 bei4 han2 ， yu3 shi1 yan1 fei1 meng4 shen2 nü3 。
- xing2 yun2 fei1 qu4 bu4 ke3 liu2 ， que4 wang4 yang2 tai2 wu2 chu3 suo3 。
- hun2 ning2 di4 yuan3 yan1 qi1 mi2 ， yuan2 ti2 wu1 xia2 dong1 fu4 xi1 。
- jiang1 bian1 lie4 huo3 yi2 wan4 ju4 ， diao1 qiu2 zui4 yong1 jun1 wang2 gui1 。
- zhang1 hua2 qian1 men2 fu4 wan4 hu4 ， shi4 nü3 fen2 xiang1 ying2 nian3 bu4 。
- jun1 xin1 shui2 neng2 nian4 jiu4 en1 ， ren3 lei4 bei1 ti2 bu4 cheng2 yu3 。
- yuan4 shou4 jun1 wang2 yi2 wan4 nian2 ， chang2 xiang4 yang2 tai2 meng4 yun2 yu3 。

## 注释

## 译文

## 赏析
