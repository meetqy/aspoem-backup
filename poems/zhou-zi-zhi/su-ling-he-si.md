---
id: zhou-zi-zhi-su-ling-he-si
title: 宿靈河寺
titlePinyin: su4 ling2 he2 si4
titleSlug: su-ling-he-si
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 風餐倚虚壑，險步躋雲梯。
- 驚魂棲客枕，夜宿投招提。
- 殷勤入簷月，肯爲幽人低。
- 滄海念横流，萬方喧鼓鼙。
- 胡爲困行役，竄伏隨麕麑。
- 南枝越鳥巢，北風胡馬嘶。
- 耿耿念徒旅，依依懷故谿。
- 脂車待明發，胡爲尚栖栖。
- 人生如醵飲，暫聚還復暌。
- 百年能幾何，行樂戒噬臍。

## 拼音

- feng1 can1 yi3 xu1 he4 ， xian3 bu4 ji1 yun2 ti1 。
- jing1 hun2 qi1 ke4 zhen3 ， ye4 su4 tou2 zhao1 ti2 。
- yin1 qin2 ru4 yan2 yue4 ， ken3 wei2 you1 ren2 di1 。
- cang1 hai3 nian4 heng2 liu2 ， wan4 fang1 xuan1 gu3 pi2 。
- hu2 wei2 kun4 xing2 yi4 ， cuan4 fu2 sui2 jun1 ni2 。
- nan2 zhi1 yue4 niao3 chao2 ， bei3 feng1 hu2 ma3 si1 。
- geng3 geng3 nian4 tu2 lü3 ， yi1 yi1 huai2 gu4 xi1 。
- zhi1 ju1 dai4 ming2 fa1 ， hu2 wei2 shang4 qi1 qi1 。
- ren2 sheng1 ru2 ju4 yin3 ， zan4 ju4 huan2 fu4 kui2 。
- bai3 nian2 neng2 ji1 he2 ， xing2 le4 jie4 shi4 qi2 。

## 注释

## 译文

## 赏析
