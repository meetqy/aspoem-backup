---
id: zhou-zi-zhi-shao-yu
title: 燒芋
titlePinyin: shao1 yu4
titleSlug: shao-yu
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 幽人日晏方索米，朱門醉頭扶未起。
- 人微何敢望一囷，鮒死知誰濡斗水。
- 糞火撥灰聊效顰，玉糝誇羮未須爾。
- 紫團包玉不洗泥，火候初匀香透紙。
- 從來真味貴天全，大羮不致名太始。
- 饞涎爲止翁欲顛，饑膓不鳴兒更喜。
- 口腹爲災莫漫誇，五畝應須急料理。
- 但托長鑱仍短鑱，誰能畏首復畏尾。
- 未知春雨荷鋤歸，空羡吾家燒芋美。

## 拼音

- you1 ren2 ri4 yan4 fang1 suo3 mi3 ， zhu1 men2 zui4 tou2 fu2 wei4 qi3 。
- ren2 wei1 he2 gan3 wang4 yi4 qun1 ， fu4 si3 zhi1 shui2 ru2 dou4 shui3 。
- fen4 huo3 bo1 hui1 liao2 xiao4 pin2 ， yu4 san3 kua1 geng1 wei4 xu1 er3 。
- zi3 tuan2 bao1 yu4 bu4 xi3 ni2 ， huo3 hou0 chu1 yun2 xiang1 tou4 zhi3 。
- cong2 lai2 zhen1 wei4 gui4 tian1 quan2 ， da4 geng1 bu2 zhi4 ming2 tai4 shi3 。
- chan2 xian2 wei2 zhi3 weng1 yu4 dian1 ， ji1 chang2 bu4 ming2 er2 geng4 xi3 。
- kou3 fu4 wei2 zai1 mo4 man4 kua1 ， wu3 mu3 ying1 xu1 ji2 liao4 li3 。
- dan4 tuo1 chang2 chan2 reng2 duan3 chan2 ， shui2 neng2 wei4 shou3 fu4 wei4 wei3 。
- wei4 zhi1 chun1 yu3 he2 chu2 gui1 ， kong1 xian4 wu2 jia1 shao1 yu4 mei3 。

## 注释

## 译文

## 赏析
