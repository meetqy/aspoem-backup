---
id: zhou-zi-zhi-qiong-shi-cang-lang-xuan
title: 瓊師蒼筤軒
titlePinyin: qiong2 shi1 cang1 lang2 xuan1
titleSlug: qiong-shi-cang-lang-xuan
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 絕境渺天末，招提入雲端。
- 汪灣一溪水，似與山屈盤。
- 僧房各上下，處處聞驚湍。
- 道人更幽獨，開窗對檀欒。
- 細雨洗輕碧，微風生暮寒。
- 雲梢自裊裊，玉佩時珊珊。
- 繄我絕韵友，久結無情歡。
- 相逢如故人，棄置良獨難。
- 婆娑弄清影，夕陽殊未殘。
- 何當分清陰，與子同考槃。

## 拼音

- jue2 jing4 miao3 tian1 mo4 ， zhao1 ti2 ru4 yun2 duan1 。
- wang1 wan1 yi4 xi1 shui3 ， si4 yu3 shan1 qu1 pan2 。
- seng1 fang2 ge4 shang4 xia4 ， chu3 chu3 wen2 jing1 tuan1 。
- dao4 ren2 geng4 you1 du2 ， kai1 chuang1 dui4 tan2 luan2 。
- xi4 yu3 xi3 qing1 bi4 ， wei1 feng1 sheng1 mu4 han2 。
- yun2 shao1 zi4 niao3 niao3 ， yu4 pei4 shi2 shan1 shan1 。
- yi1 wo3 jue2 yun4 you3 ， jiu3 jie2 wu2 qing2 huan1 。
- xiang1 feng2 ru2 gu4 ren2 ， qi4 zhi4 liang2 du2 nan2 。
- po2 suo1 nong4 qing1 ying3 ， xi1 yang2 shu1 wei4 can2 。
- he2 dang1 fen1 qing1 yin1 ， yu3 zi3 tong2 kao3 pan2 。

## 注释

## 译文

## 赏析
