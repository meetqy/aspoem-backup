---
id: zhou-zi-zhi-wan-you-jie-zhu-si-si-wang-yi-shao-jiu-zhai-si-seng-bing-zhu-guan-wang-you-jun-hua-xiang-chu-fang-e-mo-er-chi-gui-yi-san-geng
title: 晚遊戒珠寺寺王逸少舊宅寺僧秉燭觀王右軍畫像出訪鵝墨二池歸已三更
titlePinyin: wan3 you2 jie4 zhu1 si4 si4 wang2 yi4 shao3 jiu4 zhai2 si4 seng1 bing3 zhu2 guan1 wang2 you4 jun1 hua4 xiang4 chu1 fang3 e2 mo4 er4 chi2 gui1 yi3 san1 geng1
titleSlug: wan-you-jie-zhu-si-si-wang-yi-shao-jiu-zhai-si-seng-bing-zhu-guan-wang-you-jun-hua-xiang-chu-fang-e-mo-er-chi-gui-yi-san-geng
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 悠悠倦徂征，忽忽厭羈旅。
- 出門復風埃，况乃迫繁暑。
- 兹遊愜初心，突兀見精宇。
- 高人昔所廬，樹木亦奇古。
- 微風入冠裳，林影散廊廡。
- 僧窗靜無塵，燈火照眉宇。
- 閱此坦腹姿，鬚髪稀可數。
- 樂死固不虚，顔色如處女。
- 平池渺清深，淅瀝過新雨。
- 誰言臨池工，至技本天與。
- 鵝羣久已空，團扇復何許。
- 興盡且當歸，夜半月方吐。

## 拼音

- you1 you1 juan4 cu2 zheng1 ， hu1 hu1 yan4 ji1 lü3 。
- chu1 men2 fu4 feng1 ai1 ， kuang4 nai3 po4 fan2 shu3 。
- zi1 you2 qie4 chu1 xin1 ， tu1 wu4 jian4 jing1 yu3 。
- gao1 ren2 xi1 suo3 lu2 ， shu4 mu4 yi4 qi2 gu3 。
- wei1 feng1 ru4 guan1 shang0 ， lin2 ying3 san4 lang2 wu3 。
- seng1 chuang1 jing4 wu2 chen2 ， deng1 huo3 zhao4 mei2 yu3 。
- yue4 ci3 tan3 fu4 zi1 ， xu1 fa4 xi1 ke3 shu4 。
- le4 si3 gu4 bu4 xu1 ， yan2 se4 ru2 chu3 nü3 。
- ping2 chi2 miao3 qing1 shen1 ， xi1 li4 guo4 xin1 yu3 。
- shui2 yan2 lin2 chi2 gong1 ， zhi4 ji4 ben3 tian1 yu3 。
- e2 qun2 jiu3 yi3 kong1 ， tuan2 shan4 fu4 he2 xu1 。
- xing1 jin4 qie3 dang1 gui1 ， ye4 ban4 yue4 fang1 tu3 。

## 注释

## 译文

## 赏析
