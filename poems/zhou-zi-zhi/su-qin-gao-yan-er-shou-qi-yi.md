---
id: zhou-zi-zhi-su-qin-gao-yan-er-shou-qi-yi
title: 宿琴高巖二首  其一
titlePinyin: su4 qin2 gao1 yan2 er4 shou3     qi2 yi1
titleSlug: su-qin-gao-yan-er-shou-qi-yi
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 琴高古仙人，控鯉飛上天。
- 丹鑪訪遺跡，邂逅餘山巔。
- 石壁削寒玉，萬仭凌雲煙。
- 隱雨有石屋，垂釣臨平川。
- 舊聞釣處石，可坐八九筵。
- 邑宰頗呼客，醉歌日留連。
- 里胥厭追索，挽石沈深淵。
- 高秋見涯涘，巨石呈方圓。
- 斯民不可擾，此理甚坦然。
- 豈非仙聖居，未易汙葷羶。
- 餘生欣晚遇，想像追真仙。
- 净綠不敢唾，薄暮聊周旋。

## 拼音

- qin2 gao1 gu3 xian1 ren2 ， kong4 li3 fei1 shang4 tian1 。
- dan1 lu2 fang3 yi2 ji4 ， xie4 hou4 yu2 shan1 dian1 。
- shi2 bi4 xiao1 han2 yu4 ， wan4 ren4 ling2 yun2 yan1 。
- yin3 yu3 you3 shi2 wu1 ， chui2 diao4 lin2 ping2 chuan1 。
- jiu4 wen2 diao4 chu3 shi2 ， ke3 zuo4 ba1 jiu3 yan2 。
- yi4 zai3 po1 hu1 ke4 ， zui4 ge1 ri4 liu2 lian2 。
- li3 xu1 yan4 zhui1 suo3 ， wan3 shi2 shen3 shen1 yuan1 。
- gao1 qiu1 jian4 ya2 si4 ， ju4 shi2 cheng2 fang1 yuan2 。
- si1 min2 bu4 ke3 rao3 ， ci3 li3 shen4 tan3 ran2 。
- qi3 fei1 xian1 sheng4 ju1 ， wei4 yi4 wu1 hun1 shan1 。
- yu2 sheng1 xin1 wan3 yu4 ， xiang3 xiang4 zhui1 zhen1 xian1 。
- jing4 lü4 bu4 gan3 tuo4 ， bo2 mu4 liao2 zhou1 xuan2 。

## 注释

## 译文

## 赏析
