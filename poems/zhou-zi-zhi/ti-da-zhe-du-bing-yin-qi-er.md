---
id: zhou-zi-zhi-ti-da-zhe-du-bing-yin-qi-er
title: 題大着肚并引  其二
titlePinyin: ti2 da4 zhe0 du4 bing4 yin3     qi2 er4
titleSlug: ti-da-zhe-du-bing-yin-qi-er
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 平生頗笑王會稽，坦腹驚動郗家兒。
- 暮年羞澁爲懷祖，計較毫末如兒癡。
- 嶔𡼭更誚周郎鄙，自說空洞終何爲。
- 達人大觀無不可，無鹽未必非西施。
- 了知倚杖清言者，外示夷曠中難窺。
- 不如此老身如寄，萬事模稜真得計。
- 掉臂行歌眼看天，擁膝長吟腹垂地。
- 羞遣家奴捧玉環，肯爲門生作經笥。
- 白肥如瓠君莫輕，終年貯酒真酒甖。
- 結喉道士倘復見，敢託石鼎譏彭亨。

## 拼音

- ping2 sheng1 po1 xiao4 wang2 hui4 ji1 ， tan3 fu4 jing1 dong4 chi1 jia1 er2 。
- mu4 nian2 xiu1 se4 wei2 huai2 zu3 ， ji4 jiao4 hao2 mo4 ru2 er2 chi1 。
- qin1 𡼭 geng4 qiao4 zhou1 lang2 bi3 ， zi4 shuo1 kong1 dong4 zhong1 he2 wei2 。
- da2 ren2 da4 guan1 wu2 bu4 ke3 ， wu2 yan2 wei4 bi4 fei1 xi1 shi1 。
- liao3 zhi1 yi3 zhang4 qing1 yan2 zhe3 ， wai4 shi4 yi2 kuang4 zhong1 nan2 kui1 。
- bu4 ru2 ci3 lao3 shen1 ru2 ji4 ， wan4 shi4 mo2 leng2 zhen1 de2 ji4 。
- diao4 bi4 xing2 ge1 yan3 kan4 tian1 ， yong1 xi1 chang2 yin2 fu4 chui2 di4 。
- xiu1 qian3 jia1 nu2 peng3 yu4 huan2 ， ken3 wei2 men2 sheng1 zuo4 jing1 si4 。
- bai2 fei2 ru2 hu4 jun1 mo4 qing1 ， zhong1 nian2 zhu4 jiu3 zhen1 jiu3 ying1 。
- jie2 hou2 dao4 shi0 tang3 fu4 jian4 ， gan3 tuo1 shi2 ding3 ji1 peng2 heng1 。

## 注释

## 译文

## 赏析
