---
id: zhou-zi-zhi-ci-yun-ji-gong-zai-fu
title: 次韻季共再賦
titlePinyin: ci4 yun4 ji4 gong4 zai4 fu4
titleSlug: ci-yun-ji-gong-zai-fu
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 住作山中居，懶甚不出屋。
- 誰知五斗腰，須用作鈎曲。
- 索米無如何，問舍豈不欲。
- 空懷西谿魚，紅鱗膾寒玉。
- 不知坐中山，修眉爲誰綠。
- 敝裘裹粗繒，隨分了寒燠。
- 儻忍作海夫，雖臭亦可逐。
- 如其不能然，未可歎沉陸。
- 此事誰當論，唾面恐自速。
- 如君秀芝蘭，非世閑草木。
- 交蓋久已傾，談舌未易縮。
- 不知人謂何，此念吾已熟。
- 年來有新遊，妙語敵嶽麓。
- 縣知南屏謙，頗爲調茗粥。
- 何人餘羊羔，金帳意有屬。
- 淺斟醉糢糊，低唱聲斷續。
- 誰同白傅春，樓下雪中竹。
- 更題竹上詩，傷神想幽獨。
- 但恐世間求，此樂未容復。
- 况乃籋雲姿，自是千里足。
- 行看鏘八鸞，何止芻一束。
- 應憐老病翁，短髪悲曲局。

## 拼音

- zhu4 zuo4 shan1 zhong1 ju1 ， lan3 shen4 bu4 chu1 wu1 。
- shui2 zhi1 wu3 dou3 yao1 ， xu1 yong4 zuo4 gou1 qu3 。
- suo3 mi3 wu2 ru2 he2 ， wen4 she4 qi3 bu2 yu4 。
- kong1 huai2 xi1 xi1 yu2 ， hong2 lin2 kuai4 han2 yu4 。
- bu4 zhi1 zuo4 zhong1 shan1 ， xiu1 mei2 wei2 shui2 lü4 。
- bi4 qiu2 guo3 cu1 zeng1 ， sui2 fen1 le0 han2 yu4 。
- tang3 ren3 zuo4 hai3 fu1 ， sui1 chou4 yi4 ke3 zhu2 。
- ru2 qi2 bu4 neng2 ran2 ， wei4 ke3 tan4 chen2 lu4 。
- ci3 shi4 shui2 dang1 lun4 ， tuo4 mian4 kong3 zi4 su4 。
- ru2 jun1 xiu4 zhi1 lan2 ， fei1 shi4 xian2 cao3 mu4 。
- jiao1 gai4 jiu3 yi3 qing1 ， tan2 she2 wei4 yi4 suo1 。
- bu4 zhi1 ren2 wei4 he2 ， ci3 nian4 wu2 yi3 shu2 。
- nian2 lai2 you3 xin1 you2 ， miao4 yu3 di2 yue4 lu4 。
- xian4 zhi1 nan2 ping2 qian1 ， po1 wei2 diao4 ming2 zhou1 。
- he2 ren2 yu2 yang2 gao1 ， jin1 zhang4 yi4 you3 shu3 。
- qian3 zhen1 zui4 mo2 hu2 ， di1 chang4 sheng1 duan4 xu4 。
- shui2 tong2 bai2 fu4 chun1 ， lou2 xia4 xue3 zhong1 zhu2 。
- geng4 ti2 zhu2 shang4 shi1 ， shang1 shen2 xiang3 you1 du2 。
- dan4 kong3 shi4 jian4 qiu2 ， ci3 le4 wei4 rong2 fu4 。
- kuang4 nai3 nie4 yun2 zi1 ， zi4 shi4 qian1 li3 zu2 。
- xing2 kan4 qiang1 ba1 luan2 ， he2 zhi3 chu2 yi2 shu4 。
- ying1 lian2 lao3 bing4 weng1 ， duan3 fa4 bei1 qu3 ju2 。

## 注释

## 译文

## 赏析
