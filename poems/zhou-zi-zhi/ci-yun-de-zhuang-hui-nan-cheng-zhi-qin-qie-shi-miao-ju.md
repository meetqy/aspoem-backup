---
id: zhou-zi-zhi-ci-yun-de-zhuang-hui-nan-cheng-zhi-qin-qie-shi-miao-ju
title: 次韻德莊惠南城紙衾且示妙句
titlePinyin: ci4 yun4 de2 zhuang1 hui4 nan2 cheng2 zhi3 qin1 qie3 shi4 miao4 ju4
titleSlug: ci-yun-de-zhuang-hui-nan-cheng-zhi-qin-qie-shi-miao-ju
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 范公古遺直，富貴不自娛。
- 平生一布衾，歲晚眠粗疏。
- 至今鑱新銘，尚得司馬書。
- 此老抱剛節，豈與公孫俱。
- 乃知枯槁士，白单良復須。
- 衰年忍風露，蹭蹬來東吳。
- 感君借餘温，此意知何如。
- 青氈寄幽夢，蕙帳羞吾廬。
- 得此林下具，爛錦不願餘。
- 况乃粲佳句，薄袖翻明珠。
- 恨我無蒼珉，爲君載龜趺。
- 願與冰雪姿，臥起同卷舒。
- 荆土作翠被，此俑無乃愚。
- 問言擁六尺，豈不賢一襦。

## 拼音

- fan4 gong1 gu3 yi2 zhi2 ， fu4 gui4 bu2 zi4 yu2 。
- ping2 sheng1 yi2 bu4 qin1 ， sui4 wan3 mian2 cu1 shu1 。
- zhi4 jin1 chan2 xin1 ming2 ， shang4 de2 si1 ma3 shu1 。
- ci3 lao3 bao4 gang1 jie2 ， qi3 yu3 gong1 sun1 ju4 。
- nai3 zhi1 ku1 gao3 shi4 ， bai2 dan1 liang2 fu4 xu1 。
- shuai1 nian2 ren3 feng1 lu4 ， ceng4 deng4 lai2 dong1 wu2 。
- gan3 jun1 jie4 yu2 wen1 ， ci3 yi4 zhi1 he2 ru2 。
- qing1 zhan1 ji4 you1 meng4 ， hui4 zhang4 xiu1 wu2 lu2 。
- de2 ci3 lin2 xia4 ju4 ， lan4 jin3 bu2 yuan4 yu2 。
- kuang4 nai3 can4 jia1 ju4 ， bao2 xiu4 fan1 ming2 zhu1 。
- hen4 wo3 wu2 cang1 min2 ， wei2 jun1 zai4 gui1 fu1 。
- yuan4 yu3 bing1 xue3 zi1 ， wo4 qi3 tong2 juan3 shu1 。
- jing1 tu3 zuo4 cui4 bei4 ， ci3 yong3 wu2 nai3 yu2 。
- wen4 yan2 yong1 liu4 chi3 ， qi3 bu4 xian2 yi4 ru2 。

## 注释

## 译文

## 赏析
