---
id: zhou-zi-zhi-ci-yun-bo-yin-shi-zao-min-shi-zhao-peng-xiang
title: 次韻伯尹食糟民示趙鵬翔
titlePinyin: ci4 yun4 bo2 yin3 shi2 zao1 min2 shi4 zhao4 peng2 xiang2
titleSlug: ci-yun-bo-yin-shi-zao-min-shi-zhao-peng-xiang
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 十年用兵九不熟，人家有田不種穀。
- 盡枯膏血作軍儲，却買官糟貯饑腹。
- 富者鬻田貧鬻妻，夜困桁楊曉敲朴。
- 長腰一粒不下咽，輸入官倉常滿屋。
- 昔年貫朽內府錢，諸公何苦開漢邊。
- 自從胡馬飲江水，便恐黔首流饑涎。
- 黄塵白骨尚滿眼，錦裘繡帽誰當前。
- 烹羊炰羔固不惡，饑民食糟真可憐。
- 元侯幕下短主簿，肯與斯民作調護。
- 不愁吏考拙催科，寧脫青衫賦歸去。
- 詹侯老文稱大手，樂府詩高古無有。
- 安得狂歌徹聖明，便叱風雷清九有。
- 却驅羣賊作良農，還我昭陵舊丁口。

## 拼音

- shi2 nian2 yong4 bing1 jiu3 bu4 shu2 ， ren2 jia1 you3 tian2 bu4 zhong3 gu3 。
- jin4 ku1 gao1 xue4 zuo4 jun1 chu3 ， que4 mai3 guan1 zao1 zhu4 ji1 fu4 。
- fu4 zhe3 yu4 tian2 pin2 yu4 qi1 ， ye4 kun4 heng2 yang2 xiao3 qiao1 pu3 。
- chang2 yao1 yi2 li4 bu2 xia4 yan4 ， shu1 ru4 guan1 cang1 chang2 man3 wu1 。
- xi1 nian2 guan4 xiu3 nei4 fu3 qian2 ， zhu1 gong1 he2 ku3 kai1 han4 bian1 。
- zi4 cong2 hu2 ma3 yin3 jiang1 shui3 ， bian4 kong3 qian2 shou3 liu2 ji1 xian2 。
- huang2 chen2 bai2 gu3 shang4 man3 yan3 ， jin3 qiu2 xiu4 mao4 shui2 dang1 qian2 。
- peng1 yang2 pao2 gao1 gu4 bu2 e4 ， ji1 min2 shi2 zao1 zhen1 ke3 lian2 。
- yuan2 hou2 mu4 xia4 duan3 zhu3 bo2 ， ken3 yu3 si1 min2 zuo4 diao4 hu4 。
- bu4 chou2 li4 kao3 zhuo1 cui1 ke1 ， ning2 tuo1 qing1 shan1 fu4 gui1 qu4 。
- zhan1 hou2 lao3 wen2 cheng1 da4 shou3 ， le4 fu3 shi1 gao1 gu3 wu2 you3 。
- an1 de2 kuang2 ge1 che4 sheng4 ming2 ， bian4 chi4 feng1 lei2 qing1 jiu3 you3 。
- que4 qu1 qun2 zei2 zuo4 liang2 nong2 ， huan2 wo3 zhao1 ling2 jiu4 ding1 kou3 。

## 注释

## 译文

## 赏析
