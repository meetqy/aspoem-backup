---
id: zhou-zi-zhi-zong-yan-shi-jin-shu-miao-fa-lian-jing
title: 宗演師金書妙法蓮經
titlePinyin: zong1 yan3 shi1 jin1 shu1 miao4 fa3 lian2 jing1
titleSlug: zong-yan-shi-jin-shu-miao-fa-lian-jing
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 稽首無上尊，爲世大慈父。
- 爲憫一切衆，流浪諸苦海。
- 滋無碍辨才，廣爲衆生說。
- 譬如大火宅，隨念得清凉。
- 又令諸窮子，獲此大寶珠。
- 是真秘密藏，故名妙法華。
- 非思量分别，而以得解悟。
- 雖諸大菩薩，有所不能知。
- 况於聲聞衆，豈復聞妙義。
- 如來廣開示，一一令悟入。
- 衆生悉皆曉，而况於聲聞。
- 我佛出現世，了此一大緣。
- 當如佛所說，是最爲第一。
- 今此大比邱，舍所甚愛者。
- 百煉真黄金，銷鑠爲書寫。
- 具諸大寶貝，更以爲莊嚴。
- 偷兒甚魁儈，如飛天藥叉。
- 諸所經過處，悉爲尸陁林。
- 大火所藏滅，毫髮無遺餘。
- 龍天諸善神，悉力來加護。
- 究竟不得壞，我今同讚歎。
- 普告諸佛子，凡所見聞者。
- 信心自堅固，各各普授持。

## 拼音

- qi3 shou3 wu2 shang4 zun1 ， wei2 shi4 da4 ci2 fu4 。
- wei2 min3 yi2 qie4 zhong4 ， liu2 lang4 zhu1 ku3 hai3 。
- zi1 wu2 ai4 bian4 cai2 ， guang3 wei2 zhong4 sheng1 shuo1 。
- pi4 ru2 da4 huo3 zhai2 ， sui2 nian4 de2 qing1 liang2 。
- you4 ling4 zhu1 qiong2 zi3 ， huo4 ci3 da4 bao3 zhu1 。
- shi4 zhen1 mi4 mi4 cang2 ， gu4 ming2 miao4 fa3 hua2 。
- fei1 si1 liang0 fen1 bie2 ， er2 yi3 de2 jie3 wu4 。
- sui1 zhu1 da4 pu2 sa4 ， you3 suo3 bu4 neng2 zhi1 。
- kuang4 wu1 sheng1 wen2 zhong4 ， qi3 fu4 wen2 miao4 yi4 。
- ru2 lai2 guang3 kai1 shi4 ， yi1 yi1 ling4 wu4 ru4 。
- zhong4 sheng1 xi1 jie1 xiao3 ， er2 kuang4 wu1 sheng1 wen2 。
- wo3 fo2 chu1 xian4 shi4 ， liao3 ci3 yi2 da4 yuan2 。
- dang1 ru2 fo2 suo3 shuo1 ， shi4 zui4 wei2 di4 yi1 。
- jin1 ci3 da4 bi3 qiu1 ， she4 suo3 shen4 ai4 zhe3 。
- bai3 lian4 zhen1 huang2 jin1 ， xiao1 shuo4 wei2 shu1 xie3 。
- ju4 zhu1 da4 bao3 bei4 ， geng4 yi3 wei2 zhuang1 yan2 。
- tou1 er2 shen4 kui2 kuai4 ， ru2 fei1 tian1 yao4 cha1 。
- zhu1 suo3 jing1 guo4 chu3 ， xi1 wei2 shi1 tuo2 lin2 。
- da4 huo3 suo3 cang2 mie4 ， hao2 fa4 wu2 yi2 yu2 。
- long2 tian1 zhu1 shan4 shen2 ， xi1 li4 lai2 jia1 hu4 。
- jiu1 jing4 bu4 de2 huai4 ， wo3 jin1 tong2 zan4 tan4 。
- pu3 gao4 zhu1 fo2 zi3 ， fan2 suo3 jian4 wen2 zhe3 。
- xin4 xin1 zi4 jian1 gu4 ， ge4 ge4 pu3 shou4 chi2 。

## 注释

## 译文

## 赏析
