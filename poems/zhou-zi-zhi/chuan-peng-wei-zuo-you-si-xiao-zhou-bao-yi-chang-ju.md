---
id: zhou-zi-zhi-chuan-peng-wei-zuo-you-si-xiao-zhou-bao-yi-chang-ju
title: 傳朋爲作游絲小軸報以長句
titlePinyin: chuan2 peng2 wei2 zuo4 you2 si1 xiao3 zhou2 bao4 yi3 chang2 ju4
titleSlug: chuan-peng-wei-zuo-you-si-xiao-zhou-bao-yi-chang-ju
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 竟陵老守尚書郎，平生墨妙窺鍾王。
- 會令夜鬼助奇崛，更與游絲争短長。
- 游絲忽從天際落，洗眼熟視無毫芒。
- 癡兒著意吹不起，春風無力難飛揚。
- 草雖號聖亦可到，此品入神誰復强。
- 使君憐我頗知好，五十六珠投夜光。
- 溪藤搗紙滑勝玉，古錦縫嚢牢祕藏。
- 要遣張顛與醉素，不敢與公分雁行。

## 拼音

- jing4 ling2 lao3 shou3 shang4 shu1 lang2 ， ping2 sheng1 mo4 miao4 kui1 zhong1 wang2 。
- hui4 ling4 ye4 gui3 zhu4 qi2 jue2 ， geng4 yu3 you2 si1 zheng1 duan3 chang2 。
- you2 si1 hu1 cong2 tian1 ji4 luo4 ， xi3 yan3 shu2 shi4 wu2 hao2 mang2 。
- chi1 er2 zhu4 yi4 chui1 bu4 qi3 ， chun1 feng1 wu2 li4 nan2 fei1 yang2 。
- cao3 sui1 hao4 sheng4 yi4 ke3 dao4 ， ci3 pin3 ru4 shen2 shui2 fu4 qiang2 。
- shi3 jun1 lian2 wo3 po1 zhi1 hao3 ， wu3 shi2 liu4 zhu1 tou2 ye4 guang1 。
- xi1 teng2 dao3 zhi3 hua2 sheng4 yu4 ， gu3 jin3 feng2 nang2 lao2 bi4 cang2 。
- yao4 qian3 zhang1 dian1 yu3 zui4 su4 ， bu4 gan3 yu3 gong1 fen1 yan4 hang2 。

## 注释

## 译文

## 赏析
