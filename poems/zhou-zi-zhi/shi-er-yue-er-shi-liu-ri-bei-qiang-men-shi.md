---
id: zhou-zi-zhi-shi-er-yue-er-shi-liu-ri-bei-qiang-men-shi
title: 十二月二十六日北牆捫虱
titlePinyin: shi2 er4 yue4 er4 shi2 liu4 ri4 bei3 qiang2 men2 shi1
titleSlug: shi-er-yue-er-shi-liu-ri-bei-qiang-men-shi
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 今晨頗無事，步遊古牆根。
- 眷茲萬家邑，稍苦三户村。
- 于時積雪散，復值朝陽温。
- 解衣聊自得，班荆與誰言。
- 款欠良已久，吾虱庶可捫。
- 平生謝澡刷，懶惰從朝昏。
- 坐令邊縫間，朝生暮仍孫。
- 回臭比跖香，位卑道仍尊。
- 與世倘無求，中有至樂存。
- 勿語兒女曹，此意難具論。

## 拼音

- jin1 chen2 po1 wu2 shi4 ， bu4 you2 gu3 qiang2 gen1 。
- juan4 zi1 wan4 jia1 yi4 ， shao1 ku3 san1 hu4 cun1 。
- yu2 shi2 ji1 xue3 san4 ， fu4 zhi2 chao2 yang2 wen1 。
- jie3 yi1 liao2 zi4 de2 ， ban1 jing1 yu3 shui2 yan2 。
- kuan3 qian4 liang2 yi3 jiu3 ， wu2 shi1 shu4 ke3 men2 。
- ping2 sheng1 xie4 zao3 shua1 ， lan3 duo4 cong2 chao2 hun1 。
- zuo4 ling4 bian1 feng2 jian4 ， chao2 sheng1 mu4 reng2 sun1 。
- hui2 chou4 bi3 zhi2 xiang1 ， wei4 bei1 dao4 reng2 zun1 。
- yu3 shi4 tang3 wu2 qiu2 ， zhong1 you3 zhi4 le4 cun2 。
- wu4 yu3 er2 nü3 cao2 ， ci3 yi4 nan2 ju4 lun4 。

## 注释

## 译文

## 赏析
