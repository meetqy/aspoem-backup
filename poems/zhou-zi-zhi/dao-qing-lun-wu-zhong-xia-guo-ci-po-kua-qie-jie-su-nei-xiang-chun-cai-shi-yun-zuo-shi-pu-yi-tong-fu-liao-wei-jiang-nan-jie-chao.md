---
id: zhou-zi-zhi-dao-qing-lun-wu-zhong-xia-guo-ci-po-kua-qie-jie-su-nei-xiang-chun-cai-shi-yun-zuo-shi-pu-yi-tong-fu-liao-wei-jiang-nan-jie-chao
title: 道卿論吳中夏果詞頗夸且借蘇內相春菜詩韻作詩僕亦同賦聊爲江南解嘲
titlePinyin: dao4 qing1 lun4 wu2 zhong1 xia4 guo3 ci2 po1 kua1 qie3 jie4 su1 nei4 xiang1 chun1 cai4 shi1 yun4 zuo4 shi1 pu2 yi4 tong2 fu4 liao2 wei2 jiang1 nan2 jie3 chao2
titleSlug: dao-qing-lun-wu-zhong-xia-guo-ci-po-kua-qie-jie-su-nei-xiang-chun-cai-shi-yun-zuo-shi-pu-yi-tong-fu-liao-wei-jiang-nan-jie-chao
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 江南五月菱垂葉，葉底紫菱如紫蕨。
- 棃香濺齒蔗漿寒，瓜熟堆盤水精滑。
- 紅薑抺縷雜吳鹽，纖手淹梅带微辣。
- 芳林露下摘金桃，入眼臙脂紅臉抺。
- 木瓜甘酸天下無，百果論功誰可甲。
- 朱櫻萬顆滴階紅，滿架蒲桃更肥茁。
- 橙香栗大芋如鴟，此品秋來不勝說。
- 老翁空作解嘲詩，但恐年衰左車脫。

## 拼音

- jiang1 nan2 wu3 yue4 ling2 chui2 ye4 ， ye4 di3 zi3 ling2 ru2 zi3 jue2 。
- li2 xiang1 jian4 chi3 zhe4 jiang1 han2 ， gua1 shu2 dui1 pan2 shui3 jing1 hua2 。
- hong2 jiang1 mei4 lü3 za2 wu2 yan2 ， xian1 shou3 yan1 mei2 dai4 wei1 la4 。
- fang1 lin2 lu4 xia4 zhai1 jin1 tao2 ， ru4 yan3 yan1 zhi1 hong2 lian3 mei4 。
- mu4 gua1 gan1 suan1 tian1 xia4 wu2 ， bai3 guo3 lun4 gong1 shui2 ke3 jia3 。
- zhu1 ying1 wan4 ke1 di1 jie1 hong2 ， man3 jia4 pu2 tao2 geng4 fei2 zhuo2 。
- cheng2 xiang1 li4 da4 yu4 ru2 chi1 ， ci3 pin3 qiu1 lai2 bu2 sheng4 shuo1 。
- lao3 weng1 kong1 zuo4 jie3 chao2 shi1 ， dan4 kong3 nian2 shuai1 zuo3 ju1 tuo1 。

## 注释

## 译文

## 赏析
