---
id: zhou-zi-zhi-wang-gu-lu-yi-shou
title: 望故廬一首
titlePinyin: wang4 gu4 lu2 yi4 shou3
titleSlug: wang-gu-lu-yi-shou
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 龜城去江，邈在一隅。
- 我家龜舫，亦足軒渠。
- 草耕木茹，瓮牖蓬樞。
- 有客二人，寔邀望舒。
- 長鬚之奴，玉川之廬。
- 何必仙去，方丈蓬壺。
- 何必校書，起居何如。
- 無禍爲福，徐行當車。
- 我乎誰交，誰乎我徒。
- 春蛙嘈雜，夏木扶疏。
- 大盗遽起，山摧海枯。
- 我焚其巢，將焉適歟。
- 善刀而藏，爲之踟蹰。
- 望我故處，宛其在塗。
- 我友云亡，云誰與娛。
- 願洗甲兵，肉四海臞。
- 奠我新宅，以飽三餘。

## 拼音

- gui1 cheng2 qu4 jiang1 ， miao3 zai4 yi4 yu2 。
- wo3 jia1 gui1 fang3 ， yi4 zu2 xuan1 qu2 。
- cao3 geng1 mu4 ru2 ， weng4 you3 peng2 shu1 。
- you3 ke4 er4 ren2 ， shi2 yao1 wang4 shu1 。
- chang2 xu1 zhi1 nu2 ， yu4 chuan1 zhi1 lu2 。
- he2 bi4 xian1 qu4 ， fang1 zhang4 peng2 hu2 。
- he2 bi4 xiao4 shu1 ， qi3 ju1 he2 ru2 。
- wu2 huo4 wei2 fu2 ， xu2 hang2 dang1 ju1 。
- wo3 hu1 shui2 jiao1 ， shui2 hu1 wo3 tu2 。
- chun1 wa1 cao2 za2 ， xia4 mu4 fu2 shu1 。
- da4 dao4 ju4 qi3 ， shan1 cui1 hai3 ku1 。
- wo3 fen2 qi2 chao2 ， jiang1 yan1 shi4 yu2 。
- shan4 dao1 er2 cang2 ， wei2 zhi1 chi2 chu2 。
- wang4 wo3 gu4 chu3 ， wan3 qi2 zai4 tu2 。
- wo3 you3 yun2 wang2 ， yun2 shui2 yu3 yu2 。
- yuan4 xi3 jia3 bing1 ， rou4 si4 hai3 qu2 。
- dian4 wo3 xin1 zhai2 ， yi3 bao3 san1 yu2 。

## 注释

## 译文

## 赏析
