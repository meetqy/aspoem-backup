---
id: zhou-zi-zhi-shi-zai-sheng-ri-shi-wu-shou-qi-er
title: 時宰生日詩五首  其二
titlePinyin: shi2 zai3 sheng1 ri4 shi1 wu3 shou3     qi2 er4
titleSlug: shi-zai-sheng-ri-shi-wu-shou-qi-er
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 歷世由羲軒，百相標簡牘。
- 操術難具論，大抵一言足。
- 所尚必仁恩，所禁在殺戮。
- 臯陶期無刑，四海自肅穆。
- 敷德益所贊，坐使有苖服。
- 西都郅支功，蕭相不肯錄。
- 有唐未開邊，宋璟乃當軸。
- 向來多謬悠，紛紛空食肉。
- 一言俞玉音，萬竈休野宿。
- 不戰乃爲功，休兵豈無福。

## 拼音

- li4 shi4 you2 xi1 xuan1 ， bai3 xiang1 biao1 jian3 du2 。
- cao1 shu4 nan2 ju4 lun4 ， da4 di3 yi4 yan2 zu2 。
- suo3 shang4 bi4 ren2 en1 ， suo3 jin4 zai4 sha1 lu4 。
- gao1 tao2 qi1 wu2 xing2 ， si4 hai3 zi4 su4 mu4 。
- fu1 de2 yi4 suo3 zan4 ， zuo4 shi3 you3 di2 fu2 。
- xi1 du1 zhi4 zhi1 gong1 ， xiao1 xiang1 bu4 ken3 lu4 。
- you3 tang2 wei4 kai1 bian1 ， song4 jing3 nai3 dang1 zhou2 。
- xiang4 lai2 duo1 miu4 you1 ， fen1 fen1 kong1 shi2 rou4 。
- yi4 yan2 yu2 yu4 yin1 ， wan4 zao4 xiu1 ye3 su4 。
- bu2 zhan4 nai3 wei2 gong1 ， xiu1 bing1 qi3 wu2 fu2 。

## 注释

## 译文

## 赏析
