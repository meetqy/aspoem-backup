---
id: zhou-zi-zhi-ci-yun-huang-meng-ji-jian-ji
title: 次韻黄夢及見寄
titlePinyin: ci4 yun4 huang2 meng4 ji2 jian4 ji4
titleSlug: ci-yun-huang-meng-ji-jian-ji
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 長卿未老久倦遊，家無斗酒不得州。
- 平生拙甚屋背鳩，羊頭可爛身不侯。
- 言輒觸諱恐轉喉，怒逢醉尉常反眸。
- 廟堂戛擊方鳴球，老人行歌聊飯牛。
- 我貧木奴欠千頭，夜長晝短懷百憂。
- 巖栖谷汲誰與儔，草木黄落空悲秋。
- 饑鷹小呼即下韝，老頑不受良工鎪。
- 長年憔悴擬四愁，浮生無根同舞漚。
- 更以外物爲贅疣，黄侯皎皎清且修。
- 憐我南冠如楚囚，落筆袞袞不肯休。
- 人物眼前無此流，合持五線裨冕旒。
- 姓名下覆黄金甌，萬里一秣看驊騮。
- 去年操瑟不見收，聞君欲買吴江舟。
- 明珠白璧惜暗投，千金價重苦未酬。
- 感君尺鯉論綢繆，逝將好我那肯魗。
- 微吟有句亦復搜，敢撼大樹看蚍蜉。
- 元龍氣高百尺樓，此而未遇彼則不。
- 人雖曰畸天乃侔，會當有馹旌林丘。
- 釣絲未可歸滄洲。

## 拼音

- chang2 qing1 wei4 lao3 jiu3 juan4 you2 ， jia1 wu2 dou4 jiu3 bu4 de2 zhou1 。
- ping2 sheng1 zhuo1 shen4 wu1 bei4 jiu1 ， yang2 tou2 ke3 lan4 shen1 bu4 hou2 。
- yan2 zhe2 chu4 hui4 kong3 zhuan3 hou2 ， nu4 feng2 zui4 wei4 chang2 fan3 mou2 。
- miao4 tang2 jia2 ji1 fang1 ming2 qiu2 ， lao3 ren2 xing2 ge1 liao2 fan4 niu2 。
- wo3 pin2 mu4 nu2 qian4 qian1 tou2 ， ye4 chang2 zhou4 duan3 huai2 bai3 you1 。
- yan2 qi1 gu3 ji2 shui2 yu3 chou2 ， cao3 mu4 huang2 luo4 kong1 bei1 qiu1 。
- ji1 ying1 xiao3 hu1 ji2 xia4 gou1 ， lao3 wan2 bu2 shou4 liang2 gong1 sou1 。
- chang2 nian2 qiao2 cui4 ni3 si4 chou2 ， fu2 sheng1 wu2 gen1 tong2 wu3 ou1 。
- geng4 yi3 wai4 wu4 wei2 zhui4 you2 ， huang2 hou2 jiao3 jiao3 qing1 qie3 xiu1 。
- lian2 wo3 nan2 guan1 ru2 chu3 qiu2 ， luo4 bi3 gun3 gun3 bu4 ken3 xiu1 。
- ren2 wu4 yan3 qian2 wu2 ci3 liu2 ， he2 chi2 wu3 xian4 bi4 mian3 liu2 。
- xing4 ming2 xia4 fu4 huang2 jin1 ou1 ， wan4 li3 yi2 mo4 kan4 hua2 liu2 。
- qu4 nian2 cao1 se4 bu2 jian4 shou1 ， wen2 jun1 yu4 mai3 wu2 jiang1 zhou1 。
- ming2 zhu1 bai2 bi4 xi1 an4 tou2 ， qian1 jin1 jia4 zhong4 ku3 wei4 chou2 。
- gan3 jun1 chi3 li3 lun4 chou2 mou2 ， shi4 jiang1 hao3 wo3 na4 ken3 chou3 。
- wei1 yin2 you3 ju4 yi4 fu4 sou1 ， gan3 han4 da4 shu4 kan4 pi2 fu2 。
- yuan2 long2 qi4 gao1 bai3 chi3 lou2 ， ci3 er2 wei4 yu4 bi3 ze2 bu4 。
- ren2 sui1 yue1 ji1 tian1 nai3 mou2 ， hui4 dang1 you3 ri4 jing1 lin2 qiu1 。
- diao4 si1 wei4 ke3 gui1 cang1 zhou1 。

## 注释

## 译文

## 赏析
