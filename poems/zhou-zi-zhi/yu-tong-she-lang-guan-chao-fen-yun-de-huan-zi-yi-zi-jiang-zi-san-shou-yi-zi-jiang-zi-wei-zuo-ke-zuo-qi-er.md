---
id: zhou-zi-zhi-yu-tong-she-lang-guan-chao-fen-yun-de-huan-zi-yi-zi-jiang-zi-san-shou-yi-zi-jiang-zi-wei-zuo-ke-zuo-qi-er
title: 與同舍郎觀潮分韻得還字一字江字三首一字江字爲坐客作  其二
titlePinyin: yu3 tong2 she4 lang2 guan1 chao2 fen1 yun4 de2 huan2 zi4 yi0 zi4 jiang1 zi4 san1 shou3 yi2 zi4 jiang1 zi4 wei2 zuo4 ke4 zuo4     qi2 er4
titleSlug: yu-tong-she-lang-guan-chao-fen-yun-de-huan-zi-yi-zi-jiang-zi-san-shou-yi-zi-jiang-zi-wei-zuo-ke-zuo-qi-er
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 烈風驚洪濤，浩蕩吹海立。
- 迅雷忽飜空，掩耳嗟不及。
- 漢兵百萬騎，已奪秦關入。
- 擊石驚倒流，勢若三峽急。
- 滄波忽喧豗，衆目俱駭慄。
- 人言海潮來，昔爲子胥屈。
- 誰當語馮夷，四海今已一。
- 王春會塗山，白玉執萬笏。
- 江河及喬嶽，祠祀已咸秩。
- 海神會當知，萬歲拱帝室。

## 拼音

- lie4 feng1 jing1 hong2 tao1 ， hao4 dang4 chui1 hai3 li4 。
- xun4 lei2 hu1 fan1 kong1 ， yan3 er3 jie1 bu4 ji2 。
- han4 bing1 bai3 wan4 qi2 ， yi3 duo2 qin2 guan1 ru4 。
- ji1 shi2 jing1 dao4 liu2 ， shi4 ruo4 san1 xia2 ji2 。
- cang1 bo1 hu1 xuan1 hui1 ， zhong4 mu4 ju4 hai4 li4 。
- ren2 yan2 hai3 chao2 lai2 ， xi1 wei2 zi3 xu1 qu1 。
- shui2 dang1 yu3 feng2 yi2 ， si4 hai3 jin1 yi3 yi1 。
- wang2 chun1 hui4 tu2 shan1 ， bai2 yu4 zhi2 wan4 hu4 。
- jiang1 he2 ji2 qiao2 yue4 ， ci2 si4 yi3 xian2 zhi4 。
- hai3 shen2 hui4 dang1 zhi1 ， wan4 sui4 gong3 di4 shi4 。

## 注释

## 译文

## 赏析
