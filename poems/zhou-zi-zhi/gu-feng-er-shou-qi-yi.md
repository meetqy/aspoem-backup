---
id: zhou-zi-zhi-gu-feng-er-shou-qi-yi
title: 古風二首  其一
titlePinyin: gu3 feng1 er4 shou3     qi2 yi1
titleSlug: gu-feng-er-shou-qi-yi
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 夜夢乘輕舟，掛席浮天池。
- 天池亦何有，濤瀾靡津涯。
- 中有三神山，樓觀何巍巍。
- 晶熒白玉闕，彩錯黄金旗。
- 紫皇遣天風，下吹仙人衣。
- 仙人不知名，人言是安期。
- 我欲就與語，弱水隔渺瀰。
- 鼓枻方少前，風動輒去之。
- 仙人不得見，遙睇忍言歸。
- 願言哀劬勞，舉手援塵姿。
- 探囊得靈丹，往往分刀圭。
- 使我生羽翼，桑榆增暮輝。

## 拼音

- ye4 meng4 cheng2 qing1 zhou1 ， gua4 xi2 fu2 tian1 chi2 。
- tian1 chi2 yi4 he2 you3 ， tao1 lan2 mi2 jin1 ya2 。
- zhong1 you3 san1 shen2 shan1 ， lou2 guan1 he2 wei1 wei1 。
- jing1 ying2 bai2 yu4 que4 ， cai3 cuo4 huang2 jin1 qi2 。
- zi3 huang2 qian3 tian1 feng1 ， xia4 chui1 xian1 ren2 yi1 。
- xian1 ren2 bu4 zhi1 ming2 ， ren2 yan2 shi4 an1 qi1 。
- wo3 yu4 jiu4 yu3 yu3 ， ruo4 shui3 ge2 miao3 mi2 。
- gu3 yi4 fang1 shao3 qian2 ， feng1 dong4 zhe2 qu4 zhi1 。
- xian1 ren2 bu4 de2 jian4 ， yao2 di4 ren3 yan2 gui1 。
- yuan4 yan2 ai1 qu2 lao2 ， ju3 shou3 yuan2 chen2 zi1 。
- tan4 nang2 de2 ling2 dan1 ， wang3 wang3 fen1 dao1 gui1 。
- shi3 wo3 sheng1 yu3 yi4 ， sang1 yu2 zeng1 mu4 hui1 。

## 注释

## 译文

## 赏析
