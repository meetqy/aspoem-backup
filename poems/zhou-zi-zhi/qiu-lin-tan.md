---
id: zhou-zi-zhi-qiu-lin-tan
title: 秋霖歎
titlePinyin: qiu1 lin2 tan4
titleSlug: qiu-lin-tan
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 去年陰山雪，平地三尺餘。
- 人言土中蝗，入土不用驅。
- 今年歲枯旱，野食無豆蔬。
- 西來三尺蝗，舊歲雪不如。
- 秋田有遺秉，未足飽一夫。
- 細雨生穀芽，屯雲幾時舒。
- 群兇劇豺虎，諸將勞驅除。
- 横尸作京觀，流血如决渠。
- 高穹厭殺氣，荆棘滿郊墟。
- 尚復此恒雨，未知當何如。
- 豈欲令斯民，竟死不少紓。
- 天亦念赤子，理豈有是歟。
- 會當開晴雲，却返羲和車。
- 我廩雖巳殫，我地尚可鋤。
- 庶用種宿麥，更作來歲儲。

## 拼音

- qu4 nian2 yin1 shan1 xue3 ， ping2 di4 san1 chi3 yu2 。
- ren2 yan2 tu3 zhong1 huang2 ， ru4 tu3 bu2 yong4 qu1 。
- jin1 nian2 sui4 ku1 han4 ， ye3 shi2 wu2 dou4 shu1 。
- xi1 lai2 san1 chi3 huang2 ， jiu4 sui4 xue3 bu4 ru2 。
- qiu1 tian2 you3 yi2 bing3 ， wei4 zu2 bao3 yi4 fu1 。
- xi4 yu3 sheng1 gu3 ya2 ， tun2 yun2 ji1 shi2 shu1 。
- qun2 xiong1 ju4 chai2 hu3 ， zhu1 jiang1 lao2 qu1 chu2 。
- heng2 shi1 zuo4 jing1 guan1 ， liu2 xue4 ru2 jue2 qu2 。
- gao1 qiong2 yan4 sha1 qi4 ， jing1 ji2 man3 jiao1 xu1 。
- shang4 fu4 ci3 heng2 yu3 ， wei4 zhi1 dang1 he2 ru2 。
- qi3 yu4 ling4 si1 min2 ， jing4 si3 bu4 shao3 shu1 。
- tian1 yi4 nian4 chi4 zi3 ， li3 qi3 you3 shi4 yu2 。
- hui4 dang1 kai1 qing2 yun2 ， que4 fan3 xi1 he2 ju1 。
- wo3 lin3 sui1 si4 dan1 ， wo3 di4 shang4 ke3 chu2 。
- shu4 yong4 zhong3 su4 mai4 ， geng4 zuo4 lai2 sui4 chu3 。

## 注释

## 译文

## 赏析
