---
id: zhou-zi-zhi-ye-fu-xing
title: 野婦行
titlePinyin: ye3 fu4 xing2
titleSlug: ye-fu-xing
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 新安野婦雙鬢垂，紅膏塗靨深畫眉。
- 青襜兩幅不掩骭，赤脚一雙深染泥。
- 餉耕如賓有翁媪，頭戴銀冠相媚好。
- 銀冠猶是嫁時粧，馬上不知人絕倒。
- 長年相見無别離，竟死不識愁眉啼。
- 紅顔暗逐春光老，暮櫛常隨落日低。
- 秋娘一尺春風髻，下蔡陽城盡風靡。
- 傾城可愛亦可憐，野婦誰知有西子。

## 拼音

- xin1 an1 ye3 fu4 shuang1 bin4 chui2 ， hong2 gao1 tu2 ye4 shen1 hua4 mei2 。
- qing1 chan1 liang3 fu2 bu4 yan3 gan4 ， chi4 jiao3 yi4 shuang1 shen1 ran3 ni2 。
- xiang3 geng1 ru2 bin1 you3 weng1 ao3 ， tou2 dai4 yin2 guan1 xiang1 mei4 hao3 。
- yin2 guan1 you2 shi4 jia4 shi2 zhuang1 ， ma3 shang4 bu4 zhi1 ren2 jue2 dao3 。
- chang2 nian2 xiang1 jian4 wu2 bie2 li2 ， jing4 si3 bu4 shi2 chou2 mei2 ti2 。
- hong2 yan2 an4 zhu2 chun1 guang1 lao3 ， mu4 zhi4 chang2 sui2 luo4 ri4 di1 。
- qiu1 niang2 yi4 chi3 chun1 feng1 ji4 ， xia4 cai4 yang2 cheng2 jin4 feng1 mi2 。
- qing1 cheng2 ke3 ai4 yi4 ke3 lian2 ， ye3 fu4 shui2 zhi1 you3 xi1 zi3 。

## 注释

## 译文

## 赏析
