---
id: zhou-zi-zhi-shi-ge-li-yi-shou
title: 食蛤蜊一首
titlePinyin: shi2 ge2 li2 yi4 shou3
titleSlug: shi-ge-li-yi-shou
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 舊聞若士昇中天，俗眼未識烏鳶肩。
- 據龜食蛤結汗漫，盧敖尚肯遊人間。
- 高談謾罵沈昭略，坐視元長嗤稚弱。
- 更言且共食蛤蜊，忿氣難平兩譏謔。
- 下臨無地高無天，更作兒女爭媸妍。
- 平生我亦笑二子，豈知真味含芳鮮。
- 何如結屋清江曲，風雨關門酒初熟。
- 自烹折鼎吹濕薪，笑倚胡床摩醉腹。
- 但願年年對蛤蜊，一杯薦我梨花玉。

## 拼音

- jiu4 wen2 ruo4 shi4 sheng1 zhong1 tian1 ， su2 yan3 wei4 shi2 wu1 yuan1 jian1 。
- ju4 gui1 shi2 ha2 jie2 han4 man4 ， lu2 ao2 shang4 ken3 you2 ren2 jian4 。
- gao1 tan2 man2 ma4 shen3 zhao1 lüe4 ， zuo4 shi4 yuan2 chang2 chi1 zhi4 ruo4 。
- geng4 yan2 qie3 gong4 shi2 ge2 li2 ， fen4 qi4 nan2 ping2 liang3 ji1 xue4 。
- xia4 lin2 wu2 di4 gao1 wu2 tian1 ， geng4 zuo4 er2 nü3 zheng1 chi1 yan2 。
- ping2 sheng1 wo3 yi4 xiao4 er4 zi3 ， qi3 zhi1 zhen1 wei4 han2 fang1 xian1 。
- he2 ru2 jie2 wu1 qing1 jiang1 qu3 ， feng1 yu3 guan1 men2 jiu3 chu1 shu2 。
- zi4 peng1 zhe2 ding3 chui1 shi1 xin1 ， xiao4 yi3 hu2 chuang2 mo2 zui4 fu4 。
- dan4 yuan4 nian2 nian2 dui4 ge2 li2 ， yi4 bei1 jian4 wo3 li2 hua1 yu4 。

## 注释

## 译文

## 赏析
