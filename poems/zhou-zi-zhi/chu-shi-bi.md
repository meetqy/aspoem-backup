---
id: zhou-zi-zhi-chu-shi-bi
title: 出石壁
titlePinyin: chu1 shi2 bi4
titleSlug: chu-shi-bi
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 倚空山嶄巖，平地石齟齬。
- 脩途繞危磴，千里無寸土。
- 山高不見日，霧重自成雨。
- 入壁天始明，出壁日過午。
- 青蒼斷崖谷，開豁見天宇。
- 稻田棋局方，梯山種禾黍。
- 道傍兩三家，稍稍聞笑語。
- 始知在人寰，邂逅得徒旅。
- 倦僕饑欲啼，遊子歡自許。
- 攜孥老一廛，白髪無處所。
- 何當把春犁，望月耕隴畝。
- 閉門了殘年，危磴不復取。

## 拼音

- yi3 kong1 shan1 zhan3 yan2 ， ping2 di4 shi2 ju3 yu3 。
- xiu1 tu2 rao4 wei1 deng4 ， qian1 li3 wu2 cun4 tu3 。
- shan1 gao1 bu2 jian4 ri4 ， wu4 zhong4 zi4 cheng2 yu3 。
- ru4 bi4 tian1 shi3 ming2 ， chu1 bi4 ri4 guo4 wu3 。
- qing1 cang1 duan4 ya2 gu3 ， kai1 huo1 jian4 tian1 yu3 。
- dao4 tian2 qi2 ju2 fang1 ， ti1 shan1 zhong3 he2 shu3 。
- dao4 bang4 liang3 san1 jia1 ， shao1 shao1 wen2 xiao4 yu3 。
- shi3 zhi1 zai4 ren2 huan2 ， xie4 hou4 de2 tu2 lü3 。
- juan4 pu2 ji1 yu4 ti2 ， you2 zi3 huan1 zi4 xu1 。
- xie2 nu2 lao3 yi4 chan2 ， bai2 fa4 wu2 chu3 suo3 。
- he2 dang1 ba3 chun1 li2 ， wang4 yue4 geng1 long3 mu3 。
- bi4 men2 le0 can2 nian2 ， wei1 deng4 bu2 fu4 qu3 。

## 注释

## 译文

## 赏析
