---
id: zhou-zi-zhi-song-bie-xu-nan-mei
title: 送别徐南美
titlePinyin: song4 bie2 xu2 nan2 mei3
titleSlug: song-bie-xu-nan-mei
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 謀臣如雲將如雨，欲剪天驕奉明主。
- 御營飛詔肅虎貔，妙略縱横自神武。
- 誰騎駁馬蹄雙朱，夢從璜溪親帝輿。
- 手提大鉞殺兩將，日御少却公重扶。
- 此公堂堂出當國，羣盗相看少顔色。
- 江上鯨鯢盡掃除，草中狐兔無窠窟。
- 折衝自可銷戈兵，寸地尺天歸聖明。
- 帳下偏禆何足數，幕中賓客公獨稱。
- 願資碩畫戡禍亂，坐遣四海歌昇平。
- 書生白首亦安用，尚可平戎作短行。

## 拼音

- mou2 chen2 ru2 yun2 jiang1 ru2 yu3 ， yu4 jian3 tian1 jiao1 feng4 ming2 zhu3 。
- yu4 ying2 fei1 zhao4 su4 hu3 pi2 ， miao4 lüe4 zong4 heng2 zi4 shen2 wu3 。
- shui2 qi2 bo2 ma3 ti2 shuang1 zhu1 ， meng4 cong2 huang2 xi1 qin1 di4 yu2 。
- shou3 ti2 da4 yue4 sha1 liang3 jiang1 ， ri4 yu4 shao3 que4 gong1 zhong4 fu2 。
- ci3 gong1 tang2 tang2 chu1 dang1 guo2 ， qun2 dao4 xiang1 kan4 shao3 yan2 se4 。
- jiang1 shang4 jing1 ni2 jin4 sao3 chu2 ， cao3 zhong1 hu2 tu4 wu2 ke1 ku1 。
- zhe2 chong1 zi4 ke3 xiao1 ge1 bing1 ， cun4 di4 chi3 tian1 gui1 sheng4 ming2 。
- zhang4 xia4 pian1 bi4 he2 zu2 shu4 ， mu4 zhong1 bin1 ke4 gong1 du2 cheng1 。
- yuan4 zi1 shuo4 hua4 kan1 huo4 luan4 ， zuo4 qian3 si4 hai3 ge1 sheng1 ping2 。
- shu1 sheng1 bai2 shou3 yi4 an1 yong4 ， shang4 ke3 ping2 rong2 zuo4 duan3 xing2 。

## 注释

## 译文

## 赏析
