---
id: zhou-zi-zhi-ci-yun-fan-yuan-qing-ti-you-shan-tang
title: 次韻范元卿題友山堂
titlePinyin: ci4 yun4 fan4 yuan2 qing1 ti2 you3 shan1 tang2
titleSlug: ci-yun-fan-yuan-qing-ti-you-shan-tang
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 人間南北無同異，四海蒼生俱一世。
- 借令賣友取封侯，一擲成盧亦兒戲。
- 東平風度人所難，不將白眼看青山。
- 少年結客知無益，老喚南山相與閑。
- 人情自是有新故，相好乃能保朝暮。
- 故人落井已下石，紅袖彈筝未移柱。
- 玉巒排秀天清明，亂峰入眼心先傾。
- 向來刎頸或蹀血，此地一笑終忘形。
- 平生愛山心願見，喜色津津應滿面。
- 寧愁偃蹇不受招，一鶚孤飛誰可見。

## 拼音

- ren2 jian4 nan2 bei3 wu2 tong2 yi4 ， si4 hai3 cang1 sheng1 ju4 yi2 shi4 。
- jie4 ling4 mai4 you3 qu3 feng1 hou2 ， yi2 zhi4 cheng2 lu2 yi4 er2 xi4 。
- dong1 ping2 feng1 du4 ren2 suo3 nan2 ， bu4 jiang1 bai2 yan3 kan4 qing1 shan1 。
- shao3 nian2 jie2 ke4 zhi1 wu2 yi4 ， lao3 huan4 nan2 shan1 xiang1 yu3 xian2 。
- ren2 qing2 zi4 shi4 you3 xin1 gu4 ， xiang1 hao3 nai3 neng2 bao3 zhao1 mu4 。
- gu4 ren2 luo4 jing3 yi3 xia4 shi2 ， hong2 xiu4 dan4 zheng1 wei4 yi2 zhu4 。
- yu4 luan2 pai2 xiu4 tian1 qing1 ming2 ， luan4 feng1 ru4 yan3 xin1 xian1 qing1 。
- xiang4 lai2 wen3 jing3 huo4 die2 xue4 ， ci3 di4 yi2 xiao4 zhong1 wang4 xing2 。
- ping2 sheng1 ai4 shan1 xin1 yuan4 jian4 ， xi3 se4 jin1 jin1 ying1 man3 mian4 。
- ning2 chou2 yan3 jian3 bu2 shou4 zhao1 ， yi2 e4 gu1 fei1 shui2 ke3 jian4 。

## 注释

## 译文

## 赏析
