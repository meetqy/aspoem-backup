---
id: zhou-zi-zhi-deng-bei-gao-feng-yi-shou
title: 登北高峰一首
titlePinyin: deng1 bei3 gao1 feng1 yi4 shou3
titleSlug: deng-bei-gao-feng-yi-shou
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 鼓楫去故里，攜孥客東吳。
- 湖山森照耀，魚鳥相嬉娛。
- 舉目見兩高，欲上徒嗟吁。
- 人言不可往，無路登雲衢。
- 盡力賈餘勇，遂復酬宿逋。
- 白鳥入蒼煙，滅没在太虚。
- 曉日沸晹谷，萬川納歸墟。
- 海門豁中開，怒濤喧朝晡。
- 盡注百丈江，拱揖朝伍胥。
- 銀湖大如許，僅可方覆盂。
- 諸峰如培塿，瑣細不足圖。
- 寸眸一俯仰，八極無遺餘。
- 苐恨蒼凉日，悠悠迫懸車。
- 臨風一悵惘，言旋戒危塗。

## 拼音

- gu3 ji2 qu4 gu4 li3 ， xie2 nu2 ke4 dong1 wu2 。
- hu2 shan1 sen1 zhao4 yao4 ， yu2 niao3 xiang1 xi1 yu2 。
- ju3 mu4 jian4 liang3 gao1 ， yu4 shang4 tu2 jie1 xu1 。
- ren2 yan2 bu4 ke3 wang3 ， wu2 lu4 deng1 yun2 qu2 。
- jin4 li4 jia3 yu2 yong3 ， sui4 fu4 chou2 su4 bu1 。
- bai2 niao3 ru4 cang1 yan1 ， mie4 mei2 zai4 tai4 xu1 。
- xiao3 ri4 fei4 yi4 gu3 ， wan4 chuan1 na4 gui1 xu1 。
- hai3 men2 huo1 zhong1 kai1 ， nu4 tao1 xuan1 chao2 bu1 。
- jin4 zhu4 bai3 zhang4 jiang1 ， gong3 yi1 chao2 wu3 xu1 。
- yin2 hu2 da4 ru2 xu1 ， jin3 ke3 fang1 fu4 yu2 。
- zhu1 feng1 ru2 pei2 lou3 ， suo3 xi4 bu4 zu2 tu2 。
- cun4 mou2 yi4 fu3 yang3 ， ba1 ji2 wu2 yi2 yu2 。
- di4 hen4 cang1 liang2 ri4 ， you1 you1 po4 xuan2 ju1 。
- lin2 feng1 yi2 chang4 wang3 ， yan2 xuan2 jie4 wei1 tu2 。

## 注释

## 译文

## 赏析
