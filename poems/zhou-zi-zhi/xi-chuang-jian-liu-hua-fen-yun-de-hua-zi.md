---
id: zhou-zi-zhi-xi-chuang-jian-liu-hua-fen-yun-de-hua-zi
title: 西窗見榴花分韻得花字
titlePinyin: xi1 chuang1 jian4 liu2 hua1 fen1 yun4 de2 hua1 zi4
titleSlug: xi-chuang-jian-liu-hua-fen-yun-de-hua-zi
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 青春苦難挽，白日良易斜。
- 花飛尚滿砌，柳密驚藏鴉。
- 寒窗忽當日，山崦知誰家。
- 紅榴笑疏林，始著三兩花。
- 繁陰護朱閣，芳姿奪明霞。
- 頗憶少年日，千金醉繁華。
- 當時石榴裙，六幅圍絳紗。
- 美人隔秋水，相望天一涯。
- 想像繫楚腰，依稀似丹葩。
- 對花誰與論，搔首空歎嗟。

## 拼音

- qing1 chun1 ku3 nan2 wan3 ， bai2 ri4 liang2 yi4 xie2 。
- hua1 fei1 shang4 man3 qi4 ， liu3 mi4 jing1 cang2 ya1 。
- han2 chuang1 hu1 dang1 ri4 ， shan1 yan1 zhi1 shui2 jia1 。
- hong2 liu2 xiao4 shu1 lin2 ， shi3 zhu4 san1 liang3 hua1 。
- fan2 yin1 hu4 zhu1 ge2 ， fang1 zi1 duo2 ming2 xia2 。
- po1 yi4 shao4 nian2 ri4 ， qian1 jin1 zui4 fan2 hua2 。
- dang1 shi2 shi2 liu0 qun2 ， liu4 fu2 wei2 jiang4 sha1 。
- mei3 ren2 ge2 qiu1 shui3 ， xiang1 wang4 tian1 yi4 ya2 。
- xiang3 xiang4 xi4 chu3 yao1 ， yi1 xi1 si4 dan1 pa1 。
- dui4 hua1 shui2 yu3 lun4 ， sao1 shou3 kong1 tan4 jie1 。

## 注释

## 译文

## 赏析
