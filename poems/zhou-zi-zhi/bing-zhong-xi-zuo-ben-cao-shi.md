---
id: zhou-zi-zhi-bing-zhong-xi-zuo-ben-cao-shi
title: 病中戲作本草詩
titlePinyin: bing4 zhong1 xi4 zuo4 ben3 cao3 shi1
titleSlug: bing-zhong-xi-zuo-ben-cao-shi
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 長空青雲晝風卷，雨餘凉生開病眼。
- 垣衣洗雨綠生光，芍藥翻階紅照晚。
- 幽人却掃驚半夏，獨杜衡門心頗遠。
- 提壺勸酒意甚勞，花間伏翼終日號。
- 大棗如爪安可得，竹葉豈宜空蟹螯。
- 何當如淮注石斛，天南星移碎紅燭。
- 錦纒更命劉寄奴，回雪香柔體如玉。
- 人生富貴不早休，烏頭成白空自愁。
- 浩歌自駕木蘭去，范蠡實能知遠遊。
- 君不見赤車使者將君命，五加皮幣不少留。
- 一朝逐客便當去，王不留行空淚流。
- 又不見浪蕩子長負羈槖，石下長卿無住着。
- 賈論空高遠志孤，屈草初成奇禍作。
- 何如獨活考澗槃，不遇自然同此樂。
- 嗟余知此解馬衘，蝸廬僻在陵陽角。
- 誰能更朝紫真壇，丹砂豈解駐衰顔。
- 五色神符亦安用，菖蒲謾說能引年。
- 玉泉泠泠漱虚壑，獨尋鶴虱負朝暄。
- 故人遠引羈旅夕，寒水石畔思清言。
- 何時從容乃如此，煙蓑去作牽牛子。
- 平生甘遂丘壑貧，常有憂懷思洗耳。

## 拼音

- chang2 kong1 qing1 yun2 zhou4 feng1 juan4 ， yu3 yu2 liang2 sheng1 kai1 bing4 yan3 。
- yuan2 yi1 xi3 yu3 lü4 sheng1 guang1 ， shao2 yao4 fan1 jie1 hong2 zhao4 wan3 。
- you1 ren2 que4 sao3 jing1 ban4 xia4 ， du2 du4 heng2 men2 xin1 po1 yuan3 。
- ti2 hu2 quan4 jiu3 yi4 shen4 lao2 ， hua1 jian4 fu2 yi4 zhong1 ri4 hao4 。
- da4 zao3 ru2 zhua3 an1 ke3 de2 ， zhu2 ye4 qi3 yi2 kong1 xie4 ao2 。
- he2 dang1 ru2 huai2 zhu4 shi2 hu2 ， tian1 nan2 xing1 yi2 sui4 hong2 zhu2 。
- jin3 chan2 geng4 ming4 liu2 ji4 nu2 ， hui2 xue3 xiang1 rou2 ti3 ru2 yu4 。
- ren2 sheng1 fu4 gui4 bu4 zao3 xiu1 ， wu1 tou2 cheng2 bai2 kong1 zi4 chou2 。
- hao4 ge1 zi4 jia4 mu4 lan2 qu4 ， fan4 li3 shi2 neng2 zhi1 yuan3 you2 。
- jun1 bu2 jian4 chi4 ju1 shi3 zhe3 jiang1 jun1 ming4 ， wu3 jia1 pi2 bi4 bu4 shao3 liu2 。
- yi4 zhao1 zhu2 ke4 bian4 dang1 qu4 ， wang2 bu4 liu2 xing2 kong1 lei4 liu2 。
- you4 bu2 jian4 lang4 dang4 zi3 chang2 fu4 ji1 tuo2 ， shi2 xia4 chang2 qing1 wu2 zhu4 zhe0 。
- jia3 lun4 kong1 gao1 yuan3 zhi4 gu1 ， qu1 cao3 chu1 cheng2 qi2 huo4 zuo4 。
- he2 ru2 du2 huo2 kao3 jian4 pan2 ， bu2 yu4 zi4 ran2 tong2 ci3 le4 。
- jie1 yu2 zhi1 ci3 jie3 ma3 xian2 ， wo1 lu2 pi4 zai4 ling2 yang2 jiao3 。
- shui2 neng2 geng4 chao2 zi3 zhen1 tan2 ， dan1 sha1 qi3 jie3 zhu4 shuai1 yan2 。
- wu3 se4 shen2 fu2 yi4 an1 yong4 ， chang1 pu2 man2 shuo1 neng2 yin3 nian2 。
- yu4 quan2 ling2 ling2 shu4 xu1 he4 ， du2 xun2 he4 shi1 fu4 chao2 xuan1 。
- gu4 ren2 yuan3 yin3 ji1 lü3 xi1 ， han2 shui3 shi2 pan4 si1 qing1 yan2 。
- he2 shi2 cong2 rong2 nai3 ru2 ci3 ， yan1 suo1 qu4 zuo4 qian1 niu2 zi3 。
- ping2 sheng1 gan1 sui4 qiu1 he4 pin2 ， chang2 you3 you1 huai2 si1 xi3 er3 。

## 注释

## 译文

## 赏析
