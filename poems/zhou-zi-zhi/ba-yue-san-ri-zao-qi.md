---
id: zhou-zi-zhi-ba-yue-san-ri-zao-qi
title: 八月三日早起
titlePinyin: ba1 yue4 san1 ri4 zao3 qi3
titleSlug: ba-yue-san-ri-zao-qi
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 金樞壞殘月，暘谷賓朝曦。
- 九日浴滄海，一日騰上枝。
- 上枝邈何許，但隱山半規。
- 須臾掛銅鉦，飛上天一涯。
- 光景被草木，曄曄含幽姿。
- 微暾入圓吭，飛鳴各嚶咿。
- 物意自欣悅，人情傷歲時。
- 卷我東窗簾，羣山抺脩眉。
- 炙背翻故書，搜腸出新詩。
- 俟河幾時清，種豆落爲萁。
- 人生行樂耳，富貴終何爲。
- 丈夫風雲會，事業肩臯夔。
- 時哉不我與，浩歌君勿疑。
- 紉蘭可爲佩，製荷可爲衣。
- 駕以白玉虬，驂以蒼精螭。
- 翩翩八荒外，渺渺天風吹。
- 世俗付一笑，造化真小兒。

## 拼音

- jin1 shu1 huai4 can2 yue4 ， yang2 gu3 bin1 chao2 xi1 。
- jiu3 ri4 yu4 cang1 hai3 ， yi2 ri4 teng2 shang4 zhi1 。
- shang4 zhi1 miao3 he2 xu1 ， dan4 yin3 shan1 ban4 gui1 。
- xu1 yu2 gua4 tong2 zheng1 ， fei1 shang4 tian1 yi4 ya2 。
- guang1 jing3 bei4 cao3 mu4 ， ye4 ye4 han2 you1 zi1 。
- wei1 tun1 ru4 yuan2 keng1 ， fei1 ming2 ge4 ying1 yi1 。
- wu4 yi4 zi4 xin1 yue4 ， ren2 qing2 shang1 sui4 shi2 。
- juan4 wo3 dong1 chuang1 lian2 ， qun2 shan1 mei4 xiu1 mei2 。
- zhi4 bei4 fan1 gu4 shu1 ， sou1 chang2 chu1 xin1 shi1 。
- si4 he2 ji1 shi2 qing1 ， zhong3 dou4 luo4 wei2 qi2 。
- ren2 sheng1 xing2 le4 er3 ， fu4 gui4 zhong1 he2 wei2 。
- zhang4 fu0 feng1 yun2 hui4 ， shi4 ye4 jian1 gao1 kui2 。
- shi2 zai1 bu4 wo3 yu3 ， hao4 ge1 jun1 wu4 yi2 。
- ren4 lan2 ke3 wei2 pei4 ， zhi4 he2 ke3 wei2 yi1 。
- jia4 yi3 bai2 yu4 qiu2 ， can1 yi3 cang1 jing1 chi1 。
- pian1 pian1 ba1 huang1 wai4 ， miao3 miao3 tian1 feng1 chui1 。
- shi4 su2 fu4 yi2 xiao4 ， zao4 hua4 zhen1 xiao3 er2 。

## 注释

## 译文

## 赏析
