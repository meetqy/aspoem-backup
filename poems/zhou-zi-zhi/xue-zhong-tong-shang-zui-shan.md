---
id: zhou-zi-zhi-xue-zhong-tong-shang-zui-shan
title: 雪中同上醉山
titlePinyin: xue3 zhong1 tong2 shang4 zui4 shan1
titleSlug: xue-zhong-tong-shang-zui-shan
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 駕言陟前岡，勝賞追良辰。
- 蒼黄慘暮色，浩蕩飛瑤塵。
- 冰花似有意，娛我坐上賓。
- 但恐白糢糊，偶失青嶙峋。
- 造物有奇事，變滅無逡巡。
- 斜陽忽到眼，萬疊羅蒼岷。
- 戲從壺中天，漏此色界痕。
- 况乃文字飲，盡屬我輩人。
- 老守頗自愧，繆許參冠巾。
- 念我千里行，維舟在江濱。
- 雪既不可留，跡亦恐遂陳。
- 置之勿復道，且飲樽中醇。

## 拼音

- jia4 yan2 zhi4 qian2 gang1 ， sheng4 shang3 zhui1 liang2 chen2 。
- cang1 huang2 can3 mu4 se4 ， hao4 dang4 fei1 yao2 chen2 。
- bing1 hua1 si4 you3 yi4 ， yu2 wo3 zuo4 shang4 bin1 。
- dan4 kong3 bai2 mo2 hu2 ， ou3 shi1 qing1 lin2 xun2 。
- zao4 wu4 you3 qi2 shi4 ， bian4 mie4 wu2 qun1 xun2 。
- xie2 yang2 hu1 dao4 yan3 ， wan4 die2 luo2 cang1 min2 。
- xi4 cong2 hu2 zhong1 tian1 ， lou4 ci3 se4 jie4 hen2 。
- kuang4 nai3 wen2 zi4 yin3 ， jin4 shu3 wo3 bei4 ren2 。
- lao3 shou3 po1 zi4 kui4 ， mou2 xu1 can1 guan1 jin1 。
- nian4 wo3 qian1 li3 xing2 ， wei2 zhou1 zai4 jiang1 bin1 。
- xue3 ji4 bu4 ke3 liu2 ， ji4 yi4 kong3 sui4 chen2 。
- zhi4 zhi1 wu4 fu4 dao4 ， qie3 yin3 zun1 zhong1 chun2 。

## 注释

## 译文

## 赏析
