---
id: zhou-zi-zhi-wu-yue-er-shi-si-ri-wan-yu-hu-qing-yu-ba-du-wo-chi-ting-yun-feng-qi-qiao-ji-xi-fang-san
title: 五月二十四日晚雨忽晴浴罷獨臥池亭雲峰奇峭既夕方散
titlePinyin: wu3 yue4 er4 shi2 si4 ri4 wan3 yu3 hu1 qing2 yu4 ba4 du2 wo4 chi2 ting2 yun2 feng1 qi2 qiao4 ji4 xi1 fang1 san4
titleSlug: wu-yue-er-shi-si-ri-wan-yu-hu-qing-yu-ba-du-wo-chi-ting-yun-feng-qi-qiao-ji-xi-fang-san
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 長虹截天雨初斷，孤日翻光上銀漢。
- 忽從海底出三山，就中蓬萊正奇觀。
- 黄金塗闕射日光，白玉飛欄入天半。
- 青童舞女各媻姗，手執雲幢影凌亂。
- 想得神清洞府君，應榜春皇侍香案。
- 群飛白鶴徒爾爲，化作蒼狗何勞看。
- 神仙出沒不久長，碧落天宮豈容玩。
- 荆王曉夢只須臾，神女乘鸞逐雲散。
- 人間幻化無不爾，空復欷歔一長嘆。
- 老人假寐忽舉頭，但見明星光有爛。

## 拼音

- chang2 hong2 jie2 tian1 yu3 chu1 duan4 ， gu1 ri4 fan1 guang1 shang4 yin2 han4 。
- hu1 cong2 hai3 di3 chu1 san1 shan1 ， jiu4 zhong1 peng2 lai2 zheng4 qi2 guan1 。
- huang2 jin1 tu2 que4 she4 ri4 guang1 ， bai2 yu4 fei1 lan2 ru4 tian1 ban4 。
- qing1 tong2 wu3 nü3 ge4 pan2 shan1 ， shou3 zhi2 yun2 zhuang4 ying3 ling2 luan4 。
- xiang3 de2 shen2 qing1 dong4 fu3 jun1 ， ying1 bang3 chun1 huang2 shi4 xiang1 an4 。
- qun2 fei1 bai2 he4 tu2 er3 wei2 ， hua4 zuo4 cang1 gou3 he2 lao2 kan4 。
- shen2 xian1 chu1 mei2 bu4 jiu3 chang2 ， bi4 luo4 tian1 gong1 qi3 rong2 wan2 。
- jing1 wang2 xiao3 meng4 zhi1 xu1 yu2 ， shen2 nü3 cheng2 luan2 zhu2 yun2 san4 。
- ren2 jian4 huan4 hua4 wu2 bu4 er3 ， kong1 fu4 xi1 xu1 yi4 chang2 tan4 。
- lao3 ren2 jia3 mei4 hu1 ju3 tou2 ， dan4 jian4 ming2 xing1 guang1 you3 lan4 。

## 注释

## 译文

## 赏析
