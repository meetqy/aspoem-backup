---
id: zhou-zi-zhi-zhu-gong-yue-you-zhu-shan-er-yu-fen-yun-de-lian-zi
title: 諸公約遊諸山而雨分韻得蓮字
titlePinyin: zhu1 gong1 yue1 you2 zhu1 shan1 er2 yu3 fen1 yun4 de2 lian2 zi4
titleSlug: zhu-gong-yue-you-zhu-shan-er-yu-fen-yun-de-lian-zi
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 華省繆通籍，羣公接蟬聯。
- 坐曹苦無事，笑語相周旋。
- 蛛塵生印窠，雌黄入遺編。
- 賜沐不反舍，環湖走層巔。
- 况乃三神祠，仿彿在雲烟。
- 蓐食戒明發，著鞭飛曉韉。
- 白石望磊磊，跳珠忽濺濺。
- 咫尺不得往，使我意惘然。
- 誰當却豐隆，曠蕩開青天。
- 同昇太華頂，共摘玉井蓮。
- 斯盟可重尋，慎勿輕棄捐。

## 拼音

- hua2 sheng3 mou2 tong1 ji2 ， qun2 gong1 jie1 chan2 lian2 。
- zuo4 cao2 ku3 wu2 shi4 ， xiao4 yu3 xiang1 zhou1 xuan2 。
- zhu1 chen2 sheng1 yin4 ke1 ， ci2 huang2 ru4 yi2 bian1 。
- ci4 mu4 bu4 fan3 she4 ， huan2 hu2 zou3 ceng2 dian1 。
- kuang4 nai3 san1 shen2 ci2 ， fang3 fu2 zai4 yun2 yan1 。
- ru4 shi2 jie4 ming2 fa1 ， zhu4 bian1 fei1 xiao3 jian1 。
- bai2 shi2 wang4 lei3 lei3 ， tiao4 zhu1 hu1 jian4 jian4 。
- zhi3 chi3 bu4 de2 wang3 ， shi3 wo3 yi4 wang3 ran2 。
- shui2 dang1 que4 feng1 long2 ， kuang4 dang4 kai1 qing1 tian1 。
- tong2 sheng1 tai4 hua2 ding3 ， gong4 zhai1 yu4 jing3 lian2 。
- si1 meng2 ke3 zhong4 xun2 ， shen4 wu4 qing1 qi4 juan1 。

## 注释

## 译文

## 赏析
