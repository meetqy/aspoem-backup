---
id: zhou-zi-zhi-zheng-yue-shi-ri-xue
title: 正月十日雪
titlePinyin: zheng1 yue4 shi2 ri4 xue3
titleSlug: zheng-yue-shi-ri-xue
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 維時孟春月，歲事司勾芒。
- 微陽力猶弱，未足扶百昌。
- 風伯偶偃旆，電師亦潛光。
- 堅冰頓欲解，蟄户不肯藏。
- 群陰勢未屈，寒飈忽飛翔。
- 積陰既得泄，雪意亦異常。
- 痴雲迷澒洞，烟水俱蒼茫。
- 行人有墮指，裹足畏前岡。
- 疏梅強解事，一笑矜芳香。
- 誰憐百草死，萬木寒仍僵。
- 東君始用事，抗此凛冽剛。
- 那知假微暾，乃復爲此祥。
- 幽人解春衣，酒券僅可償。
- 倚此數日暖，蒼黄索衣裳。
- 萬事多反覆，天心難重量。
- 賴我有殘榼，聊足資清狂。
- 此意誰復論，醉眼空望羊。

## 拼音

- wei2 shi2 meng4 chun1 yue4 ， sui4 shi4 si1 gou1 mang2 。
- wei1 yang2 li4 you2 ruo4 ， wei4 zu2 fu2 bai3 chang1 。
- feng1 bo2 ou3 yan3 pei4 ， dian4 shi1 yi4 qian2 guang1 。
- jian1 bing1 dun4 yu4 jie3 ， zhe2 hu4 bu4 ken3 cang2 。
- qun2 yin1 shi4 wei4 qu1 ， han2 biao1 hu1 fei1 xiang2 。
- ji1 yin1 ji4 de2 xie4 ， xue3 yi4 yi4 yi4 chang2 。
- chi1 yun2 mi2 hong4 dong4 ， yan1 shui3 ju4 cang1 mang2 。
- xing2 ren2 you3 duo4 zhi3 ， guo3 zu2 wei4 qian2 gang1 。
- shu1 mei2 qiang2 jie3 shi4 ， yi2 xiao4 jin1 fang1 xiang1 。
- shui2 lian2 bai3 cao3 si3 ， wan4 mu4 han2 reng2 jiang1 。
- dong1 jun1 shi3 yong4 shi4 ， kang4 ci3 lin3 lie4 gang1 。
- na4 zhi1 jia3 wei1 tun1 ， nai3 fu4 wei2 ci3 xiang2 。
- you1 ren2 jie3 chun1 yi1 ， jiu3 quan4 jin3 ke3 chang2 。
- yi3 ci3 shu4 ri4 nuan3 ， cang1 huang2 suo3 yi1 shang0 。
- wan4 shi4 duo1 fan3 fu4 ， tian1 xin1 nan2 zhong4 liang4 。
- lai4 wo3 you3 can2 ke1 ， liao2 zu2 zi1 qing1 kuang2 。
- ci3 yi4 shui2 fu4 lun4 ， zui4 yan3 kong1 wang4 yang2 。

## 注释

## 译文

## 赏析
