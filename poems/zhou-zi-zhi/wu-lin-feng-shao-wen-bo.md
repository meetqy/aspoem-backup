---
id: zhou-zi-zhi-wu-lin-feng-shao-wen-bo
title: 武林逢邵文伯
titlePinyin: wu3 lin2 feng2 shao4 wen2 bo2
titleSlug: wu-lin-feng-shao-wen-bo
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 念昔與君遊，相過江水傍。
- 翩翩俱少年，滿鏡青絲長。
- 别來二十載，四海一戰場。
- 物色到朋舊，十客八九亡。
- 今年好時莭，匹馬不犯疆。
- 將軍鏁金甲，萬玉朝明堂。
- 長安人海中，袞袞逢此郎。
- 驚視久乃識，兩帽俱垂霜。
- 撫事念晼晚，含凄各酸傷。
- 便當呼醽醁，暖熱澆中腸。
- 我笑謂君言，語離且勿忙。
- 人生如水鳧，相值不可常。
- 况此秋物佳，草木交青黄。
- 與君着隻屐，尚可相扶將。
- 願言遲明發，歷井升南岡。

## 拼音

- nian4 xi1 yu3 jun1 you2 ， xiang1 guo4 jiang1 shui3 bang4 。
- pian1 pian1 ju4 shao4 nian2 ， man3 jing4 qing1 si1 chang2 。
- bie2 lai2 er4 shi2 zai4 ， si4 hai3 yi2 zhan4 chang3 。
- wu4 se4 dao4 peng2 jiu4 ， shi2 ke4 ba1 jiu3 wang2 。
- jin1 nian2 hao3 shi2 jie2 ， pi3 ma3 bu2 fan4 jiang1 。
- jiang1 jun1 suo3 jin1 jia3 ， wan4 yu4 chao2 ming2 tang2 。
- chang2 an1 ren2 hai3 zhong1 ， gun3 gun3 feng2 ci3 lang2 。
- jing1 shi4 jiu3 nai3 shi2 ， liang3 mao4 ju4 chui2 shuang1 。
- fu3 shi4 nian4 wan3 wan3 ， han2 qi1 ge4 suan1 shang1 。
- bian4 dang1 hu1 ling2 lu4 ， nuan3 re4 jiao1 zhong1 chang2 。
- wo3 xiao4 wei4 jun1 yan2 ， yu3 li2 qie3 wu4 mang2 。
- ren2 sheng1 ru2 shui3 fu2 ， xiang1 zhi2 bu4 ke3 chang2 。
- kuang4 ci3 qiu1 wu4 jia1 ， cao3 mu4 jiao1 qing1 huang2 。
- yu3 jun1 zhe0 zhi1 ji1 ， shang4 ke3 xiang1 fu2 jiang1 。
- yuan4 yan2 chi2 ming2 fa1 ， li4 jing3 sheng1 nan2 gang1 。

## 注释

## 译文

## 赏析
