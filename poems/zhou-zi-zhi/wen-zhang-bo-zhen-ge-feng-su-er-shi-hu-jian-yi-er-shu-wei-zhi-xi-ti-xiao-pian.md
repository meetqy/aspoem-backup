---
id: zhou-zi-zhi-wen-zhang-bo-zhen-ge-feng-su-er-shi-hu-jian-yi-er-shu-wei-zhi-xi-ti-xiao-pian
title: 聞張伯真割奉粟二十斛見遺而書未至戲題小篇
titlePinyin: wen2 zhang1 bo2 zhen1 ge1 feng4 su4 er4 shi2 hu2 jian4 yi2 er2 shu1 wei4 zhi4 xi4 ti2 xiao3 pian1
titleSlug: wen-zhang-bo-zhen-ge-feng-su-er-shi-hu-jian-yi-er-shu-wei-zhi-xi-ti-xiao-pian
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 老去空嗤守錢虜，我亦無錢買田畝。
- 未容殘月喘吳牛，空對杏花耕宿雨。
- 昨宵夜誦偶連明，今日晨炊忽停午。
- 長腰聞有尺素書，腹飽先懸待椎鼓。
- 浣花老人殊可憐，忍饑更索饑膓語。
- 故人祿米肯長供，司業酒錢時亦與。
- 平生無句可驚人，未審何由坐斯苦。
- 幾時去作多田君，滿田䆉稏多黄雲。
- 長年飽飯作穀伯，且免勞人勤指囷。

## 拼音

- lao3 qu4 kong1 chi1 shou3 qian2 lu3 ， wo3 yi4 wu2 qian2 mai3 tian2 mu3 。
- wei4 rong2 can2 yue4 chuan3 wu2 niu2 ， kong1 dui4 xing4 hua1 geng1 su4 yu3 。
- zuo2 xiao1 ye4 song4 ou3 lian2 ming2 ， jin1 ri4 chen2 chui1 hu1 ting2 wu3 。
- chang2 yao1 wen2 you3 chi3 su4 shu1 ， fu4 bao3 xian1 xuan2 dai4 chui2 gu3 。
- huan4 hua1 lao3 ren2 shu1 ke3 lian2 ， ren3 ji1 geng4 suo3 ji1 chang2 yu3 。
- gu4 ren2 lu4 mi3 ken3 chang2 gong4 ， si1 ye4 jiu3 qian2 shi2 yi4 yu3 。
- ping2 sheng1 wu2 ju4 ke3 jing1 ren2 ， wei4 shen3 he2 you2 zuo4 si1 ku3 。
- ji1 shi2 qu4 zuo4 duo1 tian2 jun1 ， man3 tian2 䆉 ya4 duo1 huang2 yun2 。
- chang2 nian2 bao3 fan4 zuo4 gu3 bo2 ， qie3 mian3 lao2 ren2 qin2 zhi3 qun1 。

## 注释

## 译文

## 赏析
