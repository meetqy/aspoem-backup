---
id: zhou-zi-zhi-ti-zhang-yuan-ming-si-gui-bu-lan-long-tu
title: 題張元眀四鬼捕懶龍圖
titlePinyin: ti2 zhang1 yuan2 ming2 si4 gui3 bu3 lan3 long2 tu2
titleSlug: ti-zhang-yuan-ming-si-gui-bu-lan-long-tu
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 五月江南地無黍，帝遣雷師下行雨。
- 百神受職羣龍奔，一龍藏頭翳玄雲。
- 雷師奮虬叱四鬼，拽取老龍朝帝閽。
- 張侯直氣不可屈，雲間睥睨旁怒嗔。
- 歸來面壁聊一吐，畫作新圖走兒女。
- 潛虬怕死不肯行，夜叉飛天髪毛豎。
- 人間空笑虎頭痴，筆底風雲遽如許。
- 今年雨足年亦豐，蜥蜴蝘蜓俱論功。
- 龍方下避千里赤，疾雷破柱頌天公。
- 天公有令那得爾，寄語痴龍莫辭死。

## 拼音

- wu3 yue4 jiang1 nan2 di4 wu2 shu3 ， di4 qian3 lei2 shi1 xia4 xing2 yu3 。
- bai3 shen2 shou4 zhi2 qun2 long2 ben1 ， yi4 long2 cang2 tou2 yi4 xuan2 yun2 。
- lei2 shi1 fen4 qiu2 chi4 si4 gui3 ， zhuai4 qu3 lao3 long2 chao2 di4 hun1 。
- zhang1 hou2 zhi2 qi4 bu4 ke3 qu1 ， yun2 jian4 pi4 ni4 pang2 nu4 chen1 。
- gui1 lai2 mian4 bi4 liao2 yi4 tu3 ， hua4 zuo4 xin1 tu2 zou3 er2 nü3 。
- qian2 qiu2 pa4 si3 bu4 ken3 xing2 ， ye4 cha1 fei1 tian1 fa4 mao2 shu4 。
- ren2 jian4 kong1 xiao4 hu3 tou2 chi1 ， bi3 di3 feng1 yun2 ju4 ru2 xu1 。
- jin1 nian2 yu3 zu2 nian2 yi4 feng1 ， xi1 yi4 yan3 ting2 ju4 lun4 gong1 。
- long2 fang1 xia4 bi4 qian1 li3 chi4 ， ji2 lei2 po4 zhu4 song4 tian1 gong1 。
- tian1 gong1 you3 ling4 na4 de2 er3 ， ji4 yu3 chi1 long2 mo4 ci2 si3 。

## 注释

## 译文

## 赏析
