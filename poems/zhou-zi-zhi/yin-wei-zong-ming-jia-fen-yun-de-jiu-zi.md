---
id: zhou-zi-zhi-yin-wei-zong-ming-jia-fen-yun-de-jiu-zi
title: 飲魏宗明家分韻得酒字
titlePinyin: yin3 wei4 zong1 ming2 jia1 fen1 yun4 de2 jiu3 zi4
titleSlug: yin-wei-zong-ming-jia-fen-yun-de-jiu-zi
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 閉門苦秋炎，散髪臥北牖。
- 小雨度微凉，西風颯衰柳。
- 起邀馬服君，步過雲中守。
- 雲中雅好事，酌我玉巵酒。
- 諸公飲方豪，何曾問升斗。
- 而我纔飲濕，已復困濡首。
- 臭味本自同，初何間能否。
- 不然瓊瑤林，何以着老叟。
- 歡同一笑間，義重千載後。
- 脫彈無新詩，刻燭愧敏手。
- 詩成慎勿再，坐客驚欲走。

## 拼音

- bi4 men2 ku3 qiu1 yan2 ， san4 fa4 wo4 bei3 you3 。
- xiao3 yu3 du4 wei1 liang2 ， xi1 feng1 sa4 shuai1 liu3 。
- qi3 yao1 ma3 fu2 jun1 ， bu4 guo4 yun2 zhong1 shou3 。
- yun2 zhong1 ya3 hao3 shi4 ， zhuo2 wo3 yu4 zhi1 jiu3 。
- zhu1 gong1 yin3 fang1 hao2 ， he2 ceng2 wen4 sheng1 dou3 。
- er2 wo3 cai2 yin3 shi1 ， yi3 fu4 kun4 ru2 shou3 。
- chou4 wei4 ben3 zi4 tong2 ， chu1 he2 jian4 neng2 fou3 。
- bu4 ran2 qiong2 yao2 lin2 ， he2 yi3 zhe0 lao3 sou3 。
- huan1 tong2 yi2 xiao4 jian4 ， yi4 zhong4 qian1 zai4 hou4 。
- tuo1 dan4 wu2 xin1 shi1 ， ke4 zhu2 kui4 min3 shou3 。
- shi1 cheng2 shen4 wu4 zai4 ， zuo4 ke4 jing1 yu4 zou3 。

## 注释

## 译文

## 赏析
