---
id: zhou-zi-zhi-ci-yun-ting-zao-yu-zhong-bu-chu-hu-shang
title: 次韻庭藻雨中不出湖上
titlePinyin: ci4 yun4 ting2 zao3 yu3 zhong1 bu4 chu1 hu2 shang4
titleSlug: ci-yun-ting-zao-yu-zhong-bu-chu-hu-shang
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 幅巾飽看西湖春，徐行當車不動塵。
- 有時乘興未遽反，武林無此尋春人。
- 湖山如螺湖水白，幾見青天月生魄。
- 年年馬上看吳娃，舞袖雙裁越羅窄。
- 長安貴人百不憂，胡爲亦復多窮愁。
- 出門載酒不可往，倚杖看雨如窮秋。
- 萬事不由人作計，我欲除愁唯一醉。
- 此生已老復何求，五字但知公臭味。
- 春風吹雨山澤晴，青山有約翁有情。
- 故人官高少閑暇，可喚白鷗同此盟。

## 拼音

- fu2 jin1 bao3 kan4 xi1 hu2 chun1 ， xu2 hang2 dang1 ju1 bu2 dong4 chen2 。
- you3 shi2 cheng2 xing1 wei4 ju4 fan3 ， wu3 lin2 wu2 ci3 xun2 chun1 ren2 。
- hu2 shan1 ru2 luo2 hu2 shui3 bai2 ， ji1 jian4 qing1 tian1 yue4 sheng1 po4 。
- nian2 nian2 ma3 shang4 kan4 wu2 wa2 ， wu3 xiu4 shuang1 cai2 yue4 luo2 zhai3 。
- chang2 an1 gui4 ren2 bai3 bu4 you1 ， hu2 wei2 yi4 fu4 duo1 qiong2 chou2 。
- chu1 men2 zai4 jiu3 bu4 ke3 wang3 ， yi3 zhang4 kan4 yu3 ru2 qiong2 qiu1 。
- wan4 shi4 bu4 you2 ren2 zuo4 ji4 ， wo3 yu4 chu2 chou2 wei2 yi1 zui4 。
- ci3 sheng1 yi3 lao3 fu4 he2 qiu2 ， wu3 zi4 dan4 zhi1 gong1 chou4 wei4 。
- chun1 feng1 chui1 yu3 shan1 ze2 qing2 ， qing1 shan1 you3 yue1 weng1 you3 qing2 。
- gu4 ren2 guan1 gao1 shao3 xian2 xia2 ， ke3 huan4 bai2 ou1 tong2 ci3 meng2 。

## 注释

## 译文

## 赏析
