---
id: zhou-zi-zhi-dao-you-pian
title: 悼友篇
titlePinyin: dao4 you3 pian1
titleSlug: dao-you-pian
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 建炎三年冬，胡騎方南驅。
- 王師一敗績，列戍如驚烏。
- 賊將招叛亡，操戈横道隅。
- 坐令江鄉地，化作盜賊區。
- 平生金蘭友，之子真吾徒。
- 避地出三物，夷險兩不渝。
- 豈謂倉惶間，遂有生死殊。
- 始時群盜來，未識安所趨。
- 但聞戞金革，門外争喧呼。
- 捫蘿得微徑，密雪方紛敷。
- 子時索我急，出門衝賊塗。
- 遲子久不至，得報日已晡。
- 夫婦俱見執，擔簦入軍俘。
- 纍纍五兒女，飲泣聲呱呱。
- 小雛從物故，踉蹌走大雛。
- 長女留軍中，繼釋二小姝。
- 藉草已信宿，脱死許可圖。
- 賊意欲解縳，小試聊躊躇。
- 時方羽書至，招諭陳嘉謨。
- 渠姦立授辭，抗論苦未俞。
- 命子使草檄，操筆徒嗟吁。
- 謂言不事賊，高目捫髯鬚。
- 丈夫賤苟活，請就斧鉞誅。
- 袒裼蒙殊死，肥白驚瓠壺。
- 其妻始就擒，抱子俱沉濡。
- 牽挽負殘息，凍凌生羅襦。
- 時方燎濕薪，四座圍諸孤。
- 可憐玉雪姿，不受蛇豕汙。
- 須臾有健卒，提刀血糢糊。
- 聲言殺藁砧，憂憤攪鬱紆。
- 撫掌發浩嘆，隕越不復甦。
- 夫義婦亦烈，此事知久無。
- 自古肉食者，未必非姦諛。
- 生無骨骾資，含死餘金珠。
- 石麟高嵳峨，豐碑樹龜趺。
- 生無征戰功，祁連巧規摹。
- 誰知草棘中，高義屬竪儒。
- 蔡琰既兩聘，生子留單于。
- 晚歲遭阿暪，愛惜存微軀。
- 蔚宗作佳傳，浪與烈女俱。
- 世無採詩官，盛事恐湮蕪。
- 子死不足惜，會當逢董狐。

## 拼音

- jian4 yan2 san1 nian2 dong1 ， hu2 qi2 fang1 nan2 qu1 。
- wang2 shi1 yi2 bai4 ji4 ， lie4 shu4 ru2 jing1 wu1 。
- zei2 jiang1 zhao1 pan4 wang2 ， cao1 ge1 heng2 dao4 yu2 。
- zuo4 ling4 jiang1 xiang1 di4 ， hua4 zuo4 dao4 zei2 qu1 。
- ping2 sheng1 jin1 lan2 you3 ， zhi1 zi3 zhen1 wu2 tu2 。
- bi4 di4 chu1 san1 wu4 ， yi2 xian3 liang3 bu4 yu2 。
- qi3 wei4 cang1 huang2 jian4 ， sui4 you3 sheng1 si3 shu1 。
- shi3 shi2 qun2 dao4 lai2 ， wei4 shi2 an1 suo3 qu1 。
- dan4 wen2 jia2 jin1 ge2 ， men2 wai4 zheng1 xuan1 hu1 。
- men2 luo2 de2 wei1 jing4 ， mi4 xue3 fang1 fen1 fu1 。
- zi3 shi2 suo3 wo3 ji2 ， chu1 men2 chong1 zei2 tu2 。
- chi2 zi3 jiu3 bu2 zhi4 ， de2 bao4 ri4 yi3 bu1 。
- fu1 fu4 ju4 jian4 zhi2 ， dan1 deng1 ru4 jun1 fu2 。
- lei2 lei2 wu3 er2 nü3 ， yin3 qi4 sheng1 gua1 gua1 。
- xiao3 chu2 cong2 wu4 gu4 ， liang4 qiang1 zou3 da4 chu2 。
- chang2 nü3 liu2 jun1 zhong1 ， ji4 shi4 er4 xiao3 shu1 。
- jie4 cao3 yi3 xin4 su4 ， tuo1 si3 xu1 ke3 tu2 。
- zei2 yi4 yu4 jie3 zhuan4 ， xiao3 shi4 liao2 chou2 chu2 。
- shi2 fang1 yu3 shu1 zhi4 ， zhao1 yu4 chen2 jia1 mo2 。
- qu2 jian1 li4 shou4 ci2 ， kang4 lun4 ku3 wei4 yu2 。
- ming4 zi3 shi3 cao3 xi2 ， cao1 bi3 tu2 jie1 xu1 。
- wei4 yan2 bu2 shi4 zei2 ， gao1 mu4 men2 ran2 xu1 。
- zhang4 fu0 jian4 gou3 huo2 ， qing3 jiu4 fu3 yue4 zhu1 。
- tan3 ti4 meng2 shu1 si3 ， fei2 bai2 jing1 hu4 hu2 。
- qi2 qi1 shi3 jiu4 qin2 ， bao4 zi3 ju4 chen2 ru2 。
- qian1 wan3 fu4 can2 xi1 ， dong4 ling2 sheng1 luo2 ru2 。
- shi2 fang1 liao2 shi1 xin1 ， si4 zuo4 wei2 zhu1 gu1 。
- ke3 lian2 yu4 xue3 zi1 ， bu2 shou4 she2 shi3 wu1 。
- xu1 yu2 you3 jian4 zu2 ， ti2 dao1 xue4 mo2 hu2 。
- sheng1 yan2 sha1 gao3 zhen1 ， you1 fen4 jiao3 yu4 yu1 。
- fu3 zhang3 fa1 hao4 tan4 ， yun3 yue4 bu2 fu4 su1 。
- fu1 yi4 fu4 yi4 lie4 ， ci3 shi4 zhi1 jiu3 wu2 。
- zi4 gu3 rou4 shi2 zhe3 ， wei4 bi4 fei1 jian1 yu2 。
- sheng1 wu2 gu3 geng3 zi1 ， han2 si3 yu2 jin1 zhu1 。
- shi2 lin2 gao1 cuo2 e2 ， feng1 bei1 shu4 gui1 fu1 。
- sheng1 wu2 zheng1 zhan4 gong1 ， qi2 lian2 qiao3 gui1 mo2 。
- shui2 zhi1 cao3 ji2 zhong1 ， gao1 yi4 shu3 shu4 ru2 。
- cai4 yan3 ji4 liang3 pin4 ， sheng1 zi3 liu2 dan1 yu2 。
- wan3 sui4 zao1 a1 men4 ， ai4 xi1 cun2 wei1 qu1 。
- wei4 zong1 zuo4 jia1 chuan2 ， lang4 yu3 lie4 nü3 ju4 。
- shi4 wu2 cai3 shi1 guan1 ， sheng4 shi4 kong3 yan1 wu2 。
- zi3 si3 bu4 zu2 xi1 ， hui4 dang1 feng2 dong3 hu2 。

## 注释

## 译文

## 赏析
