---
id: zhou-zi-zhi-wang-huang-shan
title: 望黄山
titlePinyin: wang4 huang2 shan1
titleSlug: wang-huang-shan
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 宿雲忽解駁，曉色明朝暾。
- 高秋寓遠目，萬象秋毫分。
- 羣峰雜遝來，突騎從横奔。
- 驊騮獨驤首，迥出凢馬羣。
- 嵩高實維嶽，羅列如兒孫。
- 玉京與金闕，亭亭在雲巒。
- 羣仙驂蒼虬，冠珮朝至尊。
- 往者風露夕，妙奏聞清圓。
- 名理以絃歌，異事父老傳。
- 丹成已仙去，流脈在山根。
- 至今茲山下，幽泉湛餘温。
- 安得從浴沂，聊以濯我冠。
- 一沐去塵土，再沐生羽翰。
- 朝遊參安期，暮躅追羡門。
- 振足八荒外，垂手青雲端。

## 拼音

- su4 yun2 hu1 jie3 bo2 ， xiao3 se4 ming2 chao2 tun1 。
- gao1 qiu1 yu4 yuan3 mu4 ， wan4 xiang4 qiu1 hao2 fen1 。
- qun2 feng1 za2 ta4 lai2 ， tu1 qi2 cong2 heng2 ben1 。
- hua2 liu2 du2 xiang1 shou3 ， jiong3 chu1 fan2 ma3 qun2 。
- song1 gao1 shi2 wei2 yue4 ， luo2 lie4 ru2 er2 sun1 。
- yu4 jing1 yu3 jin1 que4 ， ting2 ting2 zai4 yun2 luan2 。
- qun2 xian1 can1 cang1 qiu2 ， guan1 pei4 chao2 zhi4 zun1 。
- wang3 zhe3 feng1 lu4 xi1 ， miao4 zou4 wen2 qing1 yuan2 。
- ming2 li3 yi3 xian2 ge1 ， yi4 shi4 fu4 lao3 chuan2 。
- dan1 cheng2 yi3 xian1 qu4 ， liu2 mai4 zai4 shan1 gen1 。
- zhi4 jin1 zi1 shan1 xia4 ， you1 quan2 zhan4 yu2 wen1 。
- an1 de2 cong2 yu4 yi2 ， liao2 yi3 zhuo2 wo3 guan1 。
- yi2 mu4 qu4 chen2 tu3 ， zai4 mu4 sheng1 yu3 han4 。
- chao2 you2 can1 an1 qi1 ， mu4 zhu2 zhui1 xian4 men2 。
- zhen4 zu2 ba1 huang1 wai4 ， chui2 shou3 qing1 yun2 duan1 。

## 注释

## 译文

## 赏析
