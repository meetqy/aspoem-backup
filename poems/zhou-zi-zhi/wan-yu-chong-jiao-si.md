---
id: zhou-zi-zhi-wan-yu-chong-jiao-si
title: 晚浴崇教寺
titlePinyin: wan3 yu4 chong2 jiao4 si4
titleSlug: wan-yu-chong-jiao-si
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 閑居誰與遊，幸此招提鄰。
- 時乘下澤車，訪我物外人。
- 往往聽魚鼓，相隨作朝昬。
- 齋得飽佛飯，暮浴霑僧巾。
- 情熟自不厭，無求亦何嗔。
- 我生束世故，欲解未有因。
- 願丏一滴甘，爲洗千刼塵。
- 無冠顧安整，有衣聊自振。
- 道人小軒窗，池凈花色新。
- 芭蕉過微雨，蒼翠爭藂筠。
- 勁節秋益好，柔葩委菅榛。
- 豈但娛老眼，亦足觀是身。
- 欹眠寄靜榻，小休只逡巡。
- 茶甘猶在口，龕燈已前陳。
- 日暮行當歸，擊柝催重闉。

## 拼音

- xian2 ju1 shui2 yu3 you2 ， xing4 ci3 zhao1 ti2 lin2 。
- shi2 cheng2 xia4 ze2 ju1 ， fang3 wo3 wu4 wai4 ren2 。
- wang3 wang3 ting1 yu2 gu3 ， xiang1 sui2 zuo4 chao2 hun1 。
- zhai1 de2 bao3 fo2 fan4 ， mu4 yu4 zhan1 seng1 jin1 。
- qing2 shu2 zi4 bu2 yan4 ， wu2 qiu2 yi4 he2 chen1 。
- wo3 sheng1 shu4 shi4 gu4 ， yu4 jie3 wei4 you3 yin1 。
- yuan4 mian3 yi4 di1 gan1 ， wei2 xi3 qian1 jie2 chen2 。
- wu2 guan1 gu4 an1 zheng3 ， you3 yi1 liao2 zi4 zhen4 。
- dao4 ren2 xiao3 xuan1 chuang1 ， chi2 jing4 hua1 se4 xin1 。
- ba1 jiao1 guo4 wei1 yu3 ， cang1 cui4 zheng1 cong2 yun2 。
- jin4 jie2 qiu1 yi4 hao3 ， rou2 pa1 wei3 jian1 zhen1 。
- qi3 dan4 yu2 lao3 yan3 ， yi4 zu2 guan1 shi4 shen1 。
- qi1 mian2 ji4 jing4 ta4 ， xiao3 xiu1 zhi1 qun1 xun2 。
- cha2 gan1 you2 zai4 kou3 ， kan1 deng1 yi3 qian2 chen2 。
- ri4 mu4 xing2 dang1 gui1 ， ji1 tuo4 cui1 zhong4 yin1 。

## 注释

## 译文

## 赏析
