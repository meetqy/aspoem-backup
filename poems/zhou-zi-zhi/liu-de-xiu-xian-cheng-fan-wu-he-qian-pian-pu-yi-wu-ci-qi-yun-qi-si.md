---
id: zhou-zi-zhi-liu-de-xiu-xian-cheng-fan-wu-he-qian-pian-pu-yi-wu-ci-qi-yun-qi-si
title: 劉德秀縣丞凢五和前篇僕亦五次其韻  其四
titlePinyin: liu2 de2 xiu4 xian4 cheng2 fan2 wu3 he2 qian2 pian1 pu2 yi4 wu3 ci4 qi2 yun4     qi2 si4
titleSlug: liu-de-xiu-xian-cheng-fan-wu-he-qian-pian-pu-yi-wu-ci-qi-yun-qi-si
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 念昔居上國，春薺賣作斤。
- 那得千金嚢，可買百濯薫。
- 一爲道院主，坐空朱墨文。
- 清笳咽悲壯，濃篆横披紛。
- 幽意可略喜，老倦復小勤。
- 詩如水得風，自然偶成紋。
- 香亦旋變滅，頗類無心雲。
- 丞哉兩松篇，時出水麝芬。
- 鏤冰納蔬腸，争洗三韭葷。
- 敏手不可敵，勝妙昔未聞。
- 豈不勝兒女，呢呢相怨恩。
- 人生如此少，爐烟且氤氲。

## 拼音

- nian4 xi1 ju1 shang4 guo2 ， chun1 ji4 mai4 zuo4 jin1 。
- na4 de2 qian1 jin1 nang2 ， ke3 mai3 bai3 zhuo2 xun1 。
- yi4 wei2 dao4 yuan4 zhu3 ， zuo4 kong1 zhu1 mo4 wen2 。
- qing1 jia1 yan4 bei1 zhuang4 ， nong2 zhuan4 heng2 pi1 fen1 。
- you1 yi4 ke3 lüe4 xi3 ， lao3 juan4 fu4 xiao3 qin2 。
- shi1 ru2 shui3 de2 feng1 ， zi4 ran2 ou3 cheng2 wen2 。
- xiang1 yi4 xuan2 bian4 mie4 ， po1 lei4 wu2 xin1 yun2 。
- cheng2 zai1 liang3 song1 pian1 ， shi2 chu1 shui3 she4 fen1 。
- lou4 bing1 na4 shu1 chang2 ， zheng1 xi3 san1 jiu3 hun1 。
- min3 shou3 bu4 ke3 di2 ， sheng4 miao4 xi1 wei4 wen2 。
- qi3 bu2 sheng4 er2 nü3 ， ne0 ne0 xiang1 yuan4 en1 。
- ren2 sheng1 ru2 ci3 shao3 ， lu2 yan1 qie3 yin1 yun1 。

## 注释

## 译文

## 赏析
