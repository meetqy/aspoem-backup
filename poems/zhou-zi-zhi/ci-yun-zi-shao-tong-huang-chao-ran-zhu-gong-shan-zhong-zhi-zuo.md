---
id: zhou-zi-zhi-ci-yun-zi-shao-tong-huang-chao-ran-zhu-gong-shan-zhong-zhi-zuo
title: 次韻子紹同黄超然諸公山中之作
titlePinyin: ci4 yun4 zi3 shao4 tong2 huang2 chao1 ran2 zhu1 gong1 shan1 zhong1 zhi1 zuo4
titleSlug: ci-yun-zi-shao-tong-huang-chao-ran-zhu-gong-shan-zhong-zhi-zuo
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 人生丘壑意，往往老未决。
- 煌煌金朱人，何嘗樹風烈。
- 轉戰作蠻觸，肝膽殊楚越。
- 晚爲林下遊，如熱就炎暍。
- 不知誰爾嗔，自欲作此孽。
- 諸郎名坐曹，十日忽已浹。
- 竹輿走駸駸，山溜隨活活。
- 青山不相違，相見兩欣悦。
- 共賦臨清流，班荆坐林樾。
- 誰持步兵酒，相救文園渇。
- 風嘯蘇門登，衣飄御風列。
- 問酒掛百金，登高扶九節。
- 况乃落星巖，似與世人别。
- 尚想儋州翁，清詩散飛屑。
- 遺跡倘可尋，斯遊未宜輟。
- 偉哉二三子，風姿各磊落。
- 應憐老病足，無用飽芻秣。
- 那得嘶北風，長歌唾壺缺。
- 眼看磊落士，抗論自超拔。
- 各鳴白玉珂，共上黄金闕。
- 笑我不出門，與世無乃拙。
- 長鬚夜光持，清澹兩奇絕。
- 咀味久益寒，牙類貯冰雪。
- 誰當笑我起，着鞭追往轍。
- 同乘一葉舟，共載西湖月。

## 拼音

- ren2 sheng1 qiu1 he4 yi4 ， wang3 wang3 lao3 wei4 jue2 。
- huang2 huang2 jin1 zhu1 ren2 ， he2 chang2 shu4 feng1 lie4 。
- zhuan3 zhan4 zuo4 man2 chu4 ， gan1 dan3 shu1 chu3 yue4 。
- wan3 wei2 lin2 xia4 you2 ， ru2 re4 jiu4 yan2 ye1 。
- bu4 zhi1 shui2 er3 chen1 ， zi4 yu4 zuo4 ci3 nie4 。
- zhu1 lang2 ming2 zuo4 cao2 ， shi2 ri4 hu1 yi3 jia1 。
- zhu2 yu2 zou3 qin1 qin1 ， shan1 liu1 sui2 huo2 huo2 。
- qing1 shan1 bu4 xiang1 wei2 ， xiang1 jian4 liang3 xin1 yue4 。
- gong4 fu4 lin2 qing1 liu2 ， ban1 jing1 zuo4 lin2 yue4 。
- shui2 chi2 bu4 bing1 jiu3 ， xiang1 jiu4 wen2 yuan2 ke3 。
- feng1 xiao4 su1 men2 deng1 ， yi1 piao1 yu4 feng1 lie4 。
- wen4 jiu3 gua4 bai3 jin1 ， deng1 gao1 fu2 jiu3 jie2 。
- kuang4 nai3 luo4 xing1 yan2 ， si4 yu3 shi4 ren2 bie2 。
- shang4 xiang3 dan1 zhou1 weng1 ， qing1 shi1 san4 fei1 xie4 。
- yi2 ji4 tang3 ke3 xun2 ， si1 you2 wei4 yi2 chuo4 。
- wei3 zai1 er4 san1 zi3 ， feng1 zi1 ge4 lei3 luo4 。
- ying1 lian2 lao3 bing4 zu2 ， wu2 yong4 bao3 chu2 mo4 。
- na4 de2 si1 bei3 feng1 ， chang2 ge1 tuo4 hu2 que1 。
- yan3 kan4 lei3 luo4 shi4 ， kang4 lun4 zi4 chao1 ba2 。
- ge4 ming2 bai2 yu4 ke1 ， gong4 shang4 huang2 jin1 que4 。
- xiao4 wo3 bu4 chu1 men2 ， yu3 shi4 wu2 nai3 zhuo1 。
- chang2 xu1 ye4 guang1 chi2 ， qing1 dan4 liang3 qi2 jue2 。
- zui3 wei4 jiu3 yi4 han2 ， ya2 lei4 zhu4 bing1 xue3 。
- shui2 dang1 xiao4 wo3 qi3 ， zhe0 bian1 zhui1 wang3 zhe2 。
- tong2 cheng2 yi2 ye4 zhou1 ， gong4 zai4 xi1 hu2 yue4 。

## 注释

## 译文

## 赏析
