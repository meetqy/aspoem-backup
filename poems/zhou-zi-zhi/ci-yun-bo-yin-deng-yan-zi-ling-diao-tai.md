---
id: zhou-zi-zhi-ci-yun-bo-yin-deng-yan-zi-ling-diao-tai
title: 次韵伯尹登嚴子陵釣臺
titlePinyin: ci4 yun4 bo2 yin3 deng1 yan2 zi3 ling2 diao4 tai2
titleSlug: ci-yun-bo-yin-deng-yan-zi-ling-diao-tai
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 明光宫中梟夜鳴，漢鼎何人窺重輕。
- 老髗未汙屬鏤血，四海掩鼻愁羶腥。
- 當時避地豈得已，巖棲水宿俱非情。
- 誰知舉世無真隱，此意獨高嚴子陵。
- 一鈎明月滿蓑雨，桃花水漲春江平。
- 生涯頗似玄真子，端欲釣魚非釣名。
- 故人巳作飛龍起，猶着羊裘釣烟水。
- 異時侯霸豈其儔，未可輕將袞衣比。
- 心知不爲世人屈，無故不作三公耳。
- 富貴浮雲只眼前，執戟長憐子揚子。
- 丈夫名節倘未立，安用區區識奇字。

## 拼音

- ming2 guang1 gong1 zhong1 xiao1 ye4 ming2 ， han4 ding3 he2 ren2 kui1 zhong4 qing1 。
- lao3 lu2 wei4 wu1 shu3 lou4 xue4 ， si4 hai3 yan3 bi2 chou2 shan1 xing1 。
- dang1 shi2 bi4 di4 qi3 de2 yi3 ， yan2 qi1 shui3 su4 ju4 fei1 qing2 。
- shui2 zhi1 ju3 shi4 wu2 zhen1 yin3 ， ci3 yi4 du2 gao1 yan2 zi3 ling2 。
- yi4 gou1 ming2 yue4 man3 suo1 yu3 ， tao2 hua1 shui3 zhang3 chun1 jiang1 ping2 。
- sheng1 ya2 po1 si4 xuan2 zhen1 zi0 ， duan1 yu4 diao4 yu2 fei1 diao4 ming2 。
- gu4 ren2 si4 zuo4 fei1 long2 qi3 ， you2 zhe0 yang2 qiu2 diao4 yan1 shui3 。
- yi4 shi2 hou2 ba4 qi3 qi2 chou2 ， wei4 ke3 qing1 jiang1 gun3 yi1 bi3 。
- xin1 zhi1 bu4 wei2 shi4 ren2 qu1 ， wu2 gu4 bu2 zuo4 san1 gong1 er3 。
- fu4 gui4 fu2 yun2 zhi1 yan3 qian2 ， zhi2 ji3 chang2 lian2 zi3 yang2 zi3 。
- zhang4 fu0 ming2 jie2 tang3 wei4 li4 ， an1 yong4 qu1 qu1 shi2 qi2 zi4 。

## 注释

## 译文

## 赏析
