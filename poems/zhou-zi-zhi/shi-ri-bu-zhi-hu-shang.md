---
id: zhou-zi-zhi-shi-ri-bu-zhi-hu-shang
title: 十日不至湖上
titlePinyin: shi2 ri4 bu2 zhi4 hu2 shang4
titleSlug: shi-ri-bu-zhi-hu-shang
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我始跨匹馬，蹭蹬來東吳。
- 東吳亦何有，政復爲西湖。
- 西湖如靜女，婉然真彼姝。
- 湘娥結烟鬟，水鏡涵空虚。
- 晴光固不惡，雨態亦自殊。
- 窈窕一僧窗，煙雲媚朝晡。
- 上下數白鳥，飛翻與人娛。
- 只今雨鳴葉，便作破跳珠。
- 寒窗掛薜蘿，身疑在菰蒲。
- 咫尺不得往，况乃千里餘。
- 始來梅欲花，旋復春去徂。
- 幸茲得少留，駐我西征車。
- 尚可具小舟，紅粧醉芙蕖。

## 拼音

- wo3 shi3 kua4 pi3 ma3 ， ceng4 deng4 lai2 dong1 wu2 。
- dong1 wu2 yi4 he2 you3 ， zheng4 fu4 wei2 xi1 hu2 。
- xi1 hu2 ru2 jing4 nü3 ， wan3 ran2 zhen1 bi3 shu1 。
- xiang1 e2 jie2 yan1 huan2 ， shui3 jing4 han2 kong1 xu1 。
- qing2 guang1 gu4 bu2 e4 ， yu3 tai4 yi4 zi4 shu1 。
- yao3 tiao3 yi4 seng1 chuang1 ， yan1 yun2 mei4 chao2 bu1 。
- shang4 xia4 shu4 bai2 niao3 ， fei1 fan1 yu3 ren2 yu2 。
- zhi1 jin1 yu3 ming2 ye4 ， bian4 zuo4 po4 tiao4 zhu1 。
- han2 chuang1 gua4 bi4 luo2 ， shen1 yi2 zai4 gu1 pu2 。
- zhi3 chi3 bu4 de2 wang3 ， kuang4 nai3 qian1 li3 yu2 。
- shi3 lai2 mei2 yu4 hua1 ， xuan2 fu4 chun1 qu4 cu2 。
- xing4 zi1 de2 shao3 liu2 ， zhu4 wo3 xi1 zheng1 ju1 。
- shang4 ke3 ju4 xiao3 zhou1 ， hong2 zhuang1 zui4 fu2 qu2 。

## 注释

## 译文

## 赏析
