---
id: zhou-zi-zhi-zheng-yue-er-shi-qi-ri-zhong-mu-gua-wu-zhu
title: 正月二十七日種木瓜五株
titlePinyin: zheng1 yue4 er4 shi2 qi1 ri4 zhong3 mu4 gua1 wu3 zhu1
titleSlug: zheng-yue-er-shi-qi-ri-zhong-mu-gua-wu-zhu
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 三峰真奥區，陸海富佳實。
- 此物冠九州，未數梨與栗。
- 園丁力扶持，璀璨成妙質。
- 鏤花淹宿露，紅暈生晚日。
- 玉顔醉自頳，豐肌滑仍密。
- 風味照盤飱，名字愈痺疾。
- 衞侯報瓊瑤，盛德豈埋没。
- 野人獻根株，春雨助芽蘖。
- 何當垂露顆，照眼行突兀。
- 疇敢與荔子，飛電爭置驛。
- 况復具苞苴，緘封鑽巨室。
- 一酌呼吾人，甘酸漬崖蜜。
- 人生鮮知味，相餉不可失。

## 拼音

- san1 feng1 zhen1 ao4 qu1 ， lu4 hai3 fu4 jia1 shi2 。
- ci3 wu4 guan1 jiu3 zhou1 ， wei4 shu4 li2 yu3 li4 。
- yuan2 ding1 li4 fu2 chi2 ， cui3 can4 cheng2 miao4 zhi4 。
- lou4 hua1 yan1 su4 lu4 ， hong2 yun4 sheng1 wan3 ri4 。
- yu4 yan2 zui4 zi4 cheng1 ， feng1 ji1 hua2 reng2 mi4 。
- feng1 wei4 zhao4 pan2 sun1 ， ming2 zi4 yu4 bi4 ji2 。
- wei4 hou2 bao4 qiong2 yao2 ， sheng4 de2 qi3 mai2 mo4 。
- ye3 ren2 xian4 gen1 zhu1 ， chun1 yu3 zhu4 ya2 nie4 。
- he2 dang1 chui2 lu4 ke1 ， zhao4 yan3 xing2 tu1 wu4 。
- chou2 gan3 yu3 li4 zi3 ， fei1 dian4 zheng1 zhi4 yi4 。
- kuang4 fu4 ju4 bao1 ju1 ， jian1 feng1 zuan1 ju4 shi4 。
- yi4 zhuo2 hu1 wu2 ren2 ， gan1 suan1 zi4 ya2 mi4 。
- ren2 sheng1 xian1 zhi1 wei4 ， xiang1 xiang3 bu4 ke3 shi1 。

## 注释

## 译文

## 赏析
