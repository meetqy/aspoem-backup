---
id: zhou-zi-zhi-ci-yun-zhong-ping-zhong-jin-ju
title: 次韻仲平種金橘
titlePinyin: ci4 yun4 zhong4 ping2 zhong3 jin1 ju2
titleSlug: ci-yun-zhong-ping-zhong-jin-ju
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 黄落江南盡蒲柳，金橘可曾眼中有。
- 頻年慣見小阿奴，萬里來從洞庭口。
- 吳中夏果争團欒，楊梅五月紅欲然。
- 后皇佳樹最晚出，蒼柯密葉垂青圓。
- 萬物因人作輕重，玉食供王當有用。
- 瑣才誰綠荔枝奴，結綬彈冠必王貢。
- 驛使飛來無此實，吾皇盛德如帝乙。
- 正林桃李知幾何，草木簿中無品秩。
- 山中移栽初種時，妙手封植公所施。
- 他時餉我三百顆，更乞書尾蘇州詞。

## 拼音

- huang2 luo4 jiang1 nan2 jin4 pu2 liu3 ， jin1 ju2 ke3 ceng2 yan3 zhong1 you3 。
- bin1 nian2 guan4 jian4 xiao3 a1 nu2 ， wan4 li3 lai2 cong2 dong4 ting2 kou3 。
- wu2 zhong1 xia4 guo3 zheng1 tuan2 luan2 ， yang2 mei2 wu3 yue4 hong2 yu4 ran2 。
- hou4 huang2 jia1 shu4 zui4 wan3 chu1 ， cang1 ke1 mi4 ye4 chui2 qing1 yuan2 。
- wan4 wu4 yin1 ren2 zuo4 qing1 zhong4 ， yu4 shi2 gong4 wang2 dang1 you3 yong4 。
- suo3 cai2 shui2 lü4 li4 zhi1 nu2 ， jie2 shou4 dan4 guan1 bi4 wang2 gong4 。
- yi4 shi3 fei1 lai2 wu2 ci3 shi2 ， wu2 huang2 sheng4 de2 ru2 di4 yi3 。
- zheng4 lin2 tao2 li3 zhi1 ji1 he2 ， cao3 mu4 bo2 zhong1 wu2 pin3 zhi4 。
- shan1 zhong1 yi2 zai1 chu1 zhong3 shi2 ， miao4 shou3 feng1 zhi2 gong1 suo3 shi1 。
- ta1 shi2 xiang3 wo3 san1 bai3 ke1 ， geng4 qi3 shu1 wei3 su1 zhou1 ci2 。

## 注释

## 译文

## 赏析
