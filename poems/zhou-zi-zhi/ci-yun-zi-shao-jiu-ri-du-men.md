---
id: zhou-zi-zhi-ci-yun-zi-shao-jiu-ri-du-men
title: 次韻子紹九日杜門
titlePinyin: ci4 yun4 zi3 shao4 jiu3 ri4 du4 men2
titleSlug: ci-yun-zi-shao-jiu-ri-du-men
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 晚吹悲落葉，微雲淡秋陽。
- 幽花趁佳節，綠酒生寒光。
- 秋物誰可人，木奴半青黄。
- 想當持兩螯，與客薦一觴。
- 未須落烏紗，着屐登上方。
- 池邊木芙蓉，亦足醉流芳。
- 醉輒遣坐客，醒復翻書囊。
- 心遠門常開，足適屨可忘。
- 念我安得此，用臥秋日長。
- 衰年廹蹇嵼，病力難取勷。
- 昔與羣少年，登山名跳梁。
- 醉中看茱萸，尚憶故態狂。
- 歲月挽不留，老大徒自傷。
- 但念拜東野，相從日尋常。

## 拼音

- wan3 chui1 bei1 luo4 ye4 ， wei1 yun2 dan4 qiu1 yang2 。
- you1 hua1 chen4 jia1 jie2 ， lü4 jiu3 sheng1 han2 guang1 。
- qiu1 wu4 shui2 ke3 ren2 ， mu4 nu2 ban4 qing1 huang2 。
- xiang3 dang1 chi2 liang3 ao2 ， yu3 ke4 jian4 yi4 shang1 。
- wei4 xu1 luo4 wu1 sha1 ， zhe0 ji1 deng1 shang4 fang1 。
- chi2 bian1 mu4 fu2 rong2 ， yi4 zu2 zui4 liu2 fang1 。
- zui4 zhe2 qian3 zuo4 ke4 ， xing3 fu4 fan1 shu1 nang2 。
- xin1 yuan3 men2 chang2 kai1 ， zu2 shi4 ju4 ke3 wang4 。
- nian4 wo3 an1 de2 ci3 ， yong4 wo4 qiu1 ri4 chang2 。
- shuai1 nian2 po4 jian3 chan3 ， bing4 li4 nan2 qu3 rang2 。
- xi1 yu3 qun2 shao4 nian2 ， deng1 shan1 ming2 tiao4 liang2 。
- zui4 zhong1 kan4 zhu1 yu2 ， shang4 yi4 gu4 tai4 kuang2 。
- sui4 yue4 wan3 bu4 liu2 ， lao3 da4 tu2 zi4 shang1 。
- dan4 nian4 bai4 dong1 ye3 ， xiang1 cong2 ri4 xun2 chang2 。

## 注释

## 译文

## 赏析
