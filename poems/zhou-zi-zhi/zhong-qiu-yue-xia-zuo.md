---
id: zhou-zi-zhi-zhong-qiu-yue-xia-zuo
title: 中秋月下作
titlePinyin: zhong1 qiu1 yue4 xia4 zuo4
titleSlug: zhong-qiu-yue-xia-zuo
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 去年城南作中秋，江雲遮月爛不收。
- 幽人獨對秋風立，姮娥似隔重雲羞。
- 更長忽聽曉鼓急，夢去只有殘燈留。
- 今歲不知身在此，門枕長江風自起。
- 樽中有酒坐有客，江面如天月如水。
- 秋風滿樹凉葉飛，新歡欲盡還成悲。
- 身其餘幾事不偶，老之將至吾今衰。
- 人生閱世自有數，萬事反覆難預知。
- 何當舉酒一再拜，與月更作明年期。

## 拼音

- qu4 nian2 cheng2 nan2 zuo4 zhong1 qiu1 ， jiang1 yun2 zhe1 yue4 lan4 bu4 shou1 。
- you1 ren2 du2 dui4 qiu1 feng1 li4 ， heng2 e2 si4 ge2 zhong4 yun2 xiu1 。
- geng4 chang2 hu1 ting1 xiao3 gu3 ji2 ， meng4 qu4 zhi3 you3 can2 deng1 liu2 。
- jin1 sui4 bu4 zhi1 shen1 zai4 ci3 ， men2 zhen3 chang2 jiang1 feng1 zi4 qi3 。
- zun1 zhong1 you3 jiu3 zuo4 you3 ke4 ， jiang1 mian4 ru2 tian1 yue4 ru2 shui3 。
- qiu1 feng1 man3 shu4 liang2 ye4 fei1 ， xin1 huan1 yu4 jin4 huan2 cheng2 bei1 。
- shen1 qi2 yu2 ji1 shi4 bu4 ou3 ， lao3 zhi1 jiang1 zhi4 wu2 jin1 shuai1 。
- ren2 sheng1 yue4 shi4 zi4 you3 shu4 ， wan4 shi4 fan3 fu4 nan2 yu4 zhi1 。
- he2 dang1 ju3 jiu3 yi2 zai4 bai4 ， yu3 yue4 geng4 zuo4 ming2 nian2 qi1 。

## 注释

## 译文

## 赏析
