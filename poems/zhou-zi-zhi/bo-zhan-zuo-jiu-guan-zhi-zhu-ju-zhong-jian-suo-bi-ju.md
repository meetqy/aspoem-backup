---
id: zhou-zi-zhi-bo-zhan-zuo-jiu-guan-zhi-zhu-ju-zhong-jian-suo-bi-ju
title: 伯瞻作酒官植竹局中見索鄙句
titlePinyin: bo2 zhan1 zuo4 jiu3 guan1 zhi2 zhu2 ju2 zhong1 jian4 suo3 bi3 ju4
titleSlug: bo-zhan-zuo-jiu-guan-zhi-zhu-ju-zhong-jian-suo-bi-ju
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 虞郎種粟秋不收，一生坎軻多窮愁。
- 有才無命百寮底，人笑獼猴騎土牛。
- 蚤時脫身隱吴市，晚歲作吏分糟丘。
- 貴人官高印如斗，君獨雞栖馬如狗。
- 騎曹只可呼馬曹，漫仕何人知漫叟。
- 平生好竹心未闌，小分雲嶺青檀欒。
- 横窗尚恐翠露薄，得雨便作秋聲寒。
- 向來麴糵一掃盡，風月已足供蹣跚。
- 吾門如市心若水，箕坐不知身是官。
- 念我平生絕韻友，相從久結無情歡。
- 君當下榻我亦往，風雨對眠聽夢殘。

## 拼音

- yu2 lang2 zhong3 su4 qiu1 bu4 shou1 ， yi4 sheng1 kan3 ke1 duo1 qiong2 chou2 。
- you3 cai2 wu2 ming4 bai3 liao2 di3 ， ren2 xiao4 mi2 hou2 qi2 tu3 niu2 。
- zao3 shi2 tuo1 shen1 yin3 wu2 shi4 ， wan3 sui4 zuo4 li4 fen1 zao1 qiu1 。
- gui4 ren2 guan1 gao1 yin4 ru2 dou4 ， jun1 du2 ji1 qi1 ma3 ru2 gou3 。
- qi2 cao2 zhi1 ke3 hu1 ma3 cao2 ， man4 shi4 he2 ren2 zhi1 man4 sou3 。
- ping2 sheng1 hao3 zhu2 xin1 wei4 lan2 ， xiao3 fen1 yun2 ling3 qing1 tan2 luan2 。
- heng2 chuang1 shang4 kong3 cui4 lu4 bao2 ， de2 yu3 bian4 zuo4 qiu1 sheng1 han2 。
- xiang4 lai2 qu1 nie4 yi4 sao3 jin4 ， feng1 yue4 yi3 zu2 gong4 pan2 shan1 。
- wu2 men2 ru2 shi4 xin1 ruo4 shui3 ， ji1 zuo4 bu4 zhi1 shen1 shi4 guan1 。
- nian4 wo3 ping2 sheng1 jue2 yun4 you3 ， xiang1 cong2 jiu3 jie2 wu2 qing2 huan1 。
- jun1 dang1 xia4 ta4 wo3 yi4 wang3 ， feng1 yu3 dui4 mian2 ting1 meng4 can2 。

## 注释

## 译文

## 赏析
