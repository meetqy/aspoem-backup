---
id: zhou-zi-zhi-xu-mang-tan
title: 圩氓歎
titlePinyin: xu1 mang2 tan4
titleSlug: xu-mang-tan
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 圩氓築敗圩，飽腹無粟菽。
- 强扶南畝犁，辛苦望一熟。
- 插秧在中田，秋來半黄綠。
- 白雨忽翻盆，積潦囓圩腹。
- 波頭卷春雷，洶涌裂坤軸。
- 倉皇未出門，白水已半屋。
- 攀椽栖木杪，寢飯雜鵝鶩。
- 客行艤孤舟，繫纜怯水宿。
- 叩門乞燈火，父老迎我哭。
- 我亦一酸鼻，軟語聊撫祝。
- 老稚且相收，慎勿輒棄逐。
- 行看散陳紅，官倉有餘粟。
- 救爾無遠謀，每飯慚食肉。

## 拼音

- xu1 mang2 zhu4 bai4 xu1 ， bao3 fu4 wu2 su4 shu1 。
- qiang2 fu2 nan2 mu3 li2 ， xin1 ku3 wang4 yi4 shu2 。
- cha1 yang1 zai4 zhong1 tian2 ， qiu1 lai2 ban4 huang2 lü4 。
- bai2 yu3 hu1 fan1 pen2 ， ji1 liao2 nie4 xu1 fu4 。
- bo1 tou2 juan4 chun1 lei2 ， xiong1 yong3 lie4 kun1 zhou2 。
- cang1 huang2 wei4 chu1 men2 ， bai2 shui3 yi3 ban4 wu1 。
- pan1 chuan2 qi1 mu4 miao3 ， qin3 fan4 za2 e2 wu4 。
- ke4 xing2 yi3 gu1 zhou1 ， xi4 lan3 qie4 shui3 su4 。
- kou4 men2 qi3 deng1 huo3 ， fu4 lao3 ying2 wo3 ku1 。
- wo3 yi4 yi4 suan1 bi2 ， ruan3 yu3 liao2 fu3 zhu4 。
- lao3 zhi4 qie3 xiang1 shou1 ， shen4 wu4 zhe2 qi4 zhu2 。
- xing2 kan4 san4 chen2 hong2 ， guan1 cang1 you3 yu2 su4 。
- jiu4 er3 wu2 yuan3 mou2 ， mei3 fan4 can2 shi2 rou4 。

## 注释

## 译文

## 赏析
