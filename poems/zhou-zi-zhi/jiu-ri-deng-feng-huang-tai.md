---
id: zhou-zi-zhi-jiu-ri-deng-feng-huang-tai
title: 九日登鳳凰臺
titlePinyin: jiu3 ri4 deng1 feng4 huang2 tai2
titleSlug: jiu-ri-deng-feng-huang-tai
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 落木驚高秋，旅食念行役。
- 含羞古祠花，青蘂未堪摘。
- 雲山不着脚，佳節似可惜。
- 一嘯百尺臺，往趁凌風翮。
- 羣山如玉玞，千古圍故國。
- 孤城打寒潮，往事誰記憶。
- 玉樹那得花，金蓮去無跡。
- 興亡更六朝，濺血幾飛鏑。
- 重瞳飛上天，毰毸避矰弋。
- 何年覧德輝，古榜猶可識。
- 父老無由詢，殘碑少遺刻。
- 空餘弔古涕，自對斜陽滴。

## 拼音

- luo4 mu4 jing1 gao1 qiu1 ， lü3 shi2 nian4 xing2 yi4 。
- han2 xiu1 gu3 ci2 hua1 ， qing1 rui3 wei4 kan1 zhai1 。
- yun2 shan1 bu4 zhao2 jiao3 ， jia1 jie2 si4 ke3 xi1 。
- yi2 xiao4 bai3 chi3 tai2 ， wang3 chen4 ling2 feng1 he2 。
- qun2 shan1 ru2 yu4 fu1 ， qian1 gu3 wei2 gu4 guo2 。
- gu1 cheng2 da3 han2 chao2 ， wang3 shi4 shui2 ji4 yi4 。
- yu4 shu4 na4 de2 hua1 ， jin1 lian2 qu4 wu2 ji4 。
- xing1 wang2 geng4 liu4 chao2 ， jian4 xue4 ji1 fei1 di2 。
- zhong4 tong2 fei1 shang4 tian1 ， pei2 sai1 bi4 zeng1 yi4 。
- he2 nian2 lan3 de2 hui1 ， gu3 bang3 you2 ke3 shi2 。
- fu4 lao3 wu2 you2 xun2 ， can2 bei1 shao3 yi2 ke4 。
- kong1 yu2 diao4 gu3 ti4 ， zi4 dui4 xie2 yang2 di1 。

## 注释

## 译文

## 赏析
