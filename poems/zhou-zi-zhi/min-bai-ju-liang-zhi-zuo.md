---
id: zhou-zi-zhi-min-bai-ju-liang-zhi-zuo
title: 憫白菊兩枝作
titlePinyin: min3 bai2 ju2 liang3 zhi1 zuo4
titleSlug: min-bai-ju-liang-zhi-zuo
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 鮮鮮凌霜菊，艶艶粲雲綺。
- 團欒雙毬枝，婆娑照窗几。
- 頗訝銀臺俗，深憎澤蘭紫。
- 瑣碎懸萬鈴，金錢坐堪擬。
- 彼美誰家姝，軒然兩仙子。
- 一登君子堂，衙官列桃李。
- 殷勤極調護，出斛埋地底。
- 結草障飛霜，分渠泄流水。
- 那知病根株，咬齧遭蠧蟻。
- 人生意外憂，多智亦謾爾。
- 朝來踏雪泥，呼奴亟移徙。
- 東株真已萎，西株有生理。
- 萎者不自持，生者能有幾。
- 君看金谷園，花木亘百里。
- 忽然奇禍作，過眼盡荆杞。
- 悠悠可奈何，歸步一笑喜。

## 拼音

- xian1 xian1 ling2 shuang1 ju2 ， yan4 yan4 can4 yun2 qi3 。
- tuan2 luan2 shuang1 qiu2 zhi1 ， po2 suo1 zhao4 chuang1 ji3 。
- po1 ya4 yin2 tai2 su2 ， shen1 zeng1 ze2 lan2 zi3 。
- suo3 sui4 xuan2 wan4 ling2 ， jin1 qian2 zuo4 kan1 ni3 。
- bi3 mei3 shui2 jia1 shu1 ， xuan1 ran2 liang3 xian1 zi3 。
- yi4 deng1 jun1 zi3 tang2 ， ya2 guan1 lie4 tao2 li3 。
- yin1 qin2 ji2 diao4 hu4 ， chu1 hu2 mai2 di4 di3 。
- jie2 cao3 zhang4 fei1 shuang1 ， fen1 qu2 xie4 liu2 shui3 。
- na4 zhi1 bing4 gen1 zhu1 ， yao3 nie4 zao1 du4 yi3 。
- ren2 sheng1 yi4 wai4 you1 ， duo1 zhi4 yi4 man2 er3 。
- chao2 lai2 ta4 xue3 ni2 ， hu1 nu2 ji2 yi2 xi3 。
- dong1 zhu1 zhen1 yi3 wei3 ， xi1 zhu1 you3 sheng1 li3 。
- wei3 zhe3 bu2 zi4 chi2 ， sheng1 zhe3 neng2 you3 ji1 。
- jun1 kan4 jin1 gu3 yuan2 ， hua1 mu4 gen4 bai3 li3 。
- hu1 ran2 qi2 huo4 zuo4 ， guo4 yan3 jin4 jing1 qi3 。
- you1 you1 ke3 nai4 he2 ， gui1 bu4 yi2 xiao4 xi3 。

## 注释

## 译文

## 赏析
