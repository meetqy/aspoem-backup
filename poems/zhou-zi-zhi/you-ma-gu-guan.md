---
id: zhou-zi-zhi-you-ma-gu-guan
title: 遊麻姑觀
titlePinyin: you2 ma2 gu1 guan1
titleSlug: you-ma-gu-guan
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 清秋禾黍罷，南畝幽事少。
- 凌晨有佳興，振策事輕矯。
- 微蹤躡飛猱，雄眺高木杪。
- 上有仙子祠，棟宇頗傾撓。
- 騰虚想雲軿，遺像空鳥爪。
- 黄冠三四輩，生意良草草。
- 更欲問丹爐，雲山遂窮討。
- 道人笑不言，此意未遽曉。
- 但云須趣轅，山靜虎出早。
- 勝踐良獨難，仙事亦杳渺。
- 了知世俗人，塵凡隔蓬島。

## 拼音

- qing1 qiu1 he2 shu3 ba4 ， nan2 mu3 you1 shi4 shao3 。
- ling2 chen2 you3 jia1 xing1 ， zhen4 ce4 shi4 qing1 jiao3 。
- wei1 zong1 nie4 fei1 nao2 ， xiong2 tiao4 gao1 mu4 miao3 。
- shang4 you3 xian1 zi3 ci2 ， dong4 yu3 po1 qing1 nao2 。
- teng2 xu1 xiang3 yun2 ping2 ， yi2 xiang4 kong1 niao3 zhua3 。
- huang2 guan1 san1 si4 bei4 ， sheng1 yi4 liang2 cao3 cao3 。
- geng4 yu4 wen4 dan1 lu2 ， yun2 shan1 sui4 qiong2 tao3 。
- dao4 ren2 xiao4 bu4 yan2 ， ci3 yi4 wei4 ju4 xiao3 。
- dan4 yun2 xu1 qu4 yuan2 ， shan1 jing4 hu3 chu1 zao3 。
- sheng4 jian4 liang2 du2 nan2 ， xian1 shi4 yi4 yao3 miao3 。
- liao3 zhi1 shi4 su2 ren2 ， chen2 fan2 ge2 peng2 dao3 。

## 注释

## 译文

## 赏析
