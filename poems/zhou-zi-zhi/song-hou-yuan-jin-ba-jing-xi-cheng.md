---
id: zhou-zi-zhi-song-hou-yuan-jin-ba-jing-xi-cheng
title: 送侯元進罷涇溪丞
titlePinyin: song4 hou2 yuan2 jin4 ba4 jing1 xi1 cheng2
titleSlug: song-hou-yuan-jin-ba-jing-xi-cheng
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 胡雛飲馬窺長江，巨鼎一沸俱倉黄。
- 我攜老稚不知處，流離夜竄涇山陽。
- 山中小邑真蕞爾，井邑無聲但流水。
- 亂石巉崢虎看人，賈客稀疏市爭米。
- 憶昔相逢羣盗中，過我天宫寶坊裏。
- 人言覓句崔立之，恐是前身侯叔起。
- 當官論事嚼寒冰，醉後詩成只彈指。
- 三年兵火夢中遊，别去何堪日千里。
- 人生直氣忌太高，論少卑之亦聊爾。
- 功名唾手良偶然，邂逅庸奴亦如此。
- 如公人物自有餘，似我蒼華真老矣。
- 只今滿世尚干戈，應念相思遣雙鯉。

## 拼音

- hu2 chu2 yin3 ma3 kui1 chang2 jiang1 ， ju4 ding3 yi2 fei4 ju4 cang1 huang2 。
- wo3 xie2 lao3 zhi4 bu4 zhi1 chu3 ， liu2 li2 ye4 cuan4 jing1 shan1 yang2 。
- shan1 zhong1 xiao3 yi4 zhen1 zui4 er3 ， jing3 yi4 wu2 sheng1 dan4 liu2 shui3 。
- luan4 shi2 chan2 zheng1 hu3 kan4 ren2 ， jia3 ke4 xi1 shu1 shi4 zheng1 mi3 。
- yi4 xi1 xiang1 feng2 qun2 dao4 zhong1 ， guo4 wo3 tian1 gong1 bao3 fang1 li3 。
- ren2 yan2 mi4 ju4 cui1 li4 zhi1 ， kong3 shi4 qian2 shen1 hou2 shu1 qi3 。
- dang1 guan1 lun4 shi4 jiao2 han2 bing1 ， zui4 hou4 shi1 cheng2 zhi1 dan4 zhi3 。
- san1 nian2 bing1 huo3 meng4 zhong1 you2 ， bie2 qu4 he2 kan1 ri4 qian1 li3 。
- ren2 sheng1 zhi2 qi4 ji4 tai4 gao1 ， lun4 shao3 bei1 zhi1 yi4 liao2 er3 。
- gong1 ming2 tuo4 shou3 liang2 ou3 ran2 ， xie4 hou4 yong1 nu2 yi4 ru2 ci3 。
- ru2 gong1 ren2 wu4 zi4 you3 yu2 ， si4 wo3 cang1 hua2 zhen1 lao3 yi3 。
- zhi1 jin1 man3 shi4 shang4 gan1 ge1 ， ying1 nian4 xiang1 si1 qian3 shuang1 li3 。

## 注释

## 译文

## 赏析
