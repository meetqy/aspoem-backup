---
id: zhou-zi-zhi-shi-zai-sheng-ri-shi-wu-shou-qi-si
title: 時宰生日詩五首  其四
titlePinyin: shi2 zai3 sheng1 ri4 shi1 wu3 shou3     qi2 si4
titleSlug: shi-zai-sheng-ri-shi-wu-shou-qi-si
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 種木當培根，疏流必深源。
- 嘗聞活萬夫，報在子與孫。
- 只今父子懿，同拱羲皇尊。
- 文方班馬富，業與臯夔倫。
- 奕奕兩貂蟬，煌煌一朱門。
- 聖道家所傳，蘭樹俱有聞。
- 韋氏守一經，事業不足論。
- 金張誇富貴，盛德無遺芬。
- 父師固難量，有功在元元。
- 爲公祝遐壽，千載同風雲。

## 拼音

- zhong3 mu4 dang1 pei2 gen1 ， shu1 liu2 bi4 shen1 yuan2 。
- chang2 wen2 huo2 wan4 fu1 ， bao4 zai4 zi3 yu3 sun1 。
- zhi1 jin1 fu4 zi3 yi4 ， tong2 gong3 xi1 huang2 zun1 。
- wen2 fang1 ban1 ma3 fu4 ， ye4 yu3 gao1 kui2 lun2 。
- yi4 yi4 liang3 diao1 chan2 ， huang2 huang2 yi4 zhu1 men2 。
- sheng4 dao4 jia1 suo3 chuan2 ， lan2 shu4 ju4 you3 wen2 。
- wei2 shi4 shou3 yi4 jing1 ， shi4 ye4 bu4 zu2 lun4 。
- jin1 zhang1 kua1 fu4 gui4 ， sheng4 de2 wu2 yi2 fen1 。
- fu4 shi1 gu4 nan2 liang2 ， you3 gong1 zai4 yuan2 yuan2 。
- wei2 gong1 zhu4 xia2 shou4 ， qian1 zai4 tong2 feng1 yun2 。

## 注释

## 译文

## 赏析
