---
id: zhou-zi-zhi-wu-yue-min-yu-po-wen-ji-min-nong-bing-wu-yan-qu-liang-zhou-jian-san-shi-yun
title: 五月憫雨頗聞饑民弄兵於嚴衢兩州間三十韻
titlePinyin: wu3 yue4 min3 yu3 po1 wen2 ji1 min2 nong4 bing1 wu1 yan2 qu2 liang3 zhou1 jian4 san1 shi2 yun4
titleSlug: wu-yue-min-yu-po-wen-ji-min-nong-bing-wu-yan-qu-liang-zhou-jian-san-shi-yun
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 長天望油雲，槁黍待甘霔。
- 一雨有豐凶，死生分旦暮。
- 頗聞兩州民，巖谷多嘯聚。
- 有司幸眼前，白對急追捕。
- 斯民如嬰兒，慈母仰調護。
- 豈容使之饑，而反貽以怒。
- 救饑當未然，爲食須早具。
- 不雨三月餘，開口久待哺。
- 岳牧事遨游，傲聣曾莫顧。
- 遂令出偏師，往往勤遠慮。
- 人亦甚畏死，階亂豈無故。
- 漢有大司農，爲國最知務。
- 誰知部使者，出納反堅固。
- 輸金買朝糧，僅得鳥一嗉。
- 尚爾吝弗予，民隱獨何愬。
- 幾何不爲盜，悔過苦無路。
- 富兒家多金，封財亦良裕。
- 積金謀子錢，切骨被疽蠧。
- 閉糶不肯售，叩門如蟻附。
- 忿氣生一時，萬死有不懼。
- 政坐守宰癡，申令苦不素。
- 有時出萬斛，官爲復常賦。
- 大或旌義閭，小或賜朝酺。
- 民情非木石，豈不遵勸諭。
- 歲事小不登，彛倫坐成斁。
- 無良二千石，萬事成繆誤。
- 况乃六月師，金甲困暴露。
- 天道有報施，人情均好惡。
- 會當明誅賞，典刑正王度。
- 庶幾令遠氓，因此出沈痼。

## 拼音

- chang2 tian1 wang4 you2 yun2 ， gao3 shu3 dai4 gan1 shu4 。
- yi4 yu3 you3 feng1 xiong1 ， si3 sheng1 fen4 dan4 mu4 。
- po1 wen2 liang3 zhou1 min2 ， yan2 gu3 duo1 xiao4 ju4 。
- you3 si1 xing4 yan3 qian2 ， bai2 dui4 ji2 zhui1 bu3 。
- si1 min2 ru2 ying1 er2 ， ci2 mu3 yang3 diao4 hu4 。
- qi3 rong2 shi3 zhi1 ji1 ， er2 fan3 yi2 yi3 nu4 。
- jiu4 ji1 dang1 wei4 ran2 ， wei2 shi2 xu1 zao3 ju4 。
- bu4 yu3 san1 yue4 yu2 ， kai1 kou3 jiu3 dai4 bu3 。
- yue4 mu4 shi4 ao2 you2 ， ao4 ni2 ceng2 mo4 gu4 。
- sui4 ling4 chu1 pian1 shi1 ， wang3 wang3 qin2 yuan3 lü4 。
- ren2 yi4 shen4 wei4 si3 ， jie1 luan4 qi3 wu2 gu4 。
- han4 you3 da4 si1 nong2 ， wei2 guo2 zui4 zhi1 wu4 。
- shui2 zhi1 bu4 shi3 zhe3 ， chu1 na4 fan3 jian1 gu4 。
- shu1 jin1 mai3 chao2 liang2 ， jin3 de2 niao3 yi2 su4 。
- shang4 er3 lin4 fu2 yu3 ， min2 yin3 du2 he2 shuo4 。
- ji1 he2 bu4 wei2 dao4 ， hui3 guo4 ku3 wu2 lu4 。
- fu4 er2 jia1 duo1 jin1 ， feng1 cai2 yi4 liang2 yu4 。
- ji1 jin1 mou2 zi3 qian2 ， qie4 gu3 bei4 ju1 du4 。
- bi4 tiao4 bu4 ken3 shou4 ， kou4 men2 ru2 yi3 fu4 。
- fen4 qi4 sheng1 yi4 shi2 ， wan4 si3 you3 bu2 ju4 。
- zheng4 zuo4 shou3 zai3 chi1 ， shen1 ling4 ku3 bu2 su4 。
- you3 shi2 chu1 wan4 hu2 ， guan1 wei2 fu4 chang2 fu4 。
- da4 huo4 jing1 yi4 lü2 ， xiao3 huo4 ci4 chao2 pu2 。
- min2 qing2 fei1 mu4 shi2 ， qi3 bu4 zun1 quan4 yu4 。
- sui4 shi4 xiao3 bu4 deng1 ， yi2 lun2 zuo4 cheng2 yi4 。
- wu2 liang2 er4 qian1 shi2 ， wan4 shi4 cheng2 mou2 wu4 。
- kuang4 nai3 liu4 yue4 shi1 ， jin1 jia3 kun4 bao4 lu4 。
- tian1 dao4 you3 bao4 shi1 ， ren2 qing2 jun1 hao3 e4 。
- hui4 dang1 ming2 zhu1 shang3 ， dian3 xing2 zheng4 wang2 du4 。
- shu4 ji1 ling4 yuan3 mang2 ， yin1 ci3 chu1 shen3 gu4 。

## 注释

## 译文

## 赏析
