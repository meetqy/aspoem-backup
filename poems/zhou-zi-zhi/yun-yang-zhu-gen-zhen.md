---
id: zhou-zi-zhi-yun-yang-zhu-gen-zhen
title: 筠陽竹根枕
titlePinyin: yun2 yang2 zhu2 gen1 zhen3
titleSlug: yun-yang-zhu-gen-zhen
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 高安老竹三尺圍，斷爲釡甑中可炊。
- 蘄州開笛不足數，嶰谷截筒空自奇。
- 何如猫頭未成竹，化爲霜根白如玉。
- 峥嶸勁節不得施，歷碌黑斑空滿目。
- 白頭老吏飽官倉，雲夢南州睡初足。
- 筠陽别乘一幅書，寄我中刳兩枵腹。
- 飄飄逸韻青衣郎，夢中相見筠山陽。
- 一笑摩挲撫君背，定教從此毋相忘。
- 我欲問舍無何鄉，爲我往使華胥王。
- 人生草草兩鬢霜，要知日月壺中長。

## 拼音

- gao1 an1 lao3 zhu2 san1 chi3 wei2 ， duan4 wei2 fu3 zeng4 zhong1 ke3 chui1 。
- qi2 zhou1 kai1 di2 bu4 zu2 shu4 ， xie4 gu3 jie2 tong3 kong1 zi4 qi2 。
- he2 ru2 mao1 tou2 wei4 cheng2 zhu2 ， hua4 wei2 shuang1 gen1 bai2 ru2 yu4 。
- zheng1 rong2 jin4 jie2 bu4 de2 shi1 ， li4 lu4 hei1 ban1 kong1 man3 mu4 。
- bai2 tou2 lao3 li4 bao3 guan1 cang1 ， yun2 meng4 nan2 zhou1 shui4 chu1 zu2 。
- yun2 yang2 bie2 cheng2 yi4 fu2 shu1 ， ji4 wo3 zhong1 ku1 liang3 xiao1 fu4 。
- piao1 piao1 yi4 yun4 qing1 yi1 lang2 ， meng4 zhong1 xiang1 jian4 yun2 shan1 yang2 。
- yi2 xiao4 mo2 suo1 fu3 jun1 bei4 ， ding4 jiao4 cong2 ci3 wu2 xiang1 wang4 。
- wo3 yu4 wen4 she4 wu2 he2 xiang1 ， wei2 wo3 wang3 shi3 hua2 xu1 wang2 。
- ren2 sheng1 cao3 cao3 liang3 bin4 shuang1 ， yao4 zhi1 ri4 yue4 hu2 zhong1 chang2 。

## 注释

## 译文

## 赏析
