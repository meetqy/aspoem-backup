---
id: zhou-zi-zhi-ke-she-you-jing-ji-shen-er-han-jin-sui-da-shu-ri-ji-yi-gong-guan-zhuo-xi-shen-fu-ci
title: 客舍有井極深而寒今歲大暑日汲以供盥濯喜甚賦此
titlePinyin: ke4 she4 you3 jing3 ji2 shen1 er2 han2 jin1 sui4 da4 shu3 ri4 ji2 yi3 gong4 guan4 zhuo2 xi3 shen4 fu4 ci3
titleSlug: ke-she-you-jing-ji-shen-er-han-jin-sui-da-shu-ri-ji-yi-gong-guan-zhuo-xi-shen-fu-ci
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 重廊陰陰與天隔，下有井泉餘百尺。
- 乍垂修綆已復寒，深注花甆不勝白。
- 山城夏旱百井眢，盥濯從誰問涓滴。
- 暮年來此看老黥，日倚銀床卷深碧。
- 炎官火傘空自張，玉川清風已生腋。
- 翰林醉熟呼不醒，宮中誰賦花娉婷。
- 中人傳詔玉起立，井花吹面詩還成。
- 詩成白雪真同調，咫尺回姿妃子笑。
- 此郎自是醉謫仙，肯作官家詩待詔。
- 北窗老子貪晝眠，蓬頭突鬢良可憐。
- 但將飽睡答長健，安得新詩追昔年。
- 我生無譽亦無毁，老去功名薄如紙。
- 日向山堂洗睡容，空費君家一壺水。

## 拼音

- zhong4 lang2 yin1 yin1 yu3 tian1 ge2 ， xia4 you3 jing3 quan2 yu2 bai3 chi3 。
- zha4 chui2 xiu1 geng3 yi3 fu4 han2 ， shen1 zhu4 hua1 ci2 bu2 sheng4 bai2 。
- shan1 cheng2 xia4 han4 bai3 jing3 yuan1 ， guan4 zhuo2 cong2 shui2 wen4 juan1 di1 。
- mu4 nian2 lai2 ci3 kan4 lao3 qing2 ， ri4 yi3 yin2 chuang2 juan4 shen1 bi4 。
- yan2 guan1 huo3 san3 kong1 zi4 zhang1 ， yu4 chuan1 qing1 feng1 yi3 sheng1 ye4 。
- han4 lin2 zui4 shu2 hu1 bu4 xing3 ， gong1 zhong1 shui2 fu4 hua1 ping1 ting2 。
- zhong1 ren2 chuan2 zhao4 yu4 qi3 li4 ， jing3 hua1 chui1 mian4 shi1 huan2 cheng2 。
- shi1 cheng2 bai2 xue3 zhen1 tong2 diao4 ， zhi3 chi3 hui2 zi1 fei1 zi0 xiao4 。
- ci3 lang2 zi4 shi4 zui4 zhe2 xian1 ， ken3 zuo4 guan1 jia1 shi1 dai4 zhao4 。
- bei3 chuang1 lao3 zi3 tan1 zhou4 mian2 ， peng2 tou2 tu1 bin4 liang2 ke3 lian2 。
- dan4 jiang1 bao3 shui4 da2 chang2 jian4 ， an1 de2 xin1 shi1 zhui1 xi1 nian2 。
- wo3 sheng1 wu2 yu4 yi4 wu2 hui3 ， lao3 qu4 gong1 ming2 bao2 ru2 zhi3 。
- ri4 xiang4 shan1 tang2 xi3 shui4 rong2 ， kong1 fei4 jun1 jia1 yi4 hu2 shui3 。

## 注释

## 译文

## 赏析
