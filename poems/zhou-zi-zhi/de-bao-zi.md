---
id: zhou-zi-zhi-de-bao-zi
title: 得寶子
titlePinyin: de2 bao3 zi3
titleSlug: de-bao-zi
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 蓬萊宫中春草綠，君王無事歡不足。
- 宜春北院小蛾眉，日日霓裳按新曲。
- 侍女傾心復盡計，歌舞君前不如意。
- 今年新得太真妃，從此龍顔不勝喜。
- 望春楼下紇那歌，枉說揚州古銅器。
- 梨園樂府兩部齊，盡歌樂府新歌詞。
- 君門誰道九重遠，歲久歡聲聞遠夷。
- 漁陽萬騎倉黄入，帳中妃子吞聲泣。
- 當時掌上不忍看，玉骨埋時煙雨濕。
- 屬車塵遠空郵亭，郵亭牧豎嗟娉婷。
- 凌波襪在香未絕，萬人爭看俱傷情。
- 一朝持入咸陽市，空得千金賈客驚。

## 拼音

- peng2 lai2 gong1 zhong1 chun1 cao3 lü4 ， jun1 wang2 wu2 shi4 huan1 bu4 zu2 。
- yi2 chun1 bei3 yuan4 xiao3 e2 mei2 ， ri4 ri4 ni2 chang2 an4 xin1 qu3 。
- shi4 nü3 qing1 xin1 fu4 jin4 ji4 ， ge1 wu3 jun1 qian2 bu4 ru2 yi4 。
- jin1 nian2 xin1 de2 tai4 zhen1 fei1 ， cong2 ci3 long2 yan2 bu2 sheng4 xi3 。
- wang4 chun1 lou2 xia4 he2 na4 ge1 ， wang3 shuo1 yang2 zhou1 gu3 tong2 qi4 。
- li2 yuan2 le4 fu3 liang3 bu4 qi2 ， jin4 ge1 le4 fu3 xin1 ge1 ci2 。
- jun1 men2 shui2 dao4 jiu3 chong2 yuan3 ， sui4 jiu3 huan1 sheng1 wen2 yuan3 yi2 。
- yu2 yang2 wan4 qi2 cang1 huang2 ru4 ， zhang4 zhong1 fei1 zi0 tun1 sheng1 qi4 。
- dang1 shi2 zhang3 shang4 bu4 ren3 kan4 ， yu4 gu3 mai2 shi2 yan1 yu3 shi1 。
- shu3 ju1 chen2 yuan3 kong1 you2 ting2 ， you2 ting2 mu4 shu4 jie1 ping1 ting2 。
- ling2 bo1 wa4 zai4 xiang1 wei4 jue2 ， wan4 ren2 zheng1 kan4 ju4 shang1 qing2 。
- yi4 zhao1 chi2 ru4 xian2 yang2 shi4 ， kong1 de2 qian1 jin1 jia3 ke4 jing1 。

## 注释

## 译文

## 赏析
