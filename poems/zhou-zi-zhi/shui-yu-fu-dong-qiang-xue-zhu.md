---
id: zhou-zi-zhi-shui-yu-fu-dong-qiang-xue-zhu
title: 睡餘賦東牆雪竹
titlePinyin: shui4 yu2 fu4 dong1 qiang2 xue3 zhu2
titleSlug: shui-yu-fu-dong-qiang-xue-zhu
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 飽食枕方便，過午茶未杵。
- 撥火理殘香，倚窗翻故楮。
- 尋我東牆隅，枝筇散腰膂。
- 朔風寒蕭蕭，修竹静楚楚。
- 枝頭雪猶在，秀色乃如許。
- 竹固不受寒，豈但不受暑。
- 老翁日日來，相期伴君語。
- 誰能與俗人，昵昵作兒女。

## 拼音

- bao3 shi2 zhen3 fang1 bian4 ， guo4 wu3 cha2 wei4 chu3 。
- bo1 huo3 li3 can2 xiang1 ， yi3 chuang1 fan1 gu4 chu3 。
- xun2 wo3 dong1 qiang2 yu2 ， zhi1 qiong2 san4 yao1 lü3 。
- shuo4 feng1 han2 xiao1 xiao1 ， xiu1 zhu2 jing4 chu3 chu3 。
- zhi1 tou2 xue3 you2 zai4 ， xiu4 se4 nai3 ru2 xu1 。
- zhu2 gu4 bu2 shou4 han2 ， qi3 dan4 bu2 shou4 shu3 。
- lao3 weng1 ri4 ri4 lai2 ， xiang1 qi1 ban4 jun1 yu3 。
- shui2 neng2 yu3 su2 ren2 ， ni4 ni4 zuo4 er2 nü3 。

## 注释

## 译文

## 赏析
