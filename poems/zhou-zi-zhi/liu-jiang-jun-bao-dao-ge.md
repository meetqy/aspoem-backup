---
id: zhou-zi-zhi-liu-jiang-jun-bao-dao-ge
title: 劉將軍寶刀歌
titlePinyin: liu2 jiang1 jun1 bao3 dao1 ge1
titleSlug: liu-jiang-jun-bao-dao-ge
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 將軍寶刀玉三尺，夜半有光如日赤。
- 蒼水使者誰敢捫，蓬頭劍士眼不識。
- 鸊鵜膏瑩秋水光，切玉如泥不動芒。
- 秋風夜作蛟龍吼，人言乃是真干將。
- 知君老將家有種，談兵論事書撐腸。
- 不願君持此刀日解三千牛，願刳月支作飲器，却纒錦絛朝未央。
- 妖腰亂領不自保，豐狐老猘誰跳梁。
- 酒酣起舞爲君語，時危此劍知難藏。

## 拼音

- jiang1 jun1 bao3 dao1 yu4 san1 chi3 ， ye4 ban4 you3 guang1 ru2 ri4 chi4 。
- cang1 shui3 shi3 zhe3 shui2 gan3 men2 ， peng2 tou2 jian4 shi4 yan3 bu4 shi2 。
- pi4 ti2 gao1 ying2 qiu1 shui3 guang1 ， qie4 yu4 ru2 ni2 bu2 dong4 mang2 。
- qiu1 feng1 ye4 zuo4 jiao1 long2 hou3 ， ren2 yan2 nai3 shi4 zhen1 gan1 jiang1 。
- zhi1 jun1 lao3 jiang1 jia1 you3 zhong3 ， tan2 bing1 lun4 shi4 shu1 cheng1 chang2 。
- bu2 yuan4 jun1 chi2 ci3 dao1 ri4 jie3 san1 qian1 niu2 ， yuan4 ku1 yue4 zhi1 zuo4 yin3 qi4 ， que4 chan2 jin3 tao1 chao2 wei4 yang1 。
- yao1 yao1 luan4 ling3 bu2 zi4 bao3 ， feng1 hu2 lao3 zhi4 shui2 tiao4 liang2 。
- jiu3 han1 qi3 wu3 wei2 jun1 yu3 ， shi2 wei1 ci3 jian4 zhi1 nan2 cang2 。

## 注释

## 译文

## 赏析
