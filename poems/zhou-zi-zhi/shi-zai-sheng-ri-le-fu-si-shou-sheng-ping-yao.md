---
id: zhou-zi-zhi-shi-zai-sheng-ri-le-fu-si-shou-sheng-ping-yao
title: 時宰生日樂府四首 昇平謠
titlePinyin: shi2 zai3 sheng1 ri4 le4 fu3 si4 shou3   sheng1 ping2 yao2
titleSlug: shi-zai-sheng-ri-le-fu-si-shou-sheng-ping-yao
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 負石填海海可乾，鑄鐵削山山可栞。
- 俟河之清豈易得，眼見太平真復難。
- 春風輦路宮槐綠，花繞漢宮三十六。
- 喜入天顔人盡知，奉常新奏昇平曲。
- 前年被袞郊圓天，今年執玉朝塗山。
- 漢官威儀久不見，三代禮樂俱追還。
- 太師功大非人力，早向壺天賜新宅。
- 消得官家駐六飛，畫鼓咽咽燕瑤席。
- 紫宸朝散千官行，四方警奏虛封章。
- 袞司無事鈴索静，牙牌報漏春晝長。
- 但聞羣賢歲歌舞，壽曲聲中玉觴舉。
- 青衫小吏亦復歡，自採民謠裨樂府。

## 拼音

- fu4 shi2 tian2 hai3 hai3 ke3 qian2 ， zhu4 tie3 xiao1 shan1 shan1 ke3 kan1 。
- si4 he2 zhi1 qing1 qi3 yi4 de2 ， yan3 jian4 tai4 ping2 zhen1 fu4 nan2 。
- chun1 feng1 nian3 lu4 gong1 huai2 lü4 ， hua1 rao4 han4 gong1 san1 shi2 liu4 。
- xi3 ru4 tian1 yan2 ren2 jin4 zhi1 ， feng4 chang2 xin1 zou4 sheng1 ping2 qu3 。
- qian2 nian2 bei4 gun3 jiao1 yuan2 tian1 ， jin1 nian2 zhi2 yu4 chao2 tu2 shan1 。
- han4 guan1 wei1 yi2 jiu3 bu2 jian4 ， san1 dai4 li3 le4 ju4 zhui1 huan2 。
- tai4 shi1 gong1 da4 fei1 ren2 li4 ， zao3 xiang4 hu2 tian1 ci4 xin1 zhai2 。
- xiao1 de2 guan1 jia1 zhu4 liu4 fei1 ， hua4 gu3 yan4 yan4 yan4 yao2 xi2 。
- zi3 chen2 chao2 san4 qian1 guan1 xing2 ， si4 fang1 jing3 zou4 xu1 feng1 zhang1 。
- gun3 si1 wu2 shi4 ling2 suo3 jing4 ， ya2 pai2 bao4 lou4 chun1 zhou4 chang2 。
- dan4 wen2 qun2 xian2 sui4 ge1 wu3 ， shou4 qu3 sheng1 zhong1 yu4 shang1 ju3 。
- qing1 shan1 xiao3 li4 yi4 fu4 huan1 ， zi4 cai3 min2 yao2 bi4 le4 fu3 。

## 注释

## 译文

## 赏析
