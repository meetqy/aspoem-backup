---
id: zhou-zi-zhi-ci-yun-ting-zao-zai-fu-guan-chao
title: 次韻庭藻再賦觀潮
titlePinyin: ci4 yun4 ting2 zao3 zai4 fu4 guan1 chao2
titleSlug: ci-yun-ting-zao-zai-fu-guan-chao
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 海門白浪如山高，還從巨海驅洪濤。
- 何人戲出此偉觀，撩公傑句争雄豪。
- 詩成飛電欲争激，戰勝何甞費鋒鏑。
- 更復盡出武庫兵，不念長卿家四壁。
- 當時年少今老翁，愁將白髪吹秋風。
- 來趁千人萬人出，尚記時節如元豐。
- 袖手人知公作語，歌兒停歌復停舞。
- 越山迎浪看潮頭，白玉傳觴急飛羽。
- 胸中如公多廟謀，八珍未獻伊鼎羞。
- 笑人欲買江邊宅，看潮飽度殘年秋。

## 拼音

- hai3 men2 bai2 lang4 ru2 shan1 gao1 ， huan2 cong2 ju4 hai3 qu1 hong2 tao1 。
- he2 ren2 xi4 chu1 ci3 wei3 guan1 ， liao2 gong1 jie2 ju4 zheng1 xiong2 hao2 。
- shi1 cheng2 fei1 dian4 yu4 zheng1 ji1 ， zhan4 sheng4 he2 chang2 fei4 feng1 di2 。
- geng4 fu4 jin4 chu1 wu3 ku4 bing1 ， bu2 nian4 chang2 qing1 jia1 si4 bi4 。
- dang1 shi2 nian2 shao4 jin1 lao3 weng1 ， chou2 jiang1 bai2 fa4 chui1 qiu1 feng1 。
- lai2 chen4 qian1 ren2 wan4 ren2 chu1 ， shang4 ji4 shi2 jie2 ru2 yuan2 feng1 。
- xiu4 shou3 ren2 zhi1 gong1 zuo4 yu3 ， ge1 er2 ting2 ge1 fu4 ting2 wu3 。
- yue4 shan1 ying2 lang4 kan4 chao2 tou2 ， bai2 yu4 chuan2 shang1 ji2 fei1 yu3 。
- xiong1 zhong1 ru2 gong1 duo1 miao4 mou2 ， ba1 zhen1 wei4 xian4 yi1 ding3 xiu1 。
- xiao4 ren2 yu4 mai3 jiang1 bian1 zhai2 ， kan4 chao2 bao3 du4 can2 nian2 qiu1 。

## 注释

## 译文

## 赏析
