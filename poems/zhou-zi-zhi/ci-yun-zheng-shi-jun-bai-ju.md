---
id: zhou-zi-zhi-ci-yun-zheng-shi-jun-bai-ju
title: 次韻鄭使君白菊
titlePinyin: ci4 yun4 zheng4 shi3 jun1 bai2 ju2
titleSlug: ci-yun-zheng-shi-jun-bai-ju
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 平生鄭康成，不種花嬋娟。
- 但聞書带草，羅生滿堂前。
- 佳菊苦解事，殷勤爲公妍。
- 紅油護霜日，一笑真嫣然。
- 秋風轉寒枝，束素爭回旋。
- 團欒立芳砌，皎若璧月圓。
- 使君頗牧手，年來出臨邊。
- 燕衎自折衝，賓從時招延。
- 苦愛白玉姿，臨風嗅芳鮮。
- 揚州東閣梅，自此復誰憐。
- 安得白雲詞，寫入朱絲絃。
- 淵明眼獨醒，載酒知誰先。
- 騷人茹精蘂，世塵聊自蠲。
- 幽姿倏已空，二士窮益堅。
- 人生五馬貴，行樂須何年。
- 絕勝杜陵老，江花惱成顛。
- 才名與富貴，似公真兩全。
- 新詩如脫彈，一出萬口傳。
- 鋒車行復來，琬琰殊未鐫。
- 且當對香雪，燕寢凝沉箋。

## 拼音

- ping2 sheng1 zheng4 kang1 cheng2 ， bu4 zhong3 hua1 chan2 juan1 。
- dan4 wen2 shu1 dai4 cao3 ， luo2 sheng1 man3 tang2 qian2 。
- jia1 ju2 ku3 jie3 shi4 ， yin1 qin2 wei2 gong1 yan2 。
- hong2 you2 hu4 shuang1 ri4 ， yi2 xiao4 zhen1 yan1 ran2 。
- qiu1 feng1 zhuan3 han2 zhi1 ， shu4 su4 zheng1 hui2 xuan2 。
- tuan2 luan2 li4 fang1 qi4 ， jiao3 ruo4 bi4 yue4 yuan2 。
- shi3 jun1 po1 mu4 shou3 ， nian2 lai2 chu1 lin2 bian1 。
- yan4 kan4 zi4 zhe2 chong1 ， bin1 cong2 shi2 zhao1 yan2 。
- ku3 ai4 bai2 yu4 zi1 ， lin2 feng1 xiu4 fang1 xian1 。
- yang2 zhou1 dong1 ge2 mei2 ， zi4 ci3 fu4 shui2 lian2 。
- an1 de2 bai2 yun2 ci2 ， xie3 ru4 zhu1 si1 xian2 。
- yuan1 ming2 yan3 du2 xing3 ， zai4 jiu3 zhi1 shui2 xian1 。
- sao1 ren2 ru2 jing1 rui3 ， shi4 chen2 liao2 zi4 juan1 。
- you1 zi1 shu1 yi3 kong1 ， er4 shi4 qiong2 yi4 jian1 。
- ren2 sheng1 wu3 ma3 gui4 ， xing2 le4 xu1 he2 nian2 。
- jue2 sheng4 du4 ling2 lao3 ， jiang1 hua1 nao3 cheng2 dian1 。
- cai2 ming2 yu3 fu4 gui4 ， si4 gong1 zhen1 liang3 quan2 。
- xin1 shi1 ru2 tuo1 dan4 ， yi4 chu1 wan4 kou3 chuan2 。
- feng1 ju1 xing2 fu4 lai2 ， wan3 yan3 shu1 wei4 juan1 。
- qie3 dang1 dui4 xiang1 xue3 ， yan4 qin3 ning2 chen2 jian1 。

## 注释

## 译文

## 赏析
