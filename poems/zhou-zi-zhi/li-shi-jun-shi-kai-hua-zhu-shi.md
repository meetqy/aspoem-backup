---
id: zhou-zi-zhi-li-shi-jun-shi-kai-hua-zhu-shi
title: 李使君示開化諸詩
titlePinyin: li3 shi3 jun1 shi4 kai1 hua4 zhu1 shi1
titleSlug: li-shi-jun-shi-kai-hua-zhu-shi
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 使君一出承明廬，當年兩佩龜峰魚。
- 龜峰小兒騎竹馬，笑挽朱轓歸故閭。
- 門外春風吹畫戟，小閣香濃綺疏碧。
- 蘇州五字老更奇，東陽八詠人誰敵。
- 山堂聞說公自開，烟雨遙供翠鬟色。
- 更向招提山窟中，竹杖穿雲飽經歷。
- 夜上孤峰看明月，曉趁鐘魚着僧屐。
- 詩成知復幾牛腰，倒廩傾囷公不惜。
- 他人舉似與何人，知我耽詩老成僻。
- 平日看囊止一錢，驚見縱横着圭璧。
- 當遣兒童勿浪傳，按劍從來少人識。

## 拼音

- shi3 jun1 yi4 chu1 cheng2 ming2 lu2 ， dang1 nian2 liang3 pei4 gui1 feng1 yu2 。
- gui1 feng1 xiao3 er2 qi2 zhu2 ma3 ， xiao4 wan3 zhu1 fan1 gui1 gu4 lü2 。
- men2 wai4 chun1 feng1 chui1 hua4 ji3 ， xiao3 ge2 xiang1 nong2 qi3 shu1 bi4 。
- su1 zhou1 wu3 zi4 lao3 geng4 qi2 ， dong1 yang2 ba1 yong3 ren2 shui2 di2 。
- shan1 tang2 wen2 shuo1 gong1 zi4 kai1 ， yan1 yu3 yao2 gong4 cui4 huan2 se4 。
- geng4 xiang4 zhao1 ti2 shan1 ku1 zhong1 ， zhu2 zhang4 chuan1 yun2 bao3 jing1 li4 。
- ye4 shang4 gu1 feng1 kan4 ming2 yue4 ， xiao3 chen4 zhong1 yu2 zhe0 seng1 ji1 。
- shi1 cheng2 zhi1 fu4 ji1 niu2 yao1 ， dao3 lin3 qing1 qun1 gong1 bu4 xi1 。
- ta1 ren2 ju3 si4 yu3 he2 ren2 ， zhi1 wo3 dan1 shi1 lao3 cheng2 pi4 。
- ping2 ri4 kan4 nang2 zhi3 yi4 qian2 ， jing1 jian4 zong4 heng2 zhe0 gui1 bi4 。
- dang1 qian3 er2 tong2 wu4 lang4 chuan2 ， an4 jian4 cong2 lai2 shao3 ren2 shi2 。

## 注释

## 译文

## 赏析
