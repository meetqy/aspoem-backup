---
id: zhou-zi-zhi-xi-jian-fen-yun-song-wang-ji-gong-de-pu-zi
title: 席間分韻送王季共得浦字
titlePinyin: xi2 jian4 fen1 yun4 song4 wang2 ji4 gong4 de2 pu3 zi4
titleSlug: xi-jian-fen-yun-song-wang-ji-gong-de-pu-zi
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 烏衣說諸王，人物世足數。
- 至今有雲來，眼色照天宇。
- 誰知静秀中，有志良未吐。
- 時從雲夢胸，噴作秋江雨。
- 中郎騎生駒，世亦號文虎。
- 才高公自出，步驟真接武。
- 名當在户前，意豈甘噲伍。
- 三年隸工曹，一舸輔江浦。
- 風流各雲散，相見定何許。
- 臭味苦無多，酒行君竟舉。

## 拼音

- wu1 yi1 shuo1 zhu1 wang2 ， ren2 wu4 shi4 zu2 shu4 。
- zhi4 jin1 you3 yun2 lai2 ， yan3 se4 zhao4 tian1 yu3 。
- shui2 zhi1 jing4 xiu4 zhong1 ， you3 zhi4 liang2 wei4 tu3 。
- shi2 cong2 yun2 meng4 xiong1 ， pen1 zuo4 qiu1 jiang1 yu3 。
- zhong1 lang2 qi2 sheng1 ju1 ， shi4 yi4 hao4 wen2 hu3 。
- cai2 gao1 gong1 zi4 chu1 ， bu4 zhou4 zhen1 jie1 wu3 。
- ming2 dang1 zai4 hu4 qian2 ， yi4 qi3 gan1 kuai4 wu3 。
- san1 nian2 li4 gong1 cao2 ， yi4 ge3 fu3 jiang1 pu3 。
- feng1 liu2 ge4 yun2 san4 ， xiang1 jian4 ding4 he2 xu1 。
- chou4 wei4 ku3 wu2 duo1 ， jiu3 xing2 jun1 jing4 ju3 。

## 注释

## 译文

## 赏析
