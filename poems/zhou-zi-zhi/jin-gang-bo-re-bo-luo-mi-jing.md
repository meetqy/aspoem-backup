---
id: zhou-zi-zhi-jin-gang-bo-re-bo-luo-mi-jing
title: 金剛般若波羅密經
titlePinyin: jin1 gang1 bo1 re3 bo1 luo2 mi4 jing1
titleSlug: jin-gang-bo-re-bo-luo-mi-jing
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 佛以甚深微妙法，廣爲一切衆生說。
- 有能悉發菩提心，究竟得成無上道。
- 彼有受持讀誦者，其福不可更稱量。
- 七寶滿爾河沙數，以用布施得福徳。
- 而比福徳猶爲多，况吾大慈大願師，常憫衆生墮惡道。
- 假此持經功徳海，能免世間一切苦。
- 有大長者號宰官，書寫讀誦不少懈。
- 旃檀香及薝蔔花，供養恭敬常作禮。
- 忽遇黑風吹船舫，將隨那刹諸鬼國。
- 倉惶取是受持經，投諸江流沒巨浪。
- 須臾風定夜色霽，達旦悉得大快樂。
- 平明篙師有婦妻，忽言汲水得巨軸。
- 金書貝葉與巾繡，無一毫毛有壞相。
- 有如金剛不壞身，經大水聚性不滅。
- 拾塵數刼有時盡，而是功徳終無窮。
- 衆生信心不堅固，未甞聞此殊勝事。
- 用是稽首無上尊，願我諸佛常加護。

## 拼音

- fo2 yi3 shen4 shen1 wei1 miao4 fa3 ， guang3 wei2 yi2 qie4 zhong4 sheng1 shuo1 。
- you3 neng2 xi1 fa1 pu2 ti2 xin1 ， jiu1 jing4 de2 cheng2 wu2 shang4 dao4 。
- bi3 you3 shou4 chi2 du2 song4 zhe3 ， qi2 fu2 bu4 ke3 geng4 cheng1 liang2 。
- qi1 bao3 man3 er3 he2 sha1 shu4 ， yi3 yong4 bu4 shi1 de2 fu2 de2 。
- er2 bi3 fu2 de2 you2 wei2 duo1 ， kuang4 wu2 da4 ci2 da4 yuan4 shi1 ， chang2 min3 zhong4 sheng1 duo4 e4 dao4 。
- jia3 ci3 chi2 jing1 gong1 de2 hai3 ， neng2 mian3 shi4 jian4 yi2 qie4 ku3 。
- you3 da4 chang2 zhe3 hao4 zai3 guan1 ， shu1 xie3 du2 song4 bu4 shao3 xie4 。
- zhan1 tan2 xiang1 ji2 zhan1 bo0 hua1 ， gong4 yang3 gong1 jing4 chang2 zuo4 li3 。
- hu1 yu4 hei1 feng1 chui1 chuan2 fang3 ， jiang1 sui2 na4 cha4 zhu1 gui3 guo2 。
- cang1 huang2 qu3 shi4 shou4 chi2 jing1 ， tou2 zhu1 jiang1 liu2 mei2 ju4 lang4 。
- xu1 yu2 feng1 ding4 ye4 se4 ji4 ， da2 dan4 xi1 de2 da4 kuai4 le4 。
- ping2 ming2 gao1 shi1 you3 fu4 qi1 ， hu1 yan2 ji2 shui3 de2 ju4 zhou2 。
- jin1 shu1 bei4 ye4 yu3 jin1 xiu4 ， wu2 yi4 hao2 mao2 you3 huai4 xiang1 。
- you3 ru2 jin1 gang1 bu2 huai4 shen1 ， jing1 da4 shui3 ju4 xing4 bu2 mie4 。
- shi2 chen2 shu4 jie2 you3 shi2 jin4 ， er2 shi4 gong1 de2 zhong1 wu2 qiong2 。
- zhong4 sheng1 xin4 xin1 bu4 jian1 gu4 ， wei4 chang2 wen2 ci3 shu1 sheng4 shi4 。
- yong4 shi4 qi3 shou3 wu2 shang4 zun1 ， yuan4 wo3 zhu1 fo2 chang2 jia1 hu4 。

## 注释

## 译文

## 赏析
