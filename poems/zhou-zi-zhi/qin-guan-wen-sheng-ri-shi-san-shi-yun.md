---
id: zhou-zi-zhi-qin-guan-wen-sheng-ri-shi-san-shi-yun
title: 秦觀文生日詩三十韻
titlePinyin: qin2 guan1 wen2 sheng1 ri4 shi1 san1 shi2 yun4
titleSlug: qin-guan-wen-sheng-ri-shi-san-shi-yun
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 寶祚開蒼籙，炎精表赤符。
- 乾坤歸聖統，廊廟得真儒。
- 事借帷籌定，顛從漏刻扶。
- 兵銷九節度，儀肅五單于。
- 意與神明會，功知傳記無。
- 公師隆化道，嗣相恊神謨。
- 世業垂餘慶，天心究永圖。
- 貂冠親日月，玉座接都俞。
- 自可均調鼎，猶謙謝秉樞。
- 槐庭何日見，繡袞幾時紆。
- 大府連甍棟，翔鸞踵步趨。
- 侏離將入賀，象寄盡交孚。
- 光耀三台宿，喧騰百雉都。
- 傳呼鳯尾諾，導從火城驅。
- 隔坐恩由占，同朝禮固殊。
- 位雖仍亞保，望久在中區。
- 藝籍明經殿，文星照石渠。
- 諸生咨典故，列辟奉規摹。
- 往歲方平難，斯民稍避胡。
- 大臣俱宿德，四海盡夷塗。
- 効已知無敵，天應信不誣。
- 他年各安堵，此日記垂弧。
- 雲篆祈千載，霞漿賜百壺。
- 中人傳詔旨，東閣擁金朱。
- 舊物歸龍榜，歡聲徹海隅。
- 一門天爲喜，萬里物皆蘇。
- 寒士勤推轂，和春入朽株。
- 恩嘗蒙草木，才不補唐虞。
- 只有祈年頌，持爲報德珠。
- 苐慚床下拜，雲嶠隔江湖。

## 拼音

- bao3 zuo4 kai1 cang1 lu4 ， yan2 jing1 biao3 chi4 fu2 。
- qian2 kun1 gui1 sheng4 tong3 ， lang2 miao4 de2 zhen1 ru2 。
- shi4 jie4 wei2 chou2 ding4 ， dian1 cong2 lou4 ke4 fu2 。
- bing1 xiao1 jiu3 jie2 du4 ， yi2 su4 wu3 dan1 yu2 。
- yi4 yu3 shen2 ming2 hui4 ， gong1 zhi1 chuan2 ji4 wu2 。
- gong1 shi1 long2 hua4 dao4 ， si4 xiang1 xie2 shen2 mo2 。
- shi4 ye4 chui2 yu2 qing4 ， tian1 xin1 jiu1 yong3 tu2 。
- diao1 guan1 qin1 ri4 yue4 ， yu4 zuo4 jie1 dou1 yu2 。
- zi4 ke3 jun1 diao4 ding3 ， you2 qian1 xie4 bing3 shu1 。
- huai2 ting2 he2 ri4 jian4 ， xiu4 gun3 ji1 shi2 yu1 。
- da4 fu3 lian2 meng2 dong4 ， xiang2 luan2 zhong3 bu4 qu1 。
- zhu1 li2 jiang1 ru4 he4 ， xiang4 ji4 jin4 jiao1 fu2 。
- guang1 yao4 san1 tai2 su4 ， xuan1 teng2 bai3 zhi4 dou1 。
- chuan2 hu1 feng4 wei3 nuo4 ， dao3 cong2 huo3 cheng2 qu1 。
- ge2 zuo4 en1 you2 zhan4 ， tong2 chao2 li3 gu4 shu1 。
- wei4 sui1 reng2 ya1 bao3 ， wang4 jiu3 zai4 zhong1 qu1 。
- yi4 ji2 ming2 jing1 dian4 ， wen2 xing1 zhao4 shi2 qu2 。
- zhu1 sheng1 zi1 dian3 gu4 ， lie4 pi4 feng4 gui1 mo2 。
- wang3 sui4 fang1 ping2 nan2 ， si1 min2 shao1 bi4 hu2 。
- da4 chen2 ju4 su4 de2 ， si4 hai3 jin4 yi2 tu2 。
- xiao4 yi3 zhi1 wu2 di2 ， tian1 ying1 xin4 bu4 wu1 。
- ta1 nian2 ge4 an1 du3 ， ci3 ri4 ji4 chui2 hu2 。
- yun2 zhuan4 qi2 qian1 zai4 ， xia2 jiang1 ci4 bai3 hu2 。
- zhong1 ren2 chuan2 zhao4 zhi3 ， dong1 ge2 yong1 jin1 zhu1 。
- jiu4 wu4 gui1 long2 bang3 ， huan1 sheng1 che4 hai3 yu2 。
- yi4 men2 tian1 wei2 xi3 ， wan4 li3 wu4 jie1 su1 。
- han2 shi4 qin2 tui1 gu3 ， he2 chun1 ru4 xiu3 zhu1 。
- en1 chang2 meng2 cao3 mu4 ， cai2 bu4 bu3 tang2 yu2 。
- zhi3 you3 qi2 nian2 song4 ， chi2 wei2 bao4 de2 zhu1 。
- di4 can2 chuang2 xia4 bai4 ， yun2 jiao4 ge2 jiang1 hu2 。

## 注释

## 译文

## 赏析
