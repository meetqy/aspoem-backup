---
id: zhou-zi-zhi-si-yue-er-shi-ba-ri-jiang-yuan-kai-zhi-jiu-zuo-ke-jie-zui-wo-yi-er-zhu-ren-yi-jiu-shui-xi-zuo-shu-yu-yi-ji-qi-shi
title: 四月二十八日江元楷置酒坐客皆醉臥已而主人亦就睡戲作數語以紀其事
titlePinyin: si4 yue4 er4 shi2 ba1 ri4 jiang1 yuan2 kai3 zhi4 jiu3 zuo4 ke4 jie1 zui4 wo4 yi3 er2 zhu3 ren2 yi4 jiu4 shui4 xi4 zuo4 shu4 yu3 yi3 ji4 qi2 shi4
titleSlug: si-yue-er-shi-ba-ri-jiang-yuan-kai-zhi-jiu-zuo-ke-jie-zui-wo-yi-er-zhu-ren-yi-jiu-shui-xi-zuo-shu-yu-yi-ji-qi-shi
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 西園春事闌，歌管罷絲竹。
- 青錢落高榆，幽鳥囀空谷。
- 江侯不能閑，折簡到吾屬。
- 凈掃南窗塵，共把一樽玉。
- 重觴各頹然，睡味久乃熟。
- 齁齁兩鼻雷，艶艶當筵燭。
- 因知歡有餘，誰謂飲不足。
- 偉哉三玉人，曾不愧坦腹。
- 應憐俗子陋，禮法困窘束。
- 坐中飲濕生，起舞自成曲。
- 主人亦忘客，去留隨所欲。
- 可笑陶淵明，欲睡客須逐。

## 拼音

- xi1 yuan2 chun1 shi4 lan2 ， ge1 guan3 ba4 si1 zhu2 。
- qing1 qian2 luo4 gao1 yu2 ， you1 niao3 zhuan4 kong1 gu3 。
- jiang1 hou2 bu4 neng2 xian2 ， zhe2 jian3 dao4 wu2 shu3 。
- jing4 sao3 nan2 chuang1 chen2 ， gong4 ba3 yi4 zun1 yu4 。
- zhong4 shang1 ge4 tui2 ran2 ， shui4 wei4 jiu3 nai3 shu2 。
- hou1 hou1 liang3 bi2 lei2 ， yan4 yan4 dang1 yan2 zhu2 。
- yin1 zhi1 huan1 you3 yu2 ， shui2 wei4 yin3 bu4 zu2 。
- wei3 zai1 san1 yu4 ren2 ， ceng2 bu2 kui4 tan3 fu4 。
- ying1 lian2 su2 zi3 lou4 ， li3 fa3 kun4 jiong3 shu4 。
- zuo4 zhong1 yin3 shi1 sheng1 ， qi3 wu3 zi4 cheng2 qu3 。
- zhu3 ren2 yi4 wang4 ke4 ， qu4 liu2 sui2 suo3 yu4 。
- ke3 xiao4 tao2 yuan1 ming2 ， yu4 shui4 ke4 xu1 zhu2 。

## 注释

## 译文

## 赏析
