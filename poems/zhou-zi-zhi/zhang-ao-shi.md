---
id: zhou-zi-zhi-zhang-ao-shi
title: 張鼇詩
titlePinyin: zhang1 ao2 shi1
titleSlug: zhang-ao-shi
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 曹瞞舉漢鼎，一目窺九州。
- 凌轢欺孤兒，大蒙口舌羞。
- 左慈有道者，何爲與之遊。
- 堂堂清獻公，盛德豈操儔。
- 鼇乃元放徒，爲公亦少留。
- 了知高世士，至意俱難求。
- 先生兩琴鶴，清節貫白頭。
- 雅宜鴻寶書，取火遽自投。
- 公今騎箕尾，笑談閱千秋。
- 椿年亦細事，蟻夢輕封侯。
- 强侯公自出，矯矯亦此流。
- 作詩紀異事，誓將踵前脩。
- 愧乏大手筆，爲公著嘉猷。

## 拼音

- cao2 man2 ju3 han4 ding3 ， yi2 mu4 kui1 jiu3 zhou1 。
- ling2 li4 qi1 gu1 er2 ， da4 meng2 kou3 she2 xiu1 。
- zuo3 ci2 you3 dao4 zhe3 ， he2 wei2 yu3 zhi1 you2 。
- tang2 tang2 qing1 xian4 gong1 ， sheng4 de2 qi3 cao1 chou2 。
- ao2 nai3 yuan2 fang4 tu2 ， wei2 gong1 yi4 shao3 liu2 。
- liao3 zhi1 gao1 shi4 shi4 ， zhi4 yi4 ju4 nan2 qiu2 。
- xian1 sheng0 liang3 qin2 he4 ， qing1 jie2 guan4 bai2 tou2 。
- ya3 yi2 hong2 bao3 shu1 ， qu3 huo3 ju4 zi4 tou2 。
- gong1 jin1 qi2 ji1 wei3 ， xiao4 tan2 yue4 qian1 qiu1 。
- chun1 nian2 yi4 xi4 shi4 ， yi3 meng4 qing1 feng1 hou2 。
- qiang2 hou2 gong1 zi4 chu1 ， jiao3 jiao3 yi4 ci3 liu2 。
- zuo4 shi1 ji4 yi4 shi4 ， shi4 jiang1 zhong3 qian2 xiu1 。
- kui4 fa2 da4 shou3 bi3 ， wei2 gong1 zhu4 jia1 you2 。

## 注释

## 译文

## 赏析
