---
id: zhou-zi-zhi-he-tun-zhi-mei-wei-xi-shi-ru-de-ming-jiu-yi-er-wei-you-zuo-shi-zhe-xi-zuo-ci-shi
title: 河魨之美唯西施乳得名舊矣而未有作詩者戲作此詩
titlePinyin: he2 tun2 zhi1 mei3 wei2 xi1 shi1 ru3 de2 ming2 jiu4 yi3 er2 wei4 you3 zuo4 shi1 zhe3 xi4 zuo4 ci3 shi1
titleSlug: he-tun-zhi-mei-wei-xi-shi-ru-de-ming-jiu-yi-er-wei-you-zuo-shi-zhe-xi-zuo-ci-shi
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 吳王宮中半吳女，選入吳宮歌白苧。
- 姑蘇臺上看西施，羞得紅粧不歌舞。
- 青絲籠髻雲剪衣，玉垂雙乳膚凝脂。
- 香羅對畫兩鸂鶒，半約胸酥人未知。
- 邇來紅魚新入饌，西施乳入詩翁眼。
- 釅白還驚春雪温，細理不知燕玉軟。
- 坐中嘉名思昔人，未許八珍當禁臠。
- 更將人乳作蒸豚，可笑此郎風味淺。
- 不知柱下風流張相君，暮年飲乳不飲醇。
- 帳中侍兒知有幾，當時西子今未聞。
- 白頭自笑竹坡老，烹鮮誰餉杯中珍。
- 江瑤歛袂敢争席，一尊伴我抛青春。

## 拼音

- wu2 wang2 gong1 zhong1 ban4 wu2 nü3 ， xuan3 ru4 wu2 gong1 ge1 bai2 zhu4 。
- gu1 su1 tai2 shang4 kan4 xi1 shi1 ， xiu1 de2 hong2 zhuang1 bu4 ge1 wu3 。
- qing1 si1 long2 ji4 yun2 jian3 yi1 ， yu4 chui2 shuang1 ru3 fu1 ning2 zhi1 。
- xiang1 luo2 dui4 hua4 liang3 xi1 chi4 ， ban4 yue1 xiong1 su1 ren2 wei4 zhi1 。
- er3 lai2 hong2 yu2 xin1 ru4 zhuan4 ， xi1 shi1 ru3 ru4 shi1 weng1 yan3 。
- yan4 bai2 huan2 jing1 chun1 xue3 wen1 ， xi4 li3 bu4 zhi1 yan4 yu4 ruan3 。
- zuo4 zhong1 jia1 ming2 si1 xi1 ren2 ， wei4 xu1 ba1 zhen1 dang1 jin4 luan2 。
- geng4 jiang1 ren2 ru3 zuo4 zheng1 tun2 ， ke3 xiao4 ci3 lang2 feng1 wei4 qian3 。
- bu4 zhi1 zhu4 xia4 feng1 liu2 zhang1 xiang1 jun1 ， mu4 nian2 yin3 ru3 bu4 yin3 chun2 。
- zhang4 zhong1 shi4 er2 zhi1 you3 ji1 ， dang1 shi2 xi1 zi3 jin1 wei4 wen2 。
- bai2 tou2 zi4 xiao4 zhu2 po1 lao3 ， peng1 xian1 shui2 xiang3 bei1 zhong1 zhen1 。
- jiang1 yao2 lian3 mei4 gan3 zheng1 xi2 ， yi4 zun1 ban4 wo3 pao1 qing1 chun1 。

## 注释

## 译文

## 赏析
