---
id: zhou-zi-zhi-mo-ling-xing
title: 秣陵行
titlePinyin: mo4 ling2 xing2
titleSlug: mo-ling-xing
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 秣陵城門夜不開，城頭椎鼓鳴春雷。
- 緋衣擎火燎民屋，萬井一炬飛紅埃。
- 道傍横屍人不識，血流但見秦淮赤。
- 府中官吏一百人，盡取姓名書罪籍。
- 元戎被執不得歸，賊坐黄堂縱呵斥。
- 明朝傳檄下九州，九州牧伯不敢收。
- 可笑官軍櫜羽箭，環視走卒攖城樓。
- 將軍樓船下巫峽，膽落雙旌俱卷甲。
- 日梟五十三頭顱，一戰何曾短兵接。
- 今年新起故將軍，灞陵醉尉勿浪嗔。
- 文致太平武定亂，非渠誰復清風塵。

## 拼音

- mo4 ling2 cheng2 men2 ye4 bu4 kai1 ， cheng2 tou2 chui2 gu3 ming2 chun1 lei2 。
- fei1 yi1 qing2 huo3 liao2 min2 wu1 ， wan4 jing3 yi2 ju4 fei1 hong2 ai1 。
- dao4 bang4 heng2 shi1 ren2 bu4 shi2 ， xue4 liu2 dan4 jian4 qin2 huai2 chi4 。
- fu3 zhong1 guan1 li4 yi4 bai3 ren2 ， jin4 qu3 xing4 ming2 shu1 zui4 ji2 。
- yuan2 rong2 bei4 zhi2 bu4 de2 gui1 ， zei2 zuo4 huang2 tang2 zong4 he1 chi4 。
- ming2 chao2 chuan2 xi2 xia4 jiu3 zhou1 ， jiu3 zhou1 mu4 bo2 bu4 gan3 shou1 。
- ke3 xiao4 guan1 jun1 gao1 yu3 jian4 ， huan2 shi4 zou3 zu2 ying1 cheng2 lou2 。
- jiang1 jun1 lou2 chuan2 xia4 wu1 xia2 ， dan3 luo4 shuang1 jing1 ju4 juan4 jia3 。
- ri4 xiao1 wu3 shi2 san1 tou2 lu2 ， yi2 zhan4 he2 ceng2 duan3 bing1 jie1 。
- jin1 nian2 xin1 qi3 gu4 jiang1 jun1 ， ba4 ling2 zui4 wei4 wu4 lang4 chen1 。
- wen2 zhi4 tai4 ping2 wu3 ding4 luan4 ， fei1 qu2 shui2 fu4 qing1 feng1 chen2 。

## 注释

## 译文

## 赏析
