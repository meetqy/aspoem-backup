---
id: zhou-zi-zhi-ni-yan-zhao-duo-jia-ren
title: 擬燕趙多佳人
titlePinyin: ni3 yan4 zhao4 duo1 jia1 ren2
titleSlug: ni-yan-zhao-duo-jia-ren
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 沙丘有餘風，趙女多跕纚。
- 燕丹養勇士，後宫出女子。
- 至今餘倡優，吹彈滿都市。
- 佳人北方來，傾城盡風靡。
- 妙舞縈纖腰，清歌發皓齒。
- 一歌四座歡，再歌賓客起。
- 回眸與目成，哀絃忍重理。
- 願爲雙飛燕，與君共棲止。
- 人生不行樂，歲月如流水。

## 拼音

- sha1 qiu1 you3 yu2 feng1 ， zhao4 nü3 duo1 dian3 li2 。
- yan4 dan1 yang3 yong3 shi4 ， hou4 gong1 chu1 nü3 zi3 。
- zhi4 jin1 yu2 chang4 you1 ， chui1 dan4 man3 dou1 shi4 。
- jia1 ren2 bei3 fang1 lai2 ， qing1 cheng2 jin4 feng1 mi2 。
- miao4 wu3 ying2 xian1 yao1 ， qing1 ge1 fa1 hao4 chi3 。
- yi4 ge1 si4 zuo4 huan1 ， zai4 ge1 bin1 ke4 qi3 。
- hui2 mou2 yu3 mu4 cheng2 ， ai1 xian2 ren3 zhong4 li3 。
- yuan4 wei2 shuang1 fei1 yan4 ， yu3 jun1 gong4 qi1 zhi3 。
- ren2 sheng1 bu4 xing2 le4 ， sui4 yue4 ru2 liu2 shui3 。

## 注释

## 译文

## 赏析
