---
id: zhou-zi-zhi-du-shu-mi-zhang-gong-mei-xue-er-shi-gong-hui-shu-ye
title: 讀樞密張公梅雪二詩公諱叔夜
titlePinyin: du2 shu1 mi4 zhang1 gong1 mei2 xue3 er4 shi1 gong1 hui4 shu1 ye4
titleSlug: du-shu-mi-zhang-gong-mei-xue-er-shi-gong-hui-shu-ye
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 禁中頗牧誰最良，上前論事張子房。
- 張公九尺鬚眉蒼，談兵說劍眼爲方。
- 金城有策若未試，便恐談笑無戎羌。
- 時平不用臨邊手，乞得南州作醉郷。
- 黄堂酒盡客未起，清畎風多禾自長。
- 只今白雪醉中句，猶带東閣官梅香。
- 胡狂敢挽射日弩，當年誰上東封章。
- 王城三月斷信息，賊軍螘附方跳梁。
- 白頭侍郎最先至，擁兵直入趨咸陽。
- 中人傳詔天爲喜，戎師夜遁軍威張。
- 太宰官高亦動色，毬路带禠腰金黄。
- 功名無成落邊土，此老此功誰更數。
- 想得韋韝毳幕寒，夜聽邊聲淚如雨。

## 拼音

- jin4 zhong1 po1 mu4 shui2 zui4 liang2 ， shang4 qian2 lun4 shi4 zhang1 zi3 fang2 。
- zhang1 gong1 jiu3 chi3 xu1 mei2 cang1 ， tan2 bing1 shuo1 jian4 yan3 wei2 fang1 。
- jin1 cheng2 you3 ce4 ruo4 wei4 shi4 ， bian4 kong3 tan2 xiao4 wu2 rong2 qiang1 。
- shi2 ping2 bu2 yong4 lin2 bian1 shou3 ， qi3 de2 nan2 zhou1 zuo4 zui4 xiang1 。
- huang2 tang2 jiu3 jin4 ke4 wei4 qi3 ， qing1 quan3 feng1 duo1 he2 zi4 chang2 。
- zhi1 jin1 bai2 xue3 zui4 zhong1 ju4 ， you2 dai4 dong1 ge2 guan1 mei2 xiang1 。
- hu2 kuang2 gan3 wan3 she4 ri4 nu3 ， dang1 nian2 shui2 shang4 dong1 feng1 zhang1 。
- wang2 cheng2 san1 yue4 duan4 xin4 xi1 ， zei2 jun1 yi3 fu4 fang1 tiao4 liang2 。
- bai2 tou2 shi4 lang2 zui4 xian1 zhi4 ， yong1 bing1 zhi2 ru4 qu1 xian2 yang2 。
- zhong1 ren2 chuan2 zhao4 tian1 wei2 xi3 ， rong2 shi1 ye4 dun4 jun1 wei1 zhang1 。
- tai4 zai3 guan1 gao1 yi4 dong4 se4 ， qiu2 lu4 dai4 si1 yao1 jin1 huang2 。
- gong1 ming2 wu2 cheng2 luo4 bian1 tu3 ， ci3 lao3 ci3 gong1 shui2 geng4 shu4 。
- xiang3 de2 wei2 gou1 cui4 mu4 han2 ， ye4 ting1 bian1 sheng1 lei4 ru2 yu3 。

## 注释

## 译文

## 赏析
