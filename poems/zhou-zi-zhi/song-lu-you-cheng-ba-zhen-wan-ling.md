---
id: zhou-zi-zhi-song-lu-you-cheng-ba-zhen-wan-ling
title: 送吕右丞罷鎮宛陵
titlePinyin: song4 lü3 you4 cheng2 ba4 zhen4 wan3 ling2
titleSlug: song-lu-you-cheng-ba-zhen-wan-ling
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 漢室承平久，侯邦拱衛尊。
- 勳華垂日月，展錯動乾坤。
- 開闢規模大，紛更制作繁。
- 民勞箕斂日，虜痛鑿空痕。
- 鳴鏑侵榆塞，穹廬指鳯閽。
- 羽書飛始急，魚鼎沸初渾。
- 內禪皇圖遠，春宫曉日暾。
- 羣妖悉葅醢，黄髪半騰鶱。
- 公入登丞轄，忠稱自諌垣。
- 論思知蹇蹇，屬意本元元。
- 蠖濩資扶掖，奇庬力引援。
- 犬羊盟易失，虎兕敵仍存。
- 轉戰知何已，風塵忽再昏。
- 倉皇趨帳殿，奔北弃弓鞬。
- 傾日心應折，瞻天眼欲眢。
- 徽音求太姒，基命本姜嫄。
- 大物歸明辟，蒼生荷國恩。
- 推符迎代邸，結綬擁堯軒。
- 灞上真人出，塗山萬國奔。
- 回天功不世，徙突事堪論。
- 已復安西土，猶煩護北門。
- 要須調鼎手，爲洗泣隅冤。
- 萬杵堅城壘，千兵列戍屯。
- 賊鋒憂寇鈔，原燎畏燒燔。
- 坐嘯初何事，渠兇不足吞。
- 持平本寛大，餘事到平反。
- 論說波瀾闊，提攜禮數蕃。
- 時懸徐孺榻，亦置穆生樽。
- 有客安圭篳，忘機在鳥猿。
- 疾馳看騕褭，妙琢愧璵璠。
- 始下横經帳，還攀欲去轅。
- 月樓空窈窕，風旆舞繽繙。
- 竹帛勳猷著，絲綸詔冊温。
- 磻溪未容老，琳館且辭煩。
- 閟計今猶在，忠懷不易諼。
- 白麻終拜相，左衽待稱藩。
- 巨蠧消奸宄，良農植本根。
- 抗章陳上策，補袞要嘉言。
- 鎮薄敦流俗，疏壅究治源。
- 微生有榮耀，洗眼在山樊。

## 拼音

- han4 shi4 cheng2 ping2 jiu3 ， hou2 bang1 gong3 wei4 zun1 。
- xun1 hua2 chui2 ri4 yue4 ， zhan3 cuo4 dong4 qian2 kun1 。
- kai1 pi4 gui1 mo2 da4 ， fen1 geng4 zhi4 zuo4 fan2 。
- min2 lao2 ji1 lian3 ri4 ， lu3 tong4 zao2 kong1 hen2 。
- ming2 di2 qin1 yu2 sai1 ， qiong2 lu2 zhi3 feng4 hun1 。
- yu3 shu1 fei1 shi3 ji2 ， yu2 ding3 fei4 chu1 hun2 。
- nei4 shan4 huang2 tu2 yuan3 ， chun1 gong1 xiao3 ri4 tun1 。
- qun2 yao1 xi1 zu1 hai3 ， huang2 fa4 ban4 teng2 xian1 。
- gong1 ru4 deng1 cheng2 xia2 ， zhong1 cheng1 zi4 dong3 yuan2 。
- lun4 si1 zhi1 jian3 jian3 ， shu3 yi4 ben3 yuan2 yuan2 。
- huo4 hu4 zi1 fu2 ye4 ， qi2 mang2 li4 yin3 yuan2 。
- quan3 yang2 meng2 yi4 shi1 ， hu3 si4 di2 reng2 cun2 。
- zhuan3 zhan4 zhi1 he2 yi3 ， feng1 chen2 hu1 zai4 hun1 。
- cang1 huang2 qu1 zhang4 dian4 ， ben1 bei3 qi4 gong1 jian1 。
- qing1 ri4 xin1 ying1 zhe2 ， zhan1 tian1 yan3 yu4 yuan1 。
- hui1 yin1 qiu2 tai4 si4 ， ji1 ming4 ben3 jiang1 yuan2 。
- da4 wu4 gui1 ming2 pi4 ， cang1 sheng1 he2 guo2 en1 。
- tui1 fu2 ying2 dai4 di3 ， jie2 shou4 yong1 yao2 xuan1 。
- ba4 shang4 zhen1 ren2 chu1 ， tu2 shan1 wan4 guo2 ben1 。
- hui2 tian1 gong1 bu2 shi4 ， xi3 tu1 shi4 kan1 lun4 。
- yi3 fu4 an1 xi1 tu3 ， you2 fan2 hu4 bei3 men2 。
- yao4 xu1 diao4 ding3 shou3 ， wei2 xi3 qi4 yu2 yuan1 。
- wan4 chu3 jian1 cheng2 lei3 ， qian1 bing1 lie4 shu4 tun2 。
- zei2 feng1 you1 kou4 chao1 ， yuan2 liao2 wei4 shao1 fan2 。
- zuo4 xiao4 chu1 he2 shi4 ， qu2 xiong1 bu4 zu2 tun1 。
- chi2 ping2 ben3 kuan1 da4 ， yu2 shi4 dao4 ping2 fan3 。
- lun4 shuo1 bo1 lan2 kuo4 ， ti2 xie2 li3 shu4 fan1 。
- shi2 xuan2 xu2 ru2 ta4 ， yi4 zhi4 mu4 sheng1 zun1 。
- you3 ke4 an1 gui1 bi4 ， wang4 ji1 zai4 niao3 yuan2 。
- ji2 chi2 kan4 yao3 niao3 ， miao4 zhuo2 kui4 yu2 fan2 。
- shi3 xia4 heng2 jing1 zhang4 ， huan2 pan1 yu4 qu4 yuan2 。
- yue4 lou2 kong1 yao3 tiao3 ， feng1 pei4 wu3 bin1 fan1 。
- zhu2 bo2 xun1 you2 zhu4 ， si1 lun2 zhao4 ce4 wen1 。
- pan2 xi1 wei4 rong2 lao3 ， lin2 guan3 qie3 ci2 fan2 。
- bi4 ji4 jin1 you2 zai4 ， zhong1 huai2 bu2 yi4 xuan1 。
- bai2 ma2 zhong1 bai4 xiang1 ， zuo3 ren4 dai4 cheng1 fan1 。
- ju4 du4 xiao1 jian1 gui3 ， liang2 nong2 zhi2 ben3 gen1 。
- kang4 zhang1 chen2 shang4 ce4 ， bu3 gun3 yao4 jia1 yan2 。
- zhen4 bao2 dun1 liu2 su2 ， shu1 yong1 jiu1 zhi4 yuan2 。
- wei1 sheng1 you3 rong2 yao4 ， xi3 yan3 zai4 shan1 fan2 。

## 注释

## 译文

## 赏析
