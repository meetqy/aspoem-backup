---
id: zhou-zi-zhi-lu-xi
title: 旅夕
titlePinyin: lü3 xi1
titleSlug: lu-xi
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 秋雲翳長空，微雨餞殘暑。
- 新凉入郊墟，中田熟禾黍。
- 秋蟲自知時，入我床下語。
- 西風幾何時，秋意遽如許。
- 曉色催鳴鷄，孤砧急寒杵。
- 遊子未得歸，留滯在江浦。
- 生理思田園，饑寒念兒女。
- 持此兩鬢霜，世路復焉取。
- 起視夜何其，江月方欲吐。
- 便當隨孤鴻，雲霄肅雙羽。

## 拼音

- qiu1 yun2 yi4 chang2 kong1 ， wei1 yu3 jian4 can2 shu3 。
- xin1 liang2 ru4 jiao1 xu1 ， zhong1 tian2 shu2 he2 shu3 。
- qiu1 chong2 zi4 zhi1 shi2 ， ru4 wo3 chuang2 xia4 yu3 。
- xi1 feng1 ji1 he2 shi2 ， qiu1 yi4 ju4 ru2 xu1 。
- xiao3 se4 cui1 ming2 ji1 ， gu1 zhen1 ji2 han2 chu3 。
- you2 zi3 wei4 de2 gui1 ， liu2 zhi4 zai4 jiang1 pu3 。
- sheng1 li3 si1 tian2 yuan2 ， ji1 han2 nian4 er2 nü3 。
- chi2 ci3 liang3 bin4 shuang1 ， shi4 lu4 fu4 yan1 qu3 。
- qi3 shi4 ye4 he2 qi2 ， jiang1 yue4 fang1 yu4 tu3 。
- bian4 dang1 sui2 gu1 hong2 ， yun2 xiao1 su4 shuang1 yu3 。

## 注释

## 译文

## 赏析
