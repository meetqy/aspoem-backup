---
id: zhou-zi-zhi-yi-guo-chu-shi-ci-qing-shi-bian-zhong-you-peng-men-jian-ji-zhi-zuo-nai-zhui-he-yuan-yun
title: 毅果出示次卿詩編中有彭門見寄之作乃追和元韵
titlePinyin: yi4 guo3 chu1 shi4 ci4 qing1 shi1 bian1 zhong1 you3 peng2 men2 jian4 ji4 zhi1 zuo4 nai3 zhui1 he2 yuan2 yun4
titleSlug: yi-guo-chu-shi-ci-qing-shi-bian-zhong-you-peng-men-jian-ji-zhi-zuo-nai-zhui-he-yuan-yun
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 往憶烏衣郎，北走彭門道。
- 六年隔音容，萬事掛懷抱。
- 相思枉停雲，尺紙開小草。
- 爲言清夜夢，莞爾同一笑。
- 黄樓渺天末，路遠何由到。
- 我亦仰屋梁，恍若落月照。
- 神交見顔色，此理固良妙。
- 撫事思少年，相期在嵩少。
- 是時海內安，王師未征討。
- 尚有丘壑姿，可寄沮溺傲。
- 一從胡鶵驕，斯民困征調。
- 一死抗賊徒，奇禍發詞藻。
- 造物苦見憎，與俗坐殊好。
- 微軀此棲遲，長夜悲靜悄。
- 蒼狗變浮雲，世事那可料。
- 傷心埋白玉，急景轉飛鳥。
- 幸此好事人，遺編爲傾倒。
- 老眼倏巳明，權門益慵掃。

## 拼音

- wang3 yi4 wu1 yi1 lang2 ， bei3 zou3 peng2 men2 dao4 。
- liu4 nian2 ge2 yin1 rong2 ， wan4 shi4 gua4 huai2 bao4 。
- xiang1 si1 wang3 ting2 yun2 ， chi3 zhi3 kai1 xiao3 cao3 。
- wei2 yan2 qing1 ye4 meng4 ， wan3 er3 tong2 yi2 xiao4 。
- huang2 lou2 miao3 tian1 mo4 ， lu4 yuan3 he2 you2 dao4 。
- wo3 yi4 yang3 wu1 liang2 ， huang3 ruo4 luo4 yue4 zhao4 。
- shen2 jiao1 jian4 yan2 se4 ， ci3 li3 gu4 liang2 miao4 。
- fu3 shi4 si1 shao4 nian2 ， xiang1 qi1 zai4 song1 shao3 。
- shi4 shi2 hai3 nei4 an1 ， wang2 shi1 wei4 zheng1 tao3 。
- shang4 you3 qiu1 he4 zi1 ， ke3 ji4 ju3 ni4 ao4 。
- yi4 cong2 hu2 chu2 jiao1 ， si1 min2 kun4 zheng1 diao4 。
- yi4 si3 kang4 zei2 tu2 ， qi2 huo4 fa1 ci2 zao3 。
- zao4 wu4 ku3 jian4 zeng1 ， yu3 su2 zuo4 shu1 hao3 。
- wei1 qu1 ci3 qi1 chi2 ， chang2 ye4 bei1 jing4 qiao1 。
- cang1 gou3 bian4 fu2 yun2 ， shi4 shi4 na4 ke3 liao4 。
- shang1 xin1 mai2 bai2 yu4 ， ji2 jing3 zhuan3 fei1 niao3 。
- xing4 ci3 hao3 shi4 ren2 ， yi2 bian1 wei2 qing1 dao3 。
- lao3 yan3 shu1 si4 ming2 ， quan2 men2 yi4 yong1 sao3 。

## 注释

## 译文

## 赏析
