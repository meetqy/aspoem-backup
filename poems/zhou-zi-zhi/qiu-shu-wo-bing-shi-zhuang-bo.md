---
id: zhou-zi-zhi-qiu-shu-wo-bing-shi-zhuang-bo
title: 秋暑臥病示莊簿
titlePinyin: qiu1 shu3 wo4 bing4 shi4 zhuang1 bo2
titleSlug: qiu-shu-wo-bing-shi-zhuang-bo
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 老火倏巳盡，金行殊未剛。
- 弱棗漸可剝，七月猶驕陽。
- 赤日不可嚮，白汗驚流漿。
- 誰將窮谷冰，爲我濡枯腸。
- 况兹老病軀，息偃真在床。
- 敲秋賴風玉，微飈襲衣裳。
- 言念北征士，萬里方拓疆。
- 秋雲靜邊日，光耀劍戟場。
- 君今飽韜略，論事時抗章。
- 諸公頗動色，有策云甚良。
- 何當給鋒車，結佩朝明光。
- 一鼓收關河，再鼓擒戎王。
- 兵戈既靜洗，不復腥犬羊。
- 萬夫各解甲，四海均清凉。

## 拼音

- lao3 huo3 shu1 si4 jin4 ， jin1 xing2 shu1 wei4 gang1 。
- ruo4 zao3 jian4 ke3 bao1 ， qi1 yue4 you2 jiao1 yang2 。
- chi4 ri4 bu4 ke3 xiang4 ， bai2 han4 jing1 liu2 jiang1 。
- shui2 jiang1 qiong2 gu3 bing1 ， wei2 wo3 ru2 ku1 chang2 。
- kuang4 zi1 lao3 bing4 qu1 ， xi1 yan3 zhen1 zai4 chuang2 。
- qiao1 qiu1 lai4 feng1 yu4 ， wei1 biao1 xi2 yi1 shang0 。
- yan2 nian4 bei3 zheng1 shi4 ， wan4 li3 fang1 tuo4 jiang1 。
- qiu1 yun2 jing4 bian1 ri4 ， guang1 yao4 jian4 ji3 chang3 。
- jun1 jin1 bao3 tao1 lüe4 ， lun4 shi4 shi2 kang4 zhang1 。
- zhu1 gong1 po1 dong4 se4 ， you3 ce4 yun2 shen4 liang2 。
- he2 dang1 gei3 feng1 ju1 ， jie2 pei4 chao2 ming2 guang1 。
- yi4 gu3 shou1 guan1 he2 ， zai4 gu3 qin2 rong2 wang2 。
- bing1 ge1 ji4 jing4 xi3 ， bu2 fu4 xing1 quan3 yang2 。
- wan4 fu1 ge4 jie3 jia3 ， si4 hai3 jun1 qing1 liang2 。

## 注释

## 译文

## 赏析
