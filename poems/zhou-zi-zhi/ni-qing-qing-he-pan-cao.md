---
id: zhou-zi-zhi-ni-qing-qing-he-pan-cao
title: 擬青青河畔草
titlePinyin: ni3 qing1 qing1 he2 pan4 cao3
titleSlug: ni-qing-qing-he-pan-cao
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 四序相推遷，日月倏已逝。
- 春風入猗蘭，光艶照羅綺。
- 一朝霜雪至，容華苦憔悴。
- 佳人惜朱顔，結褵奉君子。
- 安知遠征途，中道成棄置。
- 昔持鴛鴦錦，裁成合歡被。
- 今織迴文機，中有相思字。
- 相思日夜切，尺書無雁寄。
- 誰能知妾心，脈脈含遠意。

## 拼音

- si4 xu4 xiang1 tui1 qian1 ， ri4 yue4 shu1 yi3 shi4 。
- chun1 feng1 ru4 yi1 lan2 ， guang1 yan4 zhao4 luo2 qi3 。
- yi4 zhao1 shuang1 xue3 zhi4 ， rong2 hua2 ku3 qiao2 cui4 。
- jia1 ren2 xi1 zhu1 yan2 ， jie2 li2 feng4 jun1 zi3 。
- an1 zhi1 yuan3 zheng1 tu2 ， zhong1 dao4 cheng2 qi4 zhi4 。
- xi1 chi2 yuan1 yang1 jin3 ， cai2 cheng2 he2 huan1 bei4 。
- jin1 zhi1 hui2 wen2 ji1 ， zhong1 you3 xiang1 si1 zi4 。
- xiang1 si1 ri4 ye4 qie4 ， chi3 shu1 wu2 yan4 ji4 。
- shui2 neng2 zhi1 qie4 xin1 ， mai4 mai4 han2 yuan3 yi4 。

## 注释

## 译文

## 赏析
