---
id: zhou-zi-zhi-wen-shu-lao-ren-ji-he-zhang-zai-gong-fu-tang-shi-yao-yu-tong-zuo
title: 文殊老人寄和張宰共賦堂詩要余同作
titlePinyin: wen2 shu1 lao3 ren2 ji4 he2 zhang1 zai3 gong4 fu4 tang2 shi1 yao4 yu2 tong2 zuo4
titleSlug: wen-shu-lao-ren-ji-he-zhang-zai-gong-fu-tang-shi-yao-yu-tong-zuo
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 世無陳太丘，民隱念誰訴。
- 兒饑不肯乳，咿嚶復誰慕。
- 殖禄膏妻孥，居官付羈旅。
- 何心書下考，絕意躡高步。
- 張侯名家郎，作吏得奇趣。
- 提攜念疲勞，憂勤急朝暮。
- 散作千家春，一洗五里霧。
- 簪纓被餘輝，草木飽朝露。
- 官閑理朱絲，雲靜落飛屨。
- 當期卓子康，揚鑣各分路。
- 飛書恐到來，築屋寧久住。
- 詩成梯幾間，酬酢語交互。
- 酒杯方流行，喜甚捷官渡。
- 歌詩載懽謠，鞭箠息嗔怒。
- 翰墨良從容，流冗自奔赴。
- 聲今詫父老，名亦借童孺。
- 觴豆落明珠，萬壑疾東注。
- 賓從俱鄒枚，含毫各驚顧。
- 戰須老將鏖，兵思勍敵遇。
- 主人方燕喜，飲至非草具。
- 人生俟河清，俯仰有新故。
- 寄言三不欺，令尹勿輕忤。
- 民今知己疲，着艾豈勝炷。
- 鋒傳固應須，軺車少當駐。
- 魯山久寂寞，冠虎寧有數。
- 苦恨郭林宗，未遇黄叔度。
- 名嘗仰韓老，雅意良默喻。
- 何當奉周旋，看君琢幽句。
- 愧無脫手彈，可逐馬中兔。
- 只今釣斜川，臨流與誰賦。

## 拼音

- shi4 wu2 chen2 tai4 qiu1 ， min2 yin3 nian4 shui2 su4 。
- er2 ji1 bu4 ken3 ru3 ， yi1 ying1 fu4 shui2 mu4 。
- zhi2 lu4 gao1 qi1 nu2 ， ju1 guan1 fu4 ji1 lü3 。
- he2 xin1 shu1 xia4 kao3 ， jue2 yi4 nie4 gao1 bu4 。
- zhang1 hou2 ming2 jia1 lang2 ， zuo4 li4 de2 qi2 qu4 。
- ti2 xie2 nian4 pi2 lao2 ， you1 qin2 ji2 zhao1 mu4 。
- san4 zuo4 qian1 jia1 chun1 ， yi4 xi3 wu3 li3 wu4 。
- zan1 ying1 bei4 yu2 hui1 ， cao3 mu4 bao3 zhao1 lu4 。
- guan1 xian2 li3 zhu1 si1 ， yun2 jing4 luo4 fei1 ju4 。
- dang1 qi1 zhuo2 zi3 kang1 ， yang2 biao1 ge4 fen1 lu4 。
- fei1 shu1 kong3 dao4 lai2 ， zhu4 wu1 ning2 jiu3 zhu4 。
- shi1 cheng2 ti1 ji1 jian4 ， chou2 zuo4 yu3 jiao1 hu4 。
- jiu3 bei1 fang1 liu2 xing2 ， xi3 shen4 jie2 guan1 du4 。
- ge1 shi1 zai4 huan1 yao2 ， bian1 chui2 xi1 chen1 nu4 。
- han4 mo4 liang2 cong2 rong2 ， liu2 rong3 zi4 ben1 fu4 。
- sheng1 jin1 cha4 fu4 lao3 ， ming2 yi4 jie4 tong2 ru2 。
- shang1 dou4 luo4 ming2 zhu1 ， wan4 he4 ji2 dong1 zhu4 。
- bin1 cong2 ju4 zou1 mei2 ， han2 hao2 ge4 jing1 gu4 。
- zhan4 xu1 lao3 jiang1 ao2 ， bing1 si1 qing2 di2 yu4 。
- zhu3 ren2 fang1 yan4 xi3 ， yin3 zhi4 fei1 cao3 ju4 。
- ren2 sheng1 si4 he2 qing1 ， fu3 yang3 you3 xin1 gu4 。
- ji4 yan2 san1 bu4 qi1 ， ling4 yin3 wu4 qing1 wu3 。
- min2 jin1 zhi1 ji3 pi2 ， zhe0 ai4 qi3 sheng4 zhu4 。
- feng1 chuan2 gu4 ying1 xu1 ， yao2 ju1 shao3 dang1 zhu4 。
- lu3 shan1 jiu3 ji4 mo4 ， guan1 hu3 ning2 you3 shu4 。
- ku3 hen4 guo1 lin2 zong1 ， wei4 yu4 huang2 shu1 du4 。
- ming2 chang2 yang3 han2 lao3 ， ya3 yi4 liang2 mo4 yu4 。
- he2 dang1 feng4 zhou1 xuan2 ， kan4 jun1 zhuo2 you1 ju4 。
- kui4 wu2 tuo1 shou3 dan4 ， ke3 zhu2 ma3 zhong1 tu4 。
- zhi1 jin1 diao4 xie2 chuan1 ， lin2 liu2 yu3 shui2 fu4 。

## 注释

## 译文

## 赏析
