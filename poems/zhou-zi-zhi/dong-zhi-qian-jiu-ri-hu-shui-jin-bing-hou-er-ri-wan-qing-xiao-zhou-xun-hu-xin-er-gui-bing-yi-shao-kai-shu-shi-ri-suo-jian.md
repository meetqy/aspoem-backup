---
id: zhou-zi-zhi-dong-zhi-qian-jiu-ri-hu-shui-jin-bing-hou-er-ri-wan-qing-xiao-zhou-xun-hu-xin-er-gui-bing-yi-shao-kai-shu-shi-ri-suo-jian
title: 冬至前九日湖水盡冰後二日晚晴小舟循湖心而歸冰已稍開書是日所見
titlePinyin: dong1 zhi4 qian2 jiu3 ri4 hu2 shui3 jin4 bing1 hou4 er4 ri4 wan3 qing2 xiao3 zhou1 xun2 hu2 xin1 er2 gui1 bing1 yi3 shao1 kai1 shu1 shi4 ri4 suo3 jian4
titleSlug: dong-zhi-qian-jiu-ri-hu-shui-jin-bing-hou-er-ri-wan-qing-xiao-zhou-xun-hu-xin-er-gui-bing-yi-shao-kai-shu-shi-ri-suo-jian
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 積雨凝宿陰，寒冰結湖背。
- 鷗鷺不敢前，龜魚各潛晦。
- 敲冰得湖心，鼓棹作澎湃。
- 萬玉朝明堂，丁冬響環珮。
- 誰來貝闕中，小現銀色界。
- 夕陽似知人，微温散珠琲。
- 爲我開糢糊，遙山影空翠。
- 境勝不可名，語惡聊自悔。
- 安得王右丞，萬象歸綵繪。
- 遙憐西子寒，眉目增點綴。

## 拼音

- ji1 yu3 ning2 su4 yin1 ， han2 bing1 jie2 hu2 bei4 。
- ou1 lu4 bu4 gan3 qian2 ， gui1 yu2 ge4 qian2 hui4 。
- qiao1 bing1 de2 hu2 xin1 ， gu3 zhao4 zuo4 peng2 pai4 。
- wan4 yu4 chao2 ming2 tang2 ， ding1 dong1 xiang3 huan2 pei4 。
- shui2 lai2 bei4 que4 zhong1 ， xiao3 xian4 yin2 se4 jie4 。
- xi1 yang2 si4 zhi1 ren2 ， wei1 wen1 san4 zhu1 bei4 。
- wei2 wo3 kai1 mo2 hu2 ， yao2 shan1 ying3 kong1 cui4 。
- jing4 sheng4 bu4 ke3 ming2 ， yu3 e4 liao2 zi4 hui3 。
- an1 de2 wang2 you4 cheng2 ， wan4 xiang4 gui1 cai3 hui4 。
- yao2 lian2 xi1 zi3 han2 ， mei2 mu4 zeng1 dian3 zhui4 。

## 注释

## 译文

## 赏析
