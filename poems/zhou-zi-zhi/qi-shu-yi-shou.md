---
id: zhou-zi-zhi-qi-shu-yi-shou
title: 畦蔬一首
titlePinyin: qi2 shu1 yi4 shou3
titleSlug: qi-shu-yi-shou
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 猗嗟老人，如水中槎。
- 攜壺挈榼，泛宅浮家。
- 飄然北來，寓此一蝸。
- 食無畎畝，衣無桑麻。
- 藜莧滿腹，雜以蜆蝦。
- 以鼓我腹，妻孥笑譁。
- 旅人之食，豈曰不腆。
- 不足則求，我顔亦靦。
- 乃即舍隅，蒿萊是剪。
- 藝此春蔬，侵畦覆畹。
- 雨葉風枝，忽其滿眼。
- 擷之掇之，以芼以烹。
- 聊以當肉，亦足彭亨。
- 搖喉澤吻，茹葅啜羮。
- 如天酥酡，飯在家僧。
- 彼哉膏粱，孰爲重輕。
- 安得長江，載揚我舲。
- 買地五畝，抱甕躬耕。
- 駕言聿歸，以畢餘生。

## 拼音

- yi1 jie1 lao3 ren2 ， ru2 shui3 zhong1 cha2 。
- xie2 hu2 qie4 ke1 ， fan4 zhai2 fu2 jia1 。
- piao1 ran2 bei3 lai2 ， yu4 ci3 yi4 wo1 。
- shi2 wu2 quan3 mu3 ， yi1 wu2 sang1 ma2 。
- li2 xian4 man3 fu4 ， za2 yi3 xian3 xia1 。
- yi3 gu3 wo3 fu4 ， qi1 nu2 xiao4 hua2 。
- lü3 ren2 zhi1 shi2 ， qi3 yue1 bu4 tian3 。
- bu4 zu2 ze2 qiu2 ， wo3 yan2 yi4 mian3 。
- nai3 ji2 she4 yu2 ， hao1 lai2 shi4 jian3 。
- yi4 ci3 chun1 shu1 ， qin1 qi2 fu4 wan3 。
- yu3 ye4 feng1 zhi1 ， hu1 qi2 man3 yan3 。
- xie2 zhi1 duo1 zhi1 ， yi3 mao4 yi3 peng1 。
- liao2 yi3 dang1 rou4 ， yi4 zu2 peng2 heng1 。
- yao2 hou2 ze2 wen3 ， ru2 zu1 chuo4 geng1 。
- ru2 tian1 su1 tuo2 ， fan4 zai4 jia1 seng1 。
- bi3 zai1 gao1 liang2 ， shu2 wei2 zhong4 qing1 。
- an1 de2 chang2 jiang1 ， zai4 yang2 wo3 ling2 。
- mai3 di4 wu3 mu3 ， bao4 weng4 gong1 geng1 。
- jia4 yan2 yu4 gui1 ， yi3 bi4 yu2 sheng1 。

## 注释

## 译文

## 赏析
