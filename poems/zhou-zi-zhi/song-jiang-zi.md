---
id: zhou-zi-zhi-song-jiang-zi
title: 送江子
titlePinyin: song4 jiang1 zi3
titleSlug: song-jiang-zi
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 六朝固陵夷，佳士亦間出。
- 風流數後來，諸江有人物。
- 總持偉文采，文通頗超越。
- 清忠若休映，對賊能抵突。
- 定知蘇屬國，不爲延明屈。
- 斯人黄卷中，願見未可必。
- 誰知有來雲，遂入諸子室。
- 相從忽三年，不見無十日。
- 人生會相别，此别殊慘慄。
- 相望渺江湖，時危盗如櫛。
- 願言加餐飯，栖遲且蓬蓽。
- 時來亦騰騫，安用苦密勿。
- 尺素倘可通，公當念伊鬰。

## 拼音

- liu4 chao2 gu4 ling2 yi2 ， jia1 shi4 yi4 jian4 chu1 。
- feng1 liu2 shu4 hou4 lai2 ， zhu1 jiang1 you3 ren2 wu4 。
- zong3 chi2 wei3 wen2 cai3 ， wen2 tong1 po1 chao1 yue4 。
- qing1 zhong1 ruo4 xiu1 ying4 ， dui4 zei2 neng2 di3 tu1 。
- ding4 zhi1 su1 shu3 guo2 ， bu4 wei2 yan2 ming2 qu1 。
- si1 ren2 huang2 juan4 zhong1 ， yuan4 jian4 wei4 ke3 bi4 。
- shui2 zhi1 you3 lai2 yun2 ， sui4 ru4 zhu1 zi3 shi4 。
- xiang1 cong2 hu1 san1 nian2 ， bu2 jian4 wu2 shi2 ri4 。
- ren2 sheng1 hui4 xiang1 bie2 ， ci3 bie2 shu1 can3 li4 。
- xiang1 wang4 miao3 jiang1 hu2 ， shi2 wei1 dao4 ru2 zhi4 。
- yuan4 yan2 jia1 can1 fan4 ， qi1 chi2 qie3 peng2 bi4 。
- shi2 lai2 yi4 teng2 qian1 ， an1 yong4 ku3 mi4 wu4 。
- chi3 su4 tang3 ke3 tong1 ， gong1 dang1 nian4 yi1 yu4 。

## 注释

## 译文

## 赏析
