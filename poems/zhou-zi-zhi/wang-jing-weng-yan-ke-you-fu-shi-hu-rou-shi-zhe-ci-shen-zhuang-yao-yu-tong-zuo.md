---
id: zhou-zi-zhi-wang-jing-weng-yan-ke-you-fu-shi-hu-rou-shi-zhe-ci-shen-zhuang-yao-yu-tong-zuo
title: 王靜翁言客有賦食虎肉詩者詞甚壯要余同作
titlePinyin: wang2 jing4 weng1 yan2 ke4 you3 fu4 shi2 hu3 rou4 shi1 zhe3 ci2 shen4 zhuang4 yao4 yu2 tong2 zuo4
titleSlug: wang-jing-weng-yan-ke-you-fu-shi-hu-rou-shi-zhe-ci-shen-zhuang-yao-yu-tong-zuo
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 六郡良家家好武，相試翹關來征虜。
- 夜從惡少數十輩，醉上南山縛驍虎。
- 短衣匹馬不挽强，虎而有翼誰敢當。
- 旁觀睥睨方縮手，一臠割鮮君巳嘗。
- 平生飲血如甘露，羞作車中三日婦。
- 但當一飽不搖喉，誰說萬錢難下箸。
- 寝皮食肉君勿嗔，虎爲人害當復去。
- 可笑長楊射獵兒，日暮歸來數狐兔。

## 拼音

- liu4 jun4 liang2 jia1 jia1 hao3 wu3 ， xiang1 shi4 qiao2 guan1 lai2 zheng1 lu3 。
- ye4 cong2 e4 shao3 shu4 shi2 bei4 ， zui4 shang4 nan2 shan1 fu4 xiao1 hu3 。
- duan3 yi1 pi3 ma3 bu4 wan3 qiang2 ， hu3 er2 you3 yi4 shui2 gan3 dang1 。
- pang2 guan1 pi4 ni4 fang1 suo1 shou3 ， yi4 luan2 ge1 xian1 jun1 si4 chang2 。
- ping2 sheng1 yin3 xue4 ru2 gan1 lu4 ， xiu1 zuo4 ju1 zhong1 san1 ri4 fu4 。
- dan4 dang1 yi4 bao3 bu4 yao2 hou2 ， shui2 shuo1 wan4 qian2 nan2 xia4 zhu4 。
- qin3 pi2 shi2 rou4 jun1 wu4 chen1 ， hu3 wei2 ren2 hai4 dang1 fu4 qu4 。
- ke3 xiao4 chang2 yang2 she4 lie4 er2 ， ri4 mu4 gui1 lai2 shu4 hu2 tu4 。

## 注释

## 译文

## 赏析
