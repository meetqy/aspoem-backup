---
id: zhou-zi-zhi-ji-xia-ji-shu-zheng-zhou-cao-mu-ju-wei-du-wu-po-shang-shu-jun-zi-yu-li-cang-ran-ao-ni-zi-de-qi-du-shao-ling-suo-wei-xiu-zhu-bu-shou-shu-zhe-hu
title: 季夏極暑正晝草木俱萎獨吾坡上數君子玉立蒼然傲睨自得豈杜少陵所謂脩竹不受暑者乎
titlePinyin: ji4 xia4 ji2 shu3 zheng4 zhou4 cao3 mu4 ju4 wei3 du2 wu2 po1 shang4 shu4 jun1 zi3 yu4 li4 cang1 ran2 ao4 ni4 zi4 de2 qi3 du4 shao4 ling2 suo3 wei4 xiu1 zhu2 bu2 shou4 shu3 zhe3 hu1
titleSlug: ji-xia-ji-shu-zheng-zhou-cao-mu-ju-wei-du-wu-po-shang-shu-jun-zi-yu-li-cang-ran-ao-ni-zi-de-qi-du-shao-ling-suo-wei-xiu-zhu-bu-shou-shu-zhe-hu
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 烈日當正晝，長天無一雲。
- 草木失顔色，葳蕤困燒焚。
- 陽春始用事，庶類争芳芬。
- 小草最無名，羅生費鋤耘。
- 凡花頗矜持，隨風弄餘薰。
- 一朝值炎酷，爾輩徒紛紛。
- 蒼蒼不改操，惟我坡上君。
- 脩莖粲碧玉，茂植歌屯雲。
- 有如獨醒人，不受麴蘖醺。
- 如彼至人者，自與世俗分。
- 入火且不熱，况乃逢朝昕。
- 小人柔弱姿，難與君子群。

## 拼音

- lie4 ri4 dang1 zheng4 zhou4 ， chang2 tian1 wu2 yi4 yun2 。
- cao3 mu4 shi1 yan2 se4 ， wei1 rui2 kun4 shao1 fen2 。
- yang2 chun1 shi3 yong4 shi4 ， shu4 lei4 zheng1 fang1 fen1 。
- xiao3 cao3 zui4 wu2 ming2 ， luo2 sheng1 fei4 chu2 yun2 。
- fan2 hua1 po1 jin1 chi2 ， sui2 feng1 nong4 yu2 xun1 。
- yi4 zhao1 zhi2 yan2 ku4 ， er3 bei4 tu2 fen1 fen1 。
- cang1 cang1 bu4 gai3 cao1 ， wei2 wo3 po1 shang4 jun1 。
- xiu1 jing4 can4 bi4 yu4 ， mao4 zhi2 ge1 tun2 yun2 。
- you3 ru2 du2 xing3 ren2 ， bu2 shou4 qu1 nie4 xun1 。
- ru2 bi3 zhi4 ren2 zhe3 ， zi4 yu3 shi4 su2 fen1 。
- ru4 huo3 qie3 bu2 re4 ， kuang4 nai3 feng2 chao2 xin1 。
- xiao3 ren2 rou2 ruo4 zi1 ， nan2 yu3 jun1 zi3 qun2 。

## 注释

## 译文

## 赏析
