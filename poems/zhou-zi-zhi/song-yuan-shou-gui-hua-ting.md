---
id: zhou-zi-zhi-song-yuan-shou-gui-hua-ting
title: 送元壽歸華亭
titlePinyin: song4 yuan2 shou4 gui1 hua2 ting2
titleSlug: song-yuan-shou-gui-hua-ting
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 念昔得左魚，相逢各萍梗。
- 我方事米鹽，君亦厭簿領。
- 豈曰吾無徒，其實但弔影。
- 殷勤共杯酌，邂逅得俄頃。
- 坐中老於菟，神色甚凶獷。
- 一軀垂豕腹，兩眼張牛猛。
- 酒行殊未闌，幽事頗遭梗。
- 人生聚散多，快意復難逞。
- 只今幾何時，我居已深屏。
- 君亦乘歸舟，久别勞問省。
- 長言出新詩，小酌共晝永。
- 平生發硎刃，妙割無肯綮。
- 豈容金九傍，臥著函牛鼎。
- 廟堂重汲引，盡取無短綆。
- 會當從隗始，豈復雜噲等。
- 願君飛尺書，早發慰晚景。
- 功名要激昂，人事勿暖冷。
- 爲我謝黄郎，無路勤造請。
- 熟醉倘有味，高臥不須醒。
- 仍煩織筠笯，丹砂寄圓頂。

## 拼音

- nian4 xi1 de2 zuo3 yu2 ， xiang1 feng2 ge4 ping2 geng3 。
- wo3 fang1 shi4 mi3 yan2 ， jun1 yi4 yan4 bo2 ling3 。
- qi3 yue1 wu2 wu2 tu2 ， qi2 shi2 dan4 diao4 ying3 。
- yin1 qin2 gong4 bei1 zhuo2 ， xie4 hou4 de2 e2 qing3 。
- zuo4 zhong1 lao3 wu1 tu2 ， shen2 se4 shen4 xiong1 guang3 。
- yi4 qu1 chui2 shi3 fu4 ， liang3 yan3 zhang1 niu2 meng3 。
- jiu3 xing2 shu1 wei4 lan2 ， you1 shi4 po1 zao1 geng3 。
- ren2 sheng1 ju4 san4 duo1 ， kuai4 yi4 fu4 nan2 cheng3 。
- zhi1 jin1 ji1 he2 shi2 ， wo3 ju1 yi3 shen1 ping2 。
- jun1 yi4 cheng2 gui1 zhou1 ， jiu3 bie2 lao2 wen4 sheng3 。
- chang2 yan2 chu1 xin1 shi1 ， xiao3 zhuo2 gong4 zhou4 yong3 。
- ping2 sheng1 fa1 xing2 ren4 ， miao4 ge1 wu2 ken3 qing4 。
- qi3 rong2 jin1 jiu3 bang4 ， wo4 zhu4 han2 niu2 ding3 。
- miao4 tang2 zhong4 ji2 yin3 ， jin4 qu3 wu2 duan3 geng3 。
- hui4 dang1 cong2 wei3 shi3 ， qi3 fu4 za2 kuai4 deng3 。
- yuan4 jun1 fei1 chi3 shu1 ， zao3 fa1 wei4 wan3 jing3 。
- gong1 ming2 yao4 ji1 ang2 ， ren2 shi4 wu4 nuan3 leng3 。
- wei2 wo3 xie4 huang2 lang2 ， wu2 lu4 qin2 zao4 qing3 。
- shu2 zui4 tang3 you3 wei4 ， gao1 wo4 bu4 xu1 xing3 。
- reng2 fan2 zhi1 yun2 nu2 ， dan1 sha1 ji4 yuan2 ding3 。

## 注释

## 译文

## 赏析
