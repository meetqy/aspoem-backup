---
id: zhou-zi-zhi-shi-liu-ye-yue-se-shen-ming-yu-ke-zhao-zhou-zhi-pu-ning-si
title: 十六夜月色甚明與客棹舟至普寧寺
titlePinyin: shi2 liu4 ye4 yue4 se4 shen4 ming2 yu3 ke4 zhao4 zhou1 zhi4 pu3 ning2 si4
titleSlug: shi-liu-ye-yue-se-shen-ming-yu-ke-zhao-zhou-zhi-pu-ning-si
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 昨宵明月共千里，今夕極天無一雲。
- 不知誰令太虚空，着此皎皎白玉盆。
- 長空與月慰愁眼，良夜得酒含微醺。
- 天公有約不可負，急蕩兩槳凌江濆。
- 更攜江上滿船月，來打寺下三更門。
- 脩廊夜寂風葉亂，古佛不語殘膏存。
- 老禪今夕但拍手，狂客數輩空餘樽。
- 高談劇語天亦怒，白璧故遣雲相吞。
- 人言禍福真倚伏，歡常有餘飲不足。
- 篙師促客歸去來，夜半風顛浪如屋。

## 拼音

- zuo2 xiao1 ming2 yue4 gong4 qian1 li3 ， jin1 xi1 ji2 tian1 wu2 yi4 yun2 。
- bu4 zhi1 shui2 ling4 tai4 xu1 kong1 ， zhe0 ci3 jiao3 jiao3 bai2 yu4 pen2 。
- chang2 kong1 yu3 yue4 wei4 chou2 yan3 ， liang2 ye4 de2 jiu3 han2 wei1 xun1 。
- tian1 gong1 you3 yue1 bu4 ke3 fu4 ， ji2 dang4 liang3 jiang3 ling2 jiang1 pen1 。
- geng4 xie2 jiang1 shang4 man3 chuan2 yue4 ， lai2 da3 si4 xia4 san1 geng1 men2 。
- xiu1 lang2 ye4 ji4 feng1 ye4 luan4 ， gu3 fo2 bu4 yu3 can2 gao1 cun2 。
- lao3 shan4 jin1 xi1 dan4 pai1 shou3 ， kuang2 ke4 shu4 bei4 kong1 yu2 zun1 。
- gao1 tan2 ju4 yu3 tian1 yi4 nu4 ， bai2 bi4 gu4 qian3 yun2 xiang1 tun1 。
- ren2 yan2 huo4 fu2 zhen1 yi3 fu2 ， huan1 chang2 you3 yu2 yin3 bu4 zu2 。
- gao1 shi1 cu4 ke4 gui1 qu4 lai2 ， ye4 ban4 feng1 dian1 lang4 ru2 wu1 。

## 注释

## 译文

## 赏析
