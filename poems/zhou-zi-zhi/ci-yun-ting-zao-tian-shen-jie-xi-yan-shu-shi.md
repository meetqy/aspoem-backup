---
id: zhou-zi-zhi-ci-yun-ting-zao-tian-shen-jie-xi-yan-shu-shi
title: 次韻庭藻天申節錫燕書事
titlePinyin: ci4 yun4 ting2 zao3 tian1 shen1 jie2 xi1 yan4 shu1 shi4
titleSlug: ci-yun-ting-zao-tian-shen-jie-xi-yan-shu-shi
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 千秋舞馬初登床，新歌樂府傳霓裳。
- 當時提封三萬里，人間何處無農桑。
- 邇來重見太平日，侍臣復上開元觴。
- 雲門一闋天樂奏，瑞獸三尺南金黄。
- 師臣擁珮燕旨酒，虎臣杖節嚴秋霜。
- 成功乃自師尚父，異姓不數汾陽王。
- 紫皇萬歲壽明主，斗魁六宿來文昌。
- 三呼往往出靈嶽，由漢以來無此祥。
- 諸公自是列宿數，玉階合望重瞳光。
- 聖朝御極日杲杲，風雨順序天蒼蒼。
- 虞階已復罷干羽，漢郡會看開樂浪。
- 小臣拜手亦稽首，願祝地久仍天長。

## 拼音

- qian1 qiu1 wu3 ma3 chu1 deng1 chuang2 ， xin1 ge1 le4 fu3 chuan2 ni2 shang0 。
- dang1 shi2 ti2 feng1 san1 wan4 li3 ， ren2 jian4 he2 chu3 wu2 nong2 sang1 。
- er3 lai2 zhong4 jian4 tai4 ping2 ri4 ， shi4 chen2 fu4 shang4 kai1 yuan2 shang1 。
- yun2 men2 yi2 que4 tian1 le4 zou4 ， rui4 shou4 san1 chi3 nan2 jin1 huang2 。
- shi1 chen2 yong1 pei4 yan4 zhi3 jiu3 ， hu3 chen2 zhang4 jie2 yan2 qiu1 shuang1 。
- cheng2 gong1 nai3 zi4 shi1 shang4 fu4 ， yi4 xing4 bu2 shu4 fen2 yang2 wang2 。
- zi3 huang2 wan4 sui4 shou4 ming2 zhu3 ， dou4 kui2 liu4 su4 lai2 wen2 chang1 。
- san1 hu1 wang3 wang3 chu1 ling2 yue4 ， you2 han4 yi3 lai2 wu2 ci3 xiang2 。
- zhu1 gong1 zi4 shi4 lie4 su4 shu4 ， yu4 jie1 he2 wang4 zhong4 tong2 guang1 。
- sheng4 chao2 yu4 ji2 ri4 gao3 gao3 ， feng1 yu3 shun4 xu4 tian1 cang1 cang1 。
- yu2 jie1 yi3 fu4 ba4 gan1 yu3 ， han4 jun4 hui4 kan4 kai1 le4 lang4 。
- xiao3 chen2 bai4 shou3 yi4 qi3 shou3 ， yuan4 zhu4 di4 jiu3 reng2 tian1 chang2 。

## 注释

## 译文

## 赏析
