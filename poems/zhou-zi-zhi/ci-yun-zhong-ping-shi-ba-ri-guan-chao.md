---
id: zhou-zi-zhi-ci-yun-zhong-ping-shi-ba-ri-guan-chao
title: 次韻仲平十八日觀潮
titlePinyin: ci4 yun4 zhong4 ping2 shi2 ba1 ri4 guan1 chao2
titleSlug: ci-yun-zhong-ping-shi-ba-ri-guan-chao
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 吳兒輕生命如線，赤脚翻身踏江練。
- 南人慣看心不驚，北客平生眼希見。
- 海上潮來雪不如，中郎詩成錦初爛。
- 句法豈但窺澄江，壯士何從挽天漢。
- 飛流濺沫不足論，萬壑千巖此爲冠。
- 觧言越嶠翠摩空，歲與浪花爭隱見。
- 我亦蒼顔閲九州，始問江神得奇玩。
- 六年東望西興雲，歲月崩奔一飛箭。
- 擬將匹練作江圖，歸與故人誇偉觀。
- 倘從江海識波濤，分逐秋篷共流轉。
- 試令海若語馮夷，慚色自應須滿面。
- 誰當更草海潮篇，詞采風流付王翰。

## 拼音

- wu2 er2 qing1 sheng1 ming4 ru2 xian4 ， chi4 jiao3 fan1 shen1 ta4 jiang1 lian4 。
- nan2 ren2 guan4 kan4 xin1 bu4 jing1 ， bei3 ke4 ping2 sheng1 yan3 xi1 jian4 。
- hai3 shang4 chao2 lai2 xue3 bu4 ru2 ， zhong1 lang2 shi1 cheng2 jin3 chu1 lan4 。
- ju4 fa3 qi3 dan4 kui1 cheng2 jiang1 ， zhuang4 shi4 he2 cong2 wan3 tian1 han4 。
- fei1 liu2 jian4 mo4 bu4 zu2 lun4 ， wan4 he4 qian1 yan2 ci3 wei2 guan1 。
- jie3 yan2 yue4 jiao4 cui4 mo2 kong1 ， sui4 yu3 lang4 hua1 zheng1 yin3 jian4 。
- wo3 yi4 cang1 yan2 yue4 jiu3 zhou1 ， shi3 wen4 jiang1 shen2 de2 qi2 wan2 。
- liu4 nian2 dong1 wang4 xi1 xing1 yun2 ， sui4 yue4 beng1 ben1 yi4 fei1 jian4 。
- ni3 jiang1 pi3 lian4 zuo4 jiang1 tu2 ， gui1 yu3 gu4 ren2 kua1 wei3 guan1 。
- tang3 cong2 jiang1 hai3 shi2 bo1 tao1 ， fen1 zhu2 qiu1 peng2 gong4 liu2 zhuan3 。
- shi4 ling4 hai3 ruo4 yu3 feng2 yi2 ， can2 se4 zi4 ying1 xu1 man3 mian4 。
- shui2 dang1 geng4 cao3 hai3 chao2 pian1 ， ci2 cai3 feng1 liu2 fu4 wang2 han4 。

## 注释

## 译文

## 赏析
