---
id: zhou-zi-zhi-san-yue-san-ye-de-mei-hua-shu-zhi-deng-xia-zuo
title: 三月三夜得梅花數枝燈下作
titlePinyin: san1 yue4 san1 ye4 de2 mei2 hua1 shu4 zhi1 deng1 xia4 zuo4
titleSlug: san-yue-san-ye-de-mei-hua-shu-zhi-deng-xia-zuo
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 故人遠客天一涯，寄我萬里風前枝。
- 方壺含澌不受汙，可着玉樹瑤林姿。
- 孤芳妙質不可說，天香肯復須人知。
- 老人不作世間夢，但見玉友如兒時。
- 急張青燈當明月，要看疏影横屏幃。
- 花寒不睡斗欲落，笑語似與人追隨。
- 持杯未怪此宵樂，論情忍負平生期。
- 回頭却憶青山道，處處相逢花不老。
- 短籬飛雪山更寒，古木啼烏月催曉。
- 清魂屢往途路遙，故人久别相知少。
- 只今如此邂逅何，莫厭詩成苦相惱。

## 拼音

- gu4 ren2 yuan3 ke4 tian1 yi4 ya2 ， ji4 wo3 wan4 li3 feng1 qian2 zhi1 。
- fang1 hu2 han2 si1 bu2 shou4 wu1 ， ke3 zhe0 yu4 shu4 yao2 lin2 zi1 。
- gu1 fang1 miao4 zhi4 bu4 ke3 shuo1 ， tian1 xiang1 ken3 fu4 xu1 ren2 zhi1 。
- lao3 ren2 bu2 zuo4 shi4 jian4 meng4 ， dan4 jian4 yu4 you3 ru2 er2 shi2 。
- ji2 zhang1 qing1 deng1 dang1 ming2 yue4 ， yao4 kan4 shu1 ying3 heng2 ping2 wei2 。
- hua1 han2 bu2 shui4 dou4 yu4 luo4 ， xiao4 yu3 si4 yu3 ren2 zhui1 sui2 。
- chi2 bei1 wei4 guai4 ci3 xiao1 le4 ， lun4 qing2 ren3 fu4 ping2 sheng1 qi1 。
- hui2 tou2 que4 yi4 qing1 shan1 dao4 ， chu3 chu3 xiang1 feng2 hua1 bu4 lao3 。
- duan3 li2 fei1 xue3 shan1 geng4 han2 ， gu3 mu4 ti2 wu1 yue4 cui1 xiao3 。
- qing1 hun2 lü3 wang3 tu2 lu4 yao2 ， gu4 ren2 jiu3 bie2 xiang1 zhi1 shao3 。
- zhi1 jin1 ru2 ci3 xie4 hou4 he2 ， mo4 yan4 shi1 cheng2 ku3 xiang4 nao3 。

## 注释

## 译文

## 赏析
