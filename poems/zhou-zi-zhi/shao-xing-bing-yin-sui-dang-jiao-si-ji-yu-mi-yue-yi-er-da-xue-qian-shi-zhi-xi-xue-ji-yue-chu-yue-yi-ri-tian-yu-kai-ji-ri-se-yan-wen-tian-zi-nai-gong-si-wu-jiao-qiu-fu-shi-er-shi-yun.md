---
id: zhou-zi-zhi-shao-xing-bing-yin-sui-dang-jiao-si-ji-yu-mi-yue-yi-er-da-xue-qian-shi-zhi-xi-xue-ji-yue-chu-yue-yi-ri-tian-yu-kai-ji-ri-se-yan-wen-tian-zi-nai-gong-si-wu-jiao-qiu-fu-shi-er-shi-yun
title: 紹興丙寅歲當郊祀積雨彌月已而大雪前事之夕雪霽月出越翌日天宇開霽日色晏温天子乃躬祀於郊丘賦詩二十韻
titlePinyin: shao4 xing1 bing3 yin2 sui4 dang1 jiao1 si4 ji1 yu3 mi2 yue4 yi3 er2 da4 xue3 qian2 shi4 zhi1 xi1 xue3 ji4 yue4 chu1 yue4 yi4 ri4 tian1 yu3 kai1 ji4 ri4 se4 yan4 wen1 tian1 zi3 nai3 gong1 si4 wu1 jiao1 qiu1 fu4 shi1 er4 shi2 yun4
titleSlug: shao-xing-bing-yin-sui-dang-jiao-si-ji-yu-mi-yue-yi-er-da-xue-qian-shi-zhi-xi-xue-ji-yue-chu-yue-yi-ri-tian-yu-kai-ji-ri-se-yan-wen-tian-zi-nai-gong-si-wu-jiao-qiu-fu-shi-er-shi-yun
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 寶曆三千歲，龍飛二十春。
- 胡弓不窺月，塞馬自無塵。
- 禮樂湮淪久，君臣制作新。
- 誠心躬廟饗，大祀肅郊禋。
- 密雪埋羣嶂，凝陰翳上旻。
- 九枝騰曉日，萬騎出嚴宸。
- 輦路晴沙輭，宮城宿霧勻。
- 崇壇方肇造，蒼璧遂前陳。
- 秀色霜明俎，華滋露濕裀。
- 馨香登秬黍，繭栗薦黄犉。
- 月引笙簫度，風傳贊祝頻。
- 依稀望璇極，髣髴降天神。
- 皎皎星垂象，沉沉夜嚮晨。
- 一人宣玉册，百執奉朝紳。
- 欲識蒼穹意，當知肸蠁臻。
- 歷年綿聖祚，敷錫惠斯民。
- 回駕蒼龍闕，旋軍羽衛屯。
- 拜恩元老重，沛澤萬方均。
- 盛世無遺典，中華有聖人。
- 書生亦何幸，奔走綴祠臣。

## 拼音

- bao3 li4 san1 qian1 sui4 ， long2 fei1 er4 shi2 chun1 。
- hu2 gong1 bu4 kui1 yue4 ， sai1 ma3 zi4 wu2 chen2 。
- li3 le4 yan1 lun2 jiu3 ， jun1 chen2 zhi4 zuo4 xin1 。
- cheng2 xin1 gong1 miao4 xiang3 ， da4 si4 su4 jiao1 yin1 。
- mi4 xue3 mai2 qun2 zhang4 ， ning2 yin1 yi4 shang4 min2 。
- jiu3 zhi1 teng2 xiao3 ri4 ， wan4 qi2 chu1 yan2 chen2 。
- nian3 lu4 qing2 sha1 ruan3 ， gong1 cheng2 su4 wu4 yun2 。
- chong2 tan2 fang1 zhao4 zao4 ， cang1 bi4 sui4 qian2 chen2 。
- xiu4 se4 shuang1 ming2 zu3 ， hua2 zi1 lu4 shi1 yin1 。
- xin1 xiang1 deng1 ju4 shu3 ， jian3 li4 jian4 huang2 chun2 。
- yue4 yin3 sheng1 xiao1 du4 ， feng1 chuan2 zan4 zhu4 bin1 。
- yi1 xi1 wang4 xuan2 ji2 ， fang3 fu2 jiang4 tian1 shen2 。
- jiao3 jiao3 xing1 chui2 xiang4 ， chen2 chen2 ye4 xiang4 chen2 。
- yi4 ren2 xuan1 yu4 ce4 ， bai3 zhi2 feng4 chao2 shen1 。
- yu4 shi2 cang1 qiong2 yi4 ， dang1 zhi1 xi1 xiang3 zhen1 。
- li4 nian2 mian2 sheng4 zuo4 ， fu1 xi1 hui4 si1 min2 。
- hui2 jia4 cang1 long2 que4 ， xuan2 jun1 yu3 wei4 tun2 。
- bai4 en1 yuan2 lao3 zhong4 ， pei4 ze2 wan4 fang1 jun1 。
- sheng4 shi4 wu2 yi2 dian3 ， zhong1 hua2 you3 sheng4 ren2 。
- shu1 sheng1 yi4 he2 xing4 ， ben1 zou3 zhui4 ci2 chen2 。

## 注释

## 译文

## 赏析
