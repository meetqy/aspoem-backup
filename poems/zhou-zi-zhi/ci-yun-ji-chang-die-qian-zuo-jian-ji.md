---
id: zhou-zi-zhi-ci-yun-ji-chang-die-qian-zuo-jian-ji
title: 次韻季常疊前作見寄
titlePinyin: ci4 yun4 ji4 chang2 die2 qian2 zuo4 jian4 ji4
titleSlug: ci-yun-ji-chang-die-qian-zuo-jian-ji
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 人生富貴如五侯，祿豐位大功不酬。
- 朱輪華屋令人羞，一蓑不如歸飯牛。
- 自駕款叚馬少遊，勝驟玉腕尚書騮。
- 少年蹭蹬在丘壑，晚歲風雨悲梧楸。
- 江邊短艇苦喚我，此心勇往誰能留。
- 幽期正怨齒髪悞，事定不須龜筴籌。
- 言雖太漫君莫笑，與語俗人真暗投。
- 香秔炊熟碧鱸美，横江已辦秋風鈎。
- 胸中它日幾雲夢，四海不勞圍寸眸。
- 肯聽兒女昵昵語，秋蟲悲笑徒啾啁。
- 陽春白雪一落耳，竹枝凄怨慚蠻謳。

## 拼音

- ren2 sheng1 fu4 gui4 ru2 wu3 hou2 ， lu4 feng1 wei4 da4 gong1 bu4 chou2 。
- zhu1 lun2 hua2 wu1 ling4 ren2 xiu1 ， yi4 suo1 bu4 ru2 gui1 fan4 niu2 。
- zi4 jia4 kuan3 jia3 ma3 shao3 you2 ， sheng4 zhou4 yu4 wan4 shang4 shu1 liu2 。
- shao4 nian2 ceng4 deng4 zai4 qiu1 he4 ， wan3 sui4 feng1 yu3 bei1 wu2 qiu1 。
- jiang1 bian1 duan3 ting3 ku3 huan4 wo3 ， ci3 xin1 yong3 wang3 shui2 neng2 liu2 。
- you1 qi1 zheng4 yuan4 chi3 fa4 wu4 ， shi4 ding4 bu4 xu1 gui1 ce4 chou2 。
- yan2 sui1 tai4 man4 jun1 mo4 xiao4 ， yu3 yu3 su2 ren2 zhen1 an4 tou2 。
- xiang1 jing1 chui1 shu2 bi4 lu2 mei3 ， heng2 jiang1 yi3 ban4 qiu1 feng1 gou1 。
- xiong1 zhong1 ta1 ri4 ji1 yun2 meng4 ， si4 hai3 bu4 lao2 wei2 cun4 mou2 。
- ken3 ting1 er2 nü3 ni4 ni4 yu3 ， qiu1 chong2 bei1 xiao4 tu2 jiu1 zhou1 。
- yang2 chun1 bai2 xue3 yi2 luo4 er3 ， zhu2 zhi1 qi1 yuan4 can2 man2 ou1 。

## 注释

## 译文

## 赏析
