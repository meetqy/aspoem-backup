---
id: zhou-zi-zhi-ti-long-mian-hua-si-ma-tu
title: 題龍眠畫四馬圖
titlePinyin: ti2 long2 mian2 hua4 si4 ma3 tu2
titleSlug: ti-long-mian-hua-si-ma-tu
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 裕陵神謨與天通，崑崙以西俱鑿空。
- 渥洼初來九夷服，盡得大宛三象龍。
- 于闐鳳腦世未識，但見蹴踏長秋風。
- 鬼章錦膊驚絕代，更看吐蕃獅子驄。
- 胡兒骯髒雙眼碧，錦韀錯落青絲籠。
- 最後一匹號雄健，見自往來天仗中。
- 羽林騎士鐵撾肅，鳴珂蹀躞纓垂紅。
- 諸番入貢御閑溢，君王晝坐蓬萊宫。
- 爲臨玉陛閱神駿，詔寫真形誰最工。
- 龍眠妙伎非俗畫，不數當年老曹霸。
- 三驄豈是拳毛騧，俶儻權奇頗閑暇。
- 籋雲之姿迣萬里，太一來貺天馬下。
- 內人傳看十二蹄，一笑微生咫尺威。
- 自從鼎湖弓劍墜，龍媒上天久不歸。
- 只今空對畫圖泣，忍聽鳥呼金粟堆。

## 拼音

- yu4 ling2 shen2 mo2 yu3 tian1 tong1 ， kun1 lun2 yi3 xi1 ju4 zao2 kong1 。
- wo4 wa1 chu1 lai2 jiu3 yi2 fu2 ， jin4 de2 da4 wan3 san1 xiang4 long2 。
- yu2 tian2 feng4 nao3 shi4 wei4 shi2 ， dan4 jian4 cu4 ta4 chang2 qiu1 feng1 。
- gui3 zhang1 jin3 bo2 jing1 jue2 dai4 ， geng4 kan4 tu3 bo1 shi1 zi3 cong1 。
- hu2 er2 ang1 zang1 shuang1 yan3 bi4 ， jin3 jian1 cuo4 luo4 qing1 si1 long2 。
- zui4 hou4 yi4 pi3 hao4 xiong2 jian4 ， jian4 zi4 wang3 lai2 tian1 zhang4 zhong1 。
- yu3 lin2 qi2 shi4 tie3 zhua1 su4 ， ming2 ke1 die2 xie4 ying1 chui2 hong2 。
- zhu1 fan1 ru4 gong4 yu4 xian2 yi4 ， jun1 wang2 zhou4 zuo4 peng2 lai2 gong1 。
- wei2 lin2 yu4 bi4 yue4 shen2 jun4 ， zhao4 xie3 zhen1 xing2 shui2 zui4 gong1 。
- long2 mian2 miao4 ji4 fei1 su2 hua4 ， bu2 shu4 dang1 nian2 lao3 cao2 ba4 。
- san1 cong1 qi3 shi4 quan2 mao2 gua1 ， chu4 tang3 quan2 qi2 po1 xian2 xia2 。
- nie4 yun2 zhi1 zi1 zhi4 wan4 li3 ， tai4 yi4 lai2 kuang4 tian1 ma3 xia4 。
- nei4 ren2 chuan2 kan4 shi2 er4 ti2 ， yi2 xiao4 wei1 sheng1 zhi3 chi3 wei1 。
- zi4 cong2 ding3 hu2 gong1 jian4 zhui4 ， long2 mei2 shang4 tian1 jiu3 bu4 gui1 。
- zhi1 jin1 kong1 dui4 hua4 tu2 qi4 ， ren3 ting1 niao3 hu1 jin1 su4 dui1 。

## 注释

## 译文

## 赏析
