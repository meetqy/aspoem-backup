---
id: zhou-zi-zhi-yu-tong-she-lang-guan-chao-fen-yun-de-huan-zi-yi-zi-jiang-zi-san-shou-yi-zi-jiang-zi-wei-zuo-ke-zuo-qi-yi
title: 與同舍郎觀潮分韻得還字一字江字三首一字江字爲坐客作  其一
titlePinyin: yu3 tong2 she4 lang2 guan1 chao2 fen1 yun4 de2 huan2 zi4 yi0 zi4 jiang1 zi4 san1 shou3 yi2 zi4 jiang1 zi4 wei2 zuo4 ke4 zuo4     qi2 yi1
titleSlug: yu-tong-she-lang-guan-chao-fen-yun-de-huan-zi-yi-zi-jiang-zi-san-shou-yi-zi-jiang-zi-wei-zuo-ke-zuo-qi-yi
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 人生如微塵，同一霄壤間。
- 可笑蠛蠓眼，但窺甕中天。
- 錢塘俯滄海，八月壯濤瀾。
- 始疑疋練横，旋作萬馬翻。
- 海門屹中開，方壺忽當前。
- 不知何巨鰲，爲我戴三山。
- 銀光射傑閣，玉筍垂朱欄。
- 須臾擊飛雪，噴薄上簾顔。
- 相見各驚顧，日暮殊未還。
- 那知在空濛，但怪毛髪寒。
- 平生雲夢胸，始信宇宙寛。
- 安得凌雲手，大筆如脩椽。
- 盡挽卷天浪，參差入豪端。

## 拼音

- ren2 sheng1 ru2 wei1 chen2 ， tong2 yi4 xiao1 rang3 jian4 。
- ke3 xiao4 mie4 meng3 yan3 ， dan4 kui1 weng4 zhong1 tian1 。
- qian2 tang2 fu3 cang1 hai3 ， ba1 yue4 zhuang4 tao1 lan2 。
- shi3 yi2 pi3 lian4 heng2 ， xuan2 zuo4 wan4 ma3 fan1 。
- hai3 men2 yi4 zhong1 kai1 ， fang1 hu2 hu1 dang1 qian2 。
- bu4 zhi1 he2 ju4 ao2 ， wei2 wo3 dai4 san1 shan1 。
- yin2 guang1 she4 jie2 ge2 ， yu4 sun3 chui2 zhu1 lan2 。
- xu1 yu2 ji1 fei1 xue3 ， pen1 bao2 shang4 lian2 yan2 。
- xiang1 jian4 ge4 jing1 gu4 ， ri4 mu4 shu1 wei4 huan2 。
- na4 zhi1 zai4 kong1 meng2 ， dan4 guai4 mao2 fa4 han2 。
- ping2 sheng1 yun2 meng4 xiong1 ， shi3 xin4 yu3 zhou4 kuan1 。
- an1 de2 ling2 yun2 shou3 ， da4 bi3 ru2 xiu1 chuan2 。
- jin4 wan3 juan4 tian1 lang4 ， can1 cha4 ru4 hao2 duan1 。

## 注释

## 译文

## 赏析
