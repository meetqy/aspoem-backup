---
id: zhou-zi-zhi-ci-yun-sun-zi-shao-shan-fan
title: 次韻孫子紹山礬
titlePinyin: ci4 yun4 sun1 zi3 shao4 shan1 fan2
titleSlug: ci-yun-sun-zi-shao-shan-fan
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 造化出尤物，餘芳若爲容。
- 遙知補陀山，天香落巖風。
- 題評付大手，妙質煩天公。
- 捧心陋嫫母，彼美唯孟庸。
- 但恐兩無情，一笑花遂空。
- 賴此絕世姿，墮君幽句中。
- 相識苦恨晚，著語今復仝。
- 願偕九畹蘭，結根永相從。
- 可憐金錢花，亦薦白玉鍾。
- 勿遣倡條滋，亂我風露叢。

## 拼音

- zao4 hua4 chu1 you2 wu4 ， yu2 fang1 ruo4 wei2 rong2 。
- yao2 zhi1 bu3 tuo2 shan1 ， tian1 xiang1 luo4 yan2 feng1 。
- ti2 ping2 fu4 da4 shou3 ， miao4 zhi4 fan2 tian1 gong1 。
- peng3 xin1 lou4 mo2 mu3 ， bi3 mei3 wei2 meng4 yong1 。
- dan4 kong3 liang3 wu2 qing2 ， yi2 xiao4 hua1 sui4 kong1 。
- lai4 ci3 jue2 shi4 zi1 ， duo4 jun1 you1 ju4 zhong1 。
- xiang1 shi2 ku3 hen4 wan3 ， zhu4 yu3 jin1 fu4 tong2 。
- yuan4 xie2 jiu3 wan3 lan2 ， jie2 gen1 yong3 xiang1 cong2 。
- ke3 lian2 jin1 qian2 hua1 ， yi4 jian4 bai2 yu4 zhong1 。
- wu4 qian3 chang4 tiao2 zi1 ， luan4 wo3 feng1 lu4 cong2 。

## 注释

## 译文

## 赏析
