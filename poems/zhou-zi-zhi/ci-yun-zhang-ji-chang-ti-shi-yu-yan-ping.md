---
id: zhou-zi-zhi-ci-yun-zhang-ji-chang-ti-shi-yu-yan-ping
title: 次韵章季常題石魚研屏
titlePinyin: ci4 yun4 zhang1 ji4 chang2 ti2 shi2 yu2 yan2 ping2
titleSlug: ci-yun-zhang-ji-chang-ti-shi-yu-yan-ping
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 蒼崖百丈懸江濱，江潭下躍吞舟鱗。
- 戲將雙影倒掛崖石上，妙絕始信陽侯神。
- 短屏誰爲琢山骨，與君一障西風塵。
- 世間百怪那可解，清詩宛轉聊窮因。
- 問誰幻出水底石，掉尾鼓鬛波粼粼。
- 固應鳳咮與龍尾，明窗淨几長相親。
- 君家機雲好兄弟，玉山對峙高嶙峋。
- 爲貧聊試漆園吏，手板拄頰心看雲。
- 要收江湖入几席，釣竿拂水垂風綸。
- 誰當爲我語石魚，莫愛浪翻月白千頃江鎔銀。
- 但願玉堂常伴直，對此風流千載人。

## 拼音

- cang1 ya2 bai3 zhang4 xuan2 jiang1 bin1 ， jiang1 tan2 xia4 yue4 tun1 zhou1 lin2 。
- xi4 jiang1 shuang1 ying3 dao3 gua4 ya2 shi2 shang4 ， miao4 jue2 shi3 xin4 yang2 hou2 shen2 。
- duan3 ping2 shui2 wei2 zhuo2 shan1 gu3 ， yu3 jun1 yi2 zhang4 xi1 feng1 chen2 。
- shi4 jian4 bai3 guai4 na4 ke3 jie3 ， qing1 shi1 wan3 zhuan3 liao2 qiong2 yin1 。
- wen4 shui2 huan4 chu1 shui3 di3 shi2 ， diao4 wei3 gu3 lie4 bo1 lin2 lin2 。
- gu4 ying1 feng4 zhou4 yu3 long2 wei3 ， ming2 chuang1 jing4 ji3 chang2 xiang1 qin1 。
- jun1 jia1 ji1 yun2 hao3 xiong1 di4 ， yu4 shan1 dui4 zhi4 gao1 lin2 xun2 。
- wei2 pin2 liao2 shi4 qi1 yuan2 li4 ， shou3 ban3 zhu3 jia2 xin1 kan4 yun2 。
- yao4 shou1 jiang1 hu2 ru4 ji3 xi2 ， diao4 gan1 fu2 shui3 chui2 feng1 lun2 。
- shui2 dang1 wei2 wo3 yu3 shi2 yu2 ， mo4 ai4 lang4 fan1 yue4 bai2 qian1 qing3 jiang1 rong2 yin2 。
- dan4 yuan4 yu4 tang2 chang2 ban4 zhi2 ， dui4 ci3 feng1 liu2 qian1 zai4 ren2 。

## 注释

## 译文

## 赏析
