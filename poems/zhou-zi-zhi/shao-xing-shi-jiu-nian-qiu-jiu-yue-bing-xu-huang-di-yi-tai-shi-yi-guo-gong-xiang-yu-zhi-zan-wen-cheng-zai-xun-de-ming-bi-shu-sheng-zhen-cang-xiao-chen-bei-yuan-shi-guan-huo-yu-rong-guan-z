---
id: zhou-zi-zhi-shao-xing-shi-jiu-nian-qiu-jiu-yue-bing-xu-huang-di-yi-tai-shi-yi-guo-gong-xiang-yu-zhi-zan-wen-cheng-zai-xun-de-ming-bi-shu-sheng-zhen-cang-xiao-chen-bei-yuan-shi-guan-huo-yu-rong-guan-zai-bai-qi-shou-fu-shi-er-shi-yun-shang-jin
title: 紹興十九年秋九月丙戌皇帝以太師益國公像御製贊文稱載勳德命祕書省珍藏小臣備員史館獲預榮觀再拜稽首賦詩二十韻上進
titlePinyin: shao4 xing1 shi2 jiu3 nian2 qiu1 jiu3 yue4 bing3 xu1 huang2 di4 yi3 tai4 shi1 yi4 guo2 gong1 xiang4 yu4 zhi4 zan4 wen2 cheng1 zai4 xun1 de2 ming4 bi4 shu1 sheng3 zhen1 cang2 xiao3 chen2 bei4 yuan2 shi3 guan3 huo4 yu4 rong2 guan1 zai4 bai4 qi3 shou3 fu4 shi1 er4 shi2 yun4 shang4 jin4
titleSlug: shao-xing-shi-jiu-nian-qiu-jiu-yue-bing-xu-huang-di-yi-tai-shi-yi-guo-gong-xiang-yu-zhi-zan-wen-cheng-zai-xun-de-ming-bi-shu-sheng-zhen-cang-xiao-chen-bei-yuan-shi-guan-huo-yu-rong-guan-zai-bai-qi-shou-fu-shi-er-shi-yun-shang-jin
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 真人乘六龍，垂拱御八極。
- 日月一照臨，乾坤盡開闢。
- 向來草昧初，廟議資玉食。
- 當時無遠謀，從事日鋒鏑。
- 維師有尚父，端拜奏奇策。
- 投戈休五兵，執玉朝萬國。
- 展寀禮太常，勒功歸帝籍。
- 異報旌殊猷，聖意益烜赫。
- 御府傳丹青，金匱秘東壁。
- 天語粹堯謨，宸奎明寶墨。
- 想當緘錦囊，喜色動咫尺。
- 伊誰蒙此恩，從古所未識。
- 在昔聞商宗，良弼夢天錫。
- 惟肖得形似，審象勞刻畫。
- 凌烟與雲臺，輔佐亦努力。
- 辛勤入圖畫，文字紀功德。
- 何爲得斯名，往往盡兵革。
- 安能不戰勝，有此曠世跡。
- 誰持雲漢章，雕鎸付金石。
- 千秋事明主，萬世垂典册。

## 拼音

- zhen1 ren2 cheng2 liu4 long2 ， chui2 gong3 yu4 ba1 ji2 。
- ri4 yue4 yi1 zhao4 lin2 ， qian2 kun1 jin4 kai1 pi4 。
- xiang4 lai2 cao3 mei4 chu1 ， miao4 yi4 zi1 yu4 shi2 。
- dang1 shi2 wu2 yuan3 mou2 ， cong2 shi4 ri4 feng1 di2 。
- wei2 shi1 you3 shang4 fu4 ， duan1 bai4 zou4 qi2 ce4 。
- tou2 ge1 xiu1 wu3 bing1 ， zhi2 yu4 chao2 wan4 guo2 。
- zhan3 cai3 li3 tai4 chang2 ， le4 gong1 gui1 di4 ji2 。
- yi4 bao4 jing1 shu1 you2 ， sheng4 yi4 yi4 xuan1 he4 。
- yu4 fu3 chuan2 dan1 qing1 ， jin1 kui4 mi4 dong1 bi4 。
- tian1 yu3 cui4 yao2 mo2 ， chen2 kui2 ming2 bao3 mo4 。
- xiang3 dang1 jian1 jin3 nang2 ， xi3 se4 dong4 zhi3 chi3 。
- yi1 shui2 meng2 ci3 en1 ， cong2 gu3 suo3 wei4 shi2 。
- zai4 xi1 wen2 shang1 zong1 ， liang2 bi4 meng4 tian1 xi1 。
- wei2 xiao4 de2 xing2 si4 ， shen3 xiang4 lao2 ke4 hua4 。
- ling2 yan1 yu3 yun2 tai2 ， fu3 zuo3 yi4 nu3 li4 。
- xin1 qin2 ru4 tu2 hua4 ， wen2 zi4 ji4 gong1 de2 。
- he2 wei2 de2 si1 ming2 ， wang3 wang3 jin4 bing1 ge2 。
- an1 neng2 bu2 zhan4 sheng4 ， you3 ci3 kuang4 shi4 ji4 。
- shui2 chi2 yun2 han4 zhang1 ， diao1 juan1 fu4 jin1 shi2 。
- qian1 qiu1 shi4 ming2 zhu3 ， wan4 shi4 chui2 dian3 ce4 。

## 注释

## 译文

## 赏析
