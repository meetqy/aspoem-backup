---
id: zhou-zi-zhi-you-ding-lin
title: 遊定林
titlePinyin: you2 ding4 lin2
titleSlug: you-ding-lin
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 青山繞招提，危磴迎屐齒。
- 泉聲去悠悠，秀色來亹亹。
- 定林得幽處，勝踐發新喜。
- 當年手種樹，來禽雜青李。
- 横斜照壁詩，平淡如止水。
- 尚想扶風帳，横經多士子。
- 奈此後學徒，發冢用詩禮。
- 朝回丹青像，暮撤配食簋。
- 空餘古祠荒，老木寒籐委。
- 遺像猶便便，念往悲復起。
- 舉似與山僧，山僧豈知此。
- 日暮歸去來，林深足荆杞。

## 拼音

- qing1 shan1 rao4 zhao1 ti2 ， wei1 deng4 ying2 ji1 chi3 。
- quan2 sheng1 qu4 you1 you1 ， xiu4 se4 lai2 wei3 wei3 。
- ding4 lin2 de2 you1 chu3 ， sheng4 jian4 fa1 xin1 xi3 。
- dang1 nian2 shou3 zhong3 shu4 ， lai2 qin2 za2 qing1 li3 。
- heng2 xie2 zhao4 bi4 shi1 ， ping2 dan4 ru2 zhi3 shui3 。
- shang4 xiang3 fu2 feng1 zhang4 ， heng2 jing1 duo1 shi4 zi3 。
- nai4 ci3 hou4 xue2 tu2 ， fa1 zhong3 yong4 shi1 li3 。
- chao2 hui2 dan1 qing1 xiang4 ， mu4 che4 pei4 shi2 gui3 。
- kong1 yu2 gu3 ci2 huang1 ， lao3 mu4 han2 teng2 wei3 。
- yi2 xiang4 you2 bian4 bian4 ， nian4 wang3 bei1 fu4 qi3 。
- ju3 si4 yu3 shan1 seng1 ， shan1 seng1 qi3 zhi1 ci3 。
- ri4 mu4 gui1 qu4 lai2 ， lin2 shen1 zu2 jing1 qi3 。

## 注释

## 译文

## 赏析
