---
id: zhou-zi-zhi-er-miao-tang-wang-jiu-shi-jiu-feng-xue
title: 二妙堂望九十九峰雪
titlePinyin: er4 miao4 tang2 wang4 jiu3 shi2 jiu3 feng1 xue3
titleSlug: er-miao-tang-wang-jiu-shi-jiu-feng-xue
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 北風卷地天漫漫，長空下舞十翔鸞。
- 天公吹絮作飛雪，大匠琢玉成群山。
- 群山南來西北折，走如連環斷如玦。
- 接天朝同一色雲，映水夜伴中宵月。
- 誰知三千大千界，有此九十九峰雪。
- 人間未見固難名，天上有之那可說。
- 老夫才盡晚益繆，筆力應無此雄傑。
- 徐煕著色豈可畫，大年小景不足悅。
- 誰當貌此一段奇，留與高堂洗炎熱。

## 拼音

- bei3 feng1 juan4 di4 tian1 man4 man4 ， chang2 kong1 xia4 wu3 shi2 xiang2 luan2 。
- tian1 gong1 chui1 xu4 zuo4 fei1 xue3 ， da4 jiang4 zhuo2 yu4 cheng2 qun2 shan1 。
- qun2 shan1 nan2 lai2 xi1 bei3 zhe2 ， zou3 ru2 lian2 huan2 duan4 ru2 jue2 。
- jie1 tian1 chao2 tong2 yi2 se4 yun2 ， ying4 shui3 ye4 ban4 zhong1 xiao1 yue4 。
- shui2 zhi1 san1 qian1 da4 qian1 jie4 ， you3 ci3 jiu3 shi2 jiu3 feng1 xue3 。
- ren2 jian4 wei4 jian4 gu4 nan2 ming2 ， tian1 shang4 you3 zhi1 na4 ke3 shuo1 。
- lao3 fu1 cai2 jin4 wan3 yi4 mou2 ， bi3 li4 ying1 wu2 ci3 xiong2 jie2 。
- xu2 xi1 zhuo2 se4 qi3 ke3 hua4 ， da4 nian2 xiao3 jing3 bu4 zu2 yue4 。
- shui2 dang1 mao4 ci3 yi2 duan4 qi2 ， liu2 yu3 gao1 tang2 xi3 yan2 re4 。

## 注释

## 译文

## 赏析
