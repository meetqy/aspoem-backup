---
id: zhou-zi-zhi-meng-li-seng-qie-da-shi
title: 夢禮僧伽大士
titlePinyin: meng4 li3 seng1 qie2 da4 shi4
titleSlug: meng-li-seng-qie-da-shi
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 我觀諸佛子，皆以妄自冥。
- 不知有無想，一切俱是妄。
- 認有以爲實，夫豈識無有。
- 如人具諸欲，耳目與鼻舌。
- 百體俱動作，動作皆有相。
- 耳欲以聽聲，有耳言可聞。
- 絃匏與笙簫，皆具諸宫羽。
- 雖然始一奏，有耳悉皆聞。
- 衆生於是時，知聲不知耳。
- 衆音始一闋，寂靜無有聲。
- 傾耳而聽之，無一可聞者。
- 衆生於是時，知耳不知聲。
- 至於目視色，亦復如耳根。
- 知色爲有形，乃以色爲有。
- 寧知本無色，何况於目睫。
- 乃至鼻聞臭，口舌所啖食。
- 百體諸毛髮，意有所爲者。
- 行步與坐臥，喘息及呼吸。
- 方其有爲時，無一不爲有。
- 諸爲悉皆空，了無有一存。
- 心惟昨所爲，恍惚如夢事。
- 我昔禮菩薩，是爲真見者。
- 譬如聞衆聲，認聲爲有響。
- 比其不及禮，菩薩那得見。
- 譬如衆聲滅，初不聞餘音。
- 始緣以妄情，乃復有見否。
- 亦如今所夢，見否理不殊。
- 大士笑不言，吾亦無所說。
- 有如舍利佛，黙黙對天女。
- 稽首作偈言，猶以言爲痛。
- 云何兩無言，而入不二門。
- 我與諸佛子，究竟得成道。

## 拼音

- wo3 guan1 zhu1 fo2 zi3 ， jie1 yi3 wang4 zi4 ming2 。
- bu4 zhi1 you3 wu2 xiang3 ， yi2 qie4 ju4 shi4 wang4 。
- ren4 you3 yi3 wei2 shi2 ， fu1 qi3 shi2 wu2 you3 。
- ru2 ren2 ju4 zhu1 yu4 ， er3 mu4 yu3 bi2 she2 。
- bai3 ti3 ju4 dong4 zuo4 ， dong4 zuo4 jie1 you3 xiang1 。
- er3 yu4 yi3 ting1 sheng1 ， you3 er3 yan2 ke3 wen2 。
- xian2 pao2 yu3 sheng1 xiao1 ， jie1 ju4 zhu1 gong1 yu3 。
- sui1 ran2 shi3 yi2 zou4 ， you3 er3 xi1 jie1 wen2 。
- zhong4 sheng1 wu1 shi4 shi2 ， zhi1 sheng1 bu4 zhi1 er3 。
- zhong4 yin1 shi3 yi2 que4 ， ji4 jing4 wu2 you3 sheng1 。
- qing1 er3 er2 ting1 zhi1 ， wu2 yi4 ke3 wen2 zhe3 。
- zhong4 sheng1 wu1 shi4 shi2 ， zhi1 er3 bu4 zhi1 sheng1 。
- zhi4 yu2 mu4 shi4 se4 ， yi4 fu4 ru2 er3 gen1 。
- zhi1 se4 wei2 you3 xing2 ， nai3 yi3 se4 wei2 you3 。
- ning2 zhi1 ben3 wu2 se4 ， he2 kuang4 wu1 mu4 jie2 。
- nai3 zhi4 bi2 wen2 chou4 ， kou3 she2 suo3 dan4 shi2 。
- bai3 ti3 zhu1 mao2 fa4 ， yi4 you3 suo3 wei2 zhe3 。
- xing2 bu4 yu3 zuo4 wo4 ， chuan3 xi1 ji2 hu1 xi1 。
- fang1 qi2 you3 wei2 shi2 ， wu2 yi2 bu4 wei2 you3 。
- zhu1 wei2 xi1 jie1 kong1 ， liao3 wu2 you3 yi4 cun2 。
- xin1 wei2 zuo2 suo3 wei2 ， huang3 hu1 ru2 meng4 shi4 。
- wo3 xi1 li3 pu2 sa4 ， shi4 wei2 zhen1 jian4 zhe3 。
- pi4 ru2 wen2 zhong4 sheng1 ， ren4 sheng1 wei2 you3 xiang3 。
- bi3 qi2 bu4 ji2 li3 ， pu2 sa4 na4 de2 jian4 。
- pi4 ru2 zhong4 sheng1 mie4 ， chu1 bu4 wen2 yu2 yin1 。
- shi3 yuan2 yi3 wang4 qing2 ， nai3 fu4 you3 jian4 fou3 。
- yi4 ru2 jin1 suo3 meng4 ， jian4 fou3 li3 bu4 shu1 。
- da4 shi4 xiao4 bu4 yan2 ， wu2 yi4 wu2 suo3 shuo1 。
- you3 ru2 she4 li4 fo2 ， mo4 mo4 dui4 tian1 nü3 。
- qi3 shou3 zuo4 ji4 yan2 ， you2 yi3 yan2 wei2 tong4 。
- yun2 he2 liang3 wu2 yan2 ， er2 ru4 bu2 er4 men2 。
- wo3 yu3 zhu1 fo2 zi3 ， jiu1 jing4 de2 cheng2 dao4 。

## 注释

## 译文

## 赏析
