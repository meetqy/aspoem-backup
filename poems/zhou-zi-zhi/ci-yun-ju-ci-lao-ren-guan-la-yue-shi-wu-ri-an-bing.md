---
id: zhou-zi-zhi-ci-yun-ju-ci-lao-ren-guan-la-yue-shi-wu-ri-an-bing
title: 次韻具茨老人觀臘月十五日按兵
titlePinyin: ci4 yun4 ju4 ci2 lao3 ren2 guan1 la4 yue4 shi2 wu3 ri4 an4 bing1
titleSlug: ci-yun-ju-ci-lao-ren-guan-la-yue-shi-wu-ri-an-bing
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 六花陣合紅滿川，鼓鼙聲喧旌暗天。
- 錦裘繡帽不動鞭，腰鞬兩弓誰更先。
- 城狐社鼠空百千，一呼辟易投戈鋋。
- 霹靂晝射蛟螭淵，妖星夜落蚩尤躔。
- 穀城老父書誰傳，可爲帝師策萬全。
- 脱兔一出忽復旋，風聲鶴唳驚虚弦。
- 常山蛇勢孰後前，四頭八尾屢變遷。
- 何止內政分軌連，部伍聊足相糾聯。
- 勢如漂石奔流泉，蒙衝未數浮江船。
- 三軍不用呼飛燕，功成唾手豈待年。
- 長安賊平不改廛，萬里玉關沉夕烟。
- 降王曳組未解纒，白麻曉下彤庭宣。
- 兵雄澤潞非公賢，談笑自足空戎邊。

## 拼音

- liu4 hua1 zhen4 he2 hong2 man3 chuan1 ， gu3 pi2 sheng1 xuan1 jing1 an4 tian1 。
- jin3 qiu2 xiu4 mao4 bu2 dong4 bian1 ， yao1 jian1 liang3 gong1 shui2 geng4 xian1 。
- cheng2 hu2 she4 shu3 kong1 bai3 qian1 ， yi4 hu1 pi4 yi4 tou2 ge1 chan2 。
- pi1 li4 zhou4 she4 jiao1 chi1 yuan1 ， yao1 xing1 ye4 luo4 chi1 you2 chan2 。
- gu3 cheng2 lao3 fu4 shu1 shui2 chuan2 ， ke3 wei2 di4 shi1 ce4 wan4 quan2 。
- tuo1 tu4 yi4 chu1 hu1 fu4 xuan2 ， feng1 sheng1 he4 li4 jing1 xu1 xian2 。
- chang2 shan1 she2 shi4 shu2 hou4 qian2 ， si4 tou2 ba1 wei3 lü3 bian4 qian1 。
- he2 zhi3 nei4 zheng4 fen1 gui3 lian2 ， bu4 wu3 liao2 zu2 xiang1 jiu1 lian2 。
- shi4 ru2 piao1 shi2 ben1 liu2 quan2 ， meng2 chong1 wei4 shu4 fu2 jiang1 chuan2 。
- san1 jun1 bu2 yong4 hu1 fei1 yan4 ， gong1 cheng2 tuo4 shou3 qi3 dai4 nian2 。
- chang2 an1 zei2 ping2 bu4 gai3 chan2 ， wan4 li3 yu4 guan1 chen2 xi1 yan1 。
- jiang4 wang2 ye4 zu3 wei4 jie3 chan2 ， bai2 ma2 xiao3 xia4 tong2 ting2 xuan1 。
- bing1 xiong2 ze2 lu4 fei1 gong1 xian2 ， tan2 xiao4 zi4 zu2 kong1 rong2 bian1 。

## 注释

## 译文

## 赏析
