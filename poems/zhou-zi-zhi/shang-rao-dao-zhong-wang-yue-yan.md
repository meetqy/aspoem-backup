---
id: zhou-zi-zhi-shang-rao-dao-zhong-wang-yue-yan
title: 上饒道中望月巖
titlePinyin: shang4 rao2 dao4 zhong1 wang4 yue4 yan2
titleSlug: shang-rao-dao-zhong-wang-yue-yan
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 瘦馬度莽蒼，悠悠忽長年。
- 群山不知數，袞袞來眼前。
- 忽逢天上月，下掛蒼崖巔。
- 炯如碧玉玦，中空竇雲天。
- 巖柯亦薄相，爲作蟾桂圓。
- 陰晴無顯晦，千古長嬋娟。
- 坐令馬上夢，憶我江南川。
- 江空月自吐，萬頃含風烟。
- 静聞欸乃聲，入我獨宿船。
- 誤從塵網中，見似喜欲顛。
- 何當追昔遊，擺脫區中緣。
- 買地結茅屋，攀雲躡飛仙。
- 朝吸白露光，暮飲山根泉。
- 清歡倘可結，浩歌與周旋。

## 拼音

- shou4 ma3 du4 mang3 cang1 ， you1 you1 hu1 chang2 nian2 。
- qun2 shan1 bu4 zhi1 shu4 ， gun3 gun3 lai2 yan3 qian2 。
- hu1 feng2 tian1 shang4 yue4 ， xia4 gua4 cang1 ya2 dian1 。
- jiong3 ru2 bi4 yu4 jue2 ， zhong1 kong1 dou4 yun2 tian1 。
- yan2 ke1 yi4 bao2 xiang1 ， wei2 zuo4 chan2 gui4 yuan2 。
- yin1 qing2 wu2 xian3 hui4 ， qian1 gu3 chang2 chan2 juan1 。
- zuo4 ling4 ma3 shang4 meng4 ， yi4 wo3 jiang1 nan2 chuan1 。
- jiang1 kong1 yue4 zi4 tu3 ， wan4 qing3 han2 feng1 yan1 。
- jing4 wen2 ai3 nai3 sheng1 ， ru4 wo3 du2 su4 chuan2 。
- wu4 cong2 chen2 wang3 zhong1 ， jian4 si4 xi3 yu4 dian1 。
- he2 dang1 zhui1 xi1 you2 ， bai3 tuo1 qu1 zhong1 yuan2 。
- mai3 di4 jie2 mao2 wu1 ， pan1 yun2 nie4 fei1 xian1 。
- chao2 xi1 bai2 lou4 guang1 ， mu4 yin3 shan1 gen1 quan2 。
- qing1 huan1 tang3 ke3 jie2 ， hao4 ge1 yu3 zhou1 xuan2 。

## 注释

## 译文

## 赏析
