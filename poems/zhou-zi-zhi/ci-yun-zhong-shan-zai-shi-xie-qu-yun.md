---
id: zhou-zi-zhi-ci-yun-zhong-shan-zai-shi-xie-qu-yun
title: 次韻仲山再示協趣韻
titlePinyin: ci4 yun4 zhong4 shan1 zai4 shi4 xie2 qu4 yun4
titleSlug: ci-yun-zhong-shan-zai-shi-xie-qu-yun
author: 周紫芝
authorPinyin: zhou1 zi3 zhi1
authorSlug: zhou-zi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 青衫老吏骨亦臞，身游魏闕心江湖。
- 眼看白髪不勝數，夢繞故鄉何日無。
- 况我携家得官舍，背水開門故牆下。
- 不見湖光意闕然，欲喚歸舟心未暇。
- 一聞羞處令人羞，人生如此當何求。
- 春動飛來屬玉起，無人貌得河中洲。
- 我生嚼蠟元無味，鮑謝詩高心獨畏。
- 西風長怨草蟲秋，自笑酸寒溧陽尉。

## 拼音

- qing1 shan1 lao3 li4 gu3 yi4 qu2 ， shen1 you2 wei4 que4 xin1 jiang1 hu2 。
- yan3 kan4 bai2 fa4 bu2 sheng4 shu4 ， meng4 rao4 gu4 xiang1 he2 ri4 wu2 。
- kuang4 wo3 xie2 jia1 de2 guan1 she4 ， bei4 shui3 kai1 men2 gu4 qiang2 xia4 。
- bu2 jian4 hu2 guang1 yi4 que4 ran2 ， yu4 huan4 gui1 zhou1 xin1 wei4 xia2 。
- yi4 wen2 xiu1 chu3 ling4 ren2 xiu1 ， ren2 sheng1 ru2 ci3 dang1 he2 qiu2 。
- chun1 dong4 fei1 lai2 shu3 yu4 qi3 ， wu2 ren2 mao4 de2 he2 zhong1 zhou1 。
- wo3 sheng1 jiao2 la4 yuan2 wu2 wei4 ， bao4 xie4 shi1 gao1 xin1 du2 wei4 。
- xi1 feng1 chang2 yuan4 cao3 chong2 qiu1 ， zi4 xiao4 suan1 han2 li4 yang2 wei4 。

## 注释

## 译文

## 赏析
