---
id: lu-xiang-yong-qiu-ge
title: 雍丘歌
titlePinyin: yong1 qiu1 ge1
titleSlug: yong-qiu-ge
author: 盧襄
authorPinyin: lu2 xiang1
authorSlug: lu-xiang
dynasty: 宋
dynastyPinyin: song4
dynastySlug: song
tags: []
---

## 正文

- 胡兒倚劍摩崆峒，范陽兵火燒天紅。
- 潼關失守大將死，鑾輿播遷岷峨中。
- 貔貅兵甲照冰雪，戈頭盡是生民血。
- 鯨海揚波魚鼈腥，中原盡作天山月。
- 二公擐甲怒攙槍，極鬬軍前皆眥裂。
- 食窮愛妾膏斤斧，愁蹙蛾眉氣如縷。
- 花鈿寶髻誰復收，壯士相看泣如雨。
- 霜刀抉齒肉未寒，再造皇家有英主。
- 雄心義骨填溝壑，不得生榮肩李郭。
- 論功初入鸛鵲樓，圖形已入麒麟閣。

## 拼音

- hu2 er2 yi3 jian4 mo2 kong1 tong2 ， fan4 yang2 bing1 huo3 shao1 tian1 hong2 。
- tong2 guan1 shi1 shou3 da4 jiang1 si3 ， luan2 yu2 bo1 qian1 min2 e2 zhong1 。
- pi2 xiu1 bing1 jia3 zhao4 bing1 xue3 ， ge1 tou2 jin4 shi4 sheng1 min2 xue4 。
- jing1 hai3 yang2 bo1 yu2 bie1 xing1 ， zhong1 yuan2 jin4 zuo4 tian1 shan1 yue4 。
- er4 gong1 huan4 jia3 nu4 chan1 qiang1 ， ji2 dou4 jun1 qian2 jie1 zi4 lie4 。
- shi2 qiong2 ai4 qie4 gao1 jin1 fu3 ， chou2 cu4 e2 mei2 qi4 ru2 lü3 。
- hua1 dian4 bao3 ji4 shui2 fu4 shou1 ， zhuang4 shi4 xiang1 kan4 qi4 ru2 yu3 。
- shuang1 dao1 jue2 chi3 rou4 wei4 han2 ， zai4 zao4 huang2 jia1 you3 ying1 zhu3 。
- xiong2 xin1 yi4 gu3 tian2 gou1 he4 ， bu4 de2 sheng1 rong2 jian1 li3 guo1 。
- lun4 gong1 chu1 ru4 guan4 que4 lou2 ， tu2 xing2 yi3 ru4 qi2 lin2 ge2 。

## 注释

## 译文

## 赏析
