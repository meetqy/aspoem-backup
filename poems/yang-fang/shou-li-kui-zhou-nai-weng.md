---
id: yang-fang-shou-li-kui-zhou-nai-weng
title: 壽李夔州乃翁
titlePinyin: shou4 li3 kui2 zhou1 nai3 weng1
titleSlug: shou-li-kui-zhou-nai-weng
author: 陽枋
authorPinyin: yang2 fang1
authorSlug: yang-fang
dynasty: 宋
dynastyPinyin: song4
dynastySlug: song
tags: []
---

## 正文

- 乾月生真賢，老子其猶龍。
- 主靜以觀動，萬籟鳴秋蟲。
- 片心閒淵明，結社同遠公。
- 俯仰身世浮，妍華收晴虹。
- 堂迥妙香凝，超然天地通。
- 至懷三釜外，真味一甌中。
- 震長可代父，物生辰與同。
- 正東權發育，造化誰能窮。
- 艮居東北隅，生意來重重。
- 高枝翔鳳凰，𡄸喈鳴梧風。
- 嘗聞乾一氣，稟付人稀逢。
- 公全六畫陽，何始復何終。
- 杞菊不足蔬，芝苓非所供。
- 剛健自無息，天人知共宗。
- 世無飛昇客，浪說呂仙翁。
- 世無武陵源，異境空蟠胸。
- 惟公秉乾德，七十元舂容。
- 舉家秀而賢，無非乾所鍾。
- 生生之謂易，笑言支長筇。
- 舉杯問蒼天，天高杳無從。
- 我欲携羲篇，相隨鶴山峰。

## 拼音

- qian2 yue4 sheng1 zhen1 xian2 ， lao3 zi3 qi2 you2 long2 。
- zhu3 jing4 yi3 guan1 dong4 ， wan4 lai4 ming2 qiu1 chong2 。
- pian4 xin1 xian2 yuan1 ming2 ， jie2 she4 tong2 yuan3 gong1 。
- fu3 yang3 shen1 shi4 fu2 ， yan2 hua2 shou1 qing2 hong2 。
- tang2 jiong3 miao4 xiang1 ning2 ， chao1 ran2 tian1 di4 tong1 。
- zhi4 huai2 san1 fu3 wai4 ， zhen1 wei4 yi4 ou1 zhong1 。
- zhen4 chang2 ke3 dai4 fu4 ， wu4 sheng1 chen2 yu3 tong2 。
- zheng4 dong1 quan2 fa1 yu4 ， zao4 hua4 shui2 neng2 qiong2 。
- gen4 ju1 dong1 bei3 yu2 ， sheng1 yi4 lai2 chong2 chong2 。
- gao1 zhi1 xiang2 feng4 huang2 ，𡄸 jie1 ming2 wu2 feng1 。
- chang2 wen2 qian2 yi2 qi4 ， bing3 fu4 ren2 xi1 feng2 。
- gong1 quan2 liu4 hua4 yang2 ， he2 shi3 fu4 he2 zhong1 。
- qi3 ju2 bu4 zu2 shu1 ， zhi1 ling2 fei1 suo3 gong4 。
- gang1 jian4 zi4 wu2 xi1 ， tian1 ren2 zhi1 gong4 zong1 。
- shi4 wu2 fei1 sheng1 ke4 ， lang4 shuo1 lü3 xian1 weng1 。
- shi4 wu2 wu3 ling2 yuan2 ， yi4 jing4 kong1 pan2 xiong1 。
- wei2 gong1 bing3 qian2 de2 ， qi1 shi2 yuan2 chong1 rong2 。
- ju3 jia1 xiu4 er2 xian2 ， wu2 fei1 qian2 suo3 zhong1 。
- sheng1 sheng1 zhi1 wei4 yi4 ， xiao4 yan2 zhi1 chang2 qiong2 。
- ju3 bei1 wen4 cang1 tian1 ， tian1 gao1 yao3 wu2 cong2 。
- wo3 yu4 xie2 xi1 pian1 ， xiang1 sui2 he4 shan1 feng1 。

## 注释

## 译文

## 赏析
