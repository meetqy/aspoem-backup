---
id: yang-fang-hui-lu-zhu-bo-he-sheng-ri-shi
title: 回陸主簿賀生日詩
titlePinyin: hui2 lu4 zhu3 bo2 he4 sheng1 ri4 shi1
titleSlug: hui-lu-zhu-bo-he-sheng-ri-shi
author: 陽枋
authorPinyin: yang2 fang1
authorSlug: yang-fang
dynasty: 宋
dynastyPinyin: song4
dynastySlug: song
tags: []
---

## 正文

- 南華眇彌誇靈椿，八千爲秋八千春。
- 要是循名須責實，人生三萬六千日。
- 世間修短皆自然，造化到底難爲言。
- 一十二萬九千歲，更加五百乾之兌。
- 安樂老仙窮象數，三哥笑言譏淺露。
- 只如三百六十五，天運從來周一度。
- 太羹玄酒常渾渾，何人於中羅八珍。
- 八珍向裏有真味，未可以天而廢人。
- 神數自一而至十，萬物生成由此出。
- 坤兌無首乾無終，陰陽爲用常虛一。
- 顔子聞一以知十，清明氣稟不苟畀。
- 六德六行惟俱全，只向綱常窮所止。
- 人能陋巷樂簞瓢，踐行即是奇男子。
- 看盡古今爲聖賢，底事有經還有權。
- 紛紜雜擾語不盡，匠斤扁斲惟心傳。
- 道至無言而止矣，此外如何別有旨。
- 萬靈昭灼會寸心，須使愛之若桐梓。
- 朅來城市辭山林，蕭蕭兩鬢雪山侵。
- 感甚秋高華晚節，搜枯聊作寒蛩吟。

## 拼音

- nan2 hua2 miao3 mi2 kua1 ling2 chun1 ， ba1 qian1 wei2 qiu1 ba1 qian1 chun1 。
- yao4 shi0 xun2 ming2 xu1 ze2 shi2 ， ren2 sheng1 san1 wan4 liu4 qian1 ri4 。
- shi4 jian4 xiu1 duan3 jie1 zi4 ran2 ， zao4 hua4 dao4 di3 nan2 wei2 yan2 。
- yi1 shi2 er4 wan4 jiu3 qian1 sui4 ， geng4 jia1 wu3 bai3 qian2 zhi1 dui4 。
- an1 le4 lao3 xian1 qiong2 xiang4 shu4 ， san1 ge1 xiao4 yan2 ji1 qian3 lu4 。
- zhi1 ru2 san1 bai3 liu4 shi2 wu3 ， tian1 yun4 cong2 lai2 zhou1 yi1 du4 。
- tai4 geng1 xuan2 jiu3 chang2 hun2 hun2 ， he2 ren2 wu1 zhong1 luo2 ba1 zhen1 。
- ba1 zhen1 xiang4 li3 you3 zhen1 wei4 ， wei4 ke3 yi3 tian1 er2 fei4 ren2 。
- shen2 shu4 zi4 yi1 er2 zhi4 shi2 ， wan4 wu4 sheng1 cheng2 you2 ci3 chu1 。
- kun1 dui4 wu2 shou3 qian2 wu2 zhong1 ， yin1 yang2 wei2 yong4 chang2 xu1 yi1 。
- yan2 zi3 wen2 yi4 yi3 zhi1 shi2 ， qing1 ming2 qi4 bing3 bu4 gou3 bi4 。
- liu4 de2 liu4 hang2 wei2 ju4 quan2 ， zhi1 xiang4 gang1 chang2 qiong2 suo3 zhi3 。
- ren2 neng2 lou4 xiang4 le4 dan1 piao2 ， jian4 xing2 ji2 shi4 qi2 nan2 zi3 。
- kan4 jin4 gu3 jin1 wei2 sheng4 xian2 ， di3 shi4 you3 jing1 huan2 you3 quan2 。
- fen1 yun2 za2 rao3 yu3 bu2 jin4 ， jiang4 jin1 bian3 zhuo2 wei2 xin1 chuan2 。
- dao4 zhi4 wu2 yan2 er2 zhi3 yi3 ， ci3 wai4 ru2 he2 bie2 you3 zhi3 。
- wan4 ling2 zhao1 zhuo2 hui4 cun4 xin1 ， xu1 shi3 ai4 zhi1 ruo4 tong2 zi3 。
- qie4 lai2 cheng2 shi4 ci2 shan1 lin2 ， xiao1 xiao1 liang3 bin4 xue3 shan1 qin1 。
- gan3 shen4 qiu1 gao1 hua2 wan3 jie2 ， sou1 ku1 liao2 zuo4 han2 qiong2 yin2 。

## 注释

## 译文

## 赏析
