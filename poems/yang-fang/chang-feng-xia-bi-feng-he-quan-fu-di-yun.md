---
id: yang-fang-chang-feng-xia-bi-feng-he-quan-fu-di-yun
title: 長風峽避風和全父弟韻
titlePinyin: chang2 feng1 xia2 bi4 feng1 he2 quan2 fu4 di4 yun4
titleSlug: chang-feng-xia-bi-feng-he-quan-fu-di-yun
author: 陽枋
authorPinyin: yang2 fang1
authorSlug: yang-fang
dynasty: 宋
dynastyPinyin: song4
dynastySlug: song
tags: []
---

## 正文

- 慘舒異氣無異機，交朋論心不論迹。
- 詩書一酌飲芝蘭，風雨連宵聽蕭瑟。
- 旋調詩律破愁城，閒弄局棊消短日。
- 酒來思逸吟轉高，笑罷江橫顔自懌。
- 坐久那知風袂寒，眠酣未問霜衾濕。
- 四時翻轉無停機，一理渾融何所適。
- 佳山好水看已多，江鄉誰作蓴鱸憶。
- 天人之際妙復微，莫事空言須踐實。

## 拼音

- can3 shu1 yi4 qi4 wu2 yi4 ji1 ， jiao1 peng2 lun4 xin1 bu2 lun4 ji4 。
- shi1 shu1 yi4 zhuo2 yin3 zhi1 lan2 ， feng1 yu3 lian2 xiao1 ting1 xiao1 se4 。
- xuan2 diao4 shi1 lü4 po4 chou2 cheng2 ， xian2 nong4 ju2 qi2 xiao1 duan3 ri4 。
- jiu3 lai2 si1 yi4 yin2 zhuan3 gao1 ， xiao4 ba4 jiang1 heng2 yan2 zi4 yi4 。
- zuo4 jiu3 na4 zhi1 feng1 mei4 han2 ， mian2 han1 wei4 wen4 shuang1 qin1 shi1 。
- si4 shi2 fan1 zhuan3 wu2 ting2 ji1 ， yi4 li3 hun2 rong2 he2 suo3 shi4 。
- jia1 shan1 hao3 shui3 kan4 yi3 duo1 ， jiang1 xiang1 shui2 zuo4 chun2 lu2 yi4 。
- tian1 ren2 zhi1 ji4 miao4 fu4 wei1 ， mo4 shi4 kong1 yan2 xu1 jian4 shi2 。

## 注释

## 译文

## 赏析
