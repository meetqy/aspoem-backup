---
id: yang-fang-shao-qing-fu-jiao-ting-rui-mai
title: 紹慶府教廳瑞麥
titlePinyin: shao4 qing4 fu3 jiao4 ting1 rui4 mai4
titleSlug: shao-qing-fu-jiao-ting-rui-mai
author: 陽枋
authorPinyin: yang2 fang1
authorSlug: yang-fang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 耕稼問黔巑，禾黍慳培塿。
- 秀實僅有之，嘉祥藐烏睹。
- 府主金華仙，農事躬緬縷。
- 暖律笑吹鄒，長府肯爲魯。
- 節用寓封殖，寬征從字撫。
- 去年民病穫，公把漏天補。
- 今年趁春耕，公有月額雨。
- 至和委來牟，兩岐分藝圃。
- 雙秀可奇觀，三穎駭珍吐。
- 一如荀氏龍，頭角森踽踽。
- 一如賈氏虎，偉彪稱最怒。
- 友于好弟兄，長岐支傴僂。
- 芒穎乍崢嶸，襁褓辭嫗姆。
- 苗脈共根株，萬物本乎祖。
- 見說西家牛，二犢同一乳。
- 瑣碎衆難并，異聞杳前古。
- 歸功二千石，爲言物有主。
- 憶昔辛丑間，紅塵飛白羽。
- 陸海沈炊烟，原田沒榛楛。
- 殿角深顧憂，宅西命山甫。
- 太平登九年，魚鳬藹生聚。
- 長嘯孤雲端，漢中我疆宇。
- 片心天地通，助順知已許。
- 畜繁田不蕪，麥瑞富高庾。
- 萬竈飽貔貅，餘勇洵可賈。
- 坐縛長橋蛟，行却九關虎。
- 挈還天子地，醉言執童羖。
- 衮衣逐歸禾，上瑞此焉取。
- 癯儒嘉聞言，中夜長起舞。
- 欲補嘉禾篇，俚詠驚瓦甒。

## 拼音

- geng1 jia4 wen4 qian2 cuan2 ， he2 shu3 qian1 pei2 lou3 。
- xiu4 shi2 jin3 you3 zhi1 ， jia1 xiang2 miao3 wu1 du3 。
- fu3 zhu3 jin1 hua2 xian1 ， nong2 shi4 gong1 mian3 lü3 。
- nuan3 lü4 xiao4 chui1 zou1 ， chang2 fu3 ken3 wei2 lu3 。
- jie2 yong4 yu4 feng1 zhi2 ， kuan1 zheng1 cong2 zi4 fu3 。
- qu4 nian2 min2 bing4 huo4 ， gong1 ba3 lou4 tian1 bu3 。
- jin1 nian2 chen4 chun1 geng1 ， gong1 you3 yue4 e2 yu3 。
- zhi4 he2 wei3 lai2 mu4 ， liang3 qi2 fen1 yi4 pu3 。
- shuang1 xiu4 ke3 qi2 guan1 ， san1 ying3 hai4 zhen1 tu3 。
- yi4 ru2 xun2 shi4 long2 ， tou2 jiao3 sen1 ju3 ju3 。
- yi4 ru2 jia3 shi4 hu3 ， wei3 biao1 cheng1 zui4 nu4 。
- you3 yu2 hao3 di4 xiong0 ， chang2 qi2 zhi1 yu3 lü3 。
- mang2 ying3 zha4 zheng1 rong2 ， qiang3 bao3 ci2 yu4 mu3 。
- miao2 mai4 gong4 gen1 zhu1 ， wan4 wu4 ben3 hu1 zu3 。
- jian4 shuo1 xi1 jia1 niu2 ， er4 du2 tong2 yi4 ru3 。
- suo3 sui4 zhong4 nan2 bing4 ， yi4 wen2 yao3 qian2 gu3 。
- gui1 gong1 er4 qian1 shi2 ， wei2 yan2 wu4 you3 zhu3 。
- yi4 xi1 xin1 chou3 jian4 ， hong2 chen2 fei1 bai2 yu3 。
- lu4 hai3 shen3 chui1 yan1 ， yuan2 tian2 mei2 zhen1 ku3 。
- dian4 jiao3 shen1 gu4 you1 ， zhai2 xi1 ming4 shan1 fu3 。
- tai4 ping2 deng1 jiu3 nian2 ， yu2 fu2 ai3 sheng1 ju4 。
- chang2 xiao4 gu1 yun2 duan1 ， han4 zhong1 wo3 jiang1 yu3 。
- pian4 xin1 tian1 di4 tong1 ， zhu4 shun4 zhi1 yi3 xu1 。
- chu4 fan2 tian2 bu4 wu2 ， mai4 rui4 fu4 gao1 yu3 。
- wan4 zao4 bao3 pi2 xiu1 ， yu2 yong3 xun2 ke3 jia3 。
- zuo4 fu4 chang2 qiao2 jiao1 ， xing2 que4 jiu3 guan1 hu3 。
- qie4 huan2 tian1 zi3 di4 ， zui4 yan2 zhi2 tong2 gu3 。
- gun3 yi1 zhu2 gui1 he2 ， shang4 rui4 ci3 yan1 qu3 。
- qu2 ru2 jia1 wen2 yan2 ， zhong1 ye4 chang2 qi3 wu3 。
- yu4 bu3 jia1 he2 pian1 ， li3 yong3 jing1 wa3 wu3 。

## 注释

## 译文

## 赏析
