---
id: yang-fang-ye-jiu-jiang-zhou-yuan-gong-ci-si-xing-shan-du-xian-sheng-yun
title: 謁九江周元公祠嗣性善度先生韻
titlePinyin: ye4 jiu3 jiang1 zhou1 yuan2 gong1 ci2 si4 xing4 shan4 du4 xian1 sheng0 yun4
titleSlug: ye-jiu-jiang-zhou-yuan-gong-ci-si-xing-shan-du-xian-sheng-yun
author: 陽枋
authorPinyin: yang2 fang1
authorSlug: yang-fang
dynasty: 宋
dynastyPinyin: song4
dynastySlug: song
tags: []
---

## 正文

- 聖賢隨遇即成都，仰止宗師謁故居。
- 面揖光風江渚遠，心涵霽月海天舒。
- 圖由自得前無畫，道未嘗亡今有書。
- 共立斜陽歸去晚，當年與點意何如。

## 拼音

- sheng4 xian2 sui2 yu4 ji2 cheng2 du1 ， yang3 zhi3 zong1 shi1 ye4 gu4 ju1 。
- mian4 yi1 guang1 feng1 jiang1 zhu3 yuan3 ， xin1 han2 ji4 yue4 hai3 tian1 shu1 。
- tu2 you2 zi4 de2 qian2 wu2 hua4 ， dao4 wei4 chang2 wang2 jin1 you3 shu1 。
- gong4 li4 xie2 yang2 gui1 qu4 wan3 ， dang1 nian2 yu3 dian3 yi4 he2 ru2 。

## 注释

## 译文

## 赏析
