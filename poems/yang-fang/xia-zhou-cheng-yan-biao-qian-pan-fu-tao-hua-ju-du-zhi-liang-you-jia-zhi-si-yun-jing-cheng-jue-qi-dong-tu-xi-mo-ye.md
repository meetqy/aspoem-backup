---
id: yang-fang-xia-zhou-cheng-yan-biao-qian-pan-fu-tao-hua-ju-du-zhi-liang-you-jia-zhi-si-yun-jing-cheng-jue-qi-dong-tu-xi-mo-ye
title: 峽州程彥彪簽判賦桃花菊讀之良有佳致嗣韻敬呈覺其東塗西抹也
titlePinyin: xia2 zhou1 cheng2 yan4 biao1 qian1 pan4 fu4 tao2 hua1 ju2 du2 zhi1 liang2 you3 jia1 zhi4 si4 yun4 jing4 cheng2 jue2 qi2 dong1 tu2 xi1 mo3 ye3
titleSlug: xia-zhou-cheng-yan-biao-qian-pan-fu-tao-hua-ju-du-zhi-liang-you-jia-zhi-si-yun-jing-cheng-jue-qi-dong-tu-xi-mo-ye
author: 陽枋
authorPinyin: yang2 fang1
authorSlug: yang-fang
dynasty: 宋
dynastyPinyin: song4
dynastySlug: song
tags: []
---

## 正文

- 羣芳發天機，妍媸太紛競。
- 秋菊繁有徒，色以黄爲正。
- 淵明具卓識，主一無多柄。
- 日鋤三徑荒，取友霜松勁。
- 後人悅紛華，逐物情其性。
- 不見黄居中，方隅靡從令。
- 綠衣尊間色，心憂切吟詠。
- 陶菊抱幽姿，漢廣絕游泳。
- 紅紫雜賦形，變化理難竟。
- 妖嬈妬端莊，超乘誇捷逕。
- 黄花秋露中，心與晚色凈。
- 品類富脂鉛，盛服粧亦靚。
- 佛頭詫奇裝，桃花卑異姓。
- 殿荷呼是兄，先梅可稱孟。
- 就中甘作君，今古有同敬。
- 伊其標上藥，隠居重題評。
- 汲泉擷芬英，神功治未病。
- 味真乏佳色，苦坐芳筵屏。
- 輕身引華年，蓍龜堪鑑鏡。
- 獨立傲秋霜，高風誰景行。
- 嘉哉夷齊賢，不仕西周盛。
- 解約紫茱君，梗檜延福慶。
- 登高睨八荒，期活蒼生命。
- 君家甕頭春，胚腪歸酒聖。

## 拼音

- qun2 fang1 fa1 tian1 ji1 ， yan2 chi1 tai4 fen1 jing4 。
- qiu1 ju2 fan2 you3 tu2 ， se4 yi3 huang2 wei2 zheng4 。
- yuan1 ming2 ju4 zhuo2 shi2 ， zhu3 yi4 wu2 duo1 bing3 。
- ri4 chu2 san1 jing4 huang1 ， qu3 you3 shuang1 song1 jin4 。
- hou4 ren2 yue4 fen1 hua2 ， zhu2 wu4 qing2 qi2 xing4 。
- bu2 jian4 huang2 ju1 zhong1 ， fang1 yu2 mi2 cong2 ling4 。
- lü4 yi1 zun1 jian4 se4 ， xin1 you1 qie4 yin2 yong3 。
- tao2 ju2 bao4 you1 zi1 ， han4 guang3 jue2 you2 yong3 。
- hong2 zi3 za2 fu4 xing2 ， bian4 hua4 li3 nan2 jing4 。
- yao1 rao2 du4 duan1 zhuang1 ， chao1 cheng2 kua1 jie2 jing4 。
- huang2 hua1 qiu1 lu4 zhong1 ， xin1 yu3 wan3 se4 jing4 。
- pin3 lei4 fu4 zhi1 qian1 ， sheng4 fu2 zhuang1 yi4 jing4 。
- fo2 tou2 cha4 qi2 zhuang1 ， tao2 hua1 bei1 yi4 xing4 。
- dian4 he2 hu1 shi4 xiong1 ， xian1 mei2 ke3 cheng1 meng4 。
- jiu4 zhong1 gan1 zuo4 jun1 ， jin1 gu3 you3 tong2 jing4 。
- yi1 qi2 biao1 shang4 yao4 ， yin3 ju1 zhong4 ti2 ping2 。
- ji2 quan2 xie2 fen1 ying1 ， shen2 gong1 zhi4 wei4 bing4 。
- wei4 zhen1 fa2 jia1 se4 ， ku3 zuo4 fang1 yan2 ping2 。
- qing1 shen1 yin3 hua2 nian2 ， shi1 gui1 kan1 jian4 jing4 。
- du2 li4 ao4 qiu1 shuang1 ， gao1 feng1 shui2 jing3 xing2 。
- jia1 zai1 yi2 qi2 xian2 ， bu2 shi4 xi1 zhou1 sheng4 。
- jie3 yue1 zi3 zhu1 jun1 ， geng3 gui4 yan2 fu2 qing4 。
- deng1 gao1 ni4 ba1 huang1 ， qi1 huo2 cang1 sheng1 ming4 。
- jun1 jia1 weng4 tou2 chun1 ， pei1 yun4 gui1 jiu3 sheng4 。

## 注释

## 译文

## 赏析
