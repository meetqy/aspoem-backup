---
id: yang-fang-shou-li-shi-jun-xuan-yi-fu-zi-tong-ri
title: 壽李使君宣義父子同日
titlePinyin: shou4 li3 shi3 jun1 xuan1 yi4 fu4 zi3 tong2 ri4
titleSlug: shou-li-shi-jun-xuan-yi-fu-zi-tong-ri
author: 陽枋
authorPinyin: yang2 fang1
authorSlug: yang-fang
dynasty: 宋
dynastyPinyin: song4
dynastySlug: song
tags: []
---

## 正文

- 黄梅雨陣歇窗紗，庚夢醒來槐月斜。
- 拜後拜前懽陸續，老君謫仙同一家。
- 蟬冠醉倒金貂客，異香飄隨青犢車。
- 旋呼五馬博一笑，酒酣逸氣凌蒼霞。
- 培椿植桂弄梧碧，生香不斷樹交花。
- 清凈何須餐沆瀣，抱素肯養瓊田鴉。
- 伯陽參同竊造化，高風海客空乘槎。
- 武陵溪深自流水，天台雲渺維胡麻。
- 神遊八極亦汗漫，大鵬希有爭雄誇。
- 藤床經卷得真諦，五鼎三釜輕豪奢。
- 靜桃宿火熏百和，閒引山泉烹粟芽。
- 自行自坐脚力輕，瘦筇擲棄龍槎枒。
- 從來參苓不到口，雙瞳鏡碧顔春華。
- 我向關頭伴尹喜，共乞刀圭期修遐。
- 阿誰疑年問甲子，純乾一氣健而無息孰測其津涯。

## 拼音

- huang2 mei2 yu3 zhen4 xie1 chuang1 sha1 ， geng1 meng4 xing3 lai2 huai2 yue4 xie2 。
- bai4 hou4 bai4 qian2 huan1 lu4 xu4 ， lao3 jun1 zhe2 xian1 tong2 yi4 jia1 。
- chan2 guan1 zui4 dao3 jin1 diao1 ke4 ， yi4 xiang1 piao1 sui2 qing1 du2 ju1 。
- xuan2 hu1 wu3 ma3 bo2 yi2 xiao4 ， jiu3 han1 yi4 qi4 ling2 cang1 xia2 。
- pei2 chun1 zhi2 gui4 nong4 wu2 bi4 ， sheng1 xiang1 bu2 duan4 shu4 jiao1 hua1 。
- qing1 jing4 he2 xu1 can1 hang4 xie4 ， bao4 su4 ken3 yang3 qiong2 tian2 ya1 。
- bo2 yang2 can1 tong2 qie4 zao4 hua4 ， gao1 feng1 hai3 ke4 kong1 cheng2 cha2 。
- wu3 ling2 xi1 shen1 zi4 liu2 shui3 ， tian1 tai2 yun2 miao3 wei2 hu2 ma2 。
- shen2 you2 ba1 ji2 yi4 han4 man4 ， da4 peng2 xi1 you3 zheng1 xiong2 kua1 。
- teng2 chuang2 jing1 juan4 de2 zhen1 di4 ， wu3 ding3 san1 fu3 qing1 hao2 she1 。
- jing4 tao2 su4 huo3 xun1 bai3 he2 ， xian2 yin3 shan1 quan2 peng1 su4 ya2 。
- zi4 xing2 zi4 zuo4 jiao3 li4 qing1 ， shou4 qiong2 zhi4 qi4 long2 cha2 ya1 。
- cong2 lai2 can1 ling2 bu2 dao4 kou3 ， shuang1 tong2 jing4 bi4 yan2 chun1 hua2 。
- wo3 xiang4 guan1 tou2 ban4 yin3 xi3 ， gong4 qi3 dao1 gui1 qi1 xiu1 xia2 。
- a1 shui2 yi2 nian2 wen4 jia3 zi3 ， chun2 qian2 yi2 qi4 jian4 er2 wu2 xi1 shu2 ce4 qi2 jin1 ya2 。

## 注释

## 译文

## 赏析
