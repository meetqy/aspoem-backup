---
id: zhang-li-ti-zhang-gong-yi-qing-xi-tu
title: 題張公翊清溪圖
titlePinyin: ti2 zhang1 gong1 yi4 qing1 xi1 tu2
titleSlug: ti-zhang-gong-yi-qing-xi-tu
author: 張勵
authorPinyin: zhang1 li4
authorSlug: zhang-li
dynasty: 宋
dynastyPinyin: song4
dynastySlug: song
tags: []
---

## 正文

- 九華鬰兮江南山，清溪下兮貫山間。
- 江北騖兮溪東旋，濁湯湯兮清漫漫。
- 山幾轉兮水幾盤，近交臂兮遠連環。
- 决天末兮浮雲端，齊之山兮秋之浦。
- 景晦明兮氣吞吐，草木蓊兮媚林莽。
- 繡屏張兮翠綃舞，深窈窕兮掩幽塢。
- 雨吟猿兮風嘯虎，下鳬雁兮泳魴鱮。
- 商之檣兮漁之罟，互出沒兮更散聚。
- 樵有舍兮梵有宇，雲巖阿兮棘樊圃。
- 翬連甍兮岸之滸，弄潺湲兮棹容與。
- 中橫絕兮梁爲渡，隠孤城兮其西去。
- 春之朝兮秋之夕，風既清兮月又白。
- 遐矯首兮俯陳迹，携佳人兮不可得。
- 空遠望兮中感百，思悠悠兮情惻惻。
- 悵興亡兮懷今昔，獨茲溪兮無終極。
- 嗟夫人兮擺塵滓，遙徜徉兮玩山水。
- 移山川兮置窗几，手舒卷兮千萬里。
- 輈余車兮秣余馬，往其從兮山之下。
- 枻吾舟兮泛清瀉，樂魚鳥兮放林野。
- 願未適兮胡爲者，聊寓言兮公墨畫。

## 拼音

- jiu3 hua2 yu4 xi1 jiang1 nan2 shan1 ， qing1 xi1 xia4 xi1 guan4 shan1 jian4 。
- jiang1 bei3 wu4 xi1 xi1 dong1 xuan2 ， zhuo2 tang1 tang1 xi1 qing1 man4 man4 。
- shan1 ji1 zhuan3 xi1 shui3 ji1 pan2 ， jin4 jiao1 bi4 xi1 yuan3 lian2 huan2 。
- jue2 tian1 mo4 xi1 fu2 yun2 duan1 ， qi2 zhi1 shan1 xi1 qiu1 zhi1 pu3 。
- jing3 hui4 ming2 xi1 qi4 tun1 tu3 ， cao3 mu4 weng3 xi1 mei4 lin2 mang3 。
- xiu4 ping2 zhang1 xi1 cui4 xiao1 wu3 ， shen1 yao3 tiao3 xi1 yan3 you1 wu4 。
- yu3 yin2 yuan2 xi1 feng1 xiao4 hu3 ， xia4 fu2 yan4 xi1 yong3 fang2 xu4 。
- shang1 zhi1 qiang2 xi1 yu2 zhi1 gu3 ， hu4 chu1 mei2 xi1 geng4 san4 ju4 。
- qiao2 you3 she4 xi1 fan4 you3 yu3 ， yun2 yan2 a1 xi1 ji2 fan2 pu3 。
- hui1 lian2 meng2 xi1 an4 zhi1 hu3 ， nong4 chan2 yuan2 xi1 zhao4 rong2 yu3 。
- zhong1 heng2 jue2 xi1 liang2 wei2 du4 ， yin3 gu1 cheng2 xi1 qi2 xi1 qu4 。
- chun1 zhi1 chao2 xi1 qiu1 zhi1 xi1 ， feng1 ji4 qing1 xi1 yue4 you4 bai2 。
- xia2 jiao3 shou3 xi1 fu3 chen2 ji4 ， xie2 jia1 ren2 xi1 bu4 ke3 de2 。
- kong1 yuan3 wang4 xi1 zhong1 gan3 bai3 ， si1 you1 you1 xi1 qing2 ce4 ce4 。
- chang4 xing1 wang2 xi1 huai2 jin1 xi1 ， du2 zi1 xi1 xi1 wu2 zhong1 ji2 。
- jie1 fu1 ren2 xi1 bai3 chen2 zi3 ， yao2 chang2 yang2 xi1 wan2 shan1 shui3 。
- yi2 shan1 chuan1 xi1 zhi4 chuang1 ji3 ， shou3 shu1 juan3 xi1 qian1 wan4 li3 。
- zhou1 yu2 ju1 xi1 mo4 yu2 ma3 ， wang3 qi2 cong2 xi1 shan1 zhi1 xia4 。
- yi4 wu2 zhou1 xi1 fan4 qing1 xie4 ， le4 yu2 niao3 xi1 fang4 lin2 ye3 。
- yuan4 wei4 shi4 xi1 hu2 wei2 zhe3 ， liao2 yu4 yan2 xi1 gong1 mo4 hua4 。

## 注释

## 译文

## 赏析
