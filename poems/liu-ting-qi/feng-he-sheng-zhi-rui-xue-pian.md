---
id: liu-ting-qi-feng-he-sheng-zhi-rui-xue-pian
title: 奉和聖製瑞雪篇
titlePinyin: feng4 he2 sheng4 zhi4 rui4 xue3 pian1
titleSlug: feng-he-sheng-zhi-rui-xue-pian
author: 劉庭琦
authorPinyin: liu2 ting2 qi2
authorSlug: liu-ting-qi
dynasty: 唐
dynastyPinyin: tang2
dynastySlug: tang
tags: []
---

## 正文

- 紫宸飛雪曉裴回，層閣重門雪照開。
- 九衢皛耀浮埃盡，千品差池贄帛來。
- 何處田中非種玉，誰家院裏不生梅？
- 埋雲翳景無窮已，因風落地吹還起。
- 先過翡翠寶房中，轉入鴛鴦金殿裏。
- 美人含笑出聯翩，豔逸相輕鬬容止。
- 羅衣點著渾是花，玉手摶來半成水。
- 奕奕紛紛何所如，頓憶楊園二月初。
- 羞同班女高秋扇，欲照明王乙夜書。
- 姑射山中符聖壽，芙蓉闕下降神車。
- 願隨睿澤流無限，長報豐年貴有餘。

## 拼音

- zi3 chen2 fei1 xue3 xiao3 pei2 hui2 ， ceng2 ge2 zhong4 men2 xue3 zhao4 kai1 。
- jiu3 qu2 xiao3 yao4 fu2 ai1 jin4 ， qian1 pin3 cha1 chi2 zhi4 bo2 lai2 。
- he2 chu3 tian2 zhong1 fei1 zhong3 yu4 ， shui2 jia1 yuan4 li3 bu4 sheng1 mei2 ？
- mai2 yun2 yi4 jing3 wu2 qiong2 yi3 ， yin1 feng1 luo4 di4 chui1 huan2 qi3 。
- xian1 guo4 fei3 cui4 bao3 fang2 zhong1 ， zhuan3 ru4 yuan1 yang1 jin1 dian4 li3 。
- mei3 ren2 han2 xiao4 chu1 lian2 pian1 ， yan4 yi4 xiang1 qing1 dou4 rong2 zhi3 。
- luo2 yi1 dian3 zhu4 hun2 shi4 hua1 ， yu4 shou3 tuan2 lai2 ban4 cheng2 shui3 。
- yi4 yi4 fen1 fen1 he2 suo3 ru2 ， dun4 yi4 yang2 yuan2 er4 yue4 chu1 。
- xiu1 tong2 ban1 nü3 gao1 qiu1 shan4 ， yu4 zhao4 ming2 wang2 yi3 ye4 shu1 。
- gu1 she4 shan1 zhong1 fu2 sheng4 shou4 ， fu2 rong2 que4 xia4 jiang4 shen2 ju1 。
- yuan4 sui2 rui4 ze2 liu2 wu2 xian4 ， chang2 bao4 feng1 nian2 gui4 you3 yu2 。

## 注释

## 译文

## 赏析
