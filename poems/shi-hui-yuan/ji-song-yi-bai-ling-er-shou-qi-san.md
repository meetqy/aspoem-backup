---
id: shi-hui-yuan-ji-song-yi-bai-ling-er-shou-qi-san
title: 偈頌一百零二首  其三○
titlePinyin: ji4 song4 yi4 bai3 ling2 er4 shou3     qi2 san1 ○
titleSlug: ji-song-yi-bai-ling-er-shou-qi-san
author: 釋慧遠
authorPinyin: shi4 hui4 yuan3
authorSlug: shi-hui-yuan
dynasty: 宋
dynastyPinyin: song4
dynastySlug: song
tags: []
---

## 正文

- 十月今朝又初一，叢林正值開爐日。
- 打齋賣飯也尋常，殘杯冷炙誰能喫。
- 天無門，地無壁。
- 葫蘆棚上種冬瓜，兩手扶犁水過膝。
- 跳金圈，吞栗棘，氈拍板對無孔笛。
- 屈屈，獨脚山魈解雙踢。
- 去年冬裏無炭燒，今年定是無火炙。
- 饑時饑到眼睛黄，窮時窮至赤骨力。

## 拼音

- shi2 yue4 jin1 zhao1 you4 chu1 yi1 ， cong2 lin2 zheng4 zhi2 kai1 lu2 ri4 。
- da3 zhai1 mai4 fan4 ye3 xun2 chang2 ， can2 bei1 leng3 zhi4 shui2 neng2 chi1 。
- tian1 wu2 men2 ， di4 wu2 bi4 。
- hu2 lu2 peng2 shang4 zhong3 dong1 gua1 ， liang3 shou3 fu2 li2 shui3 guo4 xi1 。
- tiao4 jin1 quan1 ， tun1 li4 ji2 ， zhan1 pai1 ban3 dui4 wu2 kong3 di2 。
- qu1 qu1 ， du2 jiao3 shan1 xiao1 jie3 shuang1 ti1 。
- qu4 nian2 dong1 li3 wu2 tan4 shao1 ， jin1 nian2 ding4 shi4 wu2 huo3 zhi4 。
- ji1 shi2 ji1 dao4 yan3 jing0 huang2 ， qiong2 shi2 qiong2 zhi4 chi4 gu3 li4 。

## 注释

## 译文

## 赏析
