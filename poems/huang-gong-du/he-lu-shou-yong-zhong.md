---
id: huang-gong-du-he-lu-shou-yong-zhong
title: 賀呂守用中
titlePinyin: he4 lü3 shou3 yong4 zhong1
titleSlug: he-lu-shou-yong-zhong
author: 黄公度
authorPinyin: huang2 gong1 du4
authorSlug: huang-gong-du
dynasty: 唐
dynastyPinyin: tang2
dynastySlug: tang
tags: [] 
---

## 正文

- 紫帽山顛秋色高，刺桐城頭風怒號。
- 乾坤沖融忽異態，千里和氣生旌旄。
- 昴星之精來瑞世，要令致主唐虞際。
- 骨相誕鍾嵩嶽靈，風流不泯磻溪裔。
- 懷香握蘭今幾春，瑣闥畫省曾彌綸。
- 他年攬轡探禹穴，平反所活凡千人。
- 南土分憂寬主顧，棠陰好在來何暮。
- 儒風郁郁蜀文翁，德量汪汪黄叔度。
- 相種由來多山東，蟬聯八葉屬我公。
- 百年耆舊謳歌裏，萬里山河指顧中。
- 聲名合沓蓋九州，人物中興第一流。
- 風雲變化固有待，蒼虬寧許池中留。
- 青衫腐儒趨幕府，香火祝公如衛武。
- 夾輔皇家不計年，長將朽質入陶甄。

## 拼音

- zi3 mao4 shan1 dian1 qiu1 se4 gao1 ， ci4 tong2 cheng2 tou2 feng1 nu4 hao4 。
- qian2 kun1 chong1 rong2 hu1 yi4 tai4 ， qian1 li3 he2 qi4 sheng1 jing1 mao2 。
- mao3 xing1 zhi1 jing1 lai2 rui4 shi4 ， yao4 ling4 zhi4 zhu3 tang2 yu2 ji4 。
- gu3 xiang4 dan4 zhong1 song1 yue4 ling2 ， feng1 liu2 bu4 min3 pan2 xi1 yi4 。
- huai2 xiang1 wo4 lan2 jin1 ji1 chun1 ， suo3 ta4 hua4 sheng3 ceng2 mi2 lun2 。
- ta1 nian2 lan3 pei4 tan4 yu3 xue2 ， ping2 fan3 suo3 huo2 fan2 qian1 ren2 。
- nan2 tu3 fen1 you1 kuan1 zhu3 gu4 ， tang2 yin1 hao3 zai4 lai2 he2 mu4 。
- ru2 feng1 yu4 yu4 shu3 wen2 weng1 ， de2 liang2 wang1 wang1 huang2 shu1 du4 。
- xiang1 zhong3 you2 lai2 duo1 shan1 dong1 ， chan2 lian2 ba1 ye4 shu3 wo3 gong1 。
- bai3 nian2 qi2 jiu4 ou1 ge1 li3 ， wan4 li3 shan1 he2 zhi3 gu4 zhong1 。
- sheng1 ming2 he2 ta4 gai4 jiu3 zhou1 ， ren2 wu4 zhong1 xing1 di4 yi1 liu2 。
- feng1 yun2 bian4 hua4 gu4 you3 dai4 ， cang1 qiu2 ning2 xu1 chi2 zhong1 liu2 。
- qing1 shan1 fu3 ru2 qu1 mu4 fu3 ， xiang1 huo3 zhu4 gong1 ru2 wei4 wu3 。
- jia1 fu3 huang2 jia1 bu2 ji4 nian2 ， chang2 jiang1 xiu3 zhi4 ru4 tao2 zhen1 。

## 注释

## 译文

## 赏析
