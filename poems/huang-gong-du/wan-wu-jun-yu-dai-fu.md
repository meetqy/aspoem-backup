---
id: huang-gong-du-wan-wu-jun-yu-dai-fu
title: 輓吳君與大夫
titlePinyin: wan3 wu2 jun1 yu3 dai4 fu0
titleSlug: wan-wu-jun-yu-dai-fu
author: 黄公度
authorPinyin: huang2 gong1 du4
authorSlug: huang-gong-du
dynasty: 唐
dynastyPinyin: tang2
dynastySlug: tang
tags: [] 
---

## 正文

- 吳侯大雅姿，妙齡飽經術。
- 場屋早蜚聲，囊錐穎立出。
- 携書走帝閽，一第頷髭摘。
- 夷途騁駿步，霄漢刷健翮。
- 胸中萬餘卷，未試二三策。
- 誰知廊廟具，反任州縣責。
- 官小不自卑，直道酬平昔。
- 愛民如愛子，憂國如憂室。
- 愷悌疲俗蘇，廉介貪夫律。
- 至今遺愛地，籍籍數嘉績。
- 松菊動歸思，塵埃辭吏役。
- 挂冠神武門，高卧揚雄宅。
- 追念平生爲，秋毫一無失。
- 桎梏謝軒冕，膏肓嗜水石。
- 十載州府間，不見龐公迹。
- 萬事同甑破，百年過箭疾。
- 嗚呼老成人，忽忽就窀穸。
- 豐碑存衆口，餘慶有佳息。
- 於公雖無憾，豈不爲時惜。
- 作詩遣哀情，詩成轉悽惻。

## 拼音

- wu2 hou2 da4 ya3 zi1 ， miao4 ling2 bao3 jing1 shu4 。
- chang3 wu1 zao3 fei1 sheng1 ， nang2 zhui1 ying3 li4 chu1 。
- xie2 shu1 zou3 di4 hun1 ， yi2 di4 han4 zi1 zhai1 。
- yi2 tu2 cheng3 jun4 bu4 ， xiao1 han4 shua1 jian4 he2 。
- xiong1 zhong1 wan4 yu2 juan4 ， wei4 shi4 er4 san1 ce4 。
- shui2 zhi1 lang2 miao4 ju4 ， fan3 ren4 zhou1 xian4 ze2 。
- guan1 xiao3 bu2 zi4 bei1 ， zhi2 dao4 chou2 ping2 xi1 。
- ai4 min2 ru2 ai4 zi3 ， you1 guo2 ru2 you1 shi4 。
- kai3 ti4 pi2 su2 su1 ， lian2 jie4 tan1 fu1 lü4 。
- zhi4 jin1 yi2 ai4 di4 ， ji2 ji2 shu4 jia1 ji4 。
- song1 ju2 dong4 gui1 si1 ， chen2 ai1 ci2 li4 yi4 。
- gua4 guan1 shen2 wu3 men2 ， gao1 wo4 yang2 xiong2 zhai2 。
- zhui1 nian4 ping2 sheng1 wei2 ， qiu1 hao2 yi4 wu2 shi1 。
- zhi4 gu4 xie4 xuan1 mian3 ， gao1 huang1 shi4 shui3 shi2 。
- shi2 zai4 zhou1 fu3 jian4 ， bu2 jian4 pang2 gong1 ji4 。
- wan4 shi4 tong2 zeng4 po4 ， bai3 nian2 guo4 jian4 ji2 。
- wu1 hu1 lao3 cheng2 ren2 ， hu1 hu1 jiu4 zhun1 xi1 。
- feng1 bei1 cun2 zhong4 kou3 ， yu2 qing4 you3 jia1 xi1 。
- wu1 gong1 sui1 wu2 han4 ， qi3 bu4 wei2 shi2 xi1 。
- zuo4 shi1 qian3 ai1 qing2 ， shi1 cheng2 zhuan3 qi1 ce4 。

## 注释

## 译文

## 赏析
