---
id: huang-gong-du-yu-hou-xing-hua-pu
title: 雨後行花圃
titlePinyin: yu3 hou4 xing2 hua1 pu3
titleSlug: yu-hou-xing-hua-pu
author: 黄公度
authorPinyin: huang2 gong1 du4
authorSlug: huang-gong-du
dynasty: 宋
dynastyPinyin: song4
dynastySlug: song
tags: []
---

## 正文

- 習習春風軟，遲遲春日暄。
- 生意遍宇宙，盡托青皇恩。
- 屏翳剛作惡，一夜如翻盆。
- 奔流萬壑怒，比曉千山昏。
- 鳴鳩喚我起，杖屨行中園。
- 呼僮理僵仆，春事無半存。
- 蓬蒿增意氣，蘭藥遭排根。
- 雖無桃李妍，却有桑麻繁。
- 萬化相除謝，此理誰明論。
- 去去勿復辨，榮枯任乾坤。

## 拼音

- xi2 xi2 chun1 feng1 ruan3 ， chi2 chi2 chun1 ri4 xuan1 。
- sheng1 yi4 bian4 yu3 zhou4 ， jin4 tuo1 qing1 huang2 en1 。
- ping2 yi4 gang1 zuo4 e4 ， yi2 ye4 ru2 fan1 pen2 。
- ben1 liu2 wan4 he4 nu4 ， bi3 xiao3 qian1 shan1 hun1 。
- ming2 jiu1 huan4 wo3 qi3 ， zhang4 ju4 xing2 zhong1 yuan2 。
- hu1 tong2 li3 jiang1 pu2 ， chun1 shi4 wu2 ban4 cun2 。
- peng2 hao1 zeng1 yi4 qi4 ， lan2 yao4 zao1 pai2 gen1 。
- sui1 wu2 tao2 li3 yan2 ， que4 you3 sang1 ma2 fan2 。
- wan4 hua4 xiang1 chu2 xie4 ， ci3 li3 shui2 ming2 lun4 。
- qu4 qu4 wu4 fu4 bian4 ， rong2 ku1 ren4 qian2 kun1 。

## 注释

## 译文

## 赏析
