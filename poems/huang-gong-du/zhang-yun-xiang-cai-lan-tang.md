---
id: huang-gong-du-zhang-yun-xiang-cai-lan-tang
title: 張雲翔采蘭堂
titlePinyin: zhang1 yun2 xiang2 cai3 lan2 tang2
titleSlug: zhang-yun-xiang-cai-lan-tang
author: 黄公度
authorPinyin: huang2 gong1 du4
authorSlug: huang-gong-du
dynasty: 宋
dynastyPinyin: song4
dynastySlug: song
tags: []
---

## 正文

- 丈夫貴成名，人子重養志。
- 志養非鼎食，名成要身致。
- 世上萬男兒，二者少稱遂。
- 樂哉張公子，此事有餘地。
- 昔我遊武林，始與張君值。
- 津津紫芝眉，落落青雲器。
- 驊騮步康衢，鵰鶚騰秋翅。
- 一官天南州，艱難已嘗試。
- 悠然望白雲，歸來爲隠吏。
- 軒裳非吾心，菽水重親意。
- 築堂九畹邊，遠取南陔義。
- 膳羞務馨潔，晨夕必躬視。
- 老人嗜國香，幽懷時一寄。
- 春風敷柔絲，色與恩袍類。
- 不效荆楚俗，紉之爲佩璲。
- 不學會稽亭，徒然脩褉事。
- 願言倚玉樹，同作庭階瑞。
- 他年粉署握，永伴萊衣戲。

## 拼音

- zhang4 fu0 gui4 cheng2 ming2 ， ren2 zi3 zhong4 yang3 zhi4 。
- zhi4 yang3 fei1 ding3 shi2 ， ming2 cheng2 yao4 shen1 zhi4 。
- shi4 shang4 wan4 nan2 er2 ， er4 zhe3 shao3 cheng1 sui4 。
- le4 zai1 zhang1 gong1 zi3 ， ci3 shi4 you3 yu2 di4 。
- xi1 wo3 you2 wu3 lin2 ， shi3 yu3 zhang1 jun1 zhi2 。
- jin1 jin1 zi3 zhi1 mei2 ， luo4 luo4 qing1 yun2 qi4 。
- hua2 liu2 bu4 kang1 qu2 ， diao1 e4 teng2 qiu1 chi4 。
- yi4 guan1 tian1 nan2 zhou1 ， jian1 nan2 yi3 chang2 shi4 。
- you1 ran2 wang4 bai2 yun2 ， gui1 lai2 wei2 yin3 li4 。
- xuan1 shang0 fei1 wu2 xin1 ， shu1 shui3 zhong4 qin1 yi4 。
- zhu4 tang2 jiu3 wan3 bian1 ， yuan3 qu3 nan2 gai1 yi4 。
- shan4 xiu1 wu4 xin1 jie2 ， chen2 xi1 bi4 gong1 shi4 。
- lao3 ren2 shi4 guo2 xiang1 ， you1 huai2 shi2 yi2 ji4 。
- chun1 feng1 fu1 rou2 si1 ， se4 yu3 en1 pao2 lei4 。
- bu2 xiao4 jing1 chu3 su2 ， ren4 zhi1 wei2 pei4 sui4 。
- bu4 xue2 hui4 ji1 ting2 ， tu2 ran2 xiu1 xie4 shi4 。
- yuan4 yan2 yi3 yu4 shu4 ， tong2 zuo4 ting2 jie1 rui4 。
- ta1 nian2 fen3 shu3 wo4 ， yong3 ban4 lai2 yi1 xi4 。

## 注释

## 译文

## 赏析
