---
id: huang-gong-du-feng-huang-ye-zuo-lian-ju
title: 鳳凰夜坐聯句
titlePinyin: feng4 huang2 ye4 zuo4 lian2 ju4
titleSlug: feng-huang-ye-zuo-lian-ju
author: 黄公度
authorPinyin: huang2 gong1 du4
authorSlug: huang-gong-du
dynasty: 宋
dynastyPinyin: song4
dynastySlug: song
tags: []
---

## 正文

- 月黑前村笛，風清俯檻琴。
- 老苔虛殿閉，喬木故宮深。
- 宿鳥依叢樹，踈鐘出斷林。
- 夜堂留暑濕，秋谷半晴陰。
- 事業惟欹枕，塵埃一散襟。
- 勞生倦奔走，遠目寄登臨。
- 割據當年事，英雄萬古心。
- 青山空白骨，華屋漫黄金。
- 酒薄何勞醉，詩成不廢吟。
- 艱危多感慨，時序苦侵尋。

## 拼音

- yue4 hei1 qian2 cun1 di2 ， feng1 qing1 fu3 jian4 qin2 。
- lao3 tai2 xu1 dian4 bi4 ， qiao2 mu4 gu4 gong1 shen1 。
- su4 niao3 yi1 cong2 shu4 ， shu1 zhong1 chu1 duan4 lin2 。
- ye4 tang2 liu2 shu3 shi1 ， qiu1 gu3 ban4 qing2 yin1 。
- shi4 ye4 wei2 qi1 zhen3 ， chen2 ai1 yi2 san4 jin1 。
- lao2 sheng1 juan4 ben1 zou3 ， yuan3 mu4 ji4 deng1 lin2 。
- ge1 ju4 dang1 nian2 shi4 ， ying1 xiong2 wan4 gu3 xin1 。
- qing1 shan1 kong4 bai2 gu3 ， hua2 wu1 man4 huang2 jin1 。
- jiu3 bao2 he2 lao2 zui4 ， shi1 cheng2 bu2 fei4 yin2 。
- jian1 wei1 duo1 gan3 kai3 ， shi2 xu4 ku3 qin1 xun2 。

## 注释

## 译文

## 赏析
