---
id: huang-gong-du-song-chen-ying-qiu-fu-guan
title: 送陳應求赴官
titlePinyin: song4 chen2 ying1 qiu2 fu4 guan1
titleSlug: song-chen-ying-qiu-fu-guan
author: 黄公度
authorPinyin: huang2 gong1 du4
authorSlug: huang-gong-du
dynasty: 宋
dynastyPinyin: song4
dynastySlug: song
tags: []
---

## 正文

- 莫辭酒，且聽歌，休被驪駒白玉珂。
- 主人勸客終今夕，明日長亭可奈何。
- 金風蕭蕭鏖餘熱，砌蟲唧唧助凄切。
- 此時景物不勝愁，况是離人心欲折。
- 陳侯陳侯，貌巖巖而俊整，才浩浩而清絕。
- 有如壺山之萬仞巑岏，壽水之千尋瑩澈。
- 青芝赤箭藥籠儲，金鐘大鏞廊廟須。
- 天生奇才爲時出，容易棄擲天南隅。
- 君不見馬賓王，新豐一逆旅。
- 又不見公孫弘，菑川一老儒。
- 逢辰立譚取卿相，至今文采照天衢。
- 廣文官舍雖落莫，刀筆不與俗吏俱。
- 公餘更勤五車讀，未必不是北門西掖之權輿。
- 刺桐古城花欲燃，舊遊人物想依然。
- 憑君到彼訪二陸，向道故人飽飯度殘年。

## 拼音

- mo4 ci2 jiu3 ， qie3 ting1 ge1 ， xiu1 bei4 li2 ju1 bai2 yu4 ke1 。
- zhu3 ren2 quan4 ke4 zhong1 jin1 xi1 ， ming2 ri4 chang2 ting2 ke3 nai4 he2 。
- jin1 feng1 xiao1 xiao1 ao2 yu2 re4 ， qi4 chong2 ji1 ji1 zhu4 qi1 qie4 。
- ci3 shi2 jing3 wu4 bu2 sheng4 chou2 ， kuang4 shi4 li2 ren2 xin1 yu4 zhe2 。
- chen2 hou2 chen2 hou2 ， mao4 yan2 yan2 er2 jun4 zheng3 ， cai2 hao4 hao4 er2 qing1 jue2 。
- you3 ru2 hu2 shan1 zhi1 wan4 ren4 cuan2 wan2 ， shou4 shui3 zhi1 qian1 xun2 ying2 che4 。
- qing1 zhi1 chi4 jian4 yao4 long2 chu3 ， jin1 zhong1 da4 yong1 lang2 miao4 xu1 。
- tian1 sheng1 qi2 cai2 wei2 shi2 chu1 ， rong2 yi4 qi4 zhi4 tian1 nan2 yu2 。
- jun1 bu2 jian4 ma3 bin1 wang2 ， xin1 feng1 yi2 ni4 lü3 。
- you4 bu2 jian4 gong1 sun1 hong2 ， zi1 chuan1 yi4 lao3 ru2 。
- feng2 chen2 li4 tan2 qu3 qing1 xiang4 ， zhi4 jin1 wen2 cai3 zhao4 tian1 qu2 。
- guang3 wen2 guan1 she4 sui1 luo4 mo4 ， dao1 bi3 bu4 yu3 su2 li4 ju4 。
- gong1 yu2 geng4 qin2 wu3 ju1 du2 ， wei4 bi4 bu2 shi4 bei3 men2 xi1 ye4 zhi1 quan2 yu2 。
- ci4 tong2 gu3 cheng2 hua1 yu4 ran2 ， jiu4 you2 ren2 wu4 xiang3 yi1 ran2 。
- ping2 jun1 dao4 bi3 fang3 er4 lu4 ， xiang4 dao4 gu4 ren2 bao3 fan4 du4 can2 nian2 。

## 注释

## 译文

## 赏析
