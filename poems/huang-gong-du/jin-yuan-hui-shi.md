---
id: huang-gong-du-jin-yuan-hui-shi
title: 進元會詩
titlePinyin: jin4 yuan2 hui4 shi1
titleSlug: jin-yuan-hui-shi
author: 黄公度
authorPinyin: huang2 gong1 du4
authorSlug: huang-gong-du
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昭代干戈戢，炎輝歷數長。
- 蒼生久蘇息，寰海屢豐穰。
- 社稷基新命，朝廷舉舊章。
- 太平周禮樂，垂拱舜衣裳。
- 拜壽先長樂，傳聲出未央。
- 冕旒端黼座，儀物備明堂。
- 閶闔星辰外，旂常日月旁。
- 天顔春穆穆，雲物曉蒼蒼。
- 雪色殘鳷鵲，韶音雜鳳凰。
- 嚴宸分羽衛，荒服走梯航。
- 人正今行夏，民心舊戴商。
- 觀光環萬國，班朔首三陽。
- 列辟鑾聲噦，羣工玉珮鏘。
- 奉常陳雅奏，太史報殊祥。
- 於穆前朝盛，丕承奕世昌。
- 版圖還大禹，風俗再陶唐。
- 已格無爲治，猶懷不敢康。
- 幾年脩縟典，今日付吾皇。
- 所願終寅畏，無忘每贊襄。
- 明良相際會，長奉萬年觴。

## 拼音

- zhao1 dai4 gan1 ge1 ji2 ， yan2 hui1 li4 shu4 chang2 。
- cang1 sheng1 jiu3 su1 xi1 ， huan2 hai3 lü3 feng1 rang2 。
- she4 ji4 ji1 xin1 ming4 ， chao2 ting2 ju3 jiu4 zhang1 。
- tai4 ping2 zhou1 li3 le4 ， chui2 gong3 shun4 yi1 shang0 。
- bai4 shou4 xian1 chang2 le4 ， chuan2 sheng1 chu1 wei4 yang1 。
- mian3 liu2 duan1 fu3 zuo4 ， yi2 wu4 bei4 ming2 tang2 。
- chang1 he2 xing1 chen2 wai4 ， qi2 chang2 ri4 yue4 pang2 。
- tian1 yan2 chun1 mu4 mu4 ， yun2 wu4 xiao3 cang1 cang1 。
- xue3 se4 can2 zhi1 que4 ， shao2 yin1 za2 feng4 huang2 。
- yan2 chen2 fen1 yu3 wei4 ， huang1 fu2 zou3 ti1 hang2 。
- ren2 zheng4 jin1 xing2 xia4 ， min2 xin1 jiu4 dai4 shang1 。
- guan1 guang1 huan2 wan4 guo2 ， ban1 shuo4 shou3 san1 yang2 。
- lie4 pi4 luan2 sheng1 yue3 ， qun2 gong1 yu4 pei4 qiang1 。
- feng4 chang2 chen2 ya3 zou4 ， tai4 shi3 bao4 shu1 xiang2 。
- wu1 mu4 qian2 chao2 sheng4 ， pi1 cheng2 yi4 shi4 chang1 。
- ban3 tu2 huan2 da4 yu3 ， feng1 su2 zai4 tao2 tang2 。
- yi3 ge2 wu2 wei2 zhi4 ， you2 huai2 bu4 gan3 kang1 。
- ji1 nian2 xiu1 ru4 dian3 ， jin1 ri4 fu4 wu2 huang2 。
- suo3 yuan4 zhong1 yin2 wei4 ， wu2 wang4 mei3 zan4 xiang1 。
- ming2 liang2 xiang4 ji4 hui4 ， chang2 feng4 wan4 nian2 shang1 。

## 注释

## 译文

## 赏析
