---
id: huang-gong-du-song-wang-nei-xiang-yi-zhen-xuan-cheng
title: 送汪內相移鎮宣城
titlePinyin: song4 wang1 nei4 xiang1 yi2 zhen4 xuan1 cheng2
titleSlug: song-wang-nei-xiang-yi-zhen-xuan-cheng
author: 黄公度
authorPinyin: huang2 gong1 du4
authorSlug: huang-gong-du
dynasty: 宋
dynastyPinyin: song4
dynastySlug: song
tags: []
---

## 正文

- 龍紀膺圖代，龜書出洛年。
- 人文初炳煥，神化共回旋。
- 大雅藩籬缺，諸儒門戶專。
- 天將扶古道，嶽始降名賢。
- 派別軒皇遠，江回楚邑偏。
- 英靈久蟠鬰，簪笏舊蟬聯。
- 家學傳桑硯，詞場著祖鞭。
- 風雲千載會，宇宙大名懸。
- 行潔圭無玷，才長桷有梴。
- 西都經術富，東閣道山連。
- 蠹簡煩紬繹，羣書益貫穿。
- 才超班馬上，道探老莊玄。
- 近代風騷變，詞人霧縠鮮。
- 俳優驚異體，輕薄竟相沿。
- 作者今亡矣，明公獨勉旃。
- 狂瀾資反正，墜緒得扶顛。
- 內史趨欄藥，中書落筆椽。
- 直詞批勑尾，清議列龜前。
- 法駕南巡日，妖氛北刺天。
- 新亭空涕泪，神汴一腥膻。
- 慰將言彌切，徵兵檄屢宣。
- 奉天憑陸贄，淮上困苻堅。
- 素祕龍韜策，爰參虎旅權。
- 精誠潛貫日，勳業合凌烟。
- 耆舊朝廷倚，文章海內傳。
- 三長青史筆，五典白麻篇。
- 思贍宮人蠟，榮歸御榻蓮。
- 研經魚辨魯，揮翰驥奔泉。
- 方徯金鑾作，聊從銅虎遷。
- 瘡痍承帝念，愷悌沃民編。
- 鈴索晝齋永，棠陰夜月圓。
- 豐登諸縣樂，治最八州先。
- 詔易宣城郡，恩遺晉水壖。
- 歌襦恐來暮，卧轍惜言還。
- 漢守終丞相，黄公且潁川。
- 長亭春草外，巨鎮日華邊。
- 况復師瞻久，由來德望全。
- 芝函行召對，鼎席即詳延。
- 尚父西辭渭，司徒北破燕。
- 斯民免塗炭，吾黨頼陶甄。
- 竹尺元通籍，瓜時忝備員。
- 孩提曾識面，父執絕隨肩。
- 被遇憐才小，懷恩覺體孱。
- 塵埃餘冗吏，情緒足離筵。
- 歌闋魂飛渚，詩成淚染牋。
- 轅駒何局促，巫步失趼躚。
- 舊治應騎竹，他邦未暖氊。
- 公歸勞驛騎，地遠想台躔。
- 處士依文舉，賢臣頌子淵。
- 瀛洲如許到，未敢卜歸田。

## 拼音

- long2 ji4 ying1 tu2 dai4 ， gui1 shu1 chu1 luo4 nian2 。
- ren2 wen2 chu1 bing3 huan4 ， shen2 hua4 gong4 hui2 xuan2 。
- da4 ya3 fan1 li2 que1 ， zhu1 ru2 men2 hu4 zhuan1 。
- tian1 jiang1 fu2 gu3 dao4 ， yue4 shi3 jiang4 ming2 xian2 。
- pai4 bie2 xuan1 huang2 yuan3 ， jiang1 hui2 chu3 yi4 pian1 。
- ying1 ling2 jiu3 pan2 yu4 ， zan1 hu4 jiu4 chan2 lian2 。
- jia1 xue2 chuan2 sang1 yan4 ， ci2 chang3 zhu4 zu3 bian1 。
- feng1 yun2 qian1 zai4 hui4 ， yu3 zhou4 da4 ming2 xuan2 。
- xing2 jie2 gui1 wu2 dian4 ， cai2 chang2 jue2 you3 chan1 。
- xi1 du1 jing1 shu4 fu4 ， dong1 ge2 dao4 shan1 lian2 。
- du4 jian3 fan2 chou1 yi4 ， qun2 shu1 yi4 guan4 chuan1 。
- cai2 chao1 ban1 ma3 shang4 ， dao4 tan4 lao3 zhuang1 xuan2 。
- jin4 dai4 feng1 sao1 bian4 ， ci2 ren2 wu4 hu2 xian1 。
- pai2 you1 jing1 yi4 ti3 ， qing1 bao2 jing4 xiang1 yan2 。
- zuo4 zhe3 jin1 wang2 yi3 ， ming2 gong1 du2 mian3 zhan1 。
- kuang2 lan2 zi1 fan3 zheng4 ， zhui4 xu4 de2 fu2 dian1 。
- nei4 shi3 qu1 lan2 yao4 ， zhong1 shu1 luo4 bi3 chuan2 。
- zhi2 ci2 pi1 chi4 wei3 ， qing1 yi4 lie4 gui1 qian2 。
- fa3 jia4 nan2 xun2 ri4 ， yao1 fen1 bei3 ci4 tian1 。
- xin1 ting2 kong1 ti4 lei4 ， shen2 bian4 yi4 xing1 shan1 。
- wei4 jiang1 yan2 mi2 qie4 ， zheng1 bing1 xi2 lü3 xuan1 。
- feng4 tian1 ping2 lu4 zhi4 ， huai2 shang4 kun4 fu2 jian1 。
- su4 bi4 long2 tao1 ce4 ， yuan2 can1 hu3 lü3 quan2 。
- jing1 cheng2 qian2 guan4 ri4 ， xun1 ye4 he2 ling2 yan1 。
- qi2 jiu4 chao2 ting2 yi3 ， wen2 zhang1 hai3 nei4 chuan2 。
- san1 chang2 qing1 shi3 bi3 ， wu3 dian3 bai2 ma2 pian1 。
- si1 shan4 gong1 ren2 la4 ， rong2 gui1 yu4 ta4 lian2 。
- yan2 jing1 yu2 bian4 lu3 ， hui1 han4 ji4 ben1 quan2 。
- fang1 xi1 jin1 luan2 zuo4 ， liao2 cong2 tong2 hu3 qian1 。
- chuang1 yi2 cheng2 di4 nian4 ， kai3 ti4 wo4 min2 bian1 。
- ling2 suo3 zhou4 zhai1 yong3 ， tang2 yin1 ye4 yue4 yuan2 。
- feng1 deng1 zhu1 xian4 le4 ， zhi4 zui4 ba1 zhou1 xian1 。
- zhao4 yi4 xuan1 cheng2 jun4 ， en1 yi2 jin4 shui3 ruan2 。
- ge1 ru2 kong3 lai2 mu4 ， wo4 zhe2 xi1 yan2 huan2 。
- han4 shou3 zhong1 cheng2 xiang4 ， huang2 gong1 qie3 ying3 chuan1 。
- chang2 ting2 chun1 cao3 wai4 ， ju4 zhen4 ri4 hua2 bian1 。
- kuang4 fu4 shi1 zhan1 jiu3 ， you2 lai2 de2 wang4 quan2 。
- zhi1 han2 xing2 zhao4 dui4 ， ding3 xi2 ji2 xiang2 yan2 。
- shang4 fu4 xi1 ci2 wei4 ， si1 tu2 bei3 po4 yan4 。
- si1 min2 mian3 tu2 tan4 ， wu2 dang3 lai4 tao2 zhen1 。
- zhu2 chi3 yuan2 tong1 ji2 ， gua1 shi2 tian3 bei4 yuan2 。
- hai2 ti2 ceng2 shi2 mian4 ， fu4 zhi2 jue2 sui2 jian1 。
- bei4 yu4 lian2 cai2 xiao3 ， huai2 en1 jue2 ti3 chan2 。
- chen2 ai1 yu2 rong3 li4 ， qing2 xu4 zu2 li2 yan2 。
- ge1 que4 hun2 fei1 zhu3 ， shi1 cheng2 lei4 ran3 jian1 。
- yuan2 ju1 he2 ju2 cu4 ， wu1 bu4 shi1 jian3 xian1 。
- jiu4 zhi4 ying1 qi2 zhu2 ， ta1 bang1 wei4 nuan3 zhan1 。
- gong1 gui1 lao2 yi4 qi2 ， di4 yuan3 xiang3 tai2 chan2 。
- chu3 shi4 yi1 wen2 ju3 ， xian2 chen2 song4 zi3 yuan1 。
- ying2 zhou1 ru2 xu1 dao4 ， wei4 gan3 bu3 gui1 tian2 。

## 注释

## 译文

## 赏析
