---
id: huang-gong-du-song-di-shi-ji-fu-yong-chun
title: 送弟士季赴永春
titlePinyin: song4 di4 shi4 ji4 fu4 yong3 chun1
titleSlug: song-di-shi-ji-fu-yong-chun
author: 黄公度
authorPinyin: huang2 gong1 du4
authorSlug: huang-gong-du
dynasty: 宋
dynastyPinyin: song4
dynastySlug: song
tags: []
---

## 正文

- 贈君以宣城秋兔之穎，佩君以嶧陽焦尾之琴。
- 餞君以顯父清壺之酒，送君以安仁金谷之吟。
- 筆傳洙泗之正印，琴彈單父之遺音。
- 酒以陶百里醇醲之化，詩以寫一時離別之心。
- 門前車馬氣駸駸，黄葉飛飜秋正深。
- 風雨對床連夜語，江山異地欲分襟。
- 憶昔聯名唱行殿，一日聲華九垓遍。
- 自知無用甘林泉，君亦何爲尚州縣。
- 君今未用嘆滯留，丈夫勳業要晚收。
- 信臣千載循吏傳，密令當年褒德侯。
- 高才所蒞無全牛，民自不冤吏早休。
- 倘免誅求急星火，行看寇盜盡鋤耰。

## 拼音

- zeng4 jun1 yi3 xuan1 cheng2 qiu1 tu4 zhi1 ying3 ， pei4 jun1 yi3 yi4 yang2 jiao1 wei3 zhi1 qin2 。
- jian4 jun1 yi3 xian3 fu4 qing1 hu2 zhi1 jiu3 ， song4 jun1 yi3 an1 ren2 jin1 gu3 zhi1 yin2 。
- bi3 chuan2 zhu1 si4 zhi1 zheng4 yin4 ， qin2 dan4 dan1 fu4 zhi1 yi2 yin1 。
- jiu3 yi3 tao2 bai3 li3 chun2 nong2 zhi1 hua4 ， shi1 yi3 xie3 yi4 shi2 li2 bie2 zhi1 xin1 。
- men2 qian2 ju1 ma3 qi4 qin1 qin1 ， huang2 ye4 fei1 fan1 qiu1 zheng4 shen1 。
- feng1 yu3 dui4 chuang2 lian2 ye4 yu3 ， jiang1 shan1 yi4 di4 yu4 fen1 jin1 。
- yi4 xi1 lian2 ming2 chang4 xing2 dian4 ， yi2 ri4 sheng1 hua2 jiu3 gai1 bian4 。
- zi4 zhi1 wu2 yong4 gan1 lin2 quan2 ， jun1 yi4 he2 wei2 shang4 zhou1 xian4 。
- jun1 jin1 wei4 yong4 tan4 zhi4 liu2 ， zhang4 fu0 xun1 ye4 yao4 wan3 shou1 。
- xin4 chen2 qian1 zai4 xun2 li4 chuan2 ， mi4 ling4 dang1 nian2 bao1 de2 hou2 。
- gao1 cai2 suo3 li4 wu2 quan2 niu2 ， min2 zi4 bu4 yuan1 li4 zao3 xiu1 。
- tang3 mian3 zhu1 qiu2 ji2 xing1 huo3 ， xing2 kan4 kou4 dao4 jin4 chu2 you1 。

## 注释

## 译文

## 赏析
