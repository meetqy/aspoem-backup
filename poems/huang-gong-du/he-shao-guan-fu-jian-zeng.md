---
id: huang-gong-du-he-shao-guan-fu-jian-zeng
title: 和邵觀復見贈
titlePinyin: he2 shao4 guan1 fu4 jian4 zeng4
titleSlug: he-shao-guan-fu-jian-zeng
author: 黄公度
authorPinyin: huang2 gong1 du4
authorSlug: huang-gong-du
dynasty: 宋
dynastyPinyin: song4
dynastySlug: song
tags: []
---

## 正文

- 詩才千丈清且嵬，筆力萬牛挽不回。
- 平生用心有根柢，丱角指南得天才。
- 江西波瀾浩如海，一派流落天南垓。
- 久謂升堂胔已嚌，可是持鼓門過雷。
- 詩能窮人豈其理，人窮乃工於詩爾。
- 不妨俗眼自青白，第恐獠音無正始。
- 俛首誰能兄孔方，高談直欲妻法喜。
- 眼高未伏下孔楊，渠肯碌碌數餘子。
- 我無寸長班俊髦，狐裘之傍羞縕袍。
- 所得虛名真畫餠，朅來窮海試鉛刀。
- 書生習氣掃未盡，畫諾閉門思和陶。
- 錐處囊中穎立見，君欲逃名何可逃。
- 君家故侯青門東，人物於今有祖風。
- 落拓一官姑吏隠，敏捷千首追詩翁。
- 何者蹄涔留尺鯉，未辦斗水活蛟龍。
- 丈夫功業不嫌晚，政恐夫君甘養蒙。

## 拼音

- shi1 cai2 qian1 zhang4 qing1 qie3 wei2 ， bi3 li4 wan4 niu2 wan3 bu4 hui2 。
- ping2 sheng1 yong4 xin1 you3 gen1 di3 ， guan4 jiao3 zhi3 nan2 de2 tian1 cai2 。
- jiang1 xi1 bo1 lan2 hao4 ru2 hai3 ， yi2 pai4 liu2 luo4 tian1 nan2 gai1 。
- jiu3 wei4 sheng1 tang2 zi4 yi3 ji4 ， ke3 shi4 chi2 gu3 men2 guo4 lei2 。
- shi1 neng2 qiong2 ren2 qi3 qi2 li3 ， ren2 qiong2 nai3 gong1 wu1 shi1 er3 。
- bu4 fang2 su2 yan3 zi4 qing1 bai2 ， di4 kong3 liao2 yin1 wu2 zheng4 shi3 。
- fu3 shou3 shui2 neng2 xiong1 kong3 fang1 ， gao1 tan2 zhi2 yu4 qi1 fa3 xi3 。
- yan3 gao1 wei4 fu2 xia4 kong3 yang2 ， qu2 ken3 lu4 lu4 shu4 yu2 zi3 。
- wo3 wu2 cun4 chang2 ban1 jun4 mao2 ， hu2 qiu2 zhi1 bang4 xiu1 yun4 pao2 。
- suo3 de2 xu1 ming2 zhen1 hua4 bing3 ， qie4 lai2 qiong2 hai3 shi4 qian1 dao1 。
- shu1 sheng1 xi2 qi4 sao3 wei4 jin4 ， hua4 nuo4 bi4 men2 si1 he2 tao2 。
- zhui1 chu3 nang2 zhong1 ying3 li4 jian4 ， jun1 yu4 tao2 ming2 he2 ke3 tao2 。
- jun1 jia1 gu4 hou2 qing1 men2 dong1 ， ren2 wu4 wu1 jin1 you3 zu3 feng1 。
- luo4 tuo4 yi4 guan1 gu1 li4 yin3 ， min3 jie2 qian1 shou3 zhui1 shi1 weng1 。
- he2 zhe3 ti2 cen2 liu2 chi3 li3 ， wei4 ban4 dou4 shui3 huo2 jiao1 long2 。
- zhang4 fu0 gong1 ye4 bu4 xian2 wan3 ， zheng4 kong3 fu1 jun1 gan1 yang3 meng2 。

## 注释

## 译文

## 赏析
