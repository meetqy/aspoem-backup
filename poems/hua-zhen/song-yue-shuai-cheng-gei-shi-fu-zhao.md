---
id: hua-zhen-song-yue-shuai-cheng-gei-shi-fu-zhao
title: 送越帥程給事赴詔
titlePinyin: song4 yue4 shuai4 cheng2 gei3 shi4 fu4 zhao4
titleSlug: song-yue-shuai-cheng-gei-shi-fu-zhao
author: 華鎮
authorPinyin: hua2 zhen4
authorSlug: hua-zhen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 清華仙殿圖書府，貴近東臺侍從郎。
- 寵被買臣榮遇紱，來臨安石宴遊鄉。
- 下車建設先條教，暖席施爲盡紀綱。
- 鑑物浄明齊上水，臨機鋒銳踰干將。
- 威稜直爲摧姦宄，德惠陰知佑善良。
- 意匠經營真有趣，軸機裁處動非常。
- 謹嚴庭訟情無失，檢察民輸弊已亡。
- 坐使姦胥難用巧，默令雅俗盡知方。
- 淳和只有興廉遜，肅治應無敢寇攘。
- 蓮幕終朝閒筆削，圜扉經歲絕桁楊。
- 精藍振起都城美，新館增延使者光。
- 翦拂散材充大匠，吹噓寒谷變春陽。
- 三年治最騰歌頌，千里聲和協雨暘。
- 何但編氓稱五袴，已令比屋有千箱。
- 風流自得篇章樂，閒暇人驚日月長。
- 彩舫有時羅綺繡，朱轓到處擁絲簧。
- 尋窮萬壑幽深趣，踏徧千巖紫翠芳。
- 絕唱未饒元相國，遺風獨揖賀知章。
- 香山圖畫知嘗預，魏闕心誠想未忘。
- 下國可能留近侍，雄材自合在巖廊。
- 祥光一夜生台座，優詔平明出未央。
- 漢殿果深思董賈，越人那久得龔黄。
- 丹書東下隨秋雁，畫鷁西征拂曉霜。
- 不獨飛章留去轍，况多扶老擁歸艎。
- 已知子翼終難借，猶擬曹侯且緩裝。
- 送目未能看竹馬，傾思惟只詠甘棠。
- 既當帝闕鹽梅望，可戀吳門繡畫堂。
- 前席虛心方注想，據鞍壯氣正康强。
- 七城異績雖云遠，萬室蒼生佇有望。
- 蹇步有心隨軌轍，夢魂終夜倚門牆。

## 拼音

- qing1 hua2 xian1 dian4 tu2 shu1 fu3 ， gui4 jin4 dong1 tai2 shi4 cong2 lang2 。
- chong3 bei4 mai3 chen2 rong2 yu4 fu2 ， lai2 lin2 an1 shi2 yan4 you2 xiang1 。
- xia4 ju1 jian4 she4 xian1 tiao2 jiao4 ， nuan3 xi2 shi1 wei2 jin4 ji4 gang1 。
- jian4 wu4 jing4 ming2 qi2 shang4 shui3 ， lin2 ji1 feng1 rui4 yu2 gan1 jiang1 。
- wei1 leng2 zhi2 wei2 cui1 jian1 gui3 ， de2 hui4 yin1 zhi1 you4 shan4 liang2 。
- yi4 jiang4 jing1 ying2 zhen1 you3 qu4 ， zhou2 ji1 cai2 chu3 dong4 fei1 chang2 。
- jin3 yan2 ting2 song4 qing2 wu2 shi1 ， jian3 cha2 min2 shu1 bi4 yi3 wang2 。
- zuo4 shi3 jian1 xu1 nan2 yong4 qiao3 ， mo4 ling4 ya3 su2 jin4 zhi1 fang1 。
- chun2 he2 zhi3 you3 xing1 lian2 xun4 ， su4 zhi4 ying1 wu2 gan3 kou4 rang3 。
- lian2 mu4 zhong1 chao2 xian2 bi3 xiao1 ， huan2 fei1 jing1 sui4 jue2 heng2 yang2 。
- jing1 lan2 zhen4 qi3 du1 cheng2 mei3 ， xin1 guan3 zeng1 yan2 shi3 zhe3 guang1 。
- jian3 fu2 san4 cai2 chong1 da4 jiang4 ， chui1 xu1 han2 gu3 bian4 chun1 yang2 。
- san1 nian2 zhi4 zui4 teng2 ge1 song4 ， qian1 li3 sheng1 he2 xie2 yu3 yang2 。
- he2 dan4 bian1 mang2 cheng1 wu3 ku4 ， yi3 ling4 bi3 wu1 you3 qian1 xiang1 。
- feng1 liu2 zi4 de2 pian1 zhang1 le4 ， xian2 xia2 ren2 jing1 ri4 yue4 chang2 。
- cai3 fang3 you3 shi2 luo2 qi3 xiu4 ， zhu1 fan1 dao4 chu3 yong1 si1 huang2 。
- xun2 qiong2 wan4 he4 you1 shen1 qu4 ， ta4 bian4 qian1 yan2 zi3 cui4 fang1 。
- jue2 chang4 wei4 rao2 yuan2 xiang1 guo2 ， yi2 feng1 du2 yi1 he4 zhi1 zhang1 。
- xiang1 shan1 tu2 hua4 zhi1 chang2 yu4 ， wei4 que4 xin1 cheng2 xiang3 wei4 wang4 。
- xia4 guo2 ke3 neng2 liu2 jin4 shi4 ， xiong2 cai2 zi4 he2 zai4 yan2 lang2 。
- xiang2 guang1 yi2 ye4 sheng1 tai2 zuo4 ， you1 zhao4 ping2 ming2 chu1 wei4 yang1 。
- han4 dian4 guo3 shen1 si1 dong3 jia3 ， yue4 ren2 na4 jiu3 de2 gong1 huang2 。
- dan1 shu1 dong1 xia4 sui2 qiu1 yan4 ， hua4 yi4 xi1 zheng1 fu2 xiao3 shuang1 。
- bu4 du2 fei1 zhang1 liu2 qu4 zhe2 ， kuang4 duo1 fu2 lao3 yong1 gui1 huang2 。
- yi3 zhi1 zi3 yi4 zhong1 nan2 jie4 ， you2 ni3 cao2 hou2 qie3 huan3 zhuang1 。
- song4 mu4 wei4 neng2 kan4 zhu2 ma3 ， qing1 si1 wei2 zhi1 yong3 gan1 tang2 。
- ji4 dang1 di4 que4 yan2 mei2 wang4 ， ke3 lian4 wu2 men2 xiu4 hua4 tang2 。
- qian2 xi2 xu1 xin1 fang1 zhu4 xiang3 ， ju4 an1 zhuang4 qi4 zheng4 kang1 qiang2 。
- qi1 cheng2 yi4 ji4 sui1 yun2 yuan3 ， wan4 shi4 cang1 sheng1 zhu4 you3 wang4 。
- jian3 bu4 you3 xin1 sui2 gui3 zhe2 ， meng4 hun2 zhong1 ye4 yi3 men2 qiang2 。

## 注释

## 译文

## 赏析
