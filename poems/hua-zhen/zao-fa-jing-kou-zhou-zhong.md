---
id: hua-zhen-zao-fa-jing-kou-zhou-zhong
title: 早發京口舟中
titlePinyin: zao3 fa1 jing1 kou3 zhou1 zhong1
titleSlug: zao-fa-jing-kou-zhou-zhong
author: 華鎮
authorPinyin: hua2 zhen4
authorSlug: hua-zhen
dynasty: 宋
dynastyPinyin: song4
dynastySlug: song
tags: []
---

## 正文

- 解維去北固，掛席指西湘。
- 秋江迥以朗，物色見毫芒。
- 篷窗列遠岫，天際插連檣。
- 鷗鷺簇寒沙，蒹葭肅初霜。
- 千里伊此始，扁舟前路長。
- 路長念行遲，家遠情難忘。
- 回首東南引，朝陽汎滄凉。
- 稽山不可見，况復梓與桑。
- 日月無停晷，星漢迭回光。
- 人生天宇間，安得戀故鄉。
- 徒勞非所願，薄言奉高堂。
- 念昔楚與越，相望若參商。
- 山川有分守，出入多譏防。
- 道泰共家國，路夷闢關梁。
- 勉從四方事，及此筋力强。
- 羈宦真飛蓬，飄颻隨風翔。
- 遠近不自我，東西竟何常。
- 君子貴知命，世路各有方。

## 拼音

- jie3 wei2 qu4 bei3 gu4 ， gua4 xi2 zhi3 xi1 xiang1 。
- qiu1 jiang1 jiong3 yi3 lang3 ， wu4 se4 jian4 hao2 mang2 。
- peng2 chuang1 lie4 yuan3 xiu4 ， tian1 ji4 cha1 lian2 qiang2 。
- ou1 lu4 cu4 han2 sha1 ， jian1 jia1 su4 chu1 shuang1 。
- qian1 li3 yi1 ci3 shi3 ， pian1 zhou1 qian2 lu4 chang2 。
- lu4 chang2 nian4 xing2 chi2 ， jia1 yuan3 qing2 nan2 wang4 。
- hui2 shou3 dong1 nan2 yin3 ， chao2 yang2 fan4 cang1 liang2 。
- ji1 shan1 bu4 ke3 jian4 ， kuang4 fu4 zi3 yu3 sang1 。
- ri4 yue4 wu2 ting2 gui3 ， xing1 han4 die2 hui2 guang1 。
- ren2 sheng1 tian1 yu3 jian4 ， an1 de2 lian4 gu4 xiang1 。
- tu2 lao2 fei1 suo3 yuan4 ， bo2 yan2 feng4 gao1 tang2 。
- nian4 xi1 chu3 yu3 yue4 ， xiang1 wang4 ruo4 can1 shang1 。
- shan1 chuan1 you3 fen1 shou3 ， chu1 ru4 duo1 ji1 fang2 。
- dao4 tai4 gong4 jia1 guo2 ， lu4 yi2 pi4 guan1 liang2 。
- mian3 cong2 si4 fang1 shi4 ， ji2 ci3 jin1 li4 qiang2 。
- ji1 huan4 zhen1 fei1 peng2 ， piao1 yao2 sui2 feng1 xiang2 。
- yuan3 jin4 bu2 zi4 wo3 ， dong1 xi1 jing4 he2 chang2 。
- jun1 zi3 gui4 zhi1 ming4 ， shi4 lu4 ge4 you3 fang1 。

## 注释

## 译文

## 赏析
