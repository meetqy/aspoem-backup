---
id: hua-zhen-ji-jiao-gong-ze
title: 寄焦公澤
titlePinyin: ji4 jiao1 gong1 ze2
titleSlug: ji-jiao-gong-ze
author: 華鎮
authorPinyin: hua2 zhen4
authorSlug: hua-zhen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 身世旋蓬轉，年華激矢忙。
- 漂流輕楚越，契闊易參商。
- 竊預三千日，行幾二十霜。
- 金聲留逸響，玉潤有餘光。
- 仕路雖叨踐，心蹊未敢荒。
- 軒昂遺俗物，感激企前芳。
- 燕雀驚鴻鵠，鴟鳶嚇鳳凰。
- 傾都無孟子，通國毀匡章。
- 曾席雖云遠，韓門未見忘。
- 鑠金頻減價，投杼幾循牆。
- 素履微難任，流言衆覺强。
- 箴言曾展轉，攻鼓或相將。
- 睠想周賓裔，來居禹計鄉。
- 一門如旅燕，三世寄飛梁。
- 何地逢遺秉，誰垣有樹桑。
- 釜魚時肖范，儲石每矜揚。
- 儒術資斑見，鄉評假寸長。
- 芹藜經伏臘，蘋藻備烝嘗。
- 紵絮虧冬褐，丹鉛薄曉妝。
- 晚蟬無重翼，瀌雪有驕陽。
- 唐彀虛曾入，齊飛宛未翔。
- 十年勞俛仰，三釜足凄凉。
- 懷刺終思重，車塵舊恥望。
- 有慚猗頓富，徒效老萊裝。
- 曲表求端影，奔車倚怒螳。
- 力微甘黽勉，道拙分摧藏。
- 好惡鄉人僻，風波世路常。
- 棘薪今合重，瓜蔓昔還傷。
- 頰舌知無補，絲桐或可量。
- 未教輕割席，庶復許升堂。

## 拼音

- shen1 shi4 xuan2 peng2 zhuan3 ， nian2 hua2 ji1 shi3 mang2 。
- piao1 liu2 qing1 chu3 yue4 ， qi4 kuo4 yi4 can1 shang1 。
- qie4 yu4 san1 qian1 ri4 ， xing2 ji1 er4 shi2 shuang1 。
- jin1 sheng1 liu2 yi4 xiang3 ， yu4 run4 you3 yu2 guang1 。
- shi4 lu4 sui1 dao1 jian4 ， xin1 qi1 wei4 gan3 huang1 。
- xuan1 ang2 yi2 su2 wu4 ， gan3 ji1 qi3 qian2 fang1 。
- yan4 que4 jing1 hong2 hu2 ， chi1 yuan1 he4 feng4 huang2 。
- qing1 dou1 wu2 meng4 zi3 ， tong1 guo2 hui3 kuang1 zhang1 。
- ceng2 xi2 sui1 yun2 yuan3 ， han2 men2 wei4 jian4 wang4 。
- shuo4 jin1 bin1 jian3 jia4 ， tou2 zhu4 ji1 xun2 qiang2 。
- su4 lü3 wei1 nan2 ren4 ， liu2 yan2 zhong4 jue2 qiang2 。
- zhen1 yan2 ceng2 zhan3 zhuan3 ， gong1 gu3 huo4 xiang1 jiang1 。
- juan4 xiang3 zhou1 bin1 yi4 ， lai2 ju1 yu3 ji4 xiang1 。
- yi4 men2 ru2 lü3 yan4 ， san1 shi4 ji4 fei1 liang2 。
- he2 di4 feng2 yi2 bing3 ， shui2 yuan2 you3 shu4 sang1 。
- fu3 yu2 shi2 xiao4 fan4 ， chu3 shi2 mei3 jin1 yang2 。
- ru2 shu4 zi1 ban1 jian4 ， xiang1 ping2 jia3 cun4 chang2 。
- qin2 li2 jing1 fu2 la4 ， pin2 zao3 bei4 zheng1 chang2 。
- zhu4 xu4 kui1 dong1 he4 ， dan1 qian1 bao2 xiao3 zhuang1 。
- wan3 chan2 wu2 zhong4 yi4 ， biao1 xue3 you3 jiao1 yang2 。
- tang2 gou4 xu1 ceng2 ru4 ， qi2 fei1 wan3 wei4 xiang2 。
- shi2 nian2 lao2 fu3 yang3 ， san1 fu3 zu2 qi1 liang2 。
- huai2 ci4 zhong1 si1 zhong4 ， ju1 chen2 jiu4 chi3 wang4 。
- you3 can2 yi1 dun4 fu4 ， tu2 xiao4 lao3 lai2 zhuang1 。
- qu3 biao3 qiu2 duan1 ying3 ， ben1 ju1 yi3 nu4 tang2 。
- li4 wei1 gan1 min3 mian3 ， dao4 zhuo1 fen1 cui1 cang2 。
- hao3 e4 xiang1 ren2 pi4 ， feng1 bo1 shi4 lu4 chang2 。
- ji2 xin1 jin1 he2 zhong4 ， gua1 wan4 xi1 huan2 shang1 。
- jia2 she2 zhi1 wu2 bu3 ， si1 tong2 huo4 ke3 liang2 。
- wei4 jiao4 qing1 ge1 xi2 ， shu4 fu4 xu1 sheng1 tang2 。

## 注释

## 译文

## 赏析
