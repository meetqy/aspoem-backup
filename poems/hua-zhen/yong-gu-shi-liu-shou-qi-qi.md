---
id: hua-zhen-yong-gu-shi-liu-shou-qi-qi
title: 詠古十六首  其七
titlePinyin: yong3 gu3 shi2 liu4 shou3     qi2 qi1
titleSlug: yong-gu-shi-liu-shou-qi-qi
author: 華鎮
authorPinyin: hua2 zhen4
authorSlug: hua-zhen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 黍稷無惡種，方苞藉良農。
- 淳化混無外，殊疆藹同風。
- 海濱昔未洽，盜弄潢池中。
- 勝殘無善政，矧日勞兵戎。
- 龔叟達事變，嘉言契清衷。
- 鈇鑕何所施，鉤鉏日成功。
- 鷄豚被封域，桑麻翳垣墉。
- 天子念循良，召對明光宮。
- 醉客雅輕事，臨歧願追從。
- 厚意難重違，歸軒相與同。
- 終藉哲人語，清風傃淵沖。
- 小人徇其末，所得竟無庸。
- 君子喻其大，道義在所攻。
- 聯裾治水衡，遲暮何從容。

## 拼音

- shu3 ji4 wu2 e4 zhong3 ， fang1 bao1 jie4 liang2 nong2 。
- chun2 hua4 hun4 wu2 wai4 ， shu1 jiang1 ai3 tong2 feng1 。
- hai3 bin1 xi1 wei4 qia4 ， dao4 nong4 huang2 chi2 zhong1 。
- sheng4 can2 wu2 shan4 zheng4 ， shen3 ri4 lao2 bing1 rong2 。
- gong1 sou3 da2 shi4 bian4 ， jia1 yan2 qi4 qing1 zhong1 。
- fu1 zhi4 he2 suo3 shi1 ， gou1 chu2 ri4 cheng2 gong1 。
- ji1 tun2 bei4 feng1 yu4 ， sang1 ma2 yi4 yuan2 yong1 。
- tian1 zi3 nian4 xun2 liang2 ， zhao4 dui4 ming2 guang1 gong1 。
- zui4 ke4 ya3 qing1 shi4 ， lin2 qi2 yuan4 zhui1 cong2 。
- hou4 yi4 nan2 zhong4 wei2 ， gui1 xuan1 xiang1 yu3 tong2 。
- zhong1 jie4 zhe2 ren2 yu3 ， qing1 feng1 su4 yuan1 chong1 。
- xiao3 ren2 xun4 qi2 mo4 ， suo3 de2 jing4 wu2 yong1 。
- jun1 zi3 yu4 qi2 da4 ， dao4 yi4 zai4 suo3 gong1 。
- lian2 ju1 zhi4 shui3 heng2 ， chi2 mu4 he2 cong2 rong2 。

## 注释

## 译文

## 赏析
