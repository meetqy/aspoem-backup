---
id: hua-zhen-chun-ri-za-xing-shi-wu-shou-qi-ba
title: 春日雜興十五首  其八
titlePinyin: chun1 ri4 za2 xing1 shi2 wu3 shou3     qi2 ba1
titleSlug: chun-ri-za-xing-shi-wu-shou-qi-ba
author: 華鎮
authorPinyin: hua2 zhen4
authorSlug: hua-zhen
dynasty: 宋
dynastyPinyin: song4
dynastySlug: song
tags: []
---

## 正文

- 虛懷湛秋水，拳石枕寒沙。
- 上栽九節蒲，依倚復欹斜。
- 寄懷曲几穩，發秀終年嘉。
- 細根散蒼髯，巨柢蟠青蛇。
- 玉篦瑩故葉，劍鋩長新芽。
- 融怡謝陽光，滋澤非露華。
- 潔貞宛相適，吹噓曾不賒。
- 乃知元氣游，脗合大道涯。
- 生生無間斷，在在均邇遐。
- 陰騭有異稟，朗應無爾差。
- 故茲靈藥材，見重長年家。
- 寧如溱洧贈，復異洛陽花。
- 臭腐薦高腴，夭冶揚芬葩。
- 栽培劇彫楮，徂謝迅飛霞。
- 韶光瞬息移，不得延豪奢。

## 拼音

- xu1 huai2 zhan4 qiu1 shui3 ， quan2 shi2 zhen3 han2 sha1 。
- shang4 zai1 jiu3 jie2 pu2 ， yi1 yi3 fu4 qi1 xie2 。
- ji4 huai2 qu3 ji3 wen3 ， fa1 xiu4 zhong1 nian2 jia1 。
- xi4 gen1 san4 cang1 ran2 ， ju4 di3 pan2 qing1 she2 。
- yu4 bi4 ying2 gu4 ye4 ， jian4 mang2 chang2 xin1 ya2 。
- rong2 yi2 xie4 yang2 guang1 ， zi1 ze2 fei1 lu4 hua2 。
- jie2 zhen1 wan3 xiang1 shi4 ， chui1 xu1 ceng2 bu4 she1 。
- nai3 zhi1 yuan2 qi4 you2 ， wen3 he2 da4 dao4 ya2 。
- sheng1 sheng1 wu2 jian4 duan4 ， zai4 zai4 jun1 er3 xia2 。
- yin1 zhi4 you3 yi4 bing3 ， lang3 ying1 wu2 er3 cha4 。
- gu4 zi1 ling2 yao4 cai2 ， jian4 zhong4 chang2 nian2 jia1 。
- ning2 ru2 zhen1 wei3 zeng4 ， fu4 yi4 luo4 yang2 hua1 。
- chou4 fu3 jian4 gao1 yu2 ， yao1 ye3 yang2 fen1 pa1 。
- zai1 pei2 ju4 diao1 chu3 ， cu2 xie4 xun4 fei1 xia2 。
- shao2 guang1 shun4 xi1 yi2 ， bu4 de2 yan2 hao2 she1 。

## 注释

## 译文

## 赏析
