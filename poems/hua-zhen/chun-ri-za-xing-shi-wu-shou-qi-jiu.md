---
id: hua-zhen-chun-ri-za-xing-shi-wu-shou-qi-jiu
title: 春日雜興十五首  其九
titlePinyin: chun1 ri4 za2 xing1 shi2 wu3 shou3     qi2 jiu3
titleSlug: chun-ri-za-xing-shi-wu-shou-qi-jiu
author: 華鎮
authorPinyin: hua2 zhen4
authorSlug: hua-zhen
dynasty: 宋
dynastyPinyin: song4
dynastySlug: song
tags: []
---

## 正文

- 東郊接南陌，芳樹繚脩隄。
- 疏雨斂輕埃，十里平如坻。
- 雲日弄晴陰，烟花淡低迷。
- 往來多騕褭，躑躅赴東西。
- 紫騮連錢花，青驄碧玉蹄。
- 軒頭剝秋兔，闊臆竦鳴雞。
- 金鑣響玲瓏，玉校光高低。
- 促韁合組繡，脩策琢玻瓈。
- 顧影斂逸足，迎風鬰長嘶。
- 不逢王武子，與解錦障泥。

## 拼音

- dong1 jiao1 jie1 nan2 mo4 ， fang1 shu4 liao2 xiu1 di1 。
- shu1 yu3 lian3 qing1 ai1 ， shi2 li3 ping2 ru2 di3 。
- yun2 ri4 nong4 qing2 yin1 ， yan1 hua1 dan4 di1 mi2 。
- wang3 lai2 duo1 yao3 niao3 ， zhi2 zhu2 fu4 dong1 xi1 。
- zi3 liu2 lian2 qian2 hua1 ， qing1 cong1 bi4 yu4 ti2 。
- xuan1 tou2 bao1 qiu1 tu4 ， kuo4 yi4 song3 ming2 ji1 。
- jin1 biao1 xiang3 ling2 long2 ， yu4 xiao4 guang1 gao1 di1 。
- cu4 jiang1 he2 zu3 xiu4 ， xiu1 ce4 zhuo2 bo1 li2 。
- gu4 ying3 lian3 yi4 zu2 ， ying2 feng1 yu4 chang2 si1 。
- bu4 feng2 wang2 wu3 zi3 ， yu3 jie3 jin3 zhang4 ni2 。

## 注释

## 译文

## 赏析
