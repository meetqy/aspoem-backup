---
id: hua-zhen-he-gao-you-jian-shui-li-guang-dao-cheng-wu-qi-er
title: 和高郵監稅李光道承務  其二
titlePinyin: he2 gao1 you2 jian1 shui4 li3 guang1 dao4 cheng2 wu4     qi2 er4
titleSlug: he-gao-you-jian-shui-li-guang-dao-cheng-wu-qi-er
author: 華鎮
authorPinyin: hua2 zhen4
authorSlug: hua-zhen
dynasty: 宋
dynastyPinyin: song4
dynastySlug: song
tags: []
---

## 正文

- 蘭玉才華夙有芳，撝謙高韵慕循牆。
- 風流自與迂疏厚，澹泊應須氣味長。
- 屢見清談能破的，行看素業驟成章。
- 日生鞅掌雖無盡，投隙當來語大方。

## 拼音

- lan2 yu4 cai2 hua2 su4 you3 fang1 ， hui1 qian1 gao1 yun4 mu4 xun2 qiang2 。
- feng1 liu2 zi4 yu3 yu1 shu1 hou4 ， dan4 bo2 ying1 xu1 qi4 wei4 chang2 。
- lü3 jian4 qing1 tan2 neng2 po4 de0 ， xing2 kan4 su4 ye4 zhou4 cheng2 zhang1 。
- ri4 sheng1 yang1 zhang3 sui1 wu2 jin4 ， tou2 xi4 dang1 lai2 yu3 da4 fang1 。

## 注释

## 译文

## 赏析
