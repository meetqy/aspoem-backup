---
id: hua-zhen-su-dao-lin-si-shi
title: 宿道林寺詩
titlePinyin: su4 dao4 lin2 si4 shi1
titleSlug: su-dao-lin-si-shi
author: 華鎮
authorPinyin: hua2 zhen4
authorSlug: hua-zhen
dynasty: 宋
dynastyPinyin: song4
dynastySlug: song
tags: []
---

## 正文

- 鉦鼓遠轟填，旌旗近凌亂。
- 蘭棹截波艤，肩輿傍山轉。
- 白羽映塵舉，烏紗倚風岸。
- 揆才非阿都，託乘陪中散。
- 暝投蕭寺迥，路入修林蒨。
- 清談曾未既，長夜已踰半。
- 周旋仰陂量，眄睞慚溝斷。
- 欲倚青雲披，輕歌白石爛。
- 高風生夜壑，長松響幽澗。
- 秉燭訪陳跡，辭墨疊壯觀。
- 纓蕤雖未濯，心目欣已浣。
- 文奇楚招些，跡異元郎漫。
- 初驚冰玉違，已見珠璣璨。
- 臨池名草聖，天台得才冠。
- 兼資古所稀，荐遇世尤願。
- 琳琅鼓餘韵，蛟虯走芳翰。
- 詣絕雅無倫，神變敏如幻。
- 規爲到古始，氣槩起消懦。
- 須知趙璧貴，祗借秦人玩。
- 吟想情有餘，言終屢增歎。

## 拼音

- zheng1 gu3 yuan3 hong1 tian2 ， jing1 qi2 jin4 ling2 luan4 。
- lan2 zhao4 jie2 bo1 yi3 ， jian1 yu2 bang4 shan1 zhuan3 。
- bai2 yu3 ying4 chen2 ju3 ， wu1 sha1 yi3 feng1 an4 。
- kui2 cai2 fei1 a1 dou1 ， tuo1 cheng2 pei2 zhong1 san4 。
- ming2 tou2 xiao1 si4 jiong3 ， lu4 ru4 xiu1 lin2 qian4 。
- qing1 tan2 ceng2 wei4 ji4 ， chang2 ye4 yi3 yu2 ban4 。
- zhou1 xuan2 yang3 bei1 liang2 ， mian3 lai4 can2 gou1 duan4 。
- yu4 yi3 qing1 yun2 pi1 ， qing1 ge1 bai2 shi2 lan4 。
- gao1 feng1 sheng1 ye4 he4 ， chang2 song1 xiang3 you1 jian4 。
- bing3 zhu2 fang3 chen2 ji4 ， ci2 mo4 die2 zhuang4 guan1 。
- ying1 rui2 sui1 wei4 zhuo2 ， xin1 mu4 xin1 yi3 huan4 。
- wen2 qi2 chu3 zhao1 xie1 ， ji4 yi4 yuan2 lang2 man4 。
- chu1 jing1 bing1 yu4 wei2 ， yi3 jian4 zhu1 ji1 can4 。
- lin2 chi2 ming2 cao3 sheng4 ， tian1 tai2 de2 cai2 guan1 。
- jian1 zi1 gu3 suo3 xi1 ， jian4 yu4 shi4 you2 yuan4 。
- lin2 lang2 gu3 yu2 yun4 ， jiao1 qiu2 zou3 fang1 han4 。
- yi4 jue2 ya3 wu2 lun2 ， shen2 bian4 min3 ru2 huan4 。
- gui1 wei2 dao4 gu3 shi3 ， qi4 gai4 qi3 xiao1 nuo4 。
- xu1 zhi1 zhao4 bi4 gui4 ， zhi1 jie4 qin2 ren2 wan2 。
- yin2 xiang3 qing2 you3 yu2 ， yan2 zhong1 lü3 zeng1 tan4 。

## 注释

## 译文

## 赏析
