---
id: hua-zhen-song-yue-cui-hu-lang-zhong-ru-jing
title: 送越倅胡郎中入京
titlePinyin: song4 yue4 cui4 hu2 lang2 zhong1 ru4 jing1
titleSlug: song-yue-cui-hu-lang-zhong-ru-jing
author: 華鎮
authorPinyin: hua2 zhen4
authorSlug: hua-zhen
dynasty: 宋
dynastyPinyin: song4
dynastySlug: song
tags: []
---

## 正文

- 雄鎮揚州域，前聞越絕靈。
- 天文直牛女，地勢壓滄溟。
- 霸業雖陳迹，王圖乃舊經。
- 遺風終樸素，彌世慎儀刑。
- 紆綬皆英彀，乘軒盡德馨。
- 迄今無僭濫，自古底安寧。
- 碩德居華旦，清資應列星。
- 司城新進秩，別乘舊揚軨。
- 妙譽高藩翰，嘉名藹闕廷。
- 自堪剖符竹，猶此駕箳篂。
- 裨替無遺恨，平反得所聽。
- 威儀嚴肅穆，文雅煥青熒。
- 裁决真穿縞，經綸甚建瓴。
- 屬城嘗乏守，茂績可書屏。
- 完士終何感，丹心獨願銘。
- 淪埋脫吳阪，知賞謬柯亭。
- 述業知晞驥，多聞媿識鼮。
- 成風非匠石，合舞謝庖丁。
- 濫擬窺場藿，叨曾食野苹。
- 禹門俄暴鬣，陶夢輒摧翎。
- 捧檄終堪喜，彈冠詎可停。
- 未能餐沆瀣，安敢卧清泠。
- 山藪容樗櫟，川河納渭涇。
- 不教長在澗，還許預充庭。
- 破竹期迎刃，提刀更發硎。
- 有緣重奮迅，何慮復伶俜。
- 穩步封崤底，長驅過井陘。
- 旋瞻丹闕鳳，密覯寶階蓂。
- 先哲猶嘲白，微才乃拾青。
- 既霑新籍桂，無負故囊螢。
- 寒谷逢陽律，幽姿得震霆。
- 心誠期秉石，蹤跡免如萍。
- 矩範茲親覿，徽音此竊聆。
- 執鞭欣有自，整駕恨難扃。
- 杯水遮琱轡，壺漿擁彩舲。
- 鳴鉦發蘭沚，疊鼓起蘋汀。
- 龐驥雖云展，黄陂未易形。
- 虔刀方電發，孔榻任塵冥。
- 佇見宵人伏，行觀病者醒。
- 馳心逐旌旆，引領矚郊坰。

## 拼音

- xiong2 zhen4 yang2 zhou1 yu4 ， qian2 wen2 yue4 jue2 ling2 。
- tian1 wen2 zhi2 niu2 nü3 ， di4 shi4 ya1 cang1 ming2 。
- ba4 ye4 sui1 chen2 ji4 ， wang2 tu2 nai3 jiu4 jing1 。
- yi2 feng1 zhong1 pu3 su4 ， mi2 shi4 shen4 yi2 xing2 。
- yu1 shou4 jie1 ying1 gou4 ， cheng2 xuan1 jin4 de2 xin1 。
- qi4 jin1 wu2 jian4 lan4 ， zi4 gu3 di3 an1 ning2 。
- shuo4 de2 ju1 hua2 dan4 ， qing1 zi1 ying1 lie4 xing1 。
- si1 cheng2 xin1 jin4 zhi4 ， bie2 cheng2 jiu4 yang2 ling2 。
- miao4 yu4 gao1 fan1 han4 ， jia1 ming2 ai3 que4 ting2 。
- zi4 kan1 pou1 fu2 zhu2 ， you2 ci3 jia4 ping2 xing1 。
- bi4 ti4 wu2 yi2 hen4 ， ping2 fan3 de2 suo3 ting1 。
- wei1 yi2 yan2 su4 mu4 ， wen2 ya3 huan4 qing1 ying2 。
- cai2 jue2 zhen1 chuan1 gao3 ， jing1 lun2 shen4 jian4 ling2 。
- shu3 cheng2 chang2 fa2 shou3 ， mao4 ji4 ke3 shu1 ping2 。
- wan2 shi4 zhong1 he2 gan3 ， dan1 xin1 du2 yuan4 ming2 。
- lun2 mai2 tuo1 wu2 ban3 ， zhi1 shang3 miu4 ke1 ting2 。
- shu4 ye4 zhi1 xi1 ji4 ， duo1 wen2 kui4 shi2 ting2 。
- cheng2 feng1 fei1 jiang4 shi2 ， he2 wu3 xie4 pao2 ding1 。
- lan4 ni3 kui1 chang3 huo4 ， dao1 ceng2 shi2 ye3 ping2 。
- yu3 men2 e2 bao4 lie4 ， tao2 meng4 zhe2 cui1 ling2 。
- peng3 xi2 zhong1 kan1 xi3 ， dan4 guan1 ju4 ke3 ting2 。
- wei4 neng2 can1 hang4 xie4 ， an1 gan3 wo4 qing1 ling2 。
- shan1 sou3 rong2 chu1 li4 ， chuan1 he2 na4 wei4 jing1 。
- bu2 jiao4 chang2 zai4 jian4 ， huan2 xu1 yu4 chong1 ting2 。
- po4 zhu2 qi1 ying2 ren4 ， ti2 dao1 geng4 fa1 xing2 。
- you3 yuan2 zhong4 fen4 xun4 ， he2 lü4 fu4 ling2 ping1 。
- wen3 bu4 feng1 xiao2 di3 ， chang2 qu1 guo4 jing3 xing2 。
- xuan2 zhan1 dan1 que4 feng4 ， mi4 gou4 bao3 jie1 mi4 。
- xian1 zhe2 you2 chao2 bai2 ， wei1 cai2 nai3 shi2 qing1 。
- ji4 zhan1 xin1 ji2 gui4 ， wu2 fu4 gu4 nang2 ying2 。
- han2 gu3 feng2 yang2 lü4 ， you1 zi1 de2 zhen4 ting2 。
- xin1 cheng2 qi1 bing3 shi2 ， zong1 ji4 mian3 ru2 ping2 。
- ju3 fan4 zi1 qin1 di2 ， hui1 yin1 ci3 qie4 ling2 。
- zhi2 bian1 xin1 you3 zi4 ， zheng3 jia4 hen4 nan2 jiong1 。
- bei1 shui3 zhe1 diao1 pei4 ， hu2 jiang1 yong1 cai3 ling2 。
- ming2 zheng1 fa1 lan2 zhi3 ， die2 gu3 qi3 pin2 ting1 。
- pang2 ji4 sui1 yun2 zhan3 ， huang2 pi2 wei4 yi4 xing2 。
- qian2 dao1 fang1 dian4 fa1 ， kong3 ta4 ren4 chen2 ming2 。
- zhu4 jian4 xiao1 ren2 fu2 ， xing2 guan1 bing4 zhe3 xing3 。
- chi2 xin1 zhu2 jing1 pei4 ， yin3 ling3 zhu3 jiao1 jiong1 。

## 注释

## 译文

## 赏析
