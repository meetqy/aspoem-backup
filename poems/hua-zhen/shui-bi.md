---
id: hua-zhen-shui-bi
title: 水壁
titlePinyin: shui3 bi4
titleSlug: shui-bi
author: 華鎮
authorPinyin: hua2 zhen4
authorSlug: hua-zhen
dynasty: 宋
dynastyPinyin: song4
dynastySlug: song
tags: []
---

## 正文

- 畫手聞曹霸，伊人豈裔孫。
- 窮神邈江海，遺迹在牆垣。
- 發地驚濤起，扶椽疊浪翻。
- 來非自胥怒，去不爲鯨吞。
- 咫尺重淵險，尋常萬里奔。
- 氣疑烝宇宙，勢欲浸乾坤。
- 但見揮長筆，誰能測巨源。
- 汪洋須駭矚，漥突幾驚捫。
- 湛湛將澄處，悠悠疊細痕。
- 輕颸掠伊洛，闊岸漫湘沅。
- 怒勢功尤壯，飛瀾地欲掀。
- 滄溟擁神島，窮髮運游鵾。
- 槃礴應無顧，安排自有門。
- 夙成參造化，無用契胚渾。
- 歲久人雖遠，塵侵墨未昏。
- 依稀逢海若，彷彿弔湘魂。
- 倦客縈多累，乘桴特未援。
- 時來觀浩蕩，聊用滌塵煩。
- 莫使蝸涎蠹，常令墨妙存。
- 不勞浮渤澥，已似陟崑崙。

## 拼音

- hua4 shou3 wen2 cao2 ba4 ， yi1 ren2 qi3 yi4 sun1 。
- qiong2 shen2 miao3 jiang1 hai3 ， yi2 ji4 zai4 qiang2 yuan2 。
- fa1 di4 jing1 tao1 qi3 ， fu2 chuan2 die2 lang4 fan1 。
- lai2 fei1 zi4 xu1 nu4 ， qu4 bu4 wei2 jing1 tun1 。
- zhi3 chi3 zhong4 yuan1 xian3 ， xun2 chang2 wan4 li3 ben1 。
- qi4 yi2 zheng1 yu3 zhou4 ， shi4 yu4 jin4 qian2 kun1 。
- dan4 jian4 hui1 chang2 bi3 ， shui2 neng2 ce4 ju4 yuan2 。
- wang1 yang2 xu1 hai4 zhu3 ， wa1 tu1 ji1 jing1 men2 。
- zhan4 zhan4 jiang1 cheng2 chu3 ， you1 you1 die2 xi4 hen2 。
- qing1 si1 lüe4 yi1 luo4 ， kuo4 an4 man4 xiang1 yuan2 。
- nu4 shi4 gong1 you2 zhuang4 ， fei1 lan2 di4 yu4 xian1 。
- cang1 ming2 yong1 shen2 dao3 ， qiong2 fa4 yun4 you2 kun1 。
- pan2 bo2 ying1 wu2 gu4 ， an1 pai2 zi4 you3 men2 。
- su4 cheng2 can1 zao4 hua4 ， wu2 yong4 qi4 pei1 hun2 。
- sui4 jiu3 ren2 sui1 yuan3 ， chen2 qin1 mo4 wei4 hun1 。
- yi1 xi1 feng2 hai3 ruo4 ， pang2 fu2 diao4 xiang1 hun2 。
- juan4 ke4 ying2 duo1 lei4 ， cheng2 fu2 te4 wei4 yuan2 。
- shi2 lai2 guan1 hao4 dang4 ， liao2 yong4 di2 chen2 fan2 。
- mo4 shi3 wo1 xian2 du4 ， chang2 ling4 mo4 miao4 cun2 。
- bu4 lao2 fu2 bo2 xie4 ， yi3 si4 zhi4 kun1 lun2 。

## 注释

## 译文

## 赏析
