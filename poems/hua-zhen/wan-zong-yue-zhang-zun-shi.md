---
id: hua-zhen-wan-zong-yue-zhang-zun-shi
title: 挽宗嶽張尊師
titlePinyin: wan3 zong1 yue4 zhang1 zun1 shi1
titleSlug: wan-zong-yue-zhang-zun-shi
author: 華鎮
authorPinyin: hua2 zhen4
authorSlug: hua-zhen
dynasty: 宋
dynastyPinyin: song4
dynastySlug: song
tags: []
---

## 正文

- 神仙去住本無家，此日人間漫歎嗟。
- 華表舊傳歸白鶴，洞庭誰見袖青蛇。
- 道山兩拂談經麈，滄海頻乘犯斗槎。
- 雙玉佩沾天上露，五銖衣識洞中霞。
- 林泉投老心猶壯，京國歸來鬢未華。
- 短製從今牽薜荔，雜耕依舊種胡麻。
- 風生謝傅團團扇，花隠堯夫小小車。
- 逸興逍遥舟不繫，新詩妙絕玉無瑕。
- 松邊對酒依盤石，竹裏分泉洗落花。
- 一自青冥餐沆瀣，更誰黄犢侶麏麚。
- 丹初封鼎雲猶濕，棋未收枰日已斜。
- 每過竹軒深有恨，獨憐溪閣靜無譁。
- 匣中不見龍三尺，畫裏空餘雪兩髽。
- 回首方蓬歸路遠，五雲愁殺樹交加。

## 拼音

- shen2 xian1 qu4 zhu4 ben3 wu2 jia1 ， ci3 ri4 ren2 jian4 man4 tan4 jie1 。
- hua2 biao3 jiu4 chuan2 gui1 bai2 he4 ， dong4 ting2 shui2 jian4 xiu4 qing1 she2 。
- dao4 shan1 liang3 fu2 tan2 jing1 zhu3 ， cang1 hai3 bin1 cheng2 fan4 dou4 cha2 。
- shuang1 yu4 pei4 zhan1 tian1 shang4 lu4 ， wu3 zhu1 yi1 shi2 dong4 zhong1 xia2 。
- lin2 quan2 tou2 lao3 xin1 you2 zhuang4 ， jing1 guo2 gui1 lai2 bin4 wei4 hua2 。
- duan3 zhi4 cong2 jin1 qian1 bi4 li4 ， za2 geng1 yi1 jiu4 zhong3 hu2 ma2 。
- feng1 sheng1 xie4 fu4 tuan2 tuan2 shan4 ， hua1 yin3 yao2 fu1 xiao3 xiao3 ju1 。
- yi4 xing1 xiao1 yao2 zhou1 bu2 xi4 ， xin1 shi1 miao4 jue2 yu4 wu2 xia2 。
- song1 bian1 dui4 jiu3 yi1 pan2 shi2 ， zhu2 li3 fen1 quan2 xi3 luo4 hua1 。
- yi2 zi4 qing1 ming2 can1 hang4 xie4 ， geng4 shui2 huang2 du2 lü3 jun1 jia1 。
- dan1 chu1 feng1 ding3 yun2 you2 shi1 ， qi2 wei4 shou1 ping2 ri4 yi3 xie2 。
- mei3 guo4 zhu2 xuan1 shen1 you3 hen4 ， du2 lian2 xi1 ge2 jing4 wu2 hua2 。
- xia2 zhong1 bu2 jian4 long2 san1 chi3 ， hua4 li3 kong1 yu2 xue3 liang3 zhua1 。
- hui2 shou3 fang1 peng2 gui1 lu4 yuan3 ， wu3 yun2 chou2 sha1 shu4 jiao1 jia1 。

## 注释

## 译文

## 赏析
