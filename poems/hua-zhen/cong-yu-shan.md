---
id: hua-zhen-cong-yu-shan
title: 叢玉山
titlePinyin: cong2 yu4 shan1
titleSlug: cong-yu-shan
author: 華鎮
authorPinyin: hua2 zhen4
authorSlug: hua-zhen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 石城深沈有神櫝，蒼璧青圭森矗矗。
- 榛蕪未薙見圓石，沆瀣初披得叢玉。
- 寒流噴薄洗煩慮，翠光斂舒瑩人目。
- 兩巖神化瑣烟霞，一逕天成徧厓谷。
- 朝陽杲杲亙東嶺，夕陽亭亭載西陸。
- 拄天峻極天爲低，交雲拔起雲常簇。
- 風箕雨畢列華藻，木客雲娥儼儀服。
- 應真示相契空門，洪厓脫身度塵躅。
- 露天池寒星斗簇，合巖石暖莓苔綠。
- 石臺登眺多舂容，金柜緘封富奇蓄。
- 幽竇懸泉歲清淺，碧嵐如雲日紛鬰。
- 蓮花風度夏香深，芙蓉露裛秋華肅。
- 靈龜戲游物自壽，師子雄騰誰與逐。
- 金魚熻嚇待時雨，石鼇贔屭依蒼麓。
- 滿川雲起老龍吟，虛谷風清雕虎伏。
- 主人天與經綸器，才名早在神仙籙。
- 清時北闕方我須，雅興東山難自速。
- 脩途未許頓長轡，勝地何妨揭華屋。
- 雙巖挹秀左右逢，快覽凭高心眼足。
- 夜邀秋月得丹桂，曉迓冬曦看若木。
- 飛梁續徑壓蒼磯，投隙團茅繚脩竹。
- 雲軒芝蓋俯可揖，水色天光濃溢掬。
- 綠野篇章惜未多，輞川圖畫今能續。
- 披圖已覺思超越，過眼應忘身跼束。
- 華編今日許聯詩，芳徑何年容秉燭。
- 因嗟輕別五雲隠，長思起效三閭卜。
- 分知方外學屠龍，不及人間謀刻鵠。
- 魯國也欣三釜粟，梁園倦游還憶蜀。
- 葛洪平昔志丹鼎，子房雅意捐嘉穀。
- 願登天路青雲梯，長聽仙翁紫芝曲。

## 拼音

- shi2 cheng2 shen1 shen3 you3 shen2 du2 ， cang1 bi4 qing1 gui1 sen1 chu4 chu4 。
- zhen1 wu2 wei4 ti4 jian4 yuan2 shi2 ， hang4 xie4 chu1 pi1 de2 cong2 yu4 。
- han2 liu2 pen1 bao2 xi3 fan2 lü4 ， cui4 guang1 lian3 shu1 ying2 ren2 mu4 。
- liang3 yan2 shen2 hua4 suo3 yan1 xia2 ， yi2 jing4 tian1 cheng2 bian4 ya2 gu3 。
- chao2 yang2 gao3 gao3 gen4 dong1 ling3 ， xi1 yang2 ting2 ting2 zai4 xi1 lu4 。
- zhu3 tian1 jun4 ji2 tian1 wei2 di1 ， jiao1 yun2 ba2 qi3 yun2 chang2 cu4 。
- feng1 ji1 yu3 bi4 lie4 hua2 zao3 ， mu4 ke4 yun2 e2 yan3 yi2 fu2 。
- ying1 zhen1 shi4 xiang1 qi4 kong1 men2 ， hong2 ya2 tuo1 shen1 du4 chen2 zhu2 。
- lu4 tian1 chi2 han2 xing1 dou3 cu4 ， he2 yan2 shi2 nuan3 mei2 tai2 lü4 。
- shi2 tai2 deng1 tiao4 duo1 chong1 rong2 ， jin1 gui4 jian1 feng1 fu4 qi2 xu4 。
- you1 dou4 xuan2 quan2 sui4 qing1 qian3 ， bi4 lan2 ru2 yun2 ri4 fen1 yu4 。
- lian2 hua1 feng1 du4 xia4 xiang1 shen1 ， fu2 rong2 lu4 yi4 qiu1 hua2 su4 。
- ling2 gui1 xi4 you2 wu4 zi4 shou4 ， shi1 zi3 xiong2 teng2 shui2 yu3 zhu2 。
- jin1 yu2 xi1 he4 dai4 shi2 yu3 ， shi2 ao2 bi4 xi4 yi1 cang1 lu4 。
- man3 chuan1 yun2 qi3 lao3 long2 yin2 ， xu1 gu3 feng1 qing1 diao1 hu3 fu2 。
- zhu3 ren2 tian1 yu3 jing1 lun2 qi4 ， cai2 ming2 zao3 zai4 shen2 xian1 lu4 。
- qing1 shi2 bei3 que4 fang1 wo3 xu1 ， ya3 xing1 dong1 shan1 nan2 zi4 su4 。
- xiu1 tu2 wei4 xu1 dun4 chang2 pei4 ， sheng4 di4 he2 fang2 jie1 hua2 wu1 。
- shuang1 yan2 yi4 xiu4 zuo3 you4 feng2 ， kuai4 lan3 ping2 gao1 xin1 yan3 zu2 。
- ye4 yao1 qiu1 yue4 de2 dan1 gui4 ， xiao3 ya4 dong1 xi1 kan4 ruo4 mu4 。
- fei1 liang2 xu4 jing4 ya1 cang1 ji1 ， tou2 xi4 tuan2 mao2 liao2 xiu1 zhu2 。
- yun2 xuan1 zhi1 gai4 fu3 ke3 yi1 ， shui3 se4 tian1 guang1 nong2 yi4 ju1 。
- lü4 ye3 pian1 zhang1 xi1 wei4 duo1 ， wang3 chuan1 tu2 hua4 jin1 neng2 xu4 。
- pi1 tu2 yi3 jue2 si1 chao1 yue4 ， guo4 yan3 ying1 wang4 shen1 ju2 shu4 。
- hua2 bian1 jin1 ri4 xu1 lian2 shi1 ， fang1 jing4 he2 nian2 rong2 bing3 zhu2 。
- yin1 jie1 qing1 bie2 wu3 yun2 yin3 ， chang2 si1 qi3 xiao4 san1 lü2 bu3 。
- fen1 zhi1 fang1 wai4 xue2 tu2 long2 ， bu4 ji2 ren2 jian4 mou2 ke4 hu2 。
- lu3 guo2 ye3 xin1 san1 fu3 su4 ， liang2 yuan2 juan4 you2 huan2 yi4 shu3 。
- ge3 hong2 ping2 xi1 zhi4 dan1 ding3 ， zi3 fang2 ya3 yi4 juan1 jia1 gu3 。
- yuan4 deng1 tian1 lu4 qing1 yun2 ti1 ， chang2 ting1 xian1 weng1 zi3 zhi1 qu3 。

## 注释

## 译文

## 赏析
