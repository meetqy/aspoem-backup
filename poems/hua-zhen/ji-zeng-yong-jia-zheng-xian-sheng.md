---
id: hua-zhen-ji-zeng-yong-jia-zheng-xian-sheng
title: 寄贈永嘉鄭先生
titlePinyin: ji4 zeng4 yong3 jia1 zheng4 xian1 sheng0
titleSlug: ji-zeng-yong-jia-zheng-xian-sheng
author: 華鎮
authorPinyin: hua2 zhen4
authorSlug: hua-zhen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 滎陽人物世仍有，文雅風流傳巳久。
- 廣文獨步天寶年，才名曾在諸公右。
- 新詩高陪屈宋遊，神翰遠與鍾王偶。
- 更覺丹青到微妙，獨將造化爭妍醜。
- 一封入奏蓬萊宮，三絕題自君王手。
- 當時盛事雖云遠，今日高風曾未朽。
- 親逢夫子滄海頭，重起清芬百年後。
- 倦遊不肯依梁苑，尚德自甘耕谷口。
- 方外聰明已木雞，人間事變皆芻狗。
- 子雲寂寞守儋石，靖節軒昂遺五斗。
- 不試惟令曲藝工，久幽更覺機神厚。
- 詩情渺與江湘迥，畫筆能教鬼神走。
- 論工子建已知親，較勝長康未應負。
- 所嗟藻鑒闊楚越，猶使佳名在林藪。
- 邂逅雖知近巖壑，栖遲尚苦拘塵垢。
- 明明冰玉長在懷，望望烟霞屢驤首。
- 何日傾心聽誦詩，他時洗眼看揮帚。
- 狂歌且寄草堂客，佳句終慚杜陵叟。

## 拼音

- xing2 yang2 ren2 wu4 shi4 reng2 you3 ， wen2 ya3 feng1 liu2 chuan2 si4 jiu3 。
- guang3 wen2 du2 bu4 tian1 bao3 nian2 ， cai2 ming2 ceng2 zai4 zhu1 gong1 you4 。
- xin1 shi1 gao1 pei2 qu1 song4 you2 ， shen2 han4 yuan3 yu3 zhong1 wang2 ou3 。
- geng4 jue2 dan1 qing1 dao4 wei1 miao4 ， du2 jiang1 zao4 hua4 zheng1 yan2 chou3 。
- yi4 feng1 ru4 zou4 peng2 lai2 gong1 ， san1 jue2 ti2 zi4 jun1 wang2 shou3 。
- dang1 shi2 sheng4 shi4 sui1 yun2 yuan3 ， jin1 ri4 gao1 feng1 ceng2 wei4 xiu3 。
- qin1 feng2 fu1 zi3 cang1 hai3 tou2 ， zhong4 qi3 qing1 fen1 bai3 nian2 hou4 。
- juan4 you2 bu4 ken3 yi1 liang2 yuan4 ， shang4 de2 zi4 gan1 geng1 gu3 kou3 。
- fang1 wai4 cong1 ming2 yi3 mu4 ji1 ， ren2 jian4 shi4 bian4 jie1 chu2 gou3 。
- zi3 yun2 ji4 mo4 shou3 dan1 shi2 ， jing4 jie2 xuan1 ang2 yi2 wu3 dou3 。
- bu2 shi4 wei2 ling4 qu3 yi4 gong1 ， jiu3 you1 geng4 jue2 ji1 shen2 hou4 。
- shi1 qing2 miao3 yu3 jiang1 xiang1 jiong3 ， hua4 bi3 neng2 jiao4 gui3 shen2 zou3 。
- lun4 gong1 zi3 jian4 yi3 zhi1 qin1 ， jiao4 sheng4 chang2 kang1 wei4 ying1 fu4 。
- suo3 jie1 zao3 jian4 kuo4 chu3 yue4 ， you2 shi3 jia1 ming2 zai4 lin2 sou3 。
- xie4 hou4 sui1 zhi1 jin4 yan2 he4 ， qi1 chi2 shang4 ku3 ju1 chen2 gou4 。
- ming2 ming2 bing1 yu4 chang2 zai4 huai2 ， wang4 wang4 yan1 xia2 lü3 xiang1 shou3 。
- he2 ri4 qing1 xin1 ting1 song4 shi1 ， ta1 shi2 xi3 yan3 kan4 hui1 zhou3 。
- kuang2 ge1 qie3 ji4 cao3 tang2 ke4 ， jia1 ju4 zhong1 can2 du4 ling2 sou3 。

## 注释

## 译文

## 赏析
