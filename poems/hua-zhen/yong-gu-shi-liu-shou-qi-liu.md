---
id: hua-zhen-yong-gu-shi-liu-shou-qi-liu
title: 詠古十六首  其六
titlePinyin: yong3 gu3 shi2 liu4 shou3     qi2 liu4
titleSlug: yong-gu-shi-liu-shou-qi-liu
author: 華鎮
authorPinyin: hua2 zhen4
authorSlug: hua-zhen
dynasty: 宋
dynastyPinyin: song4
dynastySlug: song
tags: []
---

## 正文

- 風雲起幽朔，霜雪彫松桂。
- 修竹實不華，猗梧慘憔悴。
- 江漢凝以沍，醴泉更蒙蔽。
- 鸞鳳何所歸，增擊真良計。
- 岐山盡禾黍，九成困惉懘。
- 鳴矣後佳期，來儀爽幽契。
- 烏鳶競腐鼠，仰視驚高逝。
- 衆羽亦可懷，雲飛屢回睨。
- 猗嗟魯先生，生後唐虞際。
- 高華雖韡韡，碩果終幽翳。
- 幅紙下聊城，片言挫秦銳。
- 銛鋩釋紛難，未足論明哲。
- 况復歷下談，微端本柔脆。
- 時無豪傑士，橫議喧鶗鴂。
- 春冰薄輕綃，可耐秋陽熭。

## 拼音

- feng1 yun2 qi3 you1 shuo4 ， shuang1 xue3 diao1 song1 gui4 。
- xiu1 zhu2 shi2 bu4 hua2 ， yi1 wu2 can3 qiao2 cui4 。
- jiang1 han4 ning2 yi3 hu4 ， li3 quan2 geng4 meng2 bi4 。
- luan2 feng4 he2 suo3 gui1 ， zeng1 ji1 zhen1 liang2 ji4 。
- qi2 shan1 jin4 he2 shu3 ， jiu3 cheng2 kun4 zhan1 chi4 。
- ming2 yi3 hou4 jia1 qi1 ， lai2 yi2 shuang3 you1 qi4 。
- wu1 yuan1 jing4 fu3 shu3 ， yang3 shi4 jing1 gao1 shi4 。
- zhong4 yu3 yi4 ke3 huai2 ， yun2 fei1 lü3 hui2 ni4 。
- yi1 jie1 lu3 xian1 sheng0 ， sheng1 hou4 tang2 yu2 ji4 。
- gao1 hua2 sui1 wei3 wei3 ， shuo4 guo3 zhong1 you1 yi4 。
- fu2 zhi3 xia4 liao2 cheng2 ， pian4 yan2 cuo4 qin2 rui4 。
- xian1 mang2 shi4 fen1 nan2 ， wei4 zu2 lun4 ming2 zhe2 。
- kuang4 fu4 li4 xia4 tan2 ， wei1 duan1 ben3 rou2 cui4 。
- shi2 wu2 hao2 jie2 shi4 ， heng2 yi4 xuan1 ti2 jue2 。
- chun1 bing1 bao2 qing1 xiao1 ， ke3 nai4 qiu1 yang2 wei4 。

## 注释

## 译文

## 赏析
