---
id: hua-zhen-yong-gu-shi-liu-shou-qi-jiu
title: 詠古十六首  其九
titlePinyin: yong3 gu3 shi2 liu4 shou3     qi2 jiu3
titleSlug: yong-gu-shi-liu-shou-qi-jiu
author: 華鎮
authorPinyin: hua2 zhen4
authorSlug: hua-zhen
dynasty: 宋
dynastyPinyin: song4
dynastySlug: song
tags: []
---

## 正文

- 三聖贊拔茅，拔茅有連茹。
- 四始詠鳴鹿，鳴鹿嘯其類。
- 性理儻可賞，微物在所貴。
- 矧伊人倫秀，德輶自勤致。
- 昔在世宗時，炎劉正昌熾。
- 蒲輪聘枚叟，異人始麕至。
- 鄭生何慷慨，稱薦天下士。
- 嘉言美且閑，咀之有餘味。
- 當朝尚趨和，浮沈在承意。
- 囊括未足多，似忝司農位。
- 獨以推轂賢，千秋仰高義。
- 周公親吐握，事與田竇異。
- 如何大將軍，碌碌無所譽。
- 功業雖可名，風流固多愧。

## 拼音

- san1 sheng4 zan4 ba2 mao2 ， ba2 mao2 you3 lian2 ru2 。
- si4 shi3 yong3 ming2 lu4 ， ming2 lu4 xiao4 qi2 lei4 。
- xing4 li3 tang3 ke3 shang3 ， wei1 wu4 zai4 suo3 gui4 。
- shen3 yi1 ren2 lun2 xiu4 ， de2 you2 zi4 qin2 zhi4 。
- xi1 zai4 shi4 zong1 shi2 ， yan2 liu2 zheng4 chang1 chi4 。
- pu2 lun2 pin4 mei2 sou3 ， yi4 ren2 shi3 jun1 zhi4 。
- zheng4 sheng1 he2 kang1 kai3 ， cheng1 jian4 tian1 xia4 shi4 。
- jia1 yan2 mei3 qie3 xian2 ， zui3 zhi1 you3 yu2 wei4 。
- dang1 chao2 shang4 qu1 he2 ， fu2 shen3 zai4 cheng2 yi4 。
- nang2 kuo4 wei4 zu2 duo1 ， si4 tian3 si1 nong2 wei4 。
- du2 yi3 tui1 gu3 xian2 ， qian1 qiu1 yang3 gao1 yi4 。
- zhou1 gong1 qin1 tu3 wo4 ， shi4 yu3 tian2 dou4 yi4 。
- ru2 he2 da4 jiang1 jun1 ， lu4 lu4 wu2 suo3 yu4 。
- gong1 ye4 sui1 ke3 ming2 ， feng1 liu2 gu4 duo1 kui4 。

## 注释

## 译文

## 赏析
