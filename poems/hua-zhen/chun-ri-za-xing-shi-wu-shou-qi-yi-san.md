---
id: hua-zhen-chun-ri-za-xing-shi-wu-shou-qi-yi-san
title: 春日雜興十五首  其一三
titlePinyin: chun1 ri4 za2 xing1 shi2 wu3 shou3     qi2 yi1 san1
titleSlug: chun-ri-za-xing-shi-wu-shou-qi-yi-san
author: 華鎮
authorPinyin: hua2 zhen4
authorSlug: hua-zhen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 纖纖蘭蕙甲，青青楊柳絲。
- 草木有春華，園林競芳時。
- 妝點貴銓次，高下有推移。
- 連畛已端修，茅蹊盡平治。
- 雕欄被丹雘，文甃合瑠璃。
- 穿薄啟縈迂，拍隄汎漣漪。
- 安排紅藥樹，映带牡丹枝。
- 蔓草既誅鋤，秋榮亦芟夷。
- 碧蘆斷修幹，丹蓼剪芳蕤。
- 苞杞散不收，叢菊棄如遺。
- 蘆蓼尚云可，杞菊或未宜。
- 神功著西河，嘉聲藹東籬。
- 朱實照金鼎，黄華登玉巵。
- 暄凉雖異序，榮秀各有期。
- 商飆掠春叢，摧折誰能支。

## 拼音

- xian1 xian1 lan2 hui4 jia3 ， qing1 qing1 yang2 liu3 si1 。
- cao3 mu4 you3 chun1 hua2 ， yuan2 lin2 jing4 fang1 shi2 。
- zhuang1 dian3 gui4 quan2 ci4 ， gao1 xia4 you3 tui1 yi2 。
- lian2 zhen3 yi3 duan1 xiu1 ， mao2 qi1 jin4 ping2 zhi4 。
- diao1 lan2 bei4 dan1 huo4 ， wen2 zhou4 he2 liu2 li2 。
- chuan1 bao2 qi3 ying2 yu1 ， pai1 di1 fan4 lian2 yi1 。
- an1 pai2 hong2 yao4 shu4 ， ying4 dai4 mu3 dan1 zhi1 。
- man4 cao3 ji4 zhu1 chu2 ， qiu1 rong2 yi4 shan1 yi2 。
- bi4 lu2 duan4 xiu1 gan4 ， dan1 liao3 jian3 fang1 rui2 。
- bao1 qi3 san4 bu4 shou1 ， cong2 ju2 qi4 ru2 yi2 。
- lu2 liao3 shang4 yun2 ke3 ， qi3 ju2 huo4 wei4 yi2 。
- shen2 gong1 zhu4 xi1 he2 ， jia1 sheng1 ai3 dong1 li2 。
- zhu1 shi2 zhao4 jin1 ding3 ， huang2 hua2 deng1 yu4 zhi1 。
- xuan1 liang2 sui1 yi4 xu4 ， rong2 xiu4 ge4 you3 qi1 。
- shang1 biao1 lüe4 chun1 cong2 ， cui1 zhe2 shui2 neng2 zhi1 。

## 注释

## 译文

## 赏析
