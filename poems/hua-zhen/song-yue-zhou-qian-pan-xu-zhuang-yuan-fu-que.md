---
id: hua-zhen-song-yue-zhou-qian-pan-xu-zhuang-yuan-fu-que
title: 送越州僉判徐狀元赴闕
titlePinyin: song4 yue4 zhou1 qian1 pan4 xu2 zhuang4 yuan2 fu4 que4
titleSlug: song-yue-zhou-qian-pan-xu-zhuang-yuan-fu-que
author: 華鎮
authorPinyin: hua2 zhen4
authorSlug: hua-zhen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 彼美司刑士，言辭越幕賓。
- 斑衣登彩舫，羅袖擁雕輪。
- 重過千年會，輕捐萬壑春。
- 拂檣風習習，汎楫水鱗鱗。
- 仰念當朝律，高還治古淳。
- 嘉猷皆建置，弊法不因循。
- 食餠無容畫，觀龍必貴真。
- 進賢非積累，懷寶免湮淪。
- 徒步升黄閣，元台出渭濱。
- 昔年書舊史，今日在嚴宸。
- 志士休歌鳳，鴻儒罷泣麟。
- 不愁長待價，祇恐未能仁。
- 盛世當千士，明公第一人。
- 詞場無大敵，桂苑絕前塵。
- 雅譽多材藝，雄居要路津。
- 規爲真大器，薦擢易常倫。
- 紺髮年方壯，清光日向親。
- 橫飛朝鼎鼐，跬步職絲綸。
- 學問功無愧，經綸志必伸。
- 善將兼海內，澤可下天民。
- 既得風雲便，應爲柱石臣。
- 已知材似杞，惟貴壽如椿。
- 猥似卑凡質，同居晏粲辰。
- 問年雖魯衛，語士迺齊秦。
- 敢謂苗堪揠，惟知竹有筠。
- 毛公方喜檄，原憲不憂貧。
- 春至寧栽柳，秋來未憶蓴。
- 况逢春眼見，何慮白頭新。
- 戮力尊賢軌，虛懷慕德鄰。
- 願言登左右，無或棄輪囷。

## 拼音

- bi3 mei3 si1 xing2 shi4 ， yan2 ci2 yue4 mu4 bin1 。
- ban1 yi1 deng1 cai3 fang3 ， luo2 xiu4 yong1 diao1 lun2 。
- zhong4 guo4 qian1 nian2 hui4 ， qing1 juan1 wan4 he4 chun1 。
- fu2 qiang2 feng1 xi2 xi2 ， fan4 ji2 shui3 lin2 lin2 。
- yang3 nian4 dang1 chao2 lü4 ， gao1 huan2 zhi4 gu3 chun2 。
- jia1 you2 jie1 jian4 zhi4 ， bi4 fa3 bu4 yin1 xun2 。
- shi2 bing3 wu2 rong2 hua4 ， guan1 long2 bi4 gui4 zhen1 。
- jin4 xian2 fei1 ji1 lei4 ， huai2 bao3 mian3 yan1 lun2 。
- tu2 bu4 sheng1 huang2 ge2 ， yuan2 tai2 chu1 wei4 bin1 。
- xi1 nian2 shu1 jiu4 shi3 ， jin1 ri4 zai4 yan2 chen2 。
- zhi4 shi4 xiu1 ge1 feng4 ， hong2 ru2 ba4 qi4 lin2 。
- bu4 chou2 chang2 dai4 jia4 ， qi2 kong3 wei4 neng2 ren2 。
- sheng4 shi4 dang1 qian1 shi4 ， ming2 gong1 di4 yi1 ren2 。
- ci2 chang3 wu2 da4 di2 ， gui4 yuan4 jue2 qian2 chen2 。
- ya3 yu4 duo1 cai2 yi4 ， xiong2 ju1 yao4 lu4 jin1 。
- gui1 wei2 zhen1 da4 qi4 ， jian4 zhuo2 yi4 chang2 lun2 。
- gan4 fa4 nian2 fang1 zhuang4 ， qing1 guang1 ri4 xiang4 qin1 。
- heng2 fei1 chao2 ding3 nai4 ， kui3 bu4 zhi2 si1 lun2 。
- xue2 wen4 gong1 wu2 kui4 ， jing1 lun2 zhi4 bi4 shen1 。
- shan4 jiang1 jian1 hai3 nei4 ， ze2 ke3 xia4 tian1 min2 。
- ji4 de2 feng1 yun2 bian4 ， ying1 wei2 zhu4 shi2 chen2 。
- yi3 zhi1 cai2 si4 qi3 ， wei2 gui4 shou4 ru2 chun1 。
- wei3 si4 bei1 fan2 zhi4 ， tong2 ju1 yan4 can4 chen2 。
- wen4 nian2 sui1 lu3 wei4 ， yu3 shi4 nai3 qi2 qin2 。
- gan3 wei4 miao2 kan1 ya4 ， wei2 zhi1 zhu2 you3 yun2 。
- mao2 gong1 fang1 xi3 xi2 ， yuan2 xian4 bu4 you1 pin2 。
- chun1 zhi4 ning2 zai1 liu3 ， qiu1 lai2 wei4 yi4 chun2 。
- kuang4 feng2 chun1 yan3 jian4 ， he2 lü4 bai2 tou2 xin1 。
- lu4 li4 zun1 xian2 gui3 ， xu1 huai2 mu4 de2 lin2 。
- yuan4 yan2 deng1 zuo3 you4 ， wu2 huo4 qi4 lun2 qun1 。

## 注释

## 译文

## 赏析
