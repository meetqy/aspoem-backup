---
id: hua-zhen-yong-gu-shi-liu-shou-qi-yi
title: 詠古十六首  其一
titlePinyin: yong3 gu3 shi2 liu4 shou3     qi2 yi1
titleSlug: yong-gu-shi-liu-shou-qi-yi
author: 華鎮
authorPinyin: hua2 zhen4
authorSlug: hua-zhen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 衮衣自美好，無能被猿猱。
- 鶢鶋巢魯門，惻愴臨九牢。
- 此物乃異類，珍華宜見逃。
- 潁陽本無人，嗜好非羽毛。
- 執心一何苦，用形一何勞。
- 采薇代芻豢，芻豢氣膻臊。
- 飲水寧手掬，飄風聲怒號。
- 不慕黄屋尊，遺之如秋毫。
- 道真固所重，無乃太囂囂。
- 達士各有心，非志斯鬰陶。
- 飲河已盈腹，河流自滔滔。
- 一枝儻可棲，雲構如蓬蒿。
- 適外皆長物，逐物非吾曹。
- 如何市朝人，捐生競錐刀。
- 頹川無回波，始覺素風高。

## 拼音

- gun3 yi1 zi4 mei3 hao3 ， wu2 neng2 bei4 yuan2 nao2 。
- yuan2 ju1 chao2 lu3 men2 ， ce4 chuang4 lin2 jiu3 lao2 。
- ci3 wu4 nai3 yi4 lei4 ， zhen1 hua2 yi2 jian4 tao2 。
- ying3 yang2 ben3 wu2 ren2 ， shi4 hao4 fei1 yu3 mao2 。
- zhi2 xin1 yi4 he2 ku3 ， yong4 xing2 yi4 he2 lao2 。
- cai3 wei1 dai4 chu2 huan4 ， chu2 huan4 qi4 shan1 sao4 。
- yin3 shui3 ning2 shou3 ju1 ， piao1 feng1 sheng1 nu4 hao4 。
- bu2 mu4 huang2 wu1 zun1 ， yi2 zhi1 ru2 qiu1 hao2 。
- dao4 zhen1 gu4 suo3 zhong4 ， wu2 nai3 tai4 xiao1 xiao1 。
- da2 shi4 ge4 you3 xin1 ， fei1 zhi4 si1 yu4 tao2 。
- yin3 he2 yi3 ying2 fu4 ， he2 liu2 zi4 tao1 tao1 。
- yi4 zhi1 tang3 ke3 qi1 ， yun2 gou4 ru2 peng2 hao1 。
- shi4 wai4 jie1 chang2 wu4 ， zhu2 wu4 fei1 wu2 cao2 。
- ru2 he2 shi4 chao2 ren2 ， juan1 sheng1 jing4 zhui1 dao1 。
- tui2 chuan1 wu2 hui2 bo1 ， shi3 jue2 su4 feng1 gao1 。

## 注释

## 译文

## 赏析
