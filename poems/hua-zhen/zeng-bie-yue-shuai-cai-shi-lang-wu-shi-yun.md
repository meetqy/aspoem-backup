---
id: hua-zhen-zeng-bie-yue-shuai-cai-shi-lang-wu-shi-yun
title: 贈別越帥蔡侍郎五十韵
titlePinyin: zeng4 bie2 yue4 shuai4 cai4 shi4 lang2 wu3 shi2 yun4
titleSlug: zeng-bie-yue-shuai-cai-shi-lang-wu-shi-yun
author: 華鎮
authorPinyin: hua2 zhen4
authorSlug: hua-zhen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 飛廉鼓橐開氛雺，玉龍盤礴堆蒼岫。
- 雲崖左壁出高墉，環回占盡東南秀。
- 高瞻牛女提封闊，下瞰閭閻烟火富。
- 紫青巖壑敞屏幃，金碧樓臺錯紋繡。
- 城西半規日欲落，天東一縷雲如鏤。
- 人間未覺桂華昇，林梢先見金波溜。
- 冰輪冉冉經箕斗，碧落沈沈失星宿。
- 清光不斷萬象呈，目極塵寰了無覆。
- 扶桑欲曉天雞唱，玉珮丁東咽殘漏。
- 西南松桂碧參差，寒金碎玉高低透。
- 春和二月融青宙，紅紫千花簇繁囿。
- 香潔蜂蝶夜不知，暗和清影凝羅袖。
- 暑雨晚隨虹影斷，炎威夜逼餘輝逗。
- 南湖拂拂起輕颸，鑑光千里冰紈皺。
- 星流一葉高梧下，玉刻千峰晚山瘦。
- 桂子香凝零露漙，兔毫冷咽飛泉潄。
- 六花舞絕平川壤，萬樹玲瓏綴瑩琇。
- 凍雲收盡一輪寒，光華上下清交鬭。
- 明眸朗鑒古難偶，許謝登臨亦虛覯。
- 勝地埋藏祗自奇，千年林下輸猿狖。
- 儒家宗主中郎裔，早掞春華甲英彀。
- 量闊難窮渤澥遠，德馨未羨椒蘭臭。
- 青雲有路早徊翔，要津策足頻馳驟。
- 旒扆傾衷聆玉振，經綸溢耳摐金奏。
- 暫虛法從牧遠民，大旆高牙會稽首。
- 庖刃從容經肯綮，鵠卵無勞魯雞伏。
- 探幽索隠有餘工，逸勝遺奇落精究。
- 意匠經營誰與相，壺中風物真天授。
- 霜斧晨開蔽日林，虹梁晚結飛雲搆。
- 軒窗四闢洞無物，林嶺旁來遠如走。
- 佳名一字既惟新，寶墨八法曾非舊。
- 鵲返鸞徊美無度，龍跳虎卧雄相湊。
- 何地通宵得佳致，誰人忘寢臨觴豆。
- 西園物色難重逢，秉燭詩詞漫三復。
- 華堂有月終年好，月下樽罍溢醇酎。
- 坐令越絕山水佳，日添光價高難貿。
- 五雲溪上綸竿手，誤指王圻攬纓綬。
- 畫虎年多愧未成，屠龍伎巧傷難售。
- 清時支離逐斗粟，樂國凄凉寄圭竇。
- 結巢未忍息南枝，倚輈何計登華廄。
- 片帆隨牒西南邁，塵滿儒衣色多垢。
- 文麗難忘反楚騷，魂交尚冀親南狩。
- 昔人富貴志已得，越吟清切傷微疚。
- 今人徒勞情若何，玉壺慷慨臨風叩。
- 飛蓋早容陪後乘，曳裾屢許登文甃。
- 烟波滿眼始憑凌，談笑回頭難邂逅。
- 吳會他年見桑梓，荆湘數稔包霜柚。
- 鳴珂應在白沙隄，茇舍徒瞻碧棠茂。
- 萍迹漂漂渺難繫，蓬心慅慅紛奚就。
- 九疑三五夜晴時，爲想堂前皎如晝。

## 拼音

- fei1 lian2 gu3 tuo2 kai1 fen1 wu4 ， yu4 long2 pan2 bo2 dui1 cang1 xiu4 。
- yun2 ya2 zuo3 bi4 chu1 gao1 yong1 ， huan2 hui2 zhan4 jin4 dong1 nan2 xiu4 。
- gao1 zhan1 niu2 nü3 ti2 feng1 kuo4 ， xia4 kan4 lü2 yan2 yan1 huo3 fu4 。
- zi3 qing1 yan2 he4 chang3 ping2 wei2 ， jin1 bi4 lou2 tai2 cuo4 wen2 xiu4 。
- cheng2 xi1 ban4 gui1 ri4 yu4 luo4 ， tian1 dong1 yi4 lü3 yun2 ru2 lou4 。
- ren2 jian4 wei4 jue2 gui4 hua2 sheng1 ， lin2 shao1 xian1 jian4 jin1 bo1 liu1 。
- bing1 lun2 ran3 ran3 jing1 ji1 dou3 ， bi4 luo4 shen3 shen3 shi1 xing1 xiu4 。
- qing1 guang1 bu2 duan4 wan4 xiang4 cheng2 ， mu4 ji2 chen2 huan2 le0 wu2 fu4 。
- fu2 sang1 yu4 xiao3 tian1 ji1 chang4 ， yu4 pei4 ding1 dong1 yan4 can2 lou4 。
- xi1 nan2 song1 gui4 bi4 can1 cha4 ， han2 jin1 sui4 yu4 gao1 di1 tou4 。
- chun1 he2 er4 yue4 rong2 qing1 zhou4 ， hong2 zi3 qian1 hua1 cu4 fan2 you4 。
- xiang1 jie2 feng1 die2 ye4 bu4 zhi1 ， an4 he2 qing1 ying3 ning2 luo2 xiu4 。
- shu3 yu3 wan3 sui2 hong2 ying3 duan4 ， yan2 wei1 ye4 bi1 yu2 hui1 dou4 。
- nan2 hu2 fu2 fu2 qi3 qing1 si1 ， jian4 guang1 qian1 li3 bing1 wan2 zhou4 。
- xing1 liu2 yi2 ye4 gao1 wu2 xia4 ， yu4 ke4 qian1 feng1 wan3 shan1 shou4 。
- gui4 zi3 xiang1 ning2 ling2 lu4 tuan2 ， tu4 hao2 leng3 yan4 fei1 quan2 shu4 。
- liu4 hua1 wu3 jue2 ping2 chuan1 rang3 ， wan4 shu4 ling2 long2 zhui4 ying2 xiu4 。
- dong4 yun2 shou1 jin4 yi4 lun2 han2 ， guang1 hua2 shang4 xia4 qing1 jiao1 dou4 。
- ming2 mou2 lang3 jian4 gu3 nan2 ou3 ， xu1 xie4 deng1 lin2 yi4 xu1 gou4 。
- sheng4 di4 mai2 cang2 zhi1 zi4 qi2 ， qian1 nian2 lin2 xia4 shu1 yuan2 you4 。
- ru2 jia1 zong1 zhu3 zhong1 lang2 yi4 ， zao3 yan4 chun1 hua2 jia3 ying1 gou4 。
- liang2 kuo4 nan2 qiong2 bo2 xie4 yuan3 ， de2 xin1 wei4 xian4 jiao1 lan2 chou4 。
- qing1 yun2 you3 lu4 zao3 huai2 xiang2 ， yao4 jin1 ce4 zu2 bin1 chi2 zhou4 。
- liu2 yi3 qing1 zhong1 ling2 yu4 zhen4 ， jing1 lun2 yi4 er3 chuang1 jin1 zou4 。
- zan4 xu1 fa3 cong2 mu4 yuan3 min2 ， da4 pei4 gao1 ya2 hui4 qi3 shou3 。
- pao2 ren4 cong2 rong2 jing1 ken3 qing4 ， hu2 luan3 wu2 lao2 lu3 ji1 fu2 。
- tan4 you1 suo3 yin3 you3 yu2 gong1 ， yi4 sheng4 yi2 qi2 luo4 jing1 jiu1 。
- yi4 jiang4 jing1 ying2 shui2 yu3 xiang1 ， hu2 zhong1 feng1 wu4 zhen1 tian1 shou4 。
- shuang1 fu3 chen2 kai1 bi4 ri4 lin2 ， hong2 liang2 wan3 jie2 fei1 yun2 gou4 。
- xuan1 chuang1 si4 pi4 dong4 wu2 wu4 ， lin2 ling3 pang2 lai2 yuan3 ru2 zou3 。
- jia1 ming2 yi2 zi4 ji4 wei2 xin1 ， bao3 mo4 ba1 fa3 ceng2 fei1 jiu4 。
- que4 fan3 luan2 huai2 mei3 wu2 du4 ， long2 tiao4 hu3 wo4 xiong2 xiang1 cou4 。
- he2 di4 tong1 xiao1 de2 jia1 zhi4 ， shui2 ren2 wang4 qin3 lin2 shang1 dou4 。
- xi1 yuan2 wu4 se4 nan2 chong2 feng2 ， bing3 zhu2 shi1 ci2 man4 san1 fu4 。
- hua2 tang2 you3 yue4 zhong1 nian2 hao3 ， yue4 xia4 zun1 lei2 yi4 chun2 zhou4 。
- zuo4 ling4 yue4 jue2 shan1 shui3 jia1 ， ri4 tian1 guang1 jia4 gao1 nan2 mao4 。
- wu3 yun2 xi1 shang4 lun2 gan1 shou3 ， wu4 zhi3 wang2 qi2 lan3 ying1 shou4 。
- hua4 hu3 nian2 duo1 kui4 wei4 cheng2 ， tu2 long2 ji4 qiao3 shang1 nan2 shou4 。
- qing1 shi2 zhi1 li2 zhu2 dou4 su4 ， le4 guo2 qi1 liang2 ji4 gui1 dou4 。
- jie2 chao2 wei4 ren3 xi1 nan2 zhi1 ， yi3 zhou1 he2 ji4 deng1 hua2 jiu4 。
- pian4 fan1 sui2 die2 xi1 nan2 mai4 ， chen2 man3 ru2 yi1 se4 duo1 gou4 。
- wen2 li2 nan2 wang4 fan3 chu3 sao1 ， hun2 jiao1 shang4 ji4 qin1 nan2 shou4 。
- xi1 ren2 fu4 gui4 zhi4 yi3 de2 ， yue4 yin2 qing1 qie4 shang1 wei1 jiu4 。
- jin1 ren2 tu2 lao2 qing2 ruo4 he2 ， yu4 hu2 kang1 kai3 lin2 feng1 kou4 。
- fei1 gai4 zao3 rong2 pei2 hou4 cheng2 ， ye4 ju1 lü3 xu1 deng1 wen2 zhou4 。
- yan1 bo1 man3 yan3 shi3 ping2 ling2 ， tan2 xiao4 hui2 tou2 nan2 xie4 hou4 。
- wu2 hui4 ta1 nian2 jian4 sang1 zi3 ， jing1 xiang1 shu4 ren3 bao1 shuang1 you4 。
- ming2 ke1 ying1 zai4 bai2 sha1 di1 ， ba2 she4 tu2 zhan1 bi4 tang2 mao4 。
- ping2 ji4 piao1 piao1 miao3 nan2 xi4 ， peng2 xin1 cao3 cao3 fen1 xi1 jiu4 。
- jiu3 yi2 san1 wu3 ye4 qing2 shi2 ， wei2 xiang3 tang2 qian2 jiao3 ru2 zhou4 。

## 注释

## 译文

## 赏析
