---
id: hua-zhen-yong-gu-shi-liu-shou-qi-yi-er
title: 詠古十六首  其一二
titlePinyin: yong3 gu3 shi2 liu4 shou3     qi2 yi1 er4
titleSlug: yong-gu-shi-liu-shou-qi-yi-er
author: 華鎮
authorPinyin: hua2 zhen4
authorSlug: hua-zhen
dynasty: 宋
dynastyPinyin: song4
dynastySlug: song
tags: []
---

## 正文

- 窫窳當九門，西山寶騶虞。
- 鴟鴞集上林，丹穴巢鵷雛。
- 姦雄始基搆，哲人晦良圖。
- 步兵偶叔末，整轡登蓬壺。
- 身世委杯酒，不以禮法拘。
- 長嘯引鳴鳳，新詩綴驪珠。
- 慷慨臨廣武，感激慟窮途。
- 所志豈方外，林下薄踟躕。
- 恢恢大雅人，矯矯真龍駒。
- 寧愧蘇門士，臨刑據槁梧。

## 拼音

- ya4 yu3 dang1 jiu3 men2 ， xi1 shan1 bao3 zou1 yu2 。
- chi1 xiao1 ji2 shang4 lin2 ， dan1 xue2 chao2 yuan1 chu2 。
- jian1 xiong2 shi3 ji1 gou4 ， zhe2 ren2 hui4 liang2 tu2 。
- bu4 bing1 ou3 shu1 mo4 ， zheng3 pei4 deng1 peng2 hu2 。
- shen1 shi4 wei3 bei1 jiu3 ， bu4 yi3 li3 fa3 ju1 。
- chang2 xiao4 yin3 ming2 feng4 ， xin1 shi1 zhui4 li2 zhu1 。
- kang1 kai3 lin2 guang3 wu3 ， gan3 ji1 tong4 qiong2 tu2 。
- suo3 zhi4 qi3 fang1 wai4 ， lin2 xia4 bao2 chi2 chu2 。
- hui1 hui1 da4 ya3 ren2 ， jiao3 jiao3 zhen1 long2 ju1 。
- ning2 kui4 su1 men2 shi4 ， lin2 xing2 ju4 gao3 wu2 。

## 注释

## 译文

## 赏析
