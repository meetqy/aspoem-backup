---
id: hua-zhen-yong-jia-xun-jian-zhang-shi-jin-xie-she-pi-dong-ming-huang-shi
title: 永嘉巡檢張侍禁廨舍闢洞名黄石
titlePinyin: yong3 jia1 xun2 jian3 zhang1 shi4 jin4 xie4 she4 pi4 dong4 ming2 huang2 shi2
titleSlug: yong-jia-xun-jian-zhang-shi-jin-xie-she-pi-dong-ming-huang-shi
author: 華鎮
authorPinyin: hua2 zhen4
authorSlug: hua-zhen
dynasty: 宋
dynastyPinyin: song4
dynastySlug: song
tags: []
---

## 正文

- 下邳逋客赤松侶，興薄雲天寄廛市。
- 五世鳴鐘不自矜，肯向人前進遺履。
- 素靈將傾赤精奮，羽翼當資天下士。
- 夜半殷勤授素書，歷歷商郊阪泉旨。
- 西過陳留得沛公，雲蒸龍躍相因倚。
- 剪嬴傾項成帝業，廟謀勝算皆予起。
- 漢家明堂窮壯觀，楹棟能收真杞梓。
- 清塵獨步千載上，名實誰可繼其美。
- 君家緒系出南陽，世服戎衣登祿仕。
- 鳳毛益使家聲振，新以七書見天子。
- 君居無事若山居，退食小齋日經始。
- 茨茅塗土完且潔，栽花接果盈階戺。
- 風月江山散不收，標題黄石寧虛爾。
- 應懷祖武日自礪，功名將使旂常紀。
- 今日中原久太平，頌聲交作干戈止。
- 南過銅標束带方，玉帛梯航餘萬里。
- 惟有祁連及賀蘭，朝廷未欲知疆理。
- 儻推漢幄從衡術，定遠將軍何可擬。

## 拼音

- xia4 pi1 bu1 ke4 chi4 song1 lü3 ， xing1 bao2 yun2 tian1 ji4 chan2 shi4 。
- wu3 shi4 ming2 zhong1 bu2 zi4 jin1 ， ken3 xiang4 ren2 qian2 jin4 yi2 lü3 。
- su4 ling2 jiang1 qing1 chi4 jing1 fen4 ， yu3 yi4 dang1 zi1 tian1 xia4 shi4 。
- ye4 ban4 yin1 qin2 shou4 su4 shu1 ， li4 li4 shang1 jiao1 ban3 quan2 zhi3 。
- xi1 guo4 chen2 liu2 de2 pei4 gong1 ， yun2 zheng1 long2 yue4 xiang1 yin1 yi3 。
- jian3 ying2 qing1 xiang4 cheng2 di4 ye4 ， miao4 mou2 sheng4 suan4 jie1 yu3 qi3 。
- han4 jia1 ming2 tang2 qiong2 zhuang4 guan1 ， ying2 dong4 neng2 shou1 zhen1 qi3 zi3 。
- qing1 chen2 du2 bu4 qian1 zai4 shang4 ， ming2 shi2 shui2 ke3 ji4 qi2 mei3 。
- jun1 jia1 xu4 xi4 chu1 nan2 yang2 ， shi4 fu2 rong2 yi1 deng1 lu4 shi4 。
- feng4 mao2 yi4 shi3 jia1 sheng1 zhen4 ， xin1 yi3 qi1 shu1 jian4 tian1 zi3 。
- jun1 ju1 wu2 shi4 ruo4 shan1 ju1 ， tui4 shi2 xiao3 zhai1 ri4 jing1 shi3 。
- ci2 mao2 tu2 tu3 wan2 qie3 jie2 ， zai1 hua1 jie1 guo3 ying2 jie1 shi4 。
- feng1 yue4 jiang1 shan1 san4 bu4 shou1 ， biao1 ti2 huang2 shi2 ning2 xu1 er3 。
- ying1 huai2 zu3 wu3 ri4 zi4 li4 ， gong1 ming2 jiang1 shi3 qi2 chang2 ji4 。
- jin1 ri4 zhong1 yuan2 jiu3 tai4 ping2 ， song4 sheng1 jiao1 zuo4 gan1 ge1 zhi3 。
- nan2 guo4 tong2 biao1 shu4 dai4 fang1 ， yu4 bo2 ti1 hang2 yu2 wan4 li3 。
- wei2 you3 qi2 lian2 ji2 he4 lan2 ， chao2 ting2 wei4 yu4 zhi1 jiang1 li3 。
- tang3 tui1 han4 wo4 cong2 heng2 shu4 ， ding4 yuan3 jiang1 jun1 he2 ke3 ni3 。

## 注释

## 译文

## 赏析
