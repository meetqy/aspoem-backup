---
id: hua-zhen-dao-shou-dong-gong-zhong-cheng-kou-gong-lou-ji-yan-liao-shu-yin-fu-chang-ju
title: 道守董公重成寇公樓集宴僚屬因賦長句
titlePinyin: dao4 shou3 dong3 gong1 zhong4 cheng2 kou4 gong1 lou2 ji2 yan4 liao2 shu3 yin1 fu4 chang2 ju4
titleSlug: dao-shou-dong-gong-zhong-cheng-kou-gong-lou-ji-yan-liao-shu-yin-fu-chang-ju
author: 華鎮
authorPinyin: hua2 zhen4
authorSlug: hua-zhen
dynasty: 宋
dynastyPinyin: song4
dynastySlug: song
tags: []
---

## 正文

- 九峰翠滴天光曉，日射三川波浩溔。
- 朱門畫戟古城西，岑樓新駕長林杪。
- 飛欒疊楶橫紛錯，重覆交疏深䆗窱。
- 幕開碧落四垂低，屏列好山千疊遶。
- 卧聽羲馭轉轣轆，坐看星車回縹緲。
- 嘯歌微動薄寥虛，樽俎平鋪俯蘿蔦。
- 耳前燕語得其所，目外鵬圖莫之夭。
- 簾翻江日酒霞鮮，窗度天風香穗裊。
- 平昔萊公此棲止，目窮佳麗真明瞭。
- 雲歸自惜故鄉非，日低誰念長安杳。
- 帝居閶闔深難叫，世路風波古瀰渺。
- 饑烏得食嚇鵷雛，嫫母在宮憎窈窕。
- 干將莫耶不惜折，威鳳麒麟恥羈擾。
- 北瞻曾冠拱辰星，南飛却過隨陽烏。
- 彭殤滔滔不足問，榮悴冥冥未宜了。
- 沐猴纓弁竟非真，明玉在塵終自皦。
- 百年同氣姤賢守，抉隠搜遺思遠紹。
- 網羅勝賞得偏多，懷想高風情不少。
- 鯢蟠陳迹久寂寞，虹揭畫梁重夭矯。
- 已知青竹播馨香，更看華牓延光皎。
- 自憐值遇分濩落，重此登臨思悽悄。
- 舉目頻驚五嶺明，回頭却顧長沙藐。
- 局促可能參庾亮，清平豈是依劉表。
- 楚天不斷故關迷，危欄倚徧前山小。

## 拼音

- jiu3 feng1 cui4 di1 tian1 guang1 xiao3 ， ri4 she4 san1 chuan1 bo1 hao4 yao3 。
- zhu1 men2 hua4 ji3 gu3 cheng2 xi1 ， cen2 lou2 xin1 jia4 chang2 lin2 miao3 。
- fei1 luan2 die2 jie2 heng2 fen1 cuo4 ， chong2 fu4 jiao1 shu1 shen1 䆗 tiao3 。
- mu4 kai1 bi4 luo4 si4 chui2 di1 ， ping2 lie4 hao3 shan1 qian1 die2 rao4 。
- wo4 ting1 xi1 yu4 zhuan3 li4 lu4 ， zuo4 kan4 xing1 ju1 hui2 piao3 miao3 。
- xiao4 ge1 wei1 dong4 bao2 liao2 xu1 ， zun1 zu3 ping2 pu1 fu3 luo2 niao3 。
- er3 qian2 yan4 yu3 de2 qi2 suo3 ， mu4 wai4 peng2 tu2 mo4 zhi1 yao1 。
- lian2 fan1 jiang1 ri4 jiu3 xia2 xian1 ， chuang1 du4 tian1 feng1 xiang1 sui4 niao3 。
- ping2 xi1 lai2 gong1 ci3 qi1 zhi3 ， mu4 qiong2 jia1 li2 zhen1 ming2 liao4 。
- yun2 gui1 zi4 xi1 gu4 xiang1 fei1 ， ri4 di1 shui2 nian4 chang2 an1 yao3 。
- di4 ju1 chang1 he2 shen1 nan2 jiao4 ， shi4 lu4 feng1 bo1 gu3 mi2 miao3 。
- ji1 wu1 de2 shi2 he4 yuan1 chu2 ， mo2 mu3 zai4 gong1 zeng1 yao3 tiao3 。
- gan1 jiang1 mo4 ye1 bu4 xi1 zhe2 ， wei1 feng4 qi2 lin2 chi3 ji1 rao3 。
- bei3 zhan1 ceng2 guan1 gong3 chen2 xing1 ， nan2 fei1 que4 guo4 sui2 yang2 wu1 。
- peng2 shang1 tao1 tao1 bu4 zu2 wen4 ， rong2 cui4 ming2 ming2 wei4 yi2 le0 。
- mu4 hou2 ying1 bian4 jing4 fei1 zhen1 ， ming2 yu4 zai4 chen2 zhong1 zi4 jiao3 。
- bai3 nian2 tong2 qi4 gou4 xian2 shou3 ， jue2 yin3 sou1 yi2 si1 yuan3 shao4 。
- wang3 luo2 sheng4 shang3 de2 pian1 duo1 ， huai2 xiang3 gao1 feng1 qing2 bu4 shao3 。
- ni2 pan2 chen2 ji4 jiu3 ji4 mo4 ， hong2 jie1 hua4 liang2 zhong4 yao1 jiao3 。
- yi3 zhi1 qing1 zhu2 bo1 xin1 xiang1 ， geng4 kan4 hua2 bang3 yan2 guang1 jiao3 。
- zi4 lian2 zhi2 yu4 fen1 hu4 luo4 ， zhong4 ci3 deng1 lin2 si1 qi1 qiao1 。
- ju3 mu4 bin1 jing1 wu3 ling3 ming2 ， hui2 tou2 que4 gu4 chang2 sha1 miao3 。
- ju2 cu4 ke3 neng2 can1 yu3 liang4 ， qing1 ping2 qi3 shi4 yi1 liu2 biao3 。
- chu3 tian1 bu2 duan4 gu4 guan1 mi2 ， wei1 lan2 yi3 bian4 qian2 shan1 xiao3 。

## 注释

## 译文

## 赏析
