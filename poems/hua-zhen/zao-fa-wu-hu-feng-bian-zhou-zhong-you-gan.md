---
id: hua-zhen-zao-fa-wu-hu-feng-bian-zhou-zhong-you-gan
title: 早發蕪湖風便舟中有感
titlePinyin: zao3 fa1 wu2 hu2 feng1 bian4 zhou1 zhong1 you3 gan3
titleSlug: zao-fa-wu-hu-feng-bian-zhou-zhong-you-gan
author: 華鎮
authorPinyin: hua2 zhen4
authorSlug: hua-zhen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 長波西南騖，高風激江流。
- 掛席向浦溆，凌虛駕輕舟。
- 洲渚亂揮霍，蒹葭颯颼飀。
- 重山捷飛過，疊浪紛悠悠。
- 鳬鶩不及辨，頻咤越飛鷗。
- 舟人擊鼓吹，謔浪相賡酬。
- 調笑西來人，掩淚寒沙頭。
- 人聞此語樂，我聞此言憂。
- 爾速非爾巧，彼淹豈其尤。
- 淹速偶所值，矜笑徒自偷。
- 况余涉世途，泰稀否常稠。
- 此日雖偶駛，來日恐或不。
- 馭也儻可矜，留滯還增羞。
- 天道雅無常，非分非所求。
- 但願日日行，行路無阻修。

## 拼音

- chang2 bo1 xi1 nan2 wu4 ， gao1 feng1 ji1 jiang1 liu2 。
- gua4 xi2 xiang4 pu3 xu4 ， ling2 xu1 jia4 qing1 zhou1 。
- zhou1 zhu3 luan4 hui1 huo4 ， jian1 jia1 sa4 sou1 liu2 。
- zhong4 shan1 jie2 fei1 guo4 ， die2 lang4 fen1 you1 you1 。
- fu2 wu4 bu4 ji2 bian4 ， bin1 zha4 yue4 fei1 ou1 。
- zhou1 ren2 ji1 gu3 chui1 ， xue4 lang4 xiang1 geng1 chou2 。
- diao4 xiao4 xi1 lai2 ren2 ， yan3 lei4 han2 sha1 tou2 。
- ren2 wen2 ci3 yu3 le4 ， wo3 wen2 ci3 yan2 you1 。
- er3 su4 fei1 er3 qiao3 ， bi3 yan1 qi3 qi2 you2 。
- yan1 su4 ou3 suo3 zhi2 ， jin1 xiao4 tu2 zi4 tou1 。
- kuang4 yu2 she4 shi4 tu2 ， tai4 xi1 fou3 chang2 chou2 。
- ci3 ri4 sui1 ou3 shi3 ， lai2 ri4 kong3 huo4 bu4 。
- yu4 ye3 tang3 ke3 jin1 ， liu2 zhi4 huan2 zeng1 xiu1 。
- tian1 dao4 ya3 wu2 chang2 ， fei1 fen4 fei1 suo3 qiu2 。
- dan4 yuan4 ri4 ri4 xing2 ， xing2 lu4 wu2 zu3 xiu1 。

## 注释

## 译文

## 赏析
