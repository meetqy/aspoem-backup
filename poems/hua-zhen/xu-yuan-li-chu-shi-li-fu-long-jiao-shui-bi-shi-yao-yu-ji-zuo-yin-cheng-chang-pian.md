---
id: hua-zhen-xu-yuan-li-chu-shi-li-fu-long-jiao-shui-bi-shi-yao-yu-ji-zuo-yin-cheng-chang-pian
title: 徐元立出示李父龍角水壁詩邀予繼作因成長篇
titlePinyin: xu2 yuan2 li4 chu1 shi4 li3 fu4 long2 jiao3 shui3 bi4 shi1 yao1 yu3 ji4 zuo4 yin1 cheng2 chang2 pian1
titleSlug: xu-yuan-li-chu-shi-li-fu-long-jiao-shui-bi-shi-yao-yu-ji-zuo-yin-cheng-chang-pian
author: 華鎮
authorPinyin: hua2 zhen4
authorSlug: hua-zhen
dynasty: 宋
dynastyPinyin: song4
dynastySlug: song
tags: []
---

## 正文

- 龍德神變通盈虛，孕育乃與鰷鱨俱。
- 被鱗戴角形非無，飛潜食息皆時須。
- 太上道德體未刳，神物咸萃天王都。
- 坰林苑囿馴騶虞，宮中高閣鳴鵷雛。
- 玄龜負卦洛水隅，戴因之獸游廣途。
- 此時應龍如鷗鳬，翔泳宮沼何舒于。
- 庖犧正位膺乾符，是出德水呈神圖。
- 彝倫九敘時紛敷，蒼白紀官各有呼。
- 皇風綿邈雖已徂，下至虞舜成帝謨。
- 豢御世守職未渝，節時飲食如哺烏。
- 玄冥失職水正蕪，物乃坻伏潜天區。
- 耳目接識非朝晡，疑無驚有無智愚。
- 葉公好尚俄有孚，真物來止還驚吁。
- 遺鱗脫角時可俘，世俗往往疑見誣。
- 淮上乃有桑門徒，曾見得之青草湖。
- 紺鱗兩葉角一跗，坳漥猶見藏泥塗。
- 堅質溫潤如荆瑜，冷光凌亂侵琨珸。
- 我疑仙客催盤盂，乘興擊破鴛鴦壺。
- 又似石尉矜豪麤，醉中敲折青珊瑚。
- 此物殊觀惟可娛，得名非似齊人竽。
- 但恨不見真形軀，冥飛杳渺何能拘。
- 昔人市骨求駿駒，毋在文駟交馳驅。
- 靈德况與魑魅殊，沈潜非爲禹鼎模。
- 喬岑十疊窮崎嶇，鯨波萬里不可逾。
- 驤騰此地聊踟躕，有時亦肯游潢汙。
- 悠悠自非真丈夫，無能駕馭登雲衢。
- 時注甘雨蘇焦枯，六月不用商人雩。
- 陂杖一擲生頭顱，壁梭亦與風雷趨。
- 洛浦鳴琴致綃姝，洞庭吹玉來寸珠。
- 豈如螮蝀無肌膚，雨餘成象才須臾。
- 當知鱗角非怪迂，聞語無用空揶揄。

## 拼音

- long2 de2 shen2 bian4 tong1 ying2 xu1 ， yun4 yu4 nai3 yu3 tiao2 chang2 ju4 。
- bei4 lin2 dai4 jiao3 xing2 fei1 wu2 ， fei1 qian2 shi2 xi1 jie1 shi2 xu1 。
- tai4 shang4 dao4 de2 ti3 wei4 ku1 ， shen2 wu4 xian2 cui4 tian1 wang2 du1 。
- jiong1 lin2 yuan4 you4 xun4 zou1 yu2 ， gong1 zhong1 gao1 ge2 ming2 yuan1 chu2 。
- xuan2 gui1 fu4 gua4 luo4 shui3 yu2 ， dai4 yin1 zhi1 shou4 you2 guang3 tu2 。
- ci3 shi2 ying1 long2 ru2 ou1 fu2 ， xiang2 yong3 gong1 zhao3 he2 shu1 yu2 。
- pao2 xi1 zheng4 wei4 ying1 qian2 fu2 ， shi4 chu1 de2 shui3 cheng2 shen2 tu2 。
- yi2 lun2 jiu3 xu4 shi2 fen1 fu1 ， cang1 bai2 ji4 guan1 ge4 you3 hu1 。
- huang2 feng1 mian2 miao3 sui1 yi3 cu2 ， xia4 zhi4 yu2 shun4 cheng2 di4 mo2 。
- huan4 yu4 shi4 shou3 zhi2 wei4 yu2 ， jie2 shi2 yin3 shi2 ru2 bu3 wu1 。
- xuan2 ming2 shi1 zhi2 shui3 zheng4 wu2 ， wu4 nai3 di3 fu2 qian2 tian1 qu1 。
- er3 mu4 jie1 shi2 fei1 chao2 bu1 ， yi2 wu2 jing1 you3 wu2 zhi4 yu2 。
- ye4 gong1 hao3 shang4 e2 you3 fu2 ， zhen1 wu4 lai2 zhi3 huan2 jing1 xu1 。
- yi2 lin2 tuo1 jiao3 shi2 ke3 fu2 ， shi4 su2 wang3 wang3 yi2 jian4 wu1 。
- huai2 shang4 nai3 you3 sang1 men2 tu2 ， ceng2 jian4 de2 zhi1 qing1 cao3 hu2 。
- gan4 lin2 liang3 ye4 jiao3 yi4 fu1 ， ao4 wa1 you2 jian4 cang2 ni2 tu2 。
- jian1 zhi4 wen1 run4 ru2 jing1 yu2 ， leng3 guang1 ling2 luan4 qin1 kun1 wu2 。
- wo3 yi2 xian1 ke4 cui1 pan2 yu2 ， cheng2 xing1 ji1 po4 yuan1 yang1 hu2 。
- you4 si4 shi2 wei4 jin1 hao2 cu1 ， zui4 zhong1 qiao1 zhe2 qing1 shan1 hu2 。
- ci3 wu4 shu1 guan1 wei2 ke3 yu2 ， de2 ming2 fei1 si4 qi2 ren2 yu2 。
- dan4 hen4 bu2 jian4 zhen1 xing2 qu1 ， ming2 fei1 yao3 miao3 he2 neng2 ju1 。
- xi1 ren2 shi4 gu3 qiu2 jun4 ju1 ， wu2 zai4 wen2 si4 jiao1 chi2 qu1 。
- ling2 de2 kuang4 yu3 chi1 mei4 shu1 ， shen3 qian2 fei1 wei2 yu3 ding3 mo2 。
- qiao2 cen2 shi2 die2 qiong2 qi2 qu1 ， jing1 bo1 wan4 li3 bu4 ke3 yu2 。
- xiang1 teng2 ci3 di4 liao2 chi2 chu2 ， you3 shi2 yi4 ken3 you2 huang2 wu1 。
- you1 you1 zi4 fei1 zhen1 zhang4 fu0 ， wu2 neng2 jia4 yu4 deng1 yun2 qu2 。
- shi2 zhu4 gan1 yu3 su1 jiao1 ku1 ， liu4 yue4 bu2 yong4 shang1 ren2 yu2 。
- bei1 zhang4 yi2 zhi4 sheng1 tou2 lu2 ， bi4 suo1 yi4 yu3 feng1 lei2 qu1 。
- luo4 pu3 ming2 qin2 zhi4 xiao1 shu1 ， dong4 ting2 chui1 yu4 lai2 cun4 zhu1 。
- qi3 ru2 di4 dong1 wu2 ji1 fu1 ， yu3 yu2 cheng2 xiang4 cai2 xu1 yu2 。
- dang1 zhi1 lin2 jiao3 fei1 guai4 yu1 ， wen2 yu3 wu2 yong4 kong1 ye2 yu2 。

## 注释

## 译文

## 赏析
