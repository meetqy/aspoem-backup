---
id: cui-ri-zhi-dong-ri-shu-huai-feng-cheng-wei-ji-jiu-zhang-zuo-cheng-lan-tai-ming-xian
title: 冬日述懷奉呈韋祭酒張左丞蘭臺名賢
titlePinyin: dong1 ri4 shu4 huai2 feng4 cheng2 wei2 ji4 jiu3 zhang1 zuo3 cheng2 lan2 tai2 ming2 xian2
titleSlug: dong-ri-shu-huai-feng-cheng-wei-ji-jiu-zhang-zuo-cheng-lan-tai-ming-xian
author: 崔日知
authorPinyin: cui1 ri4 zhi1
authorSlug: cui-ri-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 弱齡好經籍，披卷即怡然。
- 覃精四十載，馳騁數千言。
- 孔壁採遺篆，周韋考絕編。
- 袁公論劒術，孫子敘兵篇。
- 魯史君臣道，姬書日月懸。
- 從師改炎燠，負笈遍山川。
- 上異西河夏，中非北海玄。
- 光榮拾青紫，名價接通賢。
- 既重萬鍾樂，寧思二頃田。
- 長戟同分虎，高冠亞附蟬。
- 晚懷重虛曠，養志息雕鐫。
- 登高慚思拙，匠物謝情妍。
- 不慕張平子，寧希王仲宣。
- 誰謂登龍日，翻成刻鵠年。
- 循循勞善誘，軋軋思微牽。
- 琢磨才既竭，鑽仰德彌堅。
- 朽木誠爲諭，捫心徒自憐。
- 終期吞鳥夢，振翼上雲煙。
- 賦成先擲地，詞高直掞天。
- 更執摳衣禮，仍開函丈筵。
- 霧披槐市藹，水靜璧池圓。
- 願逐從風葉，飛舞翰林前。

## 拼音

- ruo4 ling2 hao3 jing1 ji2 ， pi1 juan4 ji2 yi2 ran2 。
- qin2 jing1 si4 shi2 zai4 ， chi2 cheng3 shu4 qian1 yan2 。
- kong3 bi4 cai3 yi2 zhuan4 ， zhou1 wei2 kao3 jue2 bian1 。
- yuan2 gong1 lun4 jian4 shu4 ， sun1 zi3 xu4 bing1 pian1 。
- lu3 shi3 jun1 chen2 dao4 ， ji1 shu1 ri4 yue4 xuan2 。
- cong2 shi1 gai3 yan2 yu4 ， fu4 ji2 bian4 shan1 chuan1 。
- shang4 yi4 xi1 he2 xia4 ， zhong1 fei1 bei3 hai3 xuan2 。
- guang1 rong2 shi2 qing1 zi3 ， ming2 jia4 jie1 tong1 xian2 。
- ji4 zhong4 wan4 zhong1 le4 ， ning2 si1 er4 qing3 tian2 。
- chang2 ji3 tong2 fen1 hu3 ， gao1 guan1 ya1 fu4 chan2 。
- wan3 huai2 zhong4 xu1 kuang4 ， yang3 zhi4 xi1 diao1 juan1 。
- deng1 gao1 can2 si1 zhuo1 ， jiang4 wu4 xie4 qing2 yan2 。
- bu2 mu4 zhang1 ping2 zi0 ， ning2 xi1 wang2 zhong4 xuan1 。
- shui2 wei4 deng1 long2 ri4 ， fan1 cheng2 ke4 hu2 nian2 。
- xun2 xun2 lao2 shan4 you4 ， ya4 ya4 si1 wei1 qian1 。
- zuo2 mo0 cai2 ji4 jie2 ， zuan1 yang3 de2 mi2 jian1 。
- xiu3 mu4 cheng2 wei2 yu4 ， men2 xin1 tu2 zi4 lian2 。
- zhong1 qi1 tun1 niao3 meng4 ， zhen4 yi4 shang4 yun2 yan1 。
- fu4 cheng2 xian1 zhi4 di4 ， ci2 gao1 zhi2 yan4 tian1 。
- geng4 zhi2 kou1 yi1 li3 ， reng2 kai1 han2 zhang4 yan2 。
- wu4 pi1 huai2 shi4 ai3 ， shui3 jing4 bi4 chi2 yuan2 。
- yuan4 zhu2 cong2 feng1 ye4 ， fei1 wu3 han4 lin2 qian2 。

## 注释

## 译文

## 赏析
