---
id: wang-yi-jian-yong-bao-mu-tie
title: 詠保母帖
titlePinyin: yong3 bao3 mu3 tie1
titleSlug: yong-bao-mu-tie
author: 王易簡
authorPinyin: wang2 yi4 jian3
authorSlug: wang-yi-jian
dynasty: 宋
dynastyPinyin: song4
dynastySlug: song
tags: []
---

## 正文

- 黄閍斷刻得者誰，雙松下殉方壺螭。
- 其文記述保母李，云是大令之所爲。
- 點畫安知尚年少，筆不可掣從兒時。
- 當其翰墨託久計，異哉歲月如前期。
- 爲憐樵人巧收拾，豈無行道猶嗟咨。
- 殘磚裹送平原家，閲古衆帖奚獨遺。
- 窮諏遠引商是非，具眼落落多傳疑。
- 塵埃尺紙拂陳迹，聞君好事捲贈之。
- 簡編無端發汲冢，陵谷何年沈峴碑。
- 坐中賞識本易厭，世外隠伏勞旁窺。
- 騷人勝士一朝玩，孝子慈孫千古悲。
- 君不見鍾侯書法亦大奇，下穿墟墓求其師。

## 拼音

- huang2 beng1 duan4 ke4 de2 zhe3 shui2 ， shuang1 song1 xia4 xun4 fang1 hu2 chi1 。
- qi2 wen2 ji4 shu4 bao3 mu3 li3 ， yun2 shi4 da4 ling4 zhi1 suo3 wei2 。
- dian3 hua4 an1 zhi1 shang4 nian2 shao4 ， bi3 bu4 ke3 che4 cong2 er2 shi2 。
- dang1 qi2 han4 mo4 tuo1 jiu3 ji4 ， yi4 zai1 sui4 yue4 ru2 qian2 qi1 。
- wei2 lian2 qiao2 ren2 qiao3 shou1 shi0 ， qi3 wu2 hang2 dao4 you2 jie1 zi1 。
- can2 zhuan1 guo3 song4 ping2 yuan2 jia1 ， yue4 gu3 zhong4 tie1 xi1 du2 yi2 。
- qiong2 zou1 yuan3 yin3 shang1 shi4 fei1 ， ju4 yan3 luo4 luo4 duo1 chuan2 yi2 。
- chen2 ai1 chi3 zhi3 fu2 chen2 ji4 ， wen2 jun1 hao3 shi4 juan3 zeng4 zhi1 。
- jian3 bian1 wu2 duan1 fa1 ji2 zhong3 ， ling2 gu3 he2 nian2 shen3 xian4 bei1 。
- zuo4 zhong1 shang3 shi2 ben3 yi4 yan4 ， shi4 wai4 yin3 fu2 lao2 pang2 kui1 。
- sao1 ren2 sheng4 shi4 yi4 chao2 wan2 ， xiao4 zi3 ci2 sun1 qian1 gu3 bei1 。
- jun1 bu2 jian4 zhong1 hou2 shu1 fa3 yi4 da4 qi2 ， xia4 chuan1 xu1 mu4 qiu2 qi2 shi1 。

## 注释

## 译文

## 赏析
