---
id: fang-feng-zhen-mao-bo-yu-yi-liu-yue-nian-qi-ri-lai-fang-shi-nian-tian-bu-yu-mei-kang-re-yi-chang-shu-shu-yun-shu-huai-qie-yi-zeng-zhi
title: 毛伯玉以六月廿七日來訪是年天不雨梅亢熱異常書數韻述懷且以贈之
titlePinyin: mao2 bo2 yu4 yi3 liu4 yue4 nian4 qi1 ri4 lai2 fang3 shi4 nian2 tian1 bu4 yu3 mei2 kang4 re4 yi4 chang2 shu1 shu4 yun4 shu4 huai2 qie3 yi3 zeng4 zhi1
titleSlug: mao-bo-yu-yi-liu-yue-nian-qi-ri-lai-fang-shi-nian-tian-bu-yu-mei-kang-re-yi-chang-shu-shu-yun-shu-huai-qie-yi-zeng-zhi
author: 方逢振
authorPinyin: fang1 feng2 zhen4
authorSlug: fang-feng-zhen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 伯玉不我過，過我必六月。
- 老天雨不梅，五行一乃絕。
- 亢離單用事，赤烏赤如血。
- 人寰何辠辜，幾欲炮烙殺。
- 左手解衣襟，右手不停箑。
- 脫帽無奈何，而況可腰折。
- 西望禽鬼焦，東望金魚涸。
- 前山牛眠洿，亦復如火發。
- 相携將安之，只合坐論說。
- 伯玉老先輩，家傳洞林訣。
- 談辯管郭雄，五鬼皆避易。
- 借君鐵拄杖，蹴踏六月雪。
- 爲我買雪山，斵冰作天穴。

## 拼音

- bo2 yu4 bu4 wo3 guo4 ， guo4 wo3 bi4 liu4 yue4 。
- lao3 tian1 yu3 bu4 mei2 ， wu3 xing2 yi4 nai3 jue2 。
- kang4 li2 dan1 yong4 shi4 ， chi4 wu1 chi4 ru2 xue4 。
- ren2 huan2 he2 zui4 gu1 ， ji1 yu4 pao2 luo4 sha1 。
- zuo3 shou3 jie3 yi1 jin1 ， you4 shou3 bu4 ting2 sha4 。
- tuo1 mao4 wu2 nai4 he2 ， er2 kuang4 ke3 yao1 zhe2 。
- xi1 wang4 qin2 gui3 jiao1 ， dong1 wang4 jin1 yu2 he2 。
- qian2 shan1 niu2 mian2 wu1 ， yi4 fu4 ru2 huo3 fa1 。
- xiang1 xie2 jiang1 an1 zhi1 ， zhi1 he2 zuo4 lun4 shuo1 。
- bo2 yu4 lao3 xian1 bei4 ， jia1 chuan2 dong4 lin2 jue2 。
- tan2 bian4 guan3 guo1 xiong2 ， wu3 gui3 jie1 bi4 yi4 。
- jie4 jun1 tie3 zhu3 zhang4 ， cu4 ta4 liu4 yue4 xue3 。
- wei2 wo3 mai3 xue3 shan1 ， zhuo2 bing1 zuo4 tian1 xue2 。

## 注释

## 译文

## 赏析
