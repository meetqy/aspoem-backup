---
id: fang-feng-zhen-he-jiao-feng-xian-sheng-de-sun
title: 賀蛟峰先生得孫
titlePinyin: he4 jiao1 feng1 xian1 sheng0 de2 sun1
titleSlug: he-jiao-feng-xian-sheng-de-sun
author: 方逢振
authorPinyin: fang1 feng2 zhen4
authorSlug: fang-feng-zhen
dynasty: 宋
dynastyPinyin: song4
dynastySlug: song
tags: []
---

## 正文

- 翁年六十九，大郎才得孫。
- 五行不孤亢，停當乾與坤。
- 於焉觀於穆，孝悌天已根。
- 賢愚一任汝，鞠育推予恩。
- 我觀人祖心，恨不見曾元。
- 曾元日以遠，多至昧厥源。
- 惟有眉山家，潁弟坡爲昆。
- 慶圖掛高堂，幼幼而尊尊。
- 代昌賢才出，根碩枝葉煩。
- 願是我家兒，庶幾大吾門。

## 拼音

- weng1 nian2 liu4 shi2 jiu3 ， da4 lang2 cai2 de2 sun1 。
- wu3 xing2 bu4 gu1 kang4 ， ting2 dang1 qian2 yu3 kun1 。
- wu1 yan1 guan1 wu1 mu4 ， xiao4 ti4 tian1 yi3 gen1 。
- xian2 yu2 yi2 ren4 ru3 ， ju1 yu4 tui1 yu3 en1 。
- wo3 guan1 ren2 zu3 xin1 ， hen4 bu2 jian4 ceng2 yuan2 。
- ceng2 yuan2 ri4 yi3 yuan3 ， duo1 zhi4 mei4 jue2 yuan2 。
- wei2 you3 mei2 shan1 jia1 ， ying3 di4 po1 wei2 kun1 。
- qing4 tu2 gua4 gao1 tang2 ， you4 you4 er2 zun1 zun1 。
- dai4 chang1 xian2 cai2 chu1 ， gen1 shuo4 zhi1 ye4 fan2 。
- yuan4 shi4 wo3 jia1 er2 ， shu4 ji1 da4 wu2 men2 。

## 注释

## 译文

## 赏析
