---
id: liu-ying-long-you-wu-yun-guan
title: 遊五雲觀
titlePinyin: you2 wu3 yun2 guan1
titleSlug: you-wu-yun-guan
author: 劉應龍
authorPinyin: liu2 ying1 long2
authorSlug: liu-ying-long
dynasty: 宋
dynastyPinyin: song4
dynastySlug: song
tags: []
---

## 正文

- 雨絕春風和，沉栖慕遐矚。
- 野火開叢荆，遥岑路徑熟。
- 極頂如掌平，羣峰四環矗。
- 人言古觀基，突兀此有屋。
- 半嶺汲餉勞，躋攀怨僮僕。
- 一朝風霆怒，捲落置前麓。
- 至今五雲宮，宛在平原曲。
- 年代遠莫稽，兒童記樵牧。
- 每聞風雨時，鐘聲隠巖谷。
- 披尋杳無迹，靈境信非俗。
- 苔花蝕碎瓦，字蹟不可讀。
- 居人傳神奇，客子駭心目。
- 振襟坐危磐，閬風想晞沐。
- 轉石落懸巖，砰雷震山腹。
- 徘徊不能去，登覽興未足。
- 一笑下田家，題詩寄遊躅。

## 拼音

- yu3 jue2 chun1 feng1 he2 ， chen2 qi1 mu4 xia2 zhu3 。
- ye3 huo3 kai1 cong2 jing1 ， yao2 cen2 lu4 jing4 shu2 。
- ji2 ding3 ru2 zhang3 ping2 ， qun2 feng1 si4 huan2 chu4 。
- ren2 yan2 gu3 guan1 ji1 ， tu1 wu4 ci3 you3 wu1 。
- ban4 ling3 ji2 xiang3 lao2 ， ji1 pan1 yuan4 tong2 pu2 。
- yi4 zhao1 feng1 ting2 nu4 ， juan3 luo4 zhi4 qian2 lu4 。
- zhi4 jin1 wu3 yun2 gong1 ， wan3 zai4 ping2 yuan2 qu3 。
- nian2 dai4 yuan3 mo4 ji1 ， er2 tong2 ji4 qiao2 mu4 。
- mei3 wen2 feng1 yu3 shi2 ， zhong1 sheng1 yin3 yan2 gu3 。
- pi1 xun2 yao3 wu2 ji4 ， ling2 jing4 xin4 fei1 su2 。
- tai2 hua1 shi2 sui4 wa3 ， zi4 ji4 bu4 ke3 du2 。
- ju1 ren2 chuan2 shen2 qi2 ， ke4 zi3 hai4 xin1 mu4 。
- zhen4 jin1 zuo4 wei1 pan2 ， lang4 feng1 xiang3 xi1 mu4 。
- zhuan3 shi2 luo4 xuan2 yan2 ， peng1 lei2 zhen4 shan1 fu4 。
- pai2 huai2 bu4 neng2 qu4 ， deng1 lan3 xing1 wei4 zu2 。
- yi2 xiao4 xia4 tian2 jia1 ， ti2 shi1 ji4 you2 zhu2 。

## 注释

## 译文

## 赏析
