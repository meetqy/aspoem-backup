---
id: zhao-qi-bie-tian-tai
title: 別天台
titlePinyin: bie2 tian1 tai2
titleSlug: bie-tian-tai
author: 趙企
authorPinyin: zhao4 qi3
authorSlug: zhao-qi
dynasty: 宋
dynastyPinyin: song4
dynastySlug: song
tags: []
---

## 正文

- 携家隠青山，青山不我留。
- 遣我出山去，再拜辭丹丘。
- 王命急星火，駕言促西游。
- 朝游白雲城，暮宿黄花洲。
- 佳人牽我衣，挽斷不回頭。
- 路傍立樵叟，問我何所求。
- 長安美少年，氣概凌清秋。
- 鸞臺與鳳閣，一一皆俊游。
- 掉臂爾欲往，獨不愧且羞。
- 此言真吾藥，口訥不易酬。
- 我本麋鹿性，直與山林投。
- 云何就冷局，歲月空悠悠。
- 願公看我還，長歌賦歸休。

## 拼音

- xie2 jia1 yin3 qing1 shan1 ， qing1 shan1 bu4 wo3 liu2 。
- qian3 wo3 chu1 shan1 qu4 ， zai4 bai4 ci2 dan1 qiu1 。
- wang2 ming4 ji2 xing1 huo3 ， jia4 yan2 cu4 xi1 you2 。
- chao2 you2 bai2 yun2 cheng2 ， mu4 su4 huang2 hua1 zhou1 。
- jia1 ren2 qian1 wo3 yi1 ， wan3 duan4 bu4 hui2 tou2 。
- lu4 bang4 li4 qiao2 sou3 ， wen4 wo3 he2 suo3 qiu2 。
- chang2 an1 mei3 shao4 nian2 ， qi4 gai4 ling2 qing1 qiu1 。
- luan2 tai2 yu3 feng4 ge2 ， yi1 yi1 jie1 jun4 you2 。
- diao4 bi4 er3 yu4 wang3 ， du2 bu2 kui4 qie3 xiu1 。
- ci3 yan2 zhen1 wu2 yao4 ， kou3 ne4 bu2 yi4 chou2 。
- wo3 ben3 mi2 lu4 xing4 ， zhi2 yu3 shan1 lin2 tou2 。
- yun2 he2 jiu4 leng3 ju2 ， sui4 yue4 kong1 you1 you1 。
- yuan4 gong1 kan4 wo3 huan2 ， chang2 ge1 fu4 gui1 xiu1 。

## 注释

## 译文

## 赏析
