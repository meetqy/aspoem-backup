---
id: song-zhen-zong-guan-long-ge
title: 觀龍歌
titlePinyin: guan1 long2 ge1
titleSlug: guan-long-ge
author: 宋真宗
authorPinyin: song4 zhen1 zong1
authorSlug: song-zhen-zong
dynasty: 宋
dynastyPinyin: song4
dynastySlug: song
tags: []
---

## 正文

- 四靈之長惟虬龍，虬龍變化故難同。
- 三茅福地羣仙宅，靈物潛形在此中。
- 池內仙人馴擾得，至今隠現誰能測。
- 乘雲蠢動獨標奇，行雨嘉生皆荷力。
- 常人競取暫從心，才出山楹兮無處尋。
- 中使勤求深有意，欲獻明庭兮陳上瑞。
- 初獻一龍朝魏闕，偶挹二龍離洞穴。
- 人心龍心若符契，一去一住何神異。
- 我睹真龍幸不驚，至誠祝龍龍好聽。
- 但祈風雨年年順，庶使倉箱處處盈。

## 拼音

- si4 ling2 zhi1 chang2 wei2 qiu2 long2 ， qiu2 long2 bian4 hua4 gu4 nan2 tong2 。
- san1 mao2 fu2 di4 qun2 xian1 zhai2 ， ling2 wu4 qian2 xing2 zai4 ci3 zhong1 。
- chi2 nei4 xian1 ren2 xun4 rao3 de2 ， zhi4 jin1 yin3 xian4 shui2 neng2 ce4 。
- cheng2 yun2 chun3 dong4 du2 biao1 qi2 ， xing2 yu3 jia1 sheng1 jie1 he2 li4 。
- chang2 ren2 jing4 qu3 zan4 cong2 xin1 ， cai2 chu1 shan1 ying2 xi1 wu2 chu3 xun2 。
- zhong1 shi3 qin2 qiu2 shen1 you3 yi4 ， yu4 xian4 ming2 ting2 xi1 chen2 shang4 rui4 。
- chu1 xian4 yi4 long2 chao2 wei4 que4 ， ou3 yi4 er4 long2 li2 dong4 xue2 。
- ren2 xin1 long2 xin1 ruo4 fu2 qi4 ， yi2 qu4 yi2 zhu4 he2 shen2 yi4 。
- wo3 du3 zhen1 long2 xing4 bu4 jing1 ， zhi4 cheng2 zhu4 long2 long2 hao3 ting1 。
- dan4 qi2 feng1 yu3 nian2 nian2 shun4 ， shu4 shi3 cang1 xiang1 chu3 chu3 ying2 。

## 注释

## 译文

## 赏析
