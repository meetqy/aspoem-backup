---
id: tong-zhen-dao-ren-qi-yan-san-shi-yun
title: 七言三十韻
titlePinyin: qi1 yan2 san1 shi2 yun4
titleSlug: qi-yan-san-shi-yun
author: 通真道人
authorPinyin: tong1 zhen1 dao4 ren2
authorSlug: tong-zhen-dao-ren
dynasty: 唐
dynastyPinyin: tang2
dynastySlug: tang
tags: []
---

## 正文

- 擺脫塵纓淡無欲，閑閱圖經尋嶽瀆。
- 林泉何處愜予心，收拾琴書將卜築。
- 崎嶇不敢千里辭，東自太行入王屋。
- 先探藏花塢裏春，蟠桃畢竟何時熟？
- 燕羅故宅陽臺宮，九龍戲珠畫幈簇。
- 丹井沉沉浸月明，丫髻仙童抱參斸。
- 昂頭貪看華蓋峰，驀然悮入紫微谷。
- 上方樓閣與雲閑，金碧交光射林麓。
- 避秦溝有避秦人，夜半聞歌《採芝曲》。
- 策杖窮躋瘦龍嶺，嶮似劍關西向蜀。
- 捫參歷井上沖真，千仞斷崖橫獨木。
- 自辰及酉脚力窮，恰到紫金堂下宿。
- 再拜新嘗太一泉，頓覺洒然消病骨。
- 恍兮惚兮九霄間，萬頃嵐光醒醉目。
- 恭叩仙壇禱真境，壇與天通隔塵俗。
- 銀座金腰玉頂寒，帝遣仙官分部屬。
- 小有中藏萬里地，都壓洞天三十六。
- 日精月華左右奇，黛色倚空如削玉。
- 東觀大海日輪紅，西望窮邊壇影綠。
- 煉丹爐下土猶香，抱出神丹知幾斛。
- 處山使者持太阿，保護聖軀誰敢黷？
- 王母洞深非可測，雷霆屢震蛟龍窟。
- 遙指三官校勘臺，樵人幾度聞絲竹。
- 抱朴巖前採藥童，手撚金芝身薜服。
- 北斗平連北斗星，自是天關通地軸。
- 麻籠藥櫃翠相接，瑞草靈苗香馥郁。
- 或聞仙犬吠仙燈，或覩仙人跨仙鹿。
- 奇蹤異跡難盡言，更欲題詩毛穎禿。
- 短歌聊寄名利人，誰肯同來伴幽獨？
- 一聲長嘯坐孤石，紫雲悠悠送黃鵠。
- 箇中疑是麻姑仙，冷笑世間光景促。
- （同前）。

## 拼音

- bai3 tuo1 chen2 ying1 dan4 wu2 yu4 ， xian2 yue4 tu2 jing1 xun2 yue4 du2 。
- lin2 quan2 he2 chu3 qie4 yu3 xin1 ， shou1 shi0 qin2 shu1 jiang1 bu3 zhu4 。
- qi2 qu1 bu4 gan3 qian1 li3 ci2 ， dong1 zi4 tai4 hang2 ru4 wang2 wu1 。
- xian1 tan4 cang2 hua1 wu4 li3 chun1 ， pan2 tao2 bi4 jing4 he2 shi2 shu2 ？
- yan4 luo2 gu4 zhai2 yang2 tai2 gong1 ， jiu3 long2 xi4 zhu1 hua4 ping2 cu4 。
- dan1 jing3 chen2 chen2 jin4 yue4 ming2 ， ya1 ji4 xian1 tong2 bao4 can1 zhu2 。
- ang2 tou2 tan1 kan4 hua2 gai4 feng1 ， mo4 ran2 wu4 ru4 zi3 wei1 gu3 。
- shang4 fang1 lou2 ge2 yu3 yun2 xian2 ， jin1 bi4 jiao1 guang1 she4 lin2 lu4 。
- bi4 qin2 gou1 you3 bi4 qin2 ren2 ， ye4 ban4 wen2 ge1 《 cai3 zhi1 qu3 》。
- ce4 zhang4 qiong2 ji1 shou4 long2 ling3 ， xian3 si4 jian4 guan1 xi1 xiang4 shu3 。
- men2 can1 li4 jing3 shang4 chong1 zhen1 ， qian1 ren4 duan4 ya2 heng2 du2 mu4 。
- zi4 chen2 ji2 you3 jiao3 li4 qiong2 ， qia4 dao4 zi3 jin1 tang2 xia4 su4 。
- zai4 bai4 xin1 chang2 tai4 yi4 quan2 ， dun4 jue2 sa3 ran2 xiao1 bing4 gu3 。
- huang3 xi1 hu1 xi1 jiu3 xiao1 jian4 ， wan4 qing3 lan2 guang1 xing3 zui4 mu4 。
- gong1 kou4 xian1 tan2 dao3 zhen1 jing4 ， tan2 yu3 tian1 tong1 ge2 chen2 su2 。
- yin2 zuo4 jin1 yao1 yu4 ding3 han2 ， di4 qian3 xian1 guan1 fen1 bu4 shu3 。
- xiao3 you3 zhong1 cang2 wan4 li3 di4 ， dou1 ya1 dong4 tian1 san1 shi2 liu4 。
- ri4 jing1 yue4 hua2 zuo3 you4 qi2 ， dai4 se4 yi3 kong1 ru2 xiao1 yu4 。
- dong1 guan1 da4 hai3 ri4 lun2 hong2 ， xi1 wang4 qiong2 bian1 tan2 ying3 lü4 。
- lian4 dan1 lu2 xia4 tu3 you2 xiang1 ， bao4 chu1 shen2 dan1 zhi1 ji1 hu2 。
- chu3 shan1 shi3 zhe3 chi2 tai4 e1 ， bao3 hu4 sheng4 qu1 shui2 gan3 du2 ？
- wang2 mu3 dong4 shen1 fei1 ke3 ce4 ， lei2 ting2 lü3 zhen4 jiao1 long2 ku1 。
- yao2 zhi3 san1 guan1 jiao4 kan1 tai2 ， qiao2 ren2 ji1 du4 wen2 si1 zhu2 。
- bao4 pu3 yan2 qian2 cai3 yao4 tong2 ， shou3 nian3 jin1 zhi1 shen1 bi4 fu2 。
- bei3 dou3 ping2 lian2 bei3 dou3 xing1 ， zi4 shi4 tian1 guan1 tong1 di4 zhou2 。
- ma2 long2 yao4 gui4 cui4 xiang1 jie1 ， rui4 cao3 ling2 miao2 xiang1 fu4 yu4 。
- huo4 wen2 xian1 quan3 fei4 xian1 deng1 ， huo4 du3 xian1 ren2 kua4 xian1 lu4 。
- qi2 zong1 yi4 ji4 nan2 jin4 yan2 ， geng4 yu4 ti2 shi1 mao2 ying3 tu1 。
- duan3 ge1 liao2 ji4 ming2 li4 ren2 ， shui2 ken3 tong2 lai2 ban4 you1 du2 ？
- yi4 sheng1 chang2 xiao4 zuo4 gu1 shi2 ， zi3 yun2 you1 you1 song4 huang2 hu2 。
- ge4 zhong1 yi2 shi4 ma2 gu1 xian1 ， leng3 xiao4 shi4 jian4 guang1 jing3 cu4 。
- （ tong2 qian2 ）。

## 注释

## 译文

## 赏析
