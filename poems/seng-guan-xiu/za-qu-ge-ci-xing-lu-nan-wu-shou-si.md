---
id: seng-guan-xiu-za-qu-ge-ci-xing-lu-nan-wu-shou-si
title: 雜曲歌辭 行路難五首 四
titlePinyin: za2 qu3 ge1 ci2   xing2 lu4 nan2 wu3 shou3   si4
titleSlug: za-qu-ge-ci-xing-lu-nan-wu-shou-si
author: 僧貫休
authorPinyin: seng1 guan4 xiu1
authorSlug: seng-guan-xiu
dynasty: 唐
dynastyPinyin: tang2
dynastySlug: tang
tags: []
---

## 正文

- 君不見道傍樹有寄生枝，青青鬱鬱同榮衰。
- 無情之物尚如此，爲人不及還堪悲。
- 父歸墳兮未朝夕，已分黃金爭田宅。
- 高堂老母頭似霜，心作數支淚常滴。
- 我聞忽如負芒刺，不獨爲君空歎息。
- 古人尺布猶可縫，潯陽義犬令人憶。
- 寄言世上爲人子，孝義團圓莫如此。

## 拼音

- jun1 bu2 jian4 dao4 bang4 shu4 you3 ji4 sheng1 zhi1 ， qing1 qing1 yu4 yu4 tong2 rong2 shuai1 。
- wu2 qing2 zhi1 wu4 shang4 ru2 ci3 ， wei2 ren2 bu4 ji2 huan2 kan1 bei1 。
- fu4 gui1 fen2 xi1 wei4 zhao1 xi1 ， yi3 fen1 huang2 jin1 zheng1 tian2 zhai2 。
- gao1 tang2 lao3 mu3 tou2 si4 shuang1 ， xin1 zuo4 shu4 zhi1 lei4 chang2 di1 。
- wo3 wen2 hu1 ru2 fu4 mang2 ci4 ， bu4 du2 wei2 jun1 kong1 tan4 xi1 。
- gu3 ren2 chi3 bu4 you2 ke3 feng2 ， xun2 yang2 yi4 quan3 ling4 ren2 yi4 。
- ji4 yan2 shi4 shang4 wei2 ren2 zi3 ， xiao4 yi4 tuan2 yuan2 mo4 ru2 ci3 。

## 注释

## 译文

## 赏析
