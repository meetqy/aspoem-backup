---
id: shi-wei-zhao-quan-tu-ming
title: 勸徒銘
titlePinyin: quan4 tu2 ming2
titleSlug: quan-tu-ming
author: 釋惟照
authorPinyin: shi4 wei2 zhao4
authorSlug: shi-wei-zhao
dynasty: 宋
dynastyPinyin: song4
dynastySlug: song
tags: []
---

## 正文

- 身心無拘，動寂無知。
- 如大死人，無倚無依。
- 無拘者寬，無知者安。
- 無內無外，無定無觀。
- 無適無莫，無造無作。
- 無去無來，無好無惡。
- 一道清虛，萬法如如。
- 愚極成智，智極成愚。
- 超諸數量，孰云比況。
- 淨盡不留，無法可尚。
- 識不可識，智不可知。
- 誰家之子，兀然巍巍。
- 巍巍不存，根塵穎脫。
- 如憨如癡，落落魄魄。
- 不惜口業，爲了說破。
- 笑殺闍梨，山僧罪過。

## 拼音

- shen1 xin1 wu2 ju1 ， dong4 ji4 wu2 zhi1 。
- ru2 da4 si3 ren2 ， wu2 yi3 wu2 yi1 。
- wu2 ju1 zhe3 kuan1 ， wu2 zhi1 zhe3 an1 。
- wu2 nei4 wu2 wai4 ， wu2 ding4 wu2 guan1 。
- wu2 shi4 wu2 mo4 ， wu2 zao4 wu2 zuo4 。
- wu2 qu4 wu2 lai2 ， wu2 hao3 wu2 e4 。
- yi2 dao4 qing1 xu1 ， wan4 fa3 ru2 ru2 。
- yu2 ji2 cheng2 zhi4 ， zhi4 ji2 cheng2 yu2 。
- chao1 zhu1 shu4 liang2 ， shu2 yun2 bi3 kuang4 。
- jing4 jin4 bu4 liu2 ， wu2 fa3 ke3 shang4 。
- shi2 bu4 ke3 shi2 ， zhi4 bu4 ke3 zhi1 。
- shui2 jia1 zhi1 zi3 ， wu4 ran2 wei1 wei1 。
- wei1 wei1 bu4 cun2 ， gen1 chen2 ying3 tuo1 。
- ru2 han1 ru2 chi1 ， luo4 luo4 po4 po4 。
- bu4 xi1 kou3 ye4 ， wei2 le0 shuo1 po4 。
- xiao4 sha1 du1 li2 ， shan1 seng1 zui4 guo4 。

## 注释

## 译文

## 赏析
