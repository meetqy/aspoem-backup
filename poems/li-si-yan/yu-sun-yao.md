---
id: li-si-yan-yu-sun-yao
title: 鬻孫謠
titlePinyin: yu4 sun1 yao2
titleSlug: yu-sun-yao
author: 李思衍
authorPinyin: li3 si1 yan3
authorSlug: li-si-yan
dynasty: 宋
dynastyPinyin: song4
dynastySlug: song
tags: []
---

## 正文

- 白頭老翁髮垂領，牽孫與客摩孫頂。
- 翁年八十死無恤，憐女孩童困饑饉。
- 去年雖旱猶禾熟，今年飛霜先殺菽。
- 去年饑饉猶一粥，今年饑饉無餘粟。
- 客謝老翁將孫去，淚下如絲不能語。
- 零丁老病維一身，獨卧茅檐夜深雨。
- 夢回猶是悞呼孫，縣吏催租正打門。

## 拼音

- bai2 tou2 lao3 weng1 fa4 chui2 ling3 ， qian1 sun1 yu3 ke4 mo2 sun1 ding3 。
- weng1 nian2 ba1 shi2 si3 wu2 xu4 ， lian2 nü3 hai2 tong2 kun4 ji1 jin3 。
- qu4 nian2 sui1 han4 you2 he2 shu2 ， jin1 nian2 fei1 shuang1 xian1 sha1 shu1 。
- qu4 nian2 ji1 jin3 you2 yi4 zhou1 ， jin1 nian2 ji1 jin3 wu2 yu2 su4 。
- ke4 xie4 lao3 weng1 jiang1 sun1 qu4 ， lei4 xia4 ru2 si1 bu4 neng2 yu3 。
- ling2 ding1 lao3 bing4 wei2 yi4 shen1 ， du2 wo4 mao2 yan2 ye4 shen1 yu3 。
- meng4 hui2 you2 shi4 wu4 hu1 sun1 ， xian4 li4 cui1 zu1 zheng4 da3 men2 。

## 注释

## 译文

## 赏析
