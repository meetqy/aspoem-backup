---
id: li-si-yan-shi-niu-xing
title: 石牛行
titlePinyin: shi2 niu2 xing2
titleSlug: shi-niu-xing
author: 李思衍
authorPinyin: li3 si1 yan3
authorSlug: li-si-yan
dynasty: 宋
dynastyPinyin: song4
dynastySlug: song
tags: []
---

## 正文

- 寒牛觳觫秋江煙，五丁擔落石一拳。
- 驚濤拍岸撼不動，夕陽老背供鴉眠。
- 天荒地老煮白石，頑懶不過蒼苔田。
- 騰騰卧地带佛性，尚肯遠護風濤船。
- 泥深蹄轉重，鼻缺繩難穿。
- 既不能西推紫氣度函谷，五千道德言神仙。
- 又不能糞金開秦塞，隔絕鳥道四萬八千年。
- 渴奔一斗酒，傲兀廬山前。
- 潢池刀劍賣已盡，貞觀斗米方成錢。
- 雨犁急趁勾芒起，不然碎汝春風鞭。

## 拼音

- han2 niu2 hu2 su4 qiu1 jiang1 yan1 ， wu3 ding1 dan1 luo4 shi2 yi4 quan2 。
- jing1 tao1 pai1 an4 han4 bu2 dong4 ， xi1 yang2 lao3 bei4 gong4 ya1 mian2 。
- tian1 huang1 di4 lao3 zhu3 bai2 shi2 ， wan2 lan3 bu2 guo4 cang1 tai2 tian2 。
- teng2 teng2 wo4 di4 dai4 fo2 xing4 ， shang4 ken3 yuan3 hu4 feng1 tao1 chuan2 。
- ni2 shen1 ti2 zhuan3 zhong4 ， bi2 que1 sheng2 nan2 chuan1 。
- ji4 bu4 neng2 xi1 tui1 zi3 qi4 du4 han2 gu3 ， wu3 qian1 dao4 de2 yan2 shen2 xian1 。
- you4 bu4 neng2 fen4 jin1 kai1 qin2 sai1 ， ge2 jue2 niao3 dao4 si4 wan4 ba1 qian1 nian2 。
- ke3 ben1 yi4 dou3 jiu3 ， ao4 wu4 lu2 shan1 qian2 。
- huang2 chi2 dao1 jian4 mai4 yi3 jin4 ， zhen1 guan1 dou4 mi3 fang1 cheng2 qian2 。
- yu3 li2 ji2 chen4 gou1 mang2 qi3 ， bu4 ran2 sui4 ru3 chun1 feng1 bian1 。

## 注释

## 译文

## 赏析
