---
id: wang-xiao-yan-shi-men-dong
title: 石門洞
titlePinyin: shi2 men2 dong4
titleSlug: shi-men-dong
author: 王孝嚴
authorPinyin: wang2 xiao4 yan2
authorSlug: wang-xiao-yan
dynasty: 宋
dynastyPinyin: song4
dynastySlug: song
tags: []
---

## 正文

- 天下洞天三十六，玄鶴洞天一仙谷。
- 兩山對峙一如門，深崖百丈垂飛瀑。
- 青牛往矣不復見，白雲空鎖故山麓。
- 奇哉勝地得人勝，至今俗客來忘俗。
- 向來我實勞夢想，一旦登臨快心目。
- 尋師訪道語未罷，扶藜上朝玄水淥。
- 九天雲綻漏𩆵雨，一沼波翻濺瓊玉。
- 亭高噴雪逼人寒，地冷風霜滿空蔌。
- 老龍底事不知倦，雷澤千年無斷續。
- 必是分潢天上來，便欲窮源駕黄鵠。
- 康樂曾登最高處，謫仙幾向岩前宿。
- 壁間禪壓已有詩，想見思泉傾萬斛。
- 安得前人不道句，更與羲仙醉時讀。
- 千峰如峽蒼波束，二十四灘猶箭速。
- 轉頭溪風一棹寒，但效雙鳬到山曲。

## 拼音

- tian1 xia4 dong4 tian1 san1 shi2 liu4 ， xuan2 he4 dong4 tian1 yi4 xian1 gu3 。
- liang3 shan1 dui4 zhi4 yi4 ru2 men2 ， shen1 ya2 bai3 zhang4 chui2 fei1 pu4 。
- qing1 niu2 wang3 yi3 bu2 fu4 jian4 ， bai2 yun2 kong1 suo3 gu4 shan1 lu4 。
- qi2 zai1 sheng4 di4 de2 ren2 sheng4 ， zhi4 jin1 su2 ke4 lai2 wang4 su2 。
- xiang4 lai2 wo3 shi2 lao2 meng4 xiang3 ， yi2 dan4 deng1 lin2 kuai4 xin1 mu4 。
- xun2 shi1 fang3 dao4 yu3 wei4 ba4 ， fu2 li2 shang4 chao2 xuan2 shui3 lu4 。
- jiu3 tian1 yun2 zhan4 lou4 𩆵 yu3 ， yi4 zhao3 bo1 fan1 jian4 qiong2 yu4 。
- ting2 gao1 pen1 xue3 bi1 ren2 han2 ， di4 leng3 feng1 shuang1 man3 kong1 su4 。
- lao3 long2 di3 shi4 bu4 zhi1 juan4 ， lei2 ze2 qian1 nian2 wu2 duan4 xu4 。
- bi4 shi4 fen1 huang2 tian1 shang4 lai2 ， bian4 yu4 qiong2 yuan2 jia4 huang2 hu2 。
- kang1 le4 ceng2 deng1 zui4 gao1 chu3 ， zhe2 xian1 ji1 xiang4 yan2 qian2 su4 。
- bi4 jian4 shan4 ya1 yi3 you3 shi1 ， xiang3 jian4 si1 quan2 qing1 wan4 hu2 。
- an1 de2 qian2 ren2 bu2 dao4 ju4 ， geng4 yu3 xi1 xian1 zui4 shi2 du2 。
- qian1 feng1 ru2 xia2 cang1 bo1 shu4 ， er4 shi2 si4 tan1 you2 jian4 su4 。
- zhuan3 tou2 xi1 feng1 yi2 zhao4 han2 ， dan4 xiao4 shuang1 fu2 dao4 shan1 qu3 。

## 注释

## 译文

## 赏析
