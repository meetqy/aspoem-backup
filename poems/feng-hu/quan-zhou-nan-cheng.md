---
id: feng-hu-quan-zhou-nan-cheng
title: 全州南城
titlePinyin: quan2 zhou1 nan2 cheng2
titleSlug: quan-zhou-nan-cheng
author: 馮岵
authorPinyin: feng2 hu4
authorSlug: feng-hu
dynasty: 宋
dynastyPinyin: song4
dynastySlug: song
tags: []
---

## 正文

- 全州城南何壯觀，石崖爲趾江爲濠。
- 凌落渡江騎馬去，空濛瘴霧漫綈袍。
- 邐迤過灘水，小艇浮桐槽。
- 半渡急雨雪，舟師失飛篙。
- 雨飛山路水如注，石齒犖确森戈刀。
- 馬蹄轉側不得過，有力如虎空皮毛。
- 地窮路盡處，橫絕青山高。
- 褰衣扶杖躡天險，十步九顧愁猿猱。
- 長沙頓伏幾百折，背膂菌蠢盤鯨鰲。
- 馬瘦人力倦，野闊風怒號。
- 薄暮投宿驅濕厲，析薪爨鼎燒村醪。
- 一杯酸澀不可嚥，平原督郵羞兒曹。
- 我行湖湘歷八郡，政欲閲實寧辭勞。
- 才疏病懶事多廢，南山何日接蓬蒿。
- 清風明月共三友，山猿野鶴來二豪。
- 一江春水澄葡萄，蘆花萬頃眠漁舠。

## 拼音

- quan2 zhou1 cheng2 nan2 he2 zhuang4 guan1 ， shi2 ya2 wei2 zhi3 jiang1 wei2 hao2 。
- ling2 luo4 du4 jiang1 qi2 ma3 qu4 ， kong1 meng2 zhang4 wu4 man4 ti4 pao2 。
- li3 yi3 guo4 tan1 shui3 ， xiao3 ting3 fu2 tong2 cao2 。
- ban4 du4 ji2 yu3 xue3 ， zhou1 shi1 shi1 fei1 gao1 。
- yu3 fei1 shan1 lu4 shui3 ru2 zhu4 ， shi2 chi3 luo4 que4 sen1 ge1 dao1 。
- ma3 ti2 zhuan3 ce4 bu4 de2 guo4 ， you3 li4 ru2 hu3 kong1 pi2 mao2 。
- di4 qiong2 lu4 jin4 chu3 ， heng2 jue2 qing1 shan1 gao1 。
- qian1 yi1 fu2 zhang4 nie4 tian1 xian3 ， shi2 bu4 jiu3 gu4 chou2 yuan2 nao2 。
- chang2 sha1 dun4 fu2 ji1 bai3 zhe2 ， bei4 lü3 jun1 chun3 pan2 jing1 ao2 。
- ma3 shou4 ren2 li4 juan4 ， ye3 kuo4 feng1 nu4 hao4 。
- bo2 mu4 tou2 su4 qu1 shi1 li4 ， xi1 xin1 cuan4 ding3 shao1 cun1 lao2 。
- yi4 bei1 suan1 se4 bu4 ke3 yan4 ， ping2 yuan2 du1 you2 xiu1 er2 cao2 。
- wo3 xing2 hu2 xiang1 li4 ba1 jun4 ， zheng4 yu4 yue4 shi2 ning2 ci2 lao2 。
- cai2 shu1 bing4 lan3 shi4 duo1 fei4 ， nan2 shan1 he2 ri4 jie1 peng2 hao1 。
- qing1 feng1 ming2 yue4 gong4 san1 you3 ， shan1 yuan2 ye3 he4 lai2 er4 hao2 。
- yi4 jiang1 chun1 shui3 cheng2 pu2 tao0 ， lu2 hua1 wan4 qing3 mian2 yu2 dao1 。

## 注释

## 译文

## 赏析
