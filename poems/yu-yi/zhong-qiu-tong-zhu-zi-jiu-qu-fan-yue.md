---
id: yu-yi-zhong-qiu-tong-zhu-zi-jiu-qu-fan-yue
title: 中秋同諸子九曲泛月
titlePinyin: zhong1 qiu1 tong2 zhu1 zi3 jiu3 qu1 fan4 yue4
titleSlug: zhong-qiu-tong-zhu-zi-jiu-qu-fan-yue
author: 虞億
authorPinyin: yu2 yi4
authorSlug: yu-yi
dynasty: 宋
dynastyPinyin: song4
dynastySlug: song
tags: []
---

## 正文

- 名山閲萬古，明月來幾時。
- 顧遊屬中秋，萬里雲霧披。
- 心閒境亦靜，月滿山不移。
- 况茲九曲溪，正漾清漣漪。
- 呼舟星村來，十客琴觴隨。
- 此客俱不凡，灑落同襟期。
- 居然命釣艇，造席不復疑。
- 陶兀入醉鄉，伴我老不羈。
- 臨流振衣袂，颯颯剛風吹。
- 銀盤轉巖阿，兩川光渺瀰。
- 崚嶒大王峰，嵌竇渺可窺。
- 雲軿與鳳釵，來往誰可知。
- 但聞山桂香，繽紛落殘巵。
- 酒酣各言志，抗論不少卑。
- 諸君愛軒冕，許身臯與夔。
- 矯首青雲衢，塵鞅甘羈縻。
- 那知涉幻境，百歲黍一炊。
- 風波世上險，日月壺中遲。
- 何如歸此山，相樂從希夷。

## 拼音

- ming2 shan1 yue4 wan4 gu3 ， ming2 yue4 lai2 ji1 shi2 。
- gu4 you2 shu3 zhong1 qiu1 ， wan4 li3 yun2 wu4 pi1 。
- xin1 xian2 jing4 yi4 jing4 ， yue4 man3 shan1 bu4 yi2 。
- kuang4 zi1 jiu3 qu1 xi1 ， zheng4 yang4 qing1 lian2 yi1 。
- hu1 zhou1 xing1 cun1 lai2 ， shi2 ke4 qin2 shang1 sui2 。
- ci3 ke4 ju4 bu4 fan2 ， sa3 luo4 tong2 jin1 qi1 。
- ju1 ran2 ming4 diao4 ting3 ， zao4 xi2 bu2 fu4 yi2 。
- tao2 wu4 ru4 zui4 xiang1 ， ban4 wo3 lao3 bu4 ji1 。
- lin2 liu2 zhen4 yi1 mei4 ， sa4 sa4 gang1 feng1 chui1 。
- yin2 pan2 zhuan3 yan2 a1 ， liang3 chuan1 guang1 miao3 mi2 。
- ling2 ceng2 da4 wang2 feng1 ， qian4 dou4 miao3 ke3 kui1 。
- yun2 ping2 yu3 feng4 chai1 ， lai2 wang3 shui2 ke3 zhi1 。
- dan4 wen2 shan1 gui4 xiang1 ， bin1 fen1 luo4 can2 zhi1 。
- jiu3 han1 ge4 yan2 zhi4 ， kang4 lun4 bu4 shao3 bei1 。
- zhu1 jun1 ai4 xuan1 mian3 ， xu1 shen1 gao1 yu3 kui2 。
- jiao3 shou3 qing1 yun2 qu2 ， chen2 yang1 gan1 ji1 mi2 。
- na4 zhi1 she4 huan4 jing4 ， bai3 sui4 shu3 yi4 chui1 。
- feng1 bo1 shi4 shang4 xian3 ， ri4 yue4 hu2 zhong1 chi2 。
- he2 ru2 gui1 ci3 shan1 ， xiang1 le4 cong2 xi1 yi2 。

## 注释

## 译文

## 赏析
