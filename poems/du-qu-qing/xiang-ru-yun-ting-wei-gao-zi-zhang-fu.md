---
id: du-qu-qing-xiang-ru-yun-ting-wei-gao-zi-zhang-fu
title: 香入雲亭爲高子章賦
titlePinyin: xiang1 ru4 yun2 ting2 wei2 gao1 zi3 zhang1 fu4
titleSlug: xiang-ru-yun-ting-wei-gao-zi-zhang-fu
author: 杜去輕
authorPinyin: du4 qu4 qing1
authorSlug: du-qu-qing
dynasty: 宋
dynastyPinyin: song4
dynastySlug: song
tags: []
---

## 正文

- 山麓有庭存古意，不種凡花惟種桂。
- 苔封蘚剝迸鱗皴，雪勁霜頑聳蒼翠。
- 栽培豈解一日成，愛惜至今尤不易。
- 來人不必問典型，對此儼然前輩是。
- 樹前翁仲不可求，樹下子孫能幾世。
- 子孫立足滿庭除，前人於此見心事。
- 近年喬木幾家存，是中林壑何陰翳。
- 前人種樹愛讀書，種時已喻書中義。
- 後人讀書念前人，對樹類能歌蔽芾。
- 八月九日秋風高，金丹變化乘飄飄。
- 朝元顧祖歸寒殿，仙香直入干雲霄。
- 老兔癡蟾開鼻孔，奏徹虛皇應得寵。
- 虛皇錫賫萬瓊瑶，賞君愛護月中種。

## 拼音

- shan1 lu4 you3 ting2 cun2 gu3 yi4 ， bu4 zhong3 fan2 hua1 wei2 zhong3 gui4 。
- tai2 feng1 xian3 bao1 beng4 lin2 cun1 ， xue3 jin4 shuang1 wan2 song3 cang1 cui4 。
- zai1 pei2 qi3 jie3 yi2 ri4 cheng2 ， ai4 xi1 zhi4 jin1 you2 bu2 yi4 。
- lai2 ren2 bu2 bi4 wen4 dian3 xing2 ， dui4 ci3 yan3 ran2 qian2 bei4 shi4 。
- shu4 qian2 weng1 zhong4 bu4 ke3 qiu2 ， shu4 xia4 zi0 sun1 neng2 ji1 shi4 。
- zi3 sun1 li4 zu2 man3 ting2 chu2 ， qian2 ren2 wu1 ci3 jian4 xin1 shi4 。
- jin4 nian2 qiao2 mu4 ji1 jia1 cun2 ， shi4 zhong1 lin2 he4 he2 yin1 yi4 。
- qian2 ren2 zhong3 shu4 ai4 du2 shu1 ， zhong3 shi2 yi3 yu4 shu1 zhong1 yi4 。
- hou4 ren2 du2 shu1 nian4 qian2 ren2 ， dui4 shu4 lei4 neng2 ge1 bi4 fei4 。
- ba1 yue4 jiu3 ri4 qiu1 feng1 gao1 ， jin1 dan1 bian4 hua4 cheng2 piao1 piao1 。
- chao2 yuan2 gu4 zu3 gui1 han2 dian4 ， xian1 xiang1 zhi2 ru4 gan1 yun2 xiao1 。
- lao3 tu4 chi1 chan2 kai1 bi2 kong3 ， zou4 che4 xu1 huang2 ying1 de2 chong3 。
- xu1 huang2 xi1 ji1 wan4 qiong2 yao2 ， shang3 jun1 ai4 hu4 yue4 zhong1 zhong3 。

## 注释

## 译文

## 赏析
