---
id: liu-fu-zhong-xing-geng-hua-shi
title: 中興更化詩
titlePinyin: zhong1 xing1 geng4 hua4 shi1
titleSlug: zhong-xing-geng-hua-shi
author: 劉黻
authorPinyin: liu2 fu2
authorSlug: liu-fu
dynasty: 宋
dynastyPinyin: song4
dynastySlug: song
tags: []
---

## 正文

- 東南天一隅，誰起銅駝思。
- 雁蕩山之臞，匕飯悲黍離。
- 矯首中興期，儒風昌四維。
- 陰霾苦凝沍，光景幾逶遲。
- 鴟鴞騰惡音，蛇虺紛剝脂。
- 忠憤發夜氣，歷歷排姦辭。
- 黎明叫閶闔，骨鯁蒼旻知。
- 陽噓一脈春，萬宇同掀眉。
- 睿智覺今是，廟斷消前非。
- 疇昔兩揆賢，燭照朋邪欺。
- 化絃易新調，活著扶危機。
- 孽蜮遁妖迹，鳴鳳覽德輝。
- 聾聵一甦醒，皇運興炎基。
- 耿耿忠孝圖，炳炳恢復規。
- 有志竟成事，失機將奚爲。
- 布帛可禦寒，穀粟能療饑。
- 盤錯見利器，疾病知良醫。
- 今日墜悠邈，千古羞塗碑。

## 拼音

- dong1 nan2 tian1 yi4 yu2 ， shui2 qi3 tong2 tuo2 si1 。
- yan4 dang4 shan1 zhi1 qu2 ， bi3 fan4 bei1 shu3 li2 。
- jiao3 shou3 zhong1 xing1 qi1 ， ru2 feng1 chang1 si4 wei2 。
- yin1 mai2 ku3 ning2 hu4 ， guang1 jing3 ji1 wei1 chi2 。
- chi1 xiao1 teng2 e4 yin1 ， she2 hui1 fen1 bao1 zhi1 。
- zhong1 fen4 fa1 ye4 qi4 ， li4 li4 pai2 jian1 ci2 。
- li2 ming2 jiao4 chang1 he2 ， gu3 geng3 cang1 min2 zhi1 。
- yang2 xu1 yi2 mai4 chun1 ， wan4 yu3 tong2 xian1 mei2 。
- rui4 zhi4 jue2 jin1 shi4 ， miao4 duan4 xiao1 qian2 fei1 。
- chou2 xi1 liang3 kui2 xian2 ， zhu2 zhao4 peng2 xie2 qi1 。
- hua4 xian2 yi4 xin1 diao4 ， huo2 zhu4 fu2 wei1 ji1 。
- nie4 yu4 dun4 yao1 ji4 ， ming2 feng4 lan3 de2 hui1 。
- long2 kui4 yi4 su1 xing3 ， huang2 yun4 xing1 yan2 ji1 。
- geng3 geng3 zhong1 xiao4 tu2 ， bing3 bing3 hui1 fu4 gui1 。
- you3 zhi4 jing4 cheng2 shi4 ， shi1 ji1 jiang1 xi1 wei2 。
- bu4 bo2 ke3 yu4 han2 ， gu3 su4 neng2 liao2 ji1 。
- pan2 cuo4 jian4 li4 qi4 ， ji2 bing4 zhi1 liang2 yi1 。
- jin1 ri4 zhui4 you1 miao3 ， qian1 gu3 xiu1 tu2 bei1 。

## 注释

## 译文

## 赏析
