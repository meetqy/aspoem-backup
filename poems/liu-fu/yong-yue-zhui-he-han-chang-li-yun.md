---
id: liu-fu-yong-yue-zhui-he-han-chang-li-yun
title: 詠月追和韓昌黎韻
titlePinyin: yong3 yue4 zhui1 he2 han2 chang1 li2 yun4
titleSlug: yong-yue-zhui-he-han-chang-li-yun
author: 劉黻
authorPinyin: liu2 fu2
authorSlug: liu-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 初秋十五夕，皓月來滄溟。
- 白鷺與共色，烏鵲能踐靈。
- 逢掖覓桂蔭，孩提窺兔形。
- 涼氣浄餘暑，浮光滑青冥。
- 列宿各韜彩，腐草休衒螢。
- 浩蕩靈槎泛，瑩潔仙掌泠。
- 門靜送佳客，窗虛照群經。
- 佛閣高低見，譙更遠近聆。
- 竹風摇瑣碎，花影列娉婷。
- 靜坐禪安室，閒行詩繞庭。
- 銀河占米價，璇象認文星。
- 何處笛傳浦，誰家酒散亭。
- 深閨悲蟋蟀，逆旅愬蓬萍。
- 水闊平連素，山低遠抹青。
- 有心齊肘腋，無計得輪停。
- 八蜡神司社，方諸溜納瓶。
- 魚翻波可樂，禽警露頻聽。
- 歷歷天疑近，沈沈夜不扃。
- 廣寒非寂寞，沙界遍輝熒。
- 盈闕天之理，堯階任落蓂。

## 拼音

- chu1 qiu1 shi2 wu3 xi1 ， hao4 yue4 lai2 cang1 ming2 。
- bai2 lu4 yu3 gong4 se4 ， wu1 que4 neng2 jian4 ling2 。
- feng2 ye4 mi4 gui4 yin1 ， hai2 ti2 kui1 tu4 xing2 。
- liang2 qi4 jing4 yu2 shu3 ， fu2 guang1 hua2 qing1 ming2 。
- lie4 su4 ge4 tao1 cai3 ， fu3 cao3 xiu1 xuan4 ying2 。
- hao4 dang4 ling2 cha2 fan4 ， ying2 jie2 xian1 zhang3 ling2 。
- men2 jing4 song4 jia1 ke4 ， chuang1 xu1 zhao4 qun2 jing1 。
- fo2 ge2 gao1 di1 jian4 ， qiao2 geng4 yuan3 jin4 ling2 。
- zhu2 feng1 yao2 suo3 sui4 ， hua1 ying3 lie4 ping1 ting2 。
- jing4 zuo4 shan4 an1 shi4 ， xian2 xing2 shi1 rao4 ting2 。
- yin2 he2 zhan4 mi3 jia4 ， xuan2 xiang4 ren4 wen2 xing1 。
- he2 chu3 di2 chuan2 pu3 ， shui2 jia1 jiu3 san4 ting2 。
- shen1 gui1 bei1 xi1 shuai4 ， ni4 lü3 shuo4 peng2 ping2 。
- shui3 kuo4 ping2 lian2 su4 ， shan1 di1 yuan3 mo3 qing1 。
- you3 xin1 qi2 zhou3 ye4 ， wu2 ji4 de2 lun2 ting2 。
- ba1 la4 shen2 si1 she4 ， fang1 zhu1 liu1 na4 ping2 。
- yu2 fan1 bo1 ke3 le4 ， qin2 jing3 lu4 bin1 ting1 。
- li4 li4 tian1 yi2 jin4 ， shen3 shen3 ye4 bu4 jiong1 。
- guang3 han2 fei1 ji4 mo4 ， sha1 jie4 bian4 hui1 ying2 。
- ying2 que4 tian1 zhi1 li3 ， yao2 jie1 ren4 luo4 mi4 。

## 注释

## 译文

## 赏析
