---
id: liu-fu-ping-kou
title: 平寇
titlePinyin: ping2 kou4
titleSlug: ping-kou
author: 劉黻
authorPinyin: liu2 fu2
authorSlug: liu-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 西江十二州，自昔聞寇警。
- 按圖覽上游，峒俗號最梗。
- 嗜殺等兒戲，縱掠恣狼獷。
- 右通崆峒東，左接梅花嶺。
- 郴桂貫肘腋，相據易馳騁。
- 巢穴聚一邑，流毒烈四境。
- 寶祐戊午春，童石肆不靜。
- 蔓延及夏秋，養成癰在頸。
- 聚落焦山寨，廛市空竈井。
- 田野寂牛鳴，道路息人影。
- 焚劫不可計，聞問已先哽。
- 太守趙大夫，一念切救拯。
- 符移密有置，紀律務森整。
- 憲鈐選精銳，薙獮赫弄梃。
- 兇醜惡已貫，屠擄勢猶逞。
- 提兵總郡將，指授疾雷霆。
- 直擣姜坑屯，鋒交生死頃。
- 夾擊馳若神，賊潰亂奔町。
- 輜重委荆棘，纍纍殊首領。
- 義丁群搜山，擒械半雄猛。
- 天俾殲其渠，陽精遂昭炳。
- 窠蜂果何號，花獸亦終穽。
- 顧汝宇宙同，乃甘犬羊並。
- 如醉復飲酒，亡生不知醒。
- 聖德溥涵濡，皇心極忉怲。
- 造化開生機，春寄雪霜冷。

## 拼音

- xi1 jiang1 shi2 er4 zhou1 ， zi4 xi1 wen2 kou4 jing3 。
- an4 tu2 lan3 shang4 you2 ， dong4 su2 hao4 zui4 geng3 。
- shi4 sha1 deng3 er2 xi4 ， zong4 lüe4 zi4 lang2 guang3 。
- you4 tong1 kong1 tong2 dong1 ， zuo3 jie1 mei2 hua1 ling3 。
- chen1 gui4 guan4 zhou3 ye4 ， xiang1 ju4 yi4 chi2 cheng3 。
- chao2 xue2 ju4 yi2 yi4 ， liu2 du2 lie4 si4 jing4 。
- bao3 you4 wu4 wu3 chun1 ， tong2 shi2 si4 bu2 jing4 。
- man4 yan2 ji2 xia4 qiu1 ， yang3 cheng2 yong1 zai4 jing3 。
- ju4 luo4 jiao1 shan1 zhai4 ， chan2 shi4 kong1 zao4 jing3 。
- tian2 ye3 ji4 niu2 ming2 ， dao4 lu4 xi1 ren2 ying3 。
- fen2 jie2 bu4 ke3 ji4 ， wen2 wen4 yi3 xian1 geng3 。
- tai4 shou3 zhao4 dai4 fu0 ， yi2 nian4 qie4 jiu4 zheng3 。
- fu2 yi2 mi4 you3 zhi4 ， ji4 lü4 wu4 sen1 zheng3 。
- xian4 qian2 xuan3 jing1 rui4 ， ti4 xian3 he4 nong4 ting3 。
- xiong1 chou3 e4 yi3 guan4 ， tu2 lu3 shi4 you2 cheng3 。
- ti2 bing1 zong3 jun4 jiang1 ， zhi3 shou4 ji2 lei2 ting2 。
- zhi2 dao3 jiang1 keng1 tun2 ， feng1 jiao1 sheng1 si3 qing3 。
- jia1 ji1 chi2 ruo4 shen2 ， zei2 kui4 luan4 ben1 ting3 。
- zi1 zhong4 wei3 jing1 ji2 ， lei2 lei2 shu1 shou3 ling3 。
- yi4 ding1 qun2 sou1 shan1 ， qin2 xie4 ban4 xiong2 meng3 。
- tian1 bi3 jian1 qi2 qu2 ， yang2 jing1 sui4 zhao1 bing3 。
- ke1 feng1 guo3 he2 hao4 ， hua1 shou4 yi4 zhong1 jing3 。
- gu4 ru3 yu3 zhou4 tong2 ， nai3 gan1 quan3 yang2 bing4 。
- ru2 zui4 fu4 yin3 jiu3 ， wang2 sheng1 bu4 zhi1 xing3 。
- sheng4 de2 pu3 han2 ru2 ， huang2 xin1 ji2 dao1 bing3 。
- zao4 hua4 kai1 sheng1 ji1 ， chun1 ji4 xue3 shuang1 leng3 。

## 注释

## 译文

## 赏析
