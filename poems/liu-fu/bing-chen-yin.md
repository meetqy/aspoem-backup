---
id: liu-fu-bing-chen-yin
title: 丙辰吟
titlePinyin: bing3 chen2 yin2
titleSlug: bing-chen-yin
author: 劉黻
authorPinyin: liu2 fu2
authorSlug: liu-fu
dynasty: 宋
dynastyPinyin: song4
dynastySlug: song
tags: []
---

## 正文

- 熙寧歲丙辰，海內厄安石。
- 慶元歲丙辰，僞學禁如織。
- 寶祐復丙辰，衣冠墮荆棘。
- 龍蛇數云惡，鄭玄炳先識。
- 諸生不齚舌，投荒誠予職。
- 鵂鶹號屋頭，鼯鼠攪牀側。
- 雲集膚已粟，日出汗欲赤。
- 瘴癘半南州，可軒靠神力。
- 所寓乃略同，蒼苔共岑寂。
- 丙辰自丙辰，焚香且讀易。

## 拼音

- xi1 ning2 sui4 bing3 chen2 ， hai3 nei4 e4 an1 shi2 。
- qing4 yuan2 sui4 bing3 chen2 ， wei3 xue2 jin4 ru2 zhi1 。
- bao3 you4 fu4 bing3 chen2 ， yi1 guan1 duo4 jing1 ji2 。
- long2 she2 shu4 yun2 e4 ， zheng4 xuan2 bing3 xian1 shi2 。
- zhu1 sheng1 bu4 ze2 she2 ， tou2 huang1 cheng2 yu3 zhi2 。
- xiu1 liu2 hao4 wu1 tou2 ， wu2 shu3 jiao3 chuang2 ce4 。
- yun2 ji2 fu1 yi3 su4 ， ri4 chu1 han4 yu4 chi4 。
- zhang4 li4 ban4 nan2 zhou1 ， ke3 xuan1 kao4 shen2 li4 。
- suo3 yu4 nai3 lüe4 tong2 ， cang1 tai2 gong4 cen2 ji4 。
- bing3 chen2 zi4 bing3 chen2 ， fen2 xiang1 qie3 du2 yi4 。

## 注释

## 译文

## 赏析
