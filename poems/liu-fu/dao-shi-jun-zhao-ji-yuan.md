---
id: liu-fu-dao-shi-jun-zhao-ji-yuan
title: 悼使君趙計院
titlePinyin: dao4 shi3 jun1 zhao4 ji4 yuan4
titleSlug: dao-shi-jun-zhao-ji-yuan
author: 劉黻
authorPinyin: liu2 fu2
authorSlug: liu-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我作壽公詩，倏聞公已古。
- 道路涕行人，田閭愕農父。
- 謂公肫肫仁，潤澤溢橫浦。
- 穀我艱爾振，寇我驚爾撫。
- 涉我病爾梁，役我殫爾宇。
- 冬我瘴爾雪，夏我魃爾雨。
- 飲鄉羅俎豆，建學闈儀矩。
- 善政襲西都，文風被東魯。
- 闔一郡三邑，擔簦白繡斧。
- 草木爲動色，禽魚亦掀舞。
- 誰趣玉樓文，竟奪鯉城主。
- 人物落曉星，如公不多數。
- 豈但賀白倫，端與間平伍。
- 我崎嶇遠來，不絕命如縷。
- 凄風守憔悴，暖意勤噢咻。
- 我生特蝗粟，公死即傾柱。
- 顧我莫贖公，龍德嗇下土。

## 拼音

- wo3 zuo4 shou4 gong1 shi1 ， shu1 wen2 gong1 yi3 gu3 。
- dao4 lu4 ti4 xing2 ren2 ， tian2 lü2 e4 nong2 fu4 。
- wei4 gong1 zhun1 zhun1 ren2 ， run4 ze2 yi4 heng2 pu3 。
- gu3 wo3 jian1 er3 zhen4 ， kou4 wo3 jing1 er3 fu3 。
- she4 wo3 bing4 er3 liang2 ， yi4 wo3 dan1 er3 yu3 。
- dong1 wo3 zhang4 er3 xue3 ， xia4 wo3 ba2 er3 yu3 。
- yin3 xiang1 luo2 zu3 dou4 ， jian4 xue2 wei2 yi2 ju3 。
- shan4 zheng4 xi2 xi1 du1 ， wen2 feng1 bei4 dong1 lu3 。
- he2 yi2 jun4 san1 yi4 ， dan1 deng1 bai2 xiu4 fu3 。
- cao3 mu4 wei2 dong4 se4 ， qin2 yu2 yi4 xian1 wu3 。
- shui2 qu4 yu4 lou2 wen2 ， jing4 duo2 li3 cheng2 zhu3 。
- ren2 wu4 luo4 xiao3 xing1 ， ru2 gong1 bu4 duo1 shu4 。
- qi3 dan4 he4 bai2 lun2 ， duan1 yu3 jian4 ping2 wu3 。
- wo3 qi2 qu1 yuan3 lai2 ， bu4 jue2 ming4 ru2 lü3 。
- qi1 feng1 shou3 qiao2 cui4 ， nuan3 yi4 qin2 o1 xiu1 。
- wo3 sheng1 te4 huang2 su4 ， gong1 si3 ji2 qing1 zhu4 。
- gu4 wo3 mo4 shu2 gong1 ， long2 de2 se4 xia4 tu3 。

## 注释

## 译文

## 赏析
