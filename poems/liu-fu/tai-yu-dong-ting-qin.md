---
id: liu-fu-tai-yu-dong-ting-qin
title: 太玉洞聽琴
titlePinyin: tai4 yu4 dong4 ting1 qin2
titleSlug: tai-yu-dong-ting-qin
author: 劉黻
authorPinyin: liu2 fu2
authorSlug: liu-fu
dynasty: 宋
dynastyPinyin: song4
dynastySlug: song
tags: []
---

## 正文

- 無絃不成聲，有絃多失真。
- 真聲在何所，和陶方寸春。
- 文操惜已遠，孔壇嗟復陳。
- 所以桑濮響，鄭衛波嬴秦。
- 詎知幽谷間，迺聞太古淳。
- 游魚出春水，鳴鶴橫霜晨。
- 休羨廣陵秘，是雅皆怡神。

## 拼音

- wu2 xian2 bu4 cheng2 sheng1 ， you3 xian2 duo1 shi1 zhen1 。
- zhen1 sheng1 zai4 he2 suo3 ， he2 tao2 fang1 cun4 chun1 。
- wen2 cao1 xi1 yi3 yuan3 ， kong3 tan2 jie1 fu4 chen2 。
- suo3 yi3 sang1 pu2 xiang3 ， zheng4 wei4 bo1 ying2 qin2 。
- ju4 zhi1 you1 gu3 jian4 ， nai3 wen2 tai4 gu3 chun2 。
- you2 yu2 chu1 chun1 shui3 ， ming2 he4 heng2 shuang1 chen2 。
- xiu1 xian4 guang3 ling2 mi4 ， shi4 ya3 jie1 yi2 shen2 。

## 注释

## 译文

## 赏析
