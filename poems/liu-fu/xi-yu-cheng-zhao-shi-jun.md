---
id: liu-fu-xi-yu-cheng-zhao-shi-jun
title: 喜雨呈趙使君
titlePinyin: xi3 yu3 cheng2 zhao4 shi3 jun1
titleSlug: xi-yu-cheng-zhao-shi-jun
author: 劉黻
authorPinyin: liu2 fu2
authorSlug: liu-fu
dynasty: 宋
dynastyPinyin: song4
dynastySlug: song
tags: []
---

## 正文

- 閏餘五月即六月，一雨不來天欲裂。
- 邦侯赤心走群望，喚醒癡龍睡時節。
- 雷車風馭相後先，甘霔連天聲未歇。
- 茅檐靜聽老農語，今歲夐與他年別。
- 烟瘴壓低曾見雪，晴未兼旬雨復咽。
- 區區枯草寧有知，孕出靈芝光吐結。
- 邦侯求仁求此心，表裏不欺天地徹。
- 爲霖何暇蜥藏甕，占雲已喜鸛鳴垤。
- 斗頓溪流高一尺，盡與疲氓洗炎熱。
- 晚禾獵獵實方腴，早稻津津香已馝。
- 饑者可飽飽者逸，深夜城簫響清絕。
- 持此豐年還聖主，願同何武歌休烈。

## 拼音

- run4 yu2 wu3 yue4 ji2 liu4 yue4 ， yi4 yu3 bu4 lai2 tian1 yu4 lie4 。
- bang1 hou2 chi4 xin1 zou3 qun2 wang4 ， huan4 xing3 chi1 long2 shui4 shi2 jie2 。
- lei2 ju1 feng1 yu4 xiang1 hou4 xian1 ， gan1 shu4 lian2 tian1 sheng1 wei4 xie1 。
- mao2 yan2 jing4 ting1 lao3 nong2 yu3 ， jin1 sui4 xuan4 yu3 ta1 nian2 bie2 。
- yan1 zhang4 ya1 di1 ceng2 jian4 xue3 ， qing2 wei4 jian1 xun2 yu3 fu4 yan4 。
- qu1 qu1 ku1 cao3 ning2 you3 zhi1 ， yun4 chu1 ling2 zhi1 guang1 tu3 jie2 。
- bang1 hou2 qiu2 ren2 qiu2 ci3 xin1 ， biao3 li3 bu4 qi1 tian1 di4 che4 。
- wei2 lin2 he2 xia2 xi1 cang2 weng4 ， zhan4 yun2 yi3 xi3 guan4 ming2 die2 。
- dou4 dun4 xi1 liu2 gao1 yi4 chi3 ， jin4 yu3 pi2 mang2 xi3 yan2 re4 。
- wan3 he2 lie4 lie4 shi2 fang1 yu2 ， zao3 dao4 jin1 jin1 xiang1 yi3 bi4 。
- ji1 zhe3 ke3 bao3 bao3 zhe3 yi4 ， shen1 ye4 cheng2 xiao1 xiang3 qing1 jue2 。
- chi2 ci3 feng1 nian2 huan2 sheng4 zhu3 ， yuan4 tong2 he2 wu3 ge1 xiu1 lie4 。

## 注释

## 译文

## 赏析
