---
id: liu-fu-ku-yi-tang-tang-xian-sheng
title: 哭藝堂湯先生
titlePinyin: ku1 yi4 tang2 tang1 xian1 sheng0
titleSlug: ku-yi-tang-tang-xian-sheng
author: 劉黻
authorPinyin: liu2 fu2
authorSlug: liu-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 天地之性人爲貴，四體百骸仁義具。
- 先生領之皇降初，繇稚及耆全故步。
- 深居獨觀昭曠原，學不師傳能自悟。
- 真貧不撓萬境融，實行已熟群□□。
- 深衣褒带山澤癯，經史百家羅府庫。
- 東南清敘知幾何，見謂生賢扶世數。
- 申公不召老丘園，共惜烟霞早成痼。
- 予嘗北面承至言，如立明堂聞大濩。
- 是時年方二十三，自歎摳趨已云暮。
- 詎知窮餓驅遠遊，倏忽五年疏杖屨。
- 世界剝爛志士稀，稽首斯文獨終慕。
- 家書一幅來雁山，報言先生溘朝露。
- 肝腸欲斷聲欲瘖，六月悲風起荒圃。
- 先生諒與混沌游，魂魄聰明還太素。
- 生兮無辱死有榮，虎護龍居老師墓。

## 拼音

- tian1 di4 zhi1 xing4 ren2 wei2 gui4 ， si4 ti3 bai3 hai2 ren2 yi4 ju4 。
- xian1 sheng0 ling3 zhi1 huang2 jiang4 chu1 ， yao2 zhi4 ji2 qi2 quan2 gu4 bu4 。
- shen1 ju1 du2 guan1 zhao1 kuang4 yuan2 ， xue2 bu4 shi1 chuan2 neng2 zi4 wu4 。
- zhen1 pin2 bu4 nao2 wan4 jing4 rong2 ， shi2 xing2 yi3 shu2 qun2 □□。
- shen1 yi1 bao1 dai4 shan1 ze2 qu2 ， jing1 shi3 bai3 jia1 luo2 fu3 ku4 。
- dong1 nan2 qing1 xu4 zhi1 ji1 he2 ， jian4 wei4 sheng1 xian2 fu2 shi4 shu4 。
- shen1 gong1 bu2 zhao4 lao3 qiu1 yuan2 ， gong4 xi1 yan1 xia2 zao3 cheng2 gu4 。
- yu3 chang2 bei3 mian4 cheng2 zhi4 yan2 ， ru2 li4 ming2 tang2 wen2 da4 hu4 。
- shi4 shi2 nian2 fang1 er4 shi2 san1 ， zi4 tan4 kou1 qu1 yi3 yun2 mu4 。
- ju4 zhi1 qiong2 e4 qu1 yuan3 you2 ， shu1 hu1 wu3 nian2 shu1 zhang4 ju4 。
- shi4 jie4 bao1 lan4 zhi4 shi4 xi1 ， qi3 shou3 si1 wen2 du2 zhong1 mu4 。
- jia1 shu1 yi4 fu2 lai2 yan4 shan1 ， bao4 yan2 xian1 sheng1 ke4 zhao1 lu4 。
- gan1 chang2 yu4 duan4 sheng1 yu4 yin1 ， liu4 yue4 bei1 feng1 qi3 huang1 pu3 。
- xian1 sheng0 liang4 yu3 hun4 dun4 you2 ， hun2 po4 cong1 ming2 huan2 tai4 su4 。
- sheng1 xi1 wu2 ru3 si3 you3 rong2 ， hu3 hu4 long2 ju1 lao3 shi1 mu4 。

## 注释

## 译文

## 赏析
