---
id: liu-fu-dai-shou-xu-yi-yi-can-zheng
title: 代壽徐意一參政
titlePinyin: dai4 shou4 xu2 yi4 yi4 can1 zheng4
titleSlug: dai-shou-xu-yi-yi-can-zheng
author: 劉黻
authorPinyin: liu2 fu2
authorSlug: liu-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 東南仁氣氳堪輿，武夷相望鍾真儒。
- 考亭西山接伊洛，戶庭坦蕩除榛蕪。
- 意一先生續正傳，剛以直養軻其徒。
- 端平御史凜風節，歷歷抗疏誅姦諛。
- 愛君憂國根性天，實與名稱名非沽。
- 藝祖所謂社稷臣，四海歡呼登政途。
- 津梁善類植泰道，柱石明堂開遠模。
- 丹心炳炳照白髮，力扶國是消民瘉。
- 共期聖祉登嵩華，長使廊廟聞都俞。
- 黎元翹首望太平，願斡聖化還唐虞。

## 拼音

- dong1 nan2 ren2 qi4 yun1 kan1 yu2 ， wu3 yi2 xiang1 wang4 zhong1 zhen1 ru2 。
- kao3 ting2 xi1 shan1 jie1 yi1 luo4 ， hu4 ting2 tan3 dang4 chu2 zhen1 wu2 。
- yi4 yi4 xian1 sheng0 xu4 zheng4 chuan2 ， gang1 yi3 zhi2 yang3 ke1 qi2 tu2 。
- duan1 ping2 yu4 shi3 lin3 feng1 jie2 ， li4 li4 kang4 shu1 zhu1 jian1 yu2 。
- ai4 jun1 you1 guo2 gen1 xing4 tian1 ， shi2 yu3 ming2 cheng1 ming2 fei1 gu1 。
- yi4 zu3 suo3 wei4 she4 ji4 chen2 ， si4 hai3 huan1 hu1 deng1 zheng4 tu2 。
- jin1 liang2 shan4 lei4 zhi2 tai4 dao4 ， zhu4 shi2 ming2 tang2 kai1 yuan3 mo2 。
- dan1 xin1 bing3 bing3 zhao4 bai2 fa4 ， li4 fu2 guo2 shi4 xiao1 min2 yu4 。
- gong4 qi1 sheng4 zhi3 deng1 song1 hua2 ， chang2 shi3 lang2 miao4 wen2 dou1 yu2 。
- li2 yuan2 qiao2 shou3 wang4 tai4 ping2 ， yuan4 wo4 sheng4 hua4 huan2 tang2 yu2 。

## 注释

## 译文

## 赏析
