---
id: liu-fu-dong-po-zhu-shi
title: 東坡竹石
titlePinyin: dong1 po1 zhu2 shi2
titleSlug: dong-po-zhu-shi
author: 劉黻
authorPinyin: liu2 fu2
authorSlug: liu-fu
dynasty: 宋
dynastyPinyin: song4
dynastySlug: song
tags: []
---

## 正文

- 坡翁北歸留戲筆，數竹離奇生磈石。
- 世如有鳳必先知，碌碌凡禽誰得識。
- 風不聲兮月不影，山僧笑我移枯瘠。
- 嶺阯每苦烟瘴深，烟瘴何曾禍忠直。
- 天使無垢來此邦，要與坡翁發真跡。
- 大書特書等傲岸，方寸一虛隘八極。
- 何年移植蓬萊宮，清風逼人寒半壁。
- 枝可磨，葉可摘，石上根，祗如昔。

## 拼音

- po1 weng1 bei3 gui1 liu2 xi4 bi3 ， shu4 zhu2 li2 qi2 sheng1 wei3 shi2 。
- shi4 ru2 you3 feng4 bi4 xian1 zhi1 ， lu4 lu4 fan2 qin2 shui2 de2 shi2 。
- feng1 bu4 sheng1 xi1 yue4 bu4 ying3 ， shan1 seng1 xiao4 wo3 yi2 ku1 ji2 。
- ling3 zhi3 mei3 ku3 yan1 zhang4 shen1 ， yan1 zhang4 he2 ceng2 huo4 zhong1 zhi2 。
- tian1 shi3 wu2 gou4 lai2 ci3 bang1 ， yao4 yu3 po1 weng1 fa1 zhen1 ji4 。
- da4 shu1 te4 shu1 deng3 ao4 an4 ， fang1 cun4 yi4 xu1 ai4 ba1 ji2 。
- he2 nian2 yi2 zhi2 peng2 lai2 gong1 ， qing1 feng1 bi1 ren2 han2 ban4 bi4 。
- zhi1 ke3 mo2 ， ye4 ke3 zhai1 ， shi2 shang4 gen1 ， zhi1 ru2 xi1 。

## 注释

## 译文

## 赏析
