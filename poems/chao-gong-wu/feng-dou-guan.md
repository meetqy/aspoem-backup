---
id: chao-gong-wu-feng-dou-guan
title: 酆都觀
titlePinyin: feng1 dou1 guan1
titleSlug: feng-dou-guan
author: 晁公武
authorPinyin: chao2 gong1 wu3
authorSlug: chao-gong-wu
dynasty: 宋
dynastyPinyin: song4
dynastySlug: song
tags: []
---

## 正文

- 勝絕平都觀，盤紆石磴長。
- 崇崗虎蹲踞，古柏雁分張。
- 殿閣剛風外，軒墀灝氣旁。
- 煙華迎碧瓦，雲葉覆雕牆。
- 古有神仙術，能齊日月光。
- 升騰繼黄老，烜赫數陰王。
- 採藥巖巒秀，燒丹井竈香。
- 綵雲生洞穴，白晝上穹蒼。
- 陳迹今猶在，咸云實不亡。
- 碑銘餘漢魏，像設自齊梁。
- 仙騎霜毛潔，胎禽雪羽翔。
- 豪商供香火，騷客鬭篇章。
- 顧我趨行殿，尋真到靜坊。
- 遺文觀翠琰，隠訣悟青囊。
- 儻解交龍虎，終能翳鳳凰。
- 定紆蒼玉佩，徑入白雲鄉。
- 却憶求輕舉，相傳笑彼狂。
- 李君煉丹石，韓子服硫黄。
- 雅欲同南極，俄驚葬北邙。
- 古今垂烱戒，服餌要周防。
- 却老寧無策，怡神別有方。
- 不須紈與素，但可舉清觴。

## 拼音

- sheng4 jue2 ping2 dou1 guan1 ， pan2 yu1 shi2 deng4 chang2 。
- chong2 gang3 hu3 dun1 ju4 ， gu3 bai3 yan4 fen1 zhang1 。
- dian4 ge2 gang1 feng1 wai4 ， xuan1 chi2 hao4 qi4 pang2 。
- yan1 hua2 ying2 bi4 wa3 ， yun2 ye4 fu4 diao1 qiang2 。
- gu3 you3 shen2 xian1 shu4 ， neng2 qi2 ri4 yue4 guang1 。
- sheng1 teng2 ji4 huang2 lao3 ， xuan1 he4 shu4 yin1 wang2 。
- cai3 yao4 yan2 luan2 xiu4 ， shao1 dan1 jing3 zao4 xiang1 。
- cai3 yun2 sheng1 dong4 xue2 ， bai2 zhou4 shang4 qiong2 cang1 。
- chen2 ji4 jin1 you2 zai4 ， xian2 yun2 shi2 bu4 wang2 。
- bei1 ming2 yu2 han4 wei4 ， xiang4 she4 zi4 qi2 liang2 。
- xian1 qi2 shuang1 mao2 jie2 ， tai1 qin2 xue3 yu3 xiang2 。
- hao2 shang1 gong4 xiang1 huo3 ， sao1 ke4 dou4 pian1 zhang1 。
- gu4 wo3 qu1 xing2 dian4 ， xun2 zhen1 dao4 jing4 fang1 。
- yi2 wen2 guan1 cui4 yan3 ， yin3 jue2 wu4 qing1 nang2 。
- tang3 jie3 jiao1 long2 hu3 ， zhong1 neng2 yi4 feng4 huang2 。
- ding4 yu1 cang1 yu4 pei4 ， jing4 ru4 bai2 yun2 xiang1 。
- que4 yi4 qiu2 qing1 ju3 ， xiang1 chuan2 xiao4 bi3 kuang2 。
- li3 jun1 lian4 dan1 shi2 ， han2 zi3 fu2 liu2 huang2 。
- ya3 yu4 tong2 nan2 ji2 ， e2 jing1 zang4 bei3 mang2 。
- gu3 jin1 chui2 jiong3 jie4 ， fu2 er3 yao4 zhou1 fang2 。
- que4 lao3 ning2 wu2 ce4 ， yi2 shen2 bie2 you3 fang1 。
- bu4 xu1 wan2 yu3 su4 ， dan4 ke3 ju3 qing1 shang1 。

## 注释

## 译文

## 赏析
