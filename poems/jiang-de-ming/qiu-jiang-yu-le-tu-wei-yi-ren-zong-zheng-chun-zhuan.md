---
id: jiang-de-ming-qiu-jiang-yu-le-tu-wei-yi-ren-zong-zheng-chun-zhuan
title: 秋江漁樂圖爲邑人宗正純撰
titlePinyin: qiu1 jiang1 yu2 le4 tu2 wei2 yi4 ren2 zong1 zheng4 chun2 zhuan4
titleSlug: qiu-jiang-yu-le-tu-wei-yi-ren-zong-zheng-chun-zhuan
author: 姜德明
authorPinyin: jiang1 de2 ming2
authorSlug: jiang-de-ming
dynasty: 宋
dynastyPinyin: song4
dynastySlug: song
tags: []
---

## 正文

- 楓樹蕭蕭霜葉紅，蘆花瑟瑟鳴西風。
- 漁翁舉網秋江上，輕舟一葉波溶溶。
- 群魚遊泳影相續，密網收來心易足。
- 赤鱗素質影跳空，玉尺金梭光炫目。
- 鼓枻歸來日未斜，腥風吹入比鄰家。
- 家人出戶歡相迓，笑舉魚筐還自誇。
- 老妻汲泉向江口，稚子攀條折楊柳。
- 汲泉炊水待烹鱗，貫柳携魚去沽酒。
- 黄昏燈火羅盤餐，妻兒笑語娛團欒。
- 況值時清少徵稅，一生未解愁饑寒。
- 却笑商人輕遠別，寒帳孤眠怨妻妾。
- 更憐農父在西疇，年豐則喜荒則憂。
- 何如漁者生涯寄江水，取之無窮用不已。
- 朝復暮兮醉復醒，長年嘯傲烟波裏。

## 拼音

- feng1 shu4 xiao1 xiao1 shuang1 ye4 hong2 ， lu2 hua1 se4 se4 ming2 xi1 feng1 。
- yu2 weng1 ju3 wang3 qiu1 jiang1 shang4 ， qing1 zhou1 yi2 ye4 bo1 rong2 rong2 。
- qun2 yu2 you2 yong3 ying3 xiang1 xu4 ， mi4 wang3 shou1 lai2 xin1 yi4 zu2 。
- chi4 lin2 su4 zhi4 ying3 tiao4 kong1 ， yu4 chi3 jin1 suo1 guang1 xuan4 mu4 。
- gu3 yi4 gui1 lai2 ri4 wei4 xie2 ， xing1 feng1 chui1 ru4 bi3 lin2 jia1 。
- jia1 ren2 chu1 hu4 huan1 xiang1 ya4 ， xiao4 ju3 yu2 kuang1 huan2 zi4 kua1 。
- lao3 qi1 ji2 quan2 xiang4 jiang1 kou3 ， zhi4 zi3 pan1 tiao2 zhe2 yang2 liu3 。
- ji2 quan2 chui1 shui3 dai4 peng1 lin2 ， guan4 liu3 xie2 yu2 qu4 gu1 jiu3 。
- huang2 hun1 deng1 huo3 luo2 pan2 can1 ， qi1 er2 xiao4 yu3 yu2 tuan2 luan2 。
- kuang4 zhi2 shi2 qing1 shao3 zhi3 shui4 ， yi4 sheng1 wei4 jie3 chou2 ji1 han2 。
- que4 xiao4 shang1 ren2 qing1 yuan3 bie2 ， han2 zhang4 gu1 mian2 yuan4 qi1 qie4 。
- geng4 lian2 nong2 fu4 zai4 xi1 chou2 ， nian2 feng1 ze2 xi3 huang1 ze2 you1 。
- he2 ru2 yu2 zhe3 sheng1 ya2 ji4 jiang1 shui3 ， qu3 zhi1 wu2 qiong2 yong4 bu4 yi3 。
- chao2 fu4 mu4 xi1 zui4 fu4 xing3 ， chang2 nian2 xiao4 ao4 yan1 bo1 li3 。

## 注释

## 译文

## 赏析
