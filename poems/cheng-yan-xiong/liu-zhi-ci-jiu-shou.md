---
id: cheng-yan-xiong-liu-zhi-ci-jiu-shou
title: 柳枝辭九首
titlePinyin: liu3 zhi1 ci2 jiu3 shou3
titleSlug: liu-zhi-ci-jiu-shou
author: 成彥雄
authorPinyin: cheng2 yan4 xiong2
authorSlug: cheng-yan-xiong
dynasty: 唐
dynastyPinyin: tang2
dynastySlug: tang
tags: []
---

## 正文

- 輕籠小徑近誰家，玉馬追風翠影斜。
- 愛把長條惱公子，惹他頭上海棠花。
- 鵝黃剪出小花鈿，綴上芳枝色轉鮮。
- 飲散無人收拾得，月明階下伴秋千。
- 東君愛惜與先春，草澤無人處也新。
- 委囑露華並細雨，莫教遲日惹風塵。
- 句踐初迎西子年，琉璃為帚掃溪煙。
- 至今不改當時色，留與王孫系酒船。
- 綠楊移傍小亭栽，便擁穠煙撥不開。
- 誰把金刀為刪掠，放教明月入窗來。
- 遠接關河高接雲，雨餘洗出半天津。
- 牡丹不用相輕薄，自有清陰覆得人。
- 掩映鶯花媚有餘，風流才調比應無。
- 朝朝奉禦臨池上，不羨青松拜大夫。
- 王孫宴罷曲江池，折取春光伴醉歸。
- 怪得美人爭鬥乞，要他穠翠染羅衣。
- 殘照林梢嫋數枝，能招醉客上金堤。
- 馬嬌如練纓如火，瑟瑟陰中步步嘶。

## 拼音

- qing1 long2 xiao3 jing4 jin4 shui2 jia1 ， yu4 ma3 zhui1 feng1 cui4 ying3 xie2 。
- ai4 ba3 chang2 tiao2 nao3 gong1 zi3 ， re3 ta1 tou2 shang4 hai3 tang2 hua1 。
- e2 huang2 jian3 chu1 xiao3 hua1 dian4 ， zhui4 shang4 fang1 zhi1 se4 zhuan3 xian1 。
- yin3 san4 wu2 ren2 shou1 shi0 de2 ， yue4 ming2 jie1 xia4 ban4 qiu1 qian1 。
- dong1 jun1 ai4 xi1 yu3 xian1 chun1 ， cao3 ze2 wu2 ren2 chu3 ye3 xin1 。
- wei3 zhu3 lu4 hua2 bing4 xi4 yu3 ， mo4 jiao4 chi2 ri4 re3 feng1 chen2 。
- ju4 jian4 chu1 ying2 xi1 zi3 nian2 ， liu2 li2 wei2 zhou3 sao3 xi1 yan1 。
- zhi4 jin1 bu4 gai3 dang1 shi2 se4 ， liu2 yu3 wang2 sun1 xi4 jiu3 chuan2 。
- lü4 yang2 yi2 bang4 xiao3 ting2 zai1 ， bian4 yong1 nong2 yan1 bo1 bu4 kai1 。
- shui2 ba3 jin1 dao1 wei2 shan1 lüe4 ， fang4 jiao4 ming2 yue4 ru4 chuang1 lai2 。
- yuan3 jie1 guan1 he2 gao1 jie1 yun2 ， yu3 yu2 xi3 chu1 ban4 tian1 jin1 。
- mu3 dan1 bu2 yong4 xiang1 qing1 bao2 ， zi4 you3 qing1 yin1 fu4 de2 ren2 。
- yan3 ying4 ying1 hua1 mei4 you3 yu2 ， feng1 liu2 cai2 diao4 bi3 ying1 wu2 。
- zhao1 zhao1 feng4 yu4 lin2 chi2 shang4 ， bu2 xian4 qing1 song1 bai4 dai4 fu0 。
- wang2 sun1 yan4 ba4 qu3 jiang1 chi2 ， zhe2 qu3 chun1 guang1 ban4 zui4 gui1 。
- guai4 de2 mei3 ren2 zheng1 dou4 qi3 ， yao4 ta1 nong2 cui4 ran3 luo2 yi1 。
- can2 zhao4 lin2 shao1 niao3 shu4 zhi1 ， neng2 zhao1 zui4 ke4 shang4 jin1 di1 。
- ma3 jiao1 ru2 lian4 ying1 ru2 huo3 ， se4 se4 yin1 zhong1 bu4 bu4 si1 。

## 注释

## 译文

## 赏析
