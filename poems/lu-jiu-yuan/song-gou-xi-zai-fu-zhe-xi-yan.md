---
id: lu-jiu-yuan-song-gou-xi-zai-fu-zhe-xi-yan
title: 送勾熙載赴浙西鹽
titlePinyin: song4 gou1 xi1 zai4 fu4 zhe4 xi1 yan2
titleSlug: song-gou-xi-zai-fu-zhe-xi-yan
author: 陸九淵
authorPinyin: lu4 jiu3 yuan1
authorSlug: lu-jiu-yuan
dynasty: 宋
dynastyPinyin: song4
dynastySlug: song
tags: []
---

## 正文

- 平分浙江流，東境浮海角。
- 其民仰魚鹽，久已困征榷。
- 麥禾與桑麻，耕鋤到嶢埆。
- 往歲比不登，場圃幾濯濯。
- 荒政勞廟謀，賑廩開數數。
- 饑羸不待飽，共感君澤渥。
- 仁哉覆育恩，所惡吏齷齪。
- 教詔彌諄諄，聽受祇藐藐。
- 何知國與民，足己肆貪濁。
- 流離且未還，已復事椎剝。
- 按察殊未曾，聖主獨先覺。
- 重貽宵旰憂，顧盼求卓犖。
- 君固岷峨英，懷抱富荆璞。
- 邇來奏對語，朝陽鳴鷟鸑。
- 鏘然歷帝聰，簡記諒已確。
- 外臺適虛席，妙選出親擢。
- 此節豈輕受，委寄重山嶽。
- 除音九天下，衆論靡瑕駁。
- 攬轡首越山，青萍方在握。
- 送君無雜言，當不負所學。

## 拼音

- ping2 fen1 zhe4 jiang1 liu2 ， dong1 jing4 fu2 hai3 jiao3 。
- qi2 min2 yang3 yu2 yan2 ， jiu3 yi3 kun4 zheng1 que4 。
- mai4 he2 yu3 sang1 ma2 ， geng1 chu2 dao4 yao2 que4 。
- wang3 sui4 bi3 bu4 deng1 ， chang3 pu3 ji1 zhuo2 zhuo2 。
- huang1 zheng4 lao2 miao4 mou2 ， zhen4 lin3 kai1 shu4 shu4 。
- ji1 lei2 bu2 dai4 bao3 ， gong4 gan3 jun1 ze2 wo4 。
- ren2 zai1 fu4 yu4 en1 ， suo3 e4 li4 wo4 chuo4 。
- jiao4 zhao4 mi2 zhun1 zhun1 ， ting1 shou4 qi2 miao3 miao3 。
- he2 zhi1 guo2 yu3 min2 ， zu2 ji3 si4 tan1 zhuo2 。
- liu2 li2 qie3 wei4 huan2 ， yi3 fu4 shi4 zhui1 bao1 。
- an4 cha2 shu1 wei4 ceng2 ， sheng4 zhu3 du2 xian1 jue2 。
- zhong4 yi2 xiao1 gan4 you1 ， gu4 pan4 qiu2 zhuo2 luo4 。
- jun1 gu4 min2 e2 ying1 ， huai2 bao4 fu4 jing1 pu2 。
- er3 lai2 zou4 dui4 yu3 ， chao2 yang2 ming2 zhuo2 yue4 。
- qiang1 ran2 li4 di4 cong1 ， jian3 ji4 liang4 yi3 que4 。
- wai4 tai2 shi4 xu1 xi2 ， miao4 xuan3 chu1 qin1 zhuo2 。
- ci3 jie2 qi3 qing1 shou4 ， wei3 ji4 chong2 shan1 yue4 。
- chu2 yin1 jiu3 tian1 xia4 ， zhong4 lun4 mi2 xia2 bo2 。
- lan3 pei4 shou3 yue4 shan1 ， qing1 ping2 fang1 zai4 wo4 。
- song4 jun1 wu2 za2 yan2 ， dang1 bu2 fu4 suo3 xue2 。

## 注释

## 译文

## 赏析
