---
id: du-hong-song-cheng-gei-shi-zhi-yue-zhou
title: 送程給事知越州
titlePinyin: song4 cheng2 gei3 shi4 zhi1 yue4 zhou1
titleSlug: song-cheng-gei-shi-zhi-yue-zhou
author: 杜紘
authorPinyin: du4 hong2
authorSlug: du-hong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 大旆高牙不爲榮，錦衣過鄉無可喜。
- 長安久客厭塵土，得見青山與流水。
- 高帆大檝駕吳艘，直指東南不留止。
- 昔人蓴鱸有高興，乍到江國真快耳。
- 蓬萊危閣切蒼霞，湖面百頃秋光裏。
- 野鳬江鷗點白煙，紅蕖蓼花照清泚。
- 星辰影動落簷前，鼓角聲雄來地底。
- 越國強大今尚富，海陸百貨填井里。
- 我公才高出人頭，人所爲難公則易。
- 暫辭青瑣擁朱轓，飽得閑暇窮勝地。
- 高情灑落白雲中，日從賓筵二三子。
- 薄余曾得侍公顔，喜見仙骨清照几。
- 稽山千古鍾秀氣，四明五雲有幽致。
- 朝浥沆瀣食倉精，暮襲鴻濛餐氣蘂。
- 可以養公之長生，可以輔公之高思。
- 富貴儻來可奈何，經濟未施聊自寄。
- 相如歲晚更倦遊，客路崎嶇勞馬箠。
- 麤官無補官家事，冗食徒索太倉米。
- 五湖七澤不得到，惆悵浮生輕自棄。
- 得公旌旗先入吳，願從此去爲公吏。

## 拼音

- da4 pei4 gao1 ya2 bu4 wei2 rong2 ， jin3 yi1 guo4 xiang1 wu2 ke3 xi3 。
- chang2 an1 jiu3 ke4 yan4 chen2 tu3 ， de2 jian4 qing1 shan1 yu3 liu2 shui3 。
- gao1 fan1 da4 ji2 jia4 wu2 sou1 ， zhi2 zhi3 dong1 nan2 bu4 liu2 zhi3 。
- xi1 ren2 chun2 lu2 you3 gao1 xing1 ， zha4 dao4 jiang1 guo2 zhen1 kuai4 er3 。
- peng2 lai2 wei1 ge2 qie4 cang1 xia2 ， hu2 mian4 bai3 qing3 qiu1 guang1 li3 。
- ye3 fu2 jiang1 ou1 dian3 bai2 yan1 ， hong2 qu2 liao3 hua1 zhao4 qing1 ci3 。
- xing1 chen2 ying3 dong4 luo4 yan2 qian2 ， gu3 jiao3 sheng1 xiong2 lai2 di4 di3 。
- yue4 guo2 qiang2 da4 jin1 shang4 fu4 ， hai3 lu4 bai3 huo4 tian2 jing3 li3 。
- wo3 gong1 cai2 gao1 chu1 ren2 tou2 ， ren2 suo3 wei2 nan2 gong1 ze2 yi4 。
- zan4 ci2 qing1 suo3 yong1 zhu1 fan1 ， bao3 de2 xian2 xia2 qiong2 sheng4 di4 。
- gao1 qing2 sa3 luo4 bai2 yun2 zhong1 ， ri4 cong2 bin1 yan2 er4 san1 zi3 。
- bao2 yu2 ceng2 de2 shi4 gong1 yan2 ， xi3 jian4 xian1 gu3 qing1 zhao4 ji3 。
- ji1 shan1 qian1 gu3 zhong1 xiu4 qi4 ， si4 ming2 wu3 yun2 you3 you1 zhi4 。
- chao2 yi4 hang4 xie4 shi2 cang1 jing1 ， mu4 xi2 hong2 meng2 can1 qi4 rui3 。
- ke3 yi3 yang3 gong1 zhi1 chang2 sheng1 ， ke3 yi3 fu3 gong1 zhi1 gao1 si1 。
- fu4 gui4 tang3 lai2 ke3 nai4 he2 ， jing1 ji4 wei4 shi1 liao2 zi4 ji4 。
- xiang1 ru2 sui4 wan3 geng4 juan4 you2 ， ke4 lu4 qi2 qu1 lao2 ma3 chui2 。
- cu1 guan1 wu2 bu3 guan1 jia1 shi4 ， rong3 shi2 tu2 suo3 tai4 cang1 mi3 。
- wu3 hu2 qi1 ze2 bu4 de2 dao4 ， chou2 chang4 fu2 sheng1 qing1 zi4 qi4 。
- de2 gong1 jing1 qi2 xian1 ru4 wu2 ， yuan4 cong2 ci3 qu4 wei2 gong1 li4 。

## 注释

## 译文

## 赏析
