---
id: zhang-zhi-qi-yu-ai-jiang-chang-qing-qiu-shi
title: 祈雨愛蔣常請求詩
titlePinyin: qi2 yu3 ai4 jiang3 chang2 qing3 qiu2 shi1
titleSlug: qi-yu-ai-jiang-chang-qing-qiu-shi
author: 張埴
authorPinyin: zhang1 zhi2
authorSlug: zhang-zhi
dynasty: 宋
dynastyPinyin: song4
dynastySlug: song
tags: []
---

## 正文

- 武夷老子黄弊衣，不能一煦誅虹霓。
- 在家顛倒來說奇，出門有請持此歸。
- 龍川川上摇短藜，攔街拍手而笑之。
- 六月掃空炎歊飛，厚地裂透毛可吹。
- 人惟未分舂黄糜，天不下濟難息機。
- 忽忽三尺在睫目，川上萬竈濃烟炊。
- 我穀螺矣隨頭低，壟首日上露向晞。
- 襦不及脛腰鎌誰，杜陵一飽又可期。
- 只管飯顆山吟詩，不然市井含哺嬉。
- 逢人手提黑羽麾，長裾短帽禿禿髭。
- 嘅言人命縣一絲，造化如此人不知。
- 東風排雲一致詞，呼來雷公只嬰兒。
- 不妨昆明數斗泥，變化斛水爲三時。
- 少爲枯槁生春熙，常清真人能爾爲。
- 武夷老子黄弊衣，不能一煦誅虹霓，噫。

## 拼音

- wu3 yi2 lao3 zi3 huang2 bi4 yi1 ， bu4 neng2 yi2 xu4 zhu1 hong2 ni2 。
- zai4 jia1 dian1 dao3 lai2 shuo1 qi2 ， chu1 men2 you3 qing3 chi2 ci3 gui1 。
- long2 chuan1 chuan1 shang4 yao2 duan3 li2 ， lan2 jie1 pai1 shou3 er2 xiao4 zhi1 。
- liu4 yue4 sao3 kong1 yan2 xiao1 fei1 ， hou4 di4 lie4 tou4 mao2 ke3 chui1 。
- ren2 wei2 wei4 fen1 chong1 huang2 mi2 ， tian1 bu2 xia4 ji4 nan2 xi1 ji1 。
- hu1 hu1 san1 chi3 zai4 jie2 mu4 ， chuan1 shang4 wan4 zao4 nong2 yan1 chui1 。
- wo3 gu3 luo2 yi3 sui2 tou2 di1 ， long3 shou3 ri4 shang4 lu4 xiang4 xi1 。
- ru2 bu4 ji2 jing4 yao1 lian2 shui2 ， du4 ling2 yi4 bao3 you4 ke3 qi1 。
- zhi3 guan3 fan4 ke1 shan1 yin2 shi1 ， bu4 ran2 shi4 jing3 han2 bu3 xi1 。
- feng2 ren2 shou3 ti2 hei1 yu3 hui1 ， chang2 ju1 duan3 mao4 tu1 tu1 zi1 。
- kai3 yan2 ren2 ming4 xian4 yi4 si1 ， zao4 hua4 ru2 ci3 ren2 bu4 zhi1 。
- dong1 feng1 pai2 yun2 yi2 zhi4 ci2 ， hu1 lai2 lei2 gong1 zhi1 ying1 er2 。
- bu4 fang2 kun1 ming2 shu4 dou4 ni2 ， bian4 hua4 hu2 shui3 wei2 san1 shi2 。
- shao3 wei2 ku1 gao3 sheng1 chun1 xi1 ， chang2 qing1 zhen1 ren2 neng2 er3 wei2 。
- wu3 yi2 lao3 zi3 huang2 bi4 yi1 ， bu4 neng2 yi2 xu4 zhu1 hong2 ni2 ， yi1 。

## 注释

## 译文

## 赏析
