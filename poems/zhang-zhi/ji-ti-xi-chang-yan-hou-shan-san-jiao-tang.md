---
id: zhang-zhi-ji-ti-xi-chang-yan-hou-shan-san-jiao-tang
title: 寄題西昌嚴後山三教堂
titlePinyin: ji4 ti2 xi1 chang1 yan2 hou4 shan1 san1 jiao4 tang2
titleSlug: ji-ti-xi-chang-yan-hou-shan-san-jiao-tang
author: 張埴
authorPinyin: zhang1 zhi2
authorSlug: zhang-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 高風吹斷溪橋笑，幾箇廬山昏又曉。
- 新開圖畫白鷗江，螭吻摇鬐到雲表。
- 長廊晝永茶烟青，參禪問道談詩聲。
- 蒼頭卓午汗交面，烹葵菹韭炊香粳。
- 中有軒軒秀眉宇，春日藍田初過雨。
- 一幅紗巾三士衣，儼然方外家人主。
- 吾聞曾有奇鳶肩，亦聞曾有驚彌天。
- 又曾有與花三朵，聊復爾耳能千年。
- 誰信沙門頭有髮，誰信道士喉無結。
- 飯盂朝貯五山雲，酒壺夕注滄海月。
- 此月濯濯乎初明，此雲冉冉乎方生。
- 倉之無窮飲無竭，囅聲大笑東風行。

## 拼音

- gao1 feng1 chui1 duan4 xi1 qiao2 xiao4 ， ji1 ge4 lu2 shan1 hun1 you4 xiao3 。
- xin1 kai1 tu2 hua4 bai2 ou1 jiang1 ， chi1 wen3 yao2 qi2 dao4 yun2 biao3 。
- chang2 lang2 zhou4 yong3 cha2 yan1 qing1 ， can1 shan4 wen4 dao4 tan2 shi1 sheng1 。
- cang1 tou2 zhuo2 wu3 han4 jiao1 mian4 ， peng1 kui2 zu1 jiu3 chui1 xiang1 jing1 。
- zhong1 you3 xuan1 xuan1 xiu4 mei2 yu3 ， chun1 ri4 lan2 tian2 chu1 guo4 yu3 。
- yi4 fu2 sha1 jin1 san1 shi4 yi1 ， yan3 ran2 fang1 wai4 jia1 ren2 zhu3 。
- wu2 wen2 ceng2 you3 qi2 yuan1 jian1 ， yi4 wen2 ceng2 you3 jing1 mi2 tian1 。
- you4 ceng2 you3 yu3 hua1 san1 duo3 ， liao2 fu4 er3 er3 neng2 qian1 nian2 。
- shui2 xin4 sha1 men2 tou2 you3 fa4 ， shui2 xin4 dao4 shi0 hou2 wu2 jie2 。
- fan4 yu2 chao2 zhu4 wu3 shan1 yun2 ， jiu3 hu2 xi1 zhu4 cang1 hai3 yue4 。
- ci3 yue4 zhuo2 zhuo2 hu1 chu1 ming2 ， ci3 yun2 ran3 ran3 hu1 fang1 sheng1 。
- cang1 zhi1 wu2 qiong2 yin3 wu2 jie2 ， chan3 sheng1 da4 xiao4 dong1 feng1 xing2 。

## 注释

## 译文

## 赏析
