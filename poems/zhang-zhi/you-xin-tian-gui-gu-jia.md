---
id: zhang-zhi-you-xin-tian-gui-gu-jia
title: 由新田歸故家
titlePinyin: you2 xin1 tian2 gui1 gu4 jia1
titleSlug: you-xin-tian-gui-gu-jia
author: 張埴
authorPinyin: zhang1 zhi2
authorSlug: zhang-zhi
dynasty: 宋
dynastyPinyin: song4
dynastySlug: song
tags: []
---

## 正文

- 七月景炎炎，金神令初馳。
- 辰哨掩村墟，挈家向山薇。
- 左手掖慈母，右手招妻兒。
- 小人俱世役，誰能抱朝饑。
- 舉頭赤日高，繭足荒山垂。
- 慰老忽喘息，撫嬰母啼悲。
- 吞聲各偷生，莫問厲階誰。
- 紛紛事輕逞，梟獍忍若爲。
- 性命不直土，殺戮以當戲。
- 鬼妾充所歡，皇顔色戚怡。
- 恢恢不罩渠，何辜及林池。
- 今經用戲地，滿目腥風吹。
- 少陵歸草堂，曾叱群小非。
- 嗟哉夫何言，收拾聊此歸。
- 此歸實天幸，團欒如去時。
- 牆西老桂色，屋南佳鞠姿。
- 一笑渾未忘，主人舊須眉。
- 東巷去問安，茗椀重酒巵。
- 北鄰了殘穫，戒婦中宵炊。
- 穹昊由此正，禮樂儻可期。
- 悠悠風塵中，寧不剩四支。
- 未識衣裳化，何年及茅茨。
- 昕昏有爲命，啜水當如飴。

## 拼音

- qi1 yue4 jing3 yan2 yan2 ， jin1 shen2 ling4 chu1 chi2 。
- chen2 shao4 yan3 cun1 xu1 ， qie4 jia1 xiang4 shan1 wei1 。
- zuo3 shou3 ye4 ci2 mu3 ， you4 shou3 zhao1 qi1 er2 。
- xiao3 ren2 ju4 shi4 yi4 ， shui2 neng2 bao4 chao2 ji1 。
- ju3 tou2 chi4 ri4 gao1 ， jian3 zu2 huang1 shan1 chui2 。
- wei4 lao3 hu1 chuan3 xi1 ， fu3 ying1 mu3 ti2 bei1 。
- tun1 sheng1 ge4 tou1 sheng1 ， mo4 wen4 li4 jie1 shui2 。
- fen1 fen1 shi4 qing1 cheng3 ， xiao1 jing4 ren3 ruo4 wei2 。
- xing4 ming4 bu4 zhi2 tu3 ， sha1 lu4 yi3 dang1 xi4 。
- gui3 qie4 chong1 suo3 huan1 ， huang2 yan2 se4 qi1 yi2 。
- hui1 hui1 bu2 zhao4 qu2 ， he2 gu1 ji2 lin2 chi2 。
- jin1 jing1 yong4 xi4 di4 ， man3 mu4 xing1 feng1 chui1 。
- shao3 ling2 gui1 cao3 tang2 ， ceng2 chi4 qun2 xiao3 fei1 。
- jie1 zai1 fu1 he2 yan2 ， shou1 shi0 liao2 ci3 gui1 。
- ci3 gui1 shi2 tian1 xing4 ， tuan2 luan2 ru2 qu4 shi2 。
- qiang2 xi1 lao3 gui4 se4 ， wu1 nan2 jia1 ju1 zi1 。
- yi2 xiao4 hun2 wei4 wang4 ， zhu3 ren2 jiu4 xu1 mei2 。
- dong1 xiang4 qu4 wen4 an1 ， ming2 wan3 zhong4 jiu3 zhi1 。
- bei3 lin2 le0 can2 huo4 ， jie4 fu4 zhong1 xiao1 chui1 。
- qiong2 hao4 you2 ci3 zheng4 ， li3 le4 tang3 ke3 qi1 。
- you1 you1 feng1 chen2 zhong1 ， ning2 bu2 sheng4 si4 zhi1 。
- wei4 shi2 yi1 shang0 hua4 ， he2 nian2 ji2 mao2 ci2 。
- xin1 hun1 you3 wei2 ming4 ， chuo4 shui3 dang1 ru2 yi2 。

## 注释

## 译文

## 赏析
