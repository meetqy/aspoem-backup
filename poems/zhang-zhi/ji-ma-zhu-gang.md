---
id: zhang-zhi-ji-ma-zhu-gang
title: 寄馬竹岡
titlePinyin: ji4 ma3 zhu2 gang1
titleSlug: ji-ma-zhu-gang
author: 張埴
authorPinyin: zhang1 zhi2
authorSlug: zhang-zhi
dynasty: 宋
dynastyPinyin: song4
dynastySlug: song
tags: []
---

## 正文

- 竹岡先生一世賢，如何斷我百十弦。
- 苦哉幾枕黄鶴夢，天風吹到吳江邊。
- 先生手提綠玉鞭，跨馿與我說去年。
- 夢中記得去年別，縛雞提酒送上船。
- 明年奇章觀前泊，捩手烹雞持酒酌。
- 飽歌醉舞插梅花，幾夜月中記說著。
- 誰知相逢劉太史，拭目雲烟新落紙。
- 便從太史使之年，恁時祗謂黄河底。
- 書生歡喜斯文壽，囑下楚雲樓上酒。
- 菊花九日是明朝，遥望長眉三稽首。

## 拼音

- zhu2 gang1 xian1 sheng0 yi2 shi4 xian2 ， ru2 he2 duan4 wo3 bai3 shi2 xian2 。
- ku3 zai1 ji1 zhen3 huang2 he4 meng4 ， tian1 feng1 chui1 dao4 wu2 jiang1 bian1 。
- xian1 sheng0 shou3 ti2 lü4 yu4 bian1 ， kua4 lu2 yu3 wo3 shuo1 qu4 nian2 。
- meng4 zhong1 ji4 de2 qu4 nian2 bie2 ， fu4 ji1 ti2 jiu3 song4 shang4 chuan2 。
- ming2 nian2 qi2 zhang1 guan1 qian2 bo2 ， lie4 shou3 peng1 ji1 chi2 jiu3 zhuo2 。
- bao3 ge1 zui4 wu3 cha1 mei2 hua1 ， ji1 ye4 yue4 zhong1 ji4 shuo1 zhu4 。
- shui2 zhi1 xiang1 feng2 liu2 tai4 shi3 ， shi4 mu4 yun2 yan1 xin1 luo4 zhi3 。
- bian4 cong2 tai4 shi3 shi3 zhi1 nian2 ， nen4 shi2 zhi1 wei4 huang2 he2 di3 。
- shu1 sheng1 huan1 xi3 si1 wen2 shou4 ， zhu3 xia4 chu3 yun2 lou2 shang4 jiu3 。
- ju2 hua1 jiu3 ri4 shi4 ming2 chao2 ， yao2 wang4 chang2 mei2 san1 qi3 shou3 。

## 注释

## 译文

## 赏析
