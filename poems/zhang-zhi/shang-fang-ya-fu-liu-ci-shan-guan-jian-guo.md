---
id: zhang-zhi-shang-fang-ya-fu-liu-ci-shan-guan-jian-guo
title: 尚方崖赴劉次山館見過
titlePinyin: shang4 fang1 ya2 fu4 liu2 ci4 shan1 guan3 jian4 guo4
titleSlug: shang-fang-ya-fu-liu-ci-shan-guan-jian-guo
author: 張埴
authorPinyin: zhang1 zhi2
authorSlug: zhang-zhi
dynasty: 宋
dynastyPinyin: song4
dynastySlug: song
tags: []
---

## 正文

- 梅陰踏雨拾落花，鴉鴉溪上來筍車。
- 插頭林隙不敢問，怕是天落山人家。
- 入門滿衣花雨濕，執手無言惟作泣。
- 十年塵土不可詩，頂破飯顆山頭笠。
- 呼兒剪韭爲杯盤，脫套一段春宵歡。
- 連州政自厭百舌，幾語換詩春風寒。
- 如今尚父何須釣，遇是青山且吟嘯。
- 溪翁說到白髮今，前度桃花也陪笑。
- 故人不解贈馬鞭，長吟相送吾廬前。
- 丁寧傳語東道主，記得石鼎新詩聯。

## 拼音

- mei2 yin1 ta4 yu3 shi2 luo4 hua1 ， ya1 ya1 xi1 shang4 lai2 sun3 ju1 。
- cha1 tou2 lin2 xi4 bu4 gan3 wen4 ， pa4 shi4 tian1 luo4 shan1 ren2 jia1 。
- ru4 men2 man3 yi1 hua1 yu3 shi1 ， zhi2 shou3 wu2 yan2 wei2 zuo4 qi4 。
- shi2 nian2 chen2 tu3 bu4 ke3 shi1 ， ding3 po4 fan4 ke1 shan1 tou2 li4 。
- hu1 er2 jian3 jiu3 wei2 bei1 pan2 ， tuo1 tao4 yi2 duan4 chun1 xiao1 huan1 。
- lian2 zhou1 zheng4 zi4 yan4 bai3 she2 ， ji1 yu3 huan4 shi1 chun1 feng1 han2 。
- ru2 jin1 shang4 fu4 he2 xu1 diao4 ， yu4 shi4 qing1 shan1 qie3 yin2 xiao4 。
- xi1 weng1 shuo1 dao4 bai2 fa4 jin1 ， qian2 du4 tao2 hua1 ye3 pei2 xiao4 。
- gu4 ren2 bu4 jie3 zeng4 ma3 bian1 ， chang2 yin2 xiang1 song4 wu2 lu2 qian2 。
- ding1 ning2 chuan2 yu3 dong1 dao4 zhu3 ， ji4 de2 shi2 ding3 xin1 shi1 lian2 。

## 注释

## 译文

## 赏析
