---
id: wang-yang-zheng-zhang-zhuo-jiu-xi-cheng
title: 鄭丈灼灸戲成
titlePinyin: zheng4 zhang4 zhuo2 jiu3 xi4 cheng2
titleSlug: zheng-zhang-zhuo-jiu-xi-cheng
author: 王洋
authorPinyin: wang2 yang2
authorSlug: wang-yang
dynasty: 宋
dynastyPinyin: song4
dynastySlug: song
tags: []
---

## 正文

- 丈人國元龜，千古秘清廟。
- 側聞扈聖初，彤庭獻喜兆。
- 從此氛霧開，屢錫休瑞報。
- 珪璋厭紛華，江湖樂豐好。
- 一冠脫孟勞，十年泛靈沼。
- 近聞出清江，仗節觸烝罩。
- 漁者有豫且，橫梁截隈奥。
- 如何抱神智，失腳困泥淖。
- 倉皇見夢祈，修門極悲叫。
- 櫝藏得玄夫，光價逾納郜。
- 再拜爭乞靈，灼鐵具熱燋。
- 火攻固下策，奈此集衆譟。
- 低頭謝群工，脫身圖後效。
- 此戲亦太虐，臍腹困然膏。
- 切勿再三瀆，瀆亦不汝告。
- 舍爾觀朵頤，從吾襲髙蹈。

## 拼音

- zhang4 ren2 guo2 yuan2 gui1 ， qian1 gu3 mi4 qing1 miao4 。
- ce4 wen2 hu4 sheng4 chu1 ， tong2 ting2 xian4 xi3 zhao4 。
- cong2 ci3 fen1 wu4 kai1 ， lü3 xi1 xiu1 rui4 bao4 。
- gui1 zhang1 yan4 fen1 hua2 ， jiang1 hu2 le4 feng1 hao3 。
- yi4 guan1 tuo1 meng4 lao2 ， shi2 nian2 fan4 ling2 zhao3 。
- jin4 wen2 chu1 qing1 jiang1 ， zhang4 jie2 chu4 zheng1 zhao4 。
- yu2 zhe3 you3 yu4 qie3 ， heng2 liang2 jie2 wei1 ao4 。
- ru2 he2 bao4 shen2 zhi4 ， shi1 jiao3 kun4 ni2 nao4 。
- cang1 huang2 jian4 meng4 qi2 ， xiu1 men2 ji2 bei1 jiao4 。
- du2 cang2 de2 xuan2 fu1 ， guang1 jia4 yu2 na4 gao4 。
- zai4 bai4 zheng1 qi3 ling2 ， zhuo2 tie3 ju4 re4 jiao1 。
- huo3 gong1 gu4 xia4 ce4 ， nai4 ci3 ji2 zhong4 zao4 。
- di1 tou2 xie4 qun2 gong1 ， tuo1 shen1 tu2 hou4 xiao4 。
- ci3 xi4 yi4 tai4 nüe4 ， qi2 fu4 kun4 ran2 gao1 。
- qie4 wu4 zai4 san1 du2 ， du2 yi4 bu4 ru3 gao4 。
- she4 er3 guan1 duo3 yi2 ， cong2 wu2 xi2 gao1 dao3 。

## 注释

## 译文

## 赏析
