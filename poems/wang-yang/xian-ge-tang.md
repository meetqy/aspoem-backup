---
id: wang-yang-xian-ge-tang
title: 絃歌堂
titlePinyin: xian2 ge1 tang2
titleSlug: xian-ge-tang
author: 王洋
authorPinyin: wang2 yang2
authorSlug: wang-yang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 曹務日以渾，令君心自清。
- 散彼愁歎氣，化作懽愉聲。
- 懽愉何所寄，寄此絃歌鳴。
- 歌如珠纍纍，絃以桐鏗鏗。
- 顧此三尺匣，中有萬古情。
- 大絃含春温，赤甲隨勾萌。
- 小絃羽雖細，一奏壯士驚。
- 次第徵角招，向日葵心傾。
- 商以表節義，皎皎秋霜明。
- 斂之五音全，昭氏無虧成。
- 鼓之播萬物，草木同敷榮。
- 令君保此器，常得心和平。
- 知君本抱道，巖壑依雲耕。
- 缾粟朝不飽，强起從簪纓。
- 素琴常在御，朝陽鳴簫笙。
- 蕭然古槐下，時乎一再行。
- 亭午百吏散，永日垂簾旌。
- 舟車自衝會，我道無將迎。
- 筆役眩朱墨，愷悌消紛爭。
- 誅求絕敲榜，升合均缾罌。
- 和風動千室，暖律鳴嚶嚶。
- 坐令今上饒，乃類古武城。
- 問君何能爾，但守一字誠。
- 吾聞古良吏，惠養先孤惸。
- 不聞棠陰中，髙燈照長檠。
- 大雅有夷路，小鮮無急烹。
- 令君實儒素，不肯尊錢兄。
- 吾心如平田，衎樂物自生。
- 勿言桐鄉陋，子孫傳令名。
- 勿言百里狹，列宿符郎星。
- 願君守此志，終始不變更。
- 豈惟人道順，可與神理幷。
- 辱君示琬琰，報德匪瑤瓊。
- 他年挾薰風，期君拂天棖。

## 拼音

- cao2 wu4 ri4 yi3 hun2 ， ling4 jun1 xin1 zi4 qing1 。
- san4 bi3 chou2 tan4 qi4 ， hua4 zuo4 huan1 yu2 sheng1 。
- huan1 yu2 he2 suo3 ji4 ， ji4 ci3 xian2 ge1 ming2 。
- ge1 ru2 zhu1 lei2 lei2 ， xian2 yi3 tong2 keng1 keng1 。
- gu4 ci3 san1 chi3 xia2 ， zhong1 you3 wan4 gu3 qing2 。
- da4 xian2 han2 chun1 wen1 ， chi4 jia3 sui2 gou1 meng2 。
- xiao3 xian2 yu3 sui1 xi4 ， yi2 zou4 zhuang4 shi4 jing1 。
- ci4 di4 zhi3 jiao3 zhao1 ， xiang4 ri4 kui2 xin1 qing1 。
- shang1 yi3 biao3 jie2 yi4 ， jiao3 jiao3 qiu1 shuang1 ming2 。
- lian3 zhi1 wu3 yin1 quan2 ， zhao1 shi4 wu2 kui1 cheng2 。
- gu3 zhi1 bo1 wan4 wu4 ， cao3 mu4 tong2 fu1 rong2 。
- ling4 jun1 bao3 ci3 qi4 ， chang2 de2 xin1 he2 ping2 。
- zhi1 jun1 ben3 bao4 dao4 ， yan2 he4 yi1 yun2 geng1 。
- ping2 su4 chao2 bu4 bao3 ， qiang2 qi3 cong2 zan1 ying1 。
- su4 qin2 chang2 zai4 yu4 ， chao2 yang2 ming2 xiao1 sheng1 。
- xiao1 ran2 gu3 huai2 xia4 ， shi2 hu1 yi2 zai4 xing2 。
- ting2 wu3 bai3 li4 san4 ， yong3 ri4 chui2 lian2 jing1 。
- zhou1 ju1 zi4 chong1 hui4 ， wo3 dao4 wu2 jiang1 ying2 。
- bi3 yi4 xuan4 zhu1 mo4 ， kai3 ti4 xiao1 fen1 zheng1 。
- zhu1 qiu2 jue2 qiao1 bang3 ， sheng1 he2 jun1 ping2 ying1 。
- he2 feng1 dong4 qian1 shi4 ， nuan3 lü4 ming2 ying1 ying1 。
- zuo4 ling4 jin1 shang4 rao2 ， nai3 lei4 gu3 wu3 cheng2 。
- wen4 jun1 he2 neng2 er3 ， dan4 shou3 yi2 zi4 cheng2 。
- wu2 wen2 gu3 liang2 li4 ， hui4 yang3 xian1 gu1 qiong2 。
- bu4 wen2 tang2 yin1 zhong1 ， gao1 deng1 zhao4 chang2 qing2 。
- da4 ya3 you3 yi2 lu4 ， xiao3 xian1 wu2 ji2 peng1 。
- ling4 jun1 shi2 ru2 su4 ， bu4 ken3 zun1 qian2 xiong1 。
- wu2 xin1 ru2 ping2 tian2 ， kan4 le4 wu4 zi4 sheng1 。
- wu4 yan2 tong2 xiang1 lou4 ， zi3 sun1 chuan2 ling4 ming2 。
- wu4 yan2 bai3 li3 xia2 ， lie4 su4 fu2 lang2 xing1 。
- yuan4 jun1 shou3 ci3 zhi4 ， zhong1 shi3 bu2 bian4 geng4 。
- qi3 wei2 ren2 dao4 shun4 ， ke3 yu3 shen2 li3 bing4 。
- ru3 jun1 shi4 wan3 yan3 ， bao4 de2 fei3 yao2 qiong2 。
- ta1 nian2 xie2 xun1 feng1 ， qi1 jun1 fu2 tian1 cheng2 。

## 注释

## 译文

## 赏析
