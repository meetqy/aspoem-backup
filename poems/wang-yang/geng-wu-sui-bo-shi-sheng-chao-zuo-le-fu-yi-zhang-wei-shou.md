---
id: wang-yang-geng-wu-sui-bo-shi-sheng-chao-zuo-le-fu-yi-zhang-wei-shou
title: 庚午歲伯氏生朝作樂府一章爲壽
titlePinyin: geng1 wu3 sui4 bo2 shi4 sheng1 chao2 zuo4 le4 fu3 yi4 zhang1 wei2 shou4
titleSlug: geng-wu-sui-bo-shi-sheng-chao-zuo-le-fu-yi-zhang-wei-shou
author: 王洋
authorPinyin: wang2 yang2
authorSlug: wang-yang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 木公金母傳瑤爵，九虎開門動魚鑰。
- 瑤池曼倩别煙霞，海上安期降喬嶽。
- 東牟先生德彌大，靜課虛無明寂寞。
- 背連海嶠三雙鼇，手取西山一丸藥。
- 推先當戶培芳蘭，斗牛寶氣搖光寒。
- 光華章綬表奇格，照耀廣陌馳花鞍。
- 春風物色論長久，柳拂腰支梅勸酒。
- 百篇聊復付西江，盛事會須傳不朽。
- 天上老驥禾充腸，一秣萬里瀆空蒼。
- 年年歲歲身長健，歲歲年年春草長。

## 拼音

- mu4 gong1 jin1 mu3 chuan2 yao2 jue2 ， jiu3 hu3 kai1 men2 dong4 yu2 yue4 。
- yao2 chi2 man4 qian4 bie2 yan1 xia2 ， hai3 shang4 an1 qi1 jiang4 qiao2 yue4 。
- dong1 mu4 xian1 sheng0 de2 mi2 da4 ， jing4 ke4 xu1 wu2 ming2 ji4 mo4 。
- bei4 lian2 hai3 jiao4 san1 shuang1 ao2 ， shou3 qu3 xi1 shan1 yi4 wan2 yao4 。
- tui1 xian1 dang1 hu4 pei2 fang1 lan2 ， dou4 niu2 bao3 qi4 yao2 guang1 han2 。
- guang1 hua2 zhang1 shou4 biao3 qi2 ge2 ， zhao4 yao4 guang3 mo4 chi2 hua1 an1 。
- chun1 feng1 wu4 se4 lun4 chang2 jiu3 ， liu3 fu2 yao1 zhi1 mei2 quan4 jiu3 。
- bai3 pian1 liao2 fu4 fu4 xi1 jiang1 ， sheng4 shi4 hui4 xu1 chuan2 bu4 xiu3 。
- tian1 shang4 lao3 ji4 he2 chong1 chang2 ， yi2 mo4 wan4 li3 du2 kong1 cang1 。
- nian2 nian2 sui4 sui4 shen1 chang2 jian4 ， sui4 sui4 nian2 nian2 chun1 cao3 chang2 。

## 注释

## 译文

## 赏析
