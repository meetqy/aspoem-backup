---
id: wang-yang-xi-yu-ji-shang-rao-shou
title: 喜雨寄上饒守
titlePinyin: xi3 yu3 ji4 shang4 rao2 shou3
titleSlug: xi-yu-ji-shang-rao-shou
author: 王洋
authorPinyin: wang2 yang2
authorSlug: wang-yang
dynasty: 宋
dynastyPinyin: song4
dynastySlug: song
tags: []
---

## 正文

- 東村叢祠聞伐鼓，西村巫家女兒舞。
- 滿城半笑半悲啼，唯有使君心獨苦。
- 使君日日拜土龍，尊彝浄潔籩豆豐。
- 公廚彌月不御肉，七十行老筋力充。
- 明明上天採民譽，先使千嶂雲朣朧。
- 知公不肯愛珠玉，非玉非珠只雨粟。
- 如今萬室動歌弦，穩保千箱滿穜稑。
- 不須袞袞談政理，但持此事獻天子。
- 從來上瑞是豐年，會有徴書封玉璽。
- 有如不掩造物功，盡付妙手歸長空。
- 長空冥冥不可名，請公便作喜雨亭。

## 拼音

- dong1 cun1 cong2 ci2 wen2 fa2 gu3 ， xi1 cun1 wu1 jia1 nü3 er2 wu3 。
- man3 cheng2 ban4 xiao4 ban4 bei1 ti2 ， wei2 you3 shi3 jun1 xin1 du2 ku3 。
- shi3 jun1 ri4 ri4 bai4 tu3 long2 ， zun1 yi2 jing4 jie2 bian1 dou4 feng1 。
- gong1 chu2 mi2 yue4 bu2 yu4 rou4 ， qi1 shi2 xing2 lao3 jin1 li4 chong1 。
- ming2 ming2 shang4 tian1 cai3 min2 yu4 ， xian1 shi3 qian1 zhang4 yun2 tong2 long2 。
- zhi1 gong1 bu4 ken3 ai4 zhu1 yu4 ， fei1 yu4 fei1 zhu1 zhi1 yu3 su4 。
- ru2 jin1 wan4 shi4 dong4 ge1 xian2 ， wen3 bao3 qian1 xiang1 man3 tong2 lu4 。
- bu4 xu1 gun3 gun3 tan2 zheng4 li3 ， dan4 chi2 ci3 shi4 xian4 tian1 zi3 。
- cong2 lai2 shang4 rui4 shi4 feng1 nian2 ， hui4 you3 zhi3 shu1 feng1 yu4 xi3 。
- you3 ru2 bu4 yan3 zao4 wu4 gong1 ， jin4 fu4 miao4 shou3 gui1 chang2 kong1 。
- chang2 kong1 ming2 ming2 bu4 ke3 ming2 ， qing3 gong1 bian4 zuo4 xi3 yu3 ting2 。

## 注释

## 译文

## 赏析
