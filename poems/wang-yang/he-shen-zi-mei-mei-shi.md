---
id: wang-yang-he-shen-zi-mei-mei-shi
title: 和沈子美梅詩
titlePinyin: he2 shen3 zi3 mei3 mei2 shi1
titleSlug: he-shen-zi-mei-mei-shi
author: 王洋
authorPinyin: wang2 yang2
authorSlug: wang-yang
dynasty: 宋
dynastyPinyin: song4
dynastySlug: song
tags: []
---

## 正文

- 一氣如權衡，俯仰在緹室。
- 鼓行橐籥間，草木俱應律。
- 物物各有長，輩行皆屈膝。
- 誰能長百花，寒梅最先密。
- 自此啟端兆，次乃排等秩。
- 微者或易傷，大者或不實。
- 剪除困陵暴，糞掃如扑抶。
- 駢開類爭妍，粉敗若老佚。
- 採擷既紛紛，棄置復鬰鬰。
- 大抵爭春花，柔弱忌寒冽。
- 方知歲前梅，義勇過箭疾。
- 有如比紅兒，觀者亦呵叱。
- 有如當皺玉，卻欲數梨橘。
- 又如奏金石，秋蟲並啁唧。
- 又如持豨苓，便擬簉芝术。
- 又如白玉堂，光耀映蓬蓽。
- 以此難著語，老眼徒屢熨。
- 前賢有題韻，靈還不容乞。
- 欲寫文君容，相如口猶吃。
- 投章自清絕，報聘我戰栗。
- 昨者得君詩，冬景當暖日。
- 猝然遇彊敵，不戰勢已屈。
- 堂堂既難當，惴惴良自失。
- 花前嫫姆陋，篆外青黄質。
- 魯肅思一鳴，展禽恐三黜。
- 舊積已經年，佳情諒難窒。
- 勉力駕疲鈍，着鞭追俊逸。
- 我于掌武公，蹤跡亦舊物。
- 差肩固百千，及門或六七。
- 嘉謨傳四海，吾君能細述。
- 餘事付丙丁，詞華須甲乙。
- 始信直道功，子孫定逢吉。
- 門戶既未艾，青史當屢筆。
- 我思薦一言，君其試無忽。
- 藻身須英華，造道在經術。
- 學博貴守約，美質或矯拂。
- 古者亦有言，愚慮千得一。
- 川流子方興，絕潢我易畢。
- 晴昊插繁華，從今好顔色。

## 拼音

- yi2 qi4 ru2 quan2 heng2 ， fu3 yang3 zai4 ti2 shi4 。
- gu3 xing2 tuo2 yue4 jian4 ， cao3 mu4 ju4 ying1 lü4 。
- wu4 wu4 ge4 you3 chang2 ， bei4 xing2 jie1 qu1 xi1 。
- shui2 neng2 chang2 bai3 hua1 ， han2 mei2 zui4 xian1 mi4 。
- zi4 ci3 qi3 duan1 zhao4 ， ci4 nai3 pai2 deng3 zhi4 。
- wei1 zhe3 huo4 yi4 shang1 ， da4 zhe3 huo4 bu4 shi2 。
- jian3 chu2 kun4 ling2 bao4 ， fen4 sao3 ru2 pu1 chi4 。
- pian2 kai1 lei4 zheng1 yan2 ， fen3 bai4 ruo4 lao3 yi4 。
- cai3 xie2 ji4 fen1 fen1 ， qi4 zhi4 fu4 yu4 yu4 。
- da4 di3 zheng1 chun1 hua1 ， rou2 ruo4 ji4 han2 lie4 。
- fang1 zhi1 sui4 qian2 mei2 ， yi4 yong3 guo4 jian4 ji2 。
- you3 ru2 bi3 hong2 er2 ， guan1 zhe3 yi4 he1 chi4 。
- you3 ru2 dang1 zhou4 yu4 ， que4 yu4 shu4 li2 ju2 。
- you4 ru2 zou4 jin1 shi2 ， qiu1 chong2 bing4 zhou1 ji1 。
- you4 ru2 chi2 xi1 ling2 ， bian4 ni3 zao4 zhi1 shu4 。
- you4 ru2 bai2 yu4 tang2 ， guang1 yao4 ying4 peng2 bi4 。
- yi3 ci3 nan2 zhu4 yu3 ， lao3 yan3 tu2 lü3 yun4 。
- qian2 xian2 you3 ti2 yun4 ， ling2 huan2 bu4 rong2 qi3 。
- yu4 xie3 wen2 jun1 rong2 ， xiang1 ru2 kou3 you2 chi1 。
- tou2 zhang1 zi4 qing1 jue2 ， bao4 pin4 wo3 zhan4 li4 。
- zuo2 zhe3 de2 jun1 shi1 ， dong1 jing3 dang1 nuan3 ri4 。
- cu4 ran2 yu4 qiang2 di2 ， bu2 zhan4 shi4 yi3 qu1 。
- tang2 tang2 ji4 nan2 dang1 ， zhui4 zhui4 liang2 zi4 shi1 。
- hua1 qian2 mo2 mu3 lou4 ， zhuan4 wai4 qing1 huang2 zhi4 。
- lu3 su4 si1 yi4 ming2 ， zhan3 qin2 kong3 san1 chu4 。
- jiu4 ji1 yi3 jing1 nian2 ， jia1 qing2 liang4 nan2 zhi4 。
- mian3 li4 jia4 pi2 dun4 ， zhe0 bian1 zhui1 jun4 yi4 。
- wo3 yu2 zhang3 wu3 gong1 ， zong1 ji4 yi4 jiu4 wu4 。
- cha4 jian1 gu4 bai3 qian1 ， ji2 men2 huo4 liu4 qi1 。
- jia1 mo2 chuan2 si4 hai3 ， wu2 jun1 neng2 xi4 shu4 。
- yu2 shi4 fu4 bing3 ding1 ， ci2 hua2 xu1 jia3 yi3 。
- shi3 xin4 zhi2 dao4 gong1 ， zi3 sun1 ding4 feng2 ji2 。
- men2 hu4 ji4 wei4 ai4 ， qing1 shi3 dang1 lü3 bi3 。
- wo3 si1 jian4 yi4 yan2 ， jun1 qi2 shi4 wu2 hu1 。
- zao3 shen1 xu1 ying1 hua2 ， zao4 dao4 zai4 jing1 shu4 。
- xue2 bo2 gui4 shou3 yue1 ， mei3 zhi4 huo4 jiao3 fu2 。
- gu3 zhe3 yi4 you3 yan2 ， yu2 lü4 qian1 de2 yi1 。
- chuan1 liu2 zi3 fang1 xing1 ， jue2 huang2 wo3 yi4 bi4 。
- qing2 hao4 cha1 fan2 hua2 ， cong2 jin1 hao3 yan2 se4 。

## 注释

## 译文

## 赏析
