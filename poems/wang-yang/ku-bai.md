---
id: wang-yang-ku-bai
title: 枯柏
titlePinyin: ku1 bai3
titleSlug: ku-bai
author: 王洋
authorPinyin: wang2 yang2
authorSlug: wang-yang
dynasty: 宋
dynastyPinyin: song4
dynastySlug: song
tags: []
---

## 正文

- 齋前兩柏樹，其大皆十圍。
- 我初營屋時，正與兩柏期。
- 其一傍北亭，其一近南籬。
- 相去十步間，當夏無炎曦。
- 我翁時來遊，對此顔貌怡。
- 群從來其間，或飲或賦詩。
- 賓客來其間，顧盻屢解頤。
- 桃李幾番春，不逐物態移。
- 霜雪苦侵刻，曾不顔色衰。
- 亦知堅貞性，凛凛不可期。
- 夫何今年秋，予來自京師。
- 哭親苫塊間，喘息絕自持。
- 忽見南籬柏，索索但枯枝。
- 徘徊柏樹下，終日懷嗟咨。
- 家人對我言，柏死已經時。
- 今年春夏交，老翁初見之。
- 悲傷復愛惜，不忍加斧斯。
- 意謂糞壤間，所處非所宜。
- 材已中棟梁，安得死茅茨。
- 爲此感慨久，子豈盡得知。
- 我既聞此言，不覺重紛洟。
- 豈爲小圃內，失此歲寒姿。
- 蓋念天與人，響答良不疑。
- 方夏巨柏死，致秋哲人萎。
- 豈不明告人，象類來不遲。
- 所以翁對此，泫然雙淚垂。
- 大厦將營度，固非一木支。
- 奈何如此材，終死不得施。
- 芃芃叢生者，樸樕良已卑。
- 槐老未及仞，露腹憂明離。
- 東邊一畦菊，豈足充朝饑。
- 樹蘭徒九畹，不能比蕪蘼。
- 蕭蕭數竿竹，空腹將何爲。
- 此外雜花木，不復較雄雌。
- 譬如麟失藪，駑馬從競馳。
- 鸞鳳要髙翔，巢卵何用窺。
- 於懷久衡慮，追數苦費詞。
- 枯柏復枯柏，汝其亦長思。

## 拼音

- zhai1 qian2 liang3 bai3 shu4 ， qi2 da4 jie1 shi2 wei2 。
- wo3 chu1 ying2 wu1 shi2 ， zheng4 yu3 liang3 bai3 qi1 。
- qi2 yi1 bang4 bei3 ting2 ， qi2 yi1 jin4 nan2 li2 。
- xiang1 qu4 shi2 bu4 jian4 ， dang1 xia4 wu2 yan2 xi1 。
- wo3 weng1 shi2 lai2 you2 ， dui4 ci3 yan2 mao4 yi2 。
- qun2 cong2 lai2 qi2 jian4 ， huo4 yin3 huo4 fu4 shi1 。
- bin1 ke4 lai2 qi2 jian4 ， gu4 xi4 lü3 jie3 yi2 。
- tao2 li3 ji1 fan1 chun1 ， bu4 zhu2 wu4 tai4 yi2 。
- shuang1 xue3 ku3 qin1 ke4 ， ceng2 bu4 yan2 se4 shuai1 。
- yi4 zhi1 jian1 zhen1 xing4 ， lin3 lin3 bu4 ke3 qi1 。
- fu1 he2 jin1 nian2 qiu1 ， yu3 lai2 zi4 jing1 shi1 。
- ku1 qin1 shan1 kuai4 jian4 ， chuan3 xi1 jue2 zi4 chi2 。
- hu1 jian4 nan2 li2 bai3 ， suo3 suo3 dan4 ku1 zhi1 。
- pai2 huai2 bai3 shu4 xia4 ， zhong1 ri4 huai2 jie1 zi1 。
- jia1 ren2 dui4 wo3 yan2 ， bai3 si3 yi3 jing1 shi2 。
- jin1 nian2 chun1 xia4 jiao1 ， lao3 weng1 chu1 jian4 zhi1 。
- bei1 shang1 fu4 ai4 xi1 ， bu4 ren3 jia1 fu3 si1 。
- yi4 wei4 fen4 rang3 jian4 ， suo3 chu3 fei1 suo3 yi2 。
- cai2 yi3 zhong1 dong4 liang2 ， an1 de2 si3 mao2 ci2 。
- wei2 ci3 gan3 kai3 jiu3 ， zi3 qi3 jin4 de2 zhi1 。
- wo3 ji4 wen2 ci3 yan2 ， bu4 jue2 zhong4 fen1 yi2 。
- qi3 wei2 xiao3 pu3 nei4 ， shi1 ci3 sui4 han2 zi1 。
- gai4 nian4 tian1 yu3 ren2 ， xiang3 da2 liang2 bu4 yi2 。
- fang1 xia4 ju4 bai3 si3 ， zhi4 qiu1 zhe2 ren2 wei3 。
- qi3 bu4 ming2 gao4 ren2 ， xiang4 lei4 lai2 bu4 chi2 。
- suo3 yi3 weng1 dui4 ci3 ， xuan4 ran2 shuang1 lei4 chui2 。
- da4 sha4 jiang1 ying2 du4 ， gu4 fei1 yi2 mu4 zhi1 。
- nai4 he2 ru2 ci3 cai2 ， zhong1 si3 bu4 de2 shi1 。
- peng2 peng2 cong2 sheng1 zhe3 ， pu3 su4 liang2 yi3 bei1 。
- huai2 lao3 wei4 ji2 ren4 ， lu4 fu4 you1 ming2 li2 。
- dong1 bian1 yi4 qi2 ju2 ， qi3 zu2 chong1 chao2 ji1 。
- shu4 lan2 tu2 jiu3 wan3 ， bu4 neng2 bi3 wu2 mi2 。
- xiao1 xiao1 shu4 gan1 zhu2 ， kong1 fu4 jiang1 he2 wei2 。
- ci3 wai4 za2 hua1 mu4 ， bu2 fu4 jiao4 xiong2 ci2 。
- pi4 ru2 lin2 shi1 sou3 ， nu2 ma3 cong2 jing4 chi2 。
- luan2 feng4 yao4 gao1 xiang2 ， chao2 luan3 he2 yong4 kui1 。
- wu1 huai2 jiu3 heng2 lü4 ， zhui1 shu4 ku3 fei4 ci2 。
- ku1 bai3 fu4 ku1 bai3 ， ru3 qi2 yi4 chang2 si1 。

## 注释

## 译文

## 赏析
