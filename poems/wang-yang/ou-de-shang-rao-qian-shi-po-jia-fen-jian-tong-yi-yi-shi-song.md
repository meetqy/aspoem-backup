---
id: wang-yang-ou-de-shang-rao-qian-shi-po-jia-fen-jian-tong-yi-yi-shi-song
title: 偶得上饒芡實頗佳分薦同邑以詩送
titlePinyin: ou3 de2 shang4 rao2 qian4 shi2 po1 jia1 fen1 jian4 tong2 yi4 yi3 shi1 song4
titleSlug: ou-de-shang-rao-qian-shi-po-jia-fen-jian-tong-yi-yi-shi-song
author: 王洋
authorPinyin: wang2 yang2
authorSlug: wang-yang
dynasty: 宋
dynastyPinyin: song4
dynastySlug: song
tags: []
---

## 正文

- 明珠寶簿藏貝宫，姮娥取置空明中。
- 神仙法施仗秘呪，一粒變化傳無窮。
- 水府仙人通妙訣，擘破寒泉弄明月。
- 左庚右甲養素胎，珠勝醍醐色如雪。
- 錬丹水底含太陽，世人錯比煎硫磺。
- 丹成不合戀凡殻，雄鷄冠碎鴻頭傷。
- 紫苞裂處呈芳髓，火候溫溫闇香起。
- 青荷猶著舊衣裳，玉質可憐供軟美。
- 我家舊住長淮湄，花開十丈芙蓉旗。
- 年年割鮮喚同社，徑醉忘卻還家時。
- 何人縮地有幻巧，容我短棹追馮夷。

## 拼音

- ming2 zhu1 bao3 bo2 cang2 bei4 gong1 ， heng2 e2 qu3 zhi4 kong1 ming2 zhong1 。
- shen2 xian1 fa3 shi1 zhang4 mi4 zhou4 ， yi2 li4 bian4 hua4 chuan2 wu2 qiong2 。
- shui3 fu3 xian1 ren2 tong1 miao4 jue2 ， bo4 po4 han2 quan2 nong4 ming2 yue4 。
- zuo3 geng1 you4 jia3 yang3 su4 tai1 ， zhu1 sheng4 ti2 hu2 se4 ru2 xue3 。
- lian4 dan1 shui3 di3 han2 tai4 yang2 ， shi4 ren2 cuo4 bi3 jian1 liu2 huang2 。
- dan1 cheng2 bu4 he2 lian4 fan2 qiao4 ， xiong2 ji1 guan1 sui4 hong2 tou2 shang1 。
- zi3 bao1 lie4 chu3 cheng2 fang1 sui3 ， huo3 hou0 wen1 wen1 an4 xiang1 qi3 。
- qing1 he2 you2 zhu4 jiu4 yi1 shang0 ， yu4 zhi4 ke3 lian2 gong4 ruan3 mei3 。
- wo3 jia1 jiu4 zhu4 chang2 huai2 mei2 ， hua1 kai1 shi2 zhang4 fu2 rong2 qi2 。
- nian2 nian2 ge1 xian1 huan4 tong2 she4 ， jing4 zui4 wang4 que4 huan2 jia1 shi2 。
- he2 ren2 suo1 di4 you3 huan4 qiao3 ， rong2 wo3 duan3 zhao4 zhui1 feng2 yi2 。

## 注释

## 译文

## 赏析
