---
id: wang-yang-shao-xing-geng-shen-jie-guan-lu-ling-liu-bie-ou-yang-yin-shi
title: 紹興庚申解官廬陵留别歐陽隱士
titlePinyin: shao4 xing1 geng1 shen1 jie3 guan1 lu2 ling2 liu2 bie2 ou1 yang2 yin3 shi4
titleSlug: shao-xing-geng-shen-jie-guan-lu-ling-liu-bie-ou-yang-yin-shi
author: 王洋
authorPinyin: wang2 yang2
authorSlug: wang-yang
dynasty: 宋
dynastyPinyin: song4
dynastySlug: song
tags: []
---

## 正文

- 梅雨翳江浦，我來初識君。
- 俯仰寒暑移，幾親芝蘭群。
- 芝蘭本何心，悠然蕩清芬。
- 不妨識度髙，解使靜躁分。
- 我從困飄泊，朋從少知聞。
- 投足自失所，造化本無垠。
- 妻兒憚遠寓，豈復辨蕕薰。
- 顧惟鄙野性，樂此川原尊。
- 時觀前古俗，家傳付兒孫。
- 常疑百年餘，下流名尚存。
- 慚非撥煩手，未能解紛紜。
- 虛懷飽暖戀，有愧民吏勤。
- 無乃同鄉夫，或可覃後昆。
- 脫身亦由人，孤翥隨騰鶱。
- 豈不快宿願，誰能困籠樊。
- 他年方外士，相期同策勳。

## 拼音

- mei2 yu3 yi4 jiang1 pu3 ， wo3 lai2 chu1 shi2 jun1 。
- fu3 yang3 han2 shu3 yi2 ， ji1 qin1 zhi1 lan2 qun2 。
- zhi1 lan2 ben3 he2 xin1 ， you1 ran2 dang4 qing1 fen1 。
- bu4 fang2 shi2 du4 gao1 ， jie3 shi3 jing4 zao4 fen1 。
- wo3 cong2 kun4 piao1 bo2 ， peng2 cong2 shao3 zhi1 wen2 。
- tou2 zu2 zi4 shi1 suo3 ， zao4 hua4 ben3 wu2 yin2 。
- qi1 er2 dan4 yuan3 yu4 ， qi3 fu4 bian4 you2 xun1 。
- gu4 wei2 bi3 ye3 xing4 ， le4 ci3 chuan1 yuan2 zun1 。
- shi2 guan1 qian2 gu3 su2 ， jia1 chuan2 fu4 er2 sun1 。
- chang2 yi2 bai3 nian2 yu2 ， xia4 liu2 ming2 shang4 cun2 。
- can2 fei1 bo1 fan2 shou3 ， wei4 neng2 jie3 fen1 yun2 。
- xu1 huai2 bao3 nuan3 lian4 ， you3 kui4 min2 li4 qin2 。
- wu2 nai3 tong2 xiang1 fu1 ， huo4 ke3 qin2 hou4 kun1 。
- tuo1 shen1 yi4 you2 ren2 ， gu1 zhu4 sui2 teng2 xian1 。
- qi3 bu2 kuai4 su4 yuan4 ， shui2 neng2 kun4 long2 fan2 。
- ta1 nian2 fang1 wai4 shi4 ， xiang1 qi1 tong2 ce4 xun1 。

## 注释

## 译文

## 赏析
