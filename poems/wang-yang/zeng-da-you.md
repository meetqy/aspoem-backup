---
id: wang-yang-zeng-da-you
title: 贈大猷
titlePinyin: zeng4 da4 you2
titleSlug: zeng-da-you
author: 王洋
authorPinyin: wang2 yang2
authorSlug: wang-yang
dynasty: 宋
dynastyPinyin: song4
dynastySlug: song
tags: []
---

## 正文

- 棲遲下國傷蹉跎，更生父子交琢磨。
- 雀羅門外賓客省，三鱣堂中經史多。
- 菑川起奉太常策，風雅先入光祿科。
- 人間盛事有如此，東平江夏今如何。
- 一廛聊寄吳山曲，白柄長鑱斸黄獨。
- 飲從野老自有餘，飯在先生長不足。
- 人言功名難力取，我意功名要勤苦。
- 分明經訓是菑畬，誰道今人不如古。
- 山陽隱士家傳饑，長身季子今流離。
- 聞君酬唱得此客，牧兒販婦哦新詩。
- 我將六十筋骨羸，形骸行赴溝壑期。
- 如君名遂尚可見，幅巾他日期追隨。

## 拼音

- qi1 chi2 xia4 guo2 shang1 cuo1 tuo2 ， geng1 sheng1 fu4 zi3 jiao1 zuo2 mo0 。
- que4 luo2 men2 wai4 bin1 ke4 sheng3 ， san1 zhan1 tang2 zhong1 jing1 shi3 duo1 。
- zi1 chuan1 qi3 feng4 tai4 chang2 ce4 ， feng1 ya3 xian1 ru4 guang1 lu4 ke1 。
- ren2 jian4 sheng4 shi4 you3 ru2 ci3 ， dong1 ping2 jiang1 xia4 jin1 ru2 he2 。
- yi4 chan2 liao2 ji4 wu2 shan1 qu3 ， bai2 bing3 chang2 chan2 zhu2 huang2 du2 。
- yin3 cong2 ye3 lao3 zi4 you3 yu2 ， fan4 zai4 xian1 sheng0 chang2 bu4 zu2 。
- ren2 yan2 gong1 ming2 nan2 li4 qu3 ， wo3 yi4 gong1 ming2 yao4 qin2 ku3 。
- fen1 ming2 jing1 xun4 shi4 zi1 she1 ， shui2 dao4 jin1 ren2 bu4 ru2 gu3 。
- shan1 yang2 yin3 shi4 jia1 chuan2 ji1 ， chang2 shen1 ji4 zi0 jin1 liu2 li2 。
- wen2 jun1 chou2 chang4 de2 ci3 ke4 ， mu4 er2 fan4 fu4 o4 xin1 shi1 。
- wo3 jiang1 liu4 shi2 jin1 gu3 lei2 ， xing2 hai2 xing2 fu4 gou1 he4 qi1 。
- ru2 jun1 ming2 sui4 shang4 ke3 jian4 ， fu2 jin1 ta1 ri4 qi1 zhui1 sui2 。

## 注释

## 译文

## 赏析
