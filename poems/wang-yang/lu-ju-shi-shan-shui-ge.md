---
id: wang-yang-lu-ju-shi-shan-shui-ge
title: 路居士山水歌
titlePinyin: lu4 ju1 shi4 shan1 shui3 ge1
titleSlug: lu-ju-shi-shan-shui-ge
author: 王洋
authorPinyin: wang2 yang2
authorSlug: wang-yang
dynasty: 宋
dynastyPinyin: song4
dynastySlug: song
tags: []
---

## 正文

- 人年八十百慮昏，丈人耳目方聰明。
- 他人到此筋力疲，丈人勝如年少時。
- 老中强健閑中忙，經卷丹爐肘後方。
- 金書千軸造理窟，赤城七篇談坐忘。
- 我年三十始相識，丈人年已幾六十。
- 往來出處三十年，體無作用神安然。
- 靜窺了不見根底，我謂君心秪如此。
- 那知能事有别腸，筆下風光窮妙理。
- 龜溪道人古衲師，心辭聲利常無爲。
- 晨鐘粥鉢半爐火，午日茶甌一局棋。
- 一朝共語小窗前，袖出小卷含風煙。
- 爲言老路手作此，畫出王郎訪戴船。
- 明朝見我微笑語，漏泄丹青奈緇侣。
- 别有一段壺中天，果若知音定分付。
- 輕輕一軸數尺長，奇峰突兀烟茫茫。
- 其間細屑千萬狀，領略試爲哦新章。
- 初畫寒林宿鳥驚，山蹊漸曉人漸行。
- 四僧趁飯分先後，人立渡頭沙岸口。
- 一舟閑泊石岸中，一舟半渡凌雲空。
- 兩舟一釣一垂網，上有雁落蘆花風。
- 兩橋近山轉清絕，客攜笻杖半卼臲。
- 定是當年鶴氅翁，神氣飄飄犯寒雪。
- 山腰佛寺樓閣明，下有茅店臨沙汀。
- 刹竿挺立照山影，風幡髣髴聞談僧。
- 紛然萬象爭奇怪，縮地便移他境界。
- 才薄其如此畫何，强寫嬌容捧心態。
- 昔聞大令馳筆鋒，天門未借西南風。
- 衆工索錢陽好語，吳起果被公叔沮。
- 翩然拂袖返田廬，將軍妙手今爲幾。
- 乃知胸中千頃碧，來自傳家萬金直。
- 丈人丈人有餘墨，莫惜逢場時戲劇。

## 拼音

- ren2 nian2 ba1 shi2 bai3 lü4 hun1 ， zhang4 ren2 er3 mu4 fang1 cong1 ming2 。
- ta1 ren2 dao4 ci3 jin1 li4 pi2 ， zhang4 ren2 sheng4 ru2 nian2 shao4 shi2 。
- lao3 zhong1 qiang2 jian4 xian2 zhong1 mang2 ， jing1 juan3 dan1 lu2 zhou3 hou4 fang1 。
- jin1 shu1 qian1 zhou2 zao4 li3 ku1 ， chi4 cheng2 qi1 pian1 tan2 zuo4 wang4 。
- wo3 nian2 san1 shi2 shi3 xiang1 shi2 ， zhang4 ren2 nian2 yi3 ji1 liu4 shi2 。
- wang3 lai2 chu1 chu3 san1 shi2 nian2 ， ti3 wu2 zuo4 yong4 shen2 an1 ran2 。
- jing4 kui1 le0 bu2 jian4 gen1 di3 ， wo3 wei4 jun1 xin1 di1 ru2 ci3 。
- na4 zhi1 neng2 shi4 you3 bie2 chang2 ， bi3 xia4 feng1 guang1 qiong2 miao4 li3 。
- gui1 xi1 dao4 ren2 gu3 na4 shi1 ， xin1 ci2 sheng1 li4 chang2 wu2 wei2 。
- chen2 zhong1 zhou1 bo1 ban4 lu2 huo3 ， wu3 ri4 cha2 ou1 yi4 ju2 qi2 。
- yi4 zhao1 gong4 yu3 xiao3 chuang1 qian2 ， xiu4 chu1 xiao3 juan4 han2 feng1 yan1 。
- wei2 yan2 lao3 lu4 shou3 zuo4 ci3 ， hua4 chu1 wang2 lang2 fang3 dai4 chuan2 。
- ming2 chao2 jian4 wo3 wei1 xiao4 yu3 ， lou4 xie4 dan1 qing1 nai4 zi1 lü3 。
- bie2 you3 yi2 duan4 hu2 zhong1 tian1 ， guo3 ruo4 zhi1 yin1 ding4 fen1 fu4 。
- qing1 qing1 yi4 zhou2 shu4 chi3 chang2 ， qi2 feng1 tu1 wu4 yan1 mang2 mang2 。
- qi2 jian4 xi4 xie4 qian1 wan4 zhuang4 ， ling3 lüe4 shi4 wei2 o4 xin1 zhang1 。
- chu1 hua4 han2 lin2 su4 niao3 jing1 ， shan1 qi1 jian4 xiao3 ren2 jian4 xing2 。
- si4 seng1 chen4 fan4 fen1 xian1 hou4 ， ren2 li4 du4 tou2 sha1 an4 kou3 。
- yi4 zhou1 xian2 bo2 shi2 an4 zhong1 ， yi4 zhou1 ban4 du4 ling2 yun2 kong1 。
- liang3 zhou1 yi2 diao4 yi4 chui2 wang3 ， shang4 you3 yan4 luo4 lu2 hua1 feng1 。
- liang3 qiao2 jin4 shan1 zhuan3 qing1 jue2 ， ke4 xie2 qiong2 zhang4 ban4 wu4 nie4 。
- ding4 shi4 dang1 nian2 he4 chang3 weng1 ， shen2 qi4 piao1 piao1 fan4 han2 xue3 。
- shan1 yao1 fo2 si4 lou2 ge2 ming2 ， xia4 you3 mao2 dian4 lin2 sha1 ting1 。
- cha4 gan1 ting3 li4 zhao4 shan1 ying3 ， feng1 fan1 fang3 fu2 wen2 tan2 seng1 。
- fen1 ran2 wan4 xiang4 zheng1 qi2 guai4 ， suo1 di4 bian4 yi2 ta1 jing4 jie4 。
- cai2 bao2 qi2 ru2 ci3 hua4 he2 ， qiang2 xie3 jiao1 rong2 peng3 xin1 tai4 。
- xi1 wen2 da4 ling4 chi2 bi3 feng1 ， tian1 men2 wei4 jie4 xi1 nan2 feng1 。
- zhong4 gong1 suo3 qian2 yang2 hao3 yu3 ， wu2 qi3 guo3 bei4 gong1 shu1 ju3 。
- pian1 ran2 fu2 xiu4 fan3 tian2 lu2 ， jiang1 jun1 miao4 shou3 jin1 wei2 ji1 。
- nai3 zhi1 xiong1 zhong1 qian1 qing3 bi4 ， lai2 zi4 chuan2 jia1 wan4 jin1 zhi2 。
- zhang4 ren2 zhang4 ren2 you3 yu2 mo4 ， mo4 xi1 feng2 chang3 shi2 xi4 ju4 。

## 注释

## 译文

## 赏析
