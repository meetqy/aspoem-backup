---
id: wang-yang-xian-shang-ren-ju-jin-shi-guo-san-shi-bu-di-zuo-shi-yue-nan-er-san-shi-wei-you-li-ren-shi-bai-nian-tu-zi-lao-jing-fu-yi-xiao-fa-wei-bi-qiu-jin-er-shi-nian-yi-jing-li-shen-jian-ji-jiang-you-tian-tai-ji-xian-shi-xing-fu-zi-hui-song-yin-qi-jiang-xing-zuo-shi-ji-zhi
title: 僊上人舉進士過三十不第作詩曰男兒三十未有立人世百年徒自勞徑拂衣削髪爲比丘今二十年矣精力甚健及將遊天台既羡師行復自悔訟因其將行作詩紀之
titlePinyin: xian1 shang4 ren2 ju3 jin4 shi4 guo4 san1 shi2 bu2 di4 zuo4 shi1 yue1 nan2 er2 san1 shi2 wei4 you3 li4 ren2 shi4 bai3 nian2 tu2 zi4 lao2 jing4 fu2 yi1 xiao1 fa4 wei2 bi3 qiu1 jin1 er4 shi2 nian2 yi3 jing1 li4 shen4 jian4 ji2 jiang1 you2 tian1 tai2 ji4 xian4 shi1 xing2 fu4 zi4 hui3 song4 yin1 qi2 jiang1 xing2 zuo4 shi1 ji4 zhi1
titleSlug: xian-shang-ren-ju-jin-shi-guo-san-shi-bu-di-zuo-shi-yue-nan-er-san-shi-wei-you-li-ren-shi-bai-nian-tu-zi-lao-jing-fu-yi-xiao-fa-wei-bi-qiu-jin-er-shi-nian-yi-jing-li-shen-jian-ji-jiang-you-tian-tai-ji-xian-shi-xing-fu-zi-hui-song-yin-qi-jiang-xing-zuo-shi-ji-zhi
author: 王洋
authorPinyin: wang2 yang2
authorSlug: wang-yang
dynasty: 宋
dynastyPinyin: song4
dynastySlug: song
tags: []
---

## 正文

- 春風只解吹春花，靈根古木無生芽。
- 玲瓏拳石出萬様，碧峰千仞藏煙霞。
- 世間百事總如此，偶然感慨還興嗟。
- 上人本是龍門客，少小辭家來射策。
- 可憐奇物未化神，卻與凡鱗同點額。
- 當時三十未爲老，急電抽身能覺早。
- 一投空跡二十年，留得詩腸至今好。
- 我始與君同業書，明瓊偶紀張雙魚。
- 强將野鶴落樊圃，不與閑雲同卷舒。
- 君將風袖隨煙霞，我獨塵緣著冠屨。
- 試問堂中老衲師，定見兩人優劣處。
- 天台風路埋雲根，寒巖夜嘯鼪鼯群。
- 脱身也自不費力，未疑此心長羡君。
- 他年邂逅雲門路，不止分君一片雲。

## 拼音

- chun1 feng1 zhi1 jie3 chui1 chun1 hua1 ， ling2 gen1 gu3 mu4 wu2 sheng1 ya2 。
- ling2 long2 quan2 shi2 chu1 wan4 yang4 ， bi4 feng1 qian1 ren4 cang2 yan1 xia2 。
- shi4 jian4 bai3 shi4 zong3 ru2 ci3 ， ou3 ran2 gan3 kai3 huan2 xing1 jie1 。
- shang4 ren2 ben3 shi4 long2 men2 ke4 ， shao3 xiao3 ci2 jia1 lai2 she4 ce4 。
- ke3 lian2 qi2 wu4 wei4 hua4 shen2 ， que4 yu3 fan2 lin2 tong2 dian3 e2 。
- dang1 shi2 san1 shi2 wei4 wei2 lao3 ， ji2 dian4 chou1 shen1 neng2 jue2 zao3 。
- yi4 tou2 kong1 ji4 er4 shi2 nian2 ， liu2 de2 shi1 chang2 zhi4 jin1 hao3 。
- wo3 shi3 yu3 jun1 tong2 ye4 shu1 ， ming2 qiong2 ou3 ji4 zhang1 shuang1 yu2 。
- qiang2 jiang1 ye3 he4 luo4 fan2 pu3 ， bu4 yu3 xian2 yun2 tong2 juan3 shu1 。
- jun1 jiang1 feng1 xiu4 sui2 yan1 xia2 ， wo3 du2 chen2 yuan2 zhu4 guan1 ju4 。
- shi4 wen4 tang2 zhong1 lao3 na4 shi1 ， ding4 jian4 liang3 ren2 you1 lie4 chu3 。
- tian1 tai2 feng1 lu4 mai2 yun2 gen1 ， han2 yan2 ye4 xiao4 sheng1 wu2 qun2 。
- tuo1 shen1 ye3 zi4 bu2 fei4 li4 ， wei4 yi2 ci3 xin1 chang2 xian4 jun1 。
- ta1 nian2 xie4 hou4 yun2 men2 lu4 ， bu4 zhi3 fen1 jun1 yi2 pian4 yun2 。

## 注释

## 译文

## 赏析
