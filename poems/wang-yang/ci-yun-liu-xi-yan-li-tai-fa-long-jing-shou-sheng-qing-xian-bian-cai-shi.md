---
id: wang-yang-ci-yun-liu-xi-yan-li-tai-fa-long-jing-shou-sheng-qing-xian-bian-cai-shi
title: 次韵劉希顔李泰發龍井壽聖請獻辨才詩
titlePinyin: ci4 yun4 liu2 xi1 yan2 li3 tai4 fa1 long2 jing3 shou4 sheng4 qing3 xian4 bian4 cai2 shi1
titleSlug: ci-yun-liu-xi-yan-li-tai-fa-long-jing-shou-sheng-qing-xian-bian-cai-shi
author: 王洋
authorPinyin: wang2 yang2
authorSlug: wang-yang
dynasty: 宋
dynastyPinyin: song4
dynastySlug: song
tags: []
---

## 正文

- 古人重好古，今人徒賞今。
- 賞今拘近俗，何以勞寸心。
- 昔者臞面仙，分符此來臨。
- 邦君舍華軒，老人獨散襟。
- 從容塵領間，消息禪慮深。
- 道人本絕俗，猗蘭故相尋。
- 風流右將軍，寂寞支道林。
- 泉石誠膏肓，此病難與箴。
- 缾盂飽粥飯，巾㲲替裳簪。
- 萬家辭近市，寸碧依搖岑。
- 邇來四十年，何人發孤吟。
- 亦有好事者，杖藜訪層陰。
- 鵝溪喚畫像，金薤鏘瑤林。
- 賞遇既落落，風神見森森。
- 此道果有繼，不憂風雨侵。
- 誰言殊緇俗，二士鄴與欽。

## 拼音

- gu3 ren2 zhong4 hao3 gu3 ， jin1 ren2 tu2 shang3 jin1 。
- shang3 jin1 ju1 jin4 su2 ， he2 yi3 lao2 cun4 xin1 。
- xi1 zhe3 qu2 mian4 xian1 ， fen1 fu2 ci3 lai2 lin2 。
- bang1 jun1 she4 hua2 xuan1 ， lao3 ren2 du2 san4 jin1 。
- cong2 rong2 chen2 ling3 jian4 ， xiao1 xi0 shan4 lü4 shen1 。
- dao4 ren2 ben3 jue2 su2 ， yi1 lan2 gu4 xiang1 xun2 。
- feng1 liu2 you4 jiang1 jun1 ， ji4 mo4 zhi1 dao4 lin2 。
- quan2 shi2 cheng2 gao1 huang1 ， ci3 bing4 nan2 yu3 zhen1 。
- ping2 yu2 bao3 zhou1 fan4 ， jin1 㲲 ti4 shang0 zan1 。
- wan4 jia1 ci2 jin4 shi4 ， cun4 bi4 yi1 yao2 cen2 。
- er3 lai2 si4 shi2 nian2 ， he2 ren2 fa1 gu1 yin2 。
- yi4 you3 hao4 shi4 zhe3 ， zhang4 li2 fang3 ceng2 yin1 。
- e2 xi1 huan4 hua4 xiang4 ， jin1 xie4 qiang1 yao2 lin2 。
- shang3 yu4 ji4 luo4 luo4 ， feng1 shen2 jian4 sen1 sen1 。
- ci3 dao4 guo3 you3 ji4 ， bu4 you1 feng1 yu3 qin1 。
- shui2 yan2 shu1 zi1 su2 ， er4 shi4 ye4 yu3 qin1 。

## 注释

## 译文

## 赏析
