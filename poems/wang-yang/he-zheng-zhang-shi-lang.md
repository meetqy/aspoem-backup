---
id: wang-yang-he-zheng-zhang-shi-lang
title: 和鄭丈侍郎
titlePinyin: he2 zheng4 zhang4 shi4 lang2
titleSlug: he-zheng-zhang-shi-lang
author: 王洋
authorPinyin: wang2 yang2
authorSlug: wang-yang
dynasty: 宋
dynastyPinyin: song4
dynastySlug: song
tags: []
---

## 正文

- 鴻濛棲神契，脫落力自由。
- 諒此丈夫事，寧爲兒女憂。
- 丈人志宇宙，纖芥無滯留。
- 靜觀四大室，俛仰七十秋。
- 詩寬江海涯，心無花月愁。
- 請言平生志，曠度無陰謀。
- 浩瀁馳三峽，涇渭分九流。
- 霜皮峻千尺，回首走萬牛。
- 大歷竹馬遊，即今誰在不。
- 被髮下大荒，萬象散莫收。
- 一舉攝倒景，百篇醒醉眸。
- 矧此無妄疾，固可勿藥瘳。
- 時當天宇清，皮人獻功裘。
- 願公强舉巵，起慰瀟灑侯。
- 列星搖參光，蟲鳥逃窮捜。
- 前山方刻窟，粗可少獻酬。
- 不作紅粉涴，那憂華髮羞。
- 洪崖與浮邱，彩筆俱豐優。

## 拼音

- hong2 meng2 qi1 shen2 qi4 ， tuo1 luo4 li4 zi4 you2 。
- liang4 ci3 zhang4 fu0 shi4 ， ning2 wei2 er2 nü3 you1 。
- zhang4 ren2 zhi4 yu3 zhou4 ， xian1 jie4 wu2 zhi4 liu2 。
- jing4 guan1 si4 da4 shi4 ， fu3 yang3 qi1 shi2 qiu1 。
- shi1 kuan1 jiang1 hai3 ya2 ， xin1 wu2 hua1 yue4 chou2 。
- qing3 yan2 ping2 sheng1 zhi4 ， kuang4 du4 wu2 yin1 mou2 。
- hao4 yang3 chi2 san1 xia2 ， jing1 wei4 fen1 jiu3 liu2 。
- shuang1 pi2 jun4 qian1 chi3 ， hui2 shou3 zou3 wan4 niu2 。
- da4 li4 zhu2 ma3 you2 ， ji2 jin1 shui2 zai4 bu4 。
- bei4 fa4 xia4 da4 huang1 ， wan4 xiang4 san4 mo4 shou1 。
- yi4 ju3 she4 dao3 jing3 ， bai3 pian1 xing3 zui4 mou2 。
- shen3 ci3 wu2 wang4 ji2 ， gu4 ke3 wu4 yao4 chou1 。
- shi2 dang1 tian1 yu3 qing1 ， pi2 ren2 xian4 gong1 qiu2 。
- yuan4 gong1 qiang2 ju3 zhi1 ， qi3 wei4 xiao1 sa3 hou2 。
- lie4 xing1 yao2 can1 guang1 ， chong2 niao3 tao2 qiong2 sou1 。
- qian2 shan1 fang1 ke4 ku1 ， cu1 ke3 shao3 xian4 chou2 。
- bu2 zuo4 hong2 fen3 wo4 ， na4 you1 hua2 fa4 xiu1 。
- hong2 ya2 yu3 fu2 qiu1 ， cai3 bi3 ju4 feng1 you1 。

## 注释

## 译文

## 赏析
