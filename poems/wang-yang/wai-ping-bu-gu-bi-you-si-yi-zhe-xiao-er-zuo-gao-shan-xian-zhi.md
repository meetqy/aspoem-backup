---
id: wang-yang-wai-ping-bu-gu-bi-you-si-yi-zhe-xiao-er-zuo-gao-shan-xian-zhi
title: 外屏不固婢有思逸者小兒作髙柵限之
titlePinyin: wai4 ping2 bu2 gu4 bi4 you3 si1 yi4 zhe3 xiao3 er2 zuo4 gao1 shan1 xian4 zhi1
titleSlug: wai-ping-bu-gu-bi-you-si-yi-zhe-xiao-er-zuo-gao-shan-xian-zhi
author: 王洋
authorPinyin: wang2 yang2
authorSlug: wang-yang
dynasty: 宋
dynastyPinyin: song4
dynastySlug: song
tags: []
---

## 正文

- 一從爲客今五年，囊中羞澁無一錢。
- 雖逢惡客如櫟社，匠石不顧斤斧全。
- 自矜尚可詫妻子，不用戒謹長安眠。
- 性慵外戶縱不閉，竊類陳平佐刺船。
- 昨者小兒治藩落，堅不可拔髙踰肩。
- 心疑過意使輟作，瓦棺自免一坏穿。
- 答云竈下不安室，慵倦未終頻計日。
- 饑鷹在臂常掣韝，病鶴傷心懷舊匹。
- 有自而然爾莫慚，無以聚人吾自黜。
- 又思廚清固無餘，以我養爾何怨疾。
- 忍饑只合且困眠，何爲目眺思悠然。
- 爾今腸空尚圖逸，藉飽安得同周旋。
- 人生有命甘淡泊，安貧聽我歌薰弦。
- 古來饑渇第可忍，醉飽以德方稱賢。

## 拼音

- yi4 cong2 wei2 ke4 jin1 wu3 nian2 ， nang2 zhong1 xiu1 se4 wu2 yi4 qian2 。
- sui1 feng2 e4 ke4 ru2 li4 she4 ， jiang4 shi2 bu2 gu4 jin1 fu3 quan2 。
- zi4 jin1 shang4 ke3 cha4 qi1 zi0 ， bu2 yong4 jie4 jin3 chang2 an1 mian2 。
- xing4 yong1 wai4 hu4 zong4 bu2 bi4 ， qie4 lei4 chen2 ping2 zuo3 ci4 chuan2 。
- zuo2 zhe3 xiao3 er2 zhi4 fan1 luo4 ， jian1 bu4 ke3 ba2 gao1 yu2 jian1 。
- xin1 yi2 guo4 yi4 shi3 chuo4 zuo4 ， wa3 guan1 zi4 mian3 yi2 huai4 chuan1 。
- da2 yun2 zao4 xia4 bu4 an1 shi4 ， yong1 juan4 wei4 zhong1 bin1 ji4 ri4 。
- ji1 ying1 zai4 bi4 chang2 che4 gou1 ， bing4 he4 shang1 xin1 huai2 jiu4 pi3 。
- you3 zi4 er2 ran2 er3 mo4 can2 ， wu2 yi3 ju4 ren2 wu2 zi4 chu4 。
- you4 si1 chu2 qing1 gu4 wu2 yu2 ， yi3 wo3 yang3 er3 he2 yuan4 ji2 。
- ren3 ji1 zhi1 he2 qie3 kun4 mian2 ， he2 wei2 mu4 tiao4 si1 you1 ran2 。
- er3 jin1 chang2 kong1 shang4 tu2 yi4 ， jie4 bao3 an1 de2 tong2 zhou1 xuan2 。
- ren2 sheng1 you3 ming4 gan1 dan4 bo2 ， an1 pin2 ting1 wo3 ge1 xun1 xian2 。
- gu3 lai2 ji1 ke3 di4 ke3 ren3 ， zui4 bao3 yi3 de2 fang1 cheng1 xian2 。

## 注释

## 译文

## 赏析
