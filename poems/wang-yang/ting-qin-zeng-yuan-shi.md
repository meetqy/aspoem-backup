---
id: wang-yang-ting-qin-zeng-yuan-shi
title: 聽琴贈遠師
titlePinyin: ting1 qin2 zeng4 yuan3 shi1
titleSlug: ting-qin-zeng-yuan-shi
author: 王洋
authorPinyin: wang2 yang2
authorSlug: wang-yang
dynasty: 宋
dynastyPinyin: song4
dynastySlug: song
tags: []
---

## 正文

- 世人傾耳聽繁音，太音古淡難爲聽。
- 有如廣庭題旌夏，或者驚遁疑有神。
- 當時舜牀調五絃，薰風煽物無窮人。
- 若言造化不愛翫，安得感君回陽春。
- 遺音相繼嗣者誰，窮山緇侣黄冠師。
- 非干此意樂窮靜，世路自與相参差。
- 我今試聽清風操，野鶴孤猿對殘照。
- 琅琊山下醉翁吟，分明撥向琴中調。
- 人言大弦如玉溫，小弦廉折亮以清。
- 春秋自是隔寒暑，天地不得令偕行。
- 豈如七弦轉十指，勁節諧音同到耳。
- 乃知造化在指端，豈但髙山與流水。
- 道人不肯長懷珍，亦曾挾藝遊車塵。
- 髙門八字驚未見，脱贈往往捐千純。
- 如今飄泊困長路，更覺世味難將迎。
- 應將感愴赴琴曲，一聽萬慮羅心兵。
- 道人勿苦生冰炭，古道須信非人情。
- 哀音果要洗俗耳，更去嬌弦三兩聲。

## 拼音

- shi4 ren2 qing1 er3 ting1 fan2 yin1 ， tai4 yin1 gu3 dan4 nan2 wei2 ting1 。
- you3 ru2 guang3 ting2 ti2 jing1 xia4 ， huo4 zhe3 jing1 dun4 yi2 you3 shen2 。
- dang1 shi2 shun4 chuang2 diao4 wu3 xian2 ， xun1 feng1 shan1 wu4 wu2 qiong2 ren2 。
- ruo4 yan2 zao4 hua4 bu2 ai4 wan2 ， an1 de2 gan3 jun1 hui2 yang2 chun1 。
- yi2 yin1 xiang1 ji4 si4 zhe3 shui2 ， qiong2 shan1 zi1 lü3 huang2 guan1 shi1 。
- fei1 gan1 ci3 yi4 le4 qiong2 jing4 ， shi4 lu4 zi4 yu3 xiang1 cen1 ci1 。
- wo3 jin1 shi4 ting1 qing1 feng1 cao1 ， ye3 he4 gu1 yuan2 dui4 can2 zhao4 。
- lang2 ya2 shan1 xia4 zui4 weng1 yin2 ， fen1 ming2 bo1 xiang4 qin2 zhong1 diao4 。
- ren2 yan2 da4 xian2 ru2 yu4 wen1 ， xiao3 xian2 lian2 zhe2 liang4 yi3 qing1 。
- chun1 qiu1 zi4 shi4 ge2 han2 shu3 ， tian1 di4 bu4 de2 ling4 xie2 xing2 。
- qi3 ru2 qi1 xian2 zhuan3 shi2 zhi3 ， jin4 jie2 xie2 yin1 tong2 dao4 er3 。
- nai3 zhi1 zao4 hua4 zai4 zhi3 duan1 ， qi3 dan4 gao1 shan1 yu3 liu2 shui3 。
- dao4 ren2 bu4 ken3 chang2 huai2 zhen1 ， yi4 ceng2 xie2 yi4 you2 ju1 chen2 。
- gao1 men2 ba1 zi4 jing1 wei4 jian4 ， tuo1 zeng4 wang3 wang3 juan1 qian1 chun2 。
- ru2 jin1 piao1 bo2 kun4 chang2 lu4 ， geng4 jue2 shi4 wei4 nan2 jiang1 ying2 。
- ying1 jiang1 gan3 chuang4 fu4 qin2 qu3 ， yi4 ting1 wan4 lü4 luo2 xin1 bing1 。
- dao4 ren2 wu4 ku3 sheng1 bing1 tan4 ， gu3 dao4 xu1 xin4 fei1 ren2 qing2 。
- ai1 yin1 guo3 yao4 xi3 su2 er3 ， geng4 qu4 jiao1 xian2 san1 liang3 sheng1 。

## 注释

## 译文

## 赏析
