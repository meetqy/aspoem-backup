---
id: wang-yang-ku-zhou-xiu-shi-qi-yi
title: 哭周秀實  其一
titlePinyin: ku1 zhou1 xiu4 shi2     qi2 yi1
titleSlug: ku-zhou-xiu-shi-qi-yi
author: 王洋
authorPinyin: wang2 yang2
authorSlug: wang-yang
dynasty: 宋
dynastyPinyin: song4
dynastySlug: song
tags: []
---

## 正文

- 餘英初約轉舡蓬，二載廬陵郡課同。
- 官簿縱居時俊後，詩名舊列昔賢中。
- 三斟屢酌前溪月，一瞬曾帆下渚風。
- 千里音容從此絕，夢隨江水遠朝東。

## 拼音

- yu2 ying1 chu1 yue1 zhuan3 chuan2 peng2 ， er4 zai4 lu2 ling2 jun4 ke4 tong2 。
- guan1 bo2 zong4 ju1 shi2 jun4 hou4 ， shi1 ming2 jiu4 lie4 xi1 xian2 zhong1 。
- san1 zhen1 lü3 zhuo2 qian2 xi1 yue4 ， yi2 shun4 ceng2 fan1 xia4 zhu3 feng1 。
- qian1 li3 yin1 rong2 cong2 ci3 jue2 ， meng4 sui2 jiang1 shui3 yuan3 chao2 dong1 。

## 注释

## 译文

## 赏析
