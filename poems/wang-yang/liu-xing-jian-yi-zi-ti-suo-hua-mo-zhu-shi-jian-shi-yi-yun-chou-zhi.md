---
id: wang-yang-liu-xing-jian-yi-zi-ti-suo-hua-mo-zhu-shi-jian-shi-yi-yun-chou-zhi
title: 劉行簡以自題所畫墨竹詩見示依韻酬之
titlePinyin: liu2 xing2 jian3 yi3 zi4 ti2 suo3 hua4 mo4 zhu2 shi1 jian4 shi4 yi1 yun4 chou2 zhi1
titleSlug: liu-xing-jian-yi-zi-ti-suo-hua-mo-zhu-shi-jian-shi-yi-yun-chou-zhi
author: 王洋
authorPinyin: wang2 yang2
authorSlug: wang-yang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 買花無謀謀買竹，少陵未必甘同谷。
- 索酒缾空方索茶，陶水終慚錦茵宿。
- 我生絕意鶴背錢，犯分猶貪竹間肉。
- 穠華穩付桃李春，寂寞頗疑松柏獨。
- 自逢劉叟用意好，錢不看囊不羞忸。
- 誤身冠在竹皮寬，比酒葉宜衫色綠。
- 如翁須著第一流，藝能飽勝三千秋。
- 少名數輩列青士，語放干雲封素侯。
- 詩成自寫真三絕，筆下琅玕手中鐵。
- 若須推轂極清髙，有待朝天寒栗烈。

## 拼音

- mai3 hua1 wu2 mou2 mou2 mai3 zhu2 ， shao3 ling2 wei4 bi4 gan1 tong2 gu3 。
- suo3 jiu3 ping2 kong1 fang1 suo3 cha2 ， tao2 shui3 zhong1 can2 jin3 yin1 su4 。
- wo3 sheng1 jue2 yi4 he4 bei4 qian2 ， fan4 fen1 you2 tan1 zhu2 jian4 rou4 。
- nong2 hua2 wen3 fu4 tao2 li3 chun1 ， ji4 mo4 po1 yi2 song1 bai3 du2 。
- zi4 feng2 liu2 sou3 yong4 yi4 hao3 ， qian2 bu2 kan4 nang2 bu4 xiu1 niu3 。
- wu4 shen1 guan1 zai4 zhu2 pi2 kuan1 ， bi3 jiu3 ye4 yi2 shan1 se4 lü4 。
- ru2 weng1 xu1 zhu4 di4 yi1 liu2 ， yi4 neng2 bao3 sheng4 san1 qian1 qiu1 。
- shao3 ming2 shu4 bei4 lie4 qing1 shi4 ， yu3 fang4 gan1 yun2 feng1 su4 hou2 。
- shi1 cheng2 zi4 xie3 zhen1 san1 jue2 ， bi3 xia4 lang2 gan1 shou3 zhong1 tie3 。
- ruo4 xu1 tui1 gu3 ji2 qing1 gao1 ， you3 dai4 chao2 tian1 han2 li4 lie4 。

## 注释

## 译文

## 赏析
