---
id: wang-yang-dai-xu-si-yuan-xie-zhang-ji-wan
title: 代徐思遠謝張季萬
titlePinyin: dai4 xu2 si1 yuan3 xie4 zhang1 ji4 wan4
titleSlug: dai-xu-si-yuan-xie-zhang-ji-wan
author: 王洋
authorPinyin: wang2 yang2
authorSlug: wang-yang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 淳風嘆遼遠，友道傷澆漓。
- 交情比一線，斷續同羈縻。
- 仁惇既難合，義重亦不支。
- 寒谷少温律，衡門自寒扉。
- 亦聞豪俠地，風月滿臺池。
- 可憐伏雌客，出往無所施。
- 淮鄉有病客，波浪逐淪彌。
- 中流失舟檝，宛在水中泜。
- 請叙先世德，繚遶窮方維。
- 始奉華陰組，繼迹東南馳。
- 道有海內譽，經爲淮上師。
- 聞風事鑽仰，極力忘憊疲。
- 求精析晉豕，辨僞正褒漦。
- 大逐千里鵬，小察一寸鰭。
- 旌善類騁駿，誅姦如戮鯢。
- 魚蟲蛙蝦蛤，瑣瑣俱不遺。
- 筆陣驥逸野，詞鋒江斬螭。
- 導江派海尾，疏源河鑿岯。
- 立言經寓宇，刊行結防隄。
- 禮樂尊中國，春秋揮四夷。
- 書謡切頌帝，詩化淑歌妃。
- 德苑心潛遠，文帷性自嬉。
- 謀心千古近，張目萬人睢。
- 觀範推難習，同肩歎莫追。
- 窮榮探沓默，測遠極奫而。
- 奚事千張錦，真成一角犀。
- 聽言真靡靡，觀行自披披。
- 里薦書頻上，天恩澤屢垂。
- 翼沖宜遂奮，羽困奈輕摧。
- 賤子承前緒，遺蹤恨久違。
- 智髙思引望，愚下顧難移。
- 前業皆紛放，今懷孰怨咨。
- 志存宜自勵，聰失僕安祈。
- 碌碌追香餌，規規拾腐劙。
- 戴盆思倬漢，屋蔀蔽朝曦。
- 流落真難似，衣冠愧未宜。
- 敢思千里潤，但覬一環溪。
- 自分無修翮，何人整困泥。
- 及門初著足，投分乃知歸。
- 袞袞窺儒海，汪汪見量陂。
- 風流饒灑落，矩度盡逶迤。
- 附尾蠅方借，餘斑豹幸窺。
- 自從柸與共，不覺歲踰朞。
- 飲德初難料，蒙庥久尚疑。
- 篇章時繼續，杖屦屢追隨。
- 乍履雲衢便，俱亡客路危。
- 與錢寬剩酒，裹飯接殘炊。
- 揣質恩奚自，知公德不漓。
- 煦濡三尺澤，和暖一囊衣。
- 盛事真驚俗，神髙解起痿。
- 老軀財脫病，稚子孰言肥。
- 慰薦增今喜，栽培任夙期。
- 此身如寄託，畢願服耕耛。
- 悲此孤根弱，愁先百草萎。
- 名卿宜達理，直道不容私。
- 飲德寧辭醉，餐和不恨饑。
- 頓忘前事迫，復慮異時悲。
- 東閣雖開館，淄川只下帷。
- 可能嘗燕樂，獨肯念貧羸。
- 肉骨非無藥，還生信有醫。
- 論情惟藉口，此病敢言腓。
- 枯鮒長思水，官蛙幸給糜。
- 承庥宜足矣，去德如何之。
- 道義終祈合，形骸聽易睽。
- 借籌難獻策，罄竹莫陳詞。
- 君子真雄觀，幽人乏令姿。
- 甘貪寧守魯，事大復貧齊。
- 已佩添年藥，還吟起病詩。
- 命疏從我薄，情解爲君怡。
- 聊述蕪詞拙，章成復自嗤。

## 拼音

- chun2 feng1 tan4 liao2 yuan3 ， you3 dao4 shang1 jiao1 li2 。
- jiao1 qing0 bi3 yi2 xian4 ， duan4 xu4 tong2 ji1 mi2 。
- ren2 dun1 ji4 nan2 he2 ， yi4 zhong4 yi4 bu4 zhi1 。
- han2 gu3 shao3 wen1 lü4 ， heng2 men2 zi4 han2 fei1 。
- yi4 wen2 hao2 xia2 di4 ， feng1 yue4 man3 tai2 chi2 。
- ke3 lian2 fu2 ci2 ke4 ， chu1 wang3 wu2 suo3 shi1 。
- huai2 xiang1 you3 bing4 ke4 ， bo1 lang4 zhu2 lun2 mi2 。
- zhong1 liu2 shi1 zhou1 ji2 ， wan3 zai4 shui3 zhong1 zhi1 。
- qing3 xu4 xian1 shi4 de2 ， liao2 rao4 qiong2 fang1 wei2 。
- shi3 feng4 hua2 yin1 zu3 ， ji4 ji4 dong1 nan2 chi2 。
- dao4 you3 hai3 nei4 yu4 ， jing1 wei2 huai2 shang4 shi1 。
- wen2 feng1 shi4 zuan1 yang3 ， ji2 li4 wang4 bei4 pi2 。
- qiu2 jing1 xi1 jin4 shi3 ， bian4 wei3 zheng4 bao1 chi2 。
- da4 zhu2 qian1 li3 peng2 ， xiao3 cha2 yi2 cun4 qi2 。
- jing1 shan4 lei4 cheng3 jun4 ， zhu1 jian1 ru2 lu4 ni2 。
- yu2 chong2 wa1 xia1 ha2 ， suo3 suo3 ju4 bu4 yi2 。
- bi3 zhen4 ji4 yi4 ye3 ， ci2 feng1 jiang1 zhan3 chi1 。
- dao3 jiang1 pai4 hai3 wei3 ， shu1 yuan2 he2 zao2 pi1 。
- li4 yan2 jing1 yu4 yu3 ， kan1 xing2 jie2 fang2 di1 。
- li3 le4 zun1 zhong1 guo2 ， chun1 qiu1 hui1 si4 yi2 。
- shu1 yao2 qie4 song4 di4 ， shi1 hua4 shu1 ge1 fei1 。
- de2 yuan4 xin1 qian2 yuan3 ， wen2 wei2 xing4 zi4 xi1 。
- mou2 xin1 qian1 gu3 jin4 ， zhang1 mu4 wan4 ren2 sui1 。
- guan1 fan4 tui1 nan2 xi2 ， tong2 jian1 tan4 mo4 zhui1 。
- qiong2 rong2 tan4 ta4 mo4 ， ce4 yuan3 ji2 yun1 er2 。
- xi1 shi4 qian1 zhang1 jin3 ， zhen1 cheng2 yi4 jiao3 xi1 。
- ting1 yan2 zhen1 mi2 mi2 ， guan1 xing2 zi4 pi1 pi1 。
- li3 jian4 shu1 bin1 shang4 ， tian1 en1 ze2 lü3 chui2 。
- yi4 chong1 yi2 sui4 fen4 ， yu3 kun4 nai4 qing1 cui1 。
- jian4 zi3 cheng2 qian2 xu4 ， yi2 zong1 hen4 jiu3 wei2 。
- zhi4 gao1 si1 yin3 wang4 ， yu2 xia4 gu4 nan2 yi2 。
- qian2 ye4 jie1 fen1 fang4 ， jin1 huai2 shu2 yuan4 zi1 。
- zhi4 cun2 yi2 zi4 li4 ， cong1 shi1 pu2 an1 qi2 。
- lu4 lu4 zhui1 xiang1 er3 ， gui1 gui1 shi2 fu3 li2 。
- dai4 pen2 si1 zhuo1 han4 ， wu1 bu4 bi4 chao2 xi1 。
- liu2 luo4 zhen1 nan2 si4 ， yi1 guan1 kui4 wei4 yi2 。
- gan3 si1 qian1 li3 run4 ， dan4 ji4 yi4 huan2 xi1 。
- zi4 fen1 wu2 xiu1 he2 ， he2 ren2 zheng3 kun4 ni2 。
- ji2 men2 chu1 zhu4 zu2 ， tou2 fen1 nai3 zhi1 gui1 。
- gun3 gun3 kui1 ru2 hai3 ， wang1 wang1 jian4 liang2 bei1 。
- feng1 liu2 rao2 sa3 luo4 ， ju3 du4 jin4 wei1 yi2 。
- fu4 wei3 ying2 fang1 jie4 ， yu2 ban1 bao4 xing4 kui1 。
- zi4 cong2 bei1 yu3 gong4 ， bu4 jue2 sui4 yu2 ji1 。
- yin3 de2 chu1 nan2 liao4 ， meng2 xiu1 jiu3 shang4 yi2 。
- pian1 zhang1 shi2 ji4 xu4 ， zhang4 ju4 lü3 zhui1 sui2 。
- zha4 lü3 yun2 qu2 bian4 ， ju4 wang2 ke4 lu4 wei1 。
- yu3 qian2 kuan1 sheng4 jiu3 ， guo3 fan4 jie1 can2 chui1 。
- chuai1 zhi4 en1 xi1 zi4 ， zhi1 gong1 de2 bu4 li2 。
- xu4 ru2 san1 chi3 ze2 ， he2 nuan3 yi4 nang2 yi1 。
- sheng4 shi4 zhen1 jing1 su2 ， shen2 gao1 jie3 qi3 wei3 。
- lao3 qu1 cai2 tuo1 bing4 ， zhi4 zi3 shu2 yan2 fei2 。
- wei4 jian4 zeng1 jin1 xi3 ， zai1 pei2 ren4 su4 qi1 。
- ci3 shen1 ru2 ji4 tuo1 ， bi4 yuan4 fu2 geng1 chi2 。
- bei1 ci3 gu1 gen1 ruo4 ， chou2 xian1 bai3 cao3 wei3 。
- ming2 qing1 yi2 da2 li3 ， zhi2 dao4 bu4 rong2 si1 。
- yin3 de2 ning2 ci2 zui4 ， can1 he2 bu2 hen4 ji1 。
- dun4 wang4 qian2 shi4 po4 ， fu4 lü4 yi4 shi2 bei1 。
- dong1 ge2 sui1 kai1 guan3 ， zi1 chuan1 zhi1 xia4 wei2 。
- ke3 neng2 chang2 yan4 le4 ， du2 ken3 nian4 pin2 lei2 。
- rou4 gu3 fei1 wu2 yao4 ， huan2 sheng1 xin4 you3 yi1 。
- lun4 qing2 wei2 jie4 kou3 ， ci3 bing4 gan3 yan2 fei2 。
- ku1 fu4 chang2 si1 shui3 ， guan1 wa1 xing4 gei3 mi2 。
- cheng2 xiu1 yi2 zu2 yi3 ， qu4 de2 ru2 he2 zhi1 。
- dao4 yi4 zhong1 qi2 he2 ， xing2 hai2 ting1 yi4 kui2 。
- jie4 chou2 nan2 xian4 ce4 ， qing4 zhu2 mo4 chen2 ci2 。
- jun1 zi3 zhen1 xiong2 guan1 ， you1 ren2 fa2 ling4 zi1 。
- gan1 tan1 ning2 shou3 lu3 ， shi4 da4 fu4 pin2 qi2 。
- yi3 pei4 tian1 nian2 yao4 ， huan2 yin2 qi3 bing4 shi1 。
- ming4 shu1 cong2 wo3 bao2 ， qing2 jie3 wei2 jun1 yi2 。
- liao2 shu4 wu2 ci2 zhuo1 ， zhang1 cheng2 fu4 zi4 chi1 。

## 注释

## 译文

## 赏析
