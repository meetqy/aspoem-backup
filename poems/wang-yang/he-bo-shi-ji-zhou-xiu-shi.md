---
id: wang-yang-he-bo-shi-ji-zhou-xiu-shi
title: 和伯氏寄周秀實
titlePinyin: he2 bo2 shi4 ji4 zhou1 xiu4 shi2
titleSlug: he-bo-shi-ji-zhou-xiu-shi
author: 王洋
authorPinyin: wang2 yang2
authorSlug: wang-yang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 相親即嘘濡，相忘即江湖。
- 事理去取間，情分乃異區。
- 周侯瑚璉器，晚乃擲道途。
- 異書窺蔡叟，潛論發王符。
- 夜諷恒至卯，朝飯或逾晡。
- 置之轉徙流，奈此臭味殊。
- 置之翰墨場，勇往無於菟。
- 雖乏三寸舌，自保千金軀。
- 山巔富蔬菜，渚牙長菰蒲。
- 屈曲一徑寬，於焉寄其孥。
- 非藥亦非餌，問君何歡娛。
- 所樂麋鹿游，緇白初不渝。
- 我於聞道新，齧肺方噬膚。
- 喜翁新經過，已辦煮瓠壺。
- 我有甑中塵，翁無竹裏廚。
- 相見期一笑，良勝醉叫呼。
- 水花正充容，小𣏾隨輕鳬。

## 拼音

- xiang1 qin1 ji2 xu1 ru2 ， xiang1 wang4 ji2 jiang1 hu2 。
- shi4 li3 qu4 qu3 jian4 ， qing2 fen4 nai3 yi4 qu1 。
- zhou1 hou2 hu2 lian3 qi4 ， wan3 nai3 zhi4 dao4 tu2 。
- yi4 shu1 kui1 cai4 sou3 ， qian2 lun4 fa1 wang2 fu2 。
- ye4 feng3 heng2 zhi4 mao3 ， chao2 fan4 huo4 yu2 bu1 。
- zhi4 zhi1 zhuan3 xi3 liu2 ， nai4 ci3 chou4 wei4 shu1 。
- zhi4 zhi1 han4 mo4 chang3 ， yong3 wang3 wu2 wu1 tu2 。
- sui1 fa2 san1 cun4 she2 ， zi4 bao3 qian1 jin1 qu1 。
- shan1 dian1 fu4 shu1 cai4 ， zhu3 ya2 chang2 gu1 pu2 。
- qu1 qu3 yi2 jing4 kuan1 ， wu1 yan1 ji4 qi2 nu2 。
- fei1 yao4 yi4 fei1 er3 ， wen4 jun1 he2 huan1 yu2 。
- suo3 le4 mi2 lu4 you2 ， zi1 bai2 chu1 bu4 yu2 。
- wo3 wu1 wen2 dao4 xin1 ， nie4 fei4 fang1 shi4 fu1 。
- xi3 weng1 xin1 jing1 guo4 ， yi3 ban4 zhu3 hu4 hu2 。
- wo3 you3 zeng4 zhong1 chen2 ， weng1 wu2 zhu2 li3 chu2 。
- xiang1 jian4 qi1 yi2 xiao4 ， liang2 sheng4 zui4 jiao4 hu1 。
- shui3 hua1 zheng4 chong1 rong2 ， xiao3 𣏾 sui2 qing1 fu2 。

## 注释

## 译文

## 赏析
