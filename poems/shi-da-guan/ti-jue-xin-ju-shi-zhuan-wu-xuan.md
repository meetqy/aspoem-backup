---
id: shi-da-guan-ti-jue-xin-ju-shi-zhuan-wu-xuan
title: 題覺心居士轉物軒
titlePinyin: ti2 jue2 xin1 ju1 shi4 zhuan3 wu4 xuan1
titleSlug: ti-jue-xin-ju-shi-zhuan-wu-xuan
author: 釋大觀
authorPinyin: shi4 da4 guan1
authorSlug: shi-da-guan
dynasty: 宋
dynastyPinyin: song4
dynastySlug: song
tags: []
---

## 正文

- 兩沼灧寒碧，一堂納寬閒。
- 高柳逢春新翠展，寒梅霽雪清香繁。
- 好本栽培常爛熳，四序芳馨看互換。
- 雜華境徧剎塵中，十波羅蜜更主伴。
- 覺心隠几隨彷徉，六用俱妙無可降。
- 跏趺不語亦不默，篆煙一縷春晝長。
- 釋迦老子何所見，教譚三百皆方便。
- 就中一處最親切，轉物不爲物所轉。
- 此堂物物元無殊，隨人受用有親疎。
- 塵塵攝入大毗盧，應笑本來物無轉亦無。

## 拼音

- liang3 zhao3 yan4 han2 bi4 ， yi4 tang2 na4 kuan1 xian2 。
- gao1 liu3 feng2 chun1 xin1 cui4 zhan3 ， han2 mei2 ji4 xue3 qing1 xiang1 fan2 。
- hao3 ben3 zai1 pei2 chang2 lan4 man4 ， si4 xu4 fang1 xin1 kan4 hu4 huan4 。
- za2 hua2 jing4 bian4 cha4 chen2 zhong1 ， shi2 bo1 luo2 mi4 geng4 zhu3 ban4 。
- jue2 xin1 yin3 ji3 sui2 fang3 yang2 ， liu4 yong4 ju4 miao4 wu2 ke3 jiang4 。
- jia1 fu1 bu4 yu3 yi4 bu2 mo4 ， zhuan4 yan1 yi4 lü3 chun1 zhou4 chang2 。
- shi4 jia1 lao3 zi3 he2 suo3 jian4 ， jiao4 tan2 san1 bai3 jie1 fang1 bian4 。
- jiu4 zhong1 yi4 chu3 zui4 qin1 qie4 ， zhuan3 wu4 bu4 wei2 wu4 suo3 zhuan3 。
- ci3 tang2 wu4 wu4 yuan2 wu2 shu1 ， sui2 ren2 shou4 yong4 you3 qin1 shu1 。
- chen2 chen2 she4 ru4 da4 pi2 lu2 ， ying1 xiao4 ben3 lai2 wu4 wu2 zhuan3 yi4 wu2 。

## 注释

## 译文

## 赏析
