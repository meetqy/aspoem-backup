---
id: liu-zong-yuan-zhen-fu
title: 貞符
titlePinyin: zhen1 fu2
titleSlug: zhen-fu
author: 柳宗元
authorPinyin: liu3 zong1 yuan2
authorSlug: liu-zong-yuan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 於穆敬德，黎人皇之。
- 惟貞厥符，浩浩將之。
- 仁函于膚，刃莫畢屠。
- 澤熯于爨，𩰾炎以澣。
- 殄厥兇德，乃敺乃夷。
- 懿其休風，是喣是吹。
- 父子熙熙，相寧以嬉。
- 賦徹而藏，厚我糗粻。
- 刑輕以清，我肌靡傷。
- 貽我子孫，百代是康。
- 十聖嗣于理，仁后之子。
- 子思孝父，易患于已。
- 拱之戴之，神具爾宜。
- 載揚于雅，承天之嘏。
- 天之誠神，宜鑒于仁。
- 神之曷依，宜仁之歸。
- 濮沿于北，祝栗于南。
- 幅員西東，祗一乃心。
- 祝唐之紀，後天罔墜。
- 祝皇之壽，與地咸久。
- 曷徒祝之，心誠篤之。
- 神協人同，道以告之。
- 俾彌億萬年，不震不危。
- 我代之延，永永毗之。
- 仁增以崇，曷不爾思。
- 有號于天，僉曰嗚呼。
- 咨爾皇靈，無替厥符。

## 拼音

- wu1 mu4 jing4 de2 ， li2 ren2 huang2 zhi1 。
- wei2 zhen1 jue2 fu2 ， hao4 hao4 jiang1 zhi1 。
- ren2 han2 yu2 fu1 ， ren4 mo4 bi4 tu2 。
- ze2 han4 yu2 cuan4 ，𩰾 yan2 yi3 huan4 。
- tian3 jue2 xiong1 de2 ， nai3 qu1 nai3 yi2 。
- yi4 qi2 xiu1 feng1 ， shi4 xu3 shi4 chui1 。
- fu4 zi3 xi1 xi1 ， xiang1 ning2 yi3 xi1 。
- fu4 che4 er2 cang2 ， hou4 wo3 qiu3 zhang1 。
- xing2 qing1 yi3 qing1 ， wo3 ji1 mi2 shang1 。
- yi2 wo3 zi3 sun1 ， bai3 dai4 shi4 kang1 。
- shi2 sheng4 si4 yu2 li3 ， ren2 hou4 zhi1 zi3 。
- zi3 si1 xiao4 fu4 ， yi4 huan4 yu2 yi3 。
- gong3 zhi1 dai4 zhi1 ， shen2 ju4 er3 yi2 。
- zai4 yang2 yu2 ya3 ， cheng2 tian1 zhi1 gu3 。
- tian1 zhi1 cheng2 shen2 ， yi2 jian4 yu2 ren2 。
- shen2 zhi1 he2 yi1 ， yi2 ren2 zhi1 gui1 。
- pu2 yan2 yu2 bei3 ， zhu4 li4 yu2 nan2 。
- fu2 yuan2 xi1 dong1 ， zhi1 yi4 nai3 xin1 。
- zhu4 tang2 zhi1 ji4 ， hou4 tian1 wang3 zhui4 。
- zhu4 huang2 zhi1 shou4 ， yu3 di4 xian2 jiu3 。
- he2 tu2 zhu4 zhi1 ， xin1 cheng2 du3 zhi1 。
- shen2 xie2 ren2 tong2 ， dao4 yi3 gao4 zhi1 。
- bi3 mi2 yi4 wan4 nian2 ， bu2 zhen4 bu4 wei1 。
- wo3 dai4 zhi1 yan2 ， yong3 yong3 pi2 zhi1 。
- ren2 zeng1 yi3 chong2 ， he2 bu4 er3 si1 。
- you3 hao4 yu2 tian1 ， qian1 yue1 wu1 hu1 。
- zi1 er3 huang2 ling2 ， wu2 ti4 jue2 fu2 。

## 注释

## 译文

## 赏析
