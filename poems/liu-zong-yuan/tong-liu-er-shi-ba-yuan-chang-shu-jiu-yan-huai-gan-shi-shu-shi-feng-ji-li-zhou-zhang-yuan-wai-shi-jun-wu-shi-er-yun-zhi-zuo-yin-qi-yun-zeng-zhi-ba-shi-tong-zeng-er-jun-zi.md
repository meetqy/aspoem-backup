---
id: liu-zong-yuan-tong-liu-er-shi-ba-yuan-chang-shu-jiu-yan-huai-gan-shi-shu-shi-feng-ji-li-zhou-zhang-yuan-wai-shi-jun-wu-shi-er-yun-zhi-zuo-yin-qi-yun-zeng-zhi-ba-shi-tong-zeng-er-jun-zi
title: 同劉二十八院長述舊言懷感時書事奉寄澧州張員外使君五十二韻之作因其韻增至八十通贈二君子
titlePinyin: tong2 liu2 er4 shi2 ba1 yuan4 chang2 shu4 jiu4 yan2 huai2 gan3 shi2 shu1 shi4 feng4 ji4 li3 zhou1 zhang1 yuan2 wai4 shi3 jun1 wu3 shi2 er4 yun4 zhi1 zuo4 yin1 qi2 yun4 zeng1 zhi4 ba1 shi2 tong1 zeng4 er4 jun1 zi3
titleSlug: tong-liu-er-shi-ba-yuan-chang-shu-jiu-yan-huai-gan-shi-shu-shi-feng-ji-li-zhou-zhang-yuan-wai-shi-jun-wu-shi-er-yun-zhi-zuo-yin-qi-yun-zeng-zhi-ba-shi-tong-zeng-er-jun-zi
author: 柳宗元
authorPinyin: liu3 zong1 yuan2
authorSlug: liu-zong-yuan
dynasty: 唐
dynastyPinyin: tang2
dynastySlug: tang
tags: []
---

## 正文

- 弱歲游玄圃，先容幸棄瑕。
- 名勞長者記，文許後生誇。
- 鷃翼嘗披隼，蓬心類倚麻。
- 繼酬天祿署，俱尉甸侯家。
- 憲府初收迹，丹墀共拜嘉。
- 分行參瑞獸，傳點亂宮鴉。
- 執簡寧循枉，持書每去邪。
- 鸞鳳標魏闕，熊武負崇牙。
- 辨色宜相顧，傾心自不譁。
- 金爐仄流月，紫殿啓晨赮。
- 未竟遷喬樂，俄成失路嗟。
- 還如渡遼水，更似謫長沙。
- 別怨秦城暮，途窮越嶺斜。
- 訟庭閒枳棘，候吏逐麋䴥。
- 三載皇恩暢，千年聖曆遐。
- 朝宗延駕海，師役罷梁溠。
- 京邑搜貞幹，南宮步渥洼。
- 世惟材是梓，人仰驥中驊。
- 歘刺苗人地，仍逾贛石崖。
- 禮容垂珌琫，戍備響錏鍜。
- 寵即郎官舊，威從太守加。
- 建旟翻鷙鳥，負弩繞文蛇。
- 冊府榮八命，中闈盛六珈。
- 肯隨胡質矯，方惡馬融奢。
- 褒德符新換，懷仁道併遮。
- 俗嫌龍節晚，朝訝介圭賒。
- 禹貢輸苞匭，周官賦秉秅。
- 雄風吞七澤，異產控三巴。
- 即事觀農稼，因時展物華。
- 秋原被蘭葉，春渚漲桃花。
- 令肅軍無擾，程懸市禁貰。
- 不應虞竭澤，寧復歎棲苴。
- 蹀躞騶先駕，籠銅鼓報衙。
- 染毫東國素，濡印錦溪砂。
- 貨積舟難泊，人歸山倍畬。
- 吳歈工折柳，楚舞舊傳芭。
- 隱几松爲曲，傾罇石作汙。
- 寒初榮橘柚，夏首薦枇杷。
- 祀變荆巫禱，風移魯婦髽。
- 已聞施愷悌，還覩正奇衺。
- 慕友慚連璧，言姻喜附葭。
- 沈埋全死地，流落半生涯。
- 入郡腰恒折，逢人手盡叉。
- 敢辭親耻汙，唯恐長疵瘕。
- 善幻迷冰火，齊諧笑柏塗。
- 東門牛屢飯，中散蝨空爬。
- 逸戲看猿鬬，殊音辨馬撾。
- 渚行狐作孽，林宿鳥爲𣩈。
- 同病憂能老，新聲厲似姱。
- 豈知千仞墜，秖爲一毫差。
- 守道甘長絕，明心欲自𠜲。
- 貯愁聽夜雨，隔淚數殘葩。
- 梟族音常聒，豺羣喙競呀。
- 岸蘆翻毒蜃，磎竹鬬狂 {广/秝/牛}。
- 野鶩行看弋，江魚或共扠。
- 瘴氛恒積潤，訛火亟生煆。
- 耳靜煩喧蟻，魂驚怯怒蛙。
- 風枝散陳葉，霜蔓綖寒瓜。
- 霧密前山桂，冰枯曲沼蕸。
- 思鄉比莊舄，遯世遇眭夸。
- 漁舍茨荒草，村橋臥古槎。
- 御寒衾用罽，挹水勺仍椰。
- 窗蠹惟潛蝎，甍涎競綴蝸。
- 引泉開故竇，護藥插新笆。
- 樹怪花因槲，蟲憐目待蝦。
- 驟歌喉易嗄，饒醉鼻成皻。
- 曳捶牽羸馬，垂簑牧艾豭。
- 已看能類鼈，猶訝雉爲鷨。
- 誰采中原菽，徒巾下澤車。
- 俚兒供苦筍，傖父饋酸樝。
- 勸策扶危杖，邀持當酒茶。
- 道流徵短褐，禪客會袈裟。
- 香飯舂菰米，珍蔬折五茄。
- 方期飲甘露，更欲吸流霞。
- 屋鼠從穿兀，林狙任攫拏。
- 春衫裁白紵，朝帽挂烏紗。
- 屢歎恢恢網，頻搖肅肅罝。
- 衰榮因蓂莢，盈缺幾蝦蟇。
- 路識溝邊柳，城聞隴上笳。
- 共思捐佩處，千騎擁青緺。

## 拼音

- ruo4 sui4 you2 xuan2 pu3 ， xian1 rong2 xing4 qi4 xia2 。
- ming2 lao2 chang2 zhe3 ji4 ， wen2 xu1 hou4 sheng1 kua1 。
- yan4 yi4 chang2 pi1 sun3 ， peng2 xin1 lei4 yi3 ma2 。
- ji4 chou2 tian1 lu4 shu3 ， ju4 wei4 dian4 hou2 jia1 。
- xian4 fu3 chu1 shou1 ji4 ， dan1 chi2 gong4 bai4 jia1 。
- fen1 hang2 can1 rui4 shou4 ， chuan2 dian3 luan4 gong1 ya1 。
- zhi2 jian3 ning2 xun2 wang3 ， chi2 shu1 mei3 qu4 xie2 。
- luan2 feng4 biao1 wei4 que4 ， xiong2 wu3 fu4 chong2 ya2 。
- bian4 se4 yi2 xiang1 gu4 ， qing1 xin1 zi4 bu4 hua2 。
- jin1 lu2 ze4 liu2 yue4 ， zi3 dian4 qi3 chen2 xia2 。
- wei4 jing4 qian1 qiao2 le4 ， e2 cheng2 shi1 lu4 jie1 。
- huan2 ru2 du4 liao2 shui3 ， geng4 si4 zhe2 chang2 sha1 。
- bie2 yuan4 qin2 cheng2 mu4 ， tu2 qiong2 yue4 ling3 xie2 。
- song4 ting2 xian2 zhi3 ji2 ， hou4 li4 zhu2 mi2 䴥。
- san1 zai4 huang2 en1 chang4 ， qian1 nian2 sheng4 li4 xia2 。
- chao2 zong1 yan2 jia4 hai3 ， shi1 yi4 ba4 liang2 zha4 。
- jing1 yi4 sou1 zhen1 gan4 ， nan2 gong1 bu4 wo4 wa1 。
- shi4 wei2 cai2 shi4 zi3 ， ren2 yang3 ji4 zhong1 hua2 。
- xu1 ci4 miao2 ren2 di4 ， reng2 yu2 gan4 shi2 ya2 。
- li3 rong2 chui2 bi4 beng3 ， shu4 bei4 xiang3 ya1 xia2 。
- chong3 ji2 lang2 guan1 jiu4 ， wei1 cong2 tai4 shou3 jia1 。
- jian4 yu2 fan1 zhi4 niao3 ， fu4 nu3 rao4 wen2 she2 。
- ce4 fu3 rong2 ba1 ming4 ， zhong1 wei2 sheng4 liu4 jia1 。
- ken3 sui2 hu2 zhi4 jiao3 ， fang1 e4 ma3 rong2 she1 。
- bao1 de2 fu2 xin1 huan4 ， huai2 ren2 dao4 bing4 zhe1 。
- su2 xian2 long2 jie2 wan3 ， chao2 ya4 jie4 gui1 she1 。
- yu3 gong4 shu1 bao1 gui3 ， zhou1 guan1 fu4 bing3 cha2 。
- xiong2 feng1 tun1 qi1 ze2 ， yi4 chan3 kong4 san1 ba1 。
- ji2 shi4 guan1 nong2 jia4 ， yin1 shi2 zhan3 wu4 hua2 。
- qiu1 yuan2 bei4 lan2 ye4 ， chun1 zhu3 zhang3 tao2 hua1 。
- ling4 su4 jun1 wu2 rao3 ， cheng2 xuan2 shi4 jin4 shi4 。
- bu4 ying1 yu2 jie2 ze2 ， ning2 fu4 tan4 qi1 ju1 。
- die2 xie4 zou1 xian1 jia4 ， long2 tong2 gu3 bao4 ya2 。
- ran3 hao2 dong1 guo2 su4 ， ru2 yin4 jin3 xi1 sha1 。
- huo4 ji1 zhou1 nan2 bo2 ， ren2 gui1 shan1 bei4 she1 。
- wu2 yu2 gong1 zhe2 liu3 ， chu3 wu3 jiu4 chuan2 ba1 。
- yin3 ji3 song1 wei2 qu3 ， qing1 zun1 shi2 zuo4 wu1 。
- han2 chu1 rong2 ju2 you4 ， xia4 shou3 jian4 pi2 pa0 。
- si4 bian4 jing1 wu1 dao3 ， feng1 yi2 lu3 fu4 zhua1 。
- yi3 wen2 shi1 kai3 ti4 ， huan2 du3 zheng4 qi2 xie2 。
- mu4 you3 can2 lian2 bi4 ， yan2 yin1 xi3 fu4 jia1 。
- shen3 mai2 quan2 si3 di4 ， liu2 luo4 ban4 sheng1 ya2 。
- ru4 jun4 yao1 heng2 zhe2 ， feng2 ren2 shou3 jin4 cha1 。
- gan3 ci2 qin1 chi3 wu1 ， wei2 kong3 chang2 ci1 jia3 。
- shan4 huan4 mi2 bing1 huo3 ， qi2 xie2 xiao4 bai3 tu2 。
- dong1 men2 niu2 lü3 fan4 ， zhong1 san4 shi1 kong1 pa2 。
- yi4 xi4 kan4 yuan2 dou4 ， shu1 yin1 bian4 ma3 zhua1 。
- zhu3 xing2 hu2 zuo4 nie4 ， lin2 su4 niao3 wei2 𣩈。
- tong2 bing4 you1 neng2 lao3 ， xin1 sheng1 li4 si4 kua1 。
- qi3 zhi1 qian1 ren4 zhui4 ， zhi3 wei2 yi4 hao2 cha4 。
- shou3 dao4 gan1 chang2 jue2 ， ming2 xin1 yu4 zi4 𠜲。
- zhu4 chou2 ting1 ye4 yu3 ， ge2 lei4 shu4 can2 pa1 。
- xiao1 zu2 yin1 chang2 guo1 ， chai2 qun2 hui4 jing4 ya0 。
- an4 lu2 fan1 du2 shen4 ， xi1 zhu2 dou4 kuang2  { guang3 / li4 / niu2 }。
- ye3 wu4 xing2 kan4 yi4 ， jiang1 yu2 huo4 gong4 cha1 。
- zhang4 fen1 heng2 ji1 run4 ， e2 huo3 ji2 sheng1 xia1 。
- er3 jing4 fan2 xuan1 yi3 ， hun2 jing1 qie4 nu4 wa1 。
- feng1 zhi1 san4 chen2 ye4 ， shuang1 man4 yan2 han2 gua1 。
- wu4 mi4 qian2 shan1 gui4 ， bing1 ku1 qu3 zhao3 xia2 。
- si1 xiang1 bi3 zhuang1 xi4 ， dun4 shi4 yu4 sui1 kua1 。
- yu2 she4 ci2 huang1 cao3 ， cun1 qiao2 wo4 gu3 cha2 。
- yu4 han2 qin1 yong4 ji4 ， yi4 shui3 shao2 reng2 ye1 。
- chuang1 du4 wei2 qian2 xie1 ， meng2 xian2 jing4 zhui4 wo1 。
- yin3 quan2 kai1 gu4 dou4 ， hu4 yao4 cha1 xin1 ba1 。
- shu4 guai4 hua1 yin1 hu2 ， chong2 lian2 mu4 dai4 xia1 。
- zhou4 ge1 hou2 yi4 a2 ， rao2 zui4 bi2 cheng2 zha1 。
- ye4 chui2 qian1 lei2 ma3 ， chui2 suo1 mu4 ai4 jia1 。
- yi3 kan4 neng2 lei4 bie1 ， you2 ya4 zhi4 wei2 hua2 。
- shui2 cai3 zhong1 yuan2 shu1 ， tu2 jin1 xia4 ze2 ju1 。
- li3 er2 gong4 ku3 sun3 ， cang1 fu4 kui4 suan1 zha1 。
- quan4 ce4 fu2 wei1 zhang4 ， yao1 chi2 dang1 jiu3 cha2 。
- dao4 liu2 zhi3 duan3 he4 ， shan4 ke4 hui4 jia1 sha1 。
- xiang1 fan4 chong1 gu1 mi3 ， zhen1 shu1 zhe2 wu3 qie2 。
- fang1 qi1 yin3 gan1 lu4 ， geng4 yu4 xi1 liu2 xia2 。
- wu1 shu3 cong2 chuan1 wu4 ， lin2 ju1 ren4 jue2 na2 。
- chun1 shan1 cai2 bai2 zhu4 ， chao2 mao4 gua4 wu1 sha1 。
- lü3 tan4 hui1 hui1 wang3 ， bin1 yao2 su4 su4 ju1 。
- shuai1 rong2 yin1 mi4 jia2 ， ying2 que1 ji1 xia1 ma2 。
- lu4 shi2 gou1 bian1 liu3 ， cheng2 wen2 long3 shang4 jia1 。
- gong4 si1 juan1 pei4 chu3 ， qian1 qi2 yong1 qing1 gua1 。

## 注释

## 译文

## 赏析
