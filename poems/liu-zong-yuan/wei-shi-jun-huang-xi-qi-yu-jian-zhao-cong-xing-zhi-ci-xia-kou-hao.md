---
id: liu-zong-yuan-wei-shi-jun-huang-xi-qi-yu-jian-zhao-cong-xing-zhi-ci-xia-kou-hao
title: 韋使君黃溪祈雨見召從行至祠下口號
titlePinyin: wei2 shi3 jun1 huang2 xi1 qi2 yu3 jian4 zhao4 cong2 xing2 zhi4 ci2 xia4 kou3 hao4
titleSlug: wei-shi-jun-huang-xi-qi-yu-jian-zhao-cong-xing-zhi-ci-xia-kou-hao
author: 柳宗元
authorPinyin: liu3 zong1 yuan2
authorSlug: liu-zong-yuan
dynasty: 唐
dynastyPinyin: tang2
dynastySlug: tang
tags: []
---

## 正文

- 驕陽愆歲事，良牧念菑畬。
- 列騎低殘月，鳴笳度碧虛。
- 稍窮樵客路，遙駐野人居。
- 谷口寒流淨，叢祠古木疎。
- 焚香秋霧濕，奠玉曉光初。
- 肸蠁巫言報，精誠禮物餘。
- 惠風仍偃草，靈雨會隨車。
- 俟罪非真吏，翻慚奉簡書。

## 拼音

- jiao1 yang2 qian1 sui4 shi4 ， liang2 mu4 nian4 zi1 she1 。
- lie4 qi2 di1 can2 yue4 ， ming2 jia1 du4 bi4 xu1 。
- shao1 qiong2 qiao2 ke4 lu4 ， yao2 zhu4 ye3 ren2 ju1 。
- gu3 kou3 han2 liu2 jing4 ， cong2 ci2 gu3 mu4 shu1 。
- fen2 xiang1 qiu1 wu4 shi1 ， dian4 yu4 xiao3 guang1 chu1 。
- xi1 xiang3 wu1 yan2 bao4 ， jing1 cheng2 li3 wu4 yu2 。
- hui4 feng1 reng2 yan3 cao3 ， ling2 yu3 hui4 sui2 ju1 。
- si4 zui4 fei1 zhen1 li4 ， fan1 can2 feng4 jian3 shu1 。

## 注释

## 译文

## 赏析
