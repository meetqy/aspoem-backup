---
id: liu-zong-yuan-fang-zhe-gu-ci
title: 放鷓鴣詞
titlePinyin: fang4 zhe4 gu1 ci2
titleSlug: fang-zhe-gu-ci
author: 柳宗元
authorPinyin: liu3 zong1 yuan2
authorSlug: liu-zong-yuan
dynasty: 唐
dynastyPinyin: tang2
dynastySlug: tang
tags: []
---

## 正文

- 楚越有鳥甘且腴，嘲嘲自名爲鷓鴣。
- 徇媒得食不復慮，機械潛發罹罝罦。
- 羽毛摧折觸籠籞，煙火煽赫驚庖廚。
- 鼎前芍藥調五味，膳夫攘腕左右視。
- 齊王不忍觳觫牛，簡子亦放邯鄲鳩。
- 二子得意猶念此，況我萬里爲孤囚。
- 破籠展翅當遠去，同類相呼莫相顧。

## 拼音

- chu3 yue4 you3 niao3 gan1 qie3 yu2 ， chao2 chao2 zi4 ming2 wei2 zhe4 gu1 。
- xun4 mei2 de2 shi2 bu2 fu4 lü4 ， ji1 xie4 qian2 fa1 li2 ju1 fu2 。
- yu3 mao2 cui1 zhe2 chu4 long2 yu4 ， yan1 huo3 shan1 he4 jing1 pao2 chu2 。
- ding3 qian2 shao2 yao4 diao4 wu3 wei4 ， shan4 fu1 rang3 wan4 zuo3 you4 shi4 。
- qi2 wang2 bu4 ren3 hu2 su4 niu2 ， jian3 zi3 yi4 fang4 han2 dan1 jiu1 。
- er4 zi3 de2 yi4 you2 nian4 ci3 ， kuang4 wo3 wan4 li3 wei2 gu1 qiu2 。
- po4 long2 zhan3 chi4 dang1 yuan3 qu4 ， tong2 lei4 xiang1 hu1 mo4 xiang1 gu4 。

## 注释

## 译文

## 赏析
