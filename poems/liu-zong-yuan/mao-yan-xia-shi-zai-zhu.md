---
id: liu-zong-yuan-mao-yan-xia-shi-zai-zhu
title: 茅簷下始栽竹
titlePinyin: mao2 yan2 xia4 shi3 zai1 zhu2
titleSlug: mao-yan-xia-shi-zai-zhu
author: 柳宗元
authorPinyin: liu3 zong1 yuan2
authorSlug: liu-zong-yuan
dynasty: 唐
dynastyPinyin: tang2
dynastySlug: tang
tags: []
---

## 正文

- 瘴茅葺爲宇，溽暑常侵肌。
- 適有重膇疾，蒸鬱寧所宜。
- 東鄰幸導我，樹竹邀涼颸。
- 欣然愜吾志，荷鍤西巖垂。
- 楚壤多怪石，墾鑿力已疲。
- 江風忽云暮，輿曳還相追。
- 蕭瑟過極浦，旖旎附幽墀。
- 貞根期永固，貽爾寒泉滋。
- 夜牕遂不掩，羽扇寧復持。
- 清泠集濃露，枕簟淒已知。
- 網蟲依密葉，曉禽棲逈枝。
- 豈伊紛囂閒，重以心慮怡。
- 嘉爾亭亭質，自遠棄幽期。
- 不見野蔓草，蓊蔚有華姿。
- 諒無淩寒色，豈與青山辭。

## 拼音

- zhang4 mao2 qi4 wei2 yu3 ， ru4 shu3 chang2 qin1 ji1 。
- shi4 you3 zhong4 zhui4 ji2 ， zheng1 yu4 ning2 suo3 yi2 。
- dong1 lin2 xing4 dao3 wo3 ， shu4 zhu2 yao1 liang2 si1 。
- xin1 ran2 qie4 wu2 zhi4 ， he2 cha1 xi1 yan2 chui2 。
- chu3 rang3 duo1 guai4 shi2 ， ken3 zao2 li4 yi3 pi2 。
- jiang1 feng1 hu1 yun2 mu4 ， yu2 ye4 huan2 xiang1 zhui1 。
- xiao1 se4 guo4 ji2 pu3 ， yi3 ni3 fu4 you1 chi2 。
- zhen1 gen1 qi1 yong3 gu4 ， yi2 er3 han2 quan2 zi1 。
- ye4 chuang1 sui4 bu4 yan3 ， yu3 shan4 ning2 fu4 chi2 。
- qing1 ling2 ji2 nong2 lu4 ， zhen3 dian4 qi1 yi3 zhi1 。
- wang3 chong2 yi1 mi4 ye4 ， xiao3 qin2 qi1 jiong3 zhi1 。
- qi3 yi1 fen1 xiao1 xian2 ， zhong4 yi3 xin1 lü4 yi2 。
- jia1 er3 ting2 ting2 zhi4 ， zi4 yuan3 qi4 you1 qi1 。
- bu2 jian4 ye3 man4 cao3 ， weng3 wei4 you3 hua2 zi1 。
- liang4 wu2 ling2 han2 se4 ， qi3 yu3 qing1 shan1 ci2 。

## 注释

## 译文

## 赏析
