---
id: liu-zong-yuan-chou-shao-zhou-pei-cao-chang-shi-jun-ji-dao-zhou-lu-ba-da-shi-yi-jian-shi-er-shi-yun-yi-shou
title: 酬韶州裴曹長使君寄道州呂八大使以見示二十韻一首
titlePinyin: chou2 shao2 zhou1 pei2 cao2 chang2 shi3 jun1 ji4 dao4 zhou1 lü3 ba1 da4 shi3 yi3 jian4 shi4 er4 shi2 yun4 yi4 shou3
titleSlug: chou-shao-zhou-pei-cao-chang-shi-jun-ji-dao-zhou-lu-ba-da-shi-yi-jian-shi-er-shi-yun-yi-shou
author: 柳宗元
authorPinyin: liu3 zong1 yuan2
authorSlug: liu-zong-yuan
dynasty: 唐
dynastyPinyin: tang2
dynastySlug: tang
tags: []
---

## 正文

- 金馬嘗齊入，銅魚亦共頒。
- 疑山看積翠，湞水想澄灣。
- 標牓同驚俗，清明兩照姦。
- 乘軺參孔僅，按節服侯狦。
- 賈傅辭寧切，虞童髪未䰔。
- 秉心方的的，騰口任㘖㘖。
- 聖理高懸象，爰書降罰鍰。
- 德風流海外，和氣滿人寰。
- 禦魅恩猶貸，思賢淚自潸。
- 在亡均寂寞，零落間惸鰥。
- 夙志隨憂盡，殘肌觸瘴𤸷。
- 月光搖淺瀨，風韻碎枯菅。
- 海俗衣猶卉，山夷髻不鬟。
- 泥沙潛虺蜮，榛莽鬬豺獌。
- 循省誠知懼，安排秖自𢢀。
- 食貧甘莽鹵，被褐謝斕斒。
- 遠物裁青罽，時珍饌白鷴。
- 長捐楚客佩，未賜大夫環。
- 異政徒云仰，高蹤不可攀。
- 空勞慰顦顇，妍唱劇妖㛠。

## 拼音

- jin1 ma3 chang2 qi2 ru4 ， tong2 yu2 yi4 gong4 ban1 。
- yi2 shan1 kan4 ji1 cui4 ， zhen1 shui3 xiang3 cheng2 wan1 。
- biao1 bang3 tong2 jing1 su2 ， qing1 ming2 liang3 zhao4 jian1 。
- cheng2 yao2 can1 kong3 jin3 ， an4 jie2 fu2 hou2 shan1 。
- jia3 fu4 ci2 ning2 qie4 ， yu2 tong2 fa4 wei4 䰔。
- bing3 xin1 fang1 de0 de0 ， teng2 kou3 ren4 㘖㘖。
- sheng4 li3 gao1 xuan2 xiang4 ， yuan2 shu1 jiang4 fa2 huan2 。
- de2 feng1 liu2 hai3 wai4 ， he2 qi4 man3 ren2 huan2 。
- yu4 mei4 en1 you2 dai4 ， si1 xian2 lei4 zi4 shan1 。
- zai4 wang2 jun1 ji4 mo4 ， ling2 luo4 jian4 qiong2 guan1 。
- su4 zhi4 sui2 you1 jin4 ， can2 ji1 chu4 zhang4 𤸷。
- yue4 guang1 yao2 qian3 lai4 ， feng1 yun4 sui4 ku1 jian1 。
- hai3 su2 yi1 you2 hui4 ， shan1 yi2 ji4 bu4 huan2 。
- ni2 sha1 qian2 hui1 yu4 ， zhen1 mang3 dou4 chai2 man4 。
- xun2 sheng3 cheng2 zhi1 ju4 ， an1 pai2 zhi3 zi4 𢢀。
- shi2 pin2 gan1 mang3 lu3 ， bei4 he4 xie4 lan2 ban1 。
- yuan3 wu4 cai2 qing1 ji4 ， shi2 zhen1 zhuan4 bai2 xian2 。
- chang2 juan1 chu3 ke4 pei4 ， wei4 ci4 dai4 fu0 huan2 。
- yi4 zheng4 tu2 yun2 yang3 ， gao1 zong1 bu4 ke3 pan1 。
- kong1 lao2 wei4 qiao2 cui4 ， yan2 chang4 ju4 yao1 㛠。

## 注释

## 译文

## 赏析
