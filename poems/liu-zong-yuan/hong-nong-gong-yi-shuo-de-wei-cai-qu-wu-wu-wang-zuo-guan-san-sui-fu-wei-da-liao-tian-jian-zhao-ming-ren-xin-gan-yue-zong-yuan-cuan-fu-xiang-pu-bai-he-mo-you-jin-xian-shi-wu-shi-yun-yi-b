---
id: liu-zong-yuan-hong-nong-gong-yi-shuo-de-wei-cai-qu-wu-wu-wang-zuo-guan-san-sui-fu-wei-da-liao-tian-jian-zhao-ming-ren-xin-gan-yue-zong-yuan-cuan-fu-xiang-pu-bai-he-mo-you-jin-xian-shi-wu-shi-yun-yi-bi-wei-zhi
title: 弘農公以碩德偉材屈於誣枉左官三歲復爲大僚天監昭明人心感悅宗元竄伏湘浦拜賀末由謹獻詩五十韻以畢微志
titlePinyin: hong2 nong2 gong1 yi3 shuo4 de2 wei3 cai2 qu1 wu1 wu1 wang3 zuo3 guan1 san1 sui4 fu4 wei2 da4 liao2 tian1 jian1 zhao1 ming2 ren2 xin1 gan3 yue4 zong1 yuan2 cuan4 fu2 xiang1 pu3 bai4 he4 mo4 you2 jin3 xian4 shi1 wu3 shi2 yun4 yi3 bi4 wei1 zhi4
titleSlug: hong-nong-gong-yi-shuo-de-wei-cai-qu-wu-wu-wang-zuo-guan-san-sui-fu-wei-da-liao-tian-jian-zhao-ming-ren-xin-gan-yue-zong-yuan-cuan-fu-xiang-pu-bai-he-mo-you-jin-xian-shi-wu-shi-yun-yi-bi-wei-zhi
author: 柳宗元
authorPinyin: liu3 zong1 yuan2
authorSlug: liu-zong-yuan
dynasty: 唐
dynastyPinyin: tang2
dynastySlug: tang
tags: []
---

## 正文

- 知命儒爲貴，時中聖所臧。
- 處心齊寵辱，遇物任行藏。
- 關識新安地，封傳臨晉鄉。
- 挺生推豹蔚，遐步仰龍驤。
- 幹有千尋竦，精聞百鍊鋼。
- 茂功期舜禹，高韻狀羲黃。
- 足逸詩書囿，鋒搖翰墨場。
- 雅歌張仲德，頌祝魯侯昌。
- 憲府初騰價，神州轉耀鋩。
- 右言盈簡策，左轄備條綱。
- 響切晨趨佩，煙濃近侍香。
- 司儀六禮洽，論將七兵揚。
- 合樂來儀鳳，尊祠重餼羊。
- 卿材優柱石，公器擅巖廊。
- 峻節臨衡嶠，和風滿豫章。
- 人歸父母育，郡得股肱良。
- 細故誰留念，煩言肯過防。
- 璧非真盜客，金有誤持郎。
- 龜虎休前寄，貂蟬冠舊行。
- 訓刑方命呂，理劇復推張。
- 直用明銷惡，還將道勝剛。
- 敬逾齊國社，恩比召南棠。
- 希怨猶逢怒，多容競忤彊。
- 火炎侵琬琰，鷹擊謬鸞凰。
- 刻木終難對，焚芝未改芳。
- 遠遷逾桂嶺，中徙滯餘杭。
- 顧土雖懷趙，知天詎畏匡。
- 論嫌齊物誕，騷愛遠游傷。
- 麗澤周羣品，重明照萬方。
- 斗間收紫氣，臺上挂清光。
- 福爲深仁集，妖從盛德禳。
- 秦民啼畎畝，周士舞康莊。
- 采綬還垂艾，華簪更截肪。
- 高居遷鼎邑，遙傅好書王。
- 碧樹環金谷，丹霞映上陽。
- 留歡唱容與，要醉對清涼。
- 故友仍同里，常僚每合堂。
- 淵龍過許劭，冰鯉弔王祥。
- 玉漏天門靜，銅駝御路荒。
- 澗瀍秋瀲灧，嵩少暮微茫。
- 遵渚徒云樂，沖天自不遑。
- 降神終入輔，種德會明敭。
- 獨棄傖人國，難窺夫子牆。
- 通家殊孔李，舊好即潘楊。
- 世議排張摯，時情棄仲翔。
- 不言縲紲枉，徒恨纆徽長。
- 賈賦愁單閼，鄒書怯大梁。
- 炯心那自是，鳴玉機全息，懷沙事不忘。
- 戀恩何敢死，垂淚對清湘。

## 拼音

- zhi1 ming4 ru2 wei2 gui4 ， shi2 zhong1 sheng4 suo3 zang1 。
- chu3 xin1 qi2 chong3 ru3 ， yu4 wu4 ren4 xing2 cang2 。
- guan1 shi2 xin1 an1 di4 ， feng1 chuan2 lin2 jin4 xiang1 。
- ting3 sheng1 tui1 bao4 wei4 ， xia2 bu4 yang3 long2 xiang1 。
- gan4 you3 qian1 xun2 song3 ， jing1 wen2 bai3 lian4 gang1 。
- mao4 gong1 qi1 shun4 yu3 ， gao1 yun4 zhuang4 xi1 huang2 。
- zu2 yi4 shi1 shu1 you4 ， feng1 yao2 han4 mo4 chang3 。
- ya3 ge1 zhang1 zhong4 de2 ， song4 zhu4 lu3 hou2 chang1 。
- xian4 fu3 chu1 teng2 jia4 ， shen2 zhou1 zhuan3 yao4 mang2 。
- you4 yan2 ying2 jian3 ce4 ， zuo3 xia2 bei4 tiao2 gang1 。
- xiang3 qie4 chen2 qu1 pei4 ， yan1 nong2 jin4 shi4 xiang1 。
- si1 yi2 liu4 li3 qia4 ， lun4 jiang1 qi1 bing1 yang2 。
- he2 le4 lai2 yi2 feng4 ， zun1 ci2 zhong4 xi4 yang2 。
- qing1 cai2 you1 zhu4 shi2 ， gong1 qi4 shan4 yan2 lang2 。
- jun4 jie2 lin2 heng2 jiao4 ， he2 feng1 man3 yu4 zhang1 。
- ren2 gui1 fu4 mu3 yu4 ， jun4 de2 gu3 gong1 liang2 。
- xi4 gu4 shui2 liu2 nian4 ， fan2 yan2 ken3 guo4 fang2 。
- bi4 fei1 zhen1 dao4 ke4 ， jin1 you3 wu4 chi2 lang2 。
- gui1 hu3 xiu1 qian2 ji4 ， diao1 chan2 guan1 jiu4 xing2 。
- xun4 xing2 fang1 ming4 lü3 ， li3 ju4 fu4 tui1 zhang1 。
- zhi2 yong4 ming2 xiao1 e4 ， huan2 jiang1 dao4 sheng4 gang1 。
- jing4 yu2 qi2 guo2 she4 ， en1 bi3 zhao4 nan2 tang2 。
- xi1 yuan4 you2 feng2 nu4 ， duo1 rong2 jing4 wu3 qiang2 。
- huo3 yan2 qin1 wan3 yan3 ， ying1 ji1 miu4 luan2 huang2 。
- ke4 mu4 zhong1 nan2 dui4 ， fen2 zhi1 wei4 gai3 fang1 。
- yuan3 qian1 yu2 gui4 ling3 ， zhong1 xi3 zhi4 yu2 hang2 。
- gu4 tu3 sui1 huai2 zhao4 ， zhi1 tian1 ju4 wei4 kuang1 。
- lun4 xian2 qi2 wu4 dan4 ， sao1 ai4 yuan3 you2 shang1 。
- li2 ze2 zhou1 qun2 pin3 ， zhong4 ming2 zhao4 wan4 fang1 。
- dou4 jian4 shou1 zi3 qi4 ， tai2 shang4 gua4 qing1 guang1 。
- fu2 wei2 shen1 ren2 ji2 ， yao1 cong2 sheng4 de2 rang2 。
- qin2 min2 ti2 quan3 mu3 ， zhou1 shi4 wu3 kang1 zhuang1 。
- cai3 shou4 huan2 chui2 ai4 ， hua2 zan1 geng4 jie2 fang2 。
- gao1 ju1 qian1 ding3 yi4 ， yao2 fu4 hao3 shu1 wang2 。
- bi4 shu4 huan2 jin1 gu3 ， dan1 xia2 ying4 shang4 yang2 。
- liu2 huan1 chang4 rong2 yu3 ， yao4 zui4 dui4 qing1 liang2 。
- gu4 you3 reng2 tong2 li3 ， chang2 liao2 mei3 he2 tang2 。
- yuan1 long2 guo4 xu1 shao4 ， bing1 li3 diao4 wang2 xiang2 。
- yu4 lou4 tian1 men2 jing4 ， tong2 tuo2 yu4 lu4 huang1 。
- jian4 chan2 qiu1 lian4 yan4 ， song1 shao3 mu4 wei1 mang2 。
- zun1 zhu3 tu2 yun2 le4 ， chong1 tian1 zi4 bu4 huang2 。
- jiang4 shen2 zhong1 ru4 fu3 ， zhong3 de2 hui4 ming2 yang2 。
- du2 qi4 cang1 ren2 guo2 ， nan2 kui1 fu1 zi3 qiang2 。
- tong1 jia1 shu1 kong3 li3 ， jiu4 hao3 ji2 pan1 yang2 。
- shi4 yi4 pai2 zhang1 zhi4 ， shi2 qing2 qi4 zhong4 xiang2 。
- bu4 yan2 lei2 xie4 wang3 ， tu2 hen4 mo4 hui1 chang2 。
- jia3 fu4 chou2 dan1 e4 ， zou1 shu1 qie4 da4 liang2 。
- jiong3 xin1 na4 zi4 shi4 ， ming2 yu4 ji1 quan2 xi1 ， huai2 sha1 shi4 bu2 wang4 。
- lian4 en1 he2 gan3 si3 ， chui2 lei4 dui4 qing1 xiang1 。

## 注释

## 译文

## 赏析
