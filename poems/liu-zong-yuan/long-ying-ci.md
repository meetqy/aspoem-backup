---
id: liu-zong-yuan-long-ying-ci
title: 籠鷹詞
titlePinyin: long2 ying1 ci2
titleSlug: long-ying-ci
author: 柳宗元
authorPinyin: liu3 zong1 yuan2
authorSlug: liu-zong-yuan
dynasty: 唐
dynastyPinyin: tang2
dynastySlug: tang
tags: []
---

## 正文

- 淒風淅瀝飛嚴霜，蒼鷹上擊翻曙光。
- 雲披霧裂虹蜺斷，霹靂掣電捎平岡。
- 砉然勁翮翦荆棘，下攫狐兔騰蒼茫。
- 爪毛吻血百鳥逝，獨立四顧時激昂。
- 炎風溽暑忽然至，羽翼脫落自摧藏。
- 草中狸鼠足爲患，一夕十顧驚且傷。
- 但願清商復爲假，拔去萬累雲間翔。

## 拼音

- qi1 feng1 xi1 li4 fei1 yan2 shuang1 ， cang1 ying1 shang4 ji1 fan1 shu3 guang1 。
- yun2 pi1 wu4 lie4 hong2 ni2 duan4 ， pi1 li4 che4 dian4 shao1 ping2 gang1 。
- hua1 ran2 jin4 he2 jian3 jing1 ji2 ， xia4 jue2 hu2 tu4 teng2 cang1 mang2 。
- zhua3 mao2 wen3 xue4 bai3 niao3 shi4 ， du2 li4 si4 gu4 shi2 ji1 ang2 。
- yan2 feng1 ru4 shu3 hu1 ran2 zhi4 ， yu3 yi4 tuo1 luo4 zi4 cui1 cang2 。
- cao3 zhong1 li2 shu3 zu2 wei2 huan4 ， yi4 xi1 shi2 gu4 jing1 qie3 shang1 。
- dan4 yuan4 qing1 shang1 fu4 wei2 jia3 ， ba2 qu4 wan4 lei4 yun2 jian4 xiang2 。

## 注释

## 译文

## 赏析
