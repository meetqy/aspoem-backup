---
id: liu-zong-yuan-fa-hua-si-shi-men-jing-she-san-shi-yun
title: 法華寺石門精舍三十韻
titlePinyin: fa3 hua2 si4 shi2 men2 jing1 she4 san1 shi2 yun4
titleSlug: fa-hua-si-shi-men-jing-she-san-shi-yun
author: 柳宗元
authorPinyin: liu3 zong1 yuan2
authorSlug: liu-zong-yuan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 拘情病幽鬱，曠志寄高爽。
- 願言懷名緇，東峰旦夕仰。
- 始欣雲雨霽，尤悅草木長。
- 道同有愛弟，披拂恣心賞。
- 松谿𥦖窱入，石棧夤緣上。
- 蘿葛綿層甍，莓苔侵標牓。
- 密林互對聳，絕壁儼雙敞。
- 塹峭出蒙籠，墟險臨滉瀁。
- 稍疑地脉斷，悠若天梯往。
- 結構罩羣崖，廻環驅萬象。
- 小劫不逾瞬，大千若在掌。
- 體空得化元，觀有遺細想。
- 喧煩困蠛蠓，跼蹐疲魍魎。
- 寸進諒何營，尋直非所枉。
- 探奇極遙矚，窮妙閟清響。
- 理會方在今，神開庶殊曩。
- 茲遊苟不嗣，浩氣竟誰養。
- 道異誠所希，名賓匪余仗。
- 超攄藉外獎，俯默有內朗。
- 鑑爾揖古風，終焉乃吾黨。
- 潛軀委韁鎖，高步謝塵坱。
- 蓄志徒爲勞，追縱將焉倣。
- 淹留值頹暮，眷戀睇遐壤。
- 映日雁聯軒，翻雲波泱漭。
- 殊風紛已萃，鄉路悠且廣。
- 羈木畏漂浮，離旌倦搖蕩。
- 昔人歎違志，出處今已兩。
- 何用期所歸，浮圖有遺像。
- 幽蹊不盈尺，虛室有函丈。
- 微言信可傳，申旦稽吾顙。

## 拼音

- ju1 qing2 bing4 you1 yu4 ， kuang4 zhi4 ji4 gao1 shuang3 。
- yuan4 yan2 huai2 ming2 zi1 ， dong1 feng1 dan4 xi1 yang3 。
- shi3 xin1 yun2 yu3 ji4 ， you2 yue4 cao3 mu4 chang2 。
- dao4 tong2 you3 ai4 di4 ， pi1 fu2 zi4 xin1 shang3 。
- song1 xi1 𥦖 tiao3 ru4 ， shi2 zhan4 yin2 yuan2 shang4 。
- luo2 ge3 mian2 ceng2 meng2 ， mei2 tai2 qin1 biao1 bang3 。
- mi4 lin2 hu4 dui4 song3 ， jue2 bi4 yan3 shuang1 chang3 。
- qian4 qiao4 chu1 meng2 long2 ， xu1 xian3 lin2 huang4 yang3 。
- shao1 yi2 di4 mai4 duan4 ， you1 ruo4 tian1 ti1 wang3 。
- jie2 gou4 zhao4 qun2 ya2 ， hui2 huan2 qu1 wan4 xiang4 。
- xiao3 jie2 bu4 yu2 shun4 ， da4 qian1 ruo4 zai4 zhang3 。
- ti3 kong1 de2 hua4 yuan2 ， guan1 you3 yi2 xi4 xiang3 。
- xuan1 fan2 kun4 mie4 meng3 ， ju2 ji2 pi2 wang3 liang3 。
- cun4 jin4 liang4 he2 ying2 ， xun2 zhi2 fei1 suo3 wang3 。
- tan4 qi2 ji2 yao2 zhu3 ， qiong2 miao4 bi4 qing1 xiang3 。
- li3 hui4 fang1 zai4 jin1 ， shen2 kai1 shu4 shu1 nang3 。
- zi1 you2 gou3 bu2 si4 ， hao4 qi4 jing4 shui2 yang3 。
- dao4 yi4 cheng2 suo3 xi1 ， ming2 bin1 fei3 yu2 zhang4 。
- chao1 shu1 jie4 wai4 jiang3 ， fu3 mo4 you3 nei4 lang3 。
- jian4 er3 yi1 gu3 feng1 ， zhong1 yan1 nai3 wu2 dang3 。
- qian2 qu1 wei3 jiang1 suo3 ， gao1 bu4 xie4 chen2 yang3 。
- xu4 zhi4 tu2 wei2 lao2 ， zhui1 zong4 jiang1 yan1 fang3 。
- yan1 liu2 zhi2 tui2 mu4 ， juan4 lian4 di4 xia2 rang3 。
- ying4 ri4 yan4 lian2 xuan1 ， fan1 yun2 bo1 yang1 mang3 。
- shu1 feng1 fen1 yi3 cui4 ， xiang1 lu4 you1 qie3 guang3 。
- ji1 mu4 wei4 piao1 fu2 ， li2 jing1 juan4 yao2 dang4 。
- xi1 ren2 tan4 wei2 zhi4 ， chu1 chu3 jin1 yi3 liang3 。
- he2 yong4 qi1 suo3 gui1 ， fu2 tu2 you3 yi2 xiang4 。
- you1 qi1 bu4 ying2 chi3 ， xu1 shi4 you3 han2 zhang4 。
- wei1 yan2 xin4 ke3 chuan2 ， shen1 dan4 ji1 wu2 sang3 。

## 注释

## 译文

## 赏析
