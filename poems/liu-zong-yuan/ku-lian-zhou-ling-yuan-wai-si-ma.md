---
id: liu-zong-yuan-ku-lian-zhou-ling-yuan-wai-si-ma
title: 哭連州凌員外司馬
titlePinyin: ku1 lian2 zhou1 ling2 yuan2 wai4 si1 ma3
titleSlug: ku-lian-zhou-ling-yuan-wai-si-ma
author: 柳宗元
authorPinyin: liu3 zong1 yuan2
authorSlug: liu-zong-yuan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 廢逐人所棄，遂爲鬼神欺。
- 才難不其然，卒與大患期。
- 凌人古受氏，吳世夸雄姿。
- 寂寞富春水，英氣方在斯。
- 六學誠一貫，精義窮發揮。
- 著書逾十年，幽頥靡不推。
- 天庭掞高文，萬字若波馳。
- 記室征西府，宏謀耀其奇。
- 輶軒下東越，列郡蘇疲羸。
- 宛宛凌江羽，來棲翰林枝。
- 孝文留弓劒，中外方危疑。
- 抗聲促遺詔，定命由陳辭。
- 徒隸肅曹官，征賦參有司。
- 出守烏江滸，老遷湟水湄。
- 高堂傾故國，葬祭限囚羈。
- 仲叔繼幽淪，狂呌唯童兒。
- 一門既無主，焉用徒生爲。
- 舉聲但呼天，孰知神者誰。
- 泣盡目無見，腎傷足不持。
- 溘死委炎荒，臧獲守靈帷。
- 平生負國譴，骸骨非敢私。
- 蓋棺未塞責，孤旐凝寒颸。
- 念昔始相遇，腑腸爲君知。
- 進身齊選擇，失路同瑕疵。
- 本期濟仁義，今爲衆所嗤。
- 滅名竟不試，世義安可支。
- 恬死百憂盡，苟生萬慮滋。
- 顧余九逝魂，與子各何之。
- 我歌誠自慟，非獨爲君悲。

## 拼音

- fei4 zhu2 ren2 suo3 qi4 ， sui4 wei2 gui3 shen2 qi1 。
- cai2 nan2 bu4 qi2 ran2 ， zu2 yu3 da4 huan4 qi1 。
- ling2 ren2 gu3 shou4 shi4 ， wu2 shi4 kua1 xiong2 zi1 。
- ji4 mo4 fu4 chun1 shui3 ， ying1 qi4 fang1 zai4 si1 。
- liu4 xue2 cheng2 yi2 guan4 ， jing1 yi4 qiong2 fa1 hui1 。
- zhu4 shu1 yu2 shi2 nian2 ， you1 yi2 mi2 bu4 tui1 。
- tian1 ting2 yan4 gao1 wen2 ， wan4 zi4 ruo4 bo1 chi2 。
- ji4 shi4 zheng1 xi1 fu3 ， hong2 mou2 yao4 qi2 qi2 。
- you2 xuan1 xia4 dong1 yue4 ， lie4 jun4 su1 pi2 lei2 。
- wan3 wan3 ling2 jiang1 yu3 ， lai2 qi1 han4 lin2 zhi1 。
- xiao4 wen2 liu2 gong1 jian4 ， zhong1 wai4 fang1 wei1 yi2 。
- kang4 sheng1 cu4 yi2 zhao4 ， ding4 ming4 you2 chen2 ci2 。
- tu2 li4 su4 cao2 guan1 ， zheng1 fu4 can1 you3 si1 。
- chu1 shou3 wu1 jiang1 hu3 ， lao3 qian1 huang2 shui3 mei2 。
- gao1 tang2 qing1 gu4 guo2 ， zang4 ji4 xian4 qiu2 ji1 。
- zhong4 shu1 ji4 you1 lun2 ， kuang2 jiao4 wei2 tong2 er2 。
- yi4 men2 ji4 wu2 zhu3 ， yan1 yong4 tu2 sheng1 wei2 。
- ju3 sheng1 dan4 hu1 tian1 ， shu2 zhi1 shen2 zhe3 shui2 。
- qi4 jin4 mu4 wu2 jian4 ， shen4 shang1 zu2 bu4 chi2 。
- ke4 si3 wei3 yan2 huang1 ， zang1 huo4 shou3 ling2 wei2 。
- ping2 sheng1 fu4 guo2 qian3 ， hai2 gu3 fei1 gan3 si1 。
- gai4 guan1 wei4 sai1 ze2 ， gu1 zhao4 ning2 han2 si1 。
- nian4 xi1 shi3 xiang1 yu4 ， fu3 chang2 wei2 jun1 zhi1 。
- jin4 shen1 qi2 xuan3 ze2 ， shi1 lu4 tong2 xia2 ci1 。
- ben3 qi1 ji4 ren2 yi4 ， jin1 wei2 zhong4 suo3 chi1 。
- mie4 ming2 jing4 bu2 shi4 ， shi4 yi4 an1 ke3 zhi1 。
- tian2 si3 bai3 you1 jin4 ， gou3 sheng1 wan4 lü4 zi1 。
- gu4 yu2 jiu3 shi4 hun2 ， yu3 zi3 ge4 he2 zhi1 。
- wo3 ge1 cheng2 zi4 tong4 ， fei1 du2 wei2 jun1 bei1 。

## 注释

## 译文

## 赏析
