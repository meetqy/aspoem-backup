---
id: liu-zong-yuan-chou-lou-xiu-cai-jiang-zhi-huai-nan-jian-zeng-zhi-shen
title: 酬婁秀才將之淮南見贈之什
titlePinyin: chou2 lou2 xiu4 cai0 jiang1 zhi1 huai2 nan2 jian4 zeng4 zhi1 shen2
titleSlug: chou-lou-xiu-cai-jiang-zhi-huai-nan-jian-zeng-zhi-shen
author: 柳宗元
authorPinyin: liu3 zong1 yuan2
authorSlug: liu-zong-yuan
dynasty: 唐
dynastyPinyin: tang2
dynastySlug: tang
tags: []
---

## 正文

- 遠棄甘幽獨，誰云值故人。
- 好音憐鎩羽，濡沫慰窮鱗。
- 困志情惟舊，相知樂更新。
- 浪遊輕費日，醉舞詎傷春。
- 風月歡寧間，星霜分益親。
- 已將名是患，還用道爲鄰。
- 機事齊飄瓦，嫌猜比拾塵。
- 高冠余肯賦，長鋏子忘貧。
- 晼晚驚移律，睽攜忽此辰。
- 開顏時不再，絆足去何因。
- 海上銷魂別，天邊弔影身。
- 秖應西澗水，寂寞但垂綸。

## 拼音

- yuan3 qi4 gan1 you1 du2 ， shui2 yun2 zhi2 gu4 ren2 。
- hao3 yin1 lian2 sha1 yu3 ， ru2 mo4 wei4 qiong2 lin2 。
- kun4 zhi4 qing2 wei2 jiu4 ， xiang1 zhi1 le4 geng1 xin1 。
- lang4 you2 qing1 fei4 ri4 ， zui4 wu3 ju4 shang1 chun1 。
- feng1 yue4 huan1 ning2 jian4 ， xing1 shuang1 fen1 yi4 qin1 。
- yi3 jiang1 ming2 shi4 huan4 ， huan2 yong4 dao4 wei2 lin2 。
- ji1 shi4 qi2 piao1 wa3 ， xian2 cai1 bi3 shi2 chen2 。
- gao1 guan1 yu2 ken3 fu4 ， chang2 jia2 zi3 wang4 pin2 。
- wan3 wan3 jing1 yi2 lü4 ， kui2 xie2 hu1 ci3 chen2 。
- kai1 yan2 shi2 bu2 zai4 ， ban4 zu2 qu4 he2 yin1 。
- hai3 shang4 xiao1 hun2 bie2 ， tian1 bian1 diao4 ying3 shen1 。
- zhi3 ying1 xi1 jian4 shui3 ， ji4 mo4 dan4 chui2 lun2 。

## 注释

## 译文

## 赏析
