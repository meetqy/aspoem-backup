---
id: liu-zong-yuan-tian-jia-san-shou
title: 田家三首
titlePinyin: tian2 jia1 san1 shou3
titleSlug: tian-jia-san-shou
author: 柳宗元
authorPinyin: liu3 zong1 yuan2
authorSlug: liu-zong-yuan
dynasty: 唐
dynastyPinyin: tang2
dynastySlug: tang
tags: []
---

## 正文

- 蓐食徇所務，驅牛向東阡。雞鳴村巷白，夜色歸暮田。
- 劄劄耒耜聲，飛飛來烏鳶。竭茲筋力事，持用窮歲年。
- 盡輸助徭役，聊就空自眠。子孫日已長，世世還複然。
- 籬落隔煙火，農談四鄰夕。庭際秋蟲鳴，疏麻方寂曆。
- 蠶絲盡輸稅，機杼空倚壁。裏胥夜經過，雞黍事筵席。
- 各言官長峻，文字多督責。東鄉後租期，車轂陷泥澤。
- 公門少推恕，鞭樸恣狼藉。努力慎經營，肌膚真可惜。
- 迎新在此歲，唯恐踵前跡。
- 古道饒蒺藜，縈回古城曲。蓼花被堤岸，陂水寒更綠。
- 是時收穫竟，落日多樵牧。風高榆柳疏，霜重梨棗熟。
- 行人迷去住，野鳥競棲宿。田翁笑相念，昏黑慎原陸。
- 今年幸少豐，無厭饘與粥。

## 拼音

- ru4 shi2 xun4 suo3 wu4 ， qu1 niu2 xiang4 dong1 qian1 。 ji1 ming2 cun1 xiang4 bai2 ， ye4 se4 gui1 mu4 tian2 。
- zha1 zha1 lei3 si4 sheng1 ， fei1 fei1 lai2 wu1 yuan1 。 jie2 zi1 jin1 li4 shi4 ， chi2 yong4 qiong2 sui4 nian2 。
- jin4 shu1 zhu4 yao2 yi4 ， liao2 jiu4 kong1 zi4 mian2 。 zi3 sun1 ri4 yi3 chang2 ， shi4 shi4 huan2 fu4 ran2 。
- li2 luo4 ge2 yan1 huo3 ， nong2 tan2 si4 lin2 xi1 。 ting2 ji4 qiu1 chong2 ming2 ， shu1 ma2 fang1 ji4 li4 。
- can2 si1 jin4 shu1 shui4 ， ji1 zhu4 kong1 yi3 bi4 。 li3 xu1 ye4 jing1 guo4 ， ji1 shu3 shi4 yan2 xi2 。
- ge4 yan2 guan1 chang2 jun4 ， wen2 zi4 duo1 du1 ze2 。 dong1 xiang1 hou4 zu1 qi1 ， ju1 gu3 xian4 ni2 ze2 。
- gong1 men2 shao3 tui1 shu4 ， bian1 pu3 zi4 lang2 ji2 。 nu3 li4 shen4 jing1 ying2 ， ji1 fu1 zhen1 ke3 xi1 。
- ying2 xin1 zai4 ci3 sui4 ， wei2 kong3 zhong3 qian2 ji4 。
- gu3 dao4 rao2 ji2 li2 ， ying2 hui2 gu3 cheng2 qu3 。 liao3 hua1 bei4 di1 an4 ， bei1 shui3 han2 geng4 lü4 。
- shi4 shi2 shou1 huo4 jing4 ， luo4 ri4 duo1 qiao2 mu4 。 feng1 gao1 yu2 liu3 shu1 ， shuang1 zhong4 li2 zao3 shu2 。
- xing2 ren2 mi2 qu4 zhu4 ， ye3 niao3 jing4 qi1 su4 。 tian2 weng1 xiao4 xiang1 nian4 ， hun1 hei1 shen4 yuan2 lu4 。
- jin1 nian2 xing4 shao3 feng1 ， wu2 yan4 zhan1 yu3 zhou1 。

## 注释

## 译文

## 赏析
