---
id: liu-zong-yuan-yong-jing-ke
title: 詠荆軻
titlePinyin: yong3 jing1 ke1
titleSlug: yong-jing-ke
author: 柳宗元
authorPinyin: liu3 zong1 yuan2
authorSlug: liu-zong-yuan
dynasty: 唐
dynastyPinyin: tang2
dynastySlug: tang
tags: []
---

## 正文

- 燕秦不兩立，太子已爲虞。
- 千金奉短計，匕首荆卿趨。
- 窮年徇所欲，兵勢且見屠。
- 微言激幽憤，怒目辭燕都。
- 朔風動易水，揮爵前長驅。
- 函首致宿怨，獻田開版圖。
- 炯然耀電光，掌握罔正夫。
- 造端何其銳，臨事竟趑趄。
- 長虹吐白日，倉卒反受誅。
- 按劒赫憑怒，風雷助號呼。
- 慈父斷子首，狂走無容軀。
- 夷城芟七族，臺觀皆焚汙。
- 始期憂患弭，卒動災禍樞。
- 秦皇本詐力，事與桓公殊。
- 奈何效曹子，實謂勇且愚。
- 世傳故多謬，太史徵無且。

## 拼音

- yan4 qin2 bu4 liang3 li4 ， tai4 zi3 yi3 wei2 yu2 。
- qian1 jin1 feng4 duan3 ji4 ， bi3 shou3 jing1 qing1 qu1 。
- qiong2 nian2 xun4 suo3 yu4 ， bing1 shi4 qie3 jian4 tu2 。
- wei1 yan2 ji1 you1 fen4 ， nu4 mu4 ci2 yan1 du1 。
- shuo4 feng1 dong4 yi4 shui3 ， hui1 jue2 qian2 chang2 qu1 。
- han2 shou3 zhi4 su4 yuan4 ， xian4 tian2 kai1 ban3 tu2 。
- jiong3 ran2 yao4 dian4 guang1 ， zhang3 wo4 wang3 zheng4 fu1 。
- zao4 duan1 he2 qi2 rui4 ， lin2 shi4 jing4 zi1 ju1 。
- chang2 hong2 tu3 bai2 ri4 ， cang1 zu2 fan3 shou4 zhu1 。
- an4 jian4 he4 ping2 nu4 ， feng1 lei2 zhu4 hao4 hu1 。
- ci2 fu4 duan4 zi3 shou3 ， kuang2 zou3 wu2 rong2 qu1 。
- yi2 cheng2 shan1 qi1 zu2 ， tai2 guan1 jie1 fen2 wu1 。
- shi3 qi1 you1 huan4 mi3 ， zu2 dong4 zai1 huo4 shu1 。
- qin2 huang2 ben3 zha4 li4 ， shi4 yu3 huan2 gong1 shu1 。
- nai4 he2 xiao4 cao2 zi3 ， shi2 wei4 yong3 qie3 yu2 。
- shi4 chuan2 gu4 duo1 miu4 ， tai4 shi3 zhi3 wu2 qie3 。

## 注释

## 译文

## 赏析
