---
id: liu-zong-yuan-yan-yi-fu-zhang-jin-hai
title: 掩役夫張進骸
titlePinyin: yan3 yi4 fu1 zhang1 jin4 hai2
titleSlug: yan-yi-fu-zhang-jin-hai
author: 柳宗元
authorPinyin: liu3 zong1 yuan2
authorSlug: liu-zong-yuan
dynasty: 唐
dynastyPinyin: tang2
dynastySlug: tang
tags: []
---

## 正文

- 生死悠悠爾，一氣聚散之。
- 偶來紛喜怒，奄忽已復辭。
- 爲役孰賤辱，爲貴非神奇。
- 一朝纊息定，枯巧無妍媸。
- 生平勤皂櫪，剉秣不告疲。
- 既死給槥櫝，葬之東山基。
- 奈何值崩湍，蕩析臨路垂。
- 髐然暴百骸，散亂不復支。
- 從者幸告余，睠之涓然悲。
- 猫虎獲迎祭，犬馬有蓋帷。
- 佇立唁爾魂，豈復識此爲。
- 畚鍤載埋瘞，溝瀆護其危。
- 我心得所安，不謂爾有知。
- 掩骼著春令，茲焉適其時。
- 及物非吾事，聊且顧爾私。

## 拼音

- sheng1 si3 you1 you1 er3 ， yi2 qi4 ju4 san4 zhi1 。
- ou3 lai2 fen1 xi3 nu4 ， yan3 hu1 yi3 fu4 ci2 。
- wei2 yi4 shu2 jian4 ru3 ， wei2 gui4 fei1 shen2 qi2 。
- yi4 zhao1 kuang4 xi1 ding4 ， ku1 qiao3 wu2 yan2 chi1 。
- sheng1 ping2 qin2 zao4 li4 ， cuo4 mo4 bu2 gao4 pi2 。
- ji4 si3 gei3 hui4 du2 ， zang4 zhi1 dong1 shan1 ji1 。
- nai4 he2 zhi2 beng1 tuan1 ， dang4 xi1 lin2 lu4 chui2 。
- xiao1 ran2 bao4 bai3 hai2 ， san4 luan4 bu2 fu4 zhi1 。
- cong2 zhe3 xing4 gao4 yu2 ， juan4 zhi1 juan1 ran2 bei1 。
- mao1 hu3 huo4 ying2 ji4 ， quan3 ma3 you3 gai4 wei2 。
- zhu4 li4 yan4 er3 hun2 ， qi3 fu4 shi2 ci3 wei2 。
- ben3 cha1 zai4 mai2 yi4 ， gou1 du2 hu4 qi2 wei1 。
- wo3 xin1 de2 suo3 an1 ， bu2 wei4 er3 you3 zhi1 。
- yan3 ge2 zhu4 chun1 ling4 ， zi1 yan1 shi4 qi2 shi2 。
- ji2 wu4 fei1 wu2 shi4 ， liao2 qie3 gu4 er3 si1 。

## 注释

## 译文

## 赏析
