---
id: liu-zong-yuan-you-shi-jiao-guo-xiao-ling-zhi-chang-wu-cun
title: 遊石角過小嶺至長烏村
titlePinyin: you2 shi2 jiao3 guo4 xiao3 ling3 zhi4 chang2 wu1 cun1
titleSlug: you-shi-jiao-guo-xiao-ling-zhi-chang-wu-cun
author: 柳宗元
authorPinyin: liu3 zong1 yuan2
authorSlug: liu-zong-yuan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 志適不期貴，道存豈偷生。
- 久忘上封事，復笑昇天行。
- 竄逐宦湘浦，搖心劇懸旌。
- 始驚陷世議，終欲逃天刑。
- 歲月殺憂慄，慵疎寡將迎。
- 追遊疑所愛，且復舒吾情。
- 石角恣幽步，長烏遂遐征。
- 磴廻茂樹斷，景晏寒川明。
- 曠望少行人，時聞田鸛鳴。
- 風篁冒水遠，霜稻侵山平。
- 稍與人事閒，益知身世輕。
- 爲農信可樂，居寵真虛榮。
- 喬木餘故國，願言果丹誠。
- 四支反田畝，釋至東臯耕。

## 拼音

- zhi4 shi4 bu4 qi1 gui4 ， dao4 cun2 qi3 tou1 sheng1 。
- jiu3 wang4 shang4 feng1 shi4 ， fu4 xiao4 sheng1 tian1 xing2 。
- cuan4 zhu2 huan4 xiang1 pu3 ， yao2 xin1 ju4 xuan2 jing1 。
- shi3 jing1 xian4 shi4 yi4 ， zhong1 yu4 tao2 tian1 xing2 。
- sui4 yue4 sha1 you1 li4 ， yong1 shu1 gua3 jiang1 ying2 。
- zhui1 you2 yi2 suo3 ai4 ， qie3 fu4 shu1 wu2 qing2 。
- shi2 jiao3 zi4 you1 bu4 ， chang2 wu1 sui4 xia2 zheng1 。
- deng4 hui2 mao4 shu4 duan4 ， jing3 yan4 han2 chuan1 ming2 。
- kuang4 wang4 shao3 xing2 ren2 ， shi2 wen2 tian2 guan4 ming2 。
- feng1 huang2 mao4 shui3 yuan3 ， shuang1 dao4 qin1 shan1 ping2 。
- shao1 yu3 ren2 shi4 xian2 ， yi4 zhi1 shen1 shi4 qing1 。
- wei2 nong2 xin4 ke3 le4 ， ju1 chong3 zhen1 xu1 rong2 。
- qiao2 mu4 yu2 gu4 guo2 ， yuan4 yan2 guo3 dan1 cheng2 。
- si4 zhi1 fan3 tian2 mu3 ， shi4 zhi4 dong1 gao1 geng1 。

## 注释

## 译文

## 赏析
