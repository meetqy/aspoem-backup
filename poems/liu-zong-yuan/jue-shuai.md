---
id: liu-zong-yuan-jue-shuai
title: 覺衰
titlePinyin: jue2 shuai1
titleSlug: jue-shuai
author: 柳宗元
authorPinyin: liu3 zong1 yuan2
authorSlug: liu-zong-yuan
dynasty: 唐
dynastyPinyin: tang2
dynastySlug: tang
tags: []
---

## 正文

- 久知老會至，不謂便見侵。
- 今年宜未衰，稍已來相尋。
- 齒疎髪就種，奔走力不任。
- 咄此可奈何，未必傷我心。
- 彭聃安在哉？周孔亦已沈。
- 古稱壽聖人，曾不留至今。
- 但願得美酒，朋友常共酙。
- 是時春向暮，桃李生繁陰。
- 日照天正綠，杳杳歸鴻吟。
- 出門呼所親，扶杖登西林。
- 高歌足自快，商頌有遺音。

## 拼音

- jiu3 zhi1 lao3 hui4 zhi4 ， bu2 wei4 bian4 jian4 qin1 。
- jin1 nian2 yi2 wei4 shuai1 ， shao1 yi3 lai2 xiang1 xun2 。
- chi3 shu1 fa4 jiu4 zhong3 ， ben1 zou3 li4 bu2 ren4 。
- duo1 ci3 ke3 nai4 he2 ， wei4 bi4 shang1 wo3 xin1 。
- peng2 dan1 an1 zai4 zai1 ？ zhou1 kong3 yi4 yi3 shen3 。
- gu3 cheng1 shou4 sheng4 ren2 ， ceng2 bu4 liu2 zhi4 jin1 。
- dan4 yuan4 de2 mei3 jiu3 ， peng2 you0 chang2 gong4 zhen1 。
- shi4 shi2 chun1 xiang4 mu4 ， tao2 li3 sheng1 fan2 yin1 。
- ri4 zhao4 tian1 zheng4 lü4 ， yao3 yao3 gui1 hong2 yin2 。
- chu1 men2 hu1 suo3 qin1 ， fu2 zhang4 deng1 xi1 lin2 。
- gao1 ge1 zu2 zi4 kuai4 ， shang1 song4 you3 yi2 yin1 。

## 注释

## 译文

## 赏析
