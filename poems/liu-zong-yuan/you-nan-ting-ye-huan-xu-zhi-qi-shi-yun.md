---
id: liu-zong-yuan-you-nan-ting-ye-huan-xu-zhi-qi-shi-yun
title: 遊南亭夜還敘志七十韻
titlePinyin: you2 nan2 ting2 ye4 huan2 xu4 zhi4 qi1 shi2 yun4
titleSlug: you-nan-ting-ye-huan-xu-zhi-qi-shi-yun
author: 柳宗元
authorPinyin: liu3 zong1 yuan2
authorSlug: liu-zong-yuan
dynasty: 唐
dynastyPinyin: tang2
dynastySlug: tang
tags: []
---

## 正文

- 夙抱丘壑尚，率性恣遊遨。
- 中爲吏役牽，十祀空悁勞。
- 外曲徇塵轍，私心寄英髦。
- 進乏廓廟器，退非鄉曲豪。
- 天命斯不易，鬼責將安逃。
- 屯難果見凌，剝喪宜所遭。
- 神明固浩浩，衆口徒嗷嗷。
- 投跡山水地，放情詠離騷。
- 再懷曩歲期，容與馳輕舠。
- 虛館背山郭，前軒面江臯。
- 重疊間浦溆，邐迤驅巖㟼。
- 積翠浮澹灧，始疑負靈鼇。
- 叢林留衝飆，石礫迎飛濤。
- 曠朗天景霽，樵蘇遠相號。
- 澄潭涌沈鷗，半壁跳懸猱。
- 鹿鳴驗食埜，魚樂知觀濠。
- 孤賞誠所悼，暫欣良足襃。
- 留連俯櫺檻，注我壺中醪。
- 朵頤進芰實，擢手持蟹螯。
- 炊稻視爨鼎，膾鮮聞操刀。
- 埜蔬盈傾筐，頗雜池沼芼。
- 緬慕鼓枻翁，嘯詠哺其糟。
- 退想於陵子，三咽資李螬。
- 斯道難爲偕，沈憂安所韜。
- 曲渚怨鴻鵠，環洲彫蘭𦺆。
- 暮景迴西岑，北流逝滔滔。
- 徘徊遂昏黑，遠火明連艘。
- 木落寒山靜，江空秋月高。
- 歛袂戒還徒，善游矜所操。
- 趣淺戢長枻，乘深屏輕篙。
- 曠望援深竿，哀歌叩鳴艚。
- 中川恣超忽，漫若翔且翱。
- 淹泊遂所止，埜風自颾颾。
- 澗急驚鱗奔，蹊荒饑獸嗥。
- 入門守拘縶，悽戚增鬱陶。
- 慕士情未忘，懷人首徒搔。
- 內顧乃無有，德輶甚鴻毛。
- 名竊久自欺，食浮固雲叨。
- 問牛悲釁鐘，說彘驚臨牢。
- 永遁刀筆吏，寧期簿書曹。
- 中興遂羣物，裂壤分鞬櫜。
- 岷凶既云捕，吳虜亦已鏖。
- 捍禦盛方虎，謨明富伊咎。
- 披山窮木禾，駕海逾蟠桃。
- 重來越裳雉，再返西旅獒。
- 左右抗槐棘，縱橫羅雁羔。
- 三辟咸肆宥，衆生均覆燾。
- 安得奉皇靈，在宥解天弢。
- 歸誠慰松梓，陳力開蓬篙。
- 卜室有鄠杜，名田占灃澇。
- 磻溪近餘基，阿城連故濠。
- 螟蛑願親燎，荼堇甘自薅。
- 飢食期農耕，寒衣俟蠶繰。
- 及骭足爲溫，滿腹寧復饕。
- 安將蒯及菅，誰慕粱與膏。
- 弋林敺雀鷃，漁澤從鰌魛。
- 觀象嘉素履，陳詩謝干旄。
- 方託麋鹿羣，敢同騏驥槽。
- 處賤無溷濁，固窮匪淫慆。
- 踉蹌辭束縛，悅懌換煎熬。
- 登年徒負版，興役趨代鼛。
- 目眩絕渾渾，耳喧息嘈嘈。
- 茲焉畢餘命，富貴非吾曹。
- 長沙哀糺纆，漢陰嗤桔槔。
- 苟伸擊壤情，機事息秋豪。
- 海霧多蓊鬱，越風饒腥臊。
- 寧唯迫魑魅，所懼齊焄藨。
- 知罃懷褚中，范叔戀綈袍。
- 伊人不可期，慷慨徒忉忉。

## 拼音

- su4 bao4 qiu1 he4 shang4 ， shuai4 xing4 zi4 you2 ao2 。
- zhong1 wei2 li4 yi4 qian1 ， shi2 si4 kong1 yuan1 lao2 。
- wai4 qu3 xun4 chen2 zhe2 ， si1 xin1 ji4 ying1 mao2 。
- jin4 fa2 kuo4 miao4 qi4 ， tui4 fei1 xiang1 qu3 hao2 。
- tian1 ming4 si1 bu2 yi4 ， gui3 ze2 jiang1 an1 tao2 。
- tun2 nan2 guo3 jian4 ling2 ， bao1 sang1 yi2 suo3 zao1 。
- shen2 ming2 gu4 hao4 hao4 ， zhong4 kou3 tu2 ao2 ao2 。
- tou2 ji4 shan1 shui3 di4 ， fang4 qing2 yong3 li2 sao1 。
- zai4 huai2 nang3 sui4 qi1 ， rong2 yu3 chi2 qing1 dao1 。
- xu1 guan3 bei4 shan1 guo1 ， qian2 xuan1 mian4 jiang1 gao1 。
- zhong4 die2 jian4 pu3 xu4 ， li3 yi3 qu1 yan2 㟼。
- ji1 cui4 fu2 dan4 yan4 ， shi3 yi2 fu4 ling2 ao2 。
- cong2 lin2 liu2 chong1 biao1 ， shi2 li4 ying2 fei1 tao1 。
- kuang4 lang3 tian1 jing3 ji4 ， qiao2 su1 yuan3 xiang1 hao4 。
- cheng2 tan2 yong3 shen3 ou1 ， ban4 bi4 tiao4 xuan2 nao2 。
- lu4 ming2 yan4 shi2 ye3 ， yu2 le4 zhi1 guan1 hao2 。
- gu1 shang3 cheng2 suo3 dao4 ， zan4 xin1 liang2 zu2 bao1 。
- liu2 lian2 fu3 ling2 jian4 ， zhu4 wo3 hu2 zhong1 lao2 。
- duo3 yi2 jin4 ji4 shi2 ， zhuo2 shou3 chi2 xie4 ao2 。
- chui1 dao4 shi4 cuan4 ding3 ， kuai4 xian1 wen2 cao1 dao1 。
- ye3 shu1 ying2 qing1 kuang1 ， po1 za2 chi2 zhao3 mao4 。
- mian3 mu4 gu3 yi4 weng1 ， xiao4 yong3 bu3 qi2 zao1 。
- tui4 xiang3 wu1 ling2 zi3 ， san1 yan4 zi1 li3 cao2 。
- si1 dao4 nan2 wei2 xie2 ， shen3 you1 an1 suo3 tao1 。
- qu3 zhu3 yuan4 hong2 hu2 ， huan2 zhou1 diao1 lan2 𦺆。
- mu4 jing3 hui2 xi1 cen2 ， bei3 liu2 shi4 tao1 tao1 。
- pai2 huai2 sui4 hun1 hei1 ， yuan3 huo3 ming2 lian2 sou1 。
- mu4 luo4 han2 shan1 jing4 ， jiang1 kong1 qiu1 yue4 gao1 。
- lian3 mei4 jie4 huan2 tu2 ， shan4 you2 jin1 suo3 cao1 。
- qu4 qian3 ji2 chang2 yi4 ， cheng2 shen1 ping2 qing1 gao1 。
- kuang4 wang4 yuan2 shen1 gan1 ， ai1 ge1 kou4 ming2 cao2 。
- zhong1 chuan1 zi4 chao1 hu1 ， man4 ruo4 xiang2 qie3 ao2 。
- yan1 bo2 sui4 suo3 zhi3 ， ye3 feng1 zi4 sao1 sao1 。
- jian4 ji2 jing1 lin2 ben1 ， qi1 huang1 ji1 shou4 hao2 。
- ru4 men2 shou3 ju1 zhi2 ， qi1 qi1 zeng1 yu4 tao2 。
- mu4 shi4 qing2 wei4 wang4 ， huai2 ren2 shou3 tu2 sao1 。
- nei4 gu4 nai3 wu2 you3 ， de2 you2 shen4 hong2 mao2 。
- ming2 qie4 jiu3 zi4 qi1 ， shi2 fu2 gu4 yun2 dao1 。
- wen4 niu2 bei1 xin4 zhong1 ， shuo1 zhi4 jing1 lin2 lao2 。
- yong3 dun4 dao1 bi3 li4 ， ning2 qi1 bo2 shu1 cao2 。
- zhong1 xing1 sui4 qun2 wu4 ， lie4 rang3 fen1 jian1 gao1 。
- min2 xiong1 ji4 yun2 bu3 ， wu2 lu3 yi4 yi3 ao2 。
- han4 yu4 sheng4 fang1 hu3 ， mo2 ming2 fu4 yi1 jiu4 。
- pi1 shan1 qiong2 mu4 he2 ， jia4 hai3 yu2 pan2 tao2 。
- zhong4 lai2 yue4 shang0 zhi4 ， zai4 fan3 xi1 lü3 ao2 。
- zuo3 you4 kang4 huai2 ji2 ， zong4 heng2 luo2 yan4 gao1 。
- san1 pi4 xian2 si4 you4 ， zhong4 sheng1 jun1 fu4 dao4 。
- an1 de2 feng4 huang2 ling2 ， zai4 you4 jie3 tian1 tao1 。
- gui1 cheng2 wei4 song1 zi3 ， chen2 li4 kai1 peng2 gao1 。
- bu3 shi4 you3 hu4 du4 ， ming2 tian2 zhan4 feng1 lao4 。
- pan2 xi1 jin4 yu2 ji1 ， a1 cheng2 lian2 gu4 hao2 。
- ming2 mou2 yuan4 qin1 liao2 ， tu2 jin3 gan1 zi4 hao1 。
- ji1 shi2 qi1 nong2 geng1 ， han2 yi1 si4 can2 qiao1 。
- ji2 gan4 zu2 wei2 wen1 ， man3 fu4 ning2 fu4 tao1 。
- an1 jiang1 kuai3 ji2 jian1 ， shui2 mu4 liang2 yu3 gao1 。
- yi4 lin2 qu1 que4 yan4 ， yu2 ze2 cong2 qiu1 dao1 。
- guan1 xiang4 jia1 su4 lü3 ， chen2 shi1 xie4 gan1 mao2 。
- fang1 tuo1 mi2 lu4 qun2 ， gan3 tong2 qi2 ji4 cao2 。
- chu3 jian4 wu2 hun4 zhuo2 ， gu4 qiong2 fei3 yin2 tao1 。
- liang4 qiang1 ci2 shu4 fu4 ， yue4 yi4 huan4 jian1 ao2 。
- deng1 nian2 tu2 fu4 ban3 ， xing1 yi4 qu1 dai4 gao1 。
- mu4 xuan4 jue2 hun2 hun2 ， er3 xuan1 xi1 cao2 cao2 。
- zi1 yan1 bi4 yu2 ming4 ， fu4 gui4 fei1 wu2 cao2 。
- chang2 sha1 ai1 jiu1 mo4 ， han4 yin1 chi1 ju2 gao1 。
- gou3 shen1 ji1 rang3 qing2 ， ji1 shi4 xi1 qiu1 hao2 。
- hai3 wu4 duo1 weng3 yu4 ， yue4 feng1 rao2 xing1 sao1 。
- ning2 wei2 po4 chi1 mei4 ， suo3 ju4 qi2 hun1 biao1 。
- zhi1 ying1 huai2 chu3 zhong1 ， fan4 shu1 lian4 ti4 pao2 。
- yi1 ren2 bu4 ke3 qi1 ， kang1 kai3 tu2 dao1 dao1 。

## 注释

## 译文

## 赏析
