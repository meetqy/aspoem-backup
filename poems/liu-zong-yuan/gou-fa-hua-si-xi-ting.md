---
id: liu-zong-yuan-gou-fa-hua-si-xi-ting
title: 構法華寺西亭
titlePinyin: gou4 fa3 hua2 si4 xi1 ting2
titleSlug: gou-fa-hua-si-xi-ting
author: 柳宗元
authorPinyin: liu3 zong1 yuan2
authorSlug: liu-zong-yuan
dynasty: 唐
dynastyPinyin: tang2
dynastySlug: tang
tags: []
---

## 正文

- 竄身楚南極，山水窮險艱。
- 步登最高寺，蕭散任疎頑。
- 西垂下斗絕，欲似窺人寰。
- 反如在幽谷，榛翳不可攀。
- 命童恣披翦，葺宇橫斷山。
- 割如判清濁，飄若升雲間。
- 遠岫攢衆頂，澄江抱清灣。
- 夕照臨軒墮，棲鳥當我還。
- 菡萏溢嘉色，篔簹遺清斑。
- 神舒屏羈鎖，志適忘幽孱。
- 棄逐久枯槁，迨今始開顏。
- 賞心難久留，離念來相關。
- 北望間親愛，南瞻雜夷蠻。
- 置之勿復道，且寄須臾閑。

## 拼音

- cuan4 shen1 chu3 nan2 ji2 ， shan1 shui3 qiong2 xian3 jian1 。
- bu4 deng1 zui4 gao1 si4 ， xiao1 san4 ren4 shu1 wan2 。
- xi1 chui2 xia4 dou4 jue2 ， yu4 si4 kui1 ren2 huan2 。
- fan3 ru2 zai4 you1 gu3 ， zhen1 yi4 bu4 ke3 pan1 。
- ming4 tong2 zi4 pi1 jian3 ， qi4 yu3 heng2 duan4 shan1 。
- ge1 ru2 pan4 qing1 zhuo2 ， piao1 ruo4 sheng1 yun2 jian4 。
- yuan3 xiu4 zan3 zhong4 ding3 ， cheng2 jiang1 bao4 qing1 wan1 。
- xi1 zhao4 lin2 xuan1 duo4 ， qi1 niao3 dang1 wo3 huan2 。
- han4 dan4 yi4 jia1 se4 ， yun2 dang1 yi2 qing1 ban1 。
- shen2 shu1 ping2 ji1 suo3 ， zhi4 shi4 wang4 you1 chan2 。
- qi4 zhu2 jiu3 ku1 gao3 ， dai4 jin1 shi3 kai1 yan2 。
- shang3 xin1 nan2 jiu3 liu2 ， li2 nian4 lai2 xiang1 guan1 。
- bei3 wang4 jian4 qin1 ai4 ， nan2 zhan1 za2 yi2 man2 。
- zhi4 zhi1 wu4 fu4 dao4 ， qie3 ji4 xu1 yu2 xian2 。

## 注释

## 译文

## 赏析
