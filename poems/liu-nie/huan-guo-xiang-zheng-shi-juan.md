---
id: liu-nie-huan-guo-xiang-zheng-shi-juan
title: 還郭祥正詩卷
titlePinyin: huan2 guo1 xiang2 zheng4 shi1 juan4
titleSlug: huan-guo-xiang-zheng-shi-juan
author: 劉摰
authorPinyin: liu2 nie4
authorSlug: liu-nie
dynasty: 宋
dynastyPinyin: song4
dynastySlug: song
tags: []
---

## 正文

- 李杜酒死詩不作，風雅三百年來窮。
- 世儒未必甘汩沒，才不迨志終無功。
- 汾陽有人字功甫，歘然聲價來江東。
- 當時未冠人已識，知音第一惟梅翁。
- 翁主詩盟世少可，一見旗鼓欣相逢。
- 當友不敢當師禮，呼以謫仙名甚隆。
- 君亦自謂太白出，世姓雖異精靈同。
- 姑蘇江水瑩寒鑑，江上碧玉排羣峰。
- 壯吟豪醉售佳境，日題百紙傾千鍾。
- 折腰藍綬豈所樂，養親斗粟曾未充。
- 蓬萊幽夢掛寒月，青山歸思隨飛鴻。
- 書來寄我三巨軸，華緘開破溪雲封。
- 駭然按劍覽珠璧，悸若赤手勍蛟龍。
- 長吟千言短數百，造語險怪神爲工。
- 四明賀老忽去世，伯牙悲愴閑焦桐。
- 嗟予逢子衆人後，今其所得何最豐。
- 前日過我北池上，正是清露沾高松。
- 涼軒坐聽哆宏辨，瀑布千丈懸秋風。
- 謫仙有此願自重，世俗酣尚惟纖穠。
- 彼其耳目不自信，滔滔誰樂聞鼓鐘。
- 太上雅意興禮樂，一日鑒賞期至公。
- 煌煌帝業子當頌，勿歎憔悴空山中。

## 拼音

- li3 du4 jiu3 si3 shi1 bu2 zuo4 ， feng1 ya3 san1 bai3 nian2 lai2 qiong2 。
- shi4 ru2 wei4 bi4 gan1 gu3 mei2 ， cai2 bu2 dai4 zhi4 zhong1 wu2 gong1 。
- fen2 yang2 you3 ren2 zi4 gong1 fu3 ， xu1 ran2 sheng1 jia4 lai2 jiang1 dong1 。
- dang1 shi2 wei4 guan1 ren2 yi3 shi2 ， zhi1 yin1 di4 yi1 wei2 mei2 weng1 。
- weng1 zhu3 shi1 meng2 shi4 shao3 ke3 ， yi2 jian4 qi2 gu3 xin1 xiang1 feng2 。
- dang1 you3 bu4 gan3 dang1 shi1 li3 ， hu1 yi3 zhe2 xian1 ming2 shen4 long2 。
- jun1 yi4 zi4 wei4 tai4 bai2 chu1 ， shi4 xing4 sui1 yi4 jing1 ling2 tong2 。
- gu1 su1 jiang1 shui3 ying2 han2 jian4 ， jiang1 shang4 bi4 yu4 pai2 qun2 feng1 。
- zhuang4 yin2 hao2 zui4 shou4 jia1 jing4 ， ri4 ti2 bai3 zhi3 qing1 qian1 zhong1 。
- zhe2 yao1 lan2 shou4 qi3 suo3 le4 ， yang3 qin1 dou4 su4 ceng2 wei4 chong1 。
- peng2 lai2 you1 meng4 gua4 han2 yue4 ， qing1 shan1 gui1 si1 sui2 fei1 hong2 。
- shu1 lai2 ji4 wo3 san1 ju4 zhou2 ， hua2 jian1 kai1 po4 xi1 yun2 feng1 。
- hai4 ran2 an4 jian4 lan3 zhu1 bi4 ， ji4 ruo4 chi4 shou3 qing2 jiao1 long2 。
- chang2 yin2 qian1 yan2 duan3 shu4 bai3 ， zao4 yu3 xian3 guai4 shen2 wei2 gong1 。
- si4 ming2 he4 lao3 hu1 qu4 shi4 ， bo2 ya2 bei1 chuang4 xian2 jiao1 tong2 。
- jie1 yu3 feng2 zi3 zhong4 ren2 hou4 ， jin1 qi2 suo3 de2 he2 zui4 feng1 。
- qian2 ri4 guo4 wo3 bei3 chi2 shang4 ， zheng4 shi4 qing1 lu4 zhan1 gao1 song1 。
- liang2 xuan1 zuo4 ting1 duo1 hong2 bian4 ， pu4 bu4 qian1 zhang4 xuan2 qiu1 feng1 。
- zhe2 xian1 you3 ci3 yuan4 zi4 zhong4 ， shi4 su2 han1 shang4 wei2 xian1 nong2 。
- bi3 qi2 er3 mu4 bu2 zi4 xin4 ， tao1 tao1 shui2 le4 wen2 gu3 zhong1 。
- tai4 shang4 ya3 yi4 xing1 li3 le4 ， yi2 ri4 jian4 shang3 qi1 zhi4 gong1 。
- huang2 huang2 di4 ye4 zi3 dang1 song4 ， wu4 tan4 qiao2 cui4 kong1 shan1 zhong1 。

## 注释

## 译文

## 赏析
