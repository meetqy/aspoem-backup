---
id: liu-nie-yi-yuan-ji-hua-yuan
title: 易元吉畫猿
titlePinyin: yi4 yuan2 ji2 hua4 yuan2
titleSlug: yi-yuan-ji-hua-yuan
author: 劉摰
authorPinyin: liu2 nie4
authorSlug: liu-nie
dynasty: 宋
dynastyPinyin: song4
dynastySlug: song
tags: []
---

## 正文

- 槲林秋葉青玉繁，枝間倒挂秋山猿。
- 古面睢盱露瘦月，氄毛勻膩舒玄雲。
- 老猿顧子稍留滯，小猿引臂勞攀援。
- 坐疑跳躑避人去，彷彿悲嘯生壁間。
- 巴山楚峽幾千里，寒巖數丈移秋軒。
- 渺然獨起林壑志，平生願得與彼羣。
- 吾知畫者古有說，神鬼爲易犬馬難。
- 物之有象衆所識，難以僞筆淆其真。
- 傳聞易生近已死，此筆遂絕無幾存。
- 安得千金買遺紙，真僞常與識者論。

## 拼音

- hu2 lin2 qiu1 ye4 qing1 yu4 fan2 ， zhi1 jian4 dao4 gua4 qiu1 shan1 yuan2 。
- gu3 mian4 sui1 xu1 lu4 shou4 yue4 ， rong3 mao2 yun2 ni4 shu1 xuan2 yun2 。
- lao3 yuan2 gu4 zi3 shao1 liu2 zhi4 ， xiao3 yuan2 yin3 bi4 lao2 pan1 yuan2 。
- zuo4 yi2 tiao4 zhi2 bi4 ren2 qu4 ， pang2 fu2 bei1 xiao4 sheng1 bi4 jian4 。
- ba1 shan1 chu3 xia2 ji1 qian1 li3 ， han2 yan2 shu4 zhang4 yi2 qiu1 xuan1 。
- miao3 ran2 du2 qi3 lin2 he4 zhi4 ， ping2 sheng1 yuan4 de2 yu3 bi3 qun2 。
- wu2 zhi1 hua4 zhe3 gu3 you3 shuo1 ， shen2 gui3 wei2 yi4 quan3 ma3 nan2 。
- wu4 zhi1 you3 xiang4 zhong4 suo3 shi2 ， nan2 yi3 wei3 bi3 xiao2 qi2 zhen1 。
- chuan2 wen2 yi4 sheng1 jin4 yi3 si3 ， ci3 bi3 sui4 jue2 wu2 ji1 cun2 。
- an1 de2 qian1 jin1 mai3 yi2 zhi3 ， zhen1 wei3 chang2 yu3 shi2 zhe3 lun4 。

## 注释

## 译文

## 赏析
