---
id: liu-nie-wen-shang-song-huang-ren-dao-you-wu
title: 汶上送黄任道游吳
titlePinyin: wen4 shang4 song4 huang2 ren4 dao4 you2 wu2
titleSlug: wen-shang-song-huang-ren-dao-you-wu
author: 劉摰
authorPinyin: liu2 nie4
authorSlug: liu-nie
dynasty: 宋
dynastyPinyin: song4
dynastySlug: song
tags: []
---

## 正文

- 屑霜飛空木葉脱，長河波光碧玉滑。
- 江南仙客厭塵埃，歸夢寥寥向吳越。
- 故溪時到春未還，正是梅花弄香雪。
- 太湖寺下吟新詩，姑蘇臺邊醉寒月。
- 江橙甘熟霜夜酣，吳酧香醇凍醅撥。
- 遼東歸鶴悲是非，鍾阜曉猿驚契闊。
- 嗟予不得從之行，兀若孤鷹歎韝紲。
- 東南山水游子多，航深屐險無時絕。
- 去非賈道百不一，寂無風詠十常八。
- 君提吟筆尋鄉邦，詞源浩若天潢決。
- 形容物象空鼇峰，搜摛秘怪窮禹穴。
- 人生難足惟勝游，意適何勞計窮達。
- 崢嶸歳律南浦寒，早晚歸艎櫓聲軋。
- 不獨孤陋勤所思，雙白應須念親髪。

## 拼音

- xie4 shuang1 fei1 kong1 mu4 ye4 tuo1 ， chang2 he2 bo1 guang1 bi4 yu4 hua2 。
- jiang1 nan2 xian1 ke4 yan4 chen2 ai1 ， gui1 meng4 liao2 liao2 xiang4 wu2 yue4 。
- gu4 xi1 shi2 dao4 chun1 wei4 huan2 ， zheng4 shi4 mei2 hua1 nong4 xiang1 xue3 。
- tai4 hu2 si4 xia4 yin2 xin1 shi1 ， gu1 su1 tai2 bian1 zui4 han2 yue4 。
- jiang1 cheng2 gan1 shu2 shuang1 ye4 han1 ， wu2 chou2 xiang1 chun2 dong4 pei1 bo1 。
- liao2 dong1 gui1 he4 bei1 shi4 fei1 ， zhong1 fu4 xiao3 yuan2 jing1 qi4 kuo4 。
- jie1 yu3 bu4 de2 cong2 zhi1 xing2 ， wu4 ruo4 gu1 ying1 tan4 gou1 xie4 。
- dong1 nan2 shan1 shui3 you2 zi3 duo1 ， hang2 shen1 ji1 xian3 wu2 shi2 jue2 。
- qu4 fei1 jia3 dao4 bai3 bu4 yi1 ， ji4 wu2 feng1 yong3 shi2 chang2 ba1 。
- jun1 ti2 yin2 bi3 xun2 xiang1 bang1 ， ci2 yuan2 hao4 ruo4 tian1 huang2 jue2 。
- xing2 rong2 wu4 xiang4 kong1 ao2 feng1 ， sou1 chi1 mi4 guai4 qiong2 yu3 xue2 。
- ren2 sheng1 nan2 zu2 wei2 sheng4 you2 ， yi4 shi4 he2 lao2 ji4 qiong2 da2 。
- zheng1 rong2 sui4 lü4 nan2 pu3 han2 ， zao3 wan3 gui1 huang2 lu3 sheng1 ya4 。
- bu4 du2 gu1 lou4 qin2 suo3 si1 ， shuang1 bai2 ying1 xu1 nian4 qin1 fa4 。

## 注释

## 译文

## 赏析
