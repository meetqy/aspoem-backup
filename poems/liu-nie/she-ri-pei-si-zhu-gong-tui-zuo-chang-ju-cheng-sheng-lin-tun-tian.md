---
id: liu-nie-she-ri-pei-si-zhu-gong-tui-zuo-chang-ju-cheng-sheng-lin-tun-tian
title: 社日陪祀渚宫退作長句呈聖鄰屯田
titlePinyin: she4 ri4 pei2 si4 zhu3 gong1 tui4 zuo4 chang2 ju4 cheng2 sheng4 lin2 tun2 tian2
titleSlug: she-ri-pei-si-zhu-gong-tui-zuo-chang-ju-cheng-sheng-lin-tun-tian
author: 劉摰
authorPinyin: liu2 nie4
authorSlug: liu-nie
dynasty: 宋
dynastyPinyin: song4
dynastySlug: song
tags: []
---

## 正文

- 楚鄉地薄氣不密，寒燠開閉無春冬。
- 盛陽不効二月尾，日夜霰雪雨以風。
- 社壇汙潦害展祀，奠獻蕝席移渚宫。
- 層臺大廈禮少變，餼羊不去精享通。
- 須臾巳事雲解駮，象緯落落天曈曨。
- 起憑危欗久顧望，肅然羽翼開愁胸。
- 恍疑身世此何地，蓬瀛岌岌三山宫。
- 平湖無波萬籟息，但見橋影僵雙虹。
- 豈無林花與嘉木，蕩搖摧折今一空。
- 枝頭尖纖卷寒綠，水面狼藉浮殘紅。
- 荆州獨此號勝地，經年未始來其中。
- 夤緣陪祀幸一至，豈期端值青春窮。
- 嗟吾老去少懽緒，況乃人事多怱怱。
- 與君卻作避暑約，解衣岸幘看雲峰。
- 攜壺挾策無不可，此樂豈特春游同。

## 拼音

- chu3 xiang1 di4 bao2 qi4 bu2 mi4 ， han2 yu4 kai1 bi4 wu2 chun1 dong1 。
- sheng4 yang2 bu2 xiao4 er4 yue4 wei3 ， ri4 ye4 xian4 xue3 yu3 yi3 feng1 。
- she4 tan2 wu1 liao2 hai4 zhan3 si4 ， dian4 xian4 jue2 xi2 yi2 zhu3 gong1 。
- ceng2 tai2 da4 sha4 li3 shao3 bian4 ， xi4 yang2 bu2 qu4 jing1 xiang3 tong1 。
- xu1 yu2 si4 shi4 yun2 jie3 bo2 ， xiang4 wei3 luo4 luo4 tian1 tong2 long2 。
- qi3 ping2 wei1 lan2 jiu3 gu4 wang4 ， su4 ran2 yu3 yi4 kai1 chou2 xiong1 。
- huang3 yi2 shen1 shi4 ci3 he2 di4 ， peng2 ying2 ji2 ji2 san1 shan1 gong1 。
- ping2 hu2 wu2 bo1 wan4 lai4 xi1 ， dan4 jian4 qiao2 ying3 jiang1 shuang1 hong2 。
- qi3 wu2 lin2 hua1 yu3 jia1 mu4 ， dang4 yao2 cui1 zhe2 jin1 yi4 kong1 。
- zhi1 tou2 jian1 xian1 juan4 han2 lü4 ， shui3 mian4 lang2 ji2 fu2 can2 hong2 。
- jing1 zhou1 du2 ci3 hao4 sheng4 di4 ， jing1 nian2 wei4 shi3 lai2 qi2 zhong1 。
- yin2 yuan2 pei2 si4 xing4 yi2 zhi4 ， qi3 qi1 duan1 zhi2 qing1 chun1 qiong2 。
- jie1 wu2 lao3 qu4 shao3 huan1 xu4 ， kuang4 nai3 ren2 shi4 duo1 cong1 cong1 。
- yu3 jun1 que4 zuo4 bi4 shu3 yue1 ， jie3 yi1 an4 ze2 kan4 yun2 feng1 。
- xie2 hu2 xie2 ce4 wu2 bu4 ke3 ， ci3 le4 qi3 te4 chun1 you2 tong2 。

## 注释

## 译文

## 赏析
