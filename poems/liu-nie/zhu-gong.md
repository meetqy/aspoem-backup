---
id: liu-nie-zhu-gong
title: 渚宫
titlePinyin: zhu3 gong1
titleSlug: zhu-gong
author: 劉摰
authorPinyin: liu2 nie4
authorSlug: liu-nie
dynasty: 宋
dynastyPinyin: song4
dynastySlug: song
tags: []
---

## 正文

- 坤腹疏靈境，蓬宫抱故城。
- 清風百年內，芳草幾番平。
- 樹色埋危屋，湖光泛彩楹。
- 真游三島近，仙界一壺清。
- 外慮隨塵隔，虚懷敵水明。
- 松筠烟翠老，臺榭綠苔生。
- 攲枕巫雲近，披襟楚吹輕。
- 舟横疏柳靜，橋卧晚波晴。
- 事往空歌嘯，人閑自醉醒。
- 我來真漫興，魚鳥莫多情。

## 拼音

- kun1 fu4 shu1 ling2 jing4 ， peng2 gong1 bao4 gu4 cheng2 。
- qing1 feng1 bai3 nian2 nei4 ， fang1 cao3 ji1 fan1 ping2 。
- shu4 se4 mai2 wei1 wu1 ， hu2 guang1 fan4 cai3 ying2 。
- zhen1 you2 san1 dao3 jin4 ， xian1 jie4 yi4 hu2 qing1 。
- wai4 lü4 sui2 chen2 ge2 ， xu1 huai2 di2 shui3 ming2 。
- song1 yun2 yan1 cui4 lao3 ， tai2 xie4 lü4 tai2 sheng1 。
- ji1 zhen3 wu1 yun2 jin4 ， pi1 jin1 chu3 chui1 qing1 。
- zhou1 heng2 shu1 liu3 jing4 ， qiao2 wo4 wan3 bo1 qing2 。
- shi4 wang3 kong1 ge1 xiao4 ， ren2 xian2 zi4 zui4 xing3 。
- wo3 lai2 zhen1 man4 xing1 ， yu2 niao3 mo4 duo1 qing2 。

## 注释

## 译文

## 赏析
