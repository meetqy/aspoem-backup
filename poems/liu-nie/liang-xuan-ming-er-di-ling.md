---
id: liu-nie-liang-xuan-ming-er-di-ling
title: 梁宣明二帝陵
titlePinyin: liang2 xuan1 ming2 er4 di4 ling2
titleSlug: liang-xuan-ming-er-di-ling
author: 劉摰
authorPinyin: liu2 nie4
authorSlug: liu-nie
dynasty: 宋
dynastyPinyin: song4
dynastySlug: song
tags: []
---

## 正文

- 侯景淪江左，湘東復有梁。
- 經綸鍾厄會，禍亂發諸王。
- 忍死瞻姑熟，尋戈起岳陽。
- 車書千里蹙，符數百洲亡。
- 二主非神武，開基挾北强。
- 中興乖晉睿，慚德肖吳光。
- 歷閏天餘氣，蛙鳴井底鄉。
- 快心真噬腊，覆手已牽羊。
- 臣妾隨三紀，圭裘隘一方。
- 故都終契闊，宗祀各悲凉。
- 雙塜留衰楚，遺孫盛有唐。
- 神靈依古刹，雲木抱回岡。
- 野火穹碑斷，秋風蔓草黄。
- 樵童雍門歎，繐帳魏臺荒。
- 天地雙車轂，興亡一酒觴。
- 冥然無足弔，幽思漫徜徉。

## 拼音

- hou2 jing3 lun2 jiang1 zuo3 ， xiang1 dong1 fu4 you3 liang2 。
- jing1 lun2 zhong1 e4 hui4 ， huo4 luan4 fa1 zhu1 wang2 。
- ren3 si3 zhan1 gu1 shu2 ， xun2 ge1 qi3 yue4 yang2 。
- ju1 shu1 qian1 li3 cu4 ， fu2 shu4 bai3 zhou1 wang2 。
- er4 zhu3 fei1 shen2 wu3 ， kai1 ji1 xie2 bei3 qiang2 。
- zhong1 xing1 guai1 jin4 rui4 ， can2 de2 xiao4 wu2 guang1 。
- li4 run4 tian1 yu2 qi4 ， wa1 ming2 jing3 di3 xiang1 。
- kuai4 xin1 zhen1 shi4 la4 ， fu4 shou3 yi3 qian1 yang2 。
- chen2 qie4 sui2 san1 ji4 ， gui1 qiu2 ai4 yi4 fang1 。
- gu4 du1 zhong1 qi4 kuo4 ， zong1 si4 ge4 bei1 liang2 。
- shuang1 peng2 liu2 shuai1 chu3 ， yi2 sun1 sheng4 you3 tang2 。
- shen2 ling2 yi1 gu3 cha4 ， yun2 mu4 bao4 hui2 gang1 。
- ye3 huo3 qiong2 bei1 duan4 ， qiu1 feng1 man4 cao3 huang2 。
- qiao2 tong2 yong1 men2 tan4 ， sui4 zhang4 wei4 tai2 huang1 。
- tian1 di4 shuang1 ju1 gu3 ， xing1 wang2 yi4 jiu3 shang1 。
- ming2 ran2 wu2 zu2 diao4 ， you1 si1 man4 chang2 yang2 。

## 注释

## 译文

## 赏析
