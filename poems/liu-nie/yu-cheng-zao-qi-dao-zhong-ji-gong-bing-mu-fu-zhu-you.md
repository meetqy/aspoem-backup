---
id: liu-nie-yu-cheng-zao-qi-dao-zhong-ji-gong-bing-mu-fu-zhu-you
title: 虞城早起道中寄公秉幕府諸友
titlePinyin: yu2 cheng2 zao3 qi3 dao4 zhong1 ji4 gong1 bing3 mu4 fu3 zhu1 you3
titleSlug: yu-cheng-zao-qi-dao-zhong-ji-gong-bing-mu-fu-zhu-you
author: 劉摰
authorPinyin: liu2 nie4
authorSlug: liu-nie
dynasty: 宋
dynastyPinyin: song4
dynastySlug: song
tags: []
---

## 正文

- 屋角一夜羣枯號，曉來曠野風如刀。
- 峩峩殘雪路摧馬，格格寒氣冰生袍。
- 四支僵痺非我有，況彼鞭鞚難持操。
- 天東朝日凍應澀，亦戀暘谷猶深韜。
- 居常誰不事行役，我行適此時令遭。
- 因思都府盛僚友，人物一一皆賢豪。
- 想今酣寢夢方足，初離密幄驚寒朝。
- 左承右侍各以職，氣語蘭臭顔如桃。
- 奉持巾匜事盥櫛，傅唇澤面供香膏。
- 不容髮綠一點變，亟以寶鑷爭除薅。
- 炎爐卻坐日當卯，進酒爲壽傾葡萄。
- 捋鬚束带欲出戶，問訊分付猶忉忉。
- 體舒意適自穩暖，洋然盛氣虹霓高。
- 此時豈復念寒旅，嗟我勞佚何相遼。
- 入趨留守退幕府，坐据大案臨諸曹。
- 曹司進若魚在貫，文書盈抱紛牛毛。
- 爭前鬭敏請莅職，硏磨濃墨揮長毫。
- 左手鈐前右摘尾，落紙葉葉如翻濤。
- 逢姓書字且不給，何暇可否知根巢。
- 坐中耳目已煩困，庭下敲扑仍喧囂。
- 伏膺胝手腕疑脱，退食筆硯方能櫜。
- 乘除賴有此事在，庶幾可以均吾勞。
- 人生誤落世網內，區區係累安足逃。
- 要之虚中日自靜，不使內外相鈎膠。
- 無窮來物彼千萬，坐任變化無吾騷。
- 崢嶸年華已遒暮，不日春意生蘭蒿。
- 一樽相與莫相放，天下萬事從滔滔。

## 拼音

- wu1 jiao3 yi2 ye4 qun2 ku1 hao4 ， xiao3 lai2 kuang4 ye3 feng1 ru2 dao1 。
- e2 e2 can2 xue3 lu4 cui1 ma3 ， ge2 ge2 han2 qi4 bing1 sheng1 pao2 。
- si4 zhi1 jiang1 bi4 fei1 wo3 you3 ， kuang4 bi3 bian1 kong4 nan2 chi2 cao1 。
- tian1 dong1 zhao1 ri4 dong4 ying1 se4 ， yi4 lian4 yang2 gu3 you2 shen1 tao1 。
- ju1 chang2 shui2 bu2 shi4 xing2 yi4 ， wo3 xing2 shi4 ci3 shi2 ling4 zao1 。
- yin1 si1 du1 fu3 sheng4 liao2 you3 ， ren2 wu4 yi1 yi1 jie1 xian2 hao2 。
- xiang3 jin1 han1 qin3 meng4 fang1 zu2 ， chu1 li2 mi4 wo4 jing1 han2 chao2 。
- zuo3 cheng2 you4 shi4 ge4 yi3 zhi2 ， qi4 yu3 lan2 chou4 yan2 ru2 tao2 。
- feng4 chi2 jin1 yi2 shi4 guan4 zhi4 ， fu4 chun2 ze2 mian4 gong4 xiang1 gao1 。
- bu4 rong2 fa4 lü4 yi4 dian3 bian4 ， ji2 yi3 bao3 nie4 zheng1 chu2 hao1 。
- yan2 lu2 que4 zuo4 ri4 dang1 mao3 ， jin4 jiu3 wei2 shou4 qing1 pu2 tao0 。
- lü3 xu1 shu4 dai4 yu4 chu1 hu4 ， wen4 xun4 fen1 fu4 you2 dao1 dao1 。
- ti3 shu1 yi4 shi4 zi4 wen3 nuan3 ， yang2 ran2 sheng4 qi4 hong2 ni2 gao1 。
- ci3 shi2 qi3 fu4 nian4 han2 lü3 ， jie1 wo3 lao2 yi4 he2 xiang1 liao2 。
- ru4 qu1 liu2 shou3 tui4 mu4 fu3 ， zuo4 ju4 da4 an4 lin2 zhu1 cao2 。
- cao2 si1 jin4 ruo4 yu2 zai4 guan4 ， wen2 shu1 ying2 bao4 fen1 niu2 mao2 。
- zheng1 qian2 dou4 min3 qing3 li4 zhi2 ， yan2 mo2 nong2 mo4 hui1 chang2 hao2 。
- zuo3 shou3 qian2 qian2 you4 zhai1 wei3 ， luo4 zhi3 ye4 ye4 ru2 fan1 tao1 。
- feng2 xing4 shu1 zi4 qie3 bu4 gei3 ， he2 xia2 ke3 fou3 zhi1 gen1 chao2 。
- zuo4 zhong1 er3 mu4 yi3 fan2 kun4 ， ting2 xia4 qiao1 pu1 reng2 xuan1 xiao1 。
- fu2 ying1 zhi1 shou3 wan4 yi2 tuo1 ， tui4 shi2 bi3 yan4 fang1 neng2 gao1 。
- cheng2 chu2 lai4 you3 ci3 shi4 zai4 ， shu4 ji1 ke3 yi3 jun1 wu2 lao2 。
- ren2 sheng1 wu4 luo4 shi4 wang3 nei4 ， qu1 qu1 xi4 lei4 an1 zu2 tao2 。
- yao4 zhi1 xu1 zhong1 ri4 zi4 jing4 ， bu4 shi3 nei4 wai4 xiang1 gou1 jiao1 。
- wu2 qiong2 lai2 wu4 bi3 qian1 wan4 ， zuo4 ren4 bian4 hua4 wu2 wu2 sao1 。
- zheng1 rong2 nian2 hua2 yi3 qiu2 mu4 ， bu2 ri4 chun1 yi4 sheng1 lan2 hao1 。
- yi4 zun1 xiang1 yu3 mo4 xiang1 fang4 ， tian1 xia4 wan4 shi4 cong2 tao1 tao1 。

## 注释

## 译文

## 赏析
