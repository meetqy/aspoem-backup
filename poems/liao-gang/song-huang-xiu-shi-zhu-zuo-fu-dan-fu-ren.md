---
id: liao-gang-song-huang-xiu-shi-zhu-zuo-fu-dan-fu-ren
title: 送黄秀實著作赴單父任
titlePinyin: song4 huang2 xiu4 shi2 zhu4 zuo4 fu4 dan1 fu4 ren4
titleSlug: song-huang-xiu-shi-zhu-zuo-fu-dan-fu-ren
author: 廖剛
authorPinyin: liao4 gang1
authorSlug: liao-gang
dynasty: 宋
dynastyPinyin: song4
dynastySlug: song
tags: []
---

## 正文

- 憶昔負笈遊虞庠，三千縫掖紛袍霜。
- 英姿鋭氣磨干將，凌雲薄漢爭翺翔。
- 君時捧書自閩鄉，賈生十八驚洛陽。
- 南宫我適同廣場，邂逅愚智俱忘羊。
- 低回十載燈燭光，纖鱗壁水追洋洋。
- 憐君兄弟雙鳯皇，鄧林秀出凡楩樟。
- 才名籍籍日以香，誰者不識江夏黄。
- 登籍還許聯龍章，米糠初未精簸揚。
- 須臾綠驥馳康莊，瑤池下澤殊行藏。
- 西清椽筆金玉相，揚鞭緩珮鵷鷺行。
- 丘明遷固與頡頏，汗流曄壽走且僵。
- 文奎忽度南斗傍，江湖洗耳聽鳴榔。
- 相逢一笑百念亡，玉自輝潔蘭仍芳。
- 元經寂寞誰問楊，逃空我幸論肺腸。
- 蛟龍蟠蜇豈可常，賜環長恐成參商。
- 春風三月鶯燕忙，橋飛柳絮隨風狂。
- 修補冉冉將征艎，别離安得情無傷。
- 如君知音滿廟堂，塵沙肯使埋珪璋。
- 鵬程九萬詎易量，從今拭目看騰驤。
- 我慚百事無一長，獨有疏懶勝嵇康。
- 功名老大空激昂，那能俯仰巡門牆。
- 艱難辛苦亦備嘗，濯纓早晚尋滄浪。
- 與君後會何渺茫，江魚塞鴈無相忘。

## 拼音

- yi4 xi1 fu4 ji2 you2 yu2 xiang2 ， san1 qian1 feng2 ye4 fen1 pao2 shuang1 。
- ying1 zi1 rui4 qi4 mo2 gan1 jiang1 ， ling2 yun2 bao2 han4 zheng1 ao2 xiang2 。
- jun1 shi2 peng3 shu1 zi4 min3 xiang1 ， jia3 sheng1 shi2 ba1 jing1 luo4 yang2 。
- nan2 gong1 wo3 shi4 tong2 guang3 chang3 ， xie4 hou4 yu2 zhi4 ju4 wang4 yang2 。
- di1 hui2 shi2 zai4 deng1 zhu2 guang1 ， xian1 lin2 bi4 shui3 zhui1 yang2 yang2 。
- lian2 jun1 xiong1 di4 shuang1 feng4 huang2 ， deng4 lin2 xiu4 chu1 fan2 pian2 zhang1 。
- cai2 ming2 ji2 ji2 ri4 yi3 xiang1 ， shui2 zhe3 bu4 shi2 jiang1 xia4 huang2 。
- deng1 ji2 huan2 xu1 lian2 long2 zhang1 ， mi3 kang1 chu1 wei4 jing1 bo4 yang2 。
- xu1 yu2 lü4 ji4 chi2 kang1 zhuang1 ， yao2 chi2 xia4 ze2 shu1 xing2 cang2 。
- xi1 qing1 chuan2 bi3 jin1 yu4 xiang1 ， yang2 bian1 huan3 pei4 yuan1 lu4 xing2 。
- qiu1 ming2 qian1 gu4 yu3 jie2 hang2 ， han4 liu2 ye4 shou4 zou3 qie3 jiang1 。
- wen2 kui2 hu1 du4 nan2 dou3 bang4 ， jiang1 hu2 xi3 er3 ting1 ming2 lang2 。
- xiang1 feng2 yi2 xiao4 bai3 nian4 wang2 ， yu4 zi4 hui1 jie2 lan2 reng2 fang1 。
- yuan2 jing1 ji4 mo4 shui2 wen4 yang2 ， tao2 kong1 wo3 xing4 lun4 fei4 chang2 。
- jiao1 long2 pan2 zhe1 qi3 ke3 chang2 ， ci4 huan2 chang2 kong3 cheng2 can1 shang1 。
- chun1 feng1 san1 yue4 ying1 yan4 mang2 ， qiao2 fei1 liu3 xu4 sui2 feng1 kuang2 。
- xiu1 bu3 ran3 ran3 jiang1 zheng1 huang2 ， bie2 li2 an1 de2 qing2 wu2 shang1 。
- ru2 jun1 zhi1 yin1 man3 miao4 tang2 ， chen2 sha1 ken3 shi3 mai2 gui1 zhang1 。
- peng2 cheng2 jiu3 wan4 ju4 yi4 liang2 ， cong2 jin1 shi4 mu4 kan4 teng2 xiang1 。
- wo3 can2 bai3 shi4 wu2 yi4 chang2 ， du2 you3 shu1 lan3 sheng4 ji1 kang1 。
- gong1 ming2 lao3 da4 kong1 ji1 ang2 ， na4 neng2 fu3 yang3 xun2 men2 qiang2 。
- jian1 nan2 xin1 ku3 yi4 bei4 chang2 ， zhuo2 ying1 zao3 wan3 xun2 cang1 lang4 。
- yu3 jun1 hou4 hui4 he2 miao3 mang2 ， jiang1 yu2 sai1 yan4 wu2 xiang1 wang4 。

## 注释

## 译文

## 赏析
