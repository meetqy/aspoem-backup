---
id: liao-gang-he-zhou-cai-xue-shi
title: 和周材雪詩
titlePinyin: he2 zhou1 cai2 xue3 shi1
titleSlug: he-zhou-cai-xue-shi
author: 廖剛
authorPinyin: liao4 gang1
authorSlug: liao-gang
dynasty: 宋
dynastyPinyin: song4
dynastySlug: song
tags: []
---

## 正文

- 腊雪緣何喜，春工屬此興。
- 宿苗沾潤足，盭氣滌除仍。
- 亂舞隨空遠，輕黏徹體凝。
- 漫天紛糝玉，極目皎鋪繒。
- 带雨聲初急，摶風勢轉增。
- 危檐飄邃幕，疏屋灑寒燈。
- 瑟縮鴉栖怯，跳梁犬力勝。
- 須臾平坎窞，頃刻沒畦塍。
- 梅李看山木，瓊瑤數塔層。
- 寢眠寧有道，賦詠媿非能。
- 郭履愁離席，孫窗但枕肱。
- 凍從金井水，清挹玉壺冰。
- 銀闕何勞問，雲臺取次登。
- 漁簔真好畫，柳絮足多稱。
- 栗冽驚殘歲，凄其憶舊明。
- 戴君聊欲訪，郢唱忽難應。
- 綺席交銀燭，清河映玉繩。
- 詩成凌鮑謝，酒飲竭淄渑。
- 天朗醒孤鶴，風高激怒鵬。
- 齊宫初入夢，曉鼓數聲鼟。

## 拼音

- la4 xue3 yuan2 he2 xi3 ， chun1 gong1 shu3 ci3 xing1 。
- su4 miao2 zhan1 run4 zu2 ， li4 qi4 di2 chu2 reng2 。
- luan4 wu3 sui2 kong1 yuan3 ， qing1 nian2 che4 ti3 ning2 。
- man4 tian1 fen1 san3 yu4 ， ji2 mu4 jiao3 pu1 zeng1 。
- dai4 yu3 sheng1 chu1 ji2 ， tuan2 feng1 shi4 zhuan3 zeng1 。
- wei1 yan2 piao1 sui4 mu4 ， shu1 wu1 sa3 han2 deng1 。
- se4 suo1 ya1 qi1 qie4 ， tiao4 liang2 quan3 li4 sheng4 。
- xu1 yu2 ping2 kan3 dan4 ， qing3 ke4 mei2 qi2 cheng2 。
- mei2 li3 kan4 shan1 mu4 ， qiong2 yao2 shu4 ta3 ceng2 。
- qin3 mian2 ning2 you3 dao4 ， fu4 yong3 kui4 fei1 neng2 。
- guo1 lü3 chou2 li2 xi2 ， sun1 chuang1 dan4 zhen3 gong1 。
- dong4 cong2 jin1 jing3 shui3 ， qing1 yi4 yu4 hu2 bing1 。
- yin2 que4 he2 lao2 wen4 ， yun2 tai2 qu3 ci4 deng1 。
- yu2 suo1 zhen1 hao3 hua4 ， liu3 xu4 zu2 duo1 cheng1 。
- li4 lie4 jing1 can2 sui4 ， qi1 qi2 yi4 jiu4 ming2 。
- dai4 jun1 liao2 yu4 fang3 ， ying3 chang4 hu1 nan2 ying1 。
- qi3 xi2 jiao1 yin2 zhu2 ， qing1 he2 ying4 yu4 sheng2 。
- shi1 cheng2 ling2 bao4 xie4 ， jiu3 yin3 jie2 zi1 mian3 。
- tian1 lang3 xing3 gu1 he4 ， feng1 gao1 ji1 nu4 peng2 。
- qi2 gong1 chu1 ru4 meng4 ， xiao3 gu3 shu4 sheng1 teng1 。

## 注释

## 译文

## 赏析
