---
id: liao-gang-ci-yun-chou-wang-yuan-zhong-lang-zhong-jian-jian-yi-zhong-xue-shi
title: 次韻酬王元衷郎中兼簡夷仲學士
titlePinyin: ci4 yun4 chou2 wang2 yuan2 zhong1 lang2 zhong1 jian1 jian3 yi2 zhong4 xue2 shi4
titleSlug: ci-yun-chou-wang-yuan-zhong-lang-zhong-jian-jian-yi-zhong-xue-shi
author: 廖剛
authorPinyin: liao4 gang1
authorSlug: liao-gang
dynasty: 宋
dynastyPinyin: song4
dynastySlug: song
tags: []
---

## 正文

- 萬里端塵鞅，栖息寧重論。
- 相逢一笑樂，妙語如春温。
- 謂我鬢顔好，包巾已霜根。
- 問我田舍何，抱甕猶欠園。
- 跳丸轉光景，歲月逝水奔。
- 豈無究竟法，汗漫要窮源。
- 柴桑公闕里，此意今故存。
- 誰云王謝家，流風但清言。
- 並遊芸閤英，詞辨江濤翻。
- 久不一見之，清思濯襟煩。
- 青冥雙鳯舉，媿欲欺山樊。
- 勉哉適其時，雲盡天無痕。

## 拼音

- wan4 li3 duan1 chen2 yang1 ， qi1 xi1 ning2 zhong4 lun4 。
- xiang1 feng2 yi2 xiao4 le4 ， miao4 yu3 ru2 chun1 wen1 。
- wei4 wo3 bin4 yan2 hao3 ， bao1 jin1 yi3 shuang1 gen1 。
- wen4 wo3 tian2 she4 he2 ， bao4 weng4 you2 qian4 yuan2 。
- tiao4 wan2 zhuan3 guang1 jing3 ， sui4 yue4 shi4 shui3 ben1 。
- qi3 wu2 jiu1 jing4 fa3 ， han4 man4 yao4 qiong2 yuan2 。
- chai2 sang1 gong1 que4 li3 ， ci3 yi4 jin1 gu4 cun2 。
- shui2 yun2 wang2 xie4 jia1 ， liu2 feng1 dan4 qing1 yan2 。
- bing4 you2 yun2 he2 ying1 ， ci2 bian4 jiang1 tao1 fan1 。
- jiu3 bu4 yi2 jian4 zhi1 ， qing1 si1 zhuo2 jin1 fan2 。
- qing1 ming2 shuang1 feng4 ju3 ， kui4 yu4 qi1 shan1 fan2 。
- mian3 zai1 shi4 qi2 shi2 ， yun2 jin4 tian1 wu2 hen2 。

## 注释

## 译文

## 赏析
