---
id: xie-ji-gong-ye-tai-yue-tong-bai-guan-ji-shi
title: 恭謁台嶽桐柏觀紀事
titlePinyin: gong1 ye4 tai2 yue4 tong2 bai3 guan1 ji4 shi4
titleSlug: gong-ye-tai-yue-tong-bai-guan-ji-shi
author: 謝伋
authorPinyin: xie4 ji2
authorSlug: xie-ji
dynasty: 唐
dynastyPinyin: tang2
dynastySlug: tang
tags: [] 
---

## 正文

- 拜恩散號在茲地，乘興真游駕小車。
- 擁笏朝真香火罷，虛明庭院靜無譁。
- 按圖默記金聲賦，意氣直欲登仙槎。
- 龍淵三井液膏乳，瓊臺雙闕飛雲霞。
- 玉堂珠閣不可到，山靈勒回因念差。
- 金壺龍檢世已遠，五千漆字猶堪誇。
- 如今丹筆已漫漶，風日暴炙元無遮。
- 元公豐碑壓千柱，擇木小隸湮塵沙。
- 丈人巾屨青松下，道士甌蟻隨傾茶。
- 謂予讀敕見陳請，州帖次第來幽遐。
- 了知君心棄符竹，不敢復獻旌節花。
- 我今便欲老巖谷，亦不求棗大如瓜。
- 洗心脫然去塵累，不慕盛麗並紛華。
- 黄衣青藜或可遇，願授竹簡觀聱牙。
- 人生信是行樂耳，豈復自慁同池蛙。
- 茲行已占平生勝，後來游觀寧復加。
- 清興不極尚忘返，長天日暮空咨嗟。

## 拼音

- bai4 en1 san4 hao4 zai4 zi1 di4 ， cheng2 xing1 zhen1 you2 jia4 xiao3 ju1 。
- yong1 hu4 chao2 zhen1 xiang1 huo3 ba4 ， xu1 ming2 ting2 yuan4 jing4 wu2 hua2 。
- an4 tu2 mo4 ji4 jin1 sheng1 fu4 ， yi4 qi4 zhi2 yu4 deng1 xian1 cha2 。
- long2 yuan1 san1 jing3 ye4 gao1 ru3 ， qiong2 tai2 shuang1 que4 fei1 yun2 xia2 。
- yu4 tang2 zhu1 ge2 bu4 ke3 dao4 ， shan1 ling2 le4 hui2 yin1 nian4 cha4 。
- jin1 hu2 long2 jian3 shi4 yi3 yuan3 ， wu3 qian1 qi1 zi4 you2 kan1 kua1 。
- ru2 jin1 dan1 bi3 yi3 man4 huan4 ， feng1 ri4 bao4 zhi4 yuan2 wu2 zhe1 。
- yuan2 gong1 feng1 bei1 ya1 qian1 zhu4 ， ze2 mu4 xiao3 li4 yan1 chen2 sha1 。
- zhang4 ren2 jin1 ju4 qing1 song1 xia4 ， dao4 shi0 ou1 yi3 sui2 qing1 cha2 。
- wei4 yu3 du2 chi4 jian4 chen2 qing3 ， zhou1 tie1 ci4 di4 lai2 you1 xia2 。
- liao3 zhi1 jun1 xin1 qi4 fu2 zhu2 ， bu4 gan3 fu4 xian4 jing1 jie2 hua1 。
- wo3 jin1 bian4 yu4 lao3 yan2 gu3 ， yi4 bu4 qiu2 zao3 da4 ru2 gua1 。
- xi3 xin1 tuo1 ran2 qu4 chen2 lei4 ， bu2 mu4 sheng4 li2 bing4 fen1 hua2 。
- huang2 yi1 qing1 li2 huo4 ke3 yu4 ， yuan4 shou4 zhu2 jian3 guan1 ao2 ya2 。
- ren2 sheng1 xin4 shi4 xing2 le4 er3 ， qi3 fu4 zi4 hun4 tong2 chi2 wa1 。
- zi1 xing2 yi3 zhan4 ping2 sheng1 sheng4 ， hou4 lai2 you2 guan1 ning2 fu4 jia1 。
- qing1 xing1 bu4 ji2 shang4 wang4 fan3 ， chang2 tian1 ri4 mu4 kong1 zi1 jie1 。

## 注释

## 译文

## 赏析
