---
id: diao-yi-yu-hou-cheng-shang-zhong-shu-kui-xiao-lu-lu-ti-lian-ju
title: 雨後城上種蜀葵效轆轤體聯句
titlePinyin: yu3 hou4 cheng2 shang4 zhong3 shu3 kui2 xiao4 lu4 lu2 ti3 lian2 ju4
titleSlug: yu-hou-cheng-shang-zhong-shu-kui-xiao-lu-lu-ti-lian-ju
author: 刁繹
authorPinyin: diao1 yi4
authorSlug: diao-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 不惮移根遠，姑憐向日姿。
- 春風從自得，夜雨况相資。
- 敏速飛霜钁，婆娑擁碧枝。
- 幽葩兹有待，雜卉漫多奇。
- 野藿非余尙，庭蘭盍爾知。
- 傾心安所守，衛足豈其私。
- 得地何妨徙，干霄固可疑。
- 采幢須夏節，綠餅與秋期。
- 莫以藂生陋，唯其秀出宜。
- 遷非拔茅進，愛豈揠苖爲。
- 色解凌溪錦，花應當酒巵。
- 遶欄窠尙小，傍砌影猶卑。
- 援護情宜倍，栽培力已施。
- 桃蹊容爛熳，竹逕聳参差。
- 不待毛嬙妬，何嫌魯相辭。
- 土培憂壓嫩，竹插爲扶欹。
- 疏密齊行列，芳華遞疾遲。
- 纖莖簪間導，繁蘂珥交垂。
- 恐踐禽須逐，防侵草必夷。
- 養完先固本，採折俟乘時。
- 屢戒園夫守，頻煩墨客窺。
- 拾來同地芥，吟就比江蘺。
- 泛與蕭蒿長，偏饒雨露滋。
- 何如君子德，修直任榮衰。

## 拼音

- bu2 dan4 yi2 gen1 yuan3 ， gu1 lian2 xiang4 ri4 zi1 。
- chun1 feng1 cong2 zi4 de2 ， ye4 yu3 kuang4 xiang1 zi1 。
- min3 su4 fei1 shuang1 jue2 ， po2 suo1 yong1 bi4 zhi1 。
- you1 pa1 zi1 you3 dai4 ， za2 hui4 man4 duo1 qi2 。
- ye3 huo4 fei1 yu2 shang4 ， ting2 lan2 he2 er3 zhi1 。
- qing1 xin1 an1 suo3 shou3 ， wei4 zu2 qi3 qi2 si1 。
- de2 di4 he2 fang2 xi3 ， gan1 xiao1 gu4 ke3 yi2 。
- cai3 zhuang4 xu1 xia4 jie2 ， lü4 bing3 yu3 qiu1 qi1 。
- mo4 yi3 cong2 sheng1 lou4 ， wei2 qi2 xiu4 chu1 yi2 。
- qian1 fei1 ba2 mao2 jin4 ， ai4 qi3 ya4 di2 wei2 。
- se4 jie3 ling2 xi1 jin3 ， hua1 ying1 dang1 jiu3 zhi1 。
- rao4 lan2 ke1 shang4 xiao3 ， bang4 qi4 ying3 you2 bei1 。
- yuan2 hu4 qing2 yi2 bei4 ， zai1 pei2 li4 yi3 shi1 。
- tao2 qi1 rong2 lan4 man4 ， zhu2 jing4 song3 cen1 ci1 。
- bu2 dai4 mao2 qiang2 du4 ， he2 xian2 lu3 xiang1 ci2 。
- tu3 pei2 you1 ya1 nen4 ， zhu2 cha1 wei2 fu2 qi1 。
- shu1 mi4 qi2 hang2 lie4 ， fang1 hua2 di4 ji2 chi2 。
- xian1 jing4 zan1 jian4 dao3 ， fan2 rui3 er3 jiao1 chui2 。
- kong3 jian4 qin2 xu1 zhu2 ， fang2 qin1 cao3 bi4 yi2 。
- yang3 wan2 xian1 gu4 ben3 ， cai3 zhe2 si4 cheng2 shi2 。
- lü3 jie4 yuan2 fu1 shou3 ， bin1 fan2 mo4 ke4 kui1 。
- shi2 lai2 tong2 di4 jie4 ， yin2 jiu4 bi3 jiang1 li2 。
- fan4 yu3 xiao1 hao1 chang2 ， pian1 rao2 yu3 lu4 zi1 。
- he2 ru2 jun1 zi3 de2 ， xiu1 zhi2 ren4 rong2 shuai1 。

## 注释

## 译文

## 赏析
