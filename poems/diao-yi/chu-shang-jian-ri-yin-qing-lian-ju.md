---
id: diao-yi-chu-shang-jian-ri-yin-qing-lian-ju
title: 滁上間日陰晴聯句
titlePinyin: chu2 shang4 jian4 ri4 yin1 qing2 lian2 ju4
titleSlug: chu-shang-jian-ri-yin-qing-lian-ju
author: 刁繹
authorPinyin: diao1 yi4
authorSlug: diao-yi
dynasty: 宋
dynastyPinyin: song4
dynastySlug: song
tags: []
---

## 正文

- 陰晴淮海氣何殊，一昔風光互惨舒。
- 大塊養春禆造化，繁雲間日蔽居諸。
- 暖回沙磧催來鴈，寒徹冰池怯上魚。
- 山色晦明如代謝，花枝涼曝似相於。
- 朝暾忽蕩川原净，夕翳還籠井落疏。
- 快適得朋釃醁酒，困眠無興讀殘書。
- 虹霞灼灼飛琳館，煙靄濛濛襲隼旟。
- 定與物情均燥濕，殆非星好有盈虚。
- 連空雪意迷高桞，遶舍陽和坼嫩蔬。
- 林外昏鴉啼野盡，城頭新月上簾初。

## 拼音

- yin1 qing2 huai2 hai3 qi4 he2 shu1 ， yi4 xi1 feng1 guang1 hu4 can3 shu1 。
- da4 kuai4 yang3 chun1 bi4 zao4 hua4 ， fan2 yun2 jian4 ri4 bi4 ju1 zhu1 。
- nuan3 hui2 sha1 qi4 cui1 lai2 yan4 ， han2 che4 bing1 chi2 qie4 shang4 yu2 。
- shan1 se4 hui4 ming2 ru2 dai4 xie4 ， hua1 zhi1 liang2 pu4 si4 xiang1 wu1 。
- chao2 tun1 hu1 dang4 chuan1 yuan2 jing4 ， xi1 yi4 huan2 long2 jing3 luo4 shu1 。
- kuai4 shi4 de2 peng2 shi1 lu4 jiu3 ， kun4 mian2 wu2 xing1 du2 can2 shu1 。
- hong2 xia2 zhuo2 zhuo2 fei1 lin2 guan3 ， yan1 ai3 meng2 meng2 xi2 sun3 yu2 。
- ding4 yu3 wu4 qing2 jun1 zao4 shi1 ， dai4 fei1 xing1 hao3 you3 ying2 xu1 。
- lian2 kong1 xue3 yi4 mi2 gao1 liu3 ， rao4 she4 yang2 he2 che4 nen4 shu1 。
- lin2 wai4 hun1 ya1 ti2 ye3 jin4 ， cheng2 tou2 xin1 yue4 shang4 lian2 chu1 。

## 注释

## 译文

## 赏析
