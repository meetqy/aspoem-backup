---
id: wei-qi-ti-ni-wen-chang-yu-hu-shu-yuan
title: 題倪文昌玉湖書院
titlePinyin: ti2 ni2 wen2 chang1 yu4 hu2 shu1 yuan4
titleSlug: ti-ni-wen-chang-yu-hu-shu-yuan
author: 韋奇
authorPinyin: wei2 qi2
authorSlug: wei-qi
dynasty: 宋
dynastyPinyin: song4
dynastySlug: song
tags: []
---

## 正文

- 齊齋老子今安在，一去人間餘廿載。
- 白衣蒼狗幾千回，惟有溪山長不改。
- 吳興勝概誇玉湖，鵝溪一幅玄暉圖。
- 天光上下渺無極，寒玉倒浸清冰壺。
- 晴波萬頃瑩如洗，一卷石向波心起。
- 先生具眼此結廬，收拾溪山入詩裏。
- 漁人艇子時往還，笭箵擲下前溪灣。
- 一聲欸乃水天碧，回頭却羨沙鳥閑。
- 樓高望極情思遠，前揖衡山後蒼弁。
- 陌頭楊柳幾春風，當年曾識齊齋面。
- 我今懷古心悠悠，古人不見今人愁。
- 夕陽收盡暝烟浮，扁舟載月歸來休。

## 拼音

- qi2 zhai1 lao3 zi3 jin1 an1 zai4 ， yi2 qu4 ren2 jian4 yu2 nian4 zai4 。
- bai2 yi1 cang1 gou3 ji1 qian1 hui2 ， wei2 you3 xi1 shan1 chang2 bu4 gai3 。
- wu2 xing1 sheng4 gai4 kua1 yu4 hu2 ， e2 xi1 yi4 fu2 xuan2 hui1 tu2 。
- tian1 guang1 shang4 xia4 miao3 wu2 ji2 ， han2 yu4 dao3 jin4 qing1 bing1 hu2 。
- qing2 bo1 wan4 qing3 ying2 ru2 xi3 ， yi2 juan4 shi2 xiang4 bo1 xin1 qi3 。
- xian1 sheng0 ju4 yan3 ci3 jie2 lu2 ， shou1 shi0 xi1 shan1 ru4 shi1 li3 。
- yu2 ren2 ting3 zi3 shi2 wang3 huan2 ， ling2 xing3 zhi4 xia4 qian2 xi1 wan1 。
- yi4 sheng1 ai3 nai3 shui3 tian1 bi4 ， hui2 tou2 que4 xian4 sha1 niao3 xian2 。
- lou2 gao1 wang4 ji2 qing2 si1 yuan3 ， qian2 yi1 heng2 shan1 hou4 cang1 bian4 。
- mo4 tou2 yang2 liu3 ji1 chun1 feng1 ， dang1 nian2 ceng2 shi2 qi2 zhai1 mian4 。
- wo3 jin1 huai2 gu3 xin1 you1 you1 ， gu3 ren2 bu2 jian4 jin1 ren2 chou2 。
- xi1 yang2 shou1 jin4 ming2 yan1 fu2 ， pian1 zhou1 zai4 yue4 gui1 lai2 xiu1 。

## 注释

## 译文

## 赏析
