---
id: shi-fa-quan-bei-mang-xing
title: 北邙行
titlePinyin: bei3 mang2 xing2
titleSlug: bei-mang-xing
author: 釋法泉
authorPinyin: shi4 fa3 quan2
authorSlug: shi-fa-quan
dynasty: 宋
dynastyPinyin: song4
dynastySlug: song
tags: []
---

## 正文

- 前山後山高峨峨，喪車轔轔日日過。
- 哀歌幽怨港巖谷，聞者潛悲薤露歌。
- 哀歌一聲千載別，孝子順孫徒泣血。
- 世間何物得堅牢，大海須彌竟磨滅。
- 人生還如露易晞，從來有會終別離。
- 苦樂哀感不暫輟，況復百年驚夢馳。
- 去人悠悠不復至，今人不會古人意。
- 栽松起石駐墓門，欲爲死者長年計。
- 魂魄悠揚形化土，五趣茫茫井輪度。
- 今人還葬古人墳，今墳古墳無定主。
- 洛陽城裏千萬人，終爲北邙山下塵。
- 沈迷不記歸時路，爲君孤坐長悲辛。
- 昔日送人哭長道，今爲孤墳臥芳草。
- 妖狐穿穴藏子孫，耕夫撥骨尋珠寶。
- 老木蕭蕭生野風，東西壞塚連晴空。
- 寒食已過誰享祀，塚畔餘花寂寞紅。
- 日月相催若流矢，富貴賢愚盡如此。
- 安得同遊常樂鄉，縱經劫火無生死。

## 拼音

- qian2 shan1 hou4 shan1 gao1 e2 e2 ， sang1 ju1 lin2 lin2 ri4 ri4 guo4 。
- ai1 ge1 you1 yuan4 gang3 yan2 gu3 ， wen2 zhe3 qian2 bei1 xie4 lu4 ge1 。
- ai1 ge1 yi4 sheng1 qian1 zai4 bie2 ， xiao4 zi3 shun4 sun1 tu2 qi4 xue4 。
- shi4 jian4 he2 wu4 de2 jian1 lao2 ， da4 hai3 xu1 mi2 jing4 mo2 mie4 。
- ren2 sheng1 huan2 ru2 lu4 yi4 xi1 ， cong2 lai2 you3 hui4 zhong1 bie2 li2 。
- ku3 le4 ai1 gan3 bu2 zan4 chuo4 ， kuang4 fu4 bai3 nian2 jing1 meng4 chi2 。
- qu4 ren2 you1 you1 bu2 fu4 zhi4 ， jin1 ren2 bu2 hui4 gu3 ren2 yi4 。
- zai1 song1 qi3 shi2 zhu4 mu4 men2 ， yu4 wei2 si3 zhe3 chang2 nian2 ji4 。
- hun2 po4 you1 yang2 xing2 hua4 tu3 ， wu3 qu4 mang2 mang2 jing3 lun2 du4 。
- jin1 ren2 huan2 zang4 gu3 ren2 fen2 ， jin1 fen2 gu3 fen2 wu2 ding4 zhu3 。
- luo4 yang2 cheng2 li3 qian1 wan4 ren2 ， zhong1 wei2 bei3 mang1 shan1 xia4 chen2 。
- shen3 mi2 bu2 ji4 gui1 shi2 lu4 ， wei2 jun1 gu1 zuo4 chang2 bei1 xin1 。
- xi1 ri4 song4 ren2 ku1 chang2 dao4 ， jin1 wei2 gu1 fen2 wo4 fang1 cao3 。
- yao1 hu2 chuan1 xue2 cang2 zi3 sun1 ， geng1 fu1 bo1 gu3 xun2 zhu1 bao3 。
- lao3 mu4 xiao1 xiao1 sheng1 ye3 feng1 ， dong1 xi1 huai4 zhong3 lian2 qing2 kong1 。
- han2 shi2 yi3 guo4 shui2 xiang3 si4 ， zhong3 pan4 yu2 hua1 ji4 mo4 hong2 。
- ri4 yue4 xiang1 cui1 ruo4 liu2 shi3 ， fu4 gui4 xian2 yu2 jin4 ru2 ci3 。
- an1 de2 tong2 you2 chang2 le4 xiang1 ， zong4 jing1 jie2 huo3 wu2 sheng1 si3 。

## 注释

## 译文

## 赏析
