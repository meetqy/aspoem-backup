---
id: tang-shi-chi-dai-zhao-shou-shang-han-ping-yuan-sheng-chen-wu-shi-yun
title: 代趙守上韓平原生辰五十韻
titlePinyin: dai4 zhao4 shou3 shang4 han2 ping2 yuan2 sheng1 chen2 wu3 shi2 yun4
titleSlug: dai-zhao-shou-shang-han-ping-yuan-sheng-chen-wu-shi-yun
author: 唐士恥
authorPinyin: tang2 shi4 chi3
authorSlug: tang-shi-chi
dynasty: 宋
dynastyPinyin: song4
dynastySlug: song
tags: []
---

## 正文

- 天佑升平主，時生不世賢。
- 源流多柱石，勳業滿雲烟。
- 昔者謀深幄，今茲壓細氈。
- 三登裨聖化，八表仰英躔。
- 初度光輝發，重侯鼎鼐傳。
- 台符明炳炳，壽秩啟綿綿。
- 良月初弦上，珍蓂八葉鮮。
- 門弧喬木茂，床笏慶枝連。
- 芝玉更麟鳳，干戈雜豆籩。
- 食牛增氣概，卜弁借騰鶱。
- 會遇真神比，亨通正吉先。
- 龍翔雲五色，璧合歷千年。
- 密借留侯策，端同仲父權。
- 鉞旄交粲爛，師揆却蟬聯。
- 輦轂殊庭暇，圭茅錫祉堅。
- 圖回無間隟，運用獨周旋。
- 生息寧屯澤，才猷入大甄。
- 十年如一日，廣照及重淵。
- 物在由儀詠，人懷頌德篇。
- 汗編深以刻，銀筆大如椽。
- 慶歷并元祐，商高若漢宣。
- 開禧仍酌古，堯舜欲無前。
- 幾許彌縫力，初無緩急弦。
- 有年偏總總，束帛倍戔戔。
- 合副蒼生望，高居赤舄筵。
- 白麻榮盛世，黄閣度羣仙。
- 禮絕千官上，心馳四裔邊。
- 偉謀殊磊落，漢磧定聯翩。
- 又是韓扶趙，幾何薊且燕。
- 三宗時晦永，九帝版圖全。
- 憶昨嬰兼臼，應關地與天。
- 蚤開明聖祚，竟脫虎蛟涎。
- 獻子存孤意，遷書振代銓。
- 雲礽知有寄，似續更增妍。
- 每自殫葵向，那能憚手胼。
- 治平多節操，嘉祐浹淵泉。
- 人力端惟及，神謀信比專。
- 渥洼駒抹電，太華藕如船。
- 盤薄應鍾岳，芬芳了合荃。
- 氈青渾白璧，題黑未華顛。
- 梅蘂南枝綻，鴻飛北塞穿。
- 澄空添浩蕩，昱曜政蟬娟。
- 竹傲冰梢瘦，松堅寶蓋圓。
- 恭祈齡算遠，敢借物情延。
- 僕也叨乘障，心焉願執鞭。
- 掃門情莫效，賀客履難駢。
- 吉亥真盈數，佳辰洽九乾。
- 明良那偶爾，時節共歡然。
- 宣勸分榮露，恩涯吸巨川。
- 千秋金鑑錄，不日却拳拳。

## 拼音

- tian1 you4 sheng1 ping2 zhu3 ， shi2 sheng1 bu2 shi4 xian2 。
- yuan2 liu2 duo1 zhu4 shi2 ， xun1 ye4 man3 yun2 yan1 。
- xi1 zhe3 mou2 shen1 wo4 ， jin1 zi1 ya1 xi4 zhan1 。
- san1 deng1 bi4 sheng4 hua4 ， ba1 biao3 yang3 ying1 chan2 。
- chu1 du4 guang1 hui1 fa1 ， zhong4 hou2 ding3 nai4 chuan2 。
- tai2 fu2 ming2 bing3 bing3 ， shou4 zhi4 qi3 mian2 mian2 。
- liang2 yue4 chu1 xian2 shang4 ， zhen1 mi4 ba1 ye4 xian1 。
- men2 hu2 qiao2 mu4 mao4 ， chuang2 hu4 qing4 zhi1 lian2 。
- zhi1 yu4 geng4 lin2 feng4 ， gan1 ge1 za2 dou4 bian1 。
- shi2 niu2 zeng1 qi4 gai4 ， bu3 bian4 jie4 teng2 xian1 。
- hui4 yu4 zhen1 shen2 bi3 ， heng1 tong1 zheng4 ji2 xian1 。
- long2 xiang2 yun2 wu3 se4 ， bi4 he2 li4 qian1 nian2 。
- mi4 jie4 liu2 hou2 ce4 ， duan1 tong2 zhong4 fu4 quan2 。
- yue4 mao2 jiao1 can4 lan4 ， shi1 kui2 que4 chan2 lian2 。
- nian3 gu3 shu1 ting2 xia2 ， gui1 mao2 xi1 zhi3 jian1 。
- tu2 hui2 wu2 jian4 xi4 ， yun4 yong4 du2 zhou1 xuan2 。
- sheng1 xi1 ning2 tun2 ze2 ， cai2 you2 ru4 da4 zhen1 。
- shi2 nian2 ru2 yi2 ri4 ， guang3 zhao4 ji2 zhong4 yuan1 。
- wu4 zai4 you2 yi2 yong3 ， ren2 huai2 song4 de2 pian1 。
- han4 bian1 shen1 yi3 ke4 ， yin2 bi3 da4 ru2 chuan2 。
- qing4 li4 bing4 yuan2 you4 ， shang1 gao1 ruo4 han4 xuan1 。
- kai1 xi3 reng2 zhuo2 gu3 ， yao2 shun4 yu4 wu2 qian2 。
- ji1 xu1 mi2 feng2 li4 ， chu1 wu2 huan3 ji2 xian2 。
- you3 nian2 pian1 zong3 zong3 ， shu4 bo2 bei4 jian1 jian1 。
- he2 fu4 cang1 sheng1 wang4 ， gao1 ju1 chi4 xi4 yan2 。
- bai2 ma2 rong2 sheng4 shi4 ， huang2 ge2 du4 qun2 xian1 。
- li3 jue2 qian1 guan1 shang4 ， xin1 chi2 si4 yi4 bian1 。
- wei3 mou2 shu1 lei3 luo4 ， han4 qi4 ding4 lian2 pian1 。
- you4 shi4 han2 fu2 zhao4 ， ji1 he2 ji4 qie3 yan4 。
- san1 zong1 shi2 hui4 yong3 ， jiu3 di4 ban3 tu2 quan2 。
- yi4 zuo2 ying1 jian1 jiu4 ， ying1 guan1 di4 yu3 tian1 。
- zao3 kai1 ming2 sheng4 zuo4 ， jing4 tuo1 hu3 jiao1 xian2 。
- xian4 zi3 cun2 gu1 yi4 ， qian1 shu1 zhen4 dai4 quan2 。
- yun2 reng2 zhi1 you3 ji4 ， si4 xu4 geng4 zeng1 yan2 。
- mei3 zi4 dan1 kui2 xiang4 ， na4 neng2 dan4 shou3 pian2 。
- zhi4 ping2 duo1 jie2 cao1 ， jia1 you4 jia1 yuan1 quan2 。
- ren2 li4 duan1 wei2 ji2 ， shen2 mou2 xin4 bi3 zhuan1 。
- wo4 wa1 ju1 mo3 dian4 ， tai4 hua2 ou3 ru2 chuan2 。
- pan2 bao2 ying1 zhong1 yue4 ， fen1 fang1 le0 he2 quan2 。
- zhan1 qing1 hun2 bai2 bi4 ， ti2 hei1 wei4 hua2 dian1 。
- mei2 rui3 nan2 zhi1 zhan4 ， hong2 fei1 bei3 sai1 chuan1 。
- cheng2 kong1 tian1 hao4 dang4 ， yu4 yao4 zheng4 chan2 juan1 。
- zhu2 ao4 bing1 shao1 shou4 ， song1 jian1 bao3 gai4 yuan2 。
- gong1 qi2 ling2 suan4 yuan3 ， gan3 jie4 wu4 qing2 yan2 。
- pu2 ye3 dao1 cheng2 zhang4 ， xin1 yan1 yuan4 zhi2 bian1 。
- sao3 men2 qing2 mo4 xiao4 ， he4 ke4 lü3 nan2 pian2 。
- ji2 hai4 zhen1 ying2 shu4 ， jia1 chen2 qia4 jiu3 qian2 。
- ming2 liang2 na4 ou3 er3 ， shi2 jie2 gong4 huan1 ran2 。
- xuan1 quan4 fen1 rong2 lu4 ， en1 ya2 xi1 ju4 chuan1 。
- qian1 qiu1 jin1 jian4 lu4 ， bu2 ri4 que4 quan2 quan2 。

## 注释

## 译文

## 赏析
