---
id: tang-shi-chi-song-xu-si-cheng-wu-shi-yun
title: 送許寺丞五十韻
titlePinyin: song4 xu1 si4 cheng2 wu3 shi2 yun4
titleSlug: song-xu-si-cheng-wu-shi-yun
author: 唐士恥
authorPinyin: tang2 shi4 chi3
authorSlug: tang-shi-chi
dynasty: 宋
dynastyPinyin: song4
dynastySlug: song
tags: []
---

## 正文

- 漢家循吏傳，表表是龔黄。
- 奏最承恩寵，高才躐廟堂。
- 身隨名不朽，功與賞相當。
- 汗簡時逾久，攀轅事莫詳。
- 何如身際幸，合有頌揄揚。
- 維古蕭州上，騰精斗度旁。
- 國初新畫壤，餉目舊如岡。
- 昨歲乾仍潦，頻年儉且霜。
- 幾成炊易子，那恃黍登場。
- 饑饉連千屋，焦勞自一王。
- 深仁推惻隠，遴選及慈祥。
- 捐廩雖蒙澤，安貧亦振綱。
- 腸空朝息怒，骨立暮生光。
- 盡反三農業，交騰五袴章。
- 誠通俄頃刻，雩應不尋常。
- 原表猶多穫，人間亟小康。
- 何門無囷積，有土盡金穰。
- 薄試爲霖手，聊施活國方。
- 一豐能造次，再稔更芬芳。
- 將見紅囷粟，全登白粲檣。
- 飭儒殫富教，考課冠循良。
- 出入操脩並，淵源學問長。
- 躬修香寢旨，驩奉綵衣觴。
- 坐嘯庭多暇，行軒樂未央。
- 孝心常翼翼，和氣兩洋洋。
- 帝扆疇三俊，民庸格九閶。
- 爰班少府節，屬護左江鄉。
- 風力先軺駟，光華襲鏤鍚。
- 銜餘資煮摘，陳腐足倉箱。
- 使指星遲御，仙山劍削鋩。
- 清詩真度越，勝地不淒涼。
- 更上然犀渚，還尋怨鶴坊。
- 練江殊泚泚，蠡匯特汪汪。
- 賜履馳駒隙，飛環振鷺行。
- 唐虞優廣厦，臯稷佐垂裳。
- 北漢棲裘罽，西崑貢栗肪。
- 謀圖心既遠，經濟術方彰。
- 此去真期運，于思謾感藏。
- 遥知均燕雀，何況在門牆。
- 并合時難再，趨承德叵量。
- 永言追雅頌，博採逮康莊。
- 筆墨嗟孱弱，辭華乏激昂。
- 勤拳頻寘念，展轉屢回腸。
- 樂古聯羲禊，遺恩比召棠。
- 祇疑靈雨至，復作應龍驤。
- 漲浪連芳草，輕烟護綠楊。
- 遷鶑偏睍睆，歸鴈遠翺翔。
- 物色隨時轉，風光觸處忙。
- 詔條春婉娩，祖帳酒淋浪。
- 閣皂非塵境，低眉似送將。

## 拼音

- han4 jia1 xun2 li4 chuan2 ， biao3 biao3 shi4 gong1 huang2 。
- zou4 zui4 cheng2 en1 chong3 ， gao1 cai2 lie4 miao4 tang2 。
- shen1 sui2 ming2 bu4 xiu3 ， gong1 yu3 shang3 xiang1 dang1 。
- han4 jian3 shi2 yu2 jiu3 ， pan1 yuan2 shi4 mo4 xiang2 。
- he2 ru2 shen1 ji4 xing4 ， he2 you3 song4 yu2 yang2 。
- wei2 gu3 xiao1 zhou1 shang4 ， teng2 jing1 dou4 du4 pang2 。
- guo2 chu1 xin1 hua4 rang3 ， xiang3 mu4 jiu4 ru2 gang1 。
- zuo2 sui4 qian2 reng2 liao2 ， bin1 nian2 jian3 qie3 shuang1 。
- ji1 cheng2 chui1 yi4 zi3 ， na4 shi4 shu3 deng1 chang3 。
- ji1 jin3 lian2 qian1 wu1 ， jiao1 lao2 zi4 yi4 wang2 。
- shen1 ren2 tui1 ce4 yin3 ， lin2 xuan3 ji2 ci2 xiang2 。
- juan1 lin3 sui1 meng2 ze2 ， an1 pin2 yi4 zhen4 gang1 。
- chang2 kong1 chao2 xi1 nu4 ， gu3 li4 mu4 sheng1 guang1 。
- jin4 fan3 san1 nong2 ye4 ， jiao1 teng2 wu3 ku4 zhang1 。
- cheng2 tong1 e2 qing3 ke4 ， yu2 ying1 bu4 xun2 chang2 。
- yuan2 biao3 you2 duo1 huo4 ， ren2 jian4 ji2 xiao3 kang1 。
- he2 men2 wu2 qun1 ji1 ， you3 tu3 jin4 jin1 rang2 。
- bao2 shi4 wei2 lin2 shou3 ， liao2 shi1 huo2 guo2 fang1 。
- yi4 feng1 neng2 zao4 ci4 ， zai4 ren3 geng4 fen1 fang1 。
- jiang1 jian4 hong2 qun1 su4 ， quan2 deng1 bai2 can4 qiang2 。
- chi4 ru2 dan1 fu4 jiao4 ， kao3 ke4 guan1 xun2 liang2 。
- chu1 ru4 cao1 xiu1 bing4 ， yuan1 yuan2 xue2 wen4 chang2 。
- gong1 xiu1 xiang1 qin3 zhi3 ， huan1 feng4 cai3 yi1 shang1 。
- zuo4 xiao4 ting2 duo1 xia2 ， xing2 xuan1 le4 wei4 yang1 。
- xiao4 xin1 chang2 yi4 yi4 ， he2 qi4 liang3 yang2 yang2 。
- di4 yi3 chou2 san1 jun4 ， min2 yong1 ge2 jiu3 chang1 。
- yuan2 ban1 shao4 fu3 jie2 ， shu3 hu4 zuo3 jiang1 xiang1 。
- feng1 li4 xian1 yao2 si4 ， guang1 hua2 xi2 lou4 yang2 。
- xian2 yu2 zi1 zhu3 zhai1 ， chen2 fu3 zu2 cang1 xiang1 。
- shi3 zhi3 xing1 chi2 yu4 ， xian1 shan1 jian4 xiao1 mang2 。
- qing1 shi1 zhen1 du4 yue4 ， sheng4 di4 bu4 qi1 liang2 。
- geng4 shang4 ran2 xi1 zhu3 ， huan2 xun2 yuan4 he4 fang1 。
- lian4 jiang1 shu1 ci3 ci3 ， li2 hui4 te4 wang1 wang1 。
- ci4 lü3 chi2 ju1 xi4 ， fei1 huan2 zhen4 lu4 xing2 。
- tang2 yu2 you1 guang3 sha4 ， gao1 ji4 zuo3 chui2 shang0 。
- bei3 han4 qi1 qiu2 ji4 ， xi1 kun1 gong4 li4 fang2 。
- mou2 tu2 xin1 ji4 yuan3 ， jing1 ji4 shu4 fang1 zhang1 。
- ci3 qu4 zhen1 qi1 yun4 ， yu2 si1 man2 gan3 cang2 。
- yao2 zhi1 jun1 yan4 que4 ， he2 kuang4 zai4 men2 qiang2 。
- bing4 he2 shi2 nan2 zai4 ， qu1 cheng2 de2 po3 liang2 。
- yong3 yan2 zhui1 ya3 song4 ， bo2 cai3 dai3 kang1 zhuang1 。
- bi3 mo4 jie1 chan2 ruo4 ， ci2 hua2 fa2 ji1 ang2 。
- qin2 quan2 bin1 zhi4 nian4 ， zhan3 zhuan3 lü3 hui2 chang2 。
- le4 gu3 lian2 xi1 xi4 ， yi2 en1 bi3 zhao4 tang2 。
- qi2 yi2 ling2 yu3 zhi4 ， fu4 zuo4 ying1 long2 xiang1 。
- zhang3 lang4 lian2 fang1 cao3 ， qing1 yan1 hu4 lü4 yang2 。
- qian1 ying1 pian1 xian4 huan4 ， gui1 yan4 yuan3 ao2 xiang2 。
- wu4 se4 sui2 shi2 zhuan3 ， feng1 guang1 chu4 chu3 mang2 。
- zhao4 tiao2 chun1 wan3 mian3 ， zu3 zhang4 jiu3 lin2 lang4 。
- ge2 zao4 fei1 chen2 jing4 ， di1 mei2 si4 song4 jiang1 。

## 注释

## 译文

## 赏析
