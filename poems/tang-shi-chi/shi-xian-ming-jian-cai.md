---
id: tang-shi-chi-shi-xian-ming-jian-cai
title: 時賢明鑒裁
titlePinyin: shi2 xian2 ming2 jian4 cai2
titleSlug: shi-xian-ming-jian-cai
author: 唐士恥
authorPinyin: tang2 shi4 chi3
authorSlug: tang-shi-chi
dynasty: 宋
dynastyPinyin: song4
dynastySlug: song
tags: []
---

## 正文

- 時賢明鑒裁，鑒裁信奇歟。
- 識此希世寶，謂其曾區區。
- 未冠已溢聲，賢書上宸庭。
- 不一而止足，竟壓四海英。
- 直入九華招隠遁，化工尤物殊不吝。
- 文章光焰勝燃犀，遠至牛渚爥無盡。
- 歸來紀事滿縑帛，却屑米鹽繁密訊。
- 天公終不屈大器，稱表直上幾晝晉。
- 倚伏之機真叵測，庖丁全牛有餘刃。
- 先生道大何所容，顔淵今用退爲進。
- 一以涵養使莫折，一以淑我邦之俊。
- 然而鑒裁還合明，孔席未暖五鶚并。
- 此時廟謨正陶鬰，驅屏塵翳須昇平。
- 驅屏塵翳須昇平，要當迅召文武卿。
- 時來時來烏可禦，譬如南海雲鵬程。
- 他年功業就，縑冊傳永久。
- 劣哉魏無知，僅此遮拙醜。
- 皇家褒舉者，曠典華衮右。

## 拼音

- shi2 xian2 ming2 jian4 cai2 ， jian4 cai2 xin4 qi2 yu2 。
- shi2 ci3 xi1 shi4 bao3 ， wei4 qi2 ceng2 qu1 qu1 。
- wei4 guan1 yi3 yi4 sheng1 ， xian2 shu1 shang4 chen2 ting2 。
- bu4 yi1 er2 zhi3 zu2 ， jing4 ya1 si4 hai3 ying1 。
- zhi2 ru4 jiu3 hua2 zhao1 yin3 dun4 ， hua4 gong1 you2 wu4 shu1 bu2 lin4 。
- wen2 zhang1 guang1 yan4 sheng4 ran2 xi1 ， yuan3 zhi4 niu2 zhu3 zhu2 wu2 jin4 。
- gui1 lai2 ji4 shi4 man3 jian1 bo2 ， que4 xie4 mi3 yan2 fan2 mi4 xun4 。
- tian1 gong1 zhong1 bu4 qu1 da4 qi4 ， cheng1 biao3 zhi2 shang4 ji1 zhou4 jin4 。
- yi3 fu2 zhi1 ji1 zhen1 po3 ce4 ， pao2 ding1 quan2 niu2 you3 yu2 ren4 。
- xian1 sheng0 dao4 da4 he2 suo3 rong2 ， yan2 yuan1 jin1 yong4 tui4 wei2 jin4 。
- yi4 yi3 han2 yang3 shi3 mo4 zhe2 ， yi4 yi3 shu1 wo3 bang1 zhi1 jun4 。
- ran2 er2 jian4 cai2 huan2 he2 ming2 ， kong3 xi2 wei4 nuan3 wu3 e4 bing4 。
- ci3 shi2 miao4 mo2 zheng4 tao2 yu4 ， qu1 ping2 chen2 yi4 xu1 sheng1 ping2 。
- qu1 ping2 chen2 yi4 xu1 sheng1 ping2 ， yao4 dang1 xun4 zhao4 wen2 wu3 qing1 。
- shi2 lai2 shi2 lai2 wu1 ke3 yu4 ， pi4 ru2 nan2 hai3 yun2 peng2 cheng2 。
- ta1 nian2 gong1 ye4 jiu4 ， jian1 ce4 chuan2 yong3 jiu3 。
- lie4 zai1 wei4 wu2 zhi1 ， jin3 ci3 zhe1 zhuo1 chou3 。
- huang2 jia1 bao1 ju3 zhe3 ， kuang4 dian3 hua2 gun3 you4 。

## 注释

## 译文

## 赏析
