---
id: tang-shi-chi-song-lin-jiang-jiao-dai-zhang-si-li
title: 送臨江交代張司理
titlePinyin: song4 lin2 jiang1 jiao1 dai4 zhang1 si1 li3
titleSlug: song-lin-jiang-jiao-dai-zhang-si-li
author: 唐士恥
authorPinyin: tang2 shi4 chi3
authorSlug: tang-shi-chi
dynasty: 宋
dynastyPinyin: song4
dynastySlug: song
tags: []
---

## 正文

- 子房帝王師，溢慶流裔孫。
- 朅來之蕭灘，快覩芝眉溫。
- 亭亭起黄氣，中有陰德存。
- 宜哉孔融表，輻輳排天閽。
- 通籍何足道，履聲還青氈。
- 嗟我一何幸，夤緣踵符文。
- 自顧菲且愚，續貂誠所難。
- 承顔一甲子，夙昔披晤言。
- 柳濃烟冥冥，鷁舟江吐吞。
- 順流急如箭，催鼓且勿喧。
- 爲語徒作惡，且盡沙頭尊。

## 拼音

- zi3 fang2 di4 wang2 shi1 ， yi4 qing4 liu2 yi4 sun1 。
- qie4 lai2 zhi1 xiao1 tan1 ， kuai4 du3 zhi1 mei2 wen1 。
- ting2 ting2 qi3 huang2 qi4 ， zhong1 you3 yin1 de2 cun2 。
- yi2 zai1 kong3 rong2 biao3 ， fu2 cou4 pai2 tian1 hun1 。
- tong1 ji2 he2 zu2 dao4 ， lü3 sheng1 huan2 qing1 zhan1 。
- jie1 wo3 yi4 he2 xing4 ， yin2 yuan2 zhong3 fu2 wen2 。
- zi4 gu4 fei1 qie3 yu2 ， xu4 diao1 cheng2 suo3 nan2 。
- cheng2 yan2 yi1 jia3 zi3 ， su4 xi1 pi1 wu4 yan2 。
- liu3 nong2 yan1 ming2 ming2 ， yi4 zhou1 jiang1 tu3 tun1 。
- shun4 liu2 ji2 ru2 jian4 ， cui1 gu3 qie3 wu4 xuan1 。
- wei2 yu3 tu2 zuo4 e4 ， qie3 jin4 sha1 tou2 zun1 。

## 注释

## 译文

## 赏析
