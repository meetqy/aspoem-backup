---
id: bu-zu-ren-chen-shan-long-qiu
title: 陳山龍湫
titlePinyin: chen2 shan1 long2 qiu1
titleSlug: chen-shan-long-qiu
author: 卜祖仁
authorPinyin: bu3 zu3 ren2
authorSlug: bu-zu-ren
dynasty: 宋
dynastyPinyin: song4
dynastySlug: song
tags: []
---

## 正文

- 陳山蒼蒼東海頭，石壁裂缺藏靈湫。
- 老髯出水欻萬丈，青山倒挂黄金虬。
- 神光上騰接烟靄，挾子攖珠浴滄海。
- 雨公載雨推雷車，閶闔門開叩真宰。
- 今年亢旱民罹殃，我侯憫憫心若傷。
- 精誠披露動寥廓，沛然甘澤來滂滂。
- 侯今官轉吳興去，回首神峰隔天宇。
- 願言變化從雲龍，大爲蒼生作霖雨。

## 拼音

- chen2 shan1 cang1 cang1 dong1 hai3 tou2 ， shi2 bi4 lie4 que1 cang2 ling2 qiu1 。
- lao3 ran2 chu1 shui3 chua1 wan4 zhang4 ， qing1 shan1 dao4 gua4 huang2 jin1 qiu2 。
- shen2 guang1 shang4 teng2 jie1 yan1 ai3 ， xie2 zi3 ying1 zhu1 yu4 cang1 hai3 。
- yu3 gong1 zai4 yu3 tui1 lei2 ju1 ， chang1 he2 men2 kai1 kou4 zhen1 zai3 。
- jin1 nian2 kang4 han4 min2 li2 yang1 ， wo3 hou2 min3 min3 xin1 ruo4 shang1 。
- jing1 cheng2 pi1 lu4 dong4 liao2 kuo4 ， pei4 ran2 gan1 ze2 lai2 pang1 pang1 。
- hou2 jin1 guan1 zhuan3 wu2 xing1 qu4 ， hui2 shou3 shen2 feng1 ge2 tian1 yu3 。
- yuan4 yan2 bian4 hua4 cong2 yun2 long2 ， da4 wei2 cang1 sheng1 zuo4 lin2 yu3 。

## 注释

## 译文

## 赏析
