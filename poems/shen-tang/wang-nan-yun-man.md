---
id: shen-tang-wang-nan-yun-man
title: 望南云慢
titlePinyin: wang4 nan2 yun2 man4
titleSlug: wang-nan-yun-man
author: 沈唐
authorPinyin: shen3 tang2
authorSlug: shen-tang
dynasty: 宋
dynastyPinyin: song4
dynastySlug: song
tags: []
---

## 正文

- 木叶轻飞，乍雨歇亭皋，帘卷秋光。
- 栏隈砌角，绽拒霜几处，蓓深浅红芳。
- 应恨开时晚，伴翠菊、风前并香。
- 晓来寒露，嫩脸低凝，似带啼妆。
- 堪伤。
- 记得佳人，当时怨别，盈腮泪粉行行。
- 而今最苦，奈千里身心，两处凄凉。
- 感物成消黯，念旧欢、空劳寸肠。
- 月斜残漏，梦断孤帏，一枕思量。

## 拼音

- mu4 ye4 qing1 fei1 ， zha4 yu3 xie1 ting2 gao1 ， lian2 juan4 qiu1 guang1 。
- lan2 wei1 qi4 jiao3 ， zhan4 ju4 shuang1 ji3 chu4 ， bei4 shen1 qian3 hong2 fang1 。
- ying4 hen4 kai1 shi2 wan3 ， ban4 cui4 ju2 、 feng1 qian2 bing4 xiang1 。
- xiao3 lai2 han2 lu4 ， nen4 lian3 di1 ning2 ， si4 dai4 ti2 zhuang1 。
- kan1 shang1 。
- ji4 de0 jia1 ren2 ， dang1 shi2 yuan4 bie2 ， ying2 sai1 lei4 fen3 hang2 hang2 。
- er2 jin1 zui4 ku3 ， nai4 qian1 li3 shen1 xin1 ， liang3 chu4 qi1 liang2 。
- gan3 wu4 cheng2 xiao1 an4 ， nian4 jiu4 huan1 、 kong1 lao2 cun4 chang2 。
- yue4 xie2 can2 lou4 ， meng4 duan4 gu1 wei2 ， yi4 zhen3 si1 liang0 。

## 注释

## 译文

## 赏析
