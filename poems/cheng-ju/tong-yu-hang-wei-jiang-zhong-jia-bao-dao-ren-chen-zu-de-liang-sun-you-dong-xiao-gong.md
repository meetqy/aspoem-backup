---
id: cheng-ju-tong-yu-hang-wei-jiang-zhong-jia-bao-dao-ren-chen-zu-de-liang-sun-you-dong-xiao-gong
title: 同餘杭尉江仲嘉褒道人陳祖德良孫遊洞霄宫
titlePinyin: tong2 yu2 hang2 wei4 jiang1 zhong4 jia1 bao1 dao4 ren2 chen2 zu3 de2 liang2 sun1 you2 dong4 xiao1 gong1
titleSlug: tong-yu-hang-wei-jiang-zhong-jia-bao-dao-ren-chen-zu-de-liang-sun-you-dong-xiao-gong
author: 程俱
authorPinyin: cheng2 ju4
authorSlug: cheng-ju
dynasty: 宋
dynastyPinyin: song4
dynastySlug: song
tags: []
---

## 正文

- 太湖隱吏迂且頑，手扳柱頰看西山。
- 筆床茶竈向何許，往來洞庭林屋間。
- 舊聞西門徹懸霤，故整煙艇尋苕川。
- 却驚天柱矗雲表，勢與太華爭擎天。
- 幅巾跨馬及曉鼓，逸思自覺奔春泉。
- 其誰從者二妙士，金庭老客南昌仙。
- 齊驅共語失長道，但見平阪連桑田。
- 籃輿後繼獨不語，鼻息栩栩山聳肩。
- 崗回澗曲若無路，萬疊老翠漫秋煙。
- 三山對起鎻詰屈，僅容蹄轍通人寰。
- 羊腸移險在平地，九疑山色荒聯綿。
- 穿松酌水尋二洞，低隱巖腹高山巔。
- 山巔石室如列廈，接肘可置千賓筵。
- 最憐西洞隔凡處，凝乳絡壁留空圓。
- 我將拂袖去不返，戲擊雷鼓揮神鞭。
- 三華寶衣立可致，九赤班符何足傳。
- 只將尻與駕神馬，豈顧家火燒凡鉛。
- 又疑靈物之所宅，卵孕變化蟠蜿蜒。
- 金龍玉簡投不滿，恐復下與東溟連。
- 我嗟何地非聖處，火聚正坐青雲軿。
- 目前閶闔晝自啟，電頃已超天地先。
- 正緣一念重山嶽，障硋何啻重城堅。
- 就令信脚到仙宇，凡骨至死包腥羶。
- 膠膠世網浪自纒，會當去之如蛻蟬。
- 誰能白衣傍金馬，且復錦袍乘釣船。
- 金庭客，南昌仙，他年與我乘八景，舉手少别三千年。

## 拼音

- tai4 hu2 yin3 li4 yu1 qie3 wan2 ， shou3 ban1 zhu4 jia2 kan4 xi1 shan1 。
- bi3 chuang2 cha2 zao4 xiang4 he2 xu1 ， wang3 lai2 dong4 ting2 lin2 wu1 jian4 。
- jiu4 wen2 xi1 men2 che4 xuan2 liu4 ， gu4 zheng3 yan1 ting3 xun2 tiao2 chuan1 。
- que4 jing1 tian1 zhu4 chu4 yun2 biao3 ， shi4 yu3 tai4 hua2 zheng1 qing2 tian1 。
- fu2 jin1 kua4 ma3 ji2 xiao3 gu3 ， yi4 si1 zi4 jue2 ben1 chun1 quan2 。
- qi2 shui2 cong2 zhe3 er4 miao4 shi4 ， jin1 ting2 lao3 ke4 nan2 chang1 xian1 。
- qi2 qu1 gong4 yu3 shi1 chang2 dao4 ， dan4 jian4 ping2 ban3 lian2 sang1 tian2 。
- lan2 yu2 hou4 ji4 du2 bu4 yu3 ， bi2 xi1 xu3 xu3 shan1 song3 jian1 。
- gang3 hui2 jian4 qu3 ruo4 wu2 lu4 ， wan4 die2 lao3 cui4 man4 qiu1 yan1 。
- san1 shan1 dui4 qi3 suo3 jie2 qu1 ， jin3 rong2 ti2 zhe2 tong1 ren2 huan2 。
- yang2 chang2 yi2 xian3 zai4 ping2 di4 ， jiu3 yi2 shan1 se4 huang1 lian2 mian2 。
- chuan1 song1 zhuo2 shui3 xun2 er4 dong4 ， di1 yin3 yan2 fu4 gao1 shan1 dian1 。
- shan1 dian1 shi2 shi4 ru2 lie4 sha4 ， jie1 zhou3 ke3 zhi4 qian1 bin1 yan2 。
- zui4 lian2 xi1 dong4 ge2 fan2 chu3 ， ning2 ru3 luo4 bi4 liu2 kong1 yuan2 。
- wo3 jiang1 fu2 xiu4 qu4 bu4 fan3 ， xi4 ji1 lei2 gu3 hui1 shen2 bian1 。
- san1 hua2 bao3 yi1 li4 ke3 zhi4 ， jiu3 chi4 ban1 fu2 he2 zu2 chuan2 。
- zhi1 jiang1 kao1 yu3 jia4 shen2 ma3 ， qi3 gu4 jia1 huo3 shao1 fan2 qian1 。
- you4 yi2 ling2 wu4 zhi1 suo3 zhai2 ， luan3 yun4 bian4 hua4 pan2 wan1 yan2 。
- jin1 long2 yu4 jian3 tou2 bu4 man3 ， kong3 fu4 xia4 yu3 dong1 ming2 lian2 。
- wo3 jie1 he2 di4 fei1 sheng4 chu3 ， huo3 ju4 zheng4 zuo4 qing1 yun2 ping2 。
- mu4 qian2 chang1 he2 zhou4 zi4 qi3 ， dian4 qing3 yi3 chao1 tian1 di4 xian1 。
- zheng4 yuan2 yi2 nian4 zhong4 shan1 yue4 ， zhang4 ai4 he2 chi4 zhong4 cheng2 jian1 。
- jiu4 ling4 xin4 jiao3 dao4 xian1 yu3 ， fan2 gu3 zhi4 si3 bao1 xing1 shan1 。
- jiao1 jiao1 shi4 wang3 lang4 zi4 chan2 ， hui4 dang1 qu4 zhi1 ru2 tui4 chan2 。
- shui2 neng2 bai2 yi1 bang4 jin1 ma3 ， qie3 fu4 jin3 pao2 cheng2 diao4 chuan2 。
- jin1 ting2 ke4 ， nan2 chang1 xian1 ， ta1 nian2 yu3 wo3 cheng2 ba1 jing3 ， ju3 shou3 shao3 bie2 san1 qian1 nian2 。

## 注释

## 译文

## 赏析
