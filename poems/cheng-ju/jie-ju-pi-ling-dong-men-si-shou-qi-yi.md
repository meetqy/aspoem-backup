---
id: cheng-ju-jie-ju-pi-ling-dong-men-si-shou-qi-yi
title: 借居毗陵東門四首  其一
titlePinyin: jie4 ju1 pi2 ling2 dong1 men2 si4 shou3     qi2 yi1
titleSlug: jie-ju-pi-ling-dong-men-si-shou-qi-yi
author: 程俱
authorPinyin: cheng2 ju4
authorSlug: cheng-ju
dynasty: 宋
dynastyPinyin: song4
dynastySlug: song
tags: []
---

## 正文

- 客去不能寐，翛然清夜闌。
- 樓居俯長川，仰視天宇寛。
- 長川濯雲漢，錯落星宿寒。
- 青燈故可親，且還對塵編。
- 其人骨已朽，千載與我言。
- 掩卷三太息，虛簷清露漙。

## 拼音

- ke4 qu4 bu4 neng2 mei4 ， xiao1 ran2 qing1 ye4 lan2 。
- lou2 ju1 fu3 chang2 chuan1 ， yang3 shi4 tian1 yu3 kuan1 。
- chang2 chuan1 zhuo2 yun2 han4 ， cuo4 luo4 xing1 xiu4 han2 。
- qing1 deng1 gu4 ke3 qin1 ， qie3 huan2 dui4 chen2 bian1 。
- qi2 ren2 gu3 yi3 xiu3 ， qian1 zai4 yu3 wo3 yan2 。
- yan3 juan4 san1 tai4 xi1 ， xu1 yan2 qing1 lu4 tuan2 。

## 注释

## 译文

## 赏析
