---
id: cheng-ju-dao-shan-tang-hou-xiao-tao-zhu-hua-po-you-you-tai
title: 道山堂後小桃著花頗有幽態
titlePinyin: dao4 shan1 tang2 hou4 xiao3 tao2 zhu4 hua1 po1 you3 you1 tai4
titleSlug: dao-shan-tang-hou-xiao-tao-zhu-hua-po-you-you-tai
author: 程俱
authorPinyin: cheng2 ju4
authorSlug: cheng-ju
dynasty: 宋
dynastyPinyin: song4
dynastySlug: song
tags: []
---

## 正文

- 春陽入花骨，疏葉皆昌豐。
- 蓬山足松檜，不作倚市容。
- 小桃三四花，擢秀冰雪中。
- 頩顔澹無言，綽有林下風。
- 無人對清賞，似笑華髪翁。
- 老來懶尋芳，掛杖無青銅。
- 不知春色深，但怪風日融。
- 頗聞西郊路，欲作朝霞烘。
- 何須逐流水，有馬如游龍。
- 騎驢哦新句，醒醉同一空。
- 當年玄都觀，葵麥棲殘紅。
- 却顧此幽絕，蕭然對繁穠。

## 拼音

- chun1 yang2 ru4 hua1 gu3 ， shu1 ye4 jie1 chang1 feng1 。
- peng2 shan1 zu2 song1 gui4 ， bu2 zuo4 yi3 shi4 rong2 。
- xiao3 tao2 san1 si4 hua1 ， zhuo2 xiu4 bing1 xue3 zhong1 。
- ping1 yan2 dan4 wu2 yan2 ， chuo4 you3 lin2 xia4 feng1 。
- wu2 ren2 dui4 qing1 shang3 ， si4 xiao4 hua2 fa4 weng1 。
- lao3 lai2 lan3 xun2 fang1 ， gua4 zhang4 wu2 qing1 tong2 。
- bu4 zhi1 chun1 se4 shen1 ， dan4 guai4 feng1 ri4 rong2 。
- po1 wen2 xi1 jiao1 lu4 ， yu4 zuo4 zhao1 xia2 hong1 。
- he2 xu1 zhu2 liu2 shui3 ， you3 ma3 ru2 you2 long2 。
- qi2 lü2 o4 xin1 ju4 ， xing3 zui4 tong2 yi4 kong1 。
- dang1 nian2 xuan2 dou1 guan1 ， kui2 mai4 qi1 can2 hong2 。
- que4 gu4 ci3 you1 jue2 ， xiao1 ran2 dui4 fan2 nong2 。

## 注释

## 译文

## 赏析
