---
id: cheng-ju-qiu-si
title: 秋思
titlePinyin: qiu1 si1
titleSlug: qiu-si
author: 程俱
authorPinyin: cheng2 ju4
authorSlug: cheng-ju
dynasty: 唐
dynastyPinyin: tang2
dynastySlug: tang
tags: [] 
---

## 正文

- 涼飈動秋思，中夜一長歎。
- 月回西南隅，澹若霜華亂。
- 清甘吸露井，起坐待晨盥。
- 毋爲事安眠，急景不可玩。
- 午陰日以薄，墜葉黄且枯。
- 遶舍足榆柳，鳴條眼中疏。
- 芸芸悴方榮，髪白不再青。
- 所以姑射子，騎龍出蒼冥。
- 殘炎如老健，雖壯寧復久。
- 新涼若涓流，已快執熱手。
- 蕭然發朝暮，羽扇一芻狗。
- 移奪定誰尤，論功亦何有。
- 饑蟬得清風，向夕聲更急。
- 林間鳴絡緯，長伴幽蛩泣。
- 青燈對青編，秋氣已復然。
- 誰謂月有恨，正應人可憐。

## 拼音

- liang2 biao1 dong4 qiu1 si1 ， zhong1 ye4 yi4 chang2 tan4 。
- yue4 hui2 xi1 nan2 yu2 ， dan4 ruo4 shuang1 hua2 luan4 。
- qing1 gan1 xi1 lu4 jing3 ， qi3 zuo4 dai4 chen2 guan4 。
- wu2 wei2 shi4 an1 mian2 ， ji2 jing3 bu4 ke3 wan2 。
- wu3 yin1 ri4 yi3 bao2 ， zhui4 ye4 huang2 qie3 ku1 。
- rao4 she4 zu2 yu2 liu3 ， ming2 tiao2 yan3 zhong1 shu1 。
- yun2 yun2 cui4 fang1 rong2 ， fa4 bai2 bu2 zai4 qing1 。
- suo3 yi3 gu1 she4 zi3 ， qi2 long2 chu1 cang1 ming2 。
- can2 yan2 ru2 lao3 jian4 ， sui1 zhuang4 ning2 fu4 jiu3 。
- xin1 liang2 ruo4 juan1 liu2 ， yi3 kuai4 zhi2 re4 shou3 。
- xiao1 ran2 fa1 zhao1 mu4 ， yu3 shan4 yi4 chu2 gou3 。
- yi2 duo2 ding4 shui2 you2 ， lun4 gong1 yi4 he2 you3 。
- ji1 chan2 de2 qing1 feng1 ， xiang4 xi1 sheng1 geng4 ji2 。
- lin2 jian4 ming2 luo4 wei3 ， chang2 ban4 you1 qiong2 qi4 。
- qing1 deng1 dui4 qing1 bian1 ， qiu1 qi4 yi3 fu4 ran2 。
- shui2 wei4 yue4 you3 hen4 ， zheng4 ying1 ren2 ke3 lian2 。

## 注释

## 译文

## 赏析
