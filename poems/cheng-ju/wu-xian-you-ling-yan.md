---
id: cheng-ju-wu-xian-you-ling-yan
title: 吳縣游靈巖
titlePinyin: wu2 xian4 you2 ling2 yan2
titleSlug: wu-xian-you-ling-yan
author: 程俱
authorPinyin: cheng2 ju4
authorSlug: cheng-ju
dynasty: 宋
dynastyPinyin: song4
dynastySlug: song
tags: []
---

## 正文

- 春物已如許，放舟出横塘。
- 扶橈漾淥漲，迨此白日長。
- 草木有佳色，欣欣弄浮陽。
- 幽禽靜相呼，乘和自翻翔。
- 春風不着人，浩浩吹我裳。
- 終年思煩促，於此興未央。
- 捨舟得平地，陟彼萬仞崗。
- 明霞堕山西，夜氣鬰已蒼。
- 豈無從我遊，夾道鬚髯張。
- 風來得好語，落落隨低昂。
- 幽堂掃禪榻，静對燈燭光。
- 身輕浴新出，境寂慮欲忘。
- 虛窗忽含曉，睡起日照梁。
- 羣山發春姿，秀碧澹以芳。
- 晨光晞薄露，草樹滋幽香。
- 徜徉尋昔遊，步屧循長廊。
- 振衣一長嘯，寸目了八荒。
- 上嗟百世基，竟坐一笑亡。
- 當時館娃地，今作選佛場。
- 乃知諸夢境，遁化豈有常。
- 飄然詠歸歟，此適頃未嘗。
- 重來會有興，肯使墮渺茫。
- 旁人挽余言，借問身閑忙。
- 吾方有公事，子去無相妨。

## 拼音

- chun1 wu4 yi3 ru2 xu1 ， fang4 zhou1 chu1 heng2 tang2 。
- fu2 rao2 yang4 lu4 zhang3 ， dai4 ci3 bai2 ri4 chang2 。
- cao3 mu4 you3 jia1 se4 ， xin1 xin1 nong4 fu2 yang2 。
- you1 qin2 jing4 xiang1 hu1 ， cheng2 he2 zi4 fan1 xiang2 。
- chun1 feng1 bu4 zhe0 ren2 ， hao4 hao4 chui1 wo3 shang0 。
- zhong1 nian2 si1 fan2 cu4 ， wu1 ci3 xing1 wei4 yang1 。
- she3 zhou1 de2 ping2 di4 ， zhi4 bi3 wan4 ren4 gang3 。
- ming2 xia2 duo4 shan1 xi1 ， ye4 qi4 yu4 yi3 cang1 。
- qi3 wu2 cong2 wo3 you2 ， jia1 dao4 xu1 ran2 zhang1 。
- feng1 lai2 de2 hao3 yu3 ， luo4 luo4 sui2 di1 ang2 。
- you1 tang2 sao3 shan4 ta4 ， jing4 dui4 deng1 zhu2 guang1 。
- shen1 qing1 yu4 xin1 chu1 ， jing4 ji4 lü4 yu4 wang4 。
- xu1 chuang1 hu1 han2 xiao3 ， shui4 qi3 ri4 zhao4 liang2 。
- qun2 shan1 fa1 chun1 zi1 ， xiu4 bi4 dan4 yi3 fang1 。
- chen2 guang1 xi1 bao2 lu4 ， cao3 shu4 zi1 you1 xiang1 。
- chang2 yang2 xun2 xi1 you2 ， bu4 xie4 xun2 chang2 lang2 。
- zhen4 yi1 yi4 chang2 xiao4 ， cun4 mu4 le0 ba1 huang1 。
- shang4 jie1 bai3 shi4 ji1 ， jing4 zuo4 yi2 xiao4 wang2 。
- dang1 shi2 guan3 wa2 di4 ， jin1 zuo4 xuan3 fo2 chang3 。
- nai3 zhi1 zhu1 meng4 jing4 ， dun4 hua4 qi3 you3 chang2 。
- piao1 ran2 yong3 gui1 yu2 ， ci3 shi4 qing3 wei4 chang2 。
- zhong4 lai2 hui4 you3 xing1 ， ken3 shi3 duo4 miao3 mang2 。
- pang2 ren2 wan3 yu2 yan2 ， jie4 wen4 shen1 xian2 mang2 。
- wu2 fang1 you3 gong1 shi4 ， zi3 qu4 wu2 xiang1 fang2 。

## 注释

## 译文

## 赏析
