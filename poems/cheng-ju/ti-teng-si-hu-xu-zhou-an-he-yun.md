---
id: cheng-ju-ti-teng-si-hu-xu-zhou-an-he-yun
title: 題滕司戶虛舟庵和韻
titlePinyin: ti2 teng2 si1 hu4 xu1 zhou1 an1 he2 yun4
titleSlug: ti-teng-si-hu-xu-zhou-an-he-yun
author: 程俱
authorPinyin: cheng2 ju4
authorSlug: cheng-ju
dynasty: 宋
dynastyPinyin: song4
dynastySlug: song
tags: []
---

## 正文

- 萬族同一海，至人乘桴浮。
- 狂風鼓溟壑，安問蜃與鰌。
- 擾擾墮濁水，蚩蚩守藏舟。
- 其誰善游者，動寂兩不侔。
- 紛綸萬境前，了了轉處幽。
- 愛君虛舟句，勿逐虛舟求。
- 徜徉曹掾中，聊作虛舟留。
- 長維五藴山，亦泳愛水流。
- 飄搖度夷險，不喜亦不憂。
- 我乃蹇淺人，褊心屢招尤。
- 君心果空曠，永矣從君遊。

## 拼音

- wan4 zu2 tong2 yi4 hai3 ， zhi4 ren2 cheng2 fu2 fu2 。
- kuang2 feng1 gu3 ming2 he4 ， an1 wen4 shen4 yu3 qiu1 。
- rao3 rao3 duo4 zhuo2 shui3 ， chi1 chi1 shou3 cang2 zhou1 。
- qi2 shui2 shan4 you2 zhe3 ， dong4 ji4 liang3 bu4 mou2 。
- fen1 lun2 wan4 jing4 qian2 ， liao3 liao3 zhuan3 chu3 you1 。
- ai4 jun1 xu1 zhou1 ju4 ， wu4 zhu2 xu1 zhou1 qiu2 。
- chang2 yang2 cao2 yuan4 zhong1 ， liao2 zuo4 xu1 zhou1 liu2 。
- chang2 wei2 wu3 yun4 shan1 ， yi4 yong3 ai4 shui3 liu2 。
- piao1 yao2 du4 yi2 xian3 ， bu4 xi3 yi4 bu4 you1 。
- wo3 nai3 jian3 qian3 ren2 ， bian3 xin1 lü3 zhao1 you2 。
- jun1 xin1 guo3 kong1 kuang4 ， yong3 yi3 cong2 jun1 you2 。

## 注释

## 译文

## 赏析
