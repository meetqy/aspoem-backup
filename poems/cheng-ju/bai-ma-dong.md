---
id: cheng-ju-bai-ma-dong
title: 白馬洞
titlePinyin: bai2 ma3 dong4
titleSlug: bai-ma-dong
author: 程俱
authorPinyin: cheng2 ju4
authorSlug: cheng-ju
dynasty: 宋
dynastyPinyin: song4
dynastySlug: song
tags: []
---

## 正文

- 披榛不知疲，詰屈巖下路。
- 俄然見深窾，偊步入巖戶。
- 一泓窈而澄，百步清以騖。
- 人言紫髯仙，白馬從此度。
- 磷磷盡赤石，丹竈遺滓汙。
- 收藏已兒啼，効速勝麻護。
- 因知世盲聾，荒怪雜疑誤。
- 虛空如許大，長嘯可平步。
- 胡爲萬山底，躑躅向煙霧。

## 拼音

- pi1 zhen1 bu4 zhi1 pi2 ， jie2 qu1 yan2 xia4 lu4 。
- e2 ran2 jian4 shen1 kuan3 ， yu3 bu4 ru4 yan2 hu4 。
- yi4 hong2 yao3 er2 cheng2 ， bai3 bu4 qing1 yi3 wu4 。
- ren2 yan2 zi3 ran2 xian1 ， bai2 ma3 cong2 ci3 du4 。
- lin2 lin2 jin4 chi4 shi2 ， dan1 zao4 yi2 zi3 wu1 。
- shou1 cang2 yi3 er2 ti2 ， xiao4 su4 sheng4 ma2 hu4 。
- yin1 zhi1 shi4 mang2 long2 ， huang1 guai4 za2 yi2 wu4 。
- xu1 kong1 ru2 xu1 da4 ， chang2 xiao4 ke3 ping2 bu4 。
- hu2 wei2 wan4 shan1 di3 ， zhi2 zhu2 xiang4 yan1 wu4 。

## 注释

## 译文

## 赏析
