---
id: cheng-ju-wen-zhong-jia-shu-wen-ji-yi-zhi-shi-xing-xian-dao-you-cha-shan-ji-zhu-sheng-jing-zuo-ji-yi-shou
title: 聞仲嘉叔問繼以職事行縣道遊茶山及諸勝境作寄一首
titlePinyin: wen2 zhong4 jia1 shu1 wen4 ji4 yi3 zhi2 shi4 xing2 xian4 dao4 you2 cha2 shan1 ji2 zhu1 sheng4 jing4 zuo4 ji4 yi4 shou3
titleSlug: wen-zhong-jia-shu-wen-ji-yi-zhi-shi-xing-xian-dao-you-cha-shan-ji-zhu-sheng-jing-zuo-ji-yi-shou
author: 程俱
authorPinyin: cheng2 ju4
authorSlug: cheng-ju
dynasty: 宋
dynastyPinyin: song4
dynastySlug: song
tags: []
---

## 正文

- 春風入山骨，毛甲亦已舒。
- 晨熹被春山，草木清而姝。
- 况乃顧渚源，雲關護靈區。
- 陰崖氣亦暖，瑞草先春敷。
- 金沙出清泉，甘冽滋芳腴。
- 依依楊柳村，渺渺桑苧居。
- 前瞻大小寒，窈窕窮崎嶇。
- 飛流吐明月，轉壑千雷車。
- 參天亡陳檜，霜黛鬰不枯。
- 當時臨春地，變滅成榛蕪。
- 安知歲寒質，千載獨不渝。
- 大中乾元字，入木蛟鸞俱。
- 薰風想佳句，奇蹤典刑餘。
- 獨往三住翁，至今有遺墟。
- 真游豈易遇，庶或聞沉榆。
- 飽聞東吳勝，欲往世累拘。
- 二子獨幽討，仙舟繼籃輿。
- 林間伯勞飛，茶篚春事初。
- 尚有北枝秀，明空雪千株。
- 幽香發清夜，肝膽生冰壺。
- 王事既料理，清游亦忘劬。
- 遙知山水間，快若縱壑魚。
- 今我方祿隱，居然卧蝸廬。
- 畫墁固無役，反如著轅駒。
- 亦擬浮扁舟，乘春經五湖。
- 收帆白蘋下，令子見潛夫。

## 拼音

- chun1 feng1 ru4 shan1 gu3 ， mao2 jia3 yi4 yi3 shu1 。
- chen2 xi1 bei4 chun1 shan1 ， cao3 mu4 qing1 er2 shu1 。
- kuang4 nai3 gu4 zhu3 yuan2 ， yun2 guan1 hu4 ling2 qu1 。
- yin1 ya2 qi4 yi4 nuan3 ， rui4 cao3 xian1 chun1 fu1 。
- jin1 sha1 chu1 qing1 quan2 ， gan1 lie4 zi1 fang1 yu2 。
- yi1 yi1 yang2 liu3 cun1 ， miao3 miao3 sang1 zhu4 ju1 。
- qian2 zhan1 da4 xiao3 han2 ， yao3 tiao3 qiong2 qi2 qu1 。
- fei1 liu2 tu3 ming2 yue4 ， zhuan3 he4 qian1 lei2 ju1 。
- can1 tian1 wang2 chen2 gui4 ， shuang1 dai4 yu4 bu4 ku1 。
- dang1 shi2 lin2 chun1 di4 ， bian4 mie4 cheng2 zhen1 wu2 。
- an1 zhi1 sui4 han2 zhi4 ， qian1 zai4 du2 bu4 yu2 。
- da4 zhong1 qian2 yuan2 zi4 ， ru4 mu4 jiao1 luan2 ju4 。
- xun1 feng1 xiang3 jia1 ju4 ， qi2 zong1 dian3 xing2 yu2 。
- du2 wang3 san1 zhu4 weng1 ， zhi4 jin1 you3 yi2 xu1 。
- zhen1 you2 qi3 yi4 yu4 ， shu4 huo4 wen2 chen2 yu2 。
- bao3 wen2 dong1 wu2 sheng4 ， yu4 wang3 shi4 lei4 ju1 。
- er4 zi3 du2 you1 tao3 ， xian1 zhou1 ji4 lan2 yu2 。
- lin2 jian4 bo2 lao2 fei1 ， cha2 fei3 chun1 shi4 chu1 。
- shang4 you3 bei3 zhi1 xiu4 ， ming2 kong1 xue3 qian1 zhu1 。
- you1 xiang1 fa1 qing1 ye4 ， gan1 dan3 sheng1 bing1 hu2 。
- wang2 shi4 ji4 liao4 li3 ， qing1 you2 yi4 wang4 qu2 。
- yao2 zhi1 shan1 shui3 jian4 ， kuai4 ruo4 zong4 he4 yu2 。
- jin1 wo3 fang1 lu4 yin3 ， ju1 ran2 wo4 wo1 lu2 。
- hua4 man4 gu4 wu2 yi4 ， fan3 ru2 zhu4 yuan2 ju1 。
- yi4 ni3 fu2 pian1 zhou1 ， cheng2 chun1 jing1 wu3 hu2 。
- shou1 fan1 bai2 pin2 xia4 ， ling4 zi3 jian4 qian2 fu1 。

## 注释

## 译文

## 赏析
