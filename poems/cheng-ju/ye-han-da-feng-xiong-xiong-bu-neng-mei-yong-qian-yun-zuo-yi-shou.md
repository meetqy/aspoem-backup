---
id: cheng-ju-ye-han-da-feng-xiong-xiong-bu-neng-mei-yong-qian-yun-zuo-yi-shou
title: 夜寒大風洶洶不能寐用前韻作一首
titlePinyin: ye4 han2 da4 feng1 xiong1 xiong1 bu4 neng2 mei4 yong4 qian2 yun4 zuo4 yi4 shou3
titleSlug: ye-han-da-feng-xiong-xiong-bu-neng-mei-yong-qian-yun-zuo-yi-shou
author: 程俱
authorPinyin: cheng2 ju4
authorSlug: cheng-ju
dynasty: 宋
dynastyPinyin: song4
dynastySlug: song
tags: []
---

## 正文

- 朔風如長兵，犀兕貫七屬。
- 寥寥挾霜露，浩浩入空曲。
- 羈禽無安巢，凍獸吼冰谷。
- 枯摧卵壓山，石走塵飛麴。
- 終朝恣飄鼓，衆竅如歌哭。
- 客懷正無聊，默念歎鴻鵠。
- 窮愁巧相尋，夜氣恐將梏。
- 羲娥不我待，始姤今已復。
- 黄昏歌苦寒，達旦幾翻覆。
- 悲蛩尚啾喧，餓鼠時躑躅。
- 青編置牀頭，芸竹有餘馥。
- 枯腸浪自苦，無食安能續。
- 平生僅識字，無地寄雙足。
- 呼僮屏書眠，傳記真舉燭。

## 拼音

- shuo4 feng1 ru2 chang2 bing1 ， xi1 si4 guan4 qi1 shu3 。
- liao2 liao2 xie2 shuang1 lu4 ， hao4 hao4 ru4 kong1 qu3 。
- ji1 qin2 wu2 an1 chao2 ， dong4 shou4 hou3 bing1 gu3 。
- ku1 cui1 luan3 ya1 shan1 ， shi2 zou3 chen2 fei1 qu1 。
- zhong1 chao2 zi4 piao1 gu3 ， zhong4 qiao4 ru2 ge1 ku1 。
- ke4 huai2 zheng4 wu2 liao2 ， mo4 nian4 tan4 hong2 hu2 。
- qiong2 chou2 qiao3 xiang1 xun2 ， ye4 qi4 kong3 jiang1 gu4 。
- xi1 e2 bu4 wo3 dai4 ， shi3 gou4 jin1 yi3 fu4 。
- huang2 hun1 ge1 ku3 han2 ， da2 dan4 ji1 fan1 fu4 。
- bei1 qiong2 shang4 jiu1 xuan1 ， e4 shu3 shi2 zhi2 zhu2 。
- qing1 bian1 zhi4 chuang2 tou2 ， yun2 zhu2 you3 yu2 fu4 。
- ku1 chang2 lang4 zi4 ku3 ， wu2 shi2 an1 neng2 xu4 。
- ping2 sheng1 jin3 shi2 zi4 ， wu2 di4 ji4 shuang1 zu2 。
- hu1 tong2 ping2 shu1 mian2 ， chuan2 ji4 zhen1 ju3 zhu2 。

## 注释

## 译文

## 赏析
