---
id: cheng-ju-xie-ren-hui-yan
title: 謝人惠硯
titlePinyin: xie4 ren2 hui4 yan4
titleSlug: xie-ren-hui-yan
author: 程俱
authorPinyin: cheng2 ju4
authorSlug: cheng-ju
dynasty: 宋
dynastyPinyin: song4
dynastySlug: song
tags: []
---

## 正文

- 帝鴻墨海世不見，近愛端溪青紫硯。
- 溪流見底寒且清，光凝淺紺淵之精。
- 斧柯千古遺仙局，雲暗半山含紫玉。
- 割雲鑱玉巧如神，龍尾銅臺可奴僕。
- 君來自南數千里，不載珠璣似薏苡。
- 芊芊溪草裹石硯，文字之祥直送喜。
- 明窗大几墨花春，爐山吐蘭千穗雲。
- 虛中含默静相對，那復草玄驚世人。

## 拼音

- di4 hong2 mo4 hai3 shi4 bu2 jian4 ， jin4 ai4 duan1 xi1 qing1 zi3 yan4 。
- xi1 liu2 jian4 di3 han2 qie3 qing1 ， guang1 ning2 qian3 gan4 yuan1 zhi1 jing1 。
- fu3 ke1 qian1 gu3 yi2 xian1 ju2 ， yun2 an4 ban4 shan1 han2 zi3 yu4 。
- ge1 yun2 chan2 yu4 qiao3 ru2 shen2 ， long2 wei3 tong2 tai2 ke3 nu2 pu2 。
- jun1 lai2 zi4 nan2 shu4 qian1 li3 ， bu2 zai4 zhu1 ji1 si4 yi4 yi3 。
- qian1 qian1 xi1 cao3 guo3 shi2 yan4 ， wen2 zi4 zhi1 xiang2 zhi2 song4 xi3 。
- ming2 chuang1 da4 ji3 mo4 hua1 chun1 ， lu2 shan1 tu3 lan2 qian1 sui4 yun2 。
- xu1 zhong1 han2 mo4 jing4 xiang1 dui4 ， na4 fu4 cao3 xuan2 jing1 shi4 ren2 。

## 注释

## 译文

## 赏析
