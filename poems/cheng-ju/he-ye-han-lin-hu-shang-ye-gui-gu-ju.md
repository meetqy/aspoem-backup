---
id: cheng-ju-he-ye-han-lin-hu-shang-ye-gui-gu-ju
title: 和葉翰林湖上夜歸古句
titlePinyin: he2 ye4 han4 lin2 hu2 shang4 ye4 gui1 gu3 ju4
titleSlug: he-ye-han-lin-hu-shang-ye-gui-gu-ju
author: 程俱
authorPinyin: cheng2 ju4
authorSlug: cheng-ju
dynasty: 宋
dynastyPinyin: song4
dynastySlug: song
tags: []
---

## 正文

- 琅玕一紙傳青桐，西湖默存清夢中。
- 遙知湖上發新倡，凡馬一洗煙雲空。
- 翰林文章舊驚世，聊試三輔分符銅。
- 玉槃無聲轉清夜，水天交貫冰朣朧。
- 况聞許下足名士，歗詠鼓舞馮夷宫。
- 擔簦獨欠此狂客，憔悴企踵臨西風。
- 朝來珠璧入懷袖，坐想星宿羅心胸。
- 自憐華髪烏帽底，俯仰正慚張長公。
- 何當從公萬物表，妙契不待將無同。
- 展書三復更太息，但見缺月穿疏櫳。

## 拼音

- lang2 gan1 yi4 zhi3 chuan2 qing1 tong2 ， xi1 hu2 mo4 cun2 qing1 meng4 zhong1 。
- yao2 zhi1 hu2 shang4 fa1 xin1 chang4 ， fan2 ma3 yi4 xi3 yan1 yun2 kong1 。
- han4 lin2 wen2 zhang1 jiu4 jing1 shi4 ， liao2 shi4 san1 fu3 fen1 fu2 tong2 。
- yu4 pan2 wu2 sheng1 zhuan3 qing1 ye4 ， shui3 tian1 jiao1 guan4 bing1 tong2 long2 。
- kuang4 wen2 xu1 xia4 zu2 ming2 shi4 ， xiao4 yong3 gu3 wu3 feng2 yi2 gong1 。
- dan1 deng1 du2 qian4 ci3 kuang2 ke4 ， qiao2 cui4 qi3 zhong3 lin2 xi1 feng1 。
- chao2 lai2 zhu1 bi4 ru4 huai2 xiu4 ， zuo4 xiang3 xing1 xiu4 luo2 xin1 xiong1 。
- zi4 lian2 hua2 fa4 wu1 mao4 di3 ， fu3 yang3 zheng4 can2 zhang1 chang2 gong1 。
- he2 dang1 cong2 gong1 wan4 wu4 biao3 ， miao4 qi4 bu2 dai4 jiang1 wu2 tong2 。
- zhan3 shu1 san1 fu4 geng4 tai4 xi1 ， dan4 jian4 que1 yue4 chuan1 shu1 long2 。

## 注释

## 译文

## 赏析
