---
id: cheng-ju-shan-gu-si
title: 山谷寺
titlePinyin: shan1 gu3 si4
titleSlug: shan-gu-si
author: 程俱
authorPinyin: cheng2 ju4
authorSlug: cheng-ju
dynasty: 唐
dynastyPinyin: tang2
dynastySlug: tang
tags: [] 
---

## 正文

- 竺法暨華土，出傳骨與書。
- 金仙屹不動，坐使四海趨。
- 山川第一勝，盡爲佛者居。
- 葱葱灊之谷，蛟鸞互盤紆。
- 一爲飛錫先，方士回雲車。
- 顧盼榛楚地，翬簷湧層虚。
- 英靈護泉脈，飲此白足徒。
- 當年蓋國衆，莫挽碧眼胡。
- 傳衣到三葉，此地滋焦枯。
- 異氣生傑閣，宸奎動天樞。
- 神龍盡傾向，寶此明月珠。
- 三聖陟帝所，雲章久寧渝。
- 餘霑及婆塞，歲復六七夫。
- 堂中老沙門，古態幾皇胥。
- 定知黄龍窟，不着點額魚。
- 門開兩山峽，萃然七浮圖。
- 沙步對石麓，溪流清且徐。
- 危甍隱深樾，間見碧與朱。
- 朝來雨脚斷，雲氣尚卷舒。
- 懸知磴道滑，一水不復逾。
- 州家有造詣，上馬及未晡。

## 拼音

- zhu2 fa3 ji4 hua2 tu3 ， chu1 chuan2 gu3 yu3 shu1 。
- jin1 xian1 yi4 bu2 dong4 ， zuo4 shi3 si4 hai3 qu1 。
- shan1 chuan1 di4 yi1 sheng4 ， jin4 wei2 fo2 zhe3 ju1 。
- cong1 cong1 qian2 zhi1 gu3 ， jiao1 luan2 hu4 pan2 yu1 。
- yi4 wei2 fei1 xi1 xian1 ， fang1 shi4 hui2 yun2 ju1 。
- gu4 pan4 zhen1 chu3 di4 ， hui1 yan2 yong3 ceng2 xu1 。
- ying1 ling2 hu4 quan2 mai4 ， yin3 ci3 bai2 zu2 tu2 。
- dang1 nian2 gai4 guo2 zhong4 ， mo4 wan3 bi4 yan3 hu2 。
- chuan2 yi1 dao4 san1 ye4 ， ci3 di4 zi1 jiao1 ku1 。
- yi4 qi4 sheng1 jie2 ge2 ， chen2 kui2 dong4 tian1 shu1 。
- shen2 long2 jin4 qing1 xiang4 ， bao3 ci3 ming2 yue4 zhu1 。
- san1 sheng4 zhi4 di4 suo3 ， yun2 zhang1 jiu3 ning2 yu2 。
- yu2 zhan1 ji2 po2 sai1 ， sui4 fu4 liu4 qi1 fu1 。
- tang2 zhong1 lao3 sha1 men2 ， gu3 tai4 ji1 huang2 xu1 。
- ding4 zhi1 huang2 long2 ku1 ， bu4 zhao2 dian3 e2 yu2 。
- men2 kai1 liang3 shan1 xia2 ， cui4 ran2 qi1 fu2 tu2 。
- sha1 bu4 dui4 shi2 lu4 ， xi1 liu2 qing1 qie3 xu2 。
- wei1 meng2 yin3 shen1 yue4 ， jian4 jian4 bi4 yu3 zhu1 。
- chao2 lai2 yu3 jiao3 duan4 ， yun2 qi4 shang4 juan3 shu1 。
- xuan2 zhi1 deng4 dao4 hua2 ， yi4 shui3 bu2 fu4 yu2 。
- zhou1 jia1 you3 zao4 yi4 ， shang4 ma3 ji2 wei4 bu1 。

## 注释

## 译文

## 赏析
