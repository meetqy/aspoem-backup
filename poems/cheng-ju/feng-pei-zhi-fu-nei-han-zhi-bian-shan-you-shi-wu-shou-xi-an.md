---
id: cheng-ju-feng-pei-zhi-fu-nei-han-zhi-bian-shan-you-shi-wu-shou-xi-an
title: 奉陪知府內翰至卞山有詩五首 西庵
titlePinyin: feng4 pei2 zhi1 fu3 nei4 han4 zhi4 bian4 shan1 you3 shi1 wu3 shou3   xi1 an1
titleSlug: feng-pei-zhi-fu-nei-han-zhi-bian-shan-you-shi-wu-shou-xi-an
author: 程俱
authorPinyin: cheng2 ju4
authorSlug: cheng-ju
dynasty: 宋
dynastyPinyin: song4
dynastySlug: song
tags: []
---

## 正文

- 是公固麟鳳，入獸不亂羣。
- 吳儂欲爭席，但見一幅巾。
- 籃輿從逋客，上下寂寞濱。
- 却行共談笑，愧此禮意親。
- 行行得西庵，杉竹含清薰。
- 解衣静盤礴，虛窗蕙煙紛。
- 濡毫散珠璣，咳唾不自珍。
- 曳屣轉山足，長林蔽浮雲。
- 旁連衆迤邐，上有高嶙峋。
- 穹窿見深洞，劃如敞重闉。
- 往者玉京子，翔空駕飈輪。
- 于今蛻骨在，堅重踰蒼珉。
- 頗欲窮其源，燃犀問蛇神。
- 鉤穿忽無間，信有仙凡分。
- 却尋招提路，松風亦隨人。
- 潺潺石橋水，洗盡荆吳塵。
- 胡床興不淺，已覺千山曛。

## 拼音

- shi4 gong1 gu4 lin2 feng4 ， ru4 shou4 bu2 luan4 qun2 。
- wu2 nong2 yu4 zheng1 xi2 ， dan4 jian4 yi4 fu2 jin1 。
- lan2 yu2 cong2 bu1 ke4 ， shang4 xia4 ji4 mo4 bin1 。
- que4 xing2 gong4 tan2 xiao4 ， kui4 ci3 li3 yi4 qin1 。
- hang2 hang2 de2 xi1 an1 ， shan1 zhu2 han2 qing1 xun1 。
- jie3 yi1 jing4 pan2 bo2 ， xu1 chuang1 hui4 yan1 fen1 。
- ru2 hao2 san4 zhu1 ji1 ， hai1 tuo4 bu2 zi4 zhen1 。
- ye4 xi3 zhuan3 shan1 zu2 ， chang2 lin2 bi4 fu2 yun2 。
- pang2 lian2 zhong4 yi3 li3 ， shang4 you3 gao1 lin2 xun2 。
- qiong2 long2 jian4 shen1 dong4 ， hua2 ru2 chang3 zhong4 yin1 。
- wang3 zhe3 yu4 jing1 zi3 ， xiang2 kong1 jia4 biao1 lun2 。
- yu2 jin1 tui4 gu3 zai4 ， jian1 zhong4 yu2 cang1 min2 。
- po1 yu4 qiong2 qi2 yuan2 ， ran2 xi1 wen4 she2 shen2 。
- gou1 chuan1 hu1 wu2 jian4 ， xin4 you3 xian1 fan2 fen1 。
- que4 xun2 zhao1 ti2 lu4 ， song1 feng1 yi4 sui2 ren2 。
- chan2 chan2 shi2 qiao2 shui3 ， xi3 jin4 jing1 wu2 chen2 。
- hu2 chuang2 xing1 bu4 qian3 ， yi3 jue2 qian1 shan1 xun1 。

## 注释

## 译文

## 赏析
