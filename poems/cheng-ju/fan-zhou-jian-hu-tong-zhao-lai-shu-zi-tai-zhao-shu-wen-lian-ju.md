---
id: cheng-ju-fan-zhou-jian-hu-tong-zhao-lai-shu-zi-tai-zhao-shu-wen-lian-ju
title: 泛舟鑑湖同趙來叔子泰趙叔問聯句
titlePinyin: fan4 zhou1 jian4 hu2 tong2 zhao4 lai2 shu1 zi0 tai4 zhao4 shu1 wen4 lian2 ju4
titleSlug: fan-zhou-jian-hu-tong-zhao-lai-shu-zi-tai-zhao-shu-wen-lian-ju
author: 程俱
authorPinyin: cheng2 ju4
authorSlug: cheng-ju
dynasty: 宋
dynastyPinyin: song4
dynastySlug: song
tags: []
---

## 正文

- 春風卷三江，雨雹暗秦望。
- 今晨風日佳，遠目聊一放。
- 人情暫愉悅，天宇亦清曠。
- 逝将一葉舟，遠破萬里浪。
- 澄波撥寒醅，疊巘展新障。
- 飄搖過餘芳，容與矚孤漾。
- 停雲冒山巔，新綠浮天上。
- 枯楊吐輕黄，倚岸抹晴漲。
- 遠水沒輕鷗，覉禽變圓吭。
- 鑑湖清可啜，蕺菜柔堪餉。
- 時當祓禊友，路指蘭亭嚮。
- 豈無謫仙盃，聊舉剡溪榜。
- 吟牋灑餘研，茶竈發新煬。
- 徜徉寫幽憂，蕭爽絕纖坱。
- 年華自繁穠，世故足悽愴。
- 弔古意雖遐，感時心自亮。
- 雄濤折東南，舊牒分霸王。
- 梅梁寄遺靈，禹跡疑可訪。
- 星分九土毛，带挽百川洚。
- 胼胝識神姦，玉帛來崛強。
- 規模至今存，形勢亦云壮。
- 膽嘗信焦思，金範徒審象。
- 當年浣紗人，絳縷起窮巷。
- 姑胥失層臺，榛棘遶青嶂。
- 彼姝者誰子，婉孌固難忘。
- 撫事即元龜，終古可懲創。
- 永懷文靖公，造廈得良匠。
- 平生滄海志，顧豈矜岫幌。
- 笑談遣諸兒，百萬皆膽喪。
- 晚節終自完，流言一何妄。
- 安知彼天游，中有無盡藏。
- 觸目發長謡，懷人獨惆悵。
- 入木想八分，登山知幾兩。
- 風流四明客，投老志蓬閬。
- 玄熊殊夢間，鴝鵒比狂尚。
- 慇懃覧陳迹，忼慷有餘怏。
- 雲雷正經綸，兵甲相磨蕩。
- 虎貔驅七萃，鵝鸛張兩廣。
- 帥維丞相度，餉倚晉公滉。
- 足食佇流錢，宣恩同挟纊。
- 顧慚已么麽，安處官冗長。
- 短拙竟何禆，恩私誠謬降。
- 猶能樂閑適，深恐遭譴讓。
- 故應方虎間，不乏廉藺将。
- 祕計走閼氏，奇功收跳盪。
- 無煩秦庭哭，坐使楚軍張。
- 何當濯龍津，歸擁雲臺仗。
- 官儀見炎靈，王氣蓋芒碭。
- 專車戮防風，掩骼收魯項。
- 祿山終自焚，僕固胡能誑。
- 雍容兩宫還，娱樂天下養。
- 弁會肅鳬越，花深度雞唱。
- 馬牛縱山林，弓矢戢櫜韔。
- 錢鎛待豐盈，壺簞更勞迋。
- 周室已再安，漢業欣重創。
- 返予綿上耕，酌我兵廚釀。
- 昂昂妙高叟，辭藻舍人様。
- 方爲東山起，朝論深倚仗。
- 金昆固神秀，獨立起輩行。
- 深嚴職右府，折中歸至當。
- 伊予最畸孤，艱阨随所傍。
- 幾驚虎尾履，分委魚腹葬。
- 偶然還一處，已幸神所相。
- 矧復陪清遊，快飲吸長江。
- 深慚抗塵容，豈敢窺雅量。
- 文衡久已持，宗盟從此亢。
- 騄驥正騰驤，駑駘徒頡頏。
- 雄筆掃千軍，榮光高萬丈。
- 清朝尊陛廉，羣枉窒戶向。
- 偉節素推高，嘉言行更讜。
- 定應謝逋客，終冀寛俗状。
- 常貧固吾道，共約稅歸鞅。
- 中興百六掾，麟趾豈神况。
- 便便飽經史，婉畫正所仰。
- 勤劬照藜青，豪俊嗤帳絳。
- 如何艱危中，骯髒容跌宕。
- 軒裳欲吹韲，文字堪覆醤。
- 數奇豈無雙，妄發坐少憃。
- 逍遙漆園荘，澹泊竹林向。
- 重來縛塵纓，夜鶴空蕙帳。
- 會蒙子雲嘲，未免王戎逿。
- 翻思京國遊，幾作榆枋搶。
- 無聊每過君，攄豁資直諒。
- 朝野時歡娱，金石日擊撞。
- 月遷惟佞幸，朝奏坐誣謗。
- 寝薪積憂思，把酒亦愴悢。
- 斯須失和平，占候奏天棓。
- 狂瀾翻四冥，覆蕢安得抗。
- 顛冥今幾年，失喜問無恙。
- 豈期愕鯨波，復此言輕颺。
- 談追正始音，句屬郢中唱。
- 融金無留礦，探珠驚老蚌。
- 更須月團團，迨此春盎盎。
- 還攜玉色醪，共理黄篾舫。
- 清文韻韶濩，雅好羅觚鬯。
- 振衣躡崇山，一濯惠風暢。

## 拼音

- chun1 feng1 juan4 san1 jiang1 ， yu3 bao2 an4 qin2 wang4 。
- jin1 chen2 feng1 ri4 jia1 ， yuan3 mu4 liao2 yi2 fang4 。
- ren2 qing2 zan4 yu2 yue4 ， tian1 yu3 yi4 qing1 kuang4 。
- shi4 jiang1 yi2 ye4 zhou1 ， yuan3 po4 wan4 li3 lang4 。
- cheng2 bo1 bo1 han2 pei1 ， die2 yan3 zhan3 xin1 zhang4 。
- piao1 yao2 guo4 yu2 fang1 ， rong2 yu3 zhu3 gu1 yang4 。
- ting2 yun2 mao4 shan1 dian1 ， xin1 lü4 fu2 tian1 shang4 。
- ku1 yang2 tu3 qing1 huang2 ， yi3 an4 mo3 qing2 zhang3 。
- yuan3 shui3 mei2 qing1 ou1 ， ji1 qin2 bian4 yuan2 keng1 。
- jian4 hu2 qing1 ke3 chuo4 ， ji2 cai4 rou2 kan1 xiang3 。
- shi2 dang1 fu2 xi4 you3 ， lu4 zhi3 lan2 ting2 xiang4 。
- qi3 wu2 zhe2 xian1 bei1 ， liao2 ju3 shan4 xi1 bang3 。
- yin2 jian1 sa3 yu2 yan2 ， cha2 zao4 fa1 xin1 yang2 。
- chang2 yang2 xie3 you1 you1 ， xiao1 shuang3 jue2 xian1 yang3 。
- nian2 hua2 zi4 fan2 nong2 ， shi4 gu4 zu2 qi1 chuang4 。
- diao4 gu3 yi4 sui1 xia2 ， gan3 shi2 xin1 zi4 liang4 。
- xiong2 tao1 zhe2 dong1 nan2 ， jiu4 die2 fen1 ba4 wang2 。
- mei2 liang2 ji4 yi2 ling2 ， yu3 ji4 yi2 ke3 fang3 。
- xing1 fen1 jiu3 tu3 mao2 ， dai4 wan3 bai3 chuan1 jiang4 。
- pian2 zhi1 shi2 shen2 jian1 ， yu4 bo2 lai2 jue2 qiang2 。
- gui1 mo2 zhi4 jin1 cun2 ， xing2 shi4 yi4 yun2 zhuang4 。
- dan3 chang2 xin4 jiao1 si1 ， jin1 fan4 tu2 shen3 xiang4 。
- dang1 nian2 huan4 sha1 ren2 ， jiang4 lü3 qi3 qiong2 xiang4 。
- gu1 xu1 shi1 ceng2 tai2 ， zhen1 ji2 rao4 qing1 zhang4 。
- bi3 shu1 zhe3 shui2 zi3 ， wan3 luan2 gu4 nan2 wang4 。
- fu3 shi4 ji2 yuan2 gui1 ， zhong1 gu3 ke3 cheng2 chuang4 。
- yong3 huai2 wen2 jing4 gong1 ， zao4 sha4 de2 liang2 jiang4 。
- ping2 sheng1 cang1 hai3 zhi4 ， gu4 qi3 jin1 xiu4 huang3 。
- xiao4 tan2 qian3 zhu1 er2 ， bai3 wan4 jie1 dan3 sang1 。
- wan3 jie2 zhong1 zi4 wan2 ， liu2 yan2 yi4 he2 wang4 。
- an1 zhi1 bi3 tian1 you2 ， zhong1 you3 wu2 jin4 cang2 。
- chu4 mu4 fa1 chang2 yao2 ， huai2 ren2 du2 chou2 chang4 。
- ru4 mu4 xiang3 ba1 fen1 ， deng1 shan1 zhi1 ji1 liang3 。
- feng1 liu2 si4 ming2 ke4 ， tou2 lao3 zhi4 peng2 lang4 。
- xuan2 xiong2 shu1 meng4 jian4 ， qu2 yu4 bi3 kuang2 shang4 。
- yin1 qin2 lan3 chen2 ji4 ， kang1 kang1 you3 yu2 yang4 。
- yun2 lei2 zheng4 jing1 lun2 ， bing1 jia3 xiang1 mo2 dang4 。
- hu3 pi2 qu1 qi1 cui4 ， e2 guan4 zhang1 liang3 guang3 。
- shuai4 wei2 cheng2 xiang4 du4 ， xiang3 yi3 jin4 gong1 huang4 。
- zu2 shi2 zhu4 liu2 qian2 ， xuan1 en1 tong2 xie2 kuang4 。
- gu4 can2 yi3 me0 mo2 ， an1 chu3 guan1 rong3 chang2 。
- duan3 zhuo1 jing4 he2 bi4 ， en1 si1 cheng2 miu4 jiang4 。
- you2 neng2 le4 xian2 shi4 ， shen1 kong3 zao1 qian3 rang4 。
- gu4 ying1 fang1 hu3 jian4 ， bu4 fa2 lian2 lin4 jiang1 。
- bi4 ji4 zou3 e4 shi4 ， qi2 gong1 shou1 tiao4 dang4 。
- wu2 fan2 qin2 ting2 ku1 ， zuo4 shi3 chu3 jun1 zhang1 。
- he2 dang1 zhuo2 long2 jin1 ， gui1 yong1 yun2 tai2 zhang4 。
- guan1 yi2 jian4 yan2 ling2 ， wang2 qi4 gai4 mang2 dang4 。
- zhuan1 ju1 lu4 fang2 feng1 ， yan3 ge2 shou1 lu3 xiang4 。
- lu4 shan1 zhong1 zi4 fen2 ， pu2 gu4 hu2 neng2 kuang2 。
- yong1 rong2 liang3 gong1 huan2 ， yu2 le4 tian1 xia4 yang3 。
- bian4 hui4 su4 fu2 yue4 ， hua1 shen1 du4 ji1 chang4 。
- ma3 niu2 zong4 shan1 lin2 ， gong1 shi3 ji2 gao1 chang4 。
- qian2 bo2 dai4 feng1 ying2 ， hu2 dan1 geng4 lao2 wang4 。
- zhou1 shi4 yi3 zai4 an1 ， han4 ye4 xin1 zhong4 chuang4 。
- fan3 yu3 mian2 shang4 geng1 ， zhuo2 wo3 bing1 chu2 niang4 。
- ang2 ang2 miao4 gao1 sou3 ， ci2 zao3 she4 ren2 yang4 。
- fang1 wei2 dong1 shan1 qi3 ， chao2 lun4 shen1 yi3 zhang4 。
- jin1 kun1 gu4 shen2 xiu4 ， du2 li4 qi3 bei4 xing2 。
- shen1 yan2 zhi2 you4 fu3 ， zhe2 zhong1 gui1 zhi4 dang1 。
- yi1 yu3 zui4 ji1 gu1 ， jian1 e4 sui2 suo3 bang4 。
- ji1 jing1 hu3 wei3 lü3 ， fen1 wei3 yu2 fu4 zang4 。
- ou3 ran2 huan2 yi4 chu3 ， yi3 xing4 shen2 suo3 xiang1 。
- shen3 fu4 pei2 qing1 you2 ， kuai4 yin3 xi1 chang2 jiang1 。
- shen1 can2 kang4 chen2 rong2 ， qi3 gan3 kui1 ya3 liang4 。
- wen2 heng2 jiu3 yi3 chi2 ， zong1 meng2 cong2 ci3 kang4 。
- lu4 ji4 zheng4 teng2 xiang1 ， nu2 tai2 tu2 jie2 hang2 。
- xiong2 bi3 sao3 qian1 jun1 ， rong2 guang1 gao1 wan4 zhang4 。
- qing1 chao2 zun1 bi4 lian2 ， qun2 wang3 zhi4 hu4 xiang4 。
- wei3 jie2 su4 tui1 gao1 ， jia1 yan2 xing2 geng4 dang3 。
- ding4 ying1 xie4 bu1 ke4 ， zhong1 ji4 kuan1 su2 zhuang4 。
- chang2 pin2 gu4 wu2 dao4 ， gong4 yue1 shui4 gui1 yang1 。
- zhong1 xing1 bai3 liu4 yuan4 ， lin2 zhi3 qi3 shen2 kuang4 。
- bian4 bian4 bao3 jing1 shi3 ， wan3 hua4 zheng4 suo3 yang3 。
- qin2 qu2 zhao4 li2 qing1 ， hao2 jun4 chi1 zhang4 jiang4 。
- ru2 he2 jian1 wei1 zhong1 ， ang1 zang1 rong2 die1 dang4 。
- xuan1 shang0 yu4 chui1 ji1 ， wen2 zi4 kan1 fu4 jiang4 。
- shu4 qi2 qi3 wu2 shuang1 ， wang4 fa1 zuo4 shao3 chong1 。
- xiao1 yao2 qi1 yuan2 zhuang1 ， dan4 bo2 zhu2 lin2 xiang4 。
- zhong4 lai2 fu4 chen2 ying1 ， ye4 he4 kong1 hui4 zhang4 。
- hui4 meng2 zi3 yun2 chao2 ， wei4 mian3 wang2 rong2 dang4 。
- fan1 si1 jing1 guo2 you2 ， ji1 zuo4 yu2 fang1 qiang1 。
- wu2 liao2 mei3 guo4 jun1 ， shu1 huo1 zi1 zhi2 liang4 。
- chao2 ye3 shi2 huan1 yu2 ， jin1 shi2 ri4 ji1 zhuang4 。
- yue4 qian1 wei2 ning4 xing4 ， chao2 zou4 zuo4 wu1 bang4 。
- qin3 xin1 ji1 you1 si1 ， ba3 jiu3 yi4 chuang4 liang4 。
- si1 xu1 shi1 he2 ping2 ， zhan4 hou4 zou4 tian1 bang4 。
- kuang2 lan2 fan1 si4 ming2 ， fu4 kui4 an1 de2 kang4 。
- dian1 ming2 jin1 ji1 nian2 ， shi1 xi3 wen4 wu2 yang4 。
- qi3 qi1 e4 jing1 bo1 ， fu4 ci3 yan2 qing1 yang2 。
- tan2 zhui1 zheng4 shi3 yin1 ， ju4 shu3 ying3 zhong1 chang4 。
- rong2 jin1 wu2 liu2 kuang4 ， tan4 zhu1 jing1 lao3 bang4 。
- geng4 xu1 yue4 tuan2 tuan2 ， dai4 ci3 chun1 ang4 ang4 。
- huan2 xie2 yu4 se4 lao2 ， gong4 li3 huang2 mie4 fang3 。
- qing1 wen2 yun4 shao2 hu4 ， ya3 hao3 luo2 gu1 chang4 。
- zhen4 yi1 nie4 chong2 shan1 ， yi4 zhuo2 hui4 feng1 chang4 。

## 注释

## 译文

## 赏析
