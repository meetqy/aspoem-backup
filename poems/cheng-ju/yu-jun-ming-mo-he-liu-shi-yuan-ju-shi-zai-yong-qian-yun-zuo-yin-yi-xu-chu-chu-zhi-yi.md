---
id: cheng-ju-yu-jun-ming-mo-he-liu-shi-yuan-ju-shi-zai-yong-qian-yun-zuo-yin-yi-xu-chu-chu-zhi-yi
title: 虞君明謩和劉氏園居詩再用前韻作因以敘出處之意
titlePinyin: yu2 jun1 ming2 mo2 he2 liu2 shi4 yuan2 ju1 shi1 zai4 yong4 qian2 yun4 zuo4 yin1 yi3 xu4 chu1 chu3 zhi1 yi4
titleSlug: yu-jun-ming-mo-he-liu-shi-yuan-ju-shi-zai-yong-qian-yun-zuo-yin-yi-xu-chu-chu-zhi-yi
author: 程俱
authorPinyin: cheng2 ju4
authorSlug: cheng-ju
dynasty: 宋
dynastyPinyin: song4
dynastySlug: song
tags: []
---

## 正文

- 靖節直有道，高懷俯黄園。
- 翹足北窗下，超然詣羲軒。
- 早悟俗中惡，歸老三家村。
- 清詩有遺味，誰知本無言。
- 回觀一世間，不辨艾與蓀。
- 青黄飾斷木，冠裳裹王孫。
- 當時甚寒餓，聲利終莫渾。
- 公今二千石，此事安足論。
- 入當陪雋賢，峨冠宣與温。
- 出當仗漢節，登車金馬門。
- 豈爲尚平子，但畢兒女昏。
- 我今乃窮士，壯圖無一存。
- 摧頹風埃下，坐見歲月奔。
- 歸歟乃其分，卜勝如浮墩。
- 他年有餘食，會見脫世紛。
- 過我五湖上，一區同子雲。

## 拼音

- jing4 jie2 zhi2 you3 dao4 ， gao1 huai2 fu3 huang2 yuan2 。
- qiao2 zu2 bei3 chuang1 xia4 ， chao1 ran2 yi4 xi1 xuan1 。
- zao3 wu4 su2 zhong1 e4 ， gui1 lao3 san1 jia1 cun1 。
- qing1 shi1 you3 yi2 wei4 ， shui2 zhi1 ben3 wu2 yan2 。
- hui2 guan1 yi2 shi4 jian4 ， bu2 bian4 ai4 yu3 sun1 。
- qing1 huang2 shi4 duan4 mu4 ， guan1 shang0 guo3 wang2 sun1 。
- dang1 shi2 shen4 han2 e4 ， sheng1 li4 zhong1 mo4 hun2 。
- gong1 jin1 er4 qian1 shi2 ， ci3 shi4 an1 zu2 lun4 。
- ru4 dang1 pei2 jun4 xian2 ， e2 guan1 xuan1 yu3 wen1 。
- chu1 dang1 zhang4 han4 jie2 ， deng1 ju1 jin1 ma3 men2 。
- qi3 wei2 shang4 ping2 zi0 ， dan4 bi4 er2 nü3 hun1 。
- wo3 jin1 nai3 qiong2 shi4 ， zhuang4 tu2 wu2 yi4 cun2 。
- cui1 tui2 feng1 ai1 xia4 ， zuo4 jian4 sui4 yue4 ben1 。
- gui1 yu2 nai3 qi2 fen1 ， bu3 sheng4 ru2 fu2 dun1 。
- ta1 nian2 you3 yu2 shi2 ， hui4 jian4 tuo1 shi4 fen1 。
- guo4 wo3 wu3 hu2 shang4 ， yi4 qu1 tong2 zi3 yun2 。

## 注释

## 译文

## 赏析
