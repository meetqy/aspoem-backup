---
id: cheng-ju-he-teng-zi-ji-kao-gu-tu
title: 和滕子濟考古圖
titlePinyin: he2 teng2 zi3 ji4 kao3 gu3 tu2
titleSlug: he-teng-zi-ji-kao-gu-tu
author: 程俱
authorPinyin: cheng2 ju4
authorSlug: cheng-ju
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我生百無味，忘懷欲捐書。
- 翛然謝糟粕，傲睨萬物初。
- 平生蠧魚間，習氣未盡袪。
- 朝來覧千古，似歷仙公壺。
- 權輿自四目，雨粟號靈魖。
- 天球周序陳，科斗魯壁餘。
- 切玉有至理，范金足良模。
- 彭亨屹漢鼎，璀璨羅商瑚。
- 初疑鳥遺跡，忽若龜負圖。
- 典刑尚可見，聊用舉一隅。
- 翻思楊子雲，語默與道俱。
- 豈無載酒人，相對時軒渠。
- 奇字决魚魯，微言折甄舒。
- 譬彼學耕稼，當從老長沮。
- 滕侯飽今古，禀秀連青徐。
- 三年考聚訟，坐判墨與儒。
- 入眼爛珩玦，搜奇到黄虞。
- 端令宇宙中，俯仰縱所如。
- 我欲發其秘，聯詩慚貫珠。
- 何殊穰田祝，豚蹄操酒盂。

## 拼音

- wo3 sheng1 bai3 wu2 wei4 ， wang4 huai2 yu4 juan1 shu1 。
- xiao1 ran2 xie4 zao1 po4 ， ao4 ni4 wan4 wu4 chu1 。
- ping2 sheng1 du4 yu2 jian4 ， xi2 qi4 wei4 jin4 qu1 。
- chao2 lai2 lan3 qian1 gu3 ， si4 li4 xian1 gong1 hu2 。
- quan2 yu2 zi4 si4 mu4 ， yu3 su4 hao4 ling2 xu1 。
- tian1 qiu2 zhou1 xu4 chen2 ， ke1 dou4 lu3 bi4 yu2 。
- qie4 yu4 you3 zhi4 li3 ， fan4 jin1 zu2 liang2 mo2 。
- peng2 heng1 yi4 han4 ding3 ， cui3 can4 luo2 shang1 hu2 。
- chu1 yi2 niao3 yi2 ji4 ， hu1 ruo4 gui1 fu4 tu2 。
- dian3 xing2 shang4 ke3 jian4 ， liao2 yong4 ju3 yi4 yu2 。
- fan1 si1 yang2 zi3 yun2 ， yu3 mo4 yu3 dao4 ju4 。
- qi3 wu2 zai4 jiu3 ren2 ， xiang1 dui4 shi2 xuan1 qu2 。
- qi2 zi4 jue2 yu2 lu3 ， wei1 yan2 zhe2 zhen1 shu1 。
- pi4 bi3 xue2 geng1 jia4 ， dang1 cong2 lao3 chang2 ju3 。
- teng2 hou2 bao3 jin1 gu3 ， bing3 xiu4 lian2 qing1 xu2 。
- san1 nian2 kao3 ju4 song4 ， zuo4 pan4 mo4 yu3 ru2 。
- ru4 yan3 lan4 heng2 jue2 ， sou1 qi2 dao4 huang2 yu2 。
- duan1 ling4 yu3 zhou4 zhong1 ， fu3 yang3 zong4 suo3 ru2 。
- wo3 yu4 fa1 qi2 mi4 ， lian2 shi1 can2 guan4 zhu1 。
- he2 shu1 rang2 tian2 zhu4 ， tun2 ti2 cao1 jiu3 yu2 。

## 注释

## 译文

## 赏析
