---
id: cheng-ju-fu-chong-yi-ji-huai-kou-zu-feng-ji-qing-huai-dao-zhong-shi-er-shou-you-ci-lian-shui-yi-shou-yong-qi-yun-he-ji-qi-san
title: 傅冲益寄淮口阻風及清淮道中詩二首又次漣水一首用其韻和寄  其三
titlePinyin: fu4 chong1 yi4 ji4 huai2 kou3 zu3 feng1 ji2 qing1 huai2 dao4 zhong1 shi1 er4 shou3 you4 ci4 lian2 shui3 yi4 shou3 yong4 qi2 yun4 he2 ji4     qi2 san1
titleSlug: fu-chong-yi-ji-huai-kou-zu-feng-ji-qing-huai-dao-zhong-shi-er-shou-you-ci-lian-shui-yi-shou-yong-qi-yun-he-ji-qi-san
author: 程俱
authorPinyin: cheng2 ju4
authorSlug: cheng-ju
dynasty: 宋
dynastyPinyin: song4
dynastySlug: song
tags: []
---

## 正文

- 故人尺素來天際，頗憶當年任守壘。
- 平明一笑百事空，不作細書書紙尾。
- 寄書五湖夸海岱，入眼滄溟無百里。
- 軍城崪屼枕青山，地脈遙從岱宗起。
- 題詩要爲寫高閣，播颺意欲先糠粃。
- 晚登南宫頭已白，却駕朱轓臨泗水。
- 丹燒未辨令威鶴，神遊先跨琴高鯉。
- 可憐蕭散竹林士，埋玉青山骨空委。
- 人生一世偶相值，轉首羲皇不停晷。
- 西山妙蹟欲仙去，爽氣朝來盡如洗。
- 遙知弔古一長喟，引送澆愁付浮蟻。
- 有詩淮上可微吟，會有流魚出傾耳。

## 拼音

- gu4 ren2 chi3 su4 lai2 tian1 ji4 ， po1 yi4 dang1 nian2 ren4 shou3 lei3 。
- ping2 ming2 yi2 xiao4 bai3 shi4 kong1 ， bu2 zuo4 xi4 shu1 shu1 zhi3 wei3 。
- ji4 shu1 wu3 hu2 kua1 hai3 dai4 ， ru4 yan3 cang1 ming2 wu2 bai3 li3 。
- jun1 cheng2 zu2 wu4 zhen3 qing1 shan1 ， di4 mai4 yao2 cong2 dai4 zong1 qi3 。
- ti2 shi1 yao4 wei2 xie3 gao1 ge2 ， bo1 yang2 yi4 yu4 xian1 kang1 bi3 。
- wan3 deng1 nan2 gong1 tou2 yi3 bai2 ， que4 jia4 zhu1 fan1 lin2 si4 shui3 。
- dan1 shao1 wei4 bian4 ling4 wei1 he4 ， shen2 you2 xian1 kua4 qin2 gao1 li3 。
- ke3 lian2 xiao1 san4 zhu2 lin2 shi4 ， mai2 yu4 qing1 shan1 gu3 kong1 wei3 。
- ren2 sheng1 yi2 shi4 ou3 xiang1 zhi2 ， zhuan3 shou3 xi1 huang2 bu4 ting2 gui3 。
- xi1 shan1 miao4 ji4 yu4 xian1 qu4 ， shuang3 qi4 chao2 lai2 jin4 ru2 xi3 。
- yao2 zhi1 diao4 gu3 yi4 chang2 kui4 ， yin3 song4 jiao1 chou2 fu4 fu2 yi3 。
- you3 shi1 huai2 shang4 ke3 wei1 yin2 ， hui4 you3 liu2 yu2 chu1 qing1 er3 。

## 注释

## 译文

## 赏析
