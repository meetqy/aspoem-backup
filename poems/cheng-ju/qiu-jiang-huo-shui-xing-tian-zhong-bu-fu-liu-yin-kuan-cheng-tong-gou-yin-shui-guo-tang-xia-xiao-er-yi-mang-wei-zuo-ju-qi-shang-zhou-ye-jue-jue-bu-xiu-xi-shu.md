---
id: cheng-ju-qiu-jiang-huo-shui-xing-tian-zhong-bu-fu-liu-yin-kuan-cheng-tong-gou-yin-shui-guo-tang-xia-xiao-er-yi-mang-wei-zuo-ju-qi-shang-zhou-ye-jue-jue-bu-xiu-xi-shu
title: 秋將穫水行田中不復留因窽塍通溝引水過堂下小兒以芒葦作車其上晝夜决决不休戲書
titlePinyin: qiu1 jiang1 huo4 shui3 xing2 tian2 zhong1 bu2 fu4 liu2 yin1 kuan3 cheng2 tong1 gou1 yin3 shui3 guo4 tang2 xia4 xiao3 er2 yi3 mang2 wei3 zuo4 ju1 qi2 shang4 zhou4 ye4 jue2 jue2 bu4 xiu1 xi4 shu1
titleSlug: qiu-jiang-huo-shui-xing-tian-zhong-bu-fu-liu-yin-kuan-cheng-tong-gou-yin-shui-guo-tang-xia-xiao-er-yi-mang-wei-zuo-ju-qi-shang-zhou-ye-jue-jue-bu-xiu-xi-shu
author: 程俱
authorPinyin: cheng2 ju4
authorSlug: cheng-ju
dynasty: 宋
dynastyPinyin: song4
dynastySlug: song
tags: []
---

## 正文

- 水行山原溉平疇，時當斷壺穫且收。
- 功成則退逝不留，去彼畎遂來清溝。
- 測之深咫淺可杯，循除㶁㶁環一丘。
- 堆沙累石隘厥流，勢激灧澦吞黄牛。
- 誰持機緘設中洲，折芒斷葦駕兩輈。
- 置之不汨亦不浮，六輻眩轉無時休。
- 推行作止莫可諏，孰居無事供其求。
- 迫而後動真無尤，眩轉自彼非吾謀。
- 屈伸臂頃一萬周，我無欣厭何名憂。
- 孰能觀身與此侔，衆假合集成堅柔。
- 沈輕燥濕交相仇，逝川洄洑更春秋。
- 滔滔南北東西游，死生壯老休王囚。
- 形骸流運我則不，物境萬變何其幽。

## 拼音

- shui3 xing2 shan1 yuan2 gai4 ping2 chou2 ， shi2 dang1 duan4 hu2 huo4 qie3 shou1 。
- gong1 cheng2 ze2 tui4 shi4 bu4 liu2 ， qu4 bi3 quan3 sui4 lai2 qing1 gou1 。
- ce4 zhi1 shen1 zhi3 qian3 ke3 bei1 ， xun2 chu2 㶁㶁 huan2 yi4 qiu1 。
- dui1 sha1 lei4 shi2 ai4 jue2 liu2 ， shi4 ji1 yan4 yu4 tun1 huang2 niu2 。
- shui2 chi2 ji1 jian1 she4 zhong1 zhou1 ， zhe2 mang2 duan4 wei3 jia4 liang3 zhou1 。
- zhi4 zhi1 bu2 mi4 yi4 bu4 fu2 ， liu4 fu2 xuan4 zhuan3 wu2 shi2 xiu1 。
- tui1 xing2 zuo4 zhi3 mo4 ke3 zou1 ， shu2 ju1 wu2 shi4 gong4 qi2 qiu2 。
- po4 er2 hou4 dong4 zhen1 wu2 you2 ， xuan4 zhuan3 zi4 bi3 fei1 wu2 mou2 。
- qu1 shen1 bi4 qing3 yi2 wan4 zhou1 ， wo3 wu2 xin1 yan4 he2 ming2 you1 。
- shu2 neng2 guan1 shen1 yu3 ci3 mou2 ， zhong4 jia3 he2 ji2 cheng2 jian1 rou2 。
- shen3 qing1 zao4 shi1 jiao1 xiang4 chou2 ， shi4 chuan1 hui2 fu2 geng4 chun1 qiu1 。
- tao1 tao1 nan2 bei3 dong1 xi1 you2 ， si3 sheng1 zhuang4 lao3 xiu1 wang2 qiu2 。
- xing2 hai2 liu2 yun4 wo3 ze2 bu4 ， wu4 jing4 wan4 bian4 he2 qi2 you1 。

## 注释

## 译文

## 赏析
