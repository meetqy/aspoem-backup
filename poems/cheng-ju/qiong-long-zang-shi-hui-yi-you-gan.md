---
id: cheng-ju-qiong-long-zang-shi-hui-yi-you-gan
title: 穹窿葬事回邑有感
titlePinyin: qiong2 long2 zang4 shi4 hui2 yi4 you3 gan3
titleSlug: qiong-long-zang-shi-hui-yi-you-gan
author: 程俱
authorPinyin: cheng2 ju4
authorSlug: cheng-ju
dynasty: 宋
dynastyPinyin: song4
dynastySlug: song
tags: []
---

## 正文

- 生别萬里餘，會面終有期。
- 死别不轉眸，一朝千古非。
- 白日光在天，玄陰閟泉扉。
- 盈盈閨中秀，土化成枯骴。
- 冠笄共甘苦，謂見素髪垂。
- 那知死生變，不待桑蔭移。
- 室有病時菌，篋有嫁時衣。
- 了了眼中事，閑粧静容儀。
- 垂楊手曾折，爲我當春稀。
- 迅流無迴波，落英無還枝。
- 空房閴無迹，新墳草離離。
- 傷心北門道，同來不同歸。

## 拼音

- sheng1 bie2 wan4 li3 yu2 ， hui4 mian4 zhong1 you3 qi1 。
- si3 bie2 bu4 zhuan3 mou2 ， yi4 zhao1 qian1 gu3 fei1 。
- bai2 ri4 guang1 zai4 tian1 ， xuan2 yin1 bi4 quan2 fei1 。
- ying2 ying2 gui1 zhong1 xiu4 ， tu3 hua4 cheng2 ku1 ci1 。
- guan1 ji1 gong4 gan1 ku3 ， wei4 jian4 su4 fa4 chui2 。
- na4 zhi1 si3 sheng1 bian4 ， bu2 dai4 sang1 yin1 yi2 。
- shi4 you3 bing4 shi2 jun1 ， qie4 you3 jia4 shi2 yi1 。
- liao3 liao3 yan3 zhong1 shi4 ， xian2 zhuang1 jing4 rong2 yi2 。
- chui2 yang2 shou3 ceng2 zhe2 ， wei2 wo3 dang1 chun1 xi1 。
- xun4 liu2 wu2 hui2 bo1 ， luo4 ying1 wu2 huan2 zhi1 。
- kong4 fang2 qu4 wu2 ji4 ， xin1 fen2 cao3 li2 li2 。
- shang1 xin1 bei3 men2 dao4 ， tong2 lai2 bu4 tong2 gui1 。

## 注释

## 译文

## 赏析
