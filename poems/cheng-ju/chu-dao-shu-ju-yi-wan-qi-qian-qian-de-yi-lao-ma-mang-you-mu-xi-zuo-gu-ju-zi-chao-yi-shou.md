---
id: cheng-ju-chu-dao-shu-ju-yi-wan-qi-qian-qian-de-yi-lao-ma-mang-you-mu-xi-zuo-gu-ju-zi-chao-yi-shou
title: 初到書局以萬七千錢得一老馬盲右目戲作古句自嘲一首
titlePinyin: chu1 dao4 shu1 ju2 yi3 wan4 qi1 qian1 qian2 de2 yi4 lao3 ma3 mang2 you4 mu4 xi4 zuo4 gu3 ju4 zi4 chao2 yi4 shou3
titleSlug: chu-dao-shu-ju-yi-wan-qi-qian-qian-de-yi-lao-ma-mang-you-mu-xi-zuo-gu-ju-zi-chao-yi-shou
author: 程俱
authorPinyin: cheng2 ju4
authorSlug: cheng-ju
dynasty: 唐
dynastyPinyin: tang2
dynastySlug: tang
tags: [] 
---

## 正文

- 蹄間三尋汗流赭，九逵雷雹爭飛灑。
- 我窮那得騁追風，正擬虺尵行果下。
- 平生畏途飽經歷，夜半臨深無馭者。
- 故應造物巧相戲，却比盲人騎瞎馬。
- 李南知音當促步，廣漢騰嘲不相假。
- 執鞭良稱塞翁兒，並轡聊從杜陵夏。
- 龐然病顙豈其類，老矣問途那可舍。
- 徑煩一夫事刷秣，似桂新芻不盈把。
- 向來伯厚亦安在，結駟雞棲同土苴。
- 他年東去把撩風，縱爾逍遙汴東野。

## 拼音

- ti2 jian4 san1 xun2 han4 liu2 zhe3 ， jiu3 kui2 lei2 bao2 zheng1 fei1 sa3 。
- wo3 qiong2 na4 de2 cheng3 zhui1 feng1 ， zheng4 ni3 hui1 tui2 xing2 guo3 xia4 。
- ping2 sheng1 wei4 tu2 bao3 jing1 li4 ， ye4 ban4 lin2 shen1 wu2 yu4 zhe3 。
- gu4 ying1 zao4 wu4 qiao3 xiang1 xi4 ， que4 bi3 mang2 ren2 qi2 xia1 ma3 。
- li3 nan2 zhi1 yin1 dang1 cu4 bu4 ， guang3 han4 teng2 chao2 bu4 xiang1 jia3 。
- zhi2 bian1 liang2 cheng1 sai1 weng1 er2 ， bing4 pei4 liao2 cong2 du4 ling2 xia4 。
- pang2 ran2 bing4 sang3 qi3 qi2 lei4 ， lao3 yi3 wen4 tu2 na4 ke3 she4 。
- jing4 fan2 yi4 fu1 shi4 shua1 mo4 ， si4 gui4 xin1 chu2 bu4 ying2 ba3 。
- xiang4 lai2 bo2 hou4 yi4 an1 zai4 ， jie2 si4 ji1 qi1 tong2 tu3 ju1 。
- ta1 nian2 dong1 qu4 ba3 liao2 feng1 ， zong4 er3 xiao1 yao2 bian4 dong1 ye3 。

## 注释

## 译文

## 赏析
