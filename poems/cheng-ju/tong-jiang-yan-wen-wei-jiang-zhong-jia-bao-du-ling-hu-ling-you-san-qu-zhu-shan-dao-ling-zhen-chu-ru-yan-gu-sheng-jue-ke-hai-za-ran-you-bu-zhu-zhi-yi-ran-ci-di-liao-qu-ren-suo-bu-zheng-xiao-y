---
id: cheng-ju-tong-jiang-yan-wen-wei-jiang-zhong-jia-bao-du-ling-hu-ling-you-san-qu-zhu-shan-dao-ling-zhen-chu-ru-yan-gu-sheng-jue-ke-hai-za-ran-you-bu-zhu-zhi-yi-ran-ci-di-liao-qu-ren-suo-bu-zheng-xiao-yin-bu-nan-zhi-gu-wu-cao-chu-chu-he-ru-er-er-gong-jie-xiu-zhen-yang-qi-jing-jin-bu-shuai-yu-wan-wen-ci-dao-you-wei-you-bing-dun-cuo-zhi-juan-ti-pi-mei-si-yi-you-tang-de-jing-she-an-yu-nian-zi-er-zi-yi-dai-lao-qi-bu-le-zai-zuo-shi-xu-you-qie-zhi-ben-mo-yan-gu-zhi-sheng-shi-zi-zhong-jia-fa-zhi-yu-chang-wen-er-fu-shi-suo-wei-wu-ling-mi-han-wei-miao-xi-duan-shan-chuan-zhe-ye
title: 同江彦文緯江仲嘉褒度菱湖嶺遊三衢諸山道靈真出入巖谷勝絕可駭雜然有卜築之意然此地寥閴人所不爭小隱不難致顧吾曹出處何如耳二公皆脩真養氣精進不衰予晚聞此道又爲憂病頓挫志倦體疲每思益友儻得静舍安餘年資二子以待老豈不樂哉作詩敘游且志本末巖谷之勝實自仲嘉發之予嘗聞而賦詩所謂武陵迷漢魏妙喜斷山川者也
titlePinyin: tong2 jiang1 yan4 wen2 wei3 jiang1 zhong4 jia1 bao1 du4 ling2 hu2 ling3 you2 san1 qu2 zhu1 shan1 dao4 ling2 zhen1 chu1 ru4 yan2 gu3 sheng4 jue2 ke3 hai4 za2 ran2 you3 bu3 zhu4 zhi1 yi4 ran2 ci3 di4 liao2 qu4 ren2 suo3 bu4 zheng1 xiao3 yin3 bu4 nan2 zhi4 gu4 wu2 cao2 chu1 chu3 he2 ru2 er3 er4 gong1 jie1 xiu1 zhen1 yang3 qi4 jing1 jin4 bu4 shuai1 yu3 wan3 wen2 ci3 dao4 you4 wei2 you1 bing4 dun4 cuo4 zhi4 juan4 ti3 pi2 mei3 si1 yi4 you3 tang3 de2 jing4 she4 an1 yu2 nian2 zi1 er4 zi3 yi3 dai4 lao3 qi3 bu2 le4 zai1 zuo4 shi1 xu4 you2 qie3 zhi4 ben3 mo4 yan2 gu3 zhi1 sheng4 shi2 zi4 zhong4 jia1 fa1 zhi1 yu3 chang2 wen2 er2 fu4 shi1 suo3 wei4 wu3 ling2 mi2 han4 wei4 miao4 xi3 duan4 shan1 chuan1 zhe3 ye3
titleSlug: tong-jiang-yan-wen-wei-jiang-zhong-jia-bao-du-ling-hu-ling-you-san-qu-zhu-shan-dao-ling-zhen-chu-ru-yan-gu-sheng-jue-ke-hai-za-ran-you-bu-zhu-zhi-yi-ran-ci-di-liao-qu-ren-suo-bu-zheng-xiao-yin-bu-nan-zhi-gu-wu-cao-chu-chu-he-ru-er-er-gong-jie-xiu-zhen-yang-qi-jing-jin-bu-shuai-yu-wan-wen-ci-dao-you-wei-you-bing-dun-cuo-zhi-juan-ti-pi-mei-si-yi-you-tang-de-jing-she-an-yu-nian-zi-er-zi-yi-dai-lao-qi-bu-le-zai-zuo-shi-xu-you-qie-zhi-ben-mo-yan-gu-zhi-sheng-shi-zi-zhong-jia-fa-zhi-yu-chang-wen-er-fu-shi-suo-wei-wu-ling-mi-han-wei-miao-xi-duan-shan-chuan-zhe-ye
author: 程俱
authorPinyin: cheng2 ju4
authorSlug: cheng-ju
dynasty: 宋
dynastyPinyin: song4
dynastySlug: song
tags: []
---

## 正文

- 我昔未省事，倀倀如病狂。
- 仰規結繩初，下歷漢魏唐。
- 謂此紙中語，卷舒在行藏。
- 功名戾契取，有志要必償。
- 趼足方不暇，何由放洪荒。
- 行年冠而字，世故頗已嘗。
- 試窺竺乾書，出入應帝王。
- 丘軻有妙藴，合處如宫商。
- 形骸乃塵沫，笑唾却老方。
- 蹭蹬過二紀，身如浮海航。
- 風濤浩無際，寄命蛟鼉鄉。
- 外爲萬緒嬰，內以百慮戕。
- 摧頹不一偶，病骨無由強。
- 初心益乖迕，始覺計未良。
- 擬追赤松遊，補我黥劓創。
- 惟時子真子，青衫尉南昌。
- 亦有虬鬚翁，種桃擷春芳。
- 不求飛霞珮，肯受紫錦囊。
- 至言無旁午，照用寂以忘。
- 爾來又十年，前却方徬徨。
- 何殊一日暴，正坐多歧亡。
- 虬鬚彼幽人，物化不可量。
- 子真日千里，似欲窮扶桑。
- 安知阡陌間，共此暇日長。
- 廣文今稚川，腹有雲笈章。
- 黄金儻可成，綠髪不復蒼。
- 養生百千門，一一登奥堂。
- 相從巖壑間，笑傲無羲皇。
- 衢山甚奇峭，不數三石梁。
- 嶔崎盡中空，玉室聯珠房。
- 九日澬未落，洪波怒懷襄。
- 洄流蕩沙壤，靈景忽以彰。
- 至今衆玉聚，山骨堆琳琅。
- 峨空怒猊踞，出谷驚龍翔。
- 委蛇青童轍，散亂初平羊。
- 懸崖勢欲墜，植筍森分行。
- 晨光乍映發，紫翠雲霞張。
- 攀蘿趙公巖，九土何茫茫。
- 豈無太平酒，浣此膏穀腸。
- 側身棲真洞，跼蹐仍蹌踉。
- 深行得穹窿，陟降殊未央。
- 舉頭見空圓，歘若來飛光。
- 翠嵒衆山底，怳蕩疑無旁。
- 故應却塵污，九壘蒼屏障。
- 斯遊固足樂，質象不可詳。
- 要之大洞中，太山一毫芒。
- 回鞭靈真路，林磵森相望。
- 窮幽得巖谷，高青對峥嶸。
- 蛇行九鏁中，宛轉流泉聲。
- 琤琮瀉哀湍，力與亂石爭。
- 懸瀑或尋丈，勢洶洪河傾。
- 泠泠赴深竇，或如環佩鳴。
- 或於薈蘙中，琴筑時丁丁。
- 或穿嵌巖下，洄洑瀦深清。
- 或如鐵堂硤，絕壁飛猿驚。
- 龍蛇走根幹，薜蔓懸珠瓔。
- 或如鈷鉧西，竹樹春冬榮。
- 低昂牛馬飲，偃蹇熊羆登。
- 或如袁家渇，長陰晝冥冥。
- 草間蘭茝香，石上梗楠青。
- 或如灊谷中，坡陀負崩騰。
- 或如三峽底，仰見匹練明。
- 聯綿道林麓，左右臨洮城。
- 行行川谷開，藹藹臯原平。
- 冥搜已復失，巧語未易名。
- 不意天壤間，雲關敞金庭。
- 向來保幽遽，不挂世俗稱。
- 輪蹄固無迹，樵牧或未經。
- 吾屬豈神悟，權輿標地英。
- 昏嫁會當畢，衡茅兹可營。
- 二子早聞道，勤行得貞寧。
- 要收十年功，不止九府卿。
- 二樹結佳實，五腴練飛瓊。
- 處静已超静，留形要遺形。
- 我懶百不堪，寸田方力耕。
- 會從浮丘伯，及此洪崖生。
- 乘風御倒景，出入撫八紘。
- 下窺冰炭士，擾擾盤中蠅。
- 三人笑相視，事願良難并。
- 此志不可負，無爲滯塵纓。
- 清泉聞此言，白石相與盟。
- 作詩紀勝絕，亦用銘吾膺。

## 拼音

- wo3 xi1 wei4 sheng3 shi4 ， chang1 chang1 ru2 bing4 kuang2 。
- yang3 gui1 jie2 sheng2 chu1 ， xia4 li4 han4 wei4 tang2 。
- wei4 ci3 zhi3 zhong1 yu3 ， juan3 shu1 zai4 hang2 cang2 。
- gong1 ming2 li4 qi4 qu3 ， you3 zhi4 yao4 bi4 chang2 。
- jian3 zu2 fang1 bu4 xia2 ， he2 you2 fang4 hong2 huang1 。
- xing2 nian2 guan1 er2 zi4 ， shi4 gu4 po1 yi3 chang2 。
- shi4 kui1 zhu2 qian2 shu1 ， chu1 ru4 ying1 di4 wang2 。
- qiu1 ke1 you3 miao4 yun4 ， he2 chu3 ru2 gong1 shang1 。
- xing2 hai2 nai3 chen2 mo4 ， xiao4 tuo4 que4 lao3 fang1 。
- ceng4 deng4 guo4 er4 ji4 ， shen1 ru2 fu2 hai3 hang2 。
- feng1 tao1 hao4 wu2 ji4 ， ji4 ming4 jiao1 tuo2 xiang1 。
- wai4 wei2 wan4 xu4 ying1 ， nei4 yi3 bai3 lü4 qiang1 。
- cui1 tui2 bu4 yi4 ou3 ， bing4 gu3 wu2 you2 qiang2 。
- chu1 xin1 yi4 guai1 wu3 ， shi3 jue2 ji4 wei4 liang2 。
- ni3 zhui1 chi4 song1 you2 ， bu3 wo3 qing2 yi4 chuang4 。
- wei2 shi2 zi3 zhen1 zi3 ， qing1 shan1 wei4 nan2 chang1 。
- yi4 you3 qiu2 xu1 weng1 ， zhong3 tao2 xie2 chun1 fang1 。
- bu4 qiu2 fei1 xia2 pei4 ， ken3 shou4 zi3 jin3 nang2 。
- zhi4 yan2 wu2 pang2 wu3 ， zhao4 yong4 ji4 yi3 wang4 。
- er3 lai2 you4 shi2 nian2 ， qian2 que4 fang1 pang2 huang2 。
- he2 shu1 yi2 ri4 bao4 ， zheng4 zuo4 duo1 qi2 wang2 。
- qiu2 xu1 bi3 you1 ren2 ， wu4 hua4 bu4 ke3 liang2 。
- zi3 zhen1 ri4 qian1 li3 ， si4 yu4 qiong2 fu2 sang1 。
- an1 zhi1 qian1 mo4 jian4 ， gong4 ci3 xia2 ri4 chang2 。
- guang3 wen2 jin1 zhi4 chuan1 ， fu4 you3 yun2 ji2 zhang1 。
- huang2 jin1 tang3 ke3 cheng2 ， lü4 fa4 bu2 fu4 cang1 。
- yang3 sheng1 bai3 qian1 men2 ， yi1 yi1 deng1 ao4 tang2 。
- xiang1 cong2 yan2 he4 jian4 ， xiao4 ao4 wu2 xi1 huang2 。
- qu2 shan1 shen4 qi2 qiao4 ， bu2 shu4 san1 shi2 liang2 。
- qin1 qi2 jin4 zhong1 kong1 ， yu4 shi4 lian2 zhu1 fang2 。
- jiu3 ri4 zi1 wei4 luo4 ， hong2 bo1 nu4 huai2 xiang1 。
- hui2 liu2 dang4 sha1 rang3 ， ling2 jing3 hu1 yi3 zhang1 。
- zhi4 jin1 zhong4 yu4 ju4 ， shan1 gu3 dui1 lin2 lang2 。
- e2 kong1 nu4 ni2 ju4 ， chu1 gu3 jing1 long2 xiang2 。
- wei1 yi2 qing1 tong2 zhe2 ， san4 luan4 chu1 ping2 yang2 。
- xuan2 ya2 shi4 yu4 zhui4 ， zhi2 sun3 sen1 fen1 xing2 。
- chen2 guang1 zha4 ying4 fa1 ， zi3 cui4 yun2 xia2 zhang1 。
- pan1 luo2 zhao4 gong1 yan2 ， jiu3 tu3 he2 mang2 mang2 。
- qi3 wu2 tai4 ping2 jiu3 ， huan4 ci3 gao1 gu3 chang2 。
- ce4 shen1 qi1 zhen1 dong4 ， ju2 ji2 reng2 qiang1 liang4 。
- shen1 xing2 de2 qiong2 long2 ， zhi4 jiang4 shu1 wei4 yang1 。
- ju3 tou2 jian4 kong1 yuan2 ， xu1 ruo4 lai2 fei1 guang1 。
- cui4 yan2 zhong4 shan1 di3 ， huang3 dang4 yi2 wu2 pang2 。
- gu4 ying1 que4 chen2 wu1 ， jiu3 lei3 cang1 ping2 zhang4 。
- si1 you2 gu4 zu2 le4 ， zhi4 xiang4 bu4 ke3 xiang2 。
- yao4 zhi1 da4 dong4 zhong1 ， tai4 shan1 yi4 hao2 mang2 。
- hui2 bian1 ling2 zhen1 lu4 ， lin2 jian4 sen1 xiang1 wang4 。
- qiong2 you1 de2 yan2 gu3 ， gao1 qing1 dui4 zheng1 rong2 。
- she2 xing2 jiu3 suo3 zhong1 ， wan3 zhuan3 liu2 quan2 sheng1 。
- cheng1 cong2 xie4 ai1 tuan1 ， li4 yu3 luan4 shi2 zheng1 。
- xuan2 pu4 huo4 xun2 zhang4 ， shi4 xiong1 hong2 he2 qing1 。
- ling2 ling2 fu4 shen1 dou4 ， huo4 ru2 huan2 pei4 ming2 。
- huo4 wu1 hui4 yi4 zhong1 ， qin2 zhu4 shi2 ding1 ding1 。
- huo4 chuan1 qian4 yan2 xia4 ， hui2 fu2 zhu1 shen1 qing1 。
- huo4 ru2 tie3 tang2 xia2 ， jue2 bi4 fei1 yuan2 jing1 。
- long2 she2 zou3 gen1 gan4 ， bi4 man4 xuan2 zhu1 ying1 。
- huo4 ru2 gu3 mu3 xi1 ， zhu2 shu4 chun1 dong1 rong2 。
- di1 ang2 niu2 ma3 yin3 ， yan3 jian3 xiong2 pi2 deng1 。
- huo4 ru2 yuan2 jia1 ke3 ， chang2 yin1 zhou4 ming2 ming2 。
- cao3 jian4 lan2 chai3 xiang1 ， shi2 shang4 geng3 nan2 qing1 。
- huo4 ru2 qian2 gu3 zhong1 ， po1 tuo2 fu4 beng1 teng2 。
- huo4 ru2 san1 xia2 di3 ， yang3 jian4 pi3 lian4 ming2 。
- lian2 mian2 dao4 lin2 lu4 ， zuo3 you4 lin2 tao2 cheng2 。
- hang2 hang2 chuan1 gu3 kai1 ， ai3 ai3 gao1 yuan2 ping2 。
- ming2 sou1 yi3 fu4 shi1 ， qiao3 yu3 wei4 yi4 ming2 。
- bu2 yi4 tian1 rang3 jian4 ， yun2 guan1 chang3 jin1 ting2 。
- xiang4 lai2 bao3 you1 ju4 ， bu2 gua4 shi4 su2 cheng1 。
- lun2 ti2 gu4 wu2 ji4 ， qiao2 mu4 huo4 wei4 jing1 。
- wu2 shu3 qi3 shen2 wu4 ， quan2 yu2 biao1 di4 ying1 。
- hun1 jia4 hui4 dang1 bi4 ， heng2 mao2 zi1 ke3 ying2 。
- er4 zi3 zao3 wen2 dao4 ， qin2 xing2 de2 zhen1 ning2 。
- yao4 shou1 shi2 nian2 gong1 ， bu4 zhi3 jiu3 fu3 qing1 。
- er4 shu4 jie2 jia1 shi2 ， wu3 yu2 lian4 fei1 qiong2 。
- chu3 jing4 yi3 chao1 jing4 ， liu2 xing2 yao4 yi2 xing2 。
- wo3 lan3 bai3 bu4 kan1 ， cun4 tian2 fang1 li4 geng1 。
- hui4 cong2 fu2 qiu1 bo2 ， ji2 ci3 hong2 ya2 sheng1 。
- cheng2 feng1 yu4 dao3 jing3 ， chu1 ru4 fu3 ba1 hong2 。
- xia4 kui1 bing1 tan4 shi4 ， rao3 rao3 pan2 zhong1 ying2 。
- san1 ren2 xiao4 xiang1 shi4 ， shi4 yuan4 liang2 nan2 bing4 。
- ci3 zhi4 bu4 ke3 fu4 ， wu2 wei2 zhi4 chen2 ying1 。
- qing1 quan2 wen2 ci3 yan2 ， bai2 shi2 xiang1 yu3 meng2 。
- zuo4 shi1 ji4 sheng4 jue2 ， yi4 yong4 ming2 wu2 ying1 。

## 注释

## 译文

## 赏析
