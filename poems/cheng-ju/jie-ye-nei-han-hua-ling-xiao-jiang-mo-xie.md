---
id: cheng-ju-jie-ye-nei-han-hua-ling-xiao-jiang-mo-xie
title: 借葉內翰畫令小江模寫
titlePinyin: jie4 ye4 nei4 han4 hua4 ling4 xiao3 jiang1 mo2 xie3
titleSlug: jie-ye-nei-han-hua-ling-xiao-jiang-mo-xie
author: 程俱
authorPinyin: cheng2 ju4
authorSlug: cheng-ju
dynasty: 唐
dynastyPinyin: tang2
dynastySlug: tang
tags: [] 
---

## 正文

- 十年同舍今華顛，印山滿眼囊無錢。
- 每看圖畫輙心醉，自笑說食流饑涎。
- 世間范李真幻士，斷取妙喜移山川。
- 朝來問疾方丈室，但怪衡霍羅窗軒。
- 飄風急雨暗四澤，轉看錦翠開雲煙。
- 崔嵬磊塊凍相倚，恍然雪塞藍田關。
- 是中大有結茅地，指點三徑依林泉。
- 世人無乃笑癡絕，心境二妄交相纒。
- 安知三萬師子座，同此幻力無中邊。
- 衢山小江新悟幻，落筆欲追祈與虔。
- 願從公借此妙景，已具東絹和丹鉊。
- 照中寫照供幻觀，聊自慰藉銷窮年。
- 千巖萬壑納環堵，更令一拂松風絃。

## 拼音

- shi2 nian2 tong2 she4 jin1 hua2 dian1 ， yin4 shan1 man3 yan3 nang2 wu2 qian2 。
- mei3 kan4 tu2 hua4 zhe2 xin1 zui4 ， zi4 xiao4 shuo1 shi2 liu2 ji1 xian2 。
- shi4 jian4 fan4 li3 zhen1 huan4 shi4 ， duan4 qu3 miao4 xi3 yi2 shan1 chuan1 。
- chao2 lai2 wen4 ji2 fang1 zhang4 shi4 ， dan4 guai4 heng2 huo4 luo2 chuang1 xuan1 。
- piao1 feng1 ji2 yu3 an4 si4 ze2 ， zhuan3 kan4 jin3 cui4 kai1 yun2 yan1 。
- cui1 wei2 lei3 kuai4 dong4 xiang1 yi3 ， huang3 ran2 xue3 sai1 lan2 tian2 guan1 。
- shi4 zhong1 da4 you3 jie2 mao2 di4 ， zhi3 dian3 san1 jing4 yi1 lin2 quan2 。
- shi4 ren2 wu2 nai3 xiao4 chi1 jue2 ， xin1 jing4 er4 wang4 jiao1 xiang4 chan2 。
- an1 zhi1 san1 wan4 shi1 zi3 zuo4 ， tong2 ci3 huan4 li4 wu2 zhong1 bian1 。
- qu2 shan1 xiao3 jiang1 xin1 wu4 huan4 ， luo4 bi3 yu4 zhui1 qi2 yu3 qian2 。
- yuan4 cong2 gong1 jie4 ci3 miao4 jing3 ， yi3 ju4 dong1 juan4 he2 dan1 zhao1 。
- zhao4 zhong1 xie3 zhao4 gong4 huan4 guan1 ， liao2 zi4 wei4 jie4 xiao1 qiong2 nian2 。
- qian1 yan2 wan4 he4 na4 huan2 du3 ， geng4 ling4 yi4 fu2 song1 feng1 xian2 。

## 注释

## 译文

## 赏析
