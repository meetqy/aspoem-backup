---
id: cheng-ju-yuan-xi-kuai-zuo-yin-yong-ye-han-lin-qu-nian-jian-ji-yuan-xi-shi-yun-xie-huai-qi-er
title: 元夕塊坐因用葉翰林去年見寄元夕詩韻寫懷  其二
titlePinyin: yuan2 xi1 kuai4 zuo4 yin1 yong4 ye4 han4 lin2 qu4 nian2 jian4 ji4 yuan2 xi1 shi1 yun4 xie3 huai2     qi2 er4
titleSlug: yuan-xi-kuai-zuo-yin-yong-ye-han-lin-qu-nian-jian-ji-yuan-xi-shi-yun-xie-huai-qi-er
author: 程俱
authorPinyin: cheng2 ju4
authorSlug: cheng-ju
dynasty: 宋
dynastyPinyin: song4
dynastySlug: song
tags: []
---

## 正文

- 短日良易暗，凝陰有時晴。
- 何人勸之照，燭燎皆爭明。
- 今年春苦寒，寒威劇幽并。
- 連綿積三白，雲埋闔廬城。
- 深泥浹新雨，行路無人聲。
- 藜燈不來下，箕卜豈復迎。
- 朝來日照梁，天氣忽已更。
- 稍聞橋市間，簫鼓遠近鳴。
- 吳人尚游樂，急如赴春耕。
- 唯有窮巷士，守窮如守盟。

## 拼音

- duan3 ri4 liang2 yi4 an4 ， ning2 yin1 you3 shi2 qing2 。
- he2 ren2 quan4 zhi1 zhao4 ， zhu2 liao2 jie1 zheng1 ming2 。
- jin1 nian2 chun1 ku3 han2 ， han2 wei1 ju4 you1 bing4 。
- lian2 mian2 ji1 san1 bai2 ， yun2 mai2 he2 lu2 cheng2 。
- shen1 ni2 jia1 xin1 yu3 ， xing2 lu4 wu2 ren2 sheng1 。
- li2 deng1 bu4 lai2 xia4 ， ji1 bu3 qi3 fu4 ying2 。
- chao2 lai2 ri4 zhao4 liang2 ， tian1 qi4 hu1 yi3 geng4 。
- shao1 wen2 qiao2 shi4 jian4 ， xiao1 gu3 yuan3 jin4 ming2 。
- wu2 ren2 shang4 you2 le4 ， ji2 ru2 fu4 chun1 geng1 。
- wei2 you3 qiong2 xiang4 shi4 ， shou3 qiong2 ru2 shou3 meng2 。

## 注释

## 译文

## 赏析
