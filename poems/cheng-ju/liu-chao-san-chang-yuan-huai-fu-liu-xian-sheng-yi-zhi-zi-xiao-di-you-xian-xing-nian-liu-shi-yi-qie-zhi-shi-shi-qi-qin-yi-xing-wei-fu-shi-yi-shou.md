---
id: cheng-ju-liu-chao-san-chang-yuan-huai-fu-liu-xian-sheng-yi-zhi-zi-xiao-di-you-xian-xing-nian-liu-shi-yi-qie-zhi-shi-shi-qi-qin-yi-xing-wei-fu-shi-yi-shou
title: 劉朝散長源淮夫劉先生彝之子孝弟有賢行年六十一且致仕侍其親義興爲賦詩一首
titlePinyin: liu2 chao2 san4 chang2 yuan2 huai2 fu1 liu2 xian1 sheng0 yi2 zhi1 zi3 xiao4 di4 you3 xian2 xing2 nian2 liu4 shi2 yi1 qie3 zhi4 shi4 shi4 qi2 qin1 yi4 xing1 wei2 fu4 shi1 yi4 shou3
titleSlug: liu-chao-san-chang-yuan-huai-fu-liu-xian-sheng-yi-zhi-zi-xiao-di-you-xian-xing-nian-liu-shi-yi-qie-zhi-shi-shi-qi-qin-yi-xing-wei-fu-shi-yi-shou
author: 程俱
authorPinyin: cheng2 ju4
authorSlug: cheng-ju
dynasty: 唐
dynastyPinyin: tang2
dynastySlug: tang
tags: [] 
---

## 正文

- 劉侯六十衣綵衣，上堂娛戲如嬰兒。
- 慈顔華髪顧之笑，坐令寒日生春暉。
- 折腰歛板三十載，晚登名籍黄金閨。
- 緋衫裹束不料暖，况坐筦庫窮刀錐。
- 古心古貎乃天與，雖欲嫵媚將安施。
- 一朝拂袖不回顧，擇鄰問舍荆溪湄。
- 人言家徒四壁立，如君四壁初無之。
- 我知劉侯有至樂，視世五鼎同糠糜。
- 分陰不博雙白璧，啜菽自作羔豚肥。
- 有兒教飭知禮節，不以口耳傳書詩。
- 應門侍坐走前後，翼翼想見名家規。
- 天恩優老命之仕，俾繼祿食安其私。
- 古人未必兼有此，篤行知足如君稀。
- 聖皇側席思厚俗，詔取八行登前龜。
- 向來蒲輪走四海，有賢如此誰當知。
- 冥鴻一舉不可挽，道路仰首空嗟咨。

## 拼音

- liu2 hou2 liu4 shi2 yi1 cai3 yi1 ， shang4 tang2 yu2 xi4 ru2 ying1 er2 。
- ci2 yan2 hua2 fa4 gu4 zhi1 xiao4 ， zuo4 ling4 han2 ri4 sheng1 chun1 hui1 。
- zhe2 yao1 lian3 ban3 san1 shi2 zai4 ， wan3 deng1 ming2 ji2 huang2 jin1 gui1 。
- fei1 shan1 guo3 shu4 bu2 liao4 nuan3 ， kuang4 zuo4 guan3 ku4 qiong2 dao1 zhui1 。
- gu3 xin1 gu3 ni2 nai3 tian1 yu3 ， sui1 yu4 wu3 mei4 jiang1 an1 shi1 。
- yi4 zhao1 fu2 xiu4 bu4 hui2 gu4 ， ze2 lin2 wen4 she4 jing1 xi1 mei2 。
- ren2 yan2 jia1 tu2 si4 bi4 li4 ， ru2 jun1 si4 bi4 chu1 wu2 zhi1 。
- wo3 zhi1 liu2 hou2 you3 zhi4 le4 ， shi4 shi4 wu3 ding3 tong2 kang1 mi2 。
- fen1 yin1 bu4 bo2 shuang1 bai2 bi4 ， chuo4 shu1 zi4 zuo4 gao1 tun2 fei2 。
- you3 er2 jiao4 chi4 zhi1 li3 jie2 ， bu4 yi3 kou3 er3 chuan2 shu1 shi1 。
- ying1 men2 shi4 zuo4 zou3 qian2 hou4 ， yi4 yi4 xiang3 jian4 ming2 jia1 gui1 。
- tian1 en1 you1 lao3 ming4 zhi1 shi4 ， bi3 ji4 lu4 shi2 an1 qi2 si1 。
- gu3 ren2 wei4 bi4 jian1 you3 ci3 ， du3 xing2 zhi1 zu2 ru2 jun1 xi1 。
- sheng4 huang2 ce4 xi2 si1 hou4 su2 ， zhao4 qu3 ba1 hang2 deng1 qian2 gui1 。
- xiang4 lai2 pu2 lun2 zou3 si4 hai3 ， you3 xian2 ru2 ci3 shui2 dang1 zhi1 。
- ming2 hong2 yi4 ju3 bu4 ke3 wan3 ， dao4 lu4 yang3 shou3 kong1 jie1 zi1 。

## 注释

## 译文

## 赏析
