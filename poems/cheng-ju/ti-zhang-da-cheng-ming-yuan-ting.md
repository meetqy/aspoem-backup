---
id: cheng-ju-ti-zhang-da-cheng-ming-yuan-ting
title: 題張大丞明園亭
titlePinyin: ti2 zhang1 da4 cheng2 ming2 yuan2 ting2
titleSlug: ti-zhang-da-cheng-ming-yuan-ting
author: 程俱
authorPinyin: cheng2 ju4
authorSlug: cheng-ju
dynasty: 宋
dynastyPinyin: song4
dynastySlug: song
tags: []
---

## 正文

- 京華真陸海，聲利之所闤。
- 向來山林士，往往去不還。
- 濡足未肯已，没身何足歎。
- 張侯翰林客，金龜著朝班。
- 生平用一指，談笑起廢殘。
- 紛紛多盧子，名譽莫敢攀。
- 五十未云老，幡然歸故山。
- 歸來謝奔走，治此五畝園。
- 養樹如養生，斤斧不浪干。
- 醫花如醫疾，察標見其源。
- 上有十圍木，蓊然午陰寛。
- 下有百步荷，紅鮮映清瀾。
- 爽氣日多佳，西山挂簷端。
- 安能九衢內，髀肉磨韉鞍。
- 我今坐奇窮，進退坎井間。
- 違己恨紆轡，長饑思抱關。
- 當時彭澤令，四壁唯瓢簞。
- 折腰未爲辱，徑去曾無難。
- 而我亦何者，栖栖猶強顔。

## 拼音

- jing1 hua2 zhen1 lu4 hai3 ， sheng1 li4 zhi1 suo3 huan2 。
- xiang4 lai2 shan1 lin2 shi4 ， wang3 wang3 qu4 bu4 huan2 。
- ru2 zu2 wei4 ken3 yi3 ， mei2 shen1 he2 zu2 tan4 。
- zhang1 hou2 han4 lin2 ke4 ， jin1 gui1 zhu4 chao2 ban1 。
- sheng1 ping2 yong4 yi4 zhi3 ， tan2 xiao4 qi3 fei4 can2 。
- fen1 fen1 duo1 lu2 zi3 ， ming2 yu4 mo4 gan3 pan1 。
- wu3 shi2 wei4 yun2 lao3 ， fan1 ran2 gui1 gu4 shan1 。
- gui1 lai2 xie4 ben1 zou3 ， zhi4 ci3 wu3 mu3 yuan2 。
- yang3 shu4 ru2 yang3 sheng1 ， jin1 fu3 bu2 lang4 gan1 。
- yi1 hua1 ru2 yi1 ji2 ， cha2 biao1 jian4 qi2 yuan2 。
- shang4 you3 shi2 wei2 mu4 ， weng3 ran2 wu3 yin1 kuan1 。
- xia4 you3 bai3 bu4 he2 ， hong2 xian1 ying4 qing1 lan2 。
- shuang3 qi4 ri4 duo1 jia1 ， xi1 shan1 gua4 yan2 duan1 。
- an1 neng2 jiu3 qu2 nei4 ， bi4 rou4 mo2 jian1 an1 。
- wo3 jin1 zuo4 qi2 qiong2 ， jin4 tui4 kan3 jing3 jian4 。
- wei2 ji3 hen4 yu1 pei4 ， chang2 ji1 si1 bao4 guan1 。
- dang1 shi2 peng2 ze2 ling4 ， si4 bi4 wei2 piao2 dan1 。
- zhe2 yao1 wei4 wei2 ru3 ， jing4 qu4 ceng2 wu2 nan2 。
- er2 wo3 yi4 he2 zhe3 ， qi1 qi1 you2 qiang2 yan2 。

## 注释

## 译文

## 赏析
