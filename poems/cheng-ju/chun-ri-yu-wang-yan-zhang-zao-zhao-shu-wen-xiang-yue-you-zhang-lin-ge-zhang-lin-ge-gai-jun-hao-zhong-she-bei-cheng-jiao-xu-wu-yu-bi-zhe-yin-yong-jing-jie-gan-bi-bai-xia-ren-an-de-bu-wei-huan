---
id: cheng-ju-chun-ri-yu-wang-yan-zhang-zao-zhao-shu-wen-xiang-yue-you-zhang-lin-ge-zhang-lin-ge-gai-jun-hao-zhong-she-bei-cheng-jiao-xu-wu-yu-bi-zhe-yin-yong-jing-jie-gan-bi-bai-xia-ren-an-de-bu-wei-huan-zhi-ju-ou-shu-wu-yan-cheng-tong-you-er-gong
title: 春日與汪彦章藻趙叔問相約遊樟林閣樟林閣蓋郡豪冢舍背城郊墟無與比者因詠靖節感彼柏下人安得不爲歡之句偶書五言呈同遊二公
titlePinyin: chun1 ri4 yu3 wang1 yan4 zhang1 zao3 zhao4 shu1 wen4 xiang1 yue1 you2 zhang1 lin2 ge2 zhang1 lin2 ge2 gai4 jun4 hao2 zhong3 she4 bei4 cheng2 jiao1 xu1 wu2 yu3 bi3 zhe3 yin1 yong3 jing4 jie2 gan3 bi3 bai3 xia4 ren2 an1 de2 bu4 wei2 huan1 zhi1 ju4 ou3 shu1 wu3 yan2 cheng2 tong2 you2 er4 gong1
titleSlug: chun-ri-yu-wang-yan-zhang-zao-zhao-shu-wen-xiang-yue-you-zhang-lin-ge-zhang-lin-ge-gai-jun-hao-zhong-she-bei-cheng-jiao-xu-wu-yu-bi-zhe-yin-yong-jing-jie-gan-bi-bai-xia-ren-an-de-bu-wei-huan-zhi-ju-ou-shu-wu-yan-cheng-tong-you-er-gong
author: 程俱
authorPinyin: cheng2 ju4
authorSlug: cheng-ju
dynasty: 宋
dynastyPinyin: song4
dynastySlug: song
tags: []
---

## 正文

- 人生歸有盡，大齊不踰百。
- 君看花間冢，背郭高歷歷。
- 向來夸奪志，汗漫何窮極。
- 一朝隨露電，變滅無餘迹。
- 所以靖節翁，壺觴樂晨夕。
- 寧爲鬰澗松，不作移根栢。
- 豈惟一窮通，固自忘夷跖。
- 吾生亦崎嶇，末路苦荆棘。
- 投閑得蕭散，身病頭更白。
- 豈無素心人，相與弄泉石。
- 及晨爲兹遊，聊用適吾適。
- 溪山景無盡，秀色光照席。
- 安能仰屋歎，抱恨長戚戚。

## 拼音

- ren2 sheng1 gui1 you3 jin4 ， da4 qi2 bu4 yu2 bai3 。
- jun1 kan4 hua1 jian4 zhong3 ， bei4 guo1 gao1 li4 li4 。
- xiang4 lai2 kua1 duo2 zhi4 ， han4 man4 he2 qiong2 ji2 。
- yi4 zhao1 sui2 lu4 dian4 ， bian4 mie4 wu2 yu2 ji4 。
- suo3 yi3 jing4 jie2 weng1 ， hu2 shang1 le4 chen2 xi1 。
- ning2 wei2 yu4 jian4 song1 ， bu2 zuo4 yi2 gen1 bai3 。
- qi3 wei2 yi1 qiong2 tong1 ， gu4 zi4 wang4 yi2 zhi2 。
- wu2 sheng1 yi4 qi2 qu1 ， mo4 lu4 ku3 jing1 ji2 。
- tou2 xian2 de2 xiao1 san4 ， shen1 bing4 tou2 geng4 bai2 。
- qi3 wu2 su4 xin1 ren2 ， xiang1 yu3 nong4 quan2 shi2 。
- ji2 chen2 wei2 zi1 you2 ， liao2 yong4 shi4 wu2 shi4 。
- xi1 shan1 jing3 wu2 jin4 ， xiu4 se4 guang1 zhao4 xi2 。
- an1 neng2 yang3 wu1 tan4 ， bao4 hen4 chang2 qi1 qi1 。

## 注释

## 译文

## 赏析
