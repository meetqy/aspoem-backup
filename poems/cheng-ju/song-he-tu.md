---
id: cheng-ju-song-he-tu
title: 松鶴圖
titlePinyin: song1 he4 tu2
titleSlug: song-he-tu
author: 程俱
authorPinyin: cheng2 ju4
authorSlug: cheng-ju
dynasty: 宋
dynastyPinyin: song4
dynastySlug: song
tags: []
---

## 正文

- 崑崙五城十二樓，洪河空注經神州。
- 西連仙掌五萬里，一柱上直清都浮。
- 琳琅琪碧乃凡草，青華絳實森纍樛。
- 南辰真人厭嫵媚，下勅保命更冥搜。
- 元精結感浹地軸，奮此倚天蒼鬛虬。
- 燭龍晞露吐珠琲，青女歛轡回春秋。
- 上有飛晨焕景之卿雲，下有金精石髄之清流。
- 盤根疏節孤且直，扶疏羣木罕與儔。
- 風濤吹落九天上，倒景雨沛參雲油。
- 睟然和氣發柯葉，俯芘芝朮齊薰蕕。
- 當年箕潁眇䨥闕，戶牖森翠蒼陰稠。
- 挺生初不待封殖，天遣異質榮仙洲。
- 居然神蔡産千歲，不但明堂來萬牛。
- 台符兩兩直其上，芳膏美蔭被九丘。
- 紫清騏驥下擇木，展翮還自青田幽。
- 瓊芝瑤草供俛啄，蓬閬曾記添仙籌。
- 會有玉沙丹露飲，清風飄颯玄霜裘。
- 巢雲友鳳乃其所，昂昂肯爲鷄羣謀。
- 神霄之境接華蓋，永作帝瑞同天遊。

## 拼音

- kun1 lun2 wu3 cheng2 shi2 er4 lou2 ， hong2 he2 kong1 zhu4 jing1 shen2 zhou1 。
- xi1 lian2 xian1 zhang3 wu3 wan4 li3 ， yi2 zhu4 shang4 zhi2 qing1 dou1 fu2 。
- lin2 lang2 qi2 bi4 nai3 fan2 cao3 ， qing1 hua2 jiang4 shi2 sen1 lei2 jiu1 。
- nan2 chen2 zhen1 ren2 yan4 wu3 mei4 ， xia4 chi4 bao3 ming4 geng4 ming2 sou1 。
- yuan2 jing1 jie2 gan3 jia1 di4 zhou2 ， fen4 ci3 yi3 tian1 cang1 lie4 qiu2 。
- zhu2 long2 xi1 lu4 tu3 zhu1 bei4 ， qing1 nü3 lian3 pei4 hui2 chun1 qiu1 。
- shang4 you3 fei1 chen2 huan4 jing3 zhi1 qing1 yun2 ， xia4 you3 jin1 jing1 shi2 sui2 zhi1 qing1 liu2 。
- pan2 gen1 shu1 jie2 gu1 qie3 zhi2 ， fu2 shu1 qun2 mu4 han3 yu3 chou2 。
- feng1 tao1 chui1 luo4 jiu3 tian1 shang4 ， dao3 jing3 yu3 pei4 can1 yun2 you2 。
- sui4 ran2 he2 qi4 fa1 ke1 ye4 ， fu3 pi2 zhi1 zhu2 qi2 xun1 you2 。
- dang1 nian2 ji1 ying3 miao3 䨥 que4 ， hu4 you3 sen1 cui4 cang1 yin1 chou2 。
- ting3 sheng1 chu1 bu2 dai4 feng1 zhi2 ， tian1 qian3 yi4 zhi4 rong2 xian1 zhou1 。
- ju1 ran2 shen2 cai4 chan3 qian1 sui4 ， bu2 dan4 ming2 tang2 lai2 wan4 niu2 。
- tai2 fu2 liang3 liang3 zhi2 qi2 shang4 ， fang1 gao1 mei3 yin1 bei4 jiu3 qiu1 。
- zi3 qing1 qi2 ji4 xia4 ze2 mu4 ， zhan3 he2 huan2 zi4 qing1 tian2 you1 。
- qiong2 zhi1 yao2 cao3 gong4 fu3 zhuo2 ， peng2 lang4 ceng2 ji4 tian1 xian1 chou2 。
- hui4 you3 yu4 sha1 dan1 lu4 yin3 ， qing1 feng1 piao1 sa4 xuan2 shuang1 qiu2 。
- chao2 yun2 you3 feng4 nai3 qi2 suo3 ， ang2 ang2 ken3 wei2 ji1 qun2 mou2 。
- shen2 xiao1 zhi1 jing4 jie1 hua2 gai4 ， yong3 zuo4 di4 rui4 tong2 tian1 you2 。

## 注释

## 译文

## 赏析
