---
id: cheng-ju-ci-yun-he-shu-wen-gu-feng-song-ceng-ji-fu-ti-xing
title: 次韻和叔問古風送曾吉甫提刑
titlePinyin: ci4 yun4 he2 shu1 wen4 gu3 feng1 song4 ceng2 ji2 fu3 ti2 xing2
titleSlug: ci-yun-he-shu-wen-gu-feng-song-ceng-ji-fu-ti-xing
author: 程俱
authorPinyin: cheng2 ju4
authorSlug: cheng-ju
dynasty: 宋
dynastyPinyin: song4
dynastySlug: song
tags: []
---

## 正文

- 夢覺紙窗白，幽禽語匆匆。
- 傳呼動林野，楚歌已三終。
- 故人忽在眼，四牡來城東。
- 閉門雀可羅，繞舍森蒿蓬。
- 如何不我遺，臭味固所同。
- 昔别全盛日，華戎文軌通。
- 豈意喪亂後，晤言復相從。
- 知君飽新得，敬慎過南容。
- 肅然氣深稳，隱如匣藏鋒。
- 向來夸奪境，變滅毗嵐風。
- 訪舊半鬼錄，榮衰等虚空。
- 顧我老且病，齒搖頭欲童。
- 念子方潁脫，如錐出囊中。
- 會如金僕姑，犀兕貫七重。
- 光華得膚使，周咨廣堯聰。
- 黠虜将革面，天方誘其衷。
- 皇明並日月，塵霧不得蒙。
- 遄歸侍幃幄，海嶽增深崇。
- 儻因東飛翼，一訪白髪翁。
- 時哉不可失，决去如驚鴻。

## 拼音

- meng4 jue2 zhi3 chuang1 bai2 ， you1 qin2 yu3 cong1 cong1 。
- chuan2 hu1 dong4 lin2 ye3 ， chu3 ge1 yi3 san1 zhong1 。
- gu4 ren2 hu1 zai4 yan3 ， si4 mu3 lai2 cheng2 dong1 。
- bi4 men2 que4 ke3 luo2 ， rao4 she4 sen1 hao1 peng2 。
- ru2 he2 bu4 wo3 yi2 ， chou4 wei4 gu4 suo3 tong2 。
- xi1 bie2 quan2 sheng4 ri4 ， hua2 rong2 wen2 gui3 tong1 。
- qi3 yi4 sang1 luan4 hou4 ， wu4 yan2 fu4 xiang1 cong2 。
- zhi1 jun1 bao3 xin1 de2 ， jing4 shen4 guo4 nan2 rong2 。
- su4 ran2 qi4 shen1 wen3 ， yin3 ru2 xia2 cang2 feng1 。
- xiang4 lai2 kua1 duo2 jing4 ， bian4 mie4 pi2 lan2 feng1 。
- fang3 jiu4 ban4 gui3 lu4 ， rong2 shuai1 deng3 xu1 kong1 。
- gu4 wo3 lao3 qie3 bing4 ， chi3 yao2 tou2 yu4 tong2 。
- nian4 zi3 fang1 ying3 tuo1 ， ru2 zhui1 chu1 nang2 zhong1 。
- hui4 ru2 jin1 pu2 gu1 ， xi1 si4 guan4 qi1 chong2 。
- guang1 hua2 de2 fu1 shi3 ， zhou1 zi1 guang3 yao2 cong1 。
- xia2 lu3 jiang1 ge2 mian4 ， tian1 fang1 you4 qi2 zhong1 。
- huang2 ming2 bing4 ri4 yue4 ， chen2 wu4 bu4 de2 meng2 。
- chuan2 gui1 shi4 wei2 wo4 ， hai3 yue4 zeng1 shen1 chong2 。
- tang3 yin1 dong1 fei1 yi4 ， yi4 fang3 bai2 fa4 weng1 。
- shi2 zai1 bu4 ke3 shi1 ， jue2 qu4 ru2 jing1 hong2 。

## 注释

## 译文

## 赏析
