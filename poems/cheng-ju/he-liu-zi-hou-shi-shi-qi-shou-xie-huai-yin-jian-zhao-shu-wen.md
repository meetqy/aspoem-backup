---
id: cheng-ju-he-liu-zi-hou-shi-shi-qi-shou-xie-huai-yin-jian-zhao-shu-wen
title: 和柳子厚詩十七首 寫懷因簡趙叔問
titlePinyin: he2 liu3 zi0 hou4 shi1 shi2 qi1 shou3   xie3 huai2 yin1 jian3 zhao4 shu1 wen4
titleSlug: he-liu-zi-hou-shi-shi-qi-shou-xie-huai-yin-jian-zhao-shu-wen
author: 程俱
authorPinyin: cheng2 ju4
authorSlug: cheng-ju
dynasty: 宋
dynastyPinyin: song4
dynastySlug: song
tags: []
---

## 正文

- 胡塵暗中原，世路日以艱。
- 脱身九死中，自笑老且頑。
- 才志本不競，拂衣謝塵寰。
- 相從莫逆人，雲蘿共躋攀。
- 固知千里駒，未免山復山。
- 我已卜西谷，背崖結三間。
- 豈無風篁嶺，亦有明月灣。
- 平生真遠遊，舊觀忽以還。
- 兒童釣遨處，陳迹猶班班。
- 叠嶂藹空翠，暗泉響餘潺。
- 采芝嵁巗下，長謠想商顔。
- 逋客不復駕，居然掩雲關。
- 從來悟泡影，豈但忘觸蠻。
- 所幸戎馬際，餘生得長閑。

## 拼音

- hu2 chen2 an4 zhong1 yuan2 ， shi4 lu4 ri4 yi3 jian1 。
- tuo1 shen1 jiu3 si3 zhong1 ， zi4 xiao4 lao3 qie3 wan2 。
- cai2 zhi4 ben3 bu2 jing4 ， fu2 yi1 xie4 chen2 huan2 。
- xiang1 cong2 mo4 ni4 ren2 ， yun2 luo2 gong4 ji1 pan1 。
- gu4 zhi1 qian1 li3 ju1 ， wei4 mian3 shan1 fu4 shan1 。
- wo3 yi3 bu3 xi1 gu3 ， bei4 ya2 jie2 san1 jian4 。
- qi3 wu2 feng1 huang2 ling3 ， yi4 you3 ming2 yue4 wan1 。
- ping2 sheng1 zhen1 yuan3 you2 ， jiu4 guan1 hu1 yi3 huan2 。
- er2 tong2 diao4 ao2 chu3 ， chen2 ji4 you2 ban1 ban1 。
- die2 zhang4 ai3 kong1 cui4 ， an4 quan2 xiang3 yu2 chan2 。
- cai3 zhi1 kan1 yan2 xia4 ， chang2 yao2 xiang3 shang1 yan2 。
- bu1 ke4 bu2 fu4 jia4 ， ju1 ran2 yan3 yun2 guan1 。
- cong2 lai2 wu4 pao4 ying3 ， qi3 dan4 wang4 chu4 man2 。
- suo3 xing4 rong2 ma3 ji4 ， yu2 sheng1 de2 chang2 xian2 。

## 注释

## 译文

## 赏析
