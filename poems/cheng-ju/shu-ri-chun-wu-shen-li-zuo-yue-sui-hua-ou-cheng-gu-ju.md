---
id: cheng-ju-shu-ri-chun-wu-shen-li-zuo-yue-sui-hua-ou-cheng-gu-ju
title: 數日春物甚麗坐閱歲華偶成古句
titlePinyin: shu4 ri4 chun1 wu4 shen4 li2 zuo4 yue4 sui4 hua2 ou3 cheng2 gu3 ju4
titleSlug: shu-ri-chun-wu-shen-li-zuo-yue-sui-hua-ou-cheng-gu-ju
author: 程俱
authorPinyin: cheng2 ju4
authorSlug: cheng-ju
dynasty: 宋
dynastyPinyin: song4
dynastySlug: song
tags: []
---

## 正文

- 東皇駕蒼龍，超忽了八區。
- 清明風從冰輪際，轉入厚地潛嘘嚅。
- 周行無間寂無迹，但見動植咸照蘇。
- 赩如醇醪入花骨，凍塊一一成豐腴。
- 花光照空日色醉，天宇蕩滉青蓮敷。
- 爛霞漲淥萬堆雪，剪刻不用施鉛朱。
- 銅丸晝漏五十刻，銜燭緩轡經天衢。
- 游人正與春物競，汲汲磨蟻同馳驅。
- 固知一氣共舒慘，機關默動非人須。
- 孰居無事主張是，繡黼萬象歸無餘。
- 青黄赤白豈有意，應見略似摩尼珠。
- 區中代謝未有極，故自有物無榮枯。

## 拼音

- dong1 huang2 jia4 cang1 long2 ， chao1 hu1 le0 ba1 qu1 。
- qing1 ming2 feng1 cong2 bing1 lun2 ji4 ， zhuan3 ru4 hou4 di4 qian2 xu1 ru2 。
- zhou1 xing2 wu2 jian4 ji4 wu2 ji4 ， dan4 jian4 dong4 zhi2 xian2 zhao4 su1 。
- xi4 ru2 chun2 lao2 ru4 hua1 gu3 ， dong4 kuai4 yi1 yi1 cheng2 feng1 yu2 。
- hua1 guang1 zhao4 kong1 ri4 se4 zui4 ， tian1 yu3 dang4 huang4 qing1 lian2 fu1 。
- lan4 xia2 zhang3 lu4 wan4 dui1 xue3 ， jian3 ke4 bu2 yong4 shi1 qian1 zhu1 。
- tong2 wan2 zhou4 lou4 wu3 shi2 ke4 ， xian2 zhu2 huan3 pei4 jing1 tian1 qu2 。
- you2 ren2 zheng4 yu3 chun1 wu4 jing4 ， ji2 ji2 mo2 yi3 tong2 chi2 qu1 。
- gu4 zhi1 yi2 qi4 gong4 shu1 can3 ， ji1 guan1 mo4 dong4 fei1 ren2 xu1 。
- shu2 ju1 wu2 shi4 zhu3 zhang1 shi4 ， xiu4 fu3 wan4 xiang4 gui1 wu2 yu2 。
- qing1 huang2 chi4 bai2 qi3 you3 yi4 ， ying1 jian4 lüe4 si4 mo2 ni2 zhu1 。
- qu1 zhong1 dai4 xie4 wei4 you3 ji2 ， gu4 zi4 you3 wu4 wu2 rong2 ku1 。

## 注释

## 译文

## 赏析
