---
id: cheng-ju-xie-huai
title: 寫懷
titlePinyin: xie3 huai2
titleSlug: xie-huai
author: 程俱
authorPinyin: cheng2 ju4
authorSlug: cheng-ju
dynasty: 宋
dynastyPinyin: song4
dynastySlug: song
tags: []
---

## 正文

- 宇宙一火宅，我身寓其間。
- 靈臺真逆旅，憂喜更往還。
- 其來不可却，倐去不可攀。
- 冥然閉六鑿，暫使逆旅閑。
- 中虛本無住，夜半移舟山。
- 身隨事物化，鬢與寒暑斑。
- 奈此業累深，始知定力慳。
- 况兹塵沫聚，豈比金石頑。
- 顧影忽自笑，吾心定何顔。

## 拼音

- yu3 zhou4 yi4 huo3 zhai2 ， wo3 shen1 yu4 qi2 jian4 。
- ling2 tai2 zhen1 ni4 lü3 ， you1 xi3 geng4 wang3 huan2 。
- qi2 lai2 bu4 ke3 que4 ， shu1 qu4 bu4 ke3 pan1 。
- ming2 ran2 bi4 liu4 zao2 ， zan4 shi3 ni4 lü3 xian2 。
- zhong1 xu1 ben3 wu2 zhu4 ， ye4 ban4 yi2 zhou1 shan1 。
- shen1 sui2 shi4 wu4 hua4 ， bin4 yu3 han2 shu3 ban1 。
- nai4 ci3 ye4 lei4 shen1 ， shi3 zhi1 ding4 li4 qian1 。
- kuang4 zi1 chen2 mo4 ju4 ， qi3 bi3 jin1 shi2 wan2 。
- gu4 ying3 hu1 zi4 xiao4 ， wu2 xin1 ding4 he2 yan2 。

## 注释

## 译文

## 赏析
