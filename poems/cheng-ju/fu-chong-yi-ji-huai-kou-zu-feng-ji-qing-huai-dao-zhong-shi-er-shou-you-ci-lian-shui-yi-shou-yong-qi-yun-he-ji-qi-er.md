---
id: cheng-ju-fu-chong-yi-ji-huai-kou-zu-feng-ji-qing-huai-dao-zhong-shi-er-shou-you-ci-lian-shui-yi-shou-yong-qi-yun-he-ji-qi-er
title: 傅冲益寄淮口阻風及清淮道中詩二首又次漣水一首用其韻和寄  其二
titlePinyin: fu4 chong1 yi4 ji4 huai2 kou3 zu3 feng1 ji2 qing1 huai2 dao4 zhong1 shi1 er4 shou3 you4 ci4 lian2 shui3 yi4 shou3 yong4 qi2 yun4 he2 ji4     qi2 er4
titleSlug: fu-chong-yi-ji-huai-kou-zu-feng-ji-qing-huai-dao-zhong-shi-er-shou-you-ci-lian-shui-yi-shou-yong-qi-yun-he-ji-qi-er
author: 程俱
authorPinyin: cheng2 ju4
authorSlug: cheng-ju
dynasty: 宋
dynastyPinyin: song4
dynastySlug: song
tags: []
---

## 正文

- 青山照長淮，氣象一方冠。
- 清光堪溶溶，洛尾殺湍悍。
- 斯遊今一紀，回首若朝旦。
- 塵容故如昨，凡骨終不換。
- 但於憔悴餘，生死知一貫。
- 歸田食不足，乘障力難捍。
- 折腰委吏間，亦豈愧儒緩。
- 自君彈冠西，吾事足悲惋。
- 坐看秋空雲，已復澹河漢。
- 鮮歡杯杓乾，絕學編策斷。
- 西山雖爽氣，烏幘安敢岸。
- 思君笑言樂，目送歸翼亂。
- 朝來得新詩，一一錦繡爛。
- 塵膺久結約，邂逅百憂泮。
- 何當索此身，久矣次山漫。

## 拼音

- qing1 shan1 zhao4 chang2 huai2 ， qi4 xiang4 yi4 fang1 guan1 。
- qing1 guang1 kan1 rong2 rong2 ， luo4 wei3 sha1 tuan1 han4 。
- si1 you2 jin1 yi2 ji4 ， hui2 shou3 ruo4 chao2 dan4 。
- chen2 rong2 gu4 ru2 zuo2 ， fan2 gu3 zhong1 bu2 huan4 。
- dan4 wu1 qiao2 cui4 yu2 ， sheng1 si3 zhi1 yi2 guan4 。
- gui1 tian2 shi2 bu4 zu2 ， cheng2 zhang4 li4 nan2 han4 。
- zhe2 yao1 wei3 li4 jian4 ， yi4 qi3 kui4 ru2 huan3 。
- zi4 jun1 dan4 guan1 xi1 ， wu2 shi4 zu2 bei1 wan3 。
- zuo4 kan4 qiu1 kong1 yun2 ， yi3 fu4 dan4 he2 han4 。
- xian1 huan1 bei1 shao2 qian2 ， jue2 xue2 bian1 ce4 duan4 。
- xi1 shan1 sui1 shuang3 qi4 ， wu1 ze2 an1 gan3 an4 。
- si1 jun1 xiao4 yan2 le4 ， mu4 song4 gui1 yi4 luan4 。
- chao2 lai2 de2 xin1 shi1 ， yi1 yi1 jin3 xiu4 lan4 。
- chen2 ying1 jiu3 jie2 yue1 ， xie4 hou4 bai3 you1 pan4 。
- he2 dang1 suo3 ci3 shen1 ， jiu3 yi3 ci4 shan1 man4 。

## 注释

## 译文

## 赏析
