---
id: cheng-ju-pei-jun-ming-hua-yan-ji-fu-yong-qian-yun
title: 陪君明華燕集復用前韻
titlePinyin: pei2 jun1 ming2 hua2 yan4 ji2 fu4 yong4 qian2 yun4
titleSlug: pei-jun-ming-hua-yan-ji-fu-yong-qian-yun
author: 程俱
authorPinyin: cheng2 ju4
authorSlug: cheng-ju
dynasty: 宋
dynastyPinyin: song4
dynastySlug: song
tags: []
---

## 正文

- 華藏萬竿玉，何殊辟疆園。
- 城中最佳處，時復過高軒。
- 危亭望北郭，依依遠人村。
- 露葉有佳色，桃蹊亦無言。
- 纍纍古藤陰，附石如菖蓀。
- 下有小衡霍，巑岏列兒孫。
- 方池是魚樂，水作千里渾。
- 座滿北海客，文追謫仙論。
- 襟期樗散鄭，目繫忘言温。
- 斯須接棋戰，堅壁如轅門。
- 不有覆舟慮，寧爲注金昏。
- 越醫死更起，齊霸亡爲存。
- 日入萬籟息，羈禽趣林奔。
- 林間屹層臺，此豈蕭公墩。
- 徜徉步松月，香露時披紛。
- 胡床興不淺，點綴無微雲。

## 拼音

- hua2 cang2 wan4 gan1 yu4 ， he2 shu1 pi4 jiang1 yuan2 。
- cheng2 zhong1 zui4 jia1 chu3 ， shi2 fu4 guo4 gao1 xuan1 。
- wei1 ting2 wang4 bei3 guo1 ， yi1 yi1 yuan3 ren2 cun1 。
- lu4 ye4 you3 jia1 se4 ， tao2 qi1 yi4 wu2 yan2 。
- lei2 lei2 gu3 teng2 yin1 ， fu4 shi2 ru2 chang1 sun1 。
- xia4 you3 xiao3 heng2 huo4 ， cuan2 wan2 lie4 er2 sun1 。
- fang1 chi2 shi4 yu2 le4 ， shui3 zuo4 qian1 li3 hun2 。
- zuo4 man3 bei3 hai3 ke4 ， wen2 zhui1 zhe2 xian1 lun4 。
- jin1 qi1 chu1 san4 zheng4 ， mu4 xi4 wang4 yan2 wen1 。
- si1 xu1 jie1 qi2 zhan4 ， jian1 bi4 ru2 yuan2 men2 。
- bu4 you3 fu4 zhou1 lü4 ， ning2 wei2 zhu4 jin1 hun1 。
- yue4 yi1 si3 geng4 qi3 ， qi2 ba4 wang2 wei2 cun2 。
- ri4 ru4 wan4 lai4 xi1 ， ji1 qin2 qu4 lin2 ben1 。
- lin2 jian4 yi4 ceng2 tai2 ， ci3 qi3 xiao1 gong1 dun1 。
- chang2 yang2 bu4 song1 yue4 ， xiang1 lu4 shi2 pi1 fen1 。
- hu2 chuang2 xing1 bu4 qian3 ， dian3 zhui4 wu2 wei1 yun2 。

## 注释

## 译文

## 赏析
