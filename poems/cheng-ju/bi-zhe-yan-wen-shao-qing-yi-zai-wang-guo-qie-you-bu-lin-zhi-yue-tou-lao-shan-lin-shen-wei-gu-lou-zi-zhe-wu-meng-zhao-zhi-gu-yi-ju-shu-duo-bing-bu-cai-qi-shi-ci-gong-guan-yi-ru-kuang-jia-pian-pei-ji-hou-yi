---
id: cheng-ju-bi-zhe-yan-wen-shao-qing-yi-zai-wang-guo-qie-you-bu-lin-zhi-yue-tou-lao-shan-lin-shen-wei-gu-lou-zi-zhe-wu-meng-zhao-zhi-gu-yi-ju-shu-duo-bing-bu-cai-qi-shi-ci-gong-guan-yi-ru-kuang-jia-pian-pei-ji-hou-yi-jin-ci-yun-feng-chou
title: 比者彦文少卿一再枉過且有卜鄰之約投老山林深慰孤陋兹者誤蒙召旨固已具述多病不才乞侍祠宫觀矣辱貺佳篇佩戢厚意謹次韻奉酬
titlePinyin: bi3 zhe3 yan4 wen2 shao3 qing1 yi2 zai4 wang3 guo4 qie3 you3 bu3 lin2 zhi1 yue1 tou2 lao3 shan1 lin2 shen1 wei4 gu1 lou4 zi1 zhe3 wu4 meng2 zhao4 zhi3 gu4 yi3 ju4 shu4 duo1 bing4 bu4 cai2 qi3 shi4 ci2 gong1 guan1 yi3 ru3 kuang4 jia1 pian1 pei4 ji2 hou4 yi4 jin3 ci4 yun4 feng4 chou2
titleSlug: bi-zhe-yan-wen-shao-qing-yi-zai-wang-guo-qie-you-bu-lin-zhi-yue-tou-lao-shan-lin-shen-wei-gu-lou-zi-zhe-wu-meng-zhao-zhi-gu-yi-ju-shu-duo-bing-bu-cai-qi-shi-ci-gong-guan-yi-ru-kuang-jia-pian-pei-ji-hou-yi-jin-ci-yun-feng-chou
author: 程俱
authorPinyin: cheng2 ju4
authorSlug: cheng-ju
dynasty: 唐
dynastyPinyin: tang2
dynastySlug: tang
tags: [] 
---

## 正文

- 衰遲澹無營，百念已灰冷。
- 時吟蘂珠句，聊復寄二景。
- 平生坐五窮，相逐如形影。
- 華顛行路難，雅志不一逞。
- 逝言北山北，耕釣得重整。
- 結廬甚幽深，不覺在人境。
- 江公飽叢林，高視妙峰頂。
- 時迂百里駕，清坐舉春茗。
- 相期老嵁巖，守望依同井。
- 久知無朋酒，出沒均酩酊。
- 向來醒而狂，投老狂方醒。
- 如何紫泥書，名姓蒙記省。
- 控辭苦陳情，抱病當自屏。
- 肯令曉猿驚，滓辱及崖嶺。
- 新詩比移文，三復得深領。

## 拼音

- shuai1 chi2 dan4 wu2 ying2 ， bai3 nian4 yi3 hui1 leng3 。
- shi2 yin2 rui3 zhu1 ju4 ， liao2 fu4 ji4 er4 jing3 。
- ping2 sheng1 zuo4 wu3 qiong2 ， xiang1 zhu2 ru2 xing2 ying3 。
- hua2 dian1 xing2 lu4 nan2 ， ya3 zhi4 bu4 yi4 cheng3 。
- shi4 yan2 bei3 shan1 bei3 ， geng1 diao4 de2 chong2 zheng3 。
- jie2 lu2 shen4 you1 shen1 ， bu4 jue2 zai4 ren2 jing4 。
- jiang1 gong1 bao3 cong2 lin2 ， gao1 shi4 miao4 feng1 ding3 。
- shi2 yu1 bai3 li3 jia4 ， qing1 zuo4 ju3 chun1 ming2 。
- xiang1 qi1 lao3 kan1 yan2 ， shou3 wang4 yi1 tong2 jing3 。
- jiu3 zhi1 wu2 peng2 jiu3 ， chu1 mei2 jun1 ming3 ding3 。
- xiang4 lai2 xing3 er2 kuang2 ， tou2 lao3 kuang2 fang1 xing3 。
- ru2 he2 zi3 ni2 shu1 ， ming2 xing4 meng2 ji4 sheng3 。
- kong4 ci2 ku3 chen2 qing2 ， bao4 bing4 dang1 zi4 ping2 。
- ken3 ling4 xiao3 yuan2 jing1 ， zi3 ru3 ji2 ya2 ling3 。
- xin1 shi1 bi3 yi2 wen2 ， san1 fu4 de2 shen1 ling3 。

## 注释

## 译文

## 赏析
