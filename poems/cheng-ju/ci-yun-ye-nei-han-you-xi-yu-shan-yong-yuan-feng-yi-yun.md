---
id: cheng-ju-ci-yun-ye-nei-han-you-xi-yu-shan-yong-yuan-feng-yi-yun
title: 次韻葉內翰游西余山用袁奉議韻
titlePinyin: ci4 yun4 ye4 nei4 han4 you2 xi1 yu2 shan1 yong4 yuan2 feng4 yi4 yun4
titleSlug: ci-yun-ye-nei-han-you-xi-yu-shan-yong-yuan-feng-yi-yun
author: 程俱
authorPinyin: cheng2 ju4
authorSlug: cheng-ju
dynasty: 宋
dynastyPinyin: song4
dynastySlug: song
tags: []
---

## 正文

- 平子愧明略，長卿真倦遊。
- 笭箵儻可佩，瑤玉豈復舟。
- 舊聞西余老，猖狂白蘋洲。
- 毫端寶刹見，塵起大地收。
- 奮迅師子王，蚓蛙視蛟虯。
- 向來大滌翁，晚節萬戶侯。
- 襄陽一轉語，富貴真雲浮。
- 此道久已微，碔砆混琳球。
- 念昔過苕霅，尋谿亦經丘。
- 同遊今安在，十載一瞬眸。
- 幾欲挂長劍，刻舟笑延州。
- 焉知甕中人，寂默無春秋。
- 香爐着古廟，一念萬劫休。
- 安得五畝園，良苗接平疇。
- 脫身饑寒外，結友高勝流。
- 二邊無餘習，六賊可盡劉。
- 誰能使危膓，一日一萬周。
- 須公謝三旌，故事追羊求。
- 青鞋一幅巾，往來山之幽。
- 且復載明月，深潭戲垂鈎。

## 拼音

- ping2 zi0 kui4 ming2 lüe4 ， chang2 qing1 zhen1 juan4 you2 。
- ling2 xing3 tang3 ke3 pei4 ， yao2 yu4 qi3 fu4 zhou1 。
- jiu4 wen2 xi1 yu2 lao3 ， chang1 kuang2 bai2 pin2 zhou1 。
- hao2 duan1 bao3 cha4 jian4 ， chen2 qi3 da4 di4 shou1 。
- fen4 xun4 shi1 zi3 wang2 ， yin3 wa1 shi4 jiao1 qiu2 。
- xiang4 lai2 da4 di2 weng1 ， wan3 jie2 wan4 hu4 hou2 。
- xiang1 yang2 yi4 zhuan3 yu3 ， fu4 gui4 zhen1 yun2 fu2 。
- ci3 dao4 jiu3 yi3 wei1 ， wu3 fu1 hun4 lin2 qiu2 。
- nian4 xi1 guo4 tiao2 zha4 ， xun2 xi1 yi4 jing1 qiu1 。
- tong2 you2 jin1 an1 zai4 ， shi2 zai4 yi2 shun4 mou2 。
- ji1 yu4 gua4 chang2 jian4 ， ke4 zhou1 xiao4 yan2 zhou1 。
- yan1 zhi1 weng4 zhong1 ren2 ， ji4 mo4 wu2 chun1 qiu1 。
- xiang1 lu2 zhe0 gu3 miao4 ， yi2 nian4 wan4 jie2 xiu1 。
- an1 de2 wu3 mu3 yuan2 ， liang2 miao2 jie1 ping2 chou2 。
- tuo1 shen1 ji1 han2 wai4 ， jie2 you3 gao1 sheng4 liu2 。
- er4 bian1 wu2 yu2 xi2 ， liu4 zei2 ke3 jin4 liu2 。
- shui2 neng2 shi3 wei1 chang2 ， yi2 ri4 yi2 wan4 zhou1 。
- xu1 gong1 xie4 san1 jing1 ， gu4 shi0 zhui1 yang2 qiu2 。
- qing1 xie2 yi4 fu2 jin1 ， wang3 lai2 shan1 zhi1 you1 。
- qie3 fu4 zai4 ming2 yue4 ， shen1 tan2 xi4 chui2 gou1 。

## 注释

## 译文

## 赏析
