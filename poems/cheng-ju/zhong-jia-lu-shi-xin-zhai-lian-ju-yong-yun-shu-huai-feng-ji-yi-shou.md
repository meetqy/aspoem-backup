---
id: cheng-ju-zhong-jia-lu-shi-xin-zhai-lian-ju-yong-yun-shu-huai-feng-ji-yi-shou
title: 仲嘉錄示新齋聯句用韻書懷奉寄一首
titlePinyin: zhong4 jia1 lu4 shi4 xin1 zhai1 lian2 ju4 yong4 yun4 shu1 huai2 feng4 ji4 yi4 shou3
titleSlug: zhong-jia-lu-shi-xin-zhai-lian-ju-yong-yun-shu-huai-feng-ji-yi-shou
author: 程俱
authorPinyin: cheng2 ju4
authorSlug: cheng-ju
dynasty: 宋
dynastyPinyin: song4
dynastySlug: song
tags: []
---

## 正文

- 我歌無庸歸，禮意固有屬。
- 渠儂方不顧，欲問何拘曲。
- 乃知交際難，不若逃空谷。
- 憂端浩無窮，日飲思枕麴。
- 文求世人笑，字異山鬼哭。
- 龍鸞閱斯冰，劍弩對鷂鵠。
- 鴈門既呼卿，司武或見梏。
- 閉關固自如，青簡得三復。
- 誰後足趦趄，墮彼手翻覆。
- 汨泥無紆轡，絕迹慕前躅。
- 故人有新詩，遠寄資賸馥。
- 鳴嚶倡復和，流徵斷還續。
- 華如三女粲，學陋一夔足。
- 吟餘寫幽懷，蹇思慚刻燭。

## 拼音

- wo3 ge1 wu2 yong1 gui1 ， li3 yi4 gu4 you3 shu3 。
- qu2 nong2 fang1 bu2 gu4 ， yu4 wen4 he2 ju1 qu3 。
- nai3 zhi1 jiao1 ji4 nan2 ， bu2 ruo4 tao2 kong1 gu3 。
- you1 duan1 hao4 wu2 qiong2 ， ri4 yin3 si1 zhen3 qu1 。
- wen2 qiu2 shi4 ren2 xiao4 ， zi4 yi4 shan1 gui3 ku1 。
- long2 luan2 yue4 si1 bing1 ， jian4 nu3 dui4 yao4 hu2 。
- yan4 men2 ji4 hu1 qing1 ， si1 wu3 huo4 jian4 gu4 。
- bi4 guan1 gu4 zi4 ru2 ， qing1 jian3 de2 san1 fu4 。
- shui2 hou4 zu2 zi1 ju1 ， duo4 bi3 shou3 fan1 fu4 。
- mi4 ni2 wu2 yu1 pei4 ， jue2 ji4 mu4 qian2 zhu2 。
- gu4 ren2 you3 xin1 shi1 ， yuan3 ji4 zi1 sheng4 fu4 。
- ming2 ying1 chang4 fu4 he2 ， liu2 zhi3 duan4 huan2 xu4 。
- hua2 ru2 san1 nü3 can4 ， xue2 lou4 yi4 kui2 zu2 。
- yin2 yu2 xie3 you1 huai2 ， jian3 si1 can2 ke4 zhu2 。

## 注释

## 译文

## 赏析
