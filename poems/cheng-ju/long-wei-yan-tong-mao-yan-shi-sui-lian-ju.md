---
id: cheng-ju-long-wei-yan-tong-mao-yan-shi-sui-lian-ju
title: 龍尾硯同毛彦時随聯句
titlePinyin: long2 wei3 yan4 tong2 mao2 yan4 shi2 sui2 lian2 ju4
titleSlug: long-wei-yan-tong-mao-yan-shi-sui-lian-ju
author: 程俱
authorPinyin: cheng2 ju4
authorSlug: cheng-ju
dynasty: 宋
dynastyPinyin: song4
dynastySlug: song
tags: []
---

## 正文

- 歙水清以駃，歙山文且堅。
- 誰持玉斧琢，製此月様圓。
- 想當結繩後，要使鳥跡傳。
- 雕鎪見骨格，豈與瓦礫全。
- 陂陀百氏圃，泓澄九經淵。
- 墨海不復見，柯巖那可肩。
- 星稀涵緯象，眉綠生春妍。
- 規模異鎔鐡，濡寫殊懷鉛。
- 正當秋兔穎，發此霜松煙。
- 一從毛褚遊，幾作蟲魚箋。
- 徴辭想妃子，揾首懷張顛。
- 寧同李生瘞，聊續胡公鐫。
- 常疑老蚌殻，浸潤成膏妍。
- 堅踰鵝池鑄，質射銅臺埏。
- 紛紛况多僞，渇雀同梔鞭。
- 琳坳隱多水，十手寄所宣。
- 池光瀲墨色，雲氣開毫聯。
- 翔鸞及垂露，逸勢徒飛騫。
- 誰云過珪璧，或用磨戈鋋。
- 吾今欲焚棄，負耒歸園田。

## 拼音

- xi1 shui3 qing1 yi3 kuai4 ， xi1 shan1 wen2 qie3 jian1 。
- shui2 chi2 yu4 fu3 zhuo2 ， zhi4 ci3 yue4 yang4 yuan2 。
- xiang3 dang1 jie2 sheng2 hou4 ， yao4 shi3 niao3 ji4 chuan2 。
- diao1 sou1 jian4 gu3 ge2 ， qi3 yu3 wa3 li4 quan2 。
- po1 tuo2 bai3 shi4 pu3 ， hong2 cheng2 jiu3 jing1 yuan1 。
- mo4 hai3 bu2 fu4 jian4 ， ke1 yan2 na4 ke3 jian1 。
- xing1 xi1 han2 wei3 xiang4 ， mei2 lü4 sheng1 chun1 yan2 。
- gui1 mo2 yi4 rong2 tie3 ， ru2 xie3 shu1 huai2 qian1 。
- zheng4 dang1 qiu1 tu4 ying3 ， fa1 ci3 shuang1 song1 yan1 。
- yi4 cong2 mao2 chu3 you2 ， ji1 zuo4 chong2 yu2 jian1 。
- zhi3 ci2 xiang3 fei1 zi0 ， wen4 shou3 huai2 zhang1 dian1 。
- ning2 tong2 li3 sheng1 yi4 ， liao2 xu4 hu2 gong1 juan1 。
- chang2 yi2 lao3 bang4 qiao4 ， jin4 run4 cheng2 gao1 yan2 。
- jian1 yu2 e2 chi2 zhu4 ， zhi4 she4 tong2 tai2 shan1 。
- fen1 fen1 kuang4 duo1 wei3 ， ke3 que4 tong2 zhi1 bian1 。
- lin2 ao4 yin3 duo1 shui3 ， shi2 shou3 ji4 suo3 xuan1 。
- chi2 guang1 lian4 mo4 se4 ， yun2 qi4 kai1 hao2 lian2 。
- xiang2 luan2 ji2 chui2 lu4 ， yi4 shi4 tu2 fei1 qian1 。
- shui2 yun2 guo4 gui1 bi4 ， huo4 yong4 mo2 ge1 chan2 。
- wu2 jin1 yu4 fen2 qi4 ， fu4 lei3 gui1 yuan2 tian2 。

## 注释

## 译文

## 赏析
