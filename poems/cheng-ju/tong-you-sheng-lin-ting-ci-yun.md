---
id: cheng-ju-tong-you-sheng-lin-ting-ci-yun
title: 同遊勝林亭次韻
titlePinyin: tong2 you2 sheng4 lin2 ting2 ci4 yun4
titleSlug: tong-you-sheng-lin-ting-ci-yun
author: 程俱
authorPinyin: cheng2 ju4
authorSlug: cheng-ju
dynasty: 宋
dynastyPinyin: song4
dynastySlug: song
tags: []
---

## 正文

- 會意不在遠，巢枝良有餘。
- 居然勝林境，魚鳥皆欣娛。
- 危城俯回谿，歸航數風蒲。
- 幽蹊接遐觀，褰裳欲凌虛。
- 却顧容膝地，清陰繞扶疏。
- 念此晨日長，言旋更踟躕。
- 翰林留新句，體骨超黄初。
- 深藏恐飛去，照夜空江湖。

## 拼音

- hui4 yi4 bu2 zai4 yuan3 ， chao2 zhi1 liang2 you3 yu2 。
- ju1 ran2 sheng4 lin2 jing4 ， yu2 niao3 jie1 xin1 yu2 。
- wei1 cheng2 fu3 hui2 xi1 ， gui1 hang2 shu4 feng1 pu2 。
- you1 qi1 jie1 xia2 guan1 ， qian1 shang0 yu4 ling2 xu1 。
- que4 gu4 rong2 xi1 di4 ， qing1 yin1 rao4 fu2 shu1 。
- nian4 ci3 chen2 ri4 chang2 ， yan2 xuan2 geng4 chi2 chu2 。
- han4 lin2 liu2 xin1 ju4 ， ti3 gu3 chao1 huang2 chu1 。
- shen1 cang2 kong3 fei1 qu4 ， zhao4 ye4 kong1 jiang1 hu2 。

## 注释

## 译文

## 赏析
