---
id: cheng-ju-zhou-cui-xiu-cai-hui-shi-ci-yun-chou-zhi-yi-shou
title: 周萃秀才惠詩次韻酬之一首
titlePinyin: zhou1 cui4 xiu4 cai0 hui4 shi1 ci4 yun4 chou2 zhi1 yi1 shou3
titleSlug: zhou-cui-xiu-cai-hui-shi-ci-yun-chou-zhi-yi-shou
author: 程俱
authorPinyin: cheng2 ju4
authorSlug: cheng-ju
dynasty: 宋
dynastyPinyin: song4
dynastySlug: song
tags: []
---

## 正文

- 病驥伏長坂，悲鳴想戎軒。
- 游魚落枯肆，墮淚臨河墳。
- 人生道脩阻，趼足窮崑崙。
- 沈淵探驪頷，一跌萬鬼鄰。
- 我老不解事，區區算沙塵。
- 讀書亦良苦，內視餒且貧。
- 爲文富詼笑，初不救否屯。
- 爾來自箴切，習氣不復存。
- 方將補黥劓，寂兀謝世紛。
- 朝露視窮達，春冰釋癡嗔。
- 君胡創推激，發我惰與昏。
- 如君東吳秀，俊拔昔所聞。
- 名駒始就秣，意氣已不羣。
- 抗髒市門客，豈堪同日論。

## 拼音

- bing4 ji4 fu2 chang2 ban3 ， bei1 ming2 xiang3 rong2 xuan1 。
- you2 yu2 luo4 ku1 si4 ， duo4 lei4 lin2 he2 fen2 。
- ren2 sheng1 dao4 xiu1 zu3 ， jian3 zu2 qiong2 kun1 lun2 。
- shen3 yuan1 tan4 li2 han4 ， yi4 die1 wan4 gui3 lin2 。
- wo3 lao3 bu4 jie3 shi4 ， qu1 qu1 suan4 sha1 chen2 。
- du2 shu1 yi4 liang2 ku3 ， nei4 shi4 nei3 qie3 pin2 。
- wei2 wen2 fu4 hui1 xiao4 ， chu1 bu2 jiu4 fou3 tun2 。
- er3 lai2 zi4 zhen1 qie4 ， xi2 qi4 bu2 fu4 cun2 。
- fang1 jiang1 bu3 qing2 yi4 ， ji4 wu4 xie4 shi4 fen1 。
- zhao1 lu4 shi4 qiong2 da2 ， chun1 bing1 shi4 chi1 chen1 。
- jun1 hu2 chuang4 tui1 ji1 ， fa1 wo3 duo4 yu3 hun1 。
- ru2 jun1 dong1 wu2 xiu4 ， jun4 ba2 xi1 suo3 wen2 。
- ming2 ju1 shi3 jiu4 mo4 ， yi4 qi4 yi3 bu4 qun2 。
- kang4 zang1 shi4 men2 ke4 ， qi3 kan1 tong2 ri4 lun4 。

## 注释

## 译文

## 赏析
