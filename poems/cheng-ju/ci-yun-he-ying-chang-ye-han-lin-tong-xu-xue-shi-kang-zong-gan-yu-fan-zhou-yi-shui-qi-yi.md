---
id: cheng-ju-ci-yun-he-ying-chang-ye-han-lin-tong-xu-xue-shi-kang-zong-gan-yu-fan-zhou-yi-shui-qi-yi
title: 次韻和潁昌葉翰林 同許學士亢宗幹譽汎舟潩水 其一
titlePinyin: ci4 yun4 he2 ying3 chang1 ye4 han4 lin2   tong2 xu1 xue2 shi4 kang4 zong1 gan4 yu4 fan4 zhou1 yi4 shui3   qi2 yi1
titleSlug: ci-yun-he-ying-chang-ye-han-lin-tong-xu-xue-shi-kang-zong-gan-yu-fan-zhou-yi-shui-qi-yi
author: 程俱
authorPinyin: cheng2 ju4
authorSlug: cheng-ju
dynasty: 唐
dynastyPinyin: tang2
dynastySlug: tang
tags: [] 
---

## 正文

- 高雲下甘澤，膚寸即有餘。
- 瀛波納牛迹，亦復鱣鯨居。
- 翰林補天手，妙語追三閭。
- 聊從潁川借，似厭承明廬。
- 坐令嘯諾地，不異畏壘墟。
- 斯人樂佳政，欣若飽稻魚。
- 恢恢雲夢胸，中有幾石渠。
- 時來潩水旁，傲睨萬物初。

## 拼音

- gao1 yun2 xia4 gan1 ze2 ， fu1 cun4 ji2 you3 yu2 。
- ying2 bo1 na4 niu2 ji4 ， yi4 fu4 zhan1 jing1 ju1 。
- han4 lin2 bu3 tian1 shou3 ， miao4 yu3 zhui1 san1 lü2 。
- liao2 cong2 ying3 chuan1 jie4 ， si4 yan4 cheng2 ming2 lu2 。
- zuo4 ling4 xiao4 nuo4 di4 ， bu2 yi4 wei4 lei3 xu1 。
- si1 ren2 le4 jia1 zheng4 ， xin1 ruo4 bao3 dao4 yu2 。
- hui1 hui1 yun2 meng4 xiong1 ， zhong1 you3 ji1 shi2 qu2 。
- shi2 lai2 yi4 shui3 pang2 ， ao4 ni4 wan4 wu4 chu1 。

## 注释

## 译文

## 赏析
