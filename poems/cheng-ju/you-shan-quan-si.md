---
id: cheng-ju-you-shan-quan-si
title: 遊善權寺
titlePinyin: you2 shan4 quan2 si4
titleSlug: you-shan-quan-si
author: 程俱
authorPinyin: cheng2 ju4
authorSlug: cheng-ju
dynasty: 宋
dynastyPinyin: song4
dynastySlug: song
tags: []
---

## 正文

- 放舟荆溪上，溪水清且徐。
- 雲中離黑山，慘淡初有無。
- 捨舟並松麓，下直浮屠居。
- 朅來東軒上，爽氣已有餘。
- 飛來定何年，無乃與此俱。
- 奔流潄庭下，比竹梁寒渠。
- 山深絕凡境，物物清以臞。
- 蕭森倚巖秀，夭矯懸崖枯。
- 幽禽發寒唳，響振高林疏。
- 我行亦良苦，却步計已迂。
- 解衣卧清晝，慰我千里劬。

## 拼音

- fang4 zhou1 jing1 xi1 shang4 ， xi1 shui3 qing1 qie3 xu2 。
- yun2 zhong1 li2 hei1 shan1 ， can3 dan4 chu1 you3 wu2 。
- she3 zhou1 bing4 song1 lu4 ， xia4 zhi2 fu2 tu2 ju1 。
- qie4 lai2 dong1 xuan1 shang4 ， shuang3 qi4 yi3 you3 yu2 。
- fei1 lai2 ding4 he2 nian2 ， wu2 nai3 yu3 ci3 ju4 。
- ben1 liu2 shu4 ting2 xia4 ， bi3 zhu2 liang2 han2 qu2 。
- shan1 shen1 jue2 fan2 jing4 ， wu4 wu4 qing1 yi3 qu2 。
- xiao1 sen1 yi3 yan2 xiu4 ， yao1 jiao3 xuan2 ya2 ku1 。
- you1 qin2 fa1 han2 li4 ， xiang3 zhen4 gao1 lin2 shu1 。
- wo3 xing2 yi4 liang2 ku3 ， que4 bu4 ji4 yi3 yu1 。
- jie3 yi1 wo4 qing1 zhou4 ， wei4 wo3 qian1 li3 qu2 。

## 注释

## 译文

## 赏析
