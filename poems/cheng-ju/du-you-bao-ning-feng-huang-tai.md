---
id: cheng-ju-du-you-bao-ning-feng-huang-tai
title: 獨遊保寧鳳凰臺
titlePinyin: du2 you2 bao3 ning2 feng4 huang2 tai2
titleSlug: du-you-bao-ning-feng-huang-tai
author: 程俱
authorPinyin: cheng2 ju4
authorSlug: cheng-ju
dynasty: 宋
dynastyPinyin: song4
dynastySlug: song
tags: []
---

## 正文

- 饑鴞嚇腐鼠，鳴鳥久不聞。
- 一登鳳凰臺，目送蒼梧雲。
- 山川麗晚日，氲氲發餘薰。
- 覽此萬里輝，振我衣上塵。
- 前瞻翠回環，極望天無垠。
- 低昂玄盤踞，佳氣或未湮。
- 山坳指樓觀，青骨今尚神。
- 馳煙謝逋客，三徑久已榛。
- 長松眇如薺，下有高世人。
- 斯人不可作，此道日以新。
- 回睇白鷺洲，長江瀉沄沄。
- 遙岑出澹碧，不辨楚與秦。
- 我行適淮西，出處難重陳。
- 豈無覉旅歎，乃有山水因。
- 兹遊頗幽獨，作伴影與身。
- 寧辭足力盡，聊使眉頭伸。
- 憑虛默自計，逝將祈孔賓。
- 寄聲華陽老，異日期相親。

## 拼音

- ji1 xiao1 he4 fu3 shu3 ， ming2 niao3 jiu3 bu4 wen2 。
- yi4 deng1 feng4 huang2 tai2 ， mu4 song4 cang1 wu2 yun2 。
- shan1 chuan1 li2 wan3 ri4 ， yun1 yun1 fa1 yu2 xun1 。
- lan3 ci3 wan4 li3 hui1 ， zhen4 wo3 yi1 shang4 chen2 。
- qian2 zhan1 cui4 hui2 huan2 ， ji2 wang4 tian1 wu2 yin2 。
- di1 ang2 xuan2 pan2 ju4 ， jia1 qi4 huo4 wei4 yan1 。
- shan1 ao4 zhi3 lou2 guan1 ， qing1 gu3 jin1 shang4 shen2 。
- chi2 yan1 xie4 bu1 ke4 ， san1 jing4 jiu3 yi3 zhen1 。
- chang2 song1 miao3 ru2 ji4 ， xia4 you3 gao1 shi4 ren2 。
- si1 ren2 bu4 ke3 zuo4 ， ci3 dao4 ri4 yi3 xin1 。
- hui2 di4 bai2 lu4 zhou1 ， chang2 jiang1 xie4 yun2 yun2 。
- yao2 cen2 chu1 dan4 bi4 ， bu2 bian4 chu3 yu3 qin2 。
- wo3 xing2 shi4 huai2 xi1 ， chu1 chu3 nan2 zhong4 chen2 。
- qi3 wu2 ji1 lü3 tan4 ， nai3 you3 shan1 shui3 yin1 。
- zi1 you2 po1 you1 du2 ， zuo4 ban4 ying3 yu3 shen1 。
- ning2 ci2 zu2 li4 jin4 ， liao2 shi3 mei2 tou2 shen1 。
- ping2 xu1 mo4 zi4 ji4 ， shi4 jiang1 qi2 kong3 bin1 。
- ji4 sheng1 hua2 yang2 lao3 ， yi4 ri4 qi1 xiang1 qin1 。

## 注释

## 译文

## 赏析
