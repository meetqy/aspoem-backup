---
id: cheng-ju-chao-wu-yi-jiang-zhi-lu-shi-jin-shi-you-he-qi-xiong-yi-dao-shuo-zhi-shi-ci-yun-yi-zhi-qu-qu-jian-jian-yi-dao-qi-yi
title: 晁無斁将之錄示近詩有和其兄以道說之詩次韻以致區區兼簡以道  其一
titlePinyin: chao2 wu2 yi4 jiang1 zhi1 lu4 shi4 jin4 shi1 you3 he2 qi2 xiong1 yi3 dao4 shuo1 zhi1 shi1 ci4 yun4 yi3 zhi4 qu1 qu1 jian1 jian3 yi3 dao4     qi2 yi1
titleSlug: chao-wu-yi-jiang-zhi-lu-shi-jin-shi-you-he-qi-xiong-yi-dao-shuo-zhi-shi-ci-yun-yi-zhi-qu-qu-jian-jian-yi-dao-qi-yi
author: 程俱
authorPinyin: cheng2 ju4
authorSlug: cheng-ju
dynasty: 唐
dynastyPinyin: tang2
dynastySlug: tang
tags: [] 
---

## 正文

- 往登妙高臺，千嶂如聚墨。
- 煌煌化人宫，屹立斷鼇足。
- 題輿亦不惡，嘯詠此浮玉。
- 粃糠空在前，不謂公肯辱。
- 竟乖南州望，聊作信都福。
- 吹竽定誰真，抱璞安忍哭。
- 高情禦外物，不計處與出。
- 端如屋間籕，障以千步築。
- 我窮居城南，甕牖藩援禿。
- 華裾每來過，暖語加帛粟。
- 洋洋塤箎音，珍重同結綠。
- 吟毫久不濡，辱贈不敢獨。
- 所慚春螽股，持抗不周觸。

## 拼音

- wang3 deng1 miao4 gao1 tai2 ， qian1 zhang4 ru2 ju4 mo4 。
- huang2 huang2 hua4 ren2 gong1 ， yi4 li4 duan4 ao2 zu2 。
- ti2 yu2 yi4 bu2 e4 ， xiao4 yong3 ci3 fu2 yu4 。
- bi3 kang1 kong1 zai4 qian2 ， bu2 wei4 gong1 ken3 ru3 。
- jing4 guai1 nan2 zhou1 wang4 ， liao2 zuo4 xin4 dou1 fu2 。
- chui1 yu2 ding4 shui2 zhen1 ， bao4 pu2 an1 ren3 ku1 。
- gao1 qing2 yu4 wai4 wu4 ， bu2 ji4 chu3 yu3 chu1 。
- duan1 ru2 wu1 jian4 zhou4 ， zhang4 yi3 qian1 bu4 zhu4 。
- wo3 qiong2 ju1 cheng2 nan2 ， weng4 you3 fan1 yuan2 tu1 。
- hua2 ju1 mei3 lai2 guo4 ， nuan3 yu3 jia1 bo2 su4 。
- yang2 yang2 xun1 chi2 yin1 ， zhen1 zhong4 tong2 jie2 lü4 。
- yin2 hao2 jiu3 bu4 ru2 ， ru3 zeng4 bu4 gan3 du2 。
- suo3 can2 chun1 zhong1 gu3 ， chi2 kang4 bu4 zhou1 chu4 。

## 注释

## 译文

## 赏析
