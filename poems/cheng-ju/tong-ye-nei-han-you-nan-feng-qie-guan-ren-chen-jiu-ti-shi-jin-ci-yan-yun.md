---
id: cheng-ju-tong-ye-nei-han-you-nan-feng-qie-guan-ren-chen-jiu-ti-shi-jin-ci-yan-yun
title: 同葉內翰遊南峰竊觀壬辰舊題詩謹次嚴韻
titlePinyin: tong2 ye4 nei4 han4 you2 nan2 feng1 qie4 guan1 ren2 chen2 jiu4 ti2 shi1 jin3 ci4 yan2 yun4
titleSlug: tong-ye-nei-han-you-nan-feng-qie-guan-ren-chen-jiu-ti-shi-jin-ci-yan-yun
author: 程俱
authorPinyin: cheng2 ju4
authorSlug: cheng-ju
dynasty: 宋
dynastyPinyin: song4
dynastySlug: song
tags: []
---

## 正文

- 道林彌天辯，妙譽傾斗南。
- 山陰有餘賞，禹穴或已探。
- 晚歲折筇杖，兹焉寄伽藍。
- 呼鷹閱神駿，對客手自談。
- 却顧夸奪子，心兵戰方酣。
- 當時蹇驢輩，蹴踏豈所堪。
- 斯人不可見，荒徑昔已諳。
- 青鞋踏松月，幽燈照禪龕。
- 爾來十五年，身世猶朝三。
- 羈游了無蒂，飛蓬轉毗嵐。
- 愧此石窟人，堅持證那含。
- 如公世所挽，明堂要樟柟。
- 徘徊弭玉節，聊酌需泉甘。
- 老乃澗底松，霜枝鬰毿毿。
- 尚有蠧書癖，囊中密如蠶。
- 中年錮泉石，此外無餘耽。
- 從公恣幽討，形疲意猶貪。
- 安得五畝園，旁營二空庵。
- 心游萬物表，曠若巨海涵。
- 恨無買山具，撫境思髯參。

## 拼音

- dao4 lin2 mi2 tian1 bian4 ， miao4 yu4 qing1 dou3 nan2 。
- shan1 yin1 you3 yu2 shang3 ， yu3 xue2 huo4 yi3 tan4 。
- wan3 sui4 zhe2 qiong2 zhang4 ， zi1 yan1 ji4 jia1 lan2 。
- hu1 ying1 yue4 shen2 jun4 ， dui4 ke4 shou3 zi4 tan2 。
- que4 gu4 kua1 duo2 zi3 ， xin1 bing1 zhan4 fang1 han1 。
- dang1 shi2 jian3 lü2 bei4 ， cu4 ta4 qi3 suo3 kan1 。
- si1 ren2 bu4 ke3 jian4 ， huang1 jing4 xi1 yi3 an1 。
- qing1 xie2 ta4 song1 yue4 ， you1 deng1 zhao4 shan4 kan1 。
- er3 lai2 shi2 wu3 nian2 ， shen1 shi4 you2 chao2 san1 。
- ji1 you2 le0 wu2 di4 ， fei1 peng2 zhuan3 pi2 lan2 。
- kui4 ci3 shi2 ku1 ren2 ， jian1 chi2 zheng4 na4 han2 。
- ru2 gong1 shi4 suo3 wan3 ， ming2 tang2 yao4 zhang1 nan2 。
- pai2 huai2 mi3 yu4 jie2 ， liao2 zhuo2 xu1 quan2 gan1 。
- lao3 nai3 jian4 di3 song1 ， shuang1 zhi1 yu4 san1 san1 。
- shang4 you3 du4 shu1 pi3 ， nang2 zhong1 mi4 ru2 can2 。
- zhong1 nian2 gu4 quan2 shi2 ， ci3 wai4 wu2 yu2 dan1 。
- cong2 gong1 zi4 you1 tao3 ， xing2 pi2 yi4 you2 tan1 。
- an1 de2 wu3 mu3 yuan2 ， pang2 ying2 er4 kong1 an1 。
- xin1 you2 wan4 wu4 biao3 ， kuang4 ruo4 ju4 hai3 han2 。
- hen4 wu2 mai3 shan1 ju4 ， fu3 jing4 si1 ran2 can1 。

## 注释

## 译文

## 赏析
