---
id: cheng-ju-chun-ri-yu-hui-yao-tong-she-hui-yin-xi-yuan
title: 春日與會要同舍會飲西園
titlePinyin: chun1 ri4 yu3 hui4 yao4 tong2 she4 hui4 yin3 xi1 yuan2
titleSlug: chun-ri-yu-hui-yao-tong-she-hui-yin-xi-yuan
author: 程俱
authorPinyin: cheng2 ju4
authorSlug: cheng-ju
dynasty: 宋
dynastyPinyin: song4
dynastySlug: song
tags: []
---

## 正文

- 今我忽不樂，駕言及陽春。
- 西郊桃始華，未動車馬塵。
- 名園開綠野，氣象淑且新。
- 相從同舍郎，珠璧驚市人。
- 垂鞭度長楊，和風拂衣巾。
- 時花靚無言，草木含晴薫。
- 迢迢西荘鏡，似與江南鄰。
- 漾舟入天境，不辨水與雲。
- 誰移呼猿澗，亂石瑣怪珍。
- 奔雷轉三峡，可潄不可渾。
- 止水照我心，流泉醒我神。
- 終年九衢客，一洗聲利氛。
- 歸來卧蝸舍，夢堕吴松濱。

## 拼音

- jin1 wo3 hu1 bu2 le4 ， jia4 yan2 ji2 yang2 chun1 。
- xi1 jiao1 tao2 shi3 hua2 ， wei4 dong4 ju1 ma3 chen2 。
- ming2 yuan2 kai1 lü4 ye3 ， qi4 xiang4 shu1 qie3 xin1 。
- xiang1 cong2 tong2 she4 lang2 ， zhu1 bi4 jing1 shi4 ren2 。
- chui2 bian1 du4 chang2 yang2 ， he2 feng1 fu2 yi1 jin1 。
- shi2 hua1 jing4 wu2 yan2 ， cao3 mu4 han2 qing2 xun1 。
- tiao2 tiao2 xi1 zhuang1 jing4 ， si4 yu3 jiang1 nan2 lin2 。
- yang4 zhou1 ru4 tian1 jing4 ， bu2 bian4 shui3 yu3 yun2 。
- shui2 yi2 hu1 yuan2 jian4 ， luan4 shi2 suo3 guai4 zhen1 。
- ben1 lei2 zhuan3 san1 xia2 ， ke3 shu4 bu4 ke3 hun2 。
- zhi3 shui3 zhao4 wo3 xin1 ， liu2 quan2 xing3 wo3 shen2 。
- zhong1 nian2 jiu3 qu2 ke4 ， yi4 xi3 sheng1 li4 fen1 。
- gui1 lai2 wo4 wo1 she4 ， meng4 duo4 wu2 song1 bin1 。

## 注释

## 译文

## 赏析
