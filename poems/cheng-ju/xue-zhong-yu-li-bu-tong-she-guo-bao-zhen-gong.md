---
id: cheng-ju-xue-zhong-yu-li-bu-tong-she-guo-bao-zhen-gong
title: 雪中與禮部同舍過葆真宫
titlePinyin: xue3 zhong1 yu3 li3 bu4 tong2 she4 guo4 bao3 zhen1 gong1
titleSlug: xue-zhong-yu-li-bu-tong-she-guo-bao-zhen-gong
author: 程俱
authorPinyin: cheng2 ju4
authorSlug: cheng-ju
dynasty: 宋
dynastyPinyin: song4
dynastySlug: song
tags: []
---

## 正文

- 朝來青霞城，洶涌爛銀闕。
- 悠然眄天宇，晶瑩欲冰徹。
- 虚空無表裏，白照混日月。
- 九區絕纖塵，爽氣爭栗冽。
- 初疑騫林境，琢玉墮飛屑。
- 人間出靈苗，頃刻皆秀發。
- 不知皇季氏，羽衛森幢節。
- 剛風振長空，襟珮劇飄瞥。
- 真仙足按地，險穢盡平潔。
- 坐令三千界，一洗聲利熱。
- 偉哉此遐觀，曳屐到濛越。
- 池臺静相照，澒洞失坳垤。
- 仰窺乾坤大，未信東南缺。
- 要須風露腹，始稱此清絕。
- 安得垂天鵬，一跨眇空闊。

## 拼音

- chao2 lai2 qing1 xia2 cheng2 ， xiong1 yong3 lan4 yin2 que4 。
- you1 ran2 mian3 tian1 yu3 ， jing1 ying2 yu4 bing1 che4 。
- xu1 kong1 wu2 biao3 li3 ， bai2 zhao4 hun4 ri4 yue4 。
- jiu3 qu1 jue2 xian1 chen2 ， shuang3 qi4 zheng1 li4 lie4 。
- chu1 yi2 qian1 lin2 jing4 ， zhuo2 yu4 duo4 fei1 xie4 。
- ren2 jian4 chu1 ling2 miao2 ， qing3 ke4 jie1 xiu4 fa1 。
- bu4 zhi1 huang2 ji4 shi4 ， yu3 wei4 sen1 zhuang4 jie2 。
- gang1 feng1 zhen4 chang2 kong1 ， jin1 pei4 ju4 piao1 pie1 。
- zhen1 xian1 zu2 an4 di4 ， xian3 hui4 jin4 ping2 jie2 。
- zuo4 ling4 san1 qian1 jie4 ， yi4 xi3 sheng1 li4 re4 。
- wei3 zai1 ci3 xia2 guan1 ， ye4 ji1 dao4 meng2 yue4 。
- chi2 tai2 jing4 xiang1 zhao4 ， hong4 dong4 shi1 ao4 die2 。
- yang3 kui1 qian2 kun1 da4 ， wei4 xin4 dong1 nan2 que1 。
- yao4 xu1 feng1 lu4 fu4 ， shi3 cheng1 ci3 qing1 jue2 。
- an1 de2 chui2 tian1 peng2 ， yi2 kua4 miao3 kong1 kuo4 。

## 注释

## 译文

## 赏析
