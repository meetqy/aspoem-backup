---
id: cheng-ju-guo-wu-xing-cheng-bei-chao-lan-tang
title: 過吳興城北超覧堂
titlePinyin: guo4 wu2 xing1 cheng2 bei3 chao1 lan3 tang2
titleSlug: guo-wu-xing-cheng-bei-chao-lan-tang
author: 程俱
authorPinyin: cheng2 ju4
authorSlug: cheng-ju
dynasty: 宋
dynastyPinyin: song4
dynastySlug: song
tags: []
---

## 正文

- 佛子固多幻，開軒納羣山。
- 平疇展摩衲，回塘縈玉環。
- 新荷麗朝日，一一發清妍。
- 引簟北窗下，雲嵐揖高寒。
- 超然醉司馬，寄傲羲皇前。
- 座有眇道士，長謡九華丹。
- 張翁老篆癖，勢逼之罘鐫。
- 濡毫記姓名，夭矯龍騰淵。
- 日没羣動息，城陰静娟娟。
- 長林有歸翼，吾駕亦言還。

## 拼音

- fo2 zi3 gu4 duo1 huan4 ， kai1 xuan1 na4 qun2 shan1 。
- ping2 chou2 zhan3 mo2 na4 ， hui2 tang2 ying2 yu4 huan2 。
- xin1 he2 li2 zhao1 ri4 ， yi1 yi1 fa1 qing1 yan2 。
- yin3 dian4 bei3 chuang1 xia4 ， yun2 lan2 yi1 gao1 han2 。
- chao1 ran2 zui4 si1 ma3 ， ji4 ao4 xi1 huang2 qian2 。
- zuo4 you3 miao3 dao4 shi0 ， chang2 yao2 jiu3 hua2 dan1 。
- zhang1 weng1 lao3 zhuan4 pi3 ， shi4 bi1 zhi1 fu2 juan1 。
- ru2 hao2 ji4 xing4 ming2 ， yao1 jiao3 long2 teng2 yuan1 。
- ri4 mei2 qun2 dong4 xi1 ， cheng2 yin1 jing4 juan1 juan1 。
- chang2 lin2 you3 gui1 yi4 ， wu2 jia4 yi4 yan2 huan2 。

## 注释

## 译文

## 赏析
