---
id: cheng-ju-nan-chuang-ye-ji-shu-wen-xi-qu-zhang-mu-nao-ran-xue-wei-deng-yin-yu-zhong-jia-shu-wen-lian-ju-yi-shou
title: 南窗夜集叔問戲取樟木腦然雪爲燈因與仲嘉叔問聯句一首
titlePinyin: nan2 chuang1 ye4 ji2 shu1 wen4 xi4 qu3 zhang1 mu4 nao3 ran2 xue3 wei2 deng1 yin1 yu3 zhong4 jia1 shu1 wen4 lian2 ju4 yi4 shou3
titleSlug: nan-chuang-ye-ji-shu-wen-xi-qu-zhang-mu-nao-ran-xue-wei-deng-yin-yu-zhong-jia-shu-wen-lian-ju-yi-shou
author: 程俱
authorPinyin: cheng2 ju4
authorSlug: cheng-ju
dynasty: 唐
dynastyPinyin: tang2
dynastySlug: tang
tags: [] 
---

## 正文

- 性空本無方，水火不留礙。
- 陽生至陰中，此理固有在。
- 初疑水焚槐，忽若鏡加艾。
- 又如大海中，神龍出光怪。
- 冰姿映烈焰，勢恐不兩大。
- 原燎正焮騰，湯沃忽崩敗。
- 涓涓煖泉湧，熠熠寒光碎。
- 偉哉六合間，恢詭不勝載。
- 陰風結飛雨，來自九天外。
- 蒼樟出芳液，根節依大塊。
- 初非氣相求，又豈天所配。
- 如何冰炭仇，乃作坎離會。
- 因知造化機，幻手端可貸。

## 拼音

- xing4 kong1 ben3 wu2 fang1 ， shui3 huo3 bu4 liu2 ai4 。
- yang2 sheng1 zhi4 yin1 zhong1 ， ci3 li3 gu4 you3 zai4 。
- chu1 yi2 shui3 fen2 huai2 ， hu1 ruo4 jing4 jia1 ai4 。
- you4 ru2 da4 hai3 zhong1 ， shen2 long2 chu1 guang1 guai4 。
- bing1 zi1 ying4 lie4 yan4 ， shi4 kong3 bu4 liang3 da4 。
- yuan2 liao2 zheng4 xin4 teng2 ， tang1 wo4 hu1 beng1 bai4 。
- juan1 juan1 xuan1 quan2 yong3 ， yi4 yi4 han2 guang1 sui4 。
- wei3 zai1 liu4 he2 jian4 ， hui1 gui3 bu2 sheng4 zai4 。
- yin1 feng1 jie2 fei1 yu3 ， lai2 zi4 jiu3 tian1 wai4 。
- cang1 zhang1 chu1 fang1 ye4 ， gen1 jie2 yi1 da4 kuai4 。
- chu1 fei1 qi4 xiang1 qiu2 ， you4 qi3 tian1 suo3 pei4 。
- ru2 he2 bing1 tan4 chou2 ， nai3 zuo4 kan3 li2 hui4 。
- yin1 zhi1 zao4 hua4 ji1 ， huan4 shou3 duan1 ke3 dai4 。

## 注释

## 译文

## 赏析
