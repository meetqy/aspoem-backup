---
id: xue-yao-wu-ma-pian
title: 舞馬篇
titlePinyin: wu3 ma3 pian1
titleSlug: wu-ma-pian
author: 薛曜
authorPinyin: xue1 yao4
authorSlug: xue-yao
dynasty: 唐
dynastyPinyin: tang2
dynastySlug: tang
tags: []
---

## 正文

- 星精龍種競騰驤，雙眼黃金紫豔光。
- 一朝逢遇昇平代，伏皂銜圖事帝王。
- 我皇盛德苞六宇，俗泰時和虞石拊。
- 昔聞九代有餘名，今日百獸先來舞。
- 鉤陳周衞儼旌旄，鐘鎛陶匏聲殷地。
- 承雲嘈囋駭日靈，調露鏗鈜動天駟。
- 奔塵飛箭若麟螭，躡景追風忽見知。
- 咀銜拉鐵並權奇，被服雕章何陸離。
- 紫玉鳴珂臨寶鐙，青絲綵絡帶金羈。
- 隨歌鼓而電驚，逐丸劒而飆馳。
- 態聚𨄳還急，驕凝驟不移。
- 光敵白日下，氣擁綠煙垂。
- 婉轉盤跚殊未已，懸空步驟紅塵起。
- 驚鳧翔鷺不堪儔，矯鳳迴鸞那足擬。
- 蘅垂桂褭香氛氳，長鳴汗血盡浮雲。
- 不辭辛苦來東道，祗爲簫韶朝夕聞。
- 閶闔間，玉臺側，承恩煦兮生光色。
- 鸞鏘鏘，車翼翼，備國容兮爲戎飾。
- 充雲翹兮天子庭，荷日用兮情無極。
- 吉良乘兮一千歲，神是得兮天地期。
- 大易占云南山壽，䟃𧽼共樂聖明時。

## 拼音

- xing1 jing1 long2 zhong3 jing4 teng2 xiang1 ， shuang1 yan3 huang2 jin1 zi3 yan4 guang1 。
- yi4 zhao1 feng2 yu4 sheng1 ping2 dai4 ， fu2 zao4 xian2 tu2 shi4 di4 wang2 。
- wo3 huang2 sheng4 de2 bao1 liu4 yu3 ， su2 tai4 shi2 he2 yu2 shi2 fu3 。
- xi1 wen2 jiu3 dai4 you3 yu2 ming2 ， jin1 ri4 bai3 shou4 xian1 lai2 wu3 。
- gou1 chen2 zhou1 wei4 yan3 jing1 mao2 ， zhong1 bo2 tao2 pao2 sheng1 yin1 di4 。
- cheng2 yun2 cao2 za2 hai4 ri4 ling2 ， diao4 lu4 keng1 hong2 dong4 tian1 si4 。
- ben1 chen2 fei1 jian4 ruo4 lin2 chi1 ， nie4 jing3 zhui1 feng1 hu1 jian4 zhi1 。
- zui3 xian2 la1 tie3 bing4 quan2 qi2 ， bei4 fu2 diao1 zhang1 he2 lu4 li2 。
- zi3 yu4 ming2 ke1 lin2 bao3 deng1 ， qing1 si1 cai3 luo4 dai4 jin1 ji1 。
- sui2 ge1 gu3 er2 dian4 jing1 ， zhu2 wan2 jian4 er2 biao1 chi2 。
- tai4 ju4 𨄳 huan2 ji2 ， jiao1 ning2 zhou4 bu4 yi2 。
- guang1 di2 bai2 ri4 xia4 ， qi4 yong1 lü4 yan1 chui2 。
- wan3 zhuan3 pan2 shan1 shu1 wei4 yi3 ， xuan2 kong1 bu4 zhou4 hong2 chen2 qi3 。
- jing1 fu2 xiang2 lu4 bu4 kan1 chou2 ， jiao3 feng4 hui2 luan2 na4 zu2 ni3 。
- heng2 chui2 gui4 niao3 xiang1 fen1 yun1 ， chang2 ming2 han4 xue4 jin4 fu2 yun2 。
- bu4 ci2 xin1 ku3 lai2 dong1 dao4 ， zhi1 wei2 xiao1 shao2 zhao1 xi1 wen2 。
- chang1 he2 jian4 ， yu4 tai2 ce4 ， cheng2 en1 xu4 xi1 sheng1 guang1 se4 。
- luan2 qiang1 qiang1 ， ju1 yi4 yi4 ， bei4 guo2 rong2 xi1 wei2 rong2 shi4 。
- chong1 yun2 qiao2 xi1 tian1 zi3 ting2 ， he2 ri4 yong4 xi1 qing2 wu2 ji2 。
- ji2 liang2 cheng2 xi1 yi4 qian1 sui4 ， shen2 shi4 de2 xi1 tian1 di4 qi1 。
- da4 yi4 zhan4 yun2 nan2 shan1 shou4 ，䟃𧽼 gong4 le4 sheng4 ming2 shi2 。

## 注释

## 译文

## 赏析
