---
id: zhang-jia-zhen-feng-he-sheng-zhi-song-zhang-shuo-xun-bian
title: 奉和聖製送張說巡邊
titlePinyin: feng4 he2 sheng4 zhi4 song4 zhang1 shuo1 xun2 bian1
titleSlug: feng-he-sheng-zhi-song-zhang-shuo-xun-bian
author: 張嘉貞
authorPinyin: zhang1 jia1 zhen1
authorSlug: zhang-jia-zhen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 天錫我宗盟，元戎付夏卿。
- 多才兼將相，必勇獨橫行。
- 經緯稱人傑，文章作代英。
- 山川看是陣，草木想爲兵。
- 不待河冰合，猶防塞月明。
- 有謀當繫醜，無戰且綏氓。
- 閫外傳三略，雲中冀一平。
- 感恩同義激，悵別屢魂驚。
- 直視前旌掣，遙聞後騎鳴。
- 還期方定日，復此出郊迎。

## 拼音

- tian1 xi1 wo3 zong1 meng2 ， yuan2 rong2 fu4 xia4 qing1 。
- duo1 cai2 jian1 jiang1 xiang1 ， bi4 yong3 du2 heng2 xing2 。
- jing1 wei3 cheng1 ren2 jie2 ， wen2 zhang1 zuo4 dai4 ying1 。
- shan1 chuan1 kan4 shi4 zhen4 ， cao3 mu4 xiang3 wei2 bing1 。
- bu2 dai4 he2 bing1 he2 ， you2 fang2 sai1 yue4 ming2 。
- you3 mou2 dang1 xi4 chou3 ， wu2 zhan4 qie3 sui2 mang2 。
- kun3 wai4 chuan2 san1 lüe4 ， yun2 zhong1 ji4 yi4 ping2 。
- gan3 en1 tong2 yi4 ji1 ， chang4 bie2 lü3 hun2 jing1 。
- zhi2 shi4 qian2 jing1 che4 ， yao2 wen2 hou4 qi2 ming2 。
- huan2 qi1 fang1 ding4 ri4 ， fu4 ci3 chu1 jiao1 ying2 。

## 注释

## 译文

## 赏析
