---
id: ma-guang-zu-ying-xiang-song-shen
title: 迎享送神
titlePinyin: ying2 xiang3 song4 shen2
titleSlug: ying-xiang-song-shen
author: 馬光祖
authorPinyin: ma3 guang1 zu3
authorSlug: ma-guang-zu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 長江兮淙淙，踞虎兮蟠龍。
- 秀羣英兮禮樂，覽千古兮焉窮。
- 蹇誰留兮青溪，穆將愉兮壽宮。
- 思至德兮肇蒼姬，避聖嗣兮興句吳。
- 竟長干兮游五湖，燁客星兮隠東廬。
- 坐根石兮定吳都，懷仲父兮秦淮隅。
- 燎赤壁兮偉北圖，憶尚書兮西明居。
- 孝感兮冰魚，鹿苑兮儒書。
- 起烏衣兮見夷吾，運百甓兮恢宏橅。
- 忠孝兮父子，將相兮叔姪。
- 登冶城兮想高世，酌貪泉兮徒西壁。
- 興文兮雷劉，著書兮陶蕭。
- 大節兮霜凜凜，謫仙兮風飄飄。
- 雲龍上下兮東野，桃花流水兮致堯。
- 肆滎陽兮忠憤，相先民兮迢迢。
- 天昌宋兮將有曹，平江南兮斧不膏。
- 德乖崖兮桑本袤，美中丞兮蓉幕高。
- 神明兮待制，忠恕兮膚使。
- 春風兮壽元氣，圖繪兮回天意。
- 出師門兮道與南，建留都兮垂萬世。
- 仗征鉞兮江無波，死封疆兮人知義。
- 采石兮功之奇，紫陽兮道之繼。
- 佐乃翁兮南軒，開厥後兮壹是。
- 澤斯民兮西山，儼元凱兮是似。
- 庀管鑰兮北門，思尚友兮古人。
- 建芳馨兮堂廡，合荃芷兮盈庭。
- 嫋秋風兮桂枝，繚荷屋兮杜衡。
- 薦菊兮寒泉，采藻兮落成。
- 浴蘭湯兮沐華，望美人兮並迎。
- 芳菲菲兮滿堂，靈之來兮如雲。
- 聊逍遥兮容與，集琳琅兮鏘鳴。
- 吉日兮辰良，蕙蒸兮椒漿。
- 元勳兮鉅德，日月兮齊光。
- 介民兮景福，昭昭兮未央。
- 高山兮景行，千秋兮難忘。

## 拼音

- chang2 jiang1 xi1 cong2 cong2 ， ju4 hu3 xi1 pan2 long2 。
- xiu4 qun2 ying1 xi1 li3 le4 ， lan3 qian1 gu3 xi1 yan1 qiong2 。
- jian3 shui2 liu2 xi1 qing1 xi1 ， mu4 jiang1 yu2 xi1 shou4 gong1 。
- si1 zhi4 de2 xi1 zhao4 cang1 ji1 ， bi4 sheng4 si4 xi1 xing1 ju4 wu2 。
- jing4 chang2 gan1 xi1 you2 wu3 hu2 ， ye4 ke4 xing1 xi1 yin3 dong1 lu2 。
- zuo4 gen1 shi2 xi1 ding4 wu2 dou1 ， huai2 zhong4 fu4 xi1 qin2 huai2 yu2 。
- liao2 chi4 bi4 xi1 wei3 bei3 tu2 ， yi4 shang4 shu1 xi1 xi1 ming2 ju1 。
- xiao4 gan3 xi1 bing1 yu2 ， lu4 yuan4 xi1 ru2 shu1 。
- qi3 wu1 yi1 xi1 jian4 yi2 wu2 ， yun4 bai3 pi4 xi1 hui1 hong2 mo2 。
- zhong1 xiao4 xi1 fu4 zi3 ， jiang1 xiang1 xi1 shu1 zhi2 。
- deng1 ye3 cheng2 xi1 xiang3 gao1 shi4 ， zhuo2 tan1 quan2 xi1 tu2 xi1 bi4 。
- xing1 wen2 xi1 lei2 liu2 ， zhu4 shu1 xi1 tao2 xiao1 。
- da4 jie2 xi1 shuang1 lin3 lin3 ， zhe2 xian1 xi1 feng1 piao1 piao1 。
- yun2 long2 shang4 xia4 xi1 dong1 ye3 ， tao2 hua1 liu2 shui3 xi1 zhi4 yao2 。
- si4 xing2 yang2 xi1 zhong1 fen4 ， xiang1 xian1 min2 xi1 tiao2 tiao2 。
- tian1 chang1 song4 xi1 jiang1 you3 cao2 ， ping2 jiang1 nan2 xi1 fu3 bu4 gao1 。
- de2 guai1 ya2 xi1 sang1 ben3 mao4 ， mei3 zhong1 cheng2 xi1 rong2 mu4 gao1 。
- shen2 ming2 xi1 dai4 zhi4 ， zhong1 shu4 xi1 fu1 shi3 。
- chun1 feng1 xi1 shou4 yuan2 qi4 ， tu2 hui4 xi1 hui2 tian1 yi4 。
- chu1 shi1 men2 xi1 dao4 yu3 nan2 ， jian4 liu2 dou1 xi1 chui2 wan4 shi4 。
- zhang4 zheng1 yue4 xi1 jiang1 wu2 bo1 ， si3 feng1 jiang1 xi1 ren2 zhi1 yi4 。
- cai3 shi2 xi1 gong1 zhi1 qi2 ， zi3 yang2 xi1 dao4 zhi1 ji4 。
- zuo3 nai3 weng1 xi1 nan2 xuan1 ， kai1 jue2 hou4 xi1 yi1 shi4 。
- ze2 si1 min2 xi1 xi1 shan1 ， yan3 yuan2 kai3 xi1 shi4 si4 。
- pi3 guan3 yue4 xi1 bei3 men2 ， si1 shang4 you3 xi1 gu3 ren2 。
- jian4 fang1 xin1 xi1 tang2 wu3 ， he2 quan2 zhi3 xi1 ying2 ting2 。
- niao3 qiu1 feng1 xi1 gui4 zhi1 ， liao2 he2 wu1 xi1 du4 heng2 。
- jian4 ju2 xi1 han2 quan2 ， cai3 zao3 xi1 luo4 cheng2 。
- yu4 lan2 tang1 xi1 mu4 hua2 ， wang4 mei3 ren2 xi1 bing4 ying2 。
- fang1 fei1 fei1 xi1 man3 tang2 ， ling2 zhi1 lai2 xi1 ru2 yun2 。
- liao2 xiao1 yao2 xi1 rong2 yu3 ， ji2 lin2 lang2 xi1 qiang1 ming2 。
- ji2 ri4 xi1 chen2 liang2 ， hui4 zheng1 xi1 jiao1 jiang1 。
- yuan2 xun1 xi1 ju4 de2 ， ri4 yue4 xi1 qi2 guang1 。
- jie4 min2 xi1 jing3 fu2 ， zhao1 zhao1 xi1 wei4 yang1 。
- gao1 shan1 xi1 jing3 xing2 ， qian1 qiu1 xi1 nan2 wang4 。

## 注释

## 译文

## 赏析
