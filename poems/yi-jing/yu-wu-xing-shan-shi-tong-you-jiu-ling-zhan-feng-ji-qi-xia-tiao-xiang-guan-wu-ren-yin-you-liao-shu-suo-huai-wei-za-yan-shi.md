---
id: yi-jing-yu-wu-xing-shan-shi-tong-you-jiu-ling-zhan-feng-ji-qi-xia-tiao-xiang-guan-wu-ren-yin-you-liao-shu-suo-huai-wei-za-yan-shi
title: 與無行禪師同遊鷲嶺瞻奉既訖遐眺鄉關無任殷憂聊述所懷爲雜言詩
titlePinyin: yu3 wu2 xing2 shan4 shi1 tong2 you2 jiu4 ling3 zhan1 feng4 ji4 qi4 xia2 tiao4 xiang1 guan1 wu2 ren4 yin1 you1 liao2 shu4 suo3 huai2 wei2 za2 yan2 shi1
titleSlug: yu-wu-xing-shan-shi-tong-you-jiu-ling-zhan-feng-ji-qi-xia-tiao-xiang-guan-wu-ren-yin-you-liao-shu-suo-huai-wei-za-yan-shi
author: 義淨
authorPinyin: yi4 jing4
authorSlug: yi-jing
dynasty: 唐
dynastyPinyin: tang2
dynastySlug: tang
tags: []
---

## 正文

- 觀化祇山頂，流睇古王城。
- 萬載池猶潔，千年苑尚清。
- 髣髴影堅路，摧殘廣脇𡺡。
- 七寶仙臺亡舊跡，四彩天花絕雨聲。
- 聲華日以遠，自恨生何晚。
- 既傷火宅眩中門，還嗟寶渚迷長坂。
- 步陟平郊望，心遊七海上。
- 擾擾三界溺邪津，渾渾萬品亡真匠。
- 唯有能仁獨圓悟，廓塵靜浪開玄路。
- 創逢肌命棄身城，更爲求人崩意樹。
- 持囊畢契戒珠淨，被甲要心忍衣固。
- 三祇不倦陵二車，一足忘勞超九數。
- 定瀲江清沐久結，智劍霜凝斬新霧。
- 無邊大劫無不脩，六時愍生遵六度。
- 度有流光功德收，金河示滅歸常住。
- 鶴林權唱演功周，聖徒往昔傳餘響。
- 龍宮秘典海中探，石室真言山處仰。
- 流教在茲辰，傳芳代有人。
- 沙河雪嶺迷朝徑，巨海鴻崖亂夜津。
- 入萬死，求一生。
- 投針偶穴非同喻，束馬懸車豈等程。
- 不徇今身樂，無祈後代榮。
- 誓捨危軀追勝義，咸希畢契傳燈情。
- 勞歌勿復陳，延眺且周巡。
- 東睇女巒留二迹，西馳鹿苑去三輪。
- 北睨舍城池尚在，南睎尊嶺穴猶存。
- 五峰秀，百池分。
- 粲粲鮮花明四曜，輝輝道樹鏡三春。
- 揚錫指山阿，攜步上祇陀。
- 既覩如來疊衣石，復觀天授迸餘峨。
- 佇靈鎮梵嶽，凝思遍生河。
- 金花逸掌儀前奉，芳蓋陵虛殿後過。
- 旋遶經行砌，目想如神契。
- 迴斯少福澗生津，共會龍華捨塵翳。

## 拼音

- guan1 hua4 qi2 shan1 ding3 ， liu2 di4 gu3 wang2 cheng2 。
- wan4 zai4 chi2 you2 jie2 ， qian1 nian2 yuan4 shang4 qing1 。
- fang3 fu2 ying3 jian1 lu4 ， cui1 can2 guang3 xie2 𡺡。
- qi1 bao3 xian1 tai2 wang2 jiu4 ji4 ， si4 cai3 tian1 hua1 jue2 yu3 sheng1 。
- sheng1 hua2 ri4 yi3 yuan3 ， zi4 hen4 sheng1 he2 wan3 。
- ji4 shang1 huo3 zhai2 xuan4 zhong1 men2 ， huan2 jie1 bao3 zhu3 mi2 chang2 ban3 。
- bu4 zhi4 ping2 jiao1 wang4 ， xin1 you2 qi1 hai3 shang4 。
- rao3 rao3 san1 jie4 ni4 xie2 jin1 ， hun2 hun2 wan4 pin3 wang2 zhen1 jiang4 。
- wei2 you3 neng2 ren2 du2 yuan2 wu4 ， kuo4 chen2 jing4 lang4 kai1 xuan2 lu4 。
- chuang4 feng2 ji1 ming4 qi4 shen1 cheng2 ， geng4 wei2 qiu2 ren2 beng1 yi4 shu4 。
- chi2 nang2 bi4 qi4 jie4 zhu1 jing4 ， bei4 jia3 yao4 xin1 ren3 yi1 gu4 。
- san1 qi2 bu2 juan4 ling2 er4 ju1 ， yi4 zu2 wang4 lao2 chao1 jiu3 shu4 。
- ding4 lian4 jiang1 qing1 mu4 jiu3 jie2 ， zhi4 jian4 shuang1 ning2 zhan3 xin1 wu4 。
- wu2 bian1 da4 jie2 wu2 bu4 xiu1 ， liu4 shi2 min3 sheng1 zun1 liu4 du4 。
- du4 you3 liu2 guang1 gong1 de2 shou1 ， jin1 he2 shi4 mie4 gui1 chang2 zhu4 。
- he4 lin2 quan2 chang4 yan3 gong1 zhou1 ， sheng4 tu2 wang3 xi1 chuan2 yu2 xiang3 。
- long2 gong1 mi4 dian3 hai3 zhong1 tan4 ， shi2 shi4 zhen1 yan2 shan1 chu3 yang3 。
- liu2 jiao4 zai4 zi1 chen2 ， chuan2 fang1 dai4 you3 ren2 。
- sha1 he2 xue3 ling3 mi2 chao2 jing4 ， ju4 hai3 hong2 ya2 luan4 ye4 jin1 。
- ru4 wan4 si3 ， qiu2 yi4 sheng1 。
- tou2 zhen1 ou3 xue2 fei1 tong2 yu4 ， shu4 ma3 xuan2 ju1 qi3 deng3 cheng2 。
- bu2 xun4 jin1 shen1 le4 ， wu2 qi2 hou4 dai4 rong2 。
- shi4 she3 wei1 qu1 zhui1 sheng4 yi4 ， xian2 xi1 bi4 qi4 chuan2 deng1 qing2 。
- lao2 ge1 wu4 fu4 chen2 ， yan2 tiao4 qie3 zhou1 xun2 。
- dong1 di4 nü3 luan2 liu2 er4 ji4 ， xi1 chi2 lu4 yuan4 qu4 san1 lun2 。
- bei3 ni4 she4 cheng2 chi2 shang4 zai4 ， nan2 xi1 zun1 ling3 xue2 you2 cun2 。
- wu3 feng1 xiu4 ， bai3 chi2 fen1 。
- can4 can4 xian1 hua1 ming2 si4 yao4 ， hui1 hui1 dao4 shu4 jing4 san1 chun1 。
- yang2 xi1 zhi3 shan1 a1 ， xie2 bu4 shang4 qi2 tuo2 。
- ji4 du3 ru2 lai2 die2 yi1 shi2 ， fu4 guan1 tian1 shou4 beng4 yu2 e2 。
- zhu4 ling2 zhen4 fan4 yue4 ， ning2 si1 bian4 sheng1 he2 。
- jin1 hua1 yi4 zhang3 yi2 qian2 feng4 ， fang1 gai4 ling2 xu1 dian4 hou4 guo4 。
- xuan2 rao4 jing1 xing2 qi4 ， mu4 xiang3 ru2 shen2 qi4 。
- hui2 si1 shao3 fu2 jian4 sheng1 jin1 ， gong4 hui4 long2 hua2 she3 chen2 yi4 。

## 注释

## 译文

## 赏析
