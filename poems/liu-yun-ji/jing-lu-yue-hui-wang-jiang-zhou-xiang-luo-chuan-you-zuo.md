---
id: liu-yun-ji-jing-lu-yue-hui-wang-jiang-zhou-xiang-luo-chuan-you-zuo
title: 經廬岳回望江州想洛川有作
titlePinyin: jing1 lu2 yue4 hui2 wang4 jiang1 zhou1 xiang3 luo4 chuan1 you3 zuo4
titleSlug: jing-lu-yue-hui-wang-jiang-zhou-xiang-luo-chuan-you-zuo
author: 劉允濟
authorPinyin: liu2 yun3 ji4
authorSlug: liu-yun-ji
dynasty: 唐
dynastyPinyin: tang2
dynastySlug: tang
tags: [] 
---

## 正文

- 龜山帝始營，龍門禹初鑿。
- 出入經變化，俯仰憑寥廓。
- 未若茲山功，連延竝巫霍。
- 東北疏艮象，西南距坤絡。
- 宏阜自鬱盤，高標復迴薄。
- 勢入柴桑渚，陰開彭蠡壑。
- 九江杳無際，七澤紛相錯。
- 雲雨散吳會，風波騰鄬鄀。
- 跡隨造化久，利與乾坤博。
- 肸蠁精氣通，紛綸潛怪作。
- 石渠忽見踐，金房安可託。
- 地入天子都，巖有仙人藥。
- 二門幾迢遰，三宮何儵爚。
- 咫尺窮杳冥，跬步皆恬漠。
- 仙才驚羽翰，幽居靜龍蠖。
- 明牧振雄詞，棣華殊灼灼。
- 盛業匡西夏，深謀贊禹亳。
- 黃雲覆鼎飛，絳氣橫川躍。
- 佐曆符賢運，人期茂天爵。
- 禮樂富垂髫，詩書成舞勺。
- 清輝靖嵒電，利器騰霜鍔。
- 遊聖挹衢尊，鄰畿恭木鐸。
- 巖仞包武侯，波瀾控文若。
- 旋聞刈薪楚，遽覩升葵藿。
- 稷契序揆圖，良平公輔略。
- 重地資出守，英藩諒求瘼。
- 豫章觀偉材，江州訪靈崿。
- 陽岫曉氛氳，陰崖暮蕭索。
- 潛伏屢黥奔，雄飛更鷙搏。
- 驚𤢹透煙霞，騰猿亂枝格。
- 故園有歸夢，他山飛賞樂。
- 帝鄉徒可遊，湟澗終旅泊。
- 景物觀淮海，雲霄望河洛。
- 城闕紫微星，圖書玄扈閣。
- 神功多粉繢，元氣猶斟酌。
- 丞相下南宮，將軍趨北落。
- 橫簪竝附蟬，列鼎俱調鶴。
- 四郊時迷路，五月先投龠。
- 池榭宣瓊管，風花亂珠箔。
- 舊遊勞夢寐，新知無悅樂。
- 天寒欲贈言，歲暮期交約。
- 夜琴清玉柱，秋灰變緹幕。
- 風雲動翰林，宮徵調文籥。
- 言泉激爲浪，思緒飛成繳。
- 千里輝珠璣，五采含丹雘。
- 鐘鼓旋驚鷃，瑾瑜俄抵鵲。
- 竊價慙庸怠，叨聲逾寂莫。
- 長望限南溟，居然翳東郭。

## 拼音

- gui1 shan1 di4 shi3 ying2 ， long2 men2 yu3 chu1 zao2 。
- chu1 ru4 jing1 bian4 hua4 ， fu3 yang3 ping2 liao2 kuo4 。
- wei4 ruo4 zi1 shan1 gong1 ， lian2 yan2 bing4 wu1 huo4 。
- dong1 bei3 shu1 gen4 xiang4 ， xi1 nan2 ju4 kun1 luo4 。
- hong2 fu4 zi4 yu4 pan2 ， gao1 biao1 fu4 hui2 bao2 。
- shi4 ru4 chai2 sang1 zhu3 ， yin1 kai1 peng2 li2 he4 。
- jiu3 jiang1 yao3 wu2 ji4 ， qi1 ze2 fen1 xiang1 cuo4 。
- yun2 yu3 san4 wu2 hui4 ， feng1 bo1 teng2 wei2 ruo4 。
- ji4 sui2 zao4 hua4 jiu3 ， li4 yu3 qian2 kun1 bo2 。
- xi1 xiang3 jing1 qi4 tong1 ， fen1 lun2 qian2 guai4 zuo4 。
- shi2 qu2 hu1 jian4 jian4 ， jin1 fang2 an1 ke3 tuo1 。
- di4 ru4 tian1 zi3 dou1 ， yan2 you3 xian1 ren2 yao4 。
- er4 men2 ji1 tiao2 di4 ， san1 gong1 he2 shu1 yue4 。
- zhi3 chi3 qiong2 yao3 ming2 ， kui3 bu4 jie1 tian2 mo4 。
- xian1 cai2 jing1 yu3 han4 ， you1 ju1 jing4 long2 huo4 。
- ming2 mu4 zhen4 xiong2 ci2 ， di4 hua2 shu1 zhuo2 zhuo2 。
- sheng4 ye4 kuang1 xi1 xia4 ， shen1 mou2 zan4 yu3 bo2 。
- huang2 yun2 fu4 ding3 fei1 ， jiang4 qi4 heng2 chuan1 yue4 。
- zuo3 li4 fu2 xian2 yun4 ， ren2 qi1 mao4 tian1 jue2 。
- li3 le4 fu4 chui2 tiao2 ， shi1 shu1 cheng2 wu3 shao2 。
- qing1 hui1 jing4 yan2 dian4 ， li4 qi4 teng2 shuang1 e4 。
- you2 sheng4 yi4 qu2 zun1 ， lin2 ji1 gong1 mu4 duo2 。
- yan2 ren4 bao1 wu3 hou2 ， bo1 lan2 kong4 wen2 ruo4 。
- xuan2 wen2 yi4 xin1 chu3 ， ju4 du3 sheng1 kui2 huo4 。
- ji4 qi4 xu4 kui2 tu2 ， liang2 ping2 gong1 fu3 lüe4 。
- zhong4 di4 zi1 chu1 shou3 ， ying1 fan1 liang4 qiu2 mo4 。
- yu4 zhang1 guan1 wei3 cai2 ， jiang1 zhou1 fang3 ling2 e4 。
- yang2 xiu4 xiao3 fen1 yun1 ， yin1 ya2 mu4 xiao1 suo3 。
- qian2 fu2 lü3 qing2 ben1 ， xiong2 fei1 geng4 zhi4 bo2 。
- jing1 𤢹 tou4 yan1 xia2 ， teng2 yuan2 luan4 zhi1 ge2 。
- gu4 yuan2 you3 gui1 meng4 ， ta1 shan1 fei1 shang3 le4 。
- di4 xiang1 tu2 ke3 you2 ， huang2 jian4 zhong1 lü3 bo2 。
- jing3 wu4 guan1 huai2 hai3 ， yun2 xiao1 wang4 he2 luo4 。
- cheng2 que4 zi3 wei1 xing1 ， tu2 shu1 xuan2 hu4 ge2 。
- shen2 gong1 duo1 fen3 hui4 ， yuan2 qi4 you2 zhen1 zhuo2 。
- cheng2 xiang4 xia4 nan2 gong1 ， jiang1 jun1 qu1 bei3 luo4 。
- heng2 zan1 bing4 fu4 chan2 ， lie4 ding3 ju4 diao4 he4 。
- si4 jiao1 shi2 mi2 lu4 ， wu3 yue4 xian1 tou2 yue4 。
- chi2 xie4 xuan1 qiong2 guan3 ， feng1 hua1 luan4 zhu1 bo2 。
- jiu4 you2 lao2 meng4 mei4 ， xin1 zhi1 wu2 yue4 le4 。
- tian1 han2 yu4 zeng4 yan2 ， sui4 mu4 qi1 jiao1 yue1 。
- ye4 qin2 qing1 yu4 zhu4 ， qiu1 hui1 bian4 ti2 mu4 。
- feng1 yun2 dong4 han4 lin2 ， gong1 zhi3 diao4 wen2 yue4 。
- yan2 quan2 ji1 wei2 lang4 ， si1 xu4 fei1 cheng2 jiao3 。
- qian1 li3 hui1 zhu1 ji1 ， wu3 cai3 han2 dan1 huo4 。
- zhong1 gu3 xuan2 jing1 yan4 ， jin3 yu2 e2 di3 que4 。
- qie4 jia4 can2 yong1 dai4 ， dao1 sheng1 yu2 ji4 mo4 。
- chang2 wang4 xian4 nan2 ming2 ， ju1 ran2 yi4 dong1 guo1 。

## 注释

## 译文

## 赏析
