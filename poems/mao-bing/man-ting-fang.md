---
id: mao-bing-man-ting-fang
title: 满庭芳
titlePinyin: man3 ting2 fang1
titleSlug: man-ting-fang
author: 毛并
authorPinyin: mao2 bing4
authorSlug: mao-bing
dynasty: 宋
dynastyPinyin: song4
dynastySlug: song
tags: []
---

## 正文

- 世事难穷，人生无定，偶然蓬转萍浮。
- 为谁教我，从宦到东州。
- 还似翩翩海燕，乘春至、归及凉秋。
- 回头笑，浑家数口，又泛五湖舟。
- 悠悠。
- 当此去，黄童白叟，莫漫相留。
- 但溪山好处，深负重游。
- 珍重诸公送我，临岐泪、欲语先流。
- 应须记，从今风月，相忆在南楼。

## 拼音

- shi4 shi4 nan2 qiong2 ， ren2 sheng1 wu2 ding4 ， ou3 ran2 peng2 zhuan3 ping2 fu2 。
- wei4 shui2 jiao4 wo3 ， cong2 huan4 dao4 dong1 zhou1 。
- hai2 si4 pian1 pian1 hai3 yan4 ， cheng2 chun1 zhi4 、 gui1 ji2 liang2 qiu1 。
- hui2 tou2 xiao4 ， hun2 jia1 shu4 kou3 ， you4 fan4 wu3 hu2 zhou1 。
- you1 you1 。
- dang1 ci3 qu4 ， huang2 tong2 bai2 sou3 ， mo4 man4 xiang1 liu2 。
- dan4 xi1 shan1 hao3 chu4 ， shen1 fu4 chong2 you2 。
- zhen1 zhong4 zhu1 gong1 song4 wo3 ， lin2 qi2 lei4 、 yu4 yu3 xian1 liu2 。
- ying4 xu1 ji4 ， cong2 jin1 feng1 yue4 ， xiang1 yi4 zai4 nan2 lou2 。

## 注释

## 译文

## 赏析
