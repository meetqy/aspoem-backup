---
id: ni-cheng-nian-nu-jiao
title: 念奴娇
titlePinyin: nian4 nu2 jiao1
titleSlug: nian-nu-jiao
author: 倪偁
authorPinyin: ni2 cheng1
authorSlug: ni-cheng
dynasty: 宋
dynastyPinyin: song4
dynastySlug: song
tags: []
---

## 正文

- 素秋向晚，正洞庭木落，疏林凋绿。
- 惟有岩前双桂树，翠叶香浮金粟。
- 皓月飞来，徘徊树杪，光射林间屋。
- 夜深人静，好风忽起庭竹。
- 俄顷万籁号鸣，清寒疑乍，听高岩悬瀑。
- 起看碧天澄似洗，应费明河千斛。
- 细酌鹅黄，宴搜奇句，逸气凌鸿鹄。
- 浩歌归去，却愁踏碎琼玉。

## 拼音

- su4 qiu1 xiang4 wan3 ， zheng4 dong4 ting2 mu4 luo4 ， shu1 lin2 diao1 lü4 。
- wei2 you3 yan2 qian2 shuang1 gui4 shu4 ， cui4 ye4 xiang1 fu2 jin1 su4 。
- hao4 yue4 fei1 lai2 ， pai2 huai2 shu4 miao3 ， guang1 she4 lin2 jian1 wu1 。
- ye4 shen1 ren2 jing4 ， hao3 feng1 hu1 qi3 ting2 zhu2 。
- e2 qing3 wan4 lai4 hao4 ming2 ， qing1 han2 yi2 zha4 ， ting1 gao1 yan2 xuan2 pu4 。
- qi3 kan4 bi4 tian1 cheng2 si4 xi3 ， ying4 fei4 ming2 he2 qian1 hu2 。
- xi4 zhuo2 e2 huang2 ， yan4 sou1 qi2 ju4 ， yi4 qi4 ling2 hong2 hu2 。
- hao4 ge1 gui1 qu4 ， que4 chou2 ta4 sui4 qiong2 yu4 。

## 注释

## 译文

## 赏析
