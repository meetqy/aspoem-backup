---
id: li-han-meng-qiu
title: 蒙求
titlePinyin: meng2 qiu2
titleSlug: meng-qiu
author: 李瀚
authorPinyin: li3 han4
authorSlug: li-han
dynasty: 唐
dynastyPinyin: tang2
dynastySlug: tang
tags: [] 
---

## 正文

- 王戎簡要，裴楷清通。
- 孔明臥龍，呂望非熊。
- 楊震關西，丁寬易東。
- 謝安高潔，王導公忠。
- 匡衡鑿壁，孫敬閉戶。
- 郅都蒼鷹，寧成乳虎。
- 周嵩狼抗，梁冀跋扈。
- 郗超䫇參，王珣短簿。
- 伏波標柱，博望尋河。
- 李陵初詩，田橫感歌。
- 武仲不休，士衡患多。
- 桓譚非讖，王商止訛。
- 嵇呂命駕，程孔傾蓋。
- 劇孟一敵，周處三害。
- 胡廣補闕，袁安倚賴。
- 黃霸政殊，梁習治最。
- 墨子悲絲，楊朱泣岐。
- 朱博烏集，蕭芝雉隨。
- 杜后生齒，靈王出髭。
- 賈誼忌鵩，莊周畏犧。
- 燕昭築臺，鄭莊置驛。
- 瓘靖二妙，岳湛連璧。
- 郄詵一枝，戴馮重席。
- 鄒陽長裾，王符逢掖。
- 鳴鶴日下，士龍雲間。
- 晉宣狼顧，漢祖龍顏。
- 鮑靚記井，羊祜識環。
- 仲容青雲，叔夜玉山。
- 毛義捧檄，子路負米。
- 江革忠孝，王覽友弟。
- 蕭何定律，叔孫制禮。
- 葛豐刺舉，息躬歷詆。
- 管寧割席，和嶠專車。
- 時苗留犢，羊續懸魚。
- 樊噲排闥，辛毘引裾。
- 孫楚漱石，郝隆曬書。
- 枚臯詣闕，充國自贊。
- 王衍風鑑，許劭月旦。
- 賀循儒宗，孫綽才冠。
- 太叔辨洽，摯仲辭翰。
- 山濤識量，毛玠公方。
- 袁盎却座，衛瓘撫牀。
- 于公高門，曹參趣裝。
- 庶女振風，鄒衍降霜。
- 范丹生塵，晏嬰脫粟。
- 詰汾興魏，鼈靈王蜀。
- 不疑誣金，卞和泣玉。
- 檀卿沐猴，謝尚鴝鵒。
- 泰初日月，季野陽秋。
- 荀陳德星，李郭仙舟。
- 王忳繡被，張氏銅鉤。
- 丁公遽戮，雍齒先侯。
- 陳雷膠漆，范張雞黍。
- 周侯山嶷，會稽霞舉。
- 季布一諾，阮瞻三語。
- 郭文游山，袁宏泊渚。
- 黃琬對日，秦宓論天。
- 孟軻養素，揚雄草玄。
- 向秀聞笛，伯牙絕弦。
- 郭槐自屈，南郡猶憐。
- 魯恭馴雉，宋均去獸。
- 廣客蛇影，殷師牛鬬。
- 元禮模楷，季彥領袖。
- 魯褒錢神，崔烈銅臭。
- 梁竦廟食，趙溫雄飛。
- 枚乘蒲輪，鄭均白衣。
- 陵母伏劒，軻親斷機。
- 齊后破環，謝女解圍。
- 鑿齒尺牘，荀勗音律。
- 胡威推縑，陸績懷橘。
- 羅含吞鳥，江淹夢筆。
- 李廞清貞，劉驎高率。
- 蔣詡三徑，許由一瓢。
- 楊僕移關，杜預建橋。
- 壽王議鼎，杜林駮堯。
- 西施捧心，孫壽折腰。
- 靈輒扶輪，魏顆結草。
- 逸少傾寫，平子絕倒。
- 澹臺毀璧，子罕辭寶。
- 東平爲善，司馬稱好。
- 公超霧市，魯般雲梯。
- 田單火牛，江逌爇雞。
- 蔡裔殞盜，張遼止啼。
- 陳平多轍，李廣成蹊。
- 陳遵投轄，山簡倒載。
- 淵客泣珠，交甫解佩。
- 龔勝不屈，孫寶自劾。
- 呂安題鳳，子猷訪戴。
- 董宣彊項，翟璜直言。
- 紀昌貫蝨，養由號猨。
- 馮衍歸里，張昭塞門。
- 蘇韶鬼靈，盧充幽婚。
- 震畏四知，秉去三惑。
- 柳下直道，叔敖陰德。
- 張湯巧詆，杜周深刻。
- 三王尹京，二鮑糾慝。
- 孫康映雪，車胤聚螢。
- 李充四部，井春五經。
- 谷永筆札，顧愷丹青。
- 戴逵破琴，謝敷應星。
- 阮宣杖頭，畢卓甕下。
- 文伯羞鼈，孟宗寄鮓。
- 史丹青蒲，張湛白馬。
- 隱之感鄰，王修輟社。
- 阮放八雋，江臮四凶。
- 華歆忤旨，陳羣蹙容。
- 王濬懸刀，丁固生松。
- 姜維膽斗，盧植音鐘。
- 桓溫奇骨，鄧艾大志。
- 楊修捷對，羅友默記。
- 杜康造酒，蒼頡制字。
- 樗里智囊，邊韶經笥。
- 滕公佳城，王果石崖。
- 買妻恥醮，澤室犯齋。
- 馬后大練，孟光荆釵。
- 顏叔秉燭，宋弘不諧。
- 鄧通銅山，郭況金穴。
- 秦彭攀轅，侯霸臥轍。
- 淳于炙輠，彥國吐屑。
- 太真玉臺，武子金埓。
- 巫馬戴星，宓賤彈琴。
- 郝廉留錢，雷義送金。
- 逢萌挂冠，胡昭投簪。
- 王喬雙鳧，華佗五禽。
- 程邈隸書，史籀大篆。
- 王承魚盜，丙吉牛喘。
- 賈琮褰帷，郭賀露冕。
- 馮媛當熊，班女辭輦。
- 王充閱市，董生下帷。
- 平叔傅粉，弘治凝脂。
- 楊生黃雀，毛子白龜。
- 宿瘤采桑，漆室憂葵。
- 韋賢滿籯，夏侯拾芥。
- 阮簡曠達，袁耽俊邁。
- 蘇武持節，鄭衆不拜。
- 郭巨將坑，董永自賣。
- 仲連蹈海，范蠡泛湖。
- 文寶緝柳，溫舒截蒲。
- 伯道無兒，嵇紹不孤。
- 綠珠墜樓，文君當壚。
- 伊尹負鼎，甯戚叩角。
- 趙壹坎壈，顏駟蹇剝。
- 龔遂勸農，文翁興學。
- 晏御揚揚，五鹿嶽嶽。
- 蕭珠結綬，王貢彈冠。
- 龐統展驥，仇覽栖鷹。
- 葛亮顧廬，韓信升壇。
- 王褒柏慘，閔損衣單。
- 蒙恬製筆，蔡倫造紙。
- 孔伋緼袍，祭遵布被。
- 周公握髮，蔡邕倒屣。
- 王敦傾室，紀瞻出妓。
- 暴勝持斧，張綱埋輪。
- 靈運曲笠，林宗折巾。
- 屈原澤畔，漁父江濱。
- 魏勃埽門，潘岳望塵。
- 京房推律，翼奉觀性。
- 甘寧奢侈，陸凱貴盛。
- 干木富義，於陵辭聘。
- 元凱傳癖，伯英草聖。
- 馮異大樹，千秋小車。
- 漂母進食，孫鍾設瓜。
- 壺公謫天，薊訓歷家。
- 劉玄刮席，晉惠聞蟆。
- 伊籍一拜，酈生長揖。
- 馬安四至，應璩三入。
- 郭解借交，朱家脫急。
- 虞延剋期，盛吉垂泣。
- 豫讓吞炭，鉏麑觸槐。
- 阮孚蠟屐，祖約好財。
- 初平起石，左慈擲杯。
- 武陵桃源，劉阮天台。
- 王儉墜車，褚淵落水。
- 季倫錦障，春申珠履。
- 甄后出拜，劉楨平視。
- 胡嬪爭摴，晉武傷指。
- 石慶數馬，孔光溫樹。
- 翟湯隱操，許詢勝具。
- 優旃滑稽，落下曆數。
- 曼容自免，子平畢娶。
- 師曠清耳，離婁明目。
- 仲文照鏡，臨江折軸。
- 欒巴噀酒，偃師舞木。
- 德潤傭書，君平賣卜。
- 叔寶玉潤，彥輔冰清。
- 衛后髮鬒，飛燕體輕。
- 玄石沈湎，劉伶解酲。
- 趙勝謝躄，楚莊絕纓。
- 惡來多力，飛廉善走。
- 趙孟疵面，田駢天口。
- 張憑理窟，裴頠談藪。
- 仲宣獨步，子建八斗。
- 廣漢鉤距，弘羊心計。
- 衛青拜幕，去病辭第。
- 酈寄賣友，紀信詐帝。
- 濟叔不癡，周兄無慧。
- 虞卿擔簦，蘇章負笈。
- 南風擲孕，商受斮涉。
- 廣德從橋，君章拒獵。
- 應奉五行，安世三篋。
- 相如題柱，終軍棄繻。
- 孫晨槀席，原憲桑樞。
- 端木辭金，鍾離委珠。
- 季札挂劒，徐穉致芻。
- 朱雲折檻，申屠斷鞅。
- 衛玠羊車，王恭鶴氅。
- 管仲隨馬，蒼舒稱象。
- 丁蘭刻木，伯瑜泣杖。
- 陳逵豪爽，田方簡傲。
- 黃向訪主，陳寔遺盜。
- 龐儉鑿井，陰方祀竈。
- 韓壽竊香，王濛市帽。
- 句踐投醪，陸抗嘗藥。
- 孔愉放龜，張顥墮鵲。
- 田豫儉素，李恂清約。
- 義縱攻剽，周陽暴虐。
- 孟陽擲瓦，賈氏如臯。
- 顏回簞瓢，仲蔚蓬蒿。
- 糜竺收資，桓景登高。
- 雷煥送劒，呂虔佩刀。
- 老萊斑衣，黃香扇枕。
- 王祥守奈，蔡順分椹。
- 淮南食時，左思十稔。
- 劉惔傾釀，孝伯痛飲。
- 女媧補天，長房縮地。
- 季珪士首，長孺國器。
- 陸玩無人，賈詡非次。
- 何晏神伏，郭奕心醉。
- 常林帶經，高鳳漂麥。
- 孟嘉落帽，庾凱墮幘。
- 龍逢板出，張華台坼。
- 董奉活燮，扁鵲起虢。
- 寇恂借一，何武去思。
- 韓子孤憤，梁鴻五噫。
- 蔡琰辨琴，王粲覆棊。
- 西門投巫，何謙焚祠。
- 孟嘗還珠，劉昆反火。
- 姜肱共被，孔融讓果。
- 端康相代，亮陟隔坐。
- 趙倫鶹怪，梁孝牛禍。
- 桓典避馬，王尊叱馭。
- 鼂錯峭直，趙禹廉倨。
- 亮遺巾幗，備失匕箸。
- 張翰適意，陶潛歸去。
- 魏儲南館，漢相東閣。
- 楚元置醴，陳蕃下榻。
- 廣利泉湧，王霸冰合。
- 孔融坐滿，鄭崇門雜。
- 張堪折轅，周鎮漏船。
- 郭伋竹馬，劉寬蒲鞭。
- 許史侯盛，韋平相延。
- 雍伯種玉，黃尋飛錢。
- 王允千里，黃憲萬頃。
- 虞𩦎才望，戴淵鋒穎。
- 史魚黜殯，子囊城郢。
- 戴封積薪，耿恭拜井。
- 汲黯開倉，馮驩折券。
- 齊景駟千，何曾食萬。
- 顧榮錫炙，田文比飯。
- 稚珪蛙鳴，彥倫鶴怨。
- 廉頗負荆，須賈擢髮。
- 孔翊絕書，申嘉私謁。
- 淵明把菊，真長望月。
- 子房取履，釋之結韤。
- 郭丹約關，祖逖誓江。
- 賈逵問事，許慎無雙。
- 婁敬和親，白起坑降。
- 蕭史鳳臺，宋宗雞窗。
- 王陽囊衣，馬援薏苡。
- 劉整交質，五倫十起。
- 張敞畫眉，謝鯤折齒。
- 盛彥感螬，姜詩躍鯉。
- 宗資主諾，成瑨坐嘯。
- 伯成辭耕，嚴陵去釣。
- 董遇三餘，譙周獨笑。
- 將閭仰天，王凌呼廟。
- 二疏散金，陸賈分橐。
- 慈明八龍，禰衡一鶚。
- 不占隕車，子雲投閣。
- 魏舒堂堂，周舍諤諤。
- 無鹽如漆，姑射若冰。
- 邾子投火，王思怒蠅。
- 符朗皁白，易牙淄澠。
- 周勃織薄，灌嬰販繒。
- 馬良白眉，阮籍青眼。
- 黥布開關，張良燒棧。
- 陳遺飯感，陶侃酒限。
- 楚昭萍實，束皙竹簡。
- 曼倩三冬，陳思七步。
- 劉寵一錢，廉范五袴。
- 氾毓字孤，郗鑒吐哺。
- 苟弟轉酷，嚴母埽墓。
- 洪喬擲水，陳泰挂壁。
- 王述忿狷，荀粲惑溺。
- 宋女愈謹，敬姜猶績。
- 鮑照篇翰，陳琳書檄。
- 浩浩萬古，不可備甄。
- 芟繁摭華，爾曹勉旃。

## 拼音

- wang2 rong2 jian3 yao4 ， pei2 kai3 qing1 tong1 。
- kong3 ming2 wo4 long2 ， lü3 wang4 fei1 xiong2 。
- yang2 zhen4 guan1 xi1 ， ding1 kuan1 yi4 dong1 。
- xie4 an1 gao1 jie2 ， wang2 dao3 gong1 zhong1 。
- kuang1 heng2 zao2 bi4 ， sun1 jing4 bi4 hu4 。
- zhi4 dou1 cang1 ying1 ， ning2 cheng2 ru3 hu3 。
- zhou1 song1 lang2 kang4 ， liang2 ji4 ba2 hu4 。
- chi1 chao1 䫇 can1 ， wang2 xun2 duan3 bo2 。
- fu2 bo1 biao1 zhu4 ， bo2 wang4 xun2 he2 。
- li3 ling2 chu1 shi1 ， tian2 heng2 gan3 ge1 。
- wu3 zhong4 bu4 xiu1 ， shi4 heng2 huan4 duo1 。
- huan2 tan2 fei1 chen4 ， wang2 shang1 zhi3 e2 。
- ji1 lü3 ming4 jia4 ， cheng2 kong3 qing1 gai4 。
- ju4 meng4 yi4 di2 ， zhou1 chu3 san1 hai4 。
- hu2 guang3 bu3 que4 ， yuan2 an1 yi3 lai4 。
- huang2 ba4 zheng4 shu1 ， liang2 xi2 zhi4 zui4 。
- mo4 zi3 bei1 si1 ， yang2 zhu1 qi4 qi2 。
- zhu1 bo2 wu1 ji2 ， xiao1 zhi1 zhi4 sui2 。
- du4 hou4 sheng1 chi3 ， ling2 wang2 chu1 zi1 。
- jia3 yi4 ji4 fu2 ， zhuang1 zhou1 wei4 xi1 。
- yan4 zhao1 zhu4 tai2 ， zheng4 zhuang1 zhi4 yi4 。
- guan4 jing4 er4 miao4 ， yue4 zhan4 lian2 bi4 。
- xi4 shen1 yi4 zhi1 ， dai4 feng2 zhong4 xi2 。
- zou1 yang2 chang2 ju1 ， wang2 fu2 feng2 ye4 。
- ming2 he4 ri4 xia4 ， shi4 long2 yun2 jian4 。
- jin4 xuan1 lang2 gu4 ， han4 zu3 long2 yan2 。
- bao4 jing4 ji4 jing3 ， yang2 hu4 shi2 huan2 。
- zhong4 rong2 qing1 yun2 ， shu1 ye4 yu4 shan1 。
- mao2 yi4 peng3 xi2 ， zi3 lu4 fu4 mi3 。
- jiang1 ge2 zhong1 xiao4 ， wang2 lan3 you3 di4 。
- xiao1 he2 ding4 lü4 ， shu1 sun1 zhi4 li3 。
- ge3 feng1 ci4 ju3 ， xi1 gong1 li4 di3 。
- guan3 ning2 ge1 xi2 ， he2 jiao4 zhuan1 ju1 。
- shi2 miao2 liu2 du2 ， yang2 xu4 xuan2 yu2 。
- fan2 kuai4 pai2 ta4 ， xin1 pi2 yin3 ju1 。
- sun1 chu3 shu4 shi2 ， hao3 long2 shai4 shu1 。
- mei2 gao1 yi4 que4 ， chong1 guo2 zi4 zan4 。
- wang2 yan3 feng1 jian4 ， xu1 shao4 yue4 dan4 。
- he4 xun2 ru2 zong1 ， sun1 chuo4 cai2 guan1 。
- tai4 shu1 bian4 qia4 ， zhi4 zhong4 ci2 han4 。
- shan1 tao1 shi2 liang2 ， mao2 jie4 gong1 fang1 。
- yuan2 ang4 que4 zuo4 ， wei4 guan4 fu3 chuang2 。
- yu2 gong1 gao1 men2 ， cao2 can1 qu4 zhuang1 。
- shu4 nü3 zhen4 feng1 ， zou1 yan3 jiang4 shuang1 。
- fan4 dan1 sheng1 chen2 ， yan4 ying1 tuo1 su4 。
- jie2 fen2 xing1 wei4 ， bie1 ling2 wang2 shu3 。
- bu4 yi2 wu1 jin1 ， bian4 he2 qi4 yu4 。
- tan2 qing1 mu4 hou2 ， xie4 shang4 qu2 yu4 。
- tai4 chu1 ri4 yue4 ， ji4 ye3 yang2 qiu1 。
- xun2 chen2 de2 xing1 ， li3 guo1 xian1 zhou1 。
- wang2 tun2 xiu4 bei4 ， zhang1 shi4 tong2 gou1 。
- ding1 gong1 ju4 lu4 ， yong1 chi3 xian1 hou2 。
- chen2 lei2 jiao1 qi1 ， fan4 zhang1 ji1 shu3 。
- zhou1 hou2 shan1 yi2 ， hui4 ji1 xia2 ju3 。
- ji4 bu4 yi2 nuo4 ， ruan3 zhan1 san1 yu3 。
- guo1 wen2 you2 shan1 ， yuan2 hong2 bo2 zhu3 。
- huang2 wan3 dui4 ri4 ， qin2 mi4 lun4 tian1 。
- meng4 ke1 yang3 su4 ， yang2 xiong2 cao3 xuan2 。
- xiang4 xiu4 wen2 di2 ， bo2 ya2 jue2 xian2 。
- guo1 huai2 zi4 qu1 ， nan2 jun4 you2 lian2 。
- lu3 gong1 xun4 zhi4 ， song4 jun1 qu4 shou4 。
- guang3 ke4 she2 ying3 ， yin1 shi1 niu2 dou4 。
- yuan2 li3 mo2 kai3 ， ji4 yan4 ling3 xiu4 。
- lu3 bao1 qian2 shen2 ， cui1 lie4 tong2 chou4 。
- liang2 song3 miao4 shi2 ， zhao4 wen1 xiong2 fei1 。
- mei2 cheng2 pu2 lun2 ， zheng4 jun1 bai2 yi1 。
- ling2 mu3 fu2 jian4 ， ke1 qin1 duan4 ji1 。
- qi2 hou4 po4 huan2 ， xie4 nü3 jie3 wei2 。
- zao2 chi3 chi3 du2 ， xun2 xu4 yin1 lü4 。
- hu2 wei1 tui1 jian1 ， lu4 ji4 huai2 ju2 。
- luo2 han2 tun1 niao3 ， jiang1 yan1 meng4 bi3 。
- li3 xin1 qing1 zhen1 ， liu2 lin2 gao1 lü4 。
- jiang3 xu3 san1 jing4 ， xu1 you2 yi4 piao2 。
- yang2 pu2 yi2 guan1 ， du4 yu4 jian4 qiao2 。
- shou4 wang2 yi4 ding3 ， du4 lin2 bo2 yao2 。
- xi1 shi1 peng3 xin1 ， sun1 shou4 zhe2 yao1 。
- ling2 zhe2 fu2 lun2 ， wei4 ke1 jie2 cao3 。
- yi4 shao3 qing1 xie3 ， ping2 zi0 jue2 dao3 。
- dan4 tai2 hui3 bi4 ， zi3 han3 ci2 bao3 。
- dong1 ping2 wei2 shan4 ， si1 ma3 cheng1 hao3 。
- gong1 chao1 wu4 shi4 ， lu3 ban1 yun2 ti1 。
- tian2 dan1 huo3 niu2 ， jiang1 you1 ruo4 ji1 。
- cai4 yi4 yun3 dao4 ， zhang1 liao2 zhi3 ti2 。
- chen2 ping2 duo1 zhe2 ， li3 guang3 cheng2 qi1 。
- chen2 zun1 tou2 xia2 ， shan1 jian3 dao3 zai4 。
- yuan1 ke4 qi4 zhu1 ， jiao1 fu3 jie3 pei4 。
- gong1 sheng4 bu4 qu1 ， sun1 bao3 zi4 he2 。
- lü3 an1 ti2 feng4 ， zi3 you2 fang3 dai4 。
- dong3 xuan1 qiang2 xiang4 ， zhai2 huang2 zhi2 yan2 。
- ji4 chang1 guan4 shi1 ， yang3 you2 hao4 yuan2 。
- feng2 yan3 gui1 li3 ， zhang1 zhao1 sai1 men2 。
- su1 shao2 gui3 ling2 ， lu2 chong1 you1 hun1 。
- zhen4 wei4 si4 zhi1 ， bing3 qu4 san1 huo4 。
- liu3 xia4 zhi2 dao4 ， shu1 ao2 yin1 de2 。
- zhang1 tang1 qiao3 di3 ， du4 zhou1 shen1 ke4 。
- san1 wang2 yin3 jing1 ， er4 bao4 jiu1 te4 。
- sun1 kang1 ying4 xue3 ， ju1 yin4 ju4 ying2 。
- li3 chong1 si4 bu4 ， jing3 chun1 wu3 jing1 。
- gu3 yong3 bi3 zha2 ， gu4 kai3 dan1 qing1 。
- dai4 kui2 po4 qin2 ， xie4 fu1 ying1 xing1 。
- ruan3 xuan1 zhang4 tou2 ， bi4 zhuo2 weng4 xia4 。
- wen2 bo2 xiu1 bie1 ， meng4 zong1 ji4 zha3 。
- shi3 dan1 qing1 pu2 ， zhang1 zhan4 bai2 ma3 。
- yin3 zhi1 gan3 lin2 ， wang2 xiu1 chuo4 she4 。
- ruan3 fang4 ba1 jun4 ， jiang1 ji4 si4 xiong1 。
- hua2 xin1 wu3 zhi3 ， chen2 qun2 cu4 rong2 。
- wang2 jun4 xuan2 dao1 ， ding1 gu4 sheng1 song1 。
- jiang1 wei2 dan3 dou4 ， lu2 zhi2 yin1 zhong1 。
- huan2 wen1 qi2 gu3 ， deng4 ai4 da4 zhi4 。
- yang2 xiu1 jie2 dui4 ， luo2 you3 mo4 ji4 。
- du4 kang1 zao4 jiu3 ， cang1 jie2 zhi4 zi4 。
- chu1 li3 zhi4 nang2 ， bian1 shao2 jing1 si4 。
- teng2 gong1 jia1 cheng2 ， wang2 guo3 shi2 ya2 。
- mai3 qi1 chi3 jiao4 ， ze2 shi4 fan4 zhai1 。
- ma3 hou4 da4 lian4 ， meng4 guang1 jing1 chai1 。
- yan2 shu1 bing3 zhu2 ， song4 hong2 bu4 xie2 。
- deng4 tong1 tong2 shan1 ， guo1 kuang4 jin1 xue2 。
- qin2 peng2 pan1 yuan2 ， hou2 ba4 wo4 zhe2 。
- chun2 yu2 zhi4 guo3 ， yan4 guo2 tu3 xie4 。
- tai4 zhen1 yu4 tai2 ， wu3 zi3 jin1 lie4 。
- wu1 ma3 dai4 xing1 ， mi4 jian4 dan4 qin2 。
- hao3 lian2 liu2 qian2 ， lei2 yi4 song4 jin1 。
- feng2 meng2 gua4 guan1 ， hu2 zhao1 tou2 zan1 。
- wang2 qiao2 shuang1 fu2 ， hua2 tuo2 wu3 qin2 。
- cheng2 miao3 li4 shu1 ， shi3 zhou4 da4 zhuan4 。
- wang2 cheng2 yu2 dao4 ， bing3 ji2 niu2 chuan3 。
- jia3 cong2 qian1 wei2 ， guo1 he4 lu4 mian3 。
- feng2 yuan4 dang1 xiong2 ， ban1 nü3 ci2 nian3 。
- wang2 chong1 yue4 shi4 ， dong3 sheng1 xia4 wei2 。
- ping2 shu1 fu4 fen3 ， hong2 zhi4 ning2 zhi1 。
- yang2 sheng1 huang2 que4 ， mao2 zi0 bai2 gui1 。
- su4 liu2 cai3 sang1 ， qi1 shi4 you1 kui2 。
- wei2 xian2 man3 ying2 ， xia4 hou2 shi2 jie4 。
- ruan3 jian3 kuang4 da2 ， yuan2 dan1 jun4 mai4 。
- su1 wu3 chi2 jie2 ， zheng4 zhong4 bu2 bai4 。
- guo1 ju4 jiang1 keng1 ， dong3 yong3 zi4 mai4 。
- zhong4 lian2 dao3 hai3 ， fan4 li3 fan4 hu2 。
- wen2 bao3 ji2 liu3 ， wen1 shu1 jie2 pu2 。
- bo2 dao4 wu2 er2 ， ji1 shao4 bu4 gu1 。
- lü4 zhu1 zhui4 lou2 ， wen2 jun1 dang1 lu2 。
- yi1 yin3 fu4 ding3 ， ning2 qi1 kou4 jiao3 。
- zhao4 yi1 kan3 lan3 ， yan2 si4 jian3 bao1 。
- gong1 sui4 quan4 nong2 ， wen2 weng1 xing1 xue2 。
- yan4 yu4 yang2 yang2 ， wu3 lu4 yue4 yue4 。
- xiao1 zhu1 jie2 shou4 ， wang2 gong4 dan4 guan1 。
- pang2 tong3 zhan3 ji4 ， chou2 lan3 qi1 ying1 。
- ge3 liang4 gu4 lu2 ， han2 xin4 sheng1 tan2 。
- wang2 bao1 bai3 can3 ， min3 sun3 yi1 dan1 。
- meng2 tian2 zhi4 bi3 ， cai4 lun2 zao4 zhi3 。
- kong3 ji2 yun4 pao2 ， ji4 zun1 bu4 bei4 。
- zhou1 gong1 wo4 fa4 ， cai4 yong1 dao3 xi3 。
- wang2 dun1 qing1 shi4 ， ji4 zhan1 chu1 ji4 。
- bao4 sheng4 chi2 fu3 ， zhang1 gang1 mai2 lun2 。
- ling2 yun4 qu3 li4 ， lin2 zong1 zhe2 jin1 。
- qu1 yuan2 ze2 pan4 ， yu2 fu4 jiang1 bin1 。
- wei4 bo2 sao4 men2 ， pan1 yue4 wang4 chen2 。
- jing1 fang2 tui1 lü4 ， yi4 feng4 guan1 xing4 。
- gan1 ning2 she1 chi3 ， lu4 kai3 gui4 sheng4 。
- gan1 mu4 fu4 yi4 ， wu1 ling2 ci2 pin4 。
- yuan2 kai3 chuan2 pi3 ， bo2 ying1 cao3 sheng4 。
- feng2 yi4 da4 shu4 ， qian1 qiu1 xiao3 ju1 。
- piao1 mu3 jin4 shi2 ， sun1 zhong1 she4 gua1 。
- hu2 gong1 zhe2 tian1 ， ji4 xun4 li4 jia1 。
- liu2 xuan2 gua1 xi2 ， jin4 hui4 wen2 ma0 。
- yi1 ji2 yi2 bai4 ， li4 sheng1 chang2 yi1 。
- ma3 an1 si4 zhi4 ， ying1 qu2 san1 ru4 。
- guo1 jie3 jie4 jiao1 ， zhu1 jia1 tuo1 ji2 。
- yu2 yan2 kei1 qi1 ， sheng4 ji2 chui2 qi4 。
- yu4 rang4 tun1 tan4 ， chu2 ni2 chu4 huai2 。
- ruan3 fu2 la4 ji1 ， zu3 yue1 hao3 cai2 。
- chu1 ping2 qi3 shi2 ， zuo3 ci2 zhi4 bei1 。
- wu3 ling2 tao2 yuan2 ， liu2 ruan3 tian1 tai2 。
- wang2 jian3 zhui4 ju1 ， chu3 yuan1 luo4 shui3 。
- ji4 lun2 jin3 zhang4 ， chun1 shen1 zhu1 lü3 。
- zhen1 hou4 chu1 bai4 ， liu2 zhen1 ping2 shi4 。
- hu2 pin2 zheng1 chu1 ， jin4 wu3 shang1 zhi3 。
- shi2 qing4 shu4 ma3 ， kong3 guang1 wen1 shu4 。
- zhai2 tang1 yin3 cao1 ， xu1 xun2 sheng4 ju4 。
- you1 zhan1 hua2 ji1 ， luo4 xia4 li4 shu4 。
- man4 rong2 zi4 mian3 ， zi3 ping2 bi4 qu3 。
- shi1 kuang4 qing1 er3 ， li2 lou2 ming2 mu4 。
- zhong4 wen2 zhao4 jing4 ， lin2 jiang1 zhe2 zhou2 。
- luan2 ba1 xun4 jiu3 ， yan3 shi1 wu3 mu4 。
- de2 run4 yong1 shu1 ， jun1 ping2 mai4 bu3 。
- shu1 bao3 yu4 run4 ， yan4 fu3 bing1 qing1 。
- wei4 hou4 fa4 zhen3 ， fei1 yan4 ti3 qing1 。
- xuan2 shi2 shen3 mian3 ， liu2 ling2 jie3 cheng2 。
- zhao4 sheng4 xie4 bi4 ， chu3 zhuang1 jue2 ying1 。
- e4 lai2 duo1 li4 ， fei1 lian2 shan4 zou3 。
- zhao4 meng4 ci1 mian4 ， tian2 pian2 tian1 kou3 。
- zhang1 ping2 li3 ku1 ， pei2 wei3 tan2 sou3 。
- zhong4 xuan1 du2 bu4 ， zi3 jian4 ba1 dou3 。
- guang3 han4 gou1 ju4 ， hong2 yang2 xin1 ji4 。
- wei4 qing1 bai4 mu4 ， qu4 bing4 ci2 di4 。
- li4 ji4 mai4 you3 ， ji4 xin4 zha4 di4 。
- ji4 shu1 bu4 chi1 ， zhou1 xiong1 wu2 hui4 。
- yu2 qing1 dan1 deng1 ， su1 zhang1 fu4 ji2 。
- nan2 feng1 zhi4 yun4 ， shang1 shou4 zhuo2 she4 。
- guang3 de2 cong2 qiao2 ， jun1 zhang1 ju4 lie4 。
- ying1 feng4 wu3 xing2 ， an1 shi4 san1 qie4 。
- xiang1 ru2 ti2 zhu4 ， zhong1 jun1 qi4 xu1 。
- sun1 chen2 gao3 xi2 ， yuan2 xian4 sang1 shu1 。
- duan1 mu4 ci2 jin1 ， zhong1 li2 wei3 zhu1 。
- ji4 zha2 gua4 jian4 ， xu2 zhi4 zhi4 chu2 。
- zhu1 yun2 zhe2 jian4 ， shen1 tu2 duan4 yang1 。
- wei4 jie4 yang2 ju1 ， wang2 gong1 he4 chang3 。
- guan3 zhong4 sui2 ma3 ， cang1 shu1 cheng1 xiang4 。
- ding1 lan2 ke4 mu4 ， bo2 yu2 qi4 zhang4 。
- chen2 kui2 hao2 shuang3 ， tian2 fang1 jian3 ao4 。
- huang2 xiang4 fang3 zhu3 ， chen2 shi2 yi2 dao4 。
- pang2 jian3 zao2 jing3 ， yin1 fang1 si4 zao4 。
- han2 shou4 qie4 xiang1 ， wang2 meng2 shi4 mao4 。
- ju4 jian4 tou2 lao2 ， lu4 kang4 chang2 yao4 。
- kong3 yu2 fang4 gui1 ， zhang1 hao4 duo4 que4 。
- tian2 yu4 jian3 su4 ， li3 xun2 qing1 yue1 。
- yi4 zong4 gong1 piao1 ， zhou1 yang2 bao4 nüe4 。
- meng4 yang2 zhi4 wa3 ， jia3 shi4 ru2 gao1 。
- yan2 hui2 dan1 piao2 ， zhong4 wei4 peng2 hao1 。
- mi2 zhu2 shou1 zi1 ， huan2 jing3 deng1 gao1 。
- lei2 huan4 song4 jian4 ， lü3 qian2 pei4 dao1 。
- lao3 lai2 ban1 yi1 ， huang2 xiang1 shan4 zhen3 。
- wang2 xiang2 shou3 nai4 ， cai4 shun4 fen1 shen4 。
- huai2 nan2 shi2 shi2 ， zuo3 si1 shi2 ren3 。
- liu2 dan4 qing1 niang4 ， xiao4 bo2 tong4 yin3 。
- nü3 wa1 bu3 tian1 ， chang2 fang2 suo1 di4 。
- ji4 gui1 shi4 shou3 ， chang2 ru2 guo2 qi4 。
- lu4 wan2 wu2 ren2 ， jia3 xu3 fei1 ci4 。
- he2 yan4 shen2 fu2 ， guo1 yi4 xin1 zui4 。
- chang2 lin2 dai4 jing1 ， gao1 feng4 piao1 mai4 。
- meng4 jia1 luo4 mao4 ， yu3 kai3 duo4 ze2 。
- long2 feng2 ban3 chu1 ， zhang1 hua2 tai2 che4 。
- dong3 feng4 huo2 xie4 ， bian3 que4 qi3 guo2 。
- kou4 xun2 jie4 yi1 ， he2 wu3 qu4 si1 。
- han2 zi3 gu1 fen4 ， liang2 hong2 wu3 yi1 。
- cai4 yan3 bian4 qin2 ， wang2 can4 fu4 qi2 。
- xi1 men2 tou2 wu1 ， he2 qian1 fen2 ci2 。
- meng4 chang2 huan2 zhu1 ， liu2 kun1 fan3 huo3 。
- jiang1 gong1 gong4 bei4 ， kong3 rong2 rang4 guo3 。
- duan1 kang1 xiang1 dai4 ， liang4 zhi4 ge2 zuo4 。
- zhao4 lun2 liu2 guai4 ， liang2 xiao4 niu2 huo4 。
- huan2 dian3 bi4 ma3 ， wang2 zun1 chi4 yu4 。
- chao2 cuo4 qiao4 zhi2 ， zhao4 yu3 lian2 ju4 。
- liang4 yi2 jin1 guo2 ， bei4 shi1 bi3 zhu4 。
- zhang1 han4 shi4 yi4 ， tao2 qian2 gui1 qu4 。
- wei4 chu3 nan2 guan3 ， han4 xiang1 dong1 ge2 。
- chu3 yuan2 zhi4 li3 ， chen2 fan1 xia4 ta4 。
- guang3 li4 quan2 yong3 ， wang2 ba4 bing1 he2 。
- kong3 rong2 zuo4 man3 ， zheng4 chong2 men2 za2 。
- zhang1 kan1 zhe2 yuan2 ， zhou1 zhen4 lou4 chuan2 。
- guo1 ji2 zhu2 ma3 ， liu2 kuan1 pu2 bian1 。
- xu1 shi3 hou2 sheng4 ， wei2 ping2 xiang1 yan2 。
- yong1 bo2 zhong3 yu4 ， huang2 xun2 fei1 qian2 。
- wang2 yun3 qian1 li3 ， huang2 xian4 wan4 qing3 。
- yu2 𩦎 cai2 wang4 ， dai4 yuan1 feng1 ying3 。
- shi3 yu2 chu4 bin4 ， zi3 nang2 cheng2 ying3 。
- dai4 feng1 ji1 xin1 ， geng3 gong1 bai4 jing3 。
- ji2 an4 kai1 cang1 ， feng2 huan1 zhe2 quan4 。
- qi2 jing3 si4 qian1 ， he2 ceng2 shi2 wan4 。
- gu4 rong2 xi1 zhi4 ， tian2 wen2 bi3 fan4 。
- zhi4 gui1 wa1 ming2 ， yan4 lun2 he4 yuan4 。
- lian2 po1 fu4 jing1 ， xu1 jia3 zhuo2 fa4 。
- kong3 yi4 jue2 shu1 ， shen1 jia1 si1 ye4 。
- yuan1 ming2 ba3 ju2 ， zhen1 chang2 wang4 yue4 。
- zi3 fang2 qu3 lü3 ， shi4 zhi1 jie2 wa4 。
- guo1 dan1 yue1 guan1 ， zu3 ti4 shi4 jiang1 。
- jia3 kui2 wen4 shi4 ， xu1 shen4 wu2 shuang1 。
- lou2 jing4 he2 qin1 ， bai2 qi3 keng1 jiang4 。
- xiao1 shi3 feng4 tai2 ， song4 zong1 ji1 chuang1 。
- wang2 yang2 nang2 yi1 ， ma3 yuan2 yi4 yi3 。
- liu2 zheng3 jiao1 zhi4 ， wu3 lun2 shi2 qi3 。
- zhang1 chang3 hua4 mei2 ， xie4 kun1 zhe2 chi3 。
- sheng4 yan4 gan3 cao2 ， jiang1 shi1 yue4 li3 。
- zong1 zi1 zhu3 nuo4 ， cheng2 jin4 zuo4 xiao4 。
- bo2 cheng2 ci2 geng1 ， yan2 ling2 qu4 diao4 。
- dong3 yu4 san1 yu2 ， qiao2 zhou1 du2 xiao4 。
- jiang1 lü2 yang3 tian1 ， wang2 ling2 hu1 miao4 。
- er4 shu1 san4 jin1 ， lu4 jia3 fen1 tuo2 。
- ci2 ming2 ba1 long2 ， mi2 heng2 yi2 e4 。
- bu2 zhan4 yun3 ju1 ， zi3 yun2 tou2 ge2 。
- wei4 shu1 tang2 tang2 ， zhou1 she4 e4 e4 。
- wu2 yan2 ru2 qi1 ， gu1 she4 ruo4 bing1 。
- zhu1 zi3 tou2 huo3 ， wang2 si1 nu4 ying2 。
- fu2 lang3 zao4 bai2 ， yi4 ya2 zi1 mian3 。
- zhou1 bo2 zhi1 bao2 ， guan4 ying1 fan4 zeng1 。
- ma3 liang2 bai2 mei2 ， ruan3 ji2 qing1 yan3 。
- qing2 bu4 kai1 guan1 ， zhang1 liang2 shao1 zhan4 。
- chen2 yi2 fan4 gan3 ， tao2 kan3 jiu3 xian4 。
- chu3 zhao1 ping2 shi2 ， shu4 xi1 zhu2 jian3 。
- man4 qian4 san1 dong1 ， chen2 si1 qi1 bu4 。
- liu2 chong3 yi4 qian2 ， lian2 fan4 wu3 ku4 。
- fan2 yu4 zi4 gu1 ， chi1 jian4 tu3 bu3 。
- gou3 di4 zhuan3 ku4 ， yan2 mu3 sao4 mu4 。
- hong2 qiao2 zhi4 shui3 ， chen2 tai4 gua4 bi4 。
- wang2 shu4 fen4 juan4 ， xun2 can4 huo4 ni4 。
- song4 nü3 yu4 jin3 ， jing4 jiang1 you2 ji4 。
- bao4 zhao4 pian1 han4 ， chen2 lin2 shu1 xi2 。
- hao4 hao4 wan4 gu3 ， bu4 ke3 bei4 zhen1 。
- shan1 fan2 zhi2 hua2 ， er3 cao2 mian3 zhan1 。

## 注释

## 译文

## 赏析
