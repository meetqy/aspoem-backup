---
id: fu-xi-xing-lu-nan-er-shi-pian-bing-xu-di-shi-jiu-zhang-ming-wu-jue-jing-jin
title: 行路難二十篇（幷序） 第十九章明無覺精進
titlePinyin: xing2 lu4 nan2 er4 shi2 pian1 （ bing4 xu4 ）   di4 shi2 jiu3 zhang1 ming2 wu2 jue2 jing1 jin4
titleSlug: xing-lu-nan-er-shi-pian-bing-xu-di-shi-jiu-zhang-ming-wu-jue-jing-jin
author: 傅翕
authorPinyin: fu4 xi1
authorSlug: fu-xi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 君不見正心修行諸佛子，以見非心故不憂。
- 知心非心意非意，八風傷逼豈懷愁。
- 隨風東西無我所，獨脫逍遙不繫舟。
- 設使住時終非住，走遍十方而不流。
- 不見我時於無我，善哉設性任沈浮。
- 世間妄想無真實，吾於此中何所求？
- 只用非心覺非學，亦復正修於不修。
- 若人不知如此處，不應稱名作比丘。
- 爲箇癡心作奴僕，愛結纏之不自由。
- 而此更增諸苦惱，永劫長塗三界囚。
- 生死相連彌復甚，盼不能得永長休。
- 行路難，路難無令過諸念。
- 無念之念乃爲真，真念無真還自炎。

## 拼音

- jun1 bu2 jian4 zheng4 xin1 xiu1 xing2 zhu1 fo2 zi3 ， yi3 jian4 fei1 xin1 gu4 bu4 you1 。
- zhi1 xin1 fei1 xin1 yi4 fei1 yi4 ， ba1 feng1 shang1 bi1 qi3 huai2 chou2 。
- sui2 feng1 dong1 xi1 wu2 wo3 suo3 ， du2 tuo1 xiao1 yao2 bu2 xi4 zhou1 。
- she4 shi3 zhu4 shi2 zhong1 fei1 zhu4 ， zou3 bian4 shi2 fang1 er2 bu4 liu2 。
- bu2 jian4 wo3 shi2 wu1 wu2 wo3 ， shan4 zai1 she4 xing4 ren4 shen3 fu2 。
- shi4 jian4 wang4 xiang3 wu2 zhen1 shi2 ， wu2 wu1 ci3 zhong1 he2 suo3 qiu2 ？
- zhi3 yong4 fei1 xin1 jue2 fei1 xue2 ， yi4 fu4 zheng4 xiu1 wu1 bu4 xiu1 。
- ruo4 ren2 bu4 zhi1 ru2 ci3 chu3 ， bu4 ying1 cheng1 ming2 zuo4 bi3 qiu1 。
- wei2 ge4 chi1 xin1 zuo4 nu2 pu2 ， ai4 jie2 chan2 zhi1 bu2 zi4 you2 。
- er2 ci3 geng4 zeng1 zhu1 ku3 nao3 ， yong3 jie2 chang2 tu2 san1 jie4 qiu2 。
- sheng1 si3 xiang1 lian2 mi2 fu4 shen4 ， pan4 bu4 neng2 de2 yong3 chang2 xiu1 。
- xing2 lu4 nan2 ， lu4 nan2 wu2 ling4 guo4 zhu1 nian4 。
- wu2 nian4 zhi1 nian4 nai3 wei2 zhen1 ， zhen1 nian4 wu2 zhen1 huan2 zi4 yan2 。

## 注释

## 译文

## 赏析
