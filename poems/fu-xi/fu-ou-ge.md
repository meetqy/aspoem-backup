---
id: fu-xi-fu-ou-ge
title: 浮漚歌
titlePinyin: fu2 ou1 ge1
titleSlug: fu-ou-ge
author: 傅翕
authorPinyin: fu4 xi1
authorSlug: fu-xi
dynasty: 唐
dynastyPinyin: tang2
dynastySlug: tang
tags: []
---

## 正文

- 君不見驟雨近着庭際流，水上隨生無數漚。
- 一滴初成一滴破，幾回銷盡幾回浮。
- 浮漚聚散無窮已，大小殊形色相似。
- 有時忽起名浮漚，銷盡還同本來水。
- 浮漚自有還自無，象空象實總名虛。
- 究竟還同幻化影，愚人喚作半邊珠。
- 此時感歎閑居士，一見浮漚悟生死。
- 皇皇人世總名虛，蹔借浮漚以相比。
- 念念人間多盛衰，逝水東注永無期。

## 拼音

- jun1 bu2 jian4 zhou4 yu3 jin4 zhe0 ting2 ji4 liu2 ， shui3 shang4 sui2 sheng1 wu2 shu4 ou1 。
- yi4 di1 chu1 cheng2 yi4 di1 po4 ， ji1 hui2 xiao1 jin4 ji1 hui2 fu2 。
- fu2 ou1 ju4 san4 wu2 qiong2 yi3 ， da4 xiao3 shu1 xing2 se4 xiang1 si4 。
- you3 shi2 hu1 qi3 ming2 fu2 ou1 ， xiao1 jin4 huan2 tong2 ben3 lai2 shui3 。
- fu2 ou1 zi4 you3 huan2 zi4 wu2 ， xiang4 kong1 xiang4 shi2 zong3 ming2 xu1 。
- jiu1 jing4 huan2 tong2 huan4 hua4 ying3 ， yu2 ren2 huan4 zuo4 ban4 bian1 zhu1 。
- ci3 shi2 gan3 tan4 xian2 ju1 shi4 ， yi2 jian4 fu2 ou1 wu4 sheng1 si3 。
- huang2 huang2 ren2 shi4 zong3 ming2 xu1 ， zan4 jie4 fu2 ou1 yi3 xiang1 bi3 。
- nian4 nian4 ren2 jian4 duo1 sheng4 shuai1 ， shi4 shui3 dong1 zhu4 yong3 wu2 qi1 。

## 注释

## 译文

## 赏析
