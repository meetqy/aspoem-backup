---
id: mu-yan-li-qian-qiu-fang-shu-yu-dai-xie
title: 李千秋訪數語代謝
titlePinyin: li3 qian1 qiu1 fang3 shu4 yu3 dai4 xie4
titleSlug: li-qian-qiu-fang-shu-yu-dai-xie
author: 牟巘
authorPinyin: mu4 yan3
authorSlug: mu-yan
dynasty: 宋
dynastyPinyin: song4
dynastySlug: song
tags: []
---

## 正文

- 昔有孟萬年，脫帽狂不休。
- 今有李千秋，吟詩醉愈遒。
- 我久聞佳句，一面苦未酬。
- 殷勤忽過我，意氣殊相投。
- 能道太白語，便可太白浮。
- 清論或抵掌，烏紗猶在頭。
- 而我已頹然，頗有此樂不。
- 偉抱自卓犖，下國難淹留。
- 同來玉雪郎，外家乃名流。
- 好歌鳳將雛，飛上丹極遊。

## 拼音

- xi1 you3 meng4 wan4 nian2 ， tuo1 mao4 kuang2 bu4 xiu1 。
- jin1 you3 li3 qian1 qiu1 ， yin2 shi1 zui4 yu4 qiu2 。
- wo3 jiu3 wen2 jia1 ju4 ， yi2 mian4 ku3 wei4 chou2 。
- yin1 qin2 hu1 guo4 wo3 ， yi4 qi4 shu1 xiang1 tou2 。
- neng2 dao4 tai4 bai2 yu3 ， bian4 ke3 tai4 bai2 fu2 。
- qing1 lun4 huo4 di3 zhang3 ， wu1 sha1 you2 zai4 tou2 。
- er2 wo3 yi3 tui2 ran2 ， po1 you3 ci3 le4 bu4 。
- wei3 bao4 zi4 zhuo2 luo4 ， xia4 guo2 nan2 yan1 liu2 。
- tong2 lai2 yu4 xue3 lang2 ， wai4 jia1 nai3 ming2 liu2 。
- hao3 ge1 feng4 jiang1 chu2 ， fei1 shang4 dan1 ji2 you2 。

## 注释

## 译文

## 赏析
