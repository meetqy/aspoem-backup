---
id: mu-yan-ti-hong-ya-xian-sheng-chu-shi-tu
title: 題洪崖先生出市圖
titlePinyin: ti2 hong2 ya2 xian1 sheng0 chu1 shi4 tu2
titleSlug: ti-hong-ya-xian-sheng-chu-shi-tu
author: 牟巘
authorPinyin: mu4 yan3
authorSlug: mu-yan
dynasty: 宋
dynastyPinyin: song4
dynastySlug: song
tags: []
---

## 正文

- 洪崖先生住何許，支離擁腫之爲伍。
- 蕭然行李偶出市，束書瓢劍略可數。
- 自謂生在三皇前，野鹿標枝何太古。
- 當時但以結繩治，書中正復作何語。
- 輿馬絡頭亦復來，雪精胡爲馽紲具。
- 只呼張老無不可，面謾三郎直戲侮。
- 承平無事相娛嬉，力追遐風來湛露。
- 一朝恍惚思草昧，此意似已厭繁膴。
- 千村萬落荆杞生，宛是洪荒一風土。
- 袖中紙馿不吃草，拍手還向洪崖去。

## 拼音

- hong2 ya2 xian1 sheng0 zhu4 he2 xu1 ， zhi1 li2 yong1 zhong3 zhi1 wei2 wu3 。
- xiao1 ran2 xing2 li0 ou3 chu1 shi4 ， shu4 shu1 piao2 jian4 lüe4 ke3 shu4 。
- zi4 wei4 sheng1 zai4 san1 huang2 qian2 ， ye3 lu4 biao1 zhi1 he2 tai4 gu3 。
- dang1 shi2 dan4 yi3 jie2 sheng2 zhi4 ， shu1 zhong1 zheng4 fu4 zuo4 he2 yu3 。
- yu2 ma3 luo4 tou2 yi4 fu4 lai2 ， xue3 jing1 hu2 wei2 zhi2 xie4 ju4 。
- zhi1 hu1 zhang1 lao3 wu2 bu4 ke3 ， mian4 man2 san1 lang2 zhi2 xi4 wu3 。
- cheng2 ping2 wu2 shi4 xiang4 yu2 xi1 ， li4 zhui1 xia2 feng1 lai2 zhan4 lu4 。
- yi4 zhao1 huang3 hu1 si1 cao3 mei4 ， ci3 yi4 si4 yi3 yan4 fan2 wu3 。
- qian1 cun1 wan4 luo4 jing1 qi3 sheng1 ， wan3 shi4 hong2 huang1 yi4 feng1 tu3 。
- xiu4 zhong1 zhi3 lu2 bu4 chi1 cao3 ， pai1 shou3 huan2 xiang4 hong2 ya2 qu4 。

## 注释

## 译文

## 赏析
