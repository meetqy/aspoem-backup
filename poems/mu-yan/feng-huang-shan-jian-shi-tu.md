---
id: mu-yan-feng-huang-shan-jian-shi-tu
title: 鳳凰山澗石圖
titlePinyin: feng4 huang2 shan1 jian4 shi2 tu2
titleSlug: feng-huang-shan-jian-shi-tu
author: 牟巘
authorPinyin: mu4 yan3
authorSlug: mu-yan
dynasty: 宋
dynastyPinyin: song4
dynastySlug: song
tags: []
---

## 正文

- 南湖山人小戲劇，夜半鈞天聞拊擊。
- 音節疏宕鳳起舞，至今筍簴遺樅業。
- 君來訪古用此時，地老天荒何處覓。
- 矻矻渡盡澗與岡，确犖徑微予趾棘。
- 重華忽已三千載，鳳鳥一去無消息。
- 石兮石兮奈爾何，搔首湖滣徒佇立。
- 群仙拍手相勞苦，但知簸空吸寒碧。
- 殷勤問翁今何如，方瞳炯炯映丹頰。
- 頗記三生石上無，讀書雙趺雨苔澀。
- 歸來舉似翁一笑，飛鴻踏雪那可憶。
- 子其爲我謝群仙，不妨天遊復八極。
- 袖中行記真畫圖，留向人間作奇特。

## 拼音

- nan2 hu2 shan1 ren2 xiao3 xi4 ju4 ， ye4 ban4 jun1 tian1 wen2 fu3 ji1 。
- yin1 jie2 shu1 dang4 feng4 qi3 wu3 ， zhi4 jin1 sun3 ju4 yi2 cong1 ye4 。
- jun1 lai2 fang3 gu3 yong4 ci3 shi2 ， di4 lao3 tian1 huang1 he2 chu3 mi4 。
- ku1 ku1 du4 jin4 jian4 yu3 gang1 ， que4 luo4 jing4 wei1 yu3 zhi3 ji2 。
- zhong4 hua2 hu1 yi3 san1 qian1 zai4 ， feng4 niao3 yi2 qu4 wu2 xiao1 xi0 。
- shi2 xi1 shi2 xi1 nai4 er3 he2 ， sao1 shou3 hu2 chun2 tu2 zhu4 li4 。
- qun2 xian1 pai1 shou3 xiang4 lao2 ku3 ， dan4 zhi1 bo4 kong1 xi1 han2 bi4 。
- yin1 qin2 wen4 weng1 jin1 he2 ru2 ， fang1 tong2 jiong3 jiong3 ying4 dan1 jia2 。
- po1 ji4 san1 sheng1 shi2 shang4 wu2 ， du2 shu1 shuang1 fu1 yu3 tai2 se4 。
- gui1 lai2 ju3 si4 weng1 yi2 xiao4 ， fei1 hong2 ta4 xue3 na4 ke3 yi4 。
- zi3 qi2 wei2 wo3 xie4 qun2 xian1 ， bu4 fang2 tian1 you2 fu4 ba1 ji2 。
- xiu4 zhong1 hang2 ji4 zhen1 hua4 tu2 ， liu2 xiang4 ren2 jian4 zuo4 qi2 te4 。

## 注释

## 译文

## 赏析
