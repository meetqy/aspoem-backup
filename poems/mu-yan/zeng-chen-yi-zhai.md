---
id: mu-yan-zeng-chen-yi-zhai
title: 贈陳一齋
titlePinyin: zeng4 chen2 yi4 zhai1
titleSlug: zeng-chen-yi-zhai
author: 牟巘
authorPinyin: mu4 yan3
authorSlug: mu-yan
dynasty: 宋
dynastyPinyin: song4
dynastySlug: song
tags: []
---

## 正文

- 謝公文物郡，山川如錯綉。
- 轉眼成蕭瑟，富覽寧復有。
- 自我識君子，再挹中嶼秀。
- 卓犖妙言語，經術更兼茂。
- 早歲六典書，嘐嘐發孤咮。
- 春官失分寸，苦不入吾彀。
- 天意將有待，本郡煩客授。
- 鄉人弟子行，月旦師友舊。
- 朝隨貢篚入，莫處儒席右。
- 固知致遠業，當時無近售。
- 多士皆景附，三道共輻輳。
- 而我初何心，高下隨所就。
- 澹然守吾一，擁書坐清晝。
- 交帚謝俗物，冰雪凜懷袖。
- 獨於吾輩人，倒屐惟恐後。
- 誰云一縫掖，不如雁門守。
- 好賢篤緇衣，同心藹蘭臭。
- 况乃諸老翁，夜艾耿殘宿。
- 殷勤見尊禮，能使風俗厚。
- 頗憐世議隘，或用儒爲詬。
- 元氣須愛護，大體必爭捄。
- 誦言百僚上，大作萬間覆。
- 君當自此升，儒藴獲盡究。
- 是爲斯文福，豈弟神明祐。
- 平生聞人善，喜氣如饙餾。
- 作詩繼魯頖，千歲俾眉壽。

## 拼音

- xie4 gong1 wen2 wu4 jun4 ， shan1 chuan1 ru2 cuo4 xiu4 。
- zhuan3 yan3 cheng2 xiao1 se4 ， fu4 lan3 ning2 fu4 you3 。
- zi4 wo3 shi2 jun1 zi3 ， zai4 yi4 zhong1 yu3 xiu4 。
- zhuo2 luo4 miao4 yan2 yu3 ， jing1 shu4 geng4 jian1 mao4 。
- zao3 sui4 liu4 dian3 shu1 ， jiao1 jiao1 fa1 gu1 zhou4 。
- chun1 guan1 shi1 fen1 cun4 ， ku3 bu2 ru4 wu2 gou4 。
- tian1 yi4 jiang1 you3 dai4 ， ben3 jun4 fan2 ke4 shou4 。
- xiang1 ren2 di4 zi3 xing2 ， yue4 dan4 shi1 you3 jiu4 。
- chao2 sui2 gong4 fei3 ru4 ， mo4 chu3 ru2 xi2 you4 。
- gu4 zhi1 zhi4 yuan3 ye4 ， dang1 shi2 wu2 jin4 shou4 。
- duo1 shi4 jie1 jing3 fu4 ， san1 dao4 gong4 fu2 cou4 。
- er2 wo3 chu1 he2 xin1 ， gao1 xia4 sui2 suo3 jiu4 。
- dan4 ran2 shou3 wu2 yi1 ， yong1 shu1 zuo4 qing1 zhou4 。
- jiao1 zhou3 xie4 su2 wu4 ， bing1 xue3 lin3 huai2 xiu4 。
- du2 wu1 wu2 bei4 ren2 ， dao3 ji1 wei2 kong3 hou4 。
- shui2 yun2 yi4 feng2 ye4 ， bu4 ru2 yan4 men2 shou3 。
- hao3 xian2 du3 zi1 yi1 ， tong2 xin1 ai3 lan2 chou4 。
- kuang4 nai3 zhu1 lao3 weng1 ， ye4 ai4 geng3 can2 su4 。
- yin1 qin2 jian4 zun1 li3 ， neng2 shi3 feng1 su2 hou4 。
- po1 lian2 shi4 yi4 ai4 ， huo4 yong4 ru2 wei2 gou4 。
- yuan2 qi4 xu1 ai4 hu4 ， da4 ti3 bi4 zheng1 jiu4 。
- song4 yan2 bai3 liao2 shang4 ， da4 zuo4 wan4 jian4 fu4 。
- jun1 dang1 zi4 ci3 sheng1 ， ru2 yun4 huo4 jin4 jiu1 。
- shi4 wei2 si1 wen2 fu2 ， qi3 di4 shen2 ming2 you4 。
- ping2 sheng1 wen2 ren2 shan4 ， xi3 qi4 ru2 fen1 liu4 。
- zuo4 shi1 ji4 lu3 pan4 ， qian1 sui4 bi3 mei2 shou4 。

## 注释

## 译文

## 赏析
