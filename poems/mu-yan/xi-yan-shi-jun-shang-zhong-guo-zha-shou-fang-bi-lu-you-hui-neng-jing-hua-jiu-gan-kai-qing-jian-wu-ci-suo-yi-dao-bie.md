---
id: mu-yan-xi-yan-shi-jun-shang-zhong-guo-zha-shou-fang-bi-lu-you-hui-neng-jing-hua-jiu-gan-kai-qing-jian-wu-ci-suo-yi-dao-bie
title: 西巖使君上冢過霅首訪敝廬又會能靜話舊感慨情見於辭所以道別
titlePinyin: xi1 yan2 shi3 jun1 shang4 zhong3 guo4 zha4 shou3 fang3 bi4 lu2 you4 hui4 neng2 jing4 hua4 jiu4 gan3 kai3 qing2 jian4 wu1 ci2 suo3 yi3 dao4 bie2
titleSlug: xi-yan-shi-jun-shang-zhong-guo-zha-shou-fang-bi-lu-you-hui-neng-jing-hua-jiu-gan-kai-qing-jian-wu-ci-suo-yi-dao-bie
author: 牟巘
authorPinyin: mu4 yan3
authorSlug: mu-yan
dynasty: 宋
dynastyPinyin: song4
dynastySlug: song
tags: []
---

## 正文

- 自爲旴江行，最聲日飛馳。
- 赤子問襦袴，白雲滿鬢髭。
- 苕邊重會晤，握手慰所思。
- 舊有瀧岡表，三讀起懦衰。
- 乃翁平生志，正在造膝時。
- 曾擊戚畹悍，曾疏公田欺。
- 曾陳峴山急，或訝話太危。
- 移疾逃相印，何忍張悌爲。
- 全歸干戈際，一致視險夷。
- 象賢有令子，紀實無溢辭。
- 刻之並纂疏，自足永久垂。
- 憶昔姑孰守，欲碎脫鞾碑。
- 博士何偉哉，奮身力護持。
- 粗沙與大石，彼計竟莫施。
- 遂令兩圖在，留作千載奇。
- 此事關世道，磯激我匪私。
- 他時記先友，要當附見之。
- 顧我窮未死，僅存骨裹皮。
- 殷勤綈衣貺，古道其在斯。
- 無物當贈策，遠大以爲期。
- 願勿忘吾州，歲晚託茅茨。

## 拼音

- zi4 wei2 xu1 jiang1 xing2 ， zui4 sheng1 ri4 fei1 chi2 。
- chi4 zi3 wen4 ru2 ku4 ， bai2 yun2 man3 bin4 zi1 。
- tiao2 bian1 zhong4 hui4 wu4 ， wo4 shou3 wei4 suo3 si1 。
- jiu4 you3 long2 gang1 biao3 ， san1 du2 qi3 nuo4 shuai1 。
- nai3 weng1 ping2 sheng1 zhi4 ， zheng4 zai4 zao4 xi1 shi2 。
- ceng2 ji1 qi1 wan3 han4 ， ceng2 shu1 gong1 tian2 qi1 。
- ceng2 chen2 xian4 shan1 ji2 ， huo4 ya4 hua4 tai4 wei1 。
- yi2 ji2 tao2 xiang1 yin4 ， he2 ren3 zhang1 ti4 wei2 。
- quan2 gui1 gan1 ge1 ji4 ， yi2 zhi4 shi4 xian3 yi2 。
- xiang4 xian2 you3 ling4 zi3 ， ji4 shi2 wu2 yi4 ci2 。
- ke4 zhi1 bing4 zuan3 shu1 ， zi4 zu2 yong3 jiu3 chui2 。
- yi4 xi1 gu1 shu2 shou3 ， yu4 sui4 tuo1 xue1 bei1 。
- bo2 shi4 he2 wei3 zai1 ， fen4 shen1 li4 hu4 chi2 。
- cu1 sha1 yu3 da4 shi2 ， bi3 ji4 jing4 mo4 shi1 。
- sui4 ling4 liang3 tu2 zai4 ， liu2 zuo4 qian1 zai4 qi2 。
- ci3 shi4 guan1 shi4 dao4 ， ji1 ji1 wo3 fei3 si1 。
- ta1 shi2 ji4 xian1 you3 ， yao4 dang1 fu4 jian4 zhi1 。
- gu4 wo3 qiong2 wei4 si3 ， jin3 cun2 gu3 guo3 pi2 。
- yin1 qin2 ti4 yi1 kuang4 ， gu3 dao4 qi2 zai4 si1 。
- wu2 wu4 dang1 zeng4 ce4 ， yuan3 da4 yi3 wei2 qi1 。
- yuan4 wu4 wang4 wu2 zhou1 ， sui4 wan3 tuo1 mao2 ci2 。

## 注释

## 译文

## 赏析
