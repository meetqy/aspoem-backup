---
id: mu-yan-ti-zhang-lao-shan-cong-hao-tang
title: 題張老山從好堂
titlePinyin: ti2 zhang1 lao3 shan1 cong2 hao3 tang2
titleSlug: ti-zhang-lao-shan-cong-hao-tang
author: 牟巘
authorPinyin: mu4 yan3
authorSlug: mu-yan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 世有嗜土炭，恣啖等粱稻。
- 海上逐臭夫，自謂姣且好。
- 好惡一失正，萬境眩顛倒。
- 亦有欲富者，蠅營無不到。
- 洗削誇鼎食，執鞭甘隸皂。
- 於此還有人，深耻貨賂冒。
- 一笑視千駟，貧賤守以道。
- 厥好豈爾殊，吾自有至寶。
- 但恐好不真，回奪諒難保。
- 老山殊絕塵，褰裳衣欲縞。
- 區區名與利，何曾挂懷抱。
- 世人定不愛，昌歜與羊棗。
- 吾意各有在，端未恨枯槁。
- 從好以名堂，一室聊笑傲。
- 心惟有所好，乃能無所好。
- 好仁者夫子，不知歲年老。
- 益晚而好易，易編窮所好。
- 彼富如浮雲，非義是所悼。
- 諒茲得其從，聖言極探討。
- 孰重復孰輕，辨之亦既早。
- 而我方忍饑，四壁浄如掃。
- 舍魚取熊掌，因用儆衰耄。

## 拼音

- shi4 you3 shi4 tu3 tan4 ， zi4 dan4 deng3 liang2 dao4 。
- hai3 shang4 zhu2 chou4 fu1 ， zi4 wei4 jiao1 qie3 hao3 。
- hao3 e4 yi4 shi1 zheng4 ， wan4 jing4 xuan4 dian1 dao3 。
- yi4 you3 yu4 fu4 zhe3 ， ying2 ying2 wu2 bu2 dao4 。
- xi3 xiao1 kua1 ding3 shi2 ， zhi2 bian1 gan1 li4 zao4 。
- wu1 ci3 huan2 you3 ren2 ， shen1 chi3 huo4 lu4 mao4 。
- yi2 xiao4 shi4 qian1 si4 ， pin2 jian4 shou3 yi3 dao4 。
- jue2 hao3 qi3 er3 shu1 ， wu2 zi4 you3 zhi4 bao3 。
- dan4 kong3 hao3 bu4 zhen1 ， hui2 duo2 liang4 nan2 bao3 。
- lao3 shan1 shu1 jue2 chen2 ， qian1 shang0 yi1 yu4 gao3 。
- qu1 qu1 ming2 yu3 li4 ， he2 ceng2 gua4 huai2 bao4 。
- shi4 ren2 ding4 bu2 ai4 ， chang1 chu4 yu3 yang2 zao3 。
- wu2 yi4 ge4 you3 zai4 ， duan1 wei4 hen4 ku1 gao3 。
- cong2 hao3 yi3 ming2 tang0 ， yi2 shi4 liao2 xiao4 ao4 。
- xin1 wei2 you3 suo3 hao3 ， nai3 neng2 wu2 suo3 hao3 。
- hao3 ren2 zhe3 fu1 zi3 ， bu4 zhi1 sui4 nian2 lao3 。
- yi4 wan3 er2 hao3 yi4 ， yi4 bian1 qiong2 suo3 hao3 。
- bi3 fu4 ru2 fu2 yun2 ， fei1 yi4 shi4 suo3 dao4 。
- liang4 zi1 de2 qi2 cong2 ， sheng4 yan2 ji2 tan4 tao3 。
- shu2 zhong4 fu4 shu2 qing1 ， bian4 zhi1 yi4 ji4 zao3 。
- er2 wo3 fang1 ren3 ji1 ， si4 bi4 jing4 ru2 sao3 。
- she4 yu2 qu3 xiong2 zhang3 ， yin1 yong4 jing3 shuai1 mao4 。

## 注释

## 译文

## 赏析
