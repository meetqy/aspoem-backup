---
id: mu-yan-shi-yan-ming-zhi-le-tang
title: 史彥明致樂堂
titlePinyin: shi3 yan4 ming2 zhi4 le4 tang2
titleSlug: shi-yan-ming-zhi-le-tang
author: 牟巘
authorPinyin: mu4 yan3
authorSlug: mu-yan
dynasty: 宋
dynastyPinyin: song4
dynastySlug: song
tags: []
---

## 正文

- 高堂有壽母，黄髮映兒齒。
- 天方畀修齡，康寧燕多祉。
- 怡然人子心，何物堪倫比。
- 和氣爲愉色，皆自深愛始。
- 郁穆涵春風，融怡妙天理。
- 此是謂至樂，樂則焉可已。
- 再拜爲獻言，忠養極娛侍。
- 隨時換輕煖，每侍進修瀡。
- 初非假外內，至樂皆在此。
- 况能以志養，先意而承旨。
- 魽鮓故自珍，歡不如菽水。
- 有時平反歸，兒喜親亦喜。
- 吾以名吾堂，致樂義最美。
- 試看紀孝行，昔曾今日史。
- 會有邦人士，升堂奉醇醴。
- 俾爾登期頤，俾爾宜孫子。

## 拼音

- gao1 tang2 you3 shou4 mu3 ， huang2 fa4 ying4 er2 chi3 。
- tian1 fang1 bi4 xiu1 ling2 ， kang1 ning2 yan4 duo1 zhi3 。
- yi2 ran2 ren2 zi3 xin1 ， he2 wu4 kan1 lun2 bi3 。
- he2 qi4 wei2 yu2 se4 ， jie1 zi4 shen1 ai4 shi3 。
- yu4 mu4 han2 chun1 feng1 ， rong2 yi2 miao4 tian1 li3 。
- ci3 shi4 wei4 zhi4 le4 ， le4 ze2 yan1 ke3 yi3 。
- zai4 bai4 wei2 xian4 yan2 ， zhong1 yang3 ji2 yu2 shi4 。
- sui2 shi2 huan4 qing1 xuan1 ， mei3 shi4 jin4 xiu1 sui3 。
- chu1 fei1 jia3 wai4 nei4 ， zhi4 le4 jie1 zai4 ci3 。
- kuang4 neng2 yi3 zhi4 yang3 ， xian1 yi4 er2 cheng2 zhi3 。
- han1 zha3 gu4 zi4 zhen1 ， huan1 bu4 ru2 shu1 shui3 。
- you3 shi2 ping2 fan3 gui1 ， er2 xi3 qin1 yi4 xi3 。
- wu2 yi3 ming2 wu2 tang2 ， zhi4 le4 yi4 zui4 mei3 。
- shi4 kan4 ji4 xiao4 xing2 ， xi1 ceng2 jin1 ri4 shi3 。
- hui4 you3 bang1 ren2 shi4 ， sheng1 tang2 feng4 chun2 li3 。
- bi3 er3 deng1 qi1 yi2 ， bi3 er3 yi2 sun1 zi3 。

## 注释

## 译文

## 赏析
