---
id: mu-yan-he-shan-zhi-you-fa-hua
title: 和善之遊法華
titlePinyin: he2 shan4 zhi1 you2 fa3 hua2
titleSlug: he-shan-zhi-you-fa-hua
author: 牟巘
authorPinyin: mu4 yan3
authorSlug: mu-yan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 勝游得勝士，欲濟得健艣。
- 如此正自佳，寧論晴復雨。
- 徐行看前山，雲氣互吞吐。
- 借我烏藤枝，急奔青蓮宇。
- 跋疐良亦疲，籧篨可能俯。
- 呼酒酹此脚，一笑失枝拄。
- 吾懷已曠然，阿香殷餘怒。
- 牀敷相對睡，不暇參佛祖。
- 晨光報新霽，生色浮宿莽。
- 諸峰忽自獻，頗自作眉嫵。
- 絕頂瞰具區，勇往不可戶。
- 而我跛躄者，遲鈍誰比數。
- 窘步竟難陪，內熱生心腑。
- 龐通遠相要，淵明喜欲舞。
- 籃輿叩隠廬，趺坐直香縷。
- 四士苦未還，踏破辛夷塢。
- 俱是青雲客，那得薄圭組。
- 新笋甜如蜜，新茗白勝乳。
- 山靈倘見容，吾欲老茲土。
- 預愁下山去，塵事紛旁午。
- 試問白木鑱，何如長柄麈。
- 他日蒙菜把，終當作地主。
- 此翁無乃癡，紞如已五鼓。

## 拼音

- sheng4 you2 de2 sheng4 shi4 ， yu4 ji4 de2 jian4 lu3 。
- ru2 ci3 zheng4 zi4 jia1 ， ning2 lun4 qing2 fu4 yu3 。
- xu2 hang2 kan4 qian2 shan1 ， yun2 qi4 hu4 tun1 tu3 。
- jie4 wo3 wu1 teng2 zhi1 ， ji2 ben1 qing1 lian2 yu3 。
- ba2 di4 liang2 yi4 pi2 ， qu2 chu2 ke3 neng2 fu3 。
- hu1 jiu3 lei4 ci3 jiao3 ， yi2 xiao4 shi1 zhi1 zhu3 。
- wu2 huai2 yi3 kuang4 ran2 ， a1 xiang1 yin1 yu2 nu4 。
- chuang2 fu1 xiang1 dui4 shui4 ， bu4 xia2 can1 fo2 zu3 。
- chen2 guang1 bao4 xin1 ji4 ， sheng1 se4 fu2 su4 mang3 。
- zhu1 feng1 hu1 zi4 xian4 ， po1 zi4 zuo4 mei2 wu3 。
- jue2 ding3 kan4 ju4 qu1 ， yong3 wang3 bu4 ke3 hu4 。
- er2 wo3 bo3 bi4 zhe3 ， chi2 dun4 shui2 bi3 shu4 。
- jiong3 bu4 jing4 nan2 pei2 ， nei4 re4 sheng1 xin1 fu3 。
- pang2 tong1 yuan3 xiang1 yao4 ， yuan1 ming2 xi3 yu4 wu3 。
- lan2 yu2 kou4 yin3 lu2 ， fu1 zuo4 zhi2 xiang1 lü3 。
- si4 shi4 ku3 wei4 huan2 ， ta4 po4 xin1 yi2 wu4 。
- ju4 shi4 qing1 yun2 ke4 ， na4 de2 bao2 gui1 zu3 。
- xin1 sun3 tian2 ru2 mi4 ， xin1 ming2 bai2 sheng4 ru3 。
- shan1 ling2 tang3 jian4 rong2 ， wu2 yu4 lao3 zi1 tu3 。
- yu4 chou2 xia4 shan1 qu4 ， chen2 shi4 fen1 pang2 wu3 。
- shi4 wen4 bai2 mu4 chan2 ， he2 ru2 chang2 bing3 zhu3 。
- ta1 ri4 meng2 cai4 ba3 ， zhong1 dang1 zuo4 di4 zhu3 。
- ci3 weng1 wu2 nai3 chi1 ， dan3 ru2 yi3 wu3 gu3 。

## 注释

## 译文

## 赏析
