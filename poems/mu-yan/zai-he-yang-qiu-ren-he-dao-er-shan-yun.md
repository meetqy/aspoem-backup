---
id: mu-yan-zai-he-yang-qiu-ren-he-dao-er-shan-yun
title: 再和楊求仁何道二山韻
titlePinyin: zai4 he2 yang2 qiu2 ren2 he2 dao4 er4 shan1 yun4
titleSlug: zai-he-yang-qiu-ren-he-dao-er-shan-yun
author: 牟巘
authorPinyin: mu4 yan3
authorSlug: mu-yan
dynasty: 宋
dynastyPinyin: song4
dynastySlug: song
tags: []
---

## 正文

- 雪堂西席雪江水，廣文先生是鄉里。
- 此翁平生事崛奇，欲上虛空鞭騄耳。
- 邇來深藏老鋒鍔，未許容易試越砥。
- 插天光氣尚歷歷，若爲著渠岩石裏。
- 仲華本願郡文學，百年功名一日起。
- 崢嶸今不少自貶，吾道毋乃太孤峙。
- 苦將新句調山靈，不遣陳迹蹋死鬼。
- 世俗貴耳不貴目，誰得其皮兼得髓。
- 翰林主人墨客卿，會將此事全付子。
- 吾衰正復何所用，兩錢之錐漫苴履。
- 固知梅老難抵當，夜半偏師來研壘。
- 襆硯囊筆俱堅坐，爾以不戰淹客晷。
- 天地凍合萬木僵，軍中頗怪多墮指。
- 春風呼酒爲解嚴，十部從事賢一紙。

## 拼音

- xue3 tang2 xi1 xi2 xue3 jiang1 shui3 ， guang3 wen2 xian1 sheng0 shi4 xiang1 li3 。
- ci3 weng1 ping2 sheng1 shi4 jue2 qi2 ， yu4 shang4 xu1 kong1 bian1 lu4 er3 。
- er3 lai2 shen1 cang2 lao3 feng1 e4 ， wei4 xu1 rong2 yi4 shi4 yue4 di3 。
- cha1 tian1 guang1 qi4 shang4 li4 li4 ， ruo4 wei2 zhu4 qu2 yan2 shi2 li3 。
- zhong4 hua2 ben3 yuan4 jun4 wen2 xue2 ， bai3 nian2 gong1 ming2 yi2 ri4 qi3 。
- zheng1 rong2 jin1 bu4 shao3 zi4 bian3 ， wu2 dao4 wu2 nai3 tai4 gu1 zhi4 。
- ku3 jiang1 xin1 ju4 diao4 shan1 ling2 ， bu4 qian3 chen2 ji4 ta4 si3 gui3 。
- shi4 su2 gui4 er3 bu2 gui4 mu4 ， shui2 de2 qi2 pi2 jian1 de2 sui3 。
- han4 lin2 zhu3 ren2 mo4 ke4 qing1 ， hui4 jiang1 ci3 shi4 quan2 fu4 zi3 。
- wu2 shuai1 zheng4 fu4 he2 suo3 yong4 ， liang3 qian2 zhi1 zhui1 man4 ju1 lü3 。
- gu4 zhi1 mei2 lao3 nan2 di3 dang1 ， ye4 ban4 pian1 shi1 lai2 yan2 lei3 。
- fu2 yan4 nang2 bi3 ju4 jian1 zuo4 ， er3 yi3 bu2 zhan4 yan1 ke4 gui3 。
- tian1 di4 dong4 he2 wan4 mu4 jiang1 ， jun1 zhong1 po1 guai4 duo1 duo4 zhi3 。
- chun1 feng1 hu1 jiu3 wei2 jie3 yan2 ， shi2 bu4 cong2 shi4 xian2 yi4 zhi3 。

## 注释

## 译文

## 赏析
