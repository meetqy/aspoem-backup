---
id: mu-yan-wang-wei-hua-meng-hao-ran-qi-lu-tu
title: 王維畫孟浩然騎馿圖
titlePinyin: wang2 wei2 hua4 meng4 hao4 ran2 qi2 lu2 tu2
titleSlug: wang-wei-hua-meng-hao-ran-qi-lu-tu
author: 牟巘
authorPinyin: mu4 yan3
authorSlug: mu-yan
dynasty: 宋
dynastyPinyin: song4
dynastySlug: song
tags: []
---

## 正文

- 窮浩然，老摩詰，平生交情兩莫逆。
- 也曾携去宿禁中，堪笑詩人命奇薄。
- 只應寂莫歸舊廬，此翁殷勤殊未足。
- 作詩借問襄陽老，詩中猶苦憶孟六。
- 悠悠江漢經幾秋，一夕神交如在目。
- 分明寫出騎馿圖，丰度散朗貌清淑。
- 更有個倜一片心，不是相知那得貌。
- 行行復行向何許，酸風吹馿耳卓朔。
- 向來十上困旅塵，馿饑拒地愁向洛。
- 不如乘輿且田園，萬山亭前大隄曲。
- 鯾魚正肥甘蔗美，雞黍可具楊梅熟。
- 一樽相與壽先生，醉歸勿遣馿失脚。

## 拼音

- qiong2 hao4 ran2 ， lao3 mo2 jie2 ， ping2 sheng1 jiao1 qing0 liang3 mo4 ni4 。
- ye3 ceng2 xie2 qu4 su4 jin4 zhong1 ， kan1 xiao4 shi1 ren2 ming4 qi2 bao2 。
- zhi1 ying1 ji4 mo4 gui1 jiu4 lu2 ， ci3 weng1 yin1 qin2 shu1 wei4 zu2 。
- zuo4 shi1 jie4 wen4 xiang1 yang2 lao3 ， shi1 zhong1 you2 ku3 yi4 meng4 liu4 。
- you1 you1 jiang1 han4 jing1 ji1 qiu1 ， yi4 xi1 shen2 jiao1 ru2 zai4 mu4 。
- fen1 ming2 xie3 chu1 qi2 lu2 tu2 ， feng1 du4 san4 lang3 mao4 qing1 shu1 。
- geng4 you3 ge4 ti4 yi2 pian4 xin1 ， bu2 shi4 xiang1 zhi1 na4 de2 mao4 。
- hang2 hang2 fu4 xing2 xiang4 he2 xu1 ， suan1 feng1 chui1 lu2 er3 zhuo2 shuo4 。
- xiang4 lai2 shi2 shang4 kun4 lü3 chen2 ， lu2 ji1 ju4 di4 chou2 xiang4 luo4 。
- bu4 ru2 cheng2 yu2 qie3 tian2 yuan2 ， wan4 shan1 ting2 qian2 da4 di1 qu3 。
- bian1 yu2 zheng4 fei2 gan1 zhe0 mei3 ， ji1 shu3 ke3 ju4 yang2 mei2 shu2 。
- yi4 zun1 xiang1 yu3 shou4 xian1 sheng0 ， zui4 gui1 wu4 qian3 lu2 shi1 jiao3 。

## 注释

## 译文

## 赏析
