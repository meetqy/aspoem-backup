---
id: mu-yan-he-wang-yin-fu-yu-shi-you-nan-shan-yun
title: 和王寅甫御史遊南山韻
titlePinyin: he2 wang2 yin2 fu3 yu4 shi3 you2 nan2 shan1 yun4
titleSlug: he-wang-yin-fu-yu-shi-you-nan-shan-yun
author: 牟巘
authorPinyin: mu4 yan3
authorSlug: mu-yan
dynasty: 宋
dynastyPinyin: song4
dynastySlug: song
tags: []
---

## 正文

- 平生愛山苦趼足，况此對面美冠玉。
- 也曾杖屨極躋攀，稍度灣碕轉虛曲。
- 徑踏青螭脊上行，所歷漸高山漸束。
- 紅亭白塔出湖外，下瞰諸峰等臣僕。
- 祖禪晏坐服生獰，法席宏開儼清肅。
- 何人梵唄呼僧定，劃然透戶如擊筑。
- 浮嵐暖翠忽紛披，依依精舍傍修竹。
- 至今猶作咿唔聲，飽食頗慚空洞腹。
- 崎嶇竟日亦已勞，應接滿前端爲目。
- 道人對境了無羨，折脚鐺中煨脫粟。
- 小立爲爾起深悟，願事掃除甘播掬。
- 崢嶸歲月苦難記，三寸穉杉俄立鵠。
- 山中老宿亦向盡，訪舊無人空感觸。
- 細評道人似豪家，臺殿耽耽枕岩谷。
- 當時氣象雄一方，誰教劫火燒糜竺。
- 十年舊觀未全還，金錢奔走傾緇俗。
- 何山試問何所有，一溪清泠嗽寒綠。
- 入門使我意也消，不省人間有華辱。
- 殆是高人勝士徒，山靈笑許茲論篤。
- 曠蕩幽深兩俱勝，胡不重游勇奔鹿。
- 多病歡娛久去心，良辰美景寧相屬。
- 昏昏午窗供坐凉，跳丸西走白日速。
- 夜來可奈風雨盡，盡力催花亦良酷。
- 痛殺新紅三萬片，園林慘澹餘老木。
- 作詩遣愁愁未遣，那知翻作愁根窟。
- 古人真欲焚筆硯，苦語殆可書紳笏。
- 頗憐阮屐共嵇鍛，更笑周妻與何肉。
- 留連一物即是礙，羨君開襟少嚬促。
- 愛詩乃復宜相似，句語卓犖光透幅。
- 倦還始覺心和平，人生有手莫操牘。

## 拼音

- ping2 sheng1 ai4 shan1 ku3 jian3 zu2 ， kuang4 ci3 dui4 mian4 mei3 guan4 yu4 。
- ye3 ceng2 zhang4 ju4 ji2 ji1 pan1 ， shao1 du4 wan1 qi2 zhuan3 xu1 qu3 。
- jing4 ta4 qing1 chi1 ji3 shang4 xing2 ， suo3 li4 jian4 gao1 shan1 jian4 shu4 。
- hong2 ting2 bai2 ta3 chu1 hu2 wai4 ， xia4 kan4 zhu1 feng1 deng3 chen2 pu2 。
- zu3 shan4 yan4 zuo4 fu2 sheng1 ning2 ， fa3 xi2 hong2 kai1 yan3 qing1 su4 。
- he2 ren2 fan4 bei0 hu1 seng1 ding4 ， hua2 ran2 tou4 hu4 ru2 ji1 zhu4 。
- fu2 lan2 nuan3 cui4 hu1 fen1 pi1 ， yi1 yi1 jing1 she4 bang4 xiu1 zhu2 。
- zhi4 jin1 you2 zuo4 yi1 wu2 sheng1 ， bao3 shi2 po1 can2 kong1 dong4 fu4 。
- qi2 qu1 jing4 ri4 yi4 yi3 lao2 ， ying1 jie1 man3 qian2 duan1 wei2 mu4 。
- dao4 ren2 dui4 jing4 le0 wu2 xian4 ， zhe2 jiao3 dang1 zhong1 wei1 tuo1 su4 。
- xiao3 li4 wei2 er3 qi3 shen1 wu4 ， yuan4 shi4 sao3 chu2 gan1 bo1 ju1 。
- zheng1 rong2 sui4 yue4 ku3 nan2 ji4 ， san1 cun4 zhi4 shan1 e2 li4 hu2 。
- shan1 zhong1 lao3 su4 yi4 xiang4 jin4 ， fang3 jiu4 wu2 ren2 kong1 gan3 chu4 。
- xi4 ping2 dao4 ren2 si4 hao2 jia1 ， tai2 dian4 dan1 dan1 zhen3 yan2 gu3 。
- dang1 shi2 qi4 xiang4 xiong2 yi4 fang1 ， shui2 jiao4 jie2 huo3 shao1 mi2 zhu2 。
- shi2 nian2 jiu4 guan1 wei4 quan2 huan2 ， jin1 qian2 ben1 zou3 qing1 zi1 su2 。
- he2 shan1 shi4 wen4 he2 suo3 you3 ， yi4 xi1 qing1 ling2 sou4 han2 lü4 。
- ru4 men2 shi3 wo3 yi4 ye3 xiao1 ， bu4 sheng3 ren2 jian4 you3 hua2 ru3 。
- dai4 shi4 gao1 ren2 sheng4 shi4 tu2 ， shan1 ling2 xiao4 xu1 zi1 lun4 du3 。
- kuang4 dang4 you1 shen1 liang3 ju4 sheng4 ， hu2 bu2 zhong4 you2 yong3 ben1 lu4 。
- duo1 bing4 huan1 yu2 jiu3 qu4 xin1 ， liang2 chen2 mei3 jing3 ning2 xiang1 shu3 。
- hun1 hun1 wu3 chuang1 gong4 zuo4 liang2 ， tiao4 wan2 xi1 zou3 bai2 ri4 su4 。
- ye4 lai2 ke3 nai4 feng1 yu3 jin4 ， jin4 li4 cui1 hua1 yi4 liang2 ku4 。
- tong4 sha1 xin1 hong2 san1 wan4 pian4 ， yuan2 lin2 can3 dan4 yu2 lao3 mu4 。
- zuo4 shi1 qian3 chou2 chou2 wei4 qian3 ， na4 zhi1 fan1 zuo4 chou2 gen1 ku1 。
- gu3 ren2 zhen1 yu4 fen2 bi3 yan4 ， ku3 yu3 dai4 ke3 shu1 shen1 hu4 。
- po1 lian2 ruan3 ji1 gong4 ji1 duan4 ， geng4 xiao4 zhou1 qi1 yu3 he2 rou4 。
- liu2 lian2 yi2 wu4 ji2 shi4 ai4 ， xian4 jun1 kai1 jin1 shao3 pin2 cu4 。
- ai4 shi1 nai3 fu4 yi2 xiang1 si4 ， ju4 yu3 zhuo2 luo4 guang1 tou4 fu2 。
- juan4 huan2 shi3 jue2 xin1 he2 ping2 ， ren2 sheng1 you3 shou3 mo4 cao1 du2 。

## 注释

## 译文

## 赏析
