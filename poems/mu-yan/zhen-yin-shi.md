---
id: mu-yan-zhen-yin-shi
title: 真隠詩
titlePinyin: zhen1 yin3 shi1
titleSlug: zhen-yin-shi
author: 牟巘
authorPinyin: mu4 yan3
authorSlug: mu-yan
dynasty: 宋
dynastyPinyin: song4
dynastySlug: song
tags: []
---

## 正文

- 招隠費招呼，習隠聊習步。
- 素隠爲素餐，充隠似充數。
- 悠悠千載內，罕與真隠遇。
- 少小慕真隠，每誦坡老句。
- 朅來法華遊，正在題詩處。
- 真境忽在前，更慕坡所慕。
- 真則思慮泯，不真精爽騖。
- 真則光塵合，不真圭角露。
- 真書無欹仄，真味無反惡。
- 真樂無安排，真逸無疲苦。
- 所以要任真，從其訝箕踞。
- 所以貴葆真，從他笑椎魯。
- 但看真隠廬，蕭然只環堵。
- 青山以爲屏，白雲常在戶。
- 隨宜種花藥，快意掃庭宇。
- 可作真率會，可說真實語。
- 可飲真一酒，何者非天趣。
- 玄真乃詩流，季真是仙侶。
- 拉之相與俱，巾屨此容與。
- 坐聞雛鶴鳴，時看蒼虬舞。
- 疏散略邊幅，誰客復誰主。
- 吾亦忘吾真，酣歌下山去。

## 拼音

- zhao1 yin3 fei4 zhao1 hu1 ， xi2 yin3 liao2 xi2 bu4 。
- su4 yin3 wei2 su4 can1 ， chong1 yin3 si4 chong1 shu4 。
- you1 you1 qian1 zai4 nei4 ， han3 yu3 zhen1 yin3 yu4 。
- shao3 xiao3 mu4 zhen1 yin3 ， mei3 song4 po1 lao3 ju4 。
- qie4 lai2 fa3 hua2 you2 ， zheng4 zai4 ti2 shi1 chu3 。
- zhen1 jing4 hu1 zai4 qian2 ， geng4 mu4 po1 suo3 mu4 。
- zhen1 ze2 si1 lü4 min3 ， bu4 zhen1 jing1 shuang3 wu4 。
- zhen1 ze2 guang1 chen2 he2 ， bu4 zhen1 gui1 jiao3 lu4 。
- zhen1 shu1 wu2 qi1 ze4 ， zhen1 wei4 wu2 fan3 e4 。
- zhen1 le4 wu2 an1 pai2 ， zhen1 yi4 wu2 pi2 ku3 。
- suo3 yi3 yao4 ren4 zhen1 ， cong2 qi2 ya4 ji1 ju4 。
- suo3 yi3 gui4 bao3 zhen1 ， cong2 ta1 xiao4 zhui1 lu3 。
- dan4 kan4 zhen1 yin3 lu2 ， xiao1 ran2 zhi1 huan2 du3 。
- qing1 shan1 yi3 wei2 ping2 ， bai2 yun2 chang2 zai4 hu4 。
- sui2 yi2 zhong3 hua1 yao4 ， kuai4 yi4 sao3 ting2 yu3 。
- ke3 zuo4 zhen1 shuai4 hui4 ， ke3 shuo1 zhen1 shi2 yu3 。
- ke3 yin3 zhen1 yi4 jiu3 ， he2 zhe3 fei1 tian1 qu4 。
- xuan2 zhen1 nai3 shi1 liu2 ， ji4 zhen1 shi4 xian1 lü3 。
- la1 zhi1 xiang1 yu3 ju4 ， jin1 ju4 ci3 rong2 yu3 。
- zuo4 wen2 chu2 he4 ming2 ， shi2 kan4 cang1 qiu2 wu3 。
- shu1 san4 lüe4 bian1 fu2 ， shui2 ke4 fu4 shui2 zhu3 。
- wu2 yi4 wang4 wu2 zhen1 ， han1 ge1 xia4 shan1 qu4 。

## 注释

## 译文

## 赏析
