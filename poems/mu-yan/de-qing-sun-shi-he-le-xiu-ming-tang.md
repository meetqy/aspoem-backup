---
id: mu-yan-de-qing-sun-shi-he-le-xiu-ming-tang
title: 德清孫氏和樂秀明堂
titlePinyin: de2 qing1 sun1 shi4 he2 le4 xiu4 ming2 tang2
titleSlug: de-qing-sun-shi-he-le-xiu-ming-tang
author: 牟巘
authorPinyin: mu4 yan3
authorSlug: mu-yan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 人生致足樂，莫如令兄弟。
- 綽綽而有裕，其中自春意。
- 龜溪有二孫，能篤友于義。
- 同居五十載，闔門數百指。
- 幾微無間言，輪囷有和氣。
- 粵從鴻雁散，惟恐棠棣廢。
- 欲挽古道回，茲事良非易。
- 亦既成新居，始得遂初志。
- 和樂揭高扁，秀明屹對峙。
- 怡然兩白髮，塤箎伯仲氏。
- 子孫皆雍睦，閭里亦順悌。
- 復如無事時，難得真可貴。
- 唐史傳孝義，頗記張劉李。
- 跡其屢易世，往往干戈際。
- 義風不少衰，大書乃無媿。
- 嗟哉廣明后，旌命曾弗至。
- 雖有篤行者，誰爲紀姓字。
- 我聞二孫名，不覺爲之喜。
- 兩記信實錄，聯名盡名士。
- 先見衆論公，必得一行史。
- 行看表門閭，鄉邦誇盛事。
- 我詩甚鄙拙，願爾多壽祉。

## 拼音

- ren2 sheng1 zhi4 zu2 le4 ， mo4 ru2 ling4 xiong1 di4 。
- chuo4 chuo4 er2 you3 yu4 ， qi2 zhong1 zi4 chun1 yi4 。
- gui1 xi1 you3 er4 sun1 ， neng2 du3 you3 yu2 yi4 。
- tong2 ju1 wu3 shi2 zai4 ， he2 men2 shu4 bai3 zhi3 。
- ji1 wei1 wu2 jian4 yan2 ， lun2 qun1 you3 he2 qi4 。
- yue4 cong2 hong2 yan4 san4 ， wei2 kong3 tang2 di4 fei4 。
- yu4 wan3 gu3 dao4 hui2 ， zi1 shi4 liang2 fei1 yi4 。
- yi4 ji4 cheng2 xin1 ju1 ， shi3 de2 sui4 chu1 zhi4 。
- he2 le4 jie1 gao1 bian3 ， xiu4 ming2 yi4 dui4 zhi4 。
- yi2 ran2 liang3 bai2 fa4 ， xun1 chi2 bo2 zhong4 shi4 。
- zi3 sun1 jie1 yong1 mu4 ， lü2 li3 yi4 shun4 ti4 。
- fu4 ru2 wu2 shi4 shi2 ， nan2 de2 zhen1 ke3 gui4 。
- tang2 shi3 chuan2 xiao4 yi4 ， po1 ji4 zhang1 liu2 li3 。
- ji4 qi2 lü3 yi4 shi4 ， wang3 wang3 gan1 ge1 ji4 。
- yi4 feng1 bu4 shao3 shuai1 ， da4 shu1 nai3 wu2 kui4 。
- jie1 zai1 guang3 ming2 hou4 ， jing1 ming4 ceng2 fu2 zhi4 。
- sui1 you3 du3 xing2 zhe3 ， shui2 wei2 ji4 xing4 zi4 。
- wo3 wen2 er4 sun1 ming2 ， bu4 jue2 wei2 zhi1 xi3 。
- liang3 ji4 xin4 shi2 lu4 ， lian2 ming2 jin4 ming2 shi4 。
- xian1 jian4 zhong4 lun4 gong1 ， bi4 de2 yi4 hang2 shi3 。
- xing2 kan4 biao3 men2 lü2 ， xiang1 bang1 kua1 sheng4 shi4 。
- wo3 shi1 shen4 bi3 zhuo1 ， yuan4 er3 duo1 shou4 zhi3 。

## 注释

## 译文

## 赏析
