---
id: mu-yan-he-shan-zhi-you-gui-xi-qian-yuan-si
title: 和善之遊龜溪乾元寺
titlePinyin: he2 shan4 zhi1 you2 gui1 xi1 qian2 yuan2 si4
titleSlug: he-shan-zhi-you-gui-xi-qian-yuan-si
author: 牟巘
authorPinyin: mu4 yan3
authorSlug: mu-yan
dynasty: 宋
dynastyPinyin: song4
dynastySlug: song
tags: []
---

## 正文

- 疇昔侍吾翁，尚記入霅年。
- 米麯家家釀，蒲荷處處田。
- 龜溪見鶴林，欲去遭挽牽。
- 借屋度長夏，對牀時醉眠。
- 或登左顧亭，風物清且妍。
- 回顧一甲子，往事隨奔川。
- 翰林左綿秀，宮錦不上船。
- 肯尋兩翁遊，來弄明月泉。
- 弄泉珠麗袖，吟詩箭脫弦。
- 是誰修月斧，斲地成空穿。
- 猶有半泓碧，奈此筆如椽。
- 乃知宇宙內，小大常相懸。
- 惟堪供我輩，古瓦生茶烟。
- 雲乳聊一啜，松風灑禿顛。

## 拼音

- chou2 xi1 shi4 wu2 weng1 ， shang4 ji4 ru4 zha4 nian2 。
- mi3 qu1 jia1 jia1 niang4 ， pu2 he2 chu3 chu3 tian2 。
- gui1 xi1 jian4 he4 lin2 ， yu4 qu4 zao1 wan3 qian1 。
- jie4 wu1 du4 chang2 xia4 ， dui4 chuang2 shi2 zui4 mian2 。
- huo4 deng1 zuo3 gu4 ting2 ， feng1 wu4 qing1 qie3 yan2 。
- hui2 gu4 yi1 jia3 zi3 ， wang3 shi4 sui2 ben1 chuan1 。
- han4 lin2 zuo3 mian2 xiu4 ， gong1 jin3 bu2 shang4 chuan2 。
- ken3 xun2 liang3 weng1 you2 ， lai2 nong4 ming2 yue4 quan2 。
- nong4 quan2 zhu1 li2 xiu4 ， yin2 shi1 jian4 tuo1 xian2 。
- shi4 shui2 xiu1 yue4 fu3 ， zhuo2 di4 cheng2 kong1 chuan1 。
- you2 you3 ban4 hong2 bi4 ， nai4 ci3 bi3 ru2 chuan2 。
- nai3 zhi1 yu3 zhou4 nei4 ， xiao3 da4 chang2 xiang1 xuan2 。
- wei2 kan1 gong4 wo3 bei4 ， gu3 wa3 sheng1 cha2 yan1 。
- yun2 ru3 liao2 yi2 chuo4 ， song1 feng1 sa3 tu1 dian1 。

## 注释

## 译文

## 赏析
