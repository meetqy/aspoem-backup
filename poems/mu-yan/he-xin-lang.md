---
id: mu-yan-he-xin-lang
title: 贺新郎
titlePinyin: he4 xin1 lang2
titleSlug: he-xin-lang
author: 牟巘
authorPinyin: mu4 yan3
authorSlug: mu-yan
dynasty: 宋
dynastyPinyin: song4
dynastySlug: song
tags: []
---

## 正文

- 云拥油幢碧。
- 眷蓬莱、宿缘一纪，竟须公出。
- 上界清高仙地位。
- 耿耿为民还切。
- 此自是、平生愿力。
- 雨后新飙凉如濯，喜湖山、千里皆生色。
- 便乘此，问阊阖。
- 殷勤好与摩铜狄。
- 炯精神、依然未老，鹤标龟息。
- 造物生贤非无意，偏近中元时节。
- 试记取、平园莱国。
- 况有盘洲当家样，酉年秋、拾级升枢极。
- 继盛事，看今日。

## 拼音

- yun2 yong1 you2 zhuang4 bi4 。
- juan4 peng2 lai2 、 su4 yuan2 yi2 ji4 ， jing4 xu1 gong1 chu1 。
- shang4 jie4 qing1 gao1 xian1 di4 wei4 。
- geng3 geng3 wei4 min2 hai2 qie4 。
- ci3 zi4 shi4 、 ping2 sheng1 yuan4 li4 。
- yu3 hou4 xin1 biao1 liang2 ru2 zhuo2 ， xi3 hu2 shan1 、 qian1 li3 jie1 sheng1 se4 。
- bian4 cheng2 ci3 ， wen4 chang1 he2 。
- yin1 qin2 hao3 yu3 mo2 tong2 di2 。
- jiong3 jing1 shen2 、 yi1 ran2 wei4 lao3 ， he4 biao1 gui1 xi1 。
- zao4 wu4 sheng1 xian2 fei1 wu2 yi4 ， pian1 jin4 zhong1 yuan2 shi2 jie2 。
- shi4 ji4 qu3 、 ping2 yuan2 lai2 guo2 。
- kuang4 you3 pan2 zhou1 dang1 jia1 yang4 ， you3 nian2 qiu1 、 she4 ji2 sheng1 shu1 ji2 。
- ji4 sheng4 shi4 ， kan4 jin1 ri4 。

## 注释

## 译文

## 赏析
