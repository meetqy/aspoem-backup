---
id: mu-yan-luo-han-chen-zhu-hu-ting
title: 羅漢臣拄笏亭
titlePinyin: luo2 han4 chen2 zhu3 hu4 ting2
titleSlug: luo-han-chen-zhu-hu-ting
author: 牟巘
authorPinyin: mu4 yan3
authorSlug: mu-yan
dynasty: 宋
dynastyPinyin: song4
dynastySlug: song
tags: []
---

## 正文

- 爽氣鍾於西，峨眉橫太白。
- 春風吹不暖，暑路有積雪。
- 月照平羌冷，雲頂七頂濕。
- 游戲兩謫仙，銀河洒醉墨。
- 遂令漢嘉郡，千古占一色。
- 一從殊方走，江山頗蕭瑟。
- 流落各天涯，相逢未相識。
- 微聞莊舄吟，握手話疇昔。
- 乃知此邦秀，終不斷地脈。
- 權門車如霧，衆甘炙手熱。
- 而君獨幾先，惟恐涴我笏。
- 偉哉百尺樓，西望即鄉國。
- 爽氣今已回，何妨高拄頰。
- 里中表聖公，千載推汲直。
- 當年幾諫紙，扣笏良鯁切。
- 意欲摧百士，死職非所惜。
- 此笏豈其遺，正自峭風骨。
- 願君善藏之，擊邪看他日。
- 也無羨堆牀，富貴竟何益。
- 長鑱白木柄，乃我手中物。
- 惟有故鄉夢，與君共愁絕。
- 何當駕雙鵠，萬里遡寥碧。

## 拼音

- shuang3 qi4 zhong1 wu1 xi1 ， e2 mei2 heng2 tai4 bai2 。
- chun1 feng1 chui1 bu4 nuan3 ， shu3 lu4 you3 ji1 xue3 。
- yue4 zhao4 ping2 qiang1 leng3 ， yun2 ding3 qi1 ding3 shi1 。
- you2 xi4 liang3 zhe2 xian1 ， yin2 he2 sa3 zui4 mo4 。
- sui4 ling4 han4 jia1 jun4 ， qian1 gu3 zhan4 yi2 se4 。
- yi4 cong2 shu1 fang1 zou3 ， jiang1 shan1 po1 xiao1 se4 。
- liu2 luo4 ge4 tian1 ya2 ， xiang1 feng2 wei4 xiang1 shi2 。
- wei1 wen2 zhuang1 xi4 yin2 ， wo4 shou3 hua4 chou2 xi1 。
- nai3 zhi1 ci3 bang1 xiu4 ， zhong1 bu2 duan4 di4 mai4 。
- quan2 men2 ju1 ru2 wu4 ， zhong4 gan1 zhi4 shou3 re4 。
- er2 jun1 du2 ji1 xian1 ， wei2 kong3 wo4 wo3 hu4 。
- wei3 zai1 bai3 chi3 lou2 ， xi1 wang4 ji2 xiang1 guo2 。
- shuang3 qi4 jin1 yi3 hui2 ， he2 fang2 gao1 zhu3 jia2 。
- li3 zhong1 biao3 sheng4 gong1 ， qian1 zai4 tui1 ji2 zhi2 。
- dang1 nian2 ji1 jian4 zhi3 ， kou4 hu4 liang2 geng3 qie4 。
- yi4 yu4 cui1 bai3 shi4 ， si3 zhi2 fei1 suo3 xi1 。
- ci3 hu4 qi3 qi2 yi2 ， zheng4 zi4 qiao4 feng1 gu3 。
- yuan4 jun1 shan4 cang2 zhi1 ， ji1 xie2 kan4 ta1 ri4 。
- ye3 wu2 xian4 dui1 chuang2 ， fu4 gui4 jing4 he2 yi4 。
- chang2 chan2 bai2 mu4 bing3 ， nai3 wo3 shou3 zhong1 wu4 。
- wei2 you3 gu4 xiang1 meng4 ， yu3 jun1 gong4 chou2 jue2 。
- he2 dang1 jia4 shuang1 hu2 ， wan4 li3 su4 liao2 bi4 。

## 注释

## 译文

## 赏析
