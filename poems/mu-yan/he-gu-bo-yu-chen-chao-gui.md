---
id: mu-yan-he-gu-bo-yu-chen-chao-gui
title: 和顧伯玉陳朝檜
titlePinyin: he2 gu4 bo2 yu4 chen2 chao2 gui4
titleSlug: he-gu-bo-yu-chen-chao-gui
author: 牟巘
authorPinyin: mu4 yan3
authorSlug: mu-yan
dynasty: 宋
dynastyPinyin: song4
dynastySlug: song
tags: []
---

## 正文

- 長城大雄古剎裏，一庭老枿質已死。
- 依約僅見左紐紋，垂柯布葉乃如此。
- 相傳云是陳朝檜，欲論往事皆死鬼。
- 冰懸雪跨黄塵盡，何煩皂莢相料理。
- 只應孤根鐵石堅，不怕如壺之赤螘。
- 四旁那復有生意，生意却從中心起。
- 陳氏機淺根枝弱，雖有子孫何足倚。
- 崢嶸霸業隨手壞，五傳不堪重屈指。
- 君語居然多硬語，千載興亡雜悲喜。
- 隋唐而來尤可感，區區未數錢與李。

## 拼音

- chang2 cheng2 da4 xiong2 gu3 cha4 li3 ， yi4 ting2 lao3 nie4 zhi4 yi3 si3 。
- yi1 yue1 jin3 jian4 zuo3 niu3 wen2 ， chui2 ke1 bu4 ye4 nai3 ru2 ci3 。
- xiang1 chuan2 yun2 shi4 chen2 chao2 gui4 ， yu4 lun4 wang3 shi4 jie1 si3 gui3 。
- bing1 xuan2 xue3 kua4 huang2 chen2 jin4 ， he2 fan2 zao4 jia2 xiang1 liao4 li3 。
- zhi1 ying1 gu1 gen1 tie3 shi2 jian1 ， bu2 pa4 ru2 hu2 zhi1 chi4 yi3 。
- si4 pang2 na4 fu4 you3 sheng1 yi4 ， sheng1 yi4 que4 cong2 zhong1 xin1 qi3 。
- chen2 shi4 ji1 qian3 gen1 zhi1 ruo4 ， sui1 you3 zi3 sun1 he2 zu2 yi3 。
- zheng1 rong2 ba4 ye4 sui2 shou3 huai4 ， wu3 chuan2 bu4 kan1 zhong4 qu1 zhi3 。
- jun1 yu3 ju1 ran2 duo1 ying4 yu3 ， qian1 zai4 xing1 wang2 za2 bei1 xi3 。
- sui2 tang2 er2 lai2 you2 ke3 gan3 ， qu1 qu1 wei4 shu4 qian2 yu3 li3 。

## 注释

## 译文

## 赏析
