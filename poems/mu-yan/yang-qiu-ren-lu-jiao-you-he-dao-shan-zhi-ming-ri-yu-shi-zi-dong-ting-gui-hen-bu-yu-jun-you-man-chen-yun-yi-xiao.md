---
id: mu-yan-yang-qiu-ren-lu-jiao-you-he-dao-shan-zhi-ming-ri-yu-shi-zi-dong-ting-gui-hen-bu-yu-jun-you-man-chen-yun-yi-xiao
title: 楊求仁路教遊何道山之明日余始自洞庭歸恨不與雋遊漫趁韻一笑
titlePinyin: yang2 qiu2 ren2 lu4 jiao4 you2 he2 dao4 shan1 zhi1 ming2 ri4 yu2 shi3 zi4 dong4 ting2 gui1 hen4 bu4 yu3 jun4 you2 man4 chen4 yun4 yi2 xiao4
titleSlug: yang-qiu-ren-lu-jiao-you-he-dao-shan-zhi-ming-ri-yu-shi-zi-dong-ting-gui-hen-bu-yu-jun-you-man-chen-yun-yi-xiao
author: 牟巘
authorPinyin: mu4 yan3
authorSlug: mu-yan
dynasty: 宋
dynastyPinyin: song4
dynastySlug: song
tags: []
---

## 正文

- 君能匝臘過苕水，我正絕湖尋橘里。
- 人生有數會不免，先後差池數日耳。
- 天教新年暫相見，握手如獲丹與砥。
- 略似德公上冢回，徑入就談傾底裏。
- 如聞前月清興發，杖藜曉對南山起。
- 蒼官掀髯自虹舉，清流照影時鵠峙。
- 我歸已晚不得陪，脚中平生信有鬼。
- 獨留詩卷使我和，思枯預怕搜脂髓。
- 小溪深處是何山，藏機一句無多子。
- 當時言下誰領會，只認泉石爲對履。
- 至今遺跡記東坡，遂使此山同畏壘。
- 擬議固已輸一籌，躋攀銳欲窮寸晷。
- 真境不樂有無間，更使高人爲標指。
- 先生醉歸方熟睡，凍蠅一任鑽故紙。

## 拼音

- jun1 neng2 za1 la4 guo4 tiao2 shui3 ， wo3 zheng4 jue2 hu2 xun2 ju2 li3 。
- ren2 sheng1 you3 shu4 hui4 bu4 mian3 ， xian1 hou4 cha1 chi2 shu4 ri4 er3 。
- tian1 jiao4 xin1 nian2 zan4 xiang1 jian4 ， wo4 shou3 ru2 huo4 dan1 yu3 di3 。
- lüe4 si4 de2 gong1 shang4 zhong3 hui2 ， jing4 ru4 jiu4 tan2 qing1 di3 li3 。
- ru2 wen2 qian2 yue4 qing1 xing1 fa1 ， zhang4 li2 xiao3 dui4 nan2 shan1 qi3 。
- cang1 guan1 xian1 ran2 zi4 hong2 ju3 ， qing1 liu2 zhao4 ying3 shi2 hu2 zhi4 。
- wo3 gui1 yi3 wan3 bu4 de2 pei2 ， jiao3 zhong1 ping2 sheng1 xin4 you3 gui3 。
- du2 liu2 shi1 juan4 shi3 wo3 he2 ， si1 ku1 yu4 pa4 sou1 zhi1 sui3 。
- xiao3 xi1 shen1 chu3 shi4 he2 shan1 ， cang2 ji1 yi2 ju4 wu2 duo1 zi3 。
- dang1 shi2 yan2 xia4 shui2 ling3 hui4 ， zhi1 ren4 quan2 shi2 wei2 dui4 lü3 。
- zhi4 jin1 yi2 ji4 ji4 dong1 po1 ， sui4 shi3 ci3 shan1 tong2 wei4 lei3 。
- ni3 yi4 gu4 yi3 shu1 yi4 chou2 ， ji1 pan1 rui4 yu4 qiong2 cun4 gui3 。
- zhen1 jing4 bu2 le4 you3 wu2 jian4 ， geng4 shi3 gao1 ren2 wei2 biao1 zhi3 。
- xian1 sheng0 zui4 gui1 fang1 shu2 shui4 ， dong4 ying2 yi2 ren4 zuan1 gu4 zhi3 。

## 注释

## 译文

## 赏析
