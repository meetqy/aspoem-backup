---
id: mu-yan-song-chen-zheng-de-chang-ci-hu
title: 送陳正德長慈湖
titlePinyin: song4 chen2 zheng4 de2 chang2 ci2 hu2
titleSlug: song-chen-zheng-de-chang-ci-hu
author: 牟巘
authorPinyin: mu4 yan3
authorSlug: mu-yan
dynasty: 宋
dynastyPinyin: song4
dynastySlug: song
tags: []
---

## 正文

- 本齋之孫盛詞華，下視流輩十倍過。
- 家書雖散尚千卷，其奈儲無儋石何。
- 二昆研席相與共，勘辨不遣毫髮訛。
- 一朝束書慈湖去，慈湖之學自象梭。
- 人之高明騖高遠，不由梯級陡上坡。
- 而其下者保固陋，終歲無路登嵯峩。
- 萬形惟實乃無弊，此道自古傳思軻。
- 慈湖論心論無我，真意初不煩鎸磨。
- 虛明一語更超絕，不肯與人同其波。
- 却笑禪宗用心錯，我每讀此毋麾哦。
- 微言日絕諸老盡，獨抱永感如宿疴。
- 君家詩友講貫熟，持之以注豈在他。
- 我耕我穫粒我腹，而彼徒夢笠與蓑。

## 拼音

- ben3 zhai1 zhi1 sun1 sheng4 ci2 hua2 ， xia4 shi4 liu2 bei4 shi2 bei4 guo4 。
- jia1 shu1 sui1 san4 shang4 qian1 juan4 ， qi2 nai4 chu3 wu2 dan1 shi2 he2 。
- er4 kun1 yan2 xi2 xiang1 yu3 gong4 ， kan1 bian4 bu4 qian3 hao2 fa4 e2 。
- yi4 chao2 shu4 shu1 ci2 hu2 qu4 ， ci2 hu2 zhi1 xue2 zi4 xiang4 suo1 。
- ren2 zhi1 gao1 ming2 wu4 gao1 yuan3 ， bu4 you2 ti1 ji2 dou3 shang4 po1 。
- er2 qi2 xia4 zhe3 bao3 gu4 lou4 ， zhong1 sui4 wu2 lu4 deng1 cuo2 e2 。
- wan4 xing2 wei2 shi2 nai3 wu2 bi4 ， ci3 dao4 zi4 gu3 chuan2 si1 ke1 。
- ci2 hu2 lun4 xin1 lun4 wu2 wo3 ， zhen1 yi4 chu1 bu4 fan2 juan1 mo2 。
- xu1 ming2 yi4 yu3 geng4 chao1 jue2 ， bu4 ken3 yu3 ren2 tong2 qi2 bo1 。
- que4 xiao4 shan4 zong1 yong4 xin1 cuo4 ， wo3 mei3 du2 ci3 wu2 hui1 o4 。
- wei1 yan2 ri4 jue2 zhu1 lao3 jin4 ， du2 bao4 yong3 gan3 ru2 su4 ke1 。
- jun1 jia1 shi1 you3 jiang3 guan4 shu2 ， chi2 zhi1 yi3 zhu4 qi3 zai4 ta1 。
- wo3 geng1 wo3 huo4 li4 wo3 fu4 ， er2 bi3 tu2 meng4 li4 yu3 suo1 。

## 注释

## 译文

## 赏析
