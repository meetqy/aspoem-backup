---
id: mu-yan-wen-ben-xin-can-zheng-yue-you-xi-shan-fen-yun-de-ding-zi
title: 文本心參政約游西山分韻得頂字
titlePinyin: wen2 ben3 xin1 can1 zheng4 yue1 you2 xi1 shan1 fen1 yun4 de2 ding3 zi4
titleSlug: wen-ben-xin-can-zheng-yue-you-xi-shan-fen-yun-de-ding-zi
author: 牟巘
authorPinyin: mu4 yan3
authorSlug: mu-yan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 僕僕事行役，度盡千峰頂。
- 恣覽亦云倦，困卧殊未醒。
- 西爽俄見要，前約欲重訂。
- 結習若猶在，寧復計兩脛。
- 天際豁輕陰，溪頭橫短艇。
- 挳手謝籃輿，信步蹋荒徑。
- 適意自忘遠，迷途誰爲詗。
- 此翁平生意，故自略畦町。
- 何妨一笑回，呼僮催煮茗。
- 兩年已三至，我如飫黿鼎。
- 無乃太屬厭，徒欲逃酩酊。
- 老筆忽先倡，高標誰與並。
- 尚記去載游，金碧光炯炯。
- 何處非吾鄉，一氣相滓溟。

## 拼音

- pu2 pu2 shi4 xing2 yi4 ， du4 jin4 qian1 feng1 ding3 。
- zi4 lan3 yi4 yun2 juan4 ， kun4 wo4 shu1 wei4 xing3 。
- xi1 shuang3 e2 jian4 yao4 ， qian2 yue1 yu4 zhong4 ding4 。
- jie2 xi2 ruo4 you2 zai4 ， ning2 fu4 ji4 liang3 jing4 。
- tian1 ji4 huo1 qing1 yin1 ， xi1 tou2 heng2 duan3 ting3 。
- keng1 shou3 xie4 lan2 yu2 ， xin4 bu4 ta4 huang1 jing4 。
- shi4 yi4 zi4 wang4 yuan3 ， mi2 tu2 shui2 wei2 xiong4 。
- ci3 weng1 ping2 sheng1 yi4 ， gu4 zi4 lüe4 qi2 ting3 。
- he2 fang2 yi2 xiao4 hui2 ， hu1 tong2 cui1 zhu3 ming2 。
- liang3 nian2 yi3 san1 zhi4 ， wo3 ru2 yu4 yuan2 ding3 。
- wu2 nai3 tai4 shu3 yan4 ， tu2 yu4 tao2 ming3 ding3 。
- lao3 bi3 hu1 xian1 chang4 ， gao1 biao1 shui2 yu3 bing4 。
- shang4 ji4 qu4 zai4 you2 ， jin1 bi4 guang1 jiong3 jiong3 。
- he2 chu3 fei1 wu2 xiang1 ， yi2 qi4 xiang1 zi3 ming2 。

## 注释

## 译文

## 赏析
