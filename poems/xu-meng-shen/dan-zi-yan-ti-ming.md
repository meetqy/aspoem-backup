---
id: xu-meng-shen-dan-zi-yan-ti-ming
title: 彈子巖題名
titlePinyin: dan4 zi3 yan2 ti2 ming2
titleSlug: dan-zi-yan-ti-ming
author: 徐夢莘
authorPinyin: xu2 meng4 shen1
authorSlug: xu-meng-shen
dynasty: 宋
dynastyPinyin: song4
dynastySlug: song
tags: []
---

## 正文

- 吾儕生江南，遠近俱鄰鄉。
- 一官皆爲貧，餬口走四方。
- 遇合良獨難，動如參與商。
- 誰知自有時，朋盍聚炎荒。
- 外臺參計畫，幕府佐紀綱。
- 出宰得壯縣，分教涖郡庠。
- 曹掾勝三語，簿領真仇香。
- 不止似人喜，頓覺吾軍張。
- 合坐尊序齒，避席敬行觴。
- 巖酒縱登覽，杖屨陪徜徉。
- 棋矢以相娛，嘯歌情意長。
- 舉酒起祝規，愛我藥石良。
- 古人尚植立，君子道其常。
- 平生學忠孝，餘力從文章。
- 臨節不可奪，當官有何强。
- 窮乃見節義，老當志彌剛。
- 鴻鵠在寥廓，騏驥終騰驤。
- 願言各勉旃，事業要輝光。
- 它日先上道，富貴無相忘。

## 拼音

- wu2 chai2 sheng1 jiang1 nan2 ， yuan3 jin4 ju4 lin2 xiang1 。
- yi4 guan1 jie1 wei2 pin2 ， hu2 kou3 zou3 si4 fang1 。
- yu4 he2 liang2 du2 nan2 ， dong4 ru2 can1 yu3 shang1 。
- shui2 zhi1 zi4 you3 shi2 ， peng2 he2 ju4 yan2 huang1 。
- wai4 tai2 can1 ji4 hua4 ， mu4 fu3 zuo3 ji4 gang1 。
- chu1 zai3 de2 zhuang4 xian4 ， fen1 jiao4 li4 jun4 xiang2 。
- cao2 yuan4 sheng4 san1 yu3 ， bo2 ling3 zhen1 chou2 xiang1 。
- bu4 zhi3 si4 ren2 xi3 ， dun4 jue2 wu2 jun1 zhang1 。
- he2 zuo4 zun1 xu4 chi3 ， bi4 xi2 jing4 xing2 shang1 。
- yan2 jiu3 zong4 deng1 lan3 ， zhang4 ju4 pei2 chang2 yang2 。
- qi2 shi3 yi3 xiang1 yu2 ， xiao4 ge1 qing2 yi4 chang2 。
- ju3 jiu3 qi3 zhu4 gui1 ， ai4 wo3 yao4 shi2 liang2 。
- gu3 ren2 shang4 zhi2 li4 ， jun1 zi3 dao4 qi2 chang2 。
- ping2 sheng1 xue2 zhong1 xiao4 ， yu2 li4 cong2 wen2 zhang1 。
- lin2 jie2 bu4 ke3 duo2 ， dang1 guan1 you3 he2 qiang2 。
- qiong2 nai3 jian4 jie2 yi4 ， lao3 dang1 zhi4 mi2 gang1 。
- hong2 hu2 zai4 liao2 kuo4 ， qi2 ji4 zhong1 teng2 xiang1 。
- yuan4 yan2 ge4 mian3 zhan1 ， shi4 ye4 yao4 hui1 guang1 。
- ta1 ri4 xian1 shang4 dao4 ， fu4 gui4 wu2 xiang1 wang4 。

## 注释

## 译文

## 赏析
