---
id: fang-shen-quan-wan-de-run
title: 挽德潤
titlePinyin: wan3 de2 run4
titleSlug: wan-de-run
author: 方審權
authorPinyin: fang1 shen3 quan2
authorSlug: fang-shen-quan
dynasty: 宋
dynastyPinyin: song4
dynastySlug: song
tags: []
---

## 正文

- 力挽端平疏，追還元祐風。
- 祇今名未正，自古直難容。
- 去國身如葉，憂時鬢易蓬。
- 轉輸煩計使，鎮撫仗元戎。
- 化寓文章內，人游禮樂中。
- 五年懷赤子，一念契蒼穹。
- 寵僅優奎閣，言猶簡帝聰。
- 頓忘前席召，虛抱死疆衷。
- 預决同師魯，先知即了翁。
- 至誠存素履，定力見臨終。
- 族黨哲人逝，朝家善類空。
- 我爲天下哭，非但哭吾崇。

## 拼音

- li4 wan3 duan1 ping2 shu1 ， zhui1 huan2 yuan2 you4 feng1 。
- qi2 jin1 ming2 wei4 zheng4 ， zi4 gu3 zhi2 nan2 rong2 。
- qu4 guo2 shen1 ru2 ye4 ， you1 shi2 bin4 yi4 peng2 。
- zhuan3 shu1 fan2 ji4 shi3 ， zhen4 fu3 zhang4 yuan2 rong2 。
- hua4 yu4 wen2 zhang1 nei4 ， ren2 you2 li3 le4 zhong1 。
- wu3 nian2 huai2 chi4 zi3 ， yi2 nian4 qi4 cang1 qiong2 。
- chong3 jin3 you1 kui2 ge2 ， yan2 you2 jian3 di4 cong1 。
- dun4 wang4 qian2 xi2 zhao4 ， xu1 bao4 si3 jiang1 zhong1 。
- yu4 jue2 tong2 shi1 lu3 ， xian1 zhi1 ji2 le0 weng1 。
- zhi4 cheng2 cun2 su4 lü3 ， ding4 li4 jian4 lin2 zhong1 。
- zu2 dang3 zhe2 ren2 shi4 ， chao2 jia1 shan4 lei4 kong1 。
- wo3 wei2 tian1 xia4 ku1 ， fei1 dan4 ku1 wu2 chong2 。

## 注释

## 译文

## 赏析
