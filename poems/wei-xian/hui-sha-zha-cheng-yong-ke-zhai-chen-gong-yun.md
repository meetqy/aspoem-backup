---
id: wei-xian-hui-sha-zha-cheng-yong-ke-zhai-chen-gong-yun
title: 迴沙閘成用可齋陳公韵
titlePinyin: hui2 sha1 zha2 cheng2 yong4 ke3 zhai1 chen2 gong1 yun4
titleSlug: hui-sha-zha-cheng-yong-ke-zhai-chen-gong-yun
author: 魏峴
authorPinyin: wei4 xian4
authorSlug: wei-xian
dynasty: 宋
dynastyPinyin: song4
dynastySlug: song
tags: []
---

## 正文

- 一堰限溪江，七鄉利耕稼。
- 滷汐回東溟，多水流仲夏。
- 仁哉王長官，一勞貽永暇。
- 長輸不盡澤，絕勝晴雨乍。
- 旱魃縱肆威，恃此不足怕。
- 滴水一滴金，欲買真無價。
- 年來沙作祟，耄倪憂日夜。
- 役夫鍤方舉，賢帥車已下。
- 豐貲發公儲，嚴祀闡神舍。
- 臨流肅旌騎，問瘼窮隙罅。
- 買地開一吭，納水通百汊。
- 山判不可移，石級誰敢跨。
- 董正有贊府，相視皆別駕。
- 仍憂竭尾閭，置柵抵立壩。
- 即此是商霖，何必驕陽化。
- 它山不可磨，錢秦特其亞。

## 拼音

- yi2 yan4 xian4 xi1 jiang1 ， qi1 xiang1 li4 geng1 jia4 。
- lu3 xi1 hui2 dong1 ming2 ， duo1 shui3 liu2 zhong4 xia4 。
- ren2 zai1 wang2 chang2 guan1 ， yi4 lao2 yi2 yong3 xia2 。
- chang2 shu1 bu2 jin4 ze2 ， jue2 sheng4 qing2 yu3 zha4 。
- han4 ba2 zong4 si4 wei1 ， shi4 ci3 bu4 zu2 pa4 。
- di1 shui3 yi4 di1 jin1 ， yu4 mai3 zhen1 wu2 jia4 。
- nian2 lai2 sha1 zuo4 sui4 ， mao4 ni2 you1 ri4 ye4 。
- yi4 fu1 cha1 fang1 ju3 ， xian2 shuai4 ju1 yi3 xia4 。
- feng1 zi1 fa1 gong1 chu3 ， yan2 si4 chan3 shen2 she4 。
- lin2 liu2 su4 jing1 qi2 ， wen4 mo4 qiong2 xi4 xia4 。
- mai3 di4 kai1 yi4 keng1 ， na4 shui3 tong1 bai3 cha4 。
- shan1 pan4 bu4 ke3 yi2 ， shi2 ji2 shui2 gan3 kua4 。
- dong3 zheng4 you3 zan4 fu3 ， xiang1 shi4 jie1 bie2 jia4 。
- reng2 you1 jie2 wei3 lü2 ， zhi4 shan1 di3 li4 ba4 。
- ji2 ci3 shi4 shang1 lin2 ， he2 bi4 jiao1 yang2 hua4 。
- ta1 shan1 bu4 ke3 mo2 ， qian2 qin2 te4 qi2 ya1 。

## 注释

## 译文

## 赏析
