---
id: jin-lu-xiang-he-wang-xi-yi-lu-ling-guan-mei
title: 和王希夷廬陵觀梅
titlePinyin: he2 wang2 xi1 yi2 lu2 ling2 guan1 mei2
titleSlug: he-wang-xi-yi-lu-ling-guan-mei
author: 金履詳
authorPinyin: jin1 lü3 xiang2
authorSlug: jin-lu-xiang
dynasty: 宋
dynastyPinyin: song4
dynastySlug: song
tags: []
---

## 正文

- 歲寒堂前桂樹秋，秋風浩蕩君西遊。
- 羨君充此四方志，望塵何異登瀛洲。
- 人生難得心相識，況君與我心相得。
- 君心誰似惟梅花，雪霜不改馨香德。
- 顧我思君日幾尋，歲寒又見梅花春。
- 見梅不見故人面，空詠梅花如故人。
- 月明千里雖同致，疇昔追隨今少異。
- 始信燈窗朝暮同，此會人生良匪易。
- 噫吁嘻，安得彼此長似歲寒枝，清芬處處同襟期。

## 拼音

- sui4 han2 tang2 qian2 gui4 shu4 qiu1 ， qiu1 feng1 hao4 dang4 jun1 xi1 you2 。
- xian4 jun1 chong1 ci3 si4 fang1 zhi4 ， wang4 chen2 he2 yi4 deng1 ying2 zhou1 。
- ren2 sheng1 nan2 de2 xin1 xiang1 shi2 ， kuang4 jun1 yu3 wo3 xin1 xiang1 de2 。
- jun1 xin1 shui2 si4 wei2 mei2 hua1 ， xue3 shuang1 bu4 gai3 xin1 xiang1 de2 。
- gu4 wo3 si1 jun1 ri4 ji1 xun2 ， sui4 han2 you4 jian4 mei2 hua1 chun1 。
- jian4 mei2 bu2 jian4 gu4 ren2 mian4 ， kong1 yong3 mei2 hua1 ru2 gu4 ren2 。
- yue4 ming2 qian1 li3 sui1 tong2 zhi4 ， chou2 xi1 zhui1 sui2 jin1 shao3 yi4 。
- shi3 xin4 deng1 chuang1 zhao1 mu4 tong2 ， ci3 hui4 ren2 sheng1 liang2 fei3 yi4 。
- yi1 xu1 xi1 ， an1 de2 bi3 ci3 chang2 si4 sui4 han2 zhi1 ， qing1 fen1 chu3 chu3 tong2 jin1 qi1 。

## 注释

## 译文

## 赏析
