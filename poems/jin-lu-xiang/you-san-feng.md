---
id: jin-lu-xiang-you-san-feng
title: 遊三峰
titlePinyin: you2 san1 feng1
titleSlug: you-san-feng
author: 金履詳
authorPinyin: jin1 lü3 xiang2
authorSlug: jin-lu-xiang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 九月天氣清，高飈掃虚碧。
- 山色日嶙峋，山意亦寥閴。
- 有来二三友，勸我振雙屐。
- 問道始委蛇，陟巘轉深密。
- 犖确礙微徑，藤蔓絆行色。
- 岡阜出坡陀，重險更𡷾嵂。
- 絕壁詫天造，石笋疑人立。
- 上上復扳援，嵬嵬亦恂慄。
- 摩蘚追舊題，捫蘿着新蹠。
- 佝僂度﨑巖，盤薄踞危石。
- 誰鑿丹臼深，碧瓦孰摶埴。
- 云胡半空中，有此千載迹。
- 中峰函劍氣，幽洞飛靈液。
- 霏霏人間雨，往往此中出。
- 陰崖採芝人，東岡並遊客。
- 虚谷逺應聲，重崦近成隔。
- 而我獨油然，振衣来千尺。
- 川流一以眺，蒼莽浩無息。
- 長風拂巾袂，太清可嘘吸。
- 乃知艱險餘，始有高明極。
- 益知身轉高，冥然氣超逸。
- 登天信有基，昇仙豈無術。
- 何當躡飛煙，高舉振長翮。
- 倒景凌三光，逺觀天地窄。

## 拼音

- jiu3 yue4 tian1 qi4 qing1 ， gao1 biao1 sao3 xu1 bi4 。
- shan1 se4 ri4 lin2 xun2 ， shan1 yi4 yi4 liao2 qu4 。
- you3 lai2 er4 san1 you3 ， quan4 wo3 zhen4 shuang1 ji1 。
- wen4 dao4 shi3 wei1 yi2 ， zhi4 yan3 zhuan3 shen1 mi4 。
- luo4 que4 ai4 wei1 jing4 ， teng2 wan4 ban4 xing2 se4 。
- gang1 fu4 chu1 po1 tuo2 ， zhong4 xian3 geng4 𡷾 lü4 。
- jue2 bi4 cha4 tian1 zao4 ， shi2 sun3 yi2 ren2 li4 。
- shang4 shang4 fu4 ban1 yuan2 ， wei2 wei2 yi4 xun2 li4 。
- mo2 xian3 zhui1 jiu4 ti2 ， men2 luo2 zhe0 xin1 zhi2 。
- gou1 lü3 du4 﨑 yan2 ， pan2 bao2 ju4 wei1 shi2 。
- shui2 zao2 dan1 jiu4 shen1 ， bi4 wa3 shu2 tuan2 zhi2 。
- yun2 hu2 ban4 kong1 zhong1 ， you3 ci3 qian1 zai4 ji4 。
- zhong1 feng1 han2 jian4 qi4 ， you1 dong4 fei1 ling2 ye4 。
- fei1 fei1 ren2 jian4 yu3 ， wang3 wang3 ci3 zhong1 chu1 。
- yin1 ya2 cai3 zhi1 ren2 ， dong1 gang1 bing4 you2 ke4 。
- xu1 gu3 yuan3 ying1 sheng1 ， zhong4 yan1 jin4 cheng2 ge2 。
- er2 wo3 du2 you2 ran2 ， zhen4 yi1 lai2 qian1 chi3 。
- chuan1 liu2 yi4 yi3 tiao4 ， cang1 mang3 hao4 wu2 xi1 。
- chang2 feng1 fu2 jin1 mei4 ， tai4 qing1 ke3 xu1 xi1 。
- nai3 zhi1 jian1 xian3 yu2 ， shi3 you3 gao1 ming2 ji2 。
- yi4 zhi1 shen1 zhuan3 gao1 ， ming2 ran2 qi4 chao1 yi4 。
- deng1 tian1 xin4 you3 ji1 ， sheng1 xian1 qi3 wu2 shu4 。
- he2 dang1 nie4 fei1 yan1 ， gao1 ju3 zhen4 chang2 he2 。
- dao3 jing3 ling2 san1 guang1 ， yuan3 guan1 tian1 di4 zhai3 。

## 注释

## 译文

## 赏析
