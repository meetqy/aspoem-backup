---
id: jin-lu-xiang-tang-zhang-ming-yu-jian-seng-hua-jin-hua-san-dong-wei-tu-zhang-shou-mu-yu-jian-you-shi-yue-he-qi-yun
title: 唐丈命玉澗僧畫金華三洞爲圖障壽母玉澗有詩約和其韻
titlePinyin: tang2 zhang4 ming4 yu4 jian4 seng1 hua4 jin1 hua2 san1 dong4 wei2 tu2 zhang4 shou4 mu3 yu4 jian4 you3 shi1 yue1 he2 qi2 yun4
titleSlug: tang-zhang-ming-yu-jian-seng-hua-jin-hua-san-dong-wei-tu-zhang-shou-mu-yu-jian-you-shi-yue-he-qi-yun
author: 金履詳
authorPinyin: jin1 lü3 xiang2
authorSlug: jin-lu-xiang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 金華高哉幾千丈，翠壁重巒不可上。
- 上下飛潛靈液通，朝暮煙雲姿萬狀。
- 我聞元女蟠金鼎，至今遺粒猶可餉。
- 又聞仙姑駕銀鹿，至今瑶田印層嶂。
- 金華本是東南奇，未數劍門天下壯。
- 有時笙簫響青雲，猶疑幢節迎仙仗。
- 自古長生端有術，飄颻羣仙尚無恙。
- 祗今洞天雙龍飛，何處華表聲清喨。
- 誰將此山真面目，盡收奇偉歸圗障。
- 居然岡阜北堂前，未須屣履勤敖放。

## 拼音

- jin1 hua2 gao1 zai1 ji1 qian1 zhang4 ， cui4 bi4 zhong4 luan2 bu4 ke3 shang4 。
- shang4 xia4 fei1 qian2 ling2 ye4 tong1 ， zhao1 mu4 yan1 yun2 zi1 wan4 zhuang4 。
- wo3 wen2 yuan2 nü3 pan2 jin1 ding3 ， zhi4 jin1 yi2 li4 you2 ke3 xiang3 。
- you4 wen2 xian1 gu1 jia4 yin2 lu4 ， zhi4 jin1 yao2 tian2 yin4 ceng2 zhang4 。
- jin1 hua2 ben3 shi4 dong1 nan2 qi2 ， wei4 shu4 jian4 men2 tian1 xia4 zhuang4 。
- you3 shi2 sheng1 xiao1 xiang3 qing1 yun2 ， you2 yi2 zhuang4 jie2 ying2 xian1 zhang4 。
- zi4 gu3 chang2 sheng1 duan1 you3 shu4 ， piao1 yao2 qun2 xian1 shang4 wu2 yang4 。
- zhi1 jin1 dong4 tian1 shuang1 long2 fei1 ， he2 chu3 hua2 biao3 sheng1 qing1 liang4 。
- shui2 jiang1 ci3 shan1 zhen1 mian4 mu4 ， jin4 shou1 qi2 wei3 gui1 tu2 zhang4 。
- ju1 ran2 gang1 fu4 bei3 tang2 qian2 ， wei4 xu1 xi3 lü3 qin2 ao2 fang4 。

## 注释

## 译文

## 赏析
