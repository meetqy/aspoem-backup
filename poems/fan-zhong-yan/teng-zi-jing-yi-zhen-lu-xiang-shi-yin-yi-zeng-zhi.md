---
id: fan-zhong-yan-teng-zi-jing-yi-zhen-lu-xiang-shi-yin-yi-zeng-zhi
title: 滕子京以真籙相示因以贈之
titlePinyin: teng2 zi3 jing1 yi3 zhen1 lu4 xiang1 shi4 yin1 yi3 zeng4 zhi1
titleSlug: teng-zi-jing-yi-zhen-lu-xiang-shi-yin-yi-zeng-zhi
author: 范仲淹
authorPinyin: fan4 zhong4 yan1
authorSlug: fan-zhong-yan
dynasty: 宋
dynastyPinyin: song4
dynastySlug: song
tags: []
---

## 正文

- 泰山采芝人，吏隱清淮濱。
- 金函祕寶籙，奉之如高真。
- 謂子有仙志，興言一相示。
- 叩頭鳴天鼔，玉書粲然異。
- 白雲引輕素，朱絲聞靈篇。
- 題云天寶歲，傳於任鳳仙。
- 兵火換九州，于兹三百年。
- 非有靈物持，此書安得全。
- 綠字起龍蛇，丹文掛星斗。
- 六甲當奉行，百神迺奔走。
- 密密天上語，忽忽人間有。
- 與君置青山，解冠松桂間。
- 服此上淸籙，上淸庶可攀。
- 無爲塵土中，草草凋朱顔。

## 拼音

- tai4 shan1 cai3 zhi1 ren2 ， li4 yin3 qing1 huai2 bin1 。
- jin1 han2 bi4 bao3 lu4 ， feng4 zhi1 ru2 gao1 zhen1 。
- wei4 zi3 you3 xian1 zhi4 ， xing1 yan2 yi4 xiang1 shi4 。
- kou4 tou2 ming2 tian1 gu3 ， yu4 shu1 can4 ran2 yi4 。
- bai2 yun2 yin3 qing1 su4 ， zhu1 si1 wen2 ling2 pian1 。
- ti2 yun2 tian1 bao3 sui4 ， chuan2 wu1 ren4 feng4 xian1 。
- bing1 huo3 huan4 jiu3 zhou1 ， yu2 zi1 san1 bai3 nian2 。
- fei1 you3 ling2 wu4 chi2 ， ci3 shu1 an1 de2 quan2 。
- lü4 zi4 qi3 long2 she2 ， dan1 wen2 gua4 xing1 dou3 。
- liu4 jia3 dang1 feng4 xing2 ， bai3 shen2 nai3 ben1 zou3 。
- mi4 mi4 tian1 shang4 yu3 ， hu1 hu1 ren2 jian4 you3 。
- yu3 jun1 zhi4 qing1 shan1 ， jie3 guan1 song1 gui4 jian4 。
- fu2 ci3 shang4 qing1 lu4 ， shang4 qing1 shu4 ke3 pan1 。
- wu2 wei2 chen2 tu3 zhong1 ， cao3 cao3 diao1 zhu1 yan2 。

## 注释

## 译文

## 赏析
