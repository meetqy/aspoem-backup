---
id: fan-zhong-yan-jin-ci-quan
title: 晉祠泉
titlePinyin: jin4 ci2 quan2
titleSlug: jin-ci-quan
author: 范仲淹
authorPinyin: fan4 zhong4 yan1
authorSlug: fan-zhong-yan
dynasty: 宋
dynastyPinyin: song4
dynastySlug: song
tags: []
---

## 正文

- 神哉叔虞廟，地勝出嘉泉。
- 一源甚澄静，數步忽潺湲。
- 此異孰可窮，觀者增恭虔。
- 錦鱗無敢釣，長生同水仙。
- 千家溉禾稻，滿目江鄉田。
- 我來動所思，致主愧前賢。
- 大道果能行，時雨宜不愆。
- 皆如晉祠下，生民無旱年。

## 拼音

- shen2 zai1 shu1 yu2 miao4 ， di4 sheng4 chu1 jia1 quan2 。
- yi4 yuan2 shen4 cheng2 jing4 ， shu4 bu4 hu1 chan2 yuan2 。
- ci3 yi4 shu2 ke3 qiong2 ， guan1 zhe3 zeng1 gong1 qian2 。
- jin3 lin2 wu2 gan3 diao4 ， chang2 sheng1 tong2 shui3 xian1 。
- qian1 jia1 gai4 he2 dao4 ， man3 mu4 jiang1 xiang1 tian2 。
- wo3 lai2 dong4 suo3 si1 ， zhi4 zhu3 kui4 qian2 xian2 。
- da4 dao4 guo3 neng2 xing2 ， shi2 yu3 yi2 bu4 qian1 。
- jie1 ru2 jin4 ci2 xia4 ， sheng1 min2 wu2 han4 nian2 。

## 注释

## 译文

## 赏析
