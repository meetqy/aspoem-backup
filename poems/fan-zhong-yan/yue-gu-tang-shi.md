---
id: fan-zhong-yan-yue-gu-tang-shi
title: 閲古堂詩
titlePinyin: yue4 gu3 tang2 shi1
titleSlug: yue-gu-tang-shi
author: 范仲淹
authorPinyin: fan4 zhong4 yan1
authorSlug: fan-zhong-yan
dynasty: 宋
dynastyPinyin: song4
dynastySlug: song
tags: []
---

## 正文

- 中山天下重，韓公兹鎮臨。
- 堂上繢昔賢，閲古以儆今。
- 牧師六十人，冠劍竦若林。
- 既瞻古人像，必求古人心。
- 彼或所存遠，我將所得深。
- 仁與智可尚，忠與義可欽。
- 吾愛古賢守，馨德神祗歆。
- 典法曾弗泥，勸沮良自斟。
- 躋民在春臺，熙熙樂不淫。
- 耕夫與樵子，飽暖相謳吟。
- 王道自此始，然後張薫琴。
- 吾愛古名將，毅若武庫森。
- 其重如山安，其静如淵沉。
- 有令凛如霜，有謀密如陰。
- 敵城一朝拔，戎首萬里擒。
- 虎豹卷韜畧，鯨鯢投釡鬵。
- 皇威徹西海，天馬來駸駸。
- 留侯武侯者，將相俱能任。
- 決勝神所啟，受託天所諶。
- 披開日月光，振起雷霆音。
- 九關支一柱，萬宇覆重衾。
- 前人何赫赫，後人豈愔愔。
- 所以作此堂，公意同堅金。
- 僕思寶元初，叛羌弄千鐔。
- 王師生太平，苦戰誠未禁。
- 赤子餵犬彘，塞翁淚涔涔。
- 中原固爲辱，天子動宸襟。
- 乃命公與僕，聨使禦外侵。
- 歷歷革前弊，拳拳掃妖祲。
- 二十四萬兵，撫之若青衿。
- 惟以人占天，不問昴與參。
- 相彼形勝地，指掌而蹄涔。
- 復我横山疆，限爾長河潯。
- 此得喉可扼，彼宜肉就椹。
- 上前同定策，奸謀俄獻琛。
- 梟巢不忍覆，異日生凶禽。
- 僕已白髪翁，量力欲投簪。
- 公方青春期，抱道當作霖。
- 四夷氣須奪，百代病可鍼。
- 河湟議始行，漢唐功必尋。
- 復令千載下，景仰如高岑。
- 因賦閲古篇，爲公廊廟箴。

## 拼音

- zhong1 shan1 tian1 xia4 zhong4 ， han2 gong1 zi1 zhen4 lin2 。
- tang2 shang4 hui4 xi1 xian2 ， yue4 gu3 yi3 jing3 jin1 。
- mu4 shi1 liu4 shi2 ren2 ， guan1 jian4 song3 ruo4 lin2 。
- ji4 zhan1 gu3 ren2 xiang4 ， bi4 qiu2 gu3 ren2 xin1 。
- bi3 huo4 suo3 cun2 yuan3 ， wo3 jiang1 suo3 de2 shen1 。
- ren2 yu3 zhi4 ke3 shang4 ， zhong1 yu3 yi4 ke3 qin1 。
- wu2 ai4 gu3 xian2 shou3 ， xin1 de2 shen2 zhi1 xin1 。
- dian3 fa3 ceng2 fu2 ni2 ， quan4 ju3 liang2 zi4 zhen1 。
- ji1 min2 zai4 chun1 tai2 ， xi1 xi1 le4 bu4 yin2 。
- geng1 fu1 yu3 qiao2 zi0 ， bao3 nuan3 xiang1 ou1 yin2 。
- wang2 dao4 zi4 ci3 shi3 ， ran2 hou4 zhang1 xun1 qin2 。
- wu2 ai4 gu3 ming2 jiang1 ， yi4 ruo4 wu3 ku4 sen1 。
- qi2 zhong4 ru2 shan1 an1 ， qi2 jing4 ru2 yuan1 chen2 。
- you3 ling4 lin3 ru2 shuang1 ， you3 mou2 mi4 ru2 yin1 。
- di2 cheng2 yi4 zhao1 ba2 ， rong2 shou3 wan4 li3 qin2 。
- hu3 bao4 juan4 tao1 lüe4 ， jing1 ni2 tou2 fu3 xin2 。
- huang2 wei1 che4 xi1 hai3 ， tian1 ma3 lai2 qin1 qin1 。
- liu2 hou2 wu3 hou2 zhe3 ， jiang1 xiang1 ju4 neng2 ren4 。
- jue2 sheng4 shen2 suo3 qi3 ， shou4 tuo1 tian1 suo3 chen2 。
- pi1 kai1 ri4 yue4 guang1 ， zhen4 qi3 lei2 ting2 yin1 。
- jiu3 guan1 zhi1 yi2 zhu4 ， wan4 yu3 fu4 zhong4 qin1 。
- qian2 ren2 he2 he4 he4 ， hou4 ren2 qi3 yin1 yin1 。
- suo3 yi3 zuo4 ci3 tang2 ， gong1 yi4 tong2 jian1 jin1 。
- pu2 si1 bao3 yuan2 chu1 ， pan4 qiang1 nong4 qian1 xin2 。
- wang2 shi1 sheng1 tai4 ping2 ， ku3 zhan4 cheng2 wei4 jin4 。
- chi4 zi3 wei4 quan3 zhi4 ， sai1 weng1 lei4 cen2 cen2 。
- zhong1 yuan2 gu4 wei2 ru3 ， tian1 zi3 dong4 chen2 jin1 。
- nai3 ming4 gong1 yu3 pu2 ， lian2 shi3 yu4 wai4 qin1 。
- li4 li4 ge2 qian2 bi4 ， quan2 quan2 sao3 yao1 jin4 。
- er4 shi2 si4 wan4 bing1 ， fu3 zhi1 ruo4 qing1 jin1 。
- wei2 yi3 ren2 zhan4 tian1 ， bu2 wen4 mao3 yu3 can1 。
- xiang1 bi3 xing2 sheng4 di4 ， zhi3 zhang3 er2 ti2 cen2 。
- fu4 wo3 heng2 shan1 jiang1 ， xian4 er3 chang2 he2 xun2 。
- ci3 de2 hou2 ke3 e4 ， bi3 yi2 rou4 jiu4 shen4 。
- shang4 qian2 tong2 ding4 ce4 ， jian1 mou2 e2 xian4 chen1 。
- xiao1 chao2 bu4 ren3 fu4 ， yi4 ri4 sheng1 xiong1 qin2 。
- pu2 yi3 bai2 fa4 weng1 ， liang4 li4 yu4 tou2 zan1 。
- gong1 fang1 qing1 chun1 qi1 ， bao4 dao4 dang1 zuo4 lin2 。
- si4 yi2 qi4 xu1 duo2 ， bai3 dai4 bing4 ke3 zhen1 。
- he2 huang2 yi4 shi3 xing2 ， han4 tang2 gong1 bi4 xun2 。
- fu4 ling4 qian1 zai4 xia4 ， jing3 yang3 ru2 gao1 cen2 。
- yin1 fu4 yue4 gu3 pian1 ， wei2 gong1 lang2 miao4 zhen1 。

## 注释

## 译文

## 赏析
