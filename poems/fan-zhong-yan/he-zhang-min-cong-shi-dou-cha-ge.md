---
id: fan-zhong-yan-he-zhang-min-cong-shi-dou-cha-ge
title: 和章岷從事鬭茶歌
titlePinyin: he2 zhang1 min2 cong2 shi4 dou4 cha2 ge1
titleSlug: he-zhang-min-cong-shi-dou-cha-ge
author: 范仲淹
authorPinyin: fan4 zhong4 yan1
authorSlug: fan-zhong-yan
dynasty: 宋
dynastyPinyin: song4
dynastySlug: song
tags: []
---

## 正文

- 年年春自東南來，建溪先暖冰微開。
- 溪邊奇茗冠天下，武夷仙人從古栽。
- 新雷昨夜發何處，家家嬉笑穿雲去。
- 露牙錯落一番榮，綴玉含珠散嘉樹。
- 終朝採掇未盈襜，唯求精粹不敢貪。
- 研膏焙乳有雅製，方中圭兮圓中蟾。
- 北苑將期獻天子，林下雄豪先鬭美。
- 鼎磨雲外首山銅，瓶攜江上中泠水。
- 黄金碾畔綠塵飛，紫玉甌心雪濤起。
- 鬭余味兮輕醍醐，鬭余香兮薄蘭芷。
- 其間品第胡能欺，十目視而十手指。
- 勝若登仙不可攀，輸同降將無窮恥。
- 于嗟天産石上英，論功不愧階前蓂。
- 衆人之濁我可清，千日之醉我可醒。
- 屈原試與招魂魄，劉伶却得聞雷霆。
- 盧仝敢不歌，陸羽須作經。
- 森然萬象中，焉知無茶星。
- 商山丈人休茹芝，首陽先生休采薇。
- 長安酒價減千萬，成都藥市無光輝。
- 不如仙山一啜好，泠然便欲乘風飛。
- 君莫羡花間女郎只鬭草，贏得珠璣滿斗歸。

## 拼音

- nian2 nian2 chun1 zi4 dong1 nan2 lai2 ， jian4 xi1 xian1 nuan3 bing1 wei1 kai1 。
- xi1 bian1 qi2 ming2 guan1 tian1 xia4 ， wu3 yi2 xian1 ren2 cong2 gu3 zai1 。
- xin1 lei2 zuo2 ye4 fa1 he2 chu3 ， jia1 jia1 xi1 xiao4 chuan1 yun2 qu4 。
- lu4 ya2 cuo4 luo4 yi4 fan1 rong2 ， zhui4 yu4 han2 zhu1 san4 jia1 shu4 。
- zhong1 chao2 cai3 duo1 wei4 ying2 chan1 ， wei2 qiu2 jing1 cui4 bu4 gan3 tan1 。
- yan2 gao1 bei4 ru3 you3 ya3 zhi4 ， fang1 zhong1 gui1 xi1 yuan2 zhong1 chan2 。
- bei3 yuan4 jiang1 qi1 xian4 tian1 zi3 ， lin2 xia4 xiong2 hao2 xian1 dou4 mei3 。
- ding3 mo2 yun2 wai4 shou3 shan1 tong2 ， ping2 xie2 jiang1 shang4 zhong1 ling2 shui3 。
- huang2 jin1 nian3 pan4 lü4 chen2 fei1 ， zi3 yu4 ou1 xin1 xue3 tao1 qi3 。
- dou4 yu2 wei4 xi1 qing1 ti2 hu2 ， dou4 yu2 xiang1 xi1 bao2 lan2 zhi3 。
- qi2 jian4 pin3 di4 hu2 neng2 qi1 ， shi2 mu4 shi4 er2 shi2 shou3 zhi3 。
- sheng4 ruo4 deng1 xian1 bu4 ke3 pan1 ， shu1 tong2 jiang4 jiang1 wu2 qiong2 chi3 。
- yu2 jie1 tian1 chan3 shi2 shang4 ying1 ， lun4 gong1 bu2 kui4 jie1 qian2 mi4 。
- zhong4 ren2 zhi1 zhuo2 wo3 ke3 qing1 ， qian1 ri4 zhi1 zui4 wo3 ke3 xing3 。
- qu1 yuan2 shi4 yu3 zhao1 hun2 po4 ， liu2 ling2 que4 de2 wen2 lei2 ting2 。
- lu2 tong2 gan3 bu4 ge1 ， lu4 yu3 xu1 zuo4 jing1 。
- sen1 ran2 wan4 xiang4 zhong1 ， yan1 zhi1 wu2 cha2 xing1 。
- shang1 shan1 zhang4 ren2 xiu1 ru2 zhi1 ， shou3 yang2 xian1 sheng0 xiu1 cai3 wei1 。
- chang2 an1 jiu3 jia4 jian3 qian1 wan4 ， cheng2 du1 yao4 shi4 wu2 guang1 hui1 。
- bu4 ru2 xian1 shan1 yi2 chuo4 hao3 ， ling2 ran2 bian4 yu4 cheng2 feng1 fei1 。
- jun1 mo4 xian4 hua1 jian4 nü3 lang2 zhi1 dou4 cao3 ， ying2 de2 zhu1 ji1 man3 dou4 gui1 。

## 注释

## 译文

## 赏析
