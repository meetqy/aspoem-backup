---
id: fan-zhong-yan-song-chen-gui-xiu-cai-you-jin-ling
title: 送陳瓌秀才遊金陵
titlePinyin: song4 chen2 gui1 xiu4 cai0 you2 jin1 ling2
titleSlug: song-chen-gui-xiu-cai-you-jin-ling
author: 范仲淹
authorPinyin: fan4 zhong4 yan1
authorSlug: fan-zhong-yan
dynasty: 宋
dynastyPinyin: song4
dynastySlug: song
tags: []
---

## 正文

- 君有江南行，爲君歌以喜。
- 龍盤山萬曲，練静江千里。
- 江山不可空，台星照吳中。
- 古來王謝地，今有周召風。
- 而間楊與鄭，萬丈光相映。
- 煌煌聚宰府，金陵一何盛。
- 此去知已賢，雅客情無邊。
- 白雲起江樹，明月逐江船。
- 雲月共徘徊，優哉如游仙。
- 歸來笑春風，白日登青天。

## 拼音

- jun1 you3 jiang1 nan2 xing2 ， wei2 jun1 ge1 yi3 xi3 。
- long2 pan2 shan1 wan4 qu3 ， lian4 jing4 jiang1 qian1 li3 。
- jiang1 shan1 bu4 ke3 kong1 ， tai2 xing1 zhao4 wu2 zhong1 。
- gu3 lai2 wang2 xie4 di4 ， jin1 you3 zhou1 zhao4 feng1 。
- er2 jian4 yang2 yu3 zheng4 ， wan4 zhang4 guang1 xiang1 ying4 。
- huang2 huang2 ju4 zai3 fu3 ， jin1 ling2 yi4 he2 sheng4 。
- ci3 qu4 zhi1 yi3 xian2 ， ya3 ke4 qing2 wu2 bian1 。
- bai2 yun2 qi3 jiang1 shu4 ， ming2 yue4 zhu2 jiang1 chuan2 。
- yun2 yue4 gong4 pai2 huai2 ， you1 zai1 ru2 you2 xian1 。
- gui1 lai2 xiao4 chun1 feng1 ， bai2 ri4 deng1 qing1 tian1 。

## 注释

## 译文

## 赏析
