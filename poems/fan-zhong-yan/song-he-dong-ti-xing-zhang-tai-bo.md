---
id: fan-zhong-yan-song-he-dong-ti-xing-zhang-tai-bo
title: 送河東提刑張太博
titlePinyin: song4 he2 dong1 ti2 xing2 zhang1 tai4 bo2
titleSlug: song-he-dong-ti-xing-zhang-tai-bo
author: 范仲淹
authorPinyin: fan4 zhong4 yan1
authorSlug: fan-zhong-yan
dynasty: 宋
dynastyPinyin: song4
dynastySlug: song
tags: []
---

## 正文

- 憶守姑蘇日，見君已驚人。
- 翩翩幕中畫，落落席上珍。
- 强記及敏力，一一精如神。
- 洎余領西帥，密與羌夏鄰。
- 君來貳邊郡，表裏還相親。
- 有如得四支，周旋衞其身。
- 予始按萬渠，兵行百物陳。
- 而君主其事，進退皆有倫。
- 羌酋八九百，醉歌喜齗齗。
- 傳告以號令，再拜罔不馴。
- 作城大順川，扼胡來路津。
- 漢軍始屯集，虜騎俄紛綸。
- 諸將稍畏怯，偶語辭艱辛。
- 君躍疋馬去，入險將死濱。
- 持檛畫禍福，虎校靡不遵。
- 呼兵就畚鍤，悦使咸忻忻。
- 晝夜戰且役，城成未踰旬。
- 虜乃急攻我，萬衆生煙塵。
- 蒼惶被矢石，遁走無逡巡。
- 君馳奏闕下，感慨動中宸。
- 是秋懷敏敗，虜勢侵涇原。
- 天地正愁慘，關輔將迸奔。
- 腹心苟不守，皮膚安得存。
- 予召蕃漢兵，趨邠當北門。
- 諸將切切議，謂宜守塞垣。
- 惟君力贊我，咸鎬爲本根。
- 全師遂鼓進，連城息驚喧。
- 果釋天子憂，奬詔垂明恩。
- 予貳機衡重，君掌食貨繁。
- 豈敢懈夙夜，未嘗攄笑言。
- 今叨領南陽，會君乘使軒。
- 攜手百花洲，無時不開樽。
- 語論極今古，情契及子孫。
- 氣同若蘭芝，聲應如篪塤。
- 浩歌忘物我，劇飲無涼暄。
- 自問平生心，此樂曾幾番。
- 一旦改使節，怱怱指并汾。
- 惜别固不忍，贈行當有云。
- 從來宿兵地，北與胡漢分。
- 長河出紫塞，太行入青雲。
- 天然作雄屏，覽者懷忠勳。
- 行府在平陽，山川秀氤氳。
- 堯民擊壤歌，千古猶得聞。
- 君有經濟心，潤以金石文。
- 攬轡問風俗，坐堂精典墳。
- 此道日益大，行行思致君。

## 拼音

- yi4 shou3 gu1 su1 ri4 ， jian4 jun1 yi3 jing1 ren2 。
- pian1 pian1 mu4 zhong1 hua4 ， luo4 luo4 xi2 shang4 zhen1 。
- qiang2 ji4 ji2 min3 li4 ， yi1 yi1 jing1 ru2 shen2 。
- ji4 yu2 ling3 xi1 shuai4 ， mi4 yu3 qiang1 xia4 lin2 。
- jun1 lai2 er4 bian1 jun4 ， biao3 li3 huan2 xiang1 qin1 。
- you3 ru2 de2 si4 zhi1 ， zhou1 xuan2 wei4 qi2 shen1 。
- yu3 shi3 an4 wan4 qu2 ， bing1 xing2 bai3 wu4 chen2 。
- er2 jun1 zhu3 qi2 shi4 ， jin4 tui4 jie1 you3 lun2 。
- qiang1 qiu2 ba1 jiu3 bai3 ， zui4 ge1 xi3 yin1 yin1 。
- chuan2 gao4 yi3 hao4 ling4 ， zai4 bai4 wang3 bu2 xun4 。
- zuo4 cheng2 da4 shun4 chuan1 ， e4 hu2 lai2 lu4 jin1 。
- han4 jun1 shi3 tun2 ji2 ， lu3 qi2 e2 fen1 lun2 。
- zhu1 jiang1 shao1 wei4 qie4 ， ou3 yu3 ci2 jian1 xin1 。
- jun1 yue4 pi3 ma3 qu4 ， ru4 xian3 jiang1 si3 bin1 。
- chi2 zhua1 hua4 huo4 fu2 ， hu3 xiao4 mi2 bu4 zun1 。
- hu1 bing1 jiu4 ben3 cha1 ， yue4 shi3 xian2 xin1 xin1 。
- zhou4 ye4 zhan4 qie3 yi4 ， cheng2 cheng2 wei4 yu2 xun2 。
- lu3 nai3 ji2 gong1 wo3 ， wan4 zhong4 sheng1 yan1 chen2 。
- cang1 huang2 bei4 shi3 shi2 ， dun4 zou3 wu2 qun1 xun2 。
- jun1 chi2 zou4 que4 xia4 ， gan3 kai3 dong4 zhong1 chen2 。
- shi4 qiu1 huai2 min3 bai4 ， lu3 shi4 qin1 jing1 yuan2 。
- tian1 di4 zheng4 chou2 can3 ， guan1 fu3 jiang1 beng4 ben1 。
- fu4 xin1 gou3 bu4 shou3 ， pi2 fu1 an1 de2 cun2 。
- yu3 zhao4 fan1 han4 bing1 ， qu1 bin1 dang1 bei3 men2 。
- zhu1 jiang1 qie4 qie4 yi4 ， wei4 yi2 shou3 sai1 yuan2 。
- wei2 jun1 li4 zan4 wo3 ， xian2 gao3 wei2 ben3 gen1 。
- quan2 shi1 sui4 gu3 jin4 ， lian2 cheng2 xi1 jing1 xuan1 。
- guo3 shi4 tian1 zi3 you1 ， jiang3 zhao4 chui2 ming2 en1 。
- yu3 er4 ji1 heng2 zhong4 ， jun1 zhang3 shi2 huo4 fan2 。
- qi3 gan3 xie4 su4 ye4 ， wei4 chang2 shu1 xiao4 yan2 。
- jin1 dao1 ling3 nan2 yang2 ， hui4 jun1 cheng2 shi3 xuan1 。
- xie2 shou3 bai3 hua1 zhou1 ， wu2 shi2 bu4 kai1 zun1 。
- yu3 lun4 ji2 jin1 gu3 ， qing2 qi4 ji2 zi3 sun1 。
- qi4 tong2 ruo4 lan2 zhi1 ， sheng1 ying1 ru2 chi2 xun1 。
- hao4 ge1 wang4 wu4 wo3 ， ju4 yin3 wu2 liang2 xuan1 。
- zi4 wen4 ping2 sheng1 xin1 ， ci3 le4 ceng2 ji1 fan1 。
- yi2 dan4 gai3 shi3 jie2 ， cong1 cong1 zhi3 bing4 fen2 。
- xi1 bie2 gu4 bu4 ren3 ， zeng4 xing2 dang1 you3 yun2 。
- cong2 lai2 su4 bing1 di4 ， bei3 yu3 hu2 han4 fen1 。
- chang2 he2 chu1 zi3 sai1 ， tai4 hang2 ru4 qing1 yun2 。
- tian1 ran2 zuo4 xiong2 ping2 ， lan3 zhe3 huai2 zhong1 xun1 。
- xing2 fu3 zai4 ping2 yang2 ， shan1 chuan1 xiu4 yin1 yun1 。
- yao2 min2 ji1 rang3 ge1 ， qian1 gu3 you2 de2 wen2 。
- jun1 you3 jing1 ji4 xin1 ， run4 yi3 jin1 shi2 wen2 。
- lan3 pei4 wen4 feng1 su2 ， zuo4 tang2 jing1 dian3 fen2 。
- ci3 dao4 ri4 yi4 da4 ， hang2 hang2 si1 zhi4 jun1 。

## 注释

## 译文

## 赏析
