---
id: fan-zhong-yan-ji-ti-sun-shi-bi-xian-ting
title: 寄題孫氏碧鮮亭
titlePinyin: ji4 ti2 sun1 shi4 bi4 xian1 ting2
titleSlug: ji-ti-sun-shi-bi-xian-ting
author: 范仲淹
authorPinyin: fan4 zhong4 yan1
authorSlug: fan-zhong-yan
dynasty: 宋
dynastyPinyin: song4
dynastySlug: song
tags: []
---

## 正文

- 天地何風流，復生王子猷。
- 黄金買碧鮮，綠玉排清秋。
- 非木亦非草，東君歲寒寶。
- 耿耿金石性，雪霜不能老。
- 清風及故人，徘徊過此君。
- 泠泠鈞天音，千載猶得聞。
- 應是聖賢魄，鍾爲此標格。
- 高節見直清，靈心隱虛白。
- 粉筠多體貌，錦籜見兒童。
- 上交松桂枝，下結蘭蕙叢。
- 秀氣藹晴嵐，翠光凝綠水。
- 明月白露中，静如隱君子。
- 不願湘靈泣，不求伶倫吹。
- 鳯皇得未晚，蛟龍起何時。
- 蕭蕭雲水間，良與主人宜。
- 紅塵滿浮世，何當拂長袂。
- 坐嘯此亭中，行歌此亭際。
- 逍遙復逍遙，不知千萬歲。

## 拼音

- tian1 di4 he2 feng1 liu2 ， fu4 sheng1 wang2 zi3 you2 。
- huang2 jin1 mai3 bi4 xian1 ， lü4 yu4 pai2 qing1 qiu1 。
- fei1 mu4 yi4 fei1 cao3 ， dong1 jun1 sui4 han2 bao3 。
- geng3 geng3 jin1 shi2 xing4 ， xue3 shuang1 bu4 neng2 lao3 。
- qing1 feng1 ji2 gu4 ren2 ， pai2 huai2 guo4 ci3 jun1 。
- ling2 ling2 jun1 tian1 yin1 ， qian1 zai4 you2 de2 wen2 。
- ying1 shi4 sheng4 xian2 po4 ， zhong1 wei2 ci3 biao1 ge2 。
- gao1 jie2 jian4 zhi2 qing1 ， ling2 xin1 yin3 xu1 bai2 。
- fen3 yun2 duo1 ti3 mao4 ， jin3 tuo4 jian4 er2 tong2 。
- shang4 jiao1 song1 gui4 zhi1 ， xia4 jie2 lan2 hui4 cong2 。
- xiu4 qi4 ai3 qing2 lan2 ， cui4 guang1 ning2 lü4 shui3 。
- ming2 yue4 bai2 lu4 zhong1 ， jing4 ru2 yin3 jun1 zi3 。
- bu2 yuan4 xiang1 ling2 qi4 ， bu4 qiu2 ling2 lun2 chui1 。
- feng4 huang2 de2 wei4 wan3 ， jiao1 long2 qi3 he2 shi2 。
- xiao1 xiao1 yun2 shui3 jian4 ， liang2 yu3 zhu3 ren2 yi2 。
- hong2 chen2 man3 fu2 shi4 ， he2 dang1 fu2 chang2 mei4 。
- zuo4 xiao4 ci3 ting2 zhong1 ， xing2 ge1 ci3 ting2 ji4 。
- xiao1 yao2 fu4 xiao1 yao2 ， bu4 zhi1 qian1 wan4 sui4 。

## 注释

## 译文

## 赏析
