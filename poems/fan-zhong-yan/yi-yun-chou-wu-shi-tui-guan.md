---
id: fan-zhong-yan-yi-yun-chou-wu-shi-tui-guan
title: 依韻酬毋湜推官
titlePinyin: yi1 yun4 chou2 wu2 shi2 tui1 guan1
titleSlug: yi-yun-chou-wu-shi-tui-guan
author: 范仲淹
authorPinyin: fan4 zhong4 yan1
authorSlug: fan-zhong-yan
dynasty: 宋
dynastyPinyin: song4
dynastySlug: song
tags: []
---

## 正文

- 聖門非入室，文陣敢争盟。
- 不意棲雲閣，何才隷月卿。
- 珍羣憐未至，霄鶚引脩程。
- 直舍有仙味，祕庭無俗聲。
- 午陰宫樹綠，宵刻禁鐘清。
- 奉制歌三秀，稱觴聽六英。
- 恩輝孤易感，交結淡難成。
- 新髪鑑中改，舊山天際横。
- 纓思漁父濯，春伴隼旟行。
- 桃浪觀秦塞，薫風省舜城。
- 幾多興廢跡，重疊古今情。
- 進退思先覺，蹉跎畏後生。
- 見詒如美衮，欲報乏英瓊。
- 浄揖澄江練，高窺擢露莖。
- 復驚聞正始，終仰輔登閎。
- 好勵圖南志，翺翔覽四瀛。

## 拼音

- sheng4 men2 fei1 ru4 shi4 ， wen2 zhen4 gan3 zheng1 meng2 。
- bu2 yi4 qi1 yun2 ge2 ， he2 cai2 li4 yue4 qing1 。
- zhen1 qun2 lian2 wei4 zhi4 ， xiao1 e4 yin3 xiu1 cheng2 。
- zhi2 she4 you3 xian1 wei4 ， bi4 ting2 wu2 su2 sheng1 。
- wu3 yin1 gong1 shu4 lü4 ， xiao1 ke4 jin4 zhong1 qing1 。
- feng4 zhi4 ge1 san1 xiu4 ， cheng1 shang1 ting1 liu4 ying1 。
- en1 hui1 gu1 yi4 gan3 ， jiao1 jie2 dan4 nan2 cheng2 。
- xin1 fa4 jian4 zhong1 gai3 ， jiu4 shan1 tian1 ji4 heng2 。
- ying1 si1 yu2 fu4 zhuo2 ， chun1 ban4 sun3 yu2 xing2 。
- tao2 lang4 guan1 qin2 sai1 ， xun1 feng1 sheng3 shun4 cheng2 。
- ji1 duo1 xing1 fei4 ji4 ， zhong4 die2 gu3 jin1 qing2 。
- jin4 tui4 si1 xian1 jue2 ， cuo1 tuo2 wei4 hou4 sheng1 。
- jian4 yi2 ru2 mei3 gun3 ， yu4 bao4 fa2 ying1 qiong2 。
- jing4 yi1 cheng2 jiang1 lian4 ， gao1 kui1 zhuo2 lu4 jing4 。
- fu4 jing1 wen2 zheng4 shi3 ， zhong1 yang3 fu3 deng1 hong2 。
- hao3 li4 tu2 nan2 zhi4 ， ao2 xiang2 lan3 si4 ying2 。

## 注释

## 译文

## 赏析
