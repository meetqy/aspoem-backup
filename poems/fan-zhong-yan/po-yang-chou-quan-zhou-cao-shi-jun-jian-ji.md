---
id: fan-zhong-yan-po-yang-chou-quan-zhou-cao-shi-jun-jian-ji
title: 鄱陽酬泉州曹使君見寄
titlePinyin: po2 yang2 chou2 quan2 zhou1 cao2 shi3 jun1 jian4 ji4
titleSlug: po-yang-chou-quan-zhou-cao-shi-jun-jian-ji
author: 范仲淹
authorPinyin: fan4 zhong4 yan1
authorSlug: fan-zhong-yan
dynasty: 宋
dynastyPinyin: song4
dynastySlug: song
tags: []
---

## 正文

- 吾生豈不幸，所稟多剛腸。
- 身甘一枝巢，心苦千仞翔。
- 志意苟天命，富貴非我望。
- 立譚萬乘前，肝竭喉無漿。
- 意君成大舜，千古聞羶香。
- 寸懷如春風，思與天下芳。
- 片玉棄且在，雙足何辭傷。
- 王章死於漢，韓愈逐諸唐。
- 獄中與嶺外，妻子不得將。
- 義士撫卷起，眦血一霑裳。
- 胡弗學掲厲，胡弗隨低昂。
- 干時宴安人，滅然已不揚。
- 匹夫虎敢鬬，女子熊能當。
- 况彼二長者，烏肯巧如簧。
- 我愛古人節，皎皎明如霜。
- 今日貶江徼，多慚韓與王。
- 罪大禍不稱，所損傷纖茫。
- 盡室來官下，君恩大難忘。
- 酒聖無隱量，詩豪有餘章。
- 秋來魏公亭，金菊何煌煌。
- 登高發秘思，聊以攄吾狂。
- 卓有梅聖俞，作邑郡之旁。
- 矯首賦靈烏，擬彼歌滄浪。
- 因成答客戲，移以贈名郎。
- 泉南曹使君，詩源萬里長。
- 復我百餘言，疑登孔子堂。
- 聞之金石音，繩繩自宫商。
- 念此孤鳴鶴，聲應來遠方。
- 相期養心氣，彌天浩無疆。
- 鋪之被萬物，照之諧三光。
- 此道果迂闊，陶陶吾醉鄉。

## 拼音

- wu2 sheng1 qi3 bu2 xing4 ， suo3 bing3 duo1 gang1 chang2 。
- shen1 gan1 yi4 zhi1 chao2 ， xin1 ku3 qian1 ren4 xiang2 。
- zhi4 yi4 gou3 tian1 ming4 ， fu4 gui4 fei1 wo3 wang4 。
- li4 tan2 wan4 cheng2 qian2 ， gan1 jie2 hou2 wu2 jiang1 。
- yi4 jun1 cheng2 da4 shun4 ， qian1 gu3 wen2 shan1 xiang1 。
- cun4 huai2 ru2 chun1 feng1 ， si1 yu3 tian1 xia4 fang1 。
- pian4 yu4 qi4 qie3 zai4 ， shuang1 zu2 he2 ci2 shang1 。
- wang2 zhang1 si3 wu1 han4 ， han2 yu4 zhu2 zhu1 tang2 。
- yu4 zhong1 yu3 ling3 wai4 ， qi1 zi0 bu4 de2 jiang1 。
- yi4 shi4 fu3 juan3 qi3 ， zi4 xue4 yi4 zhan1 shang0 。
- hu2 fu2 xue2 jie1 li4 ， hu2 fu2 sui2 di1 ang2 。
- gan1 shi2 yan4 an1 ren2 ， mie4 ran2 yi3 bu4 yang2 。
- pi3 fu1 hu3 gan3 dou4 ， nü3 zi3 xiong2 neng2 dang1 。
- kuang4 bi3 er4 chang2 zhe3 ， wu1 ken3 qiao3 ru2 huang2 。
- wo3 ai4 gu3 ren2 jie2 ， jiao3 jiao3 ming2 ru2 shuang1 。
- jin1 ri4 bian3 jiang1 jiao3 ， duo1 can2 han2 yu3 wang2 。
- zui4 da4 huo4 bu4 cheng1 ， suo3 sun3 shang1 xian1 mang2 。
- jin4 shi4 lai2 guan1 xia4 ， jun1 en1 da4 nan2 wang4 。
- jiu3 sheng4 wu2 yin3 liang2 ， shi1 hao2 you3 yu2 zhang1 。
- qiu1 lai2 wei4 gong1 ting2 ， jin1 ju2 he2 huang2 huang2 。
- deng1 gao1 fa1 mi4 si1 ， liao2 yi3 shu1 wu2 kuang2 。
- zhuo2 you3 mei2 sheng4 yu2 ， zuo4 yi4 jun4 zhi1 pang2 。
- jiao3 shou3 fu4 ling2 wu1 ， ni3 bi3 ge1 cang1 lang4 。
- yin1 cheng2 da2 ke4 xi4 ， yi2 yi3 zeng4 ming2 lang2 。
- quan2 nan2 cao2 shi3 jun1 ， shi1 yuan2 wan4 li3 chang2 。
- fu4 wo3 bai3 yu2 yan2 ， yi2 deng1 kong3 zi3 tang2 。
- wen2 zhi1 jin1 shi2 yin1 ， sheng2 sheng2 zi4 gong1 shang1 。
- nian4 ci3 gu1 ming2 he4 ， sheng1 ying1 lai2 yuan3 fang1 。
- xiang1 qi1 yang3 xin1 qi4 ， mi2 tian1 hao4 wu2 jiang1 。
- pu1 zhi1 bei4 wan4 wu4 ， zhao4 zhi1 xie2 san1 guang1 。
- ci3 dao4 guo3 yu1 kuo4 ， tao2 tao2 wu2 zui4 xiang1 。

## 注释

## 译文

## 赏析
