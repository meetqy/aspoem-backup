---
id: fan-zhong-yan-fang-xia-jiao-wei-shu-chu-shi
title: 訪陜郊魏疏處士
titlePinyin: fang3 xia2 jiao1 wei4 shu1 chu3 shi4
titleSlug: fang-xia-jiao-wei-shu-chu-shi
author: 范仲淹
authorPinyin: fan4 zhong4 yan1
authorSlug: fan-zhong-yan
dynasty: 宋
dynastyPinyin: song4
dynastySlug: song
tags: []
---

## 正文

- 賢哉先處士，天書召不起。
- 雲夫嗣孤風，復爲隱君子。
- 有石礪其齒，有泉洗其耳。
- 下瞰紅塵路，榮利無窮已。
- 孜孜朝市人，同在風波裏。
- 大爲高士笑，誓不拾青紫。
- 我亦寵辱流，所幸無愠喜。
- 進者道之行，退者道之止。
- 矧今領方面，豈稱長城倚。
- 來訪卧雲人，而請益諸已。
- 得無長者言，佩之玉非美。

## 拼音

- xian2 zai1 xian1 chu3 shi4 ， tian1 shu1 zhao4 bu4 qi3 。
- yun2 fu1 si4 gu1 feng1 ， fu4 wei2 yin3 jun1 zi3 。
- you3 shi2 li4 qi2 chi3 ， you3 quan2 xi3 qi2 er3 。
- xia4 kan4 hong2 chen2 lu4 ， rong2 li4 wu2 qiong2 yi3 。
- zi1 zi1 chao2 shi4 ren2 ， tong2 zai4 feng1 bo1 li3 。
- da4 wei2 gao1 shi4 xiao4 ， shi4 bu4 shi2 qing1 zi3 。
- wo3 yi4 chong3 ru3 liu2 ， suo3 xing4 wu2 yun4 xi3 。
- jin4 zhe3 dao4 zhi1 xing2 ， tui4 zhe3 dao4 zhi1 zhi3 。
- shen3 jin1 ling3 fang1 mian4 ， qi3 cheng1 chang2 cheng2 yi3 。
- lai2 fang3 wo4 yun2 ren2 ， er2 qing3 yi4 zhu1 yi3 。
- de2 wu2 chang2 zhe3 yan2 ， pei4 zhi1 yu4 fei1 mei3 。

## 注释

## 译文

## 赏析
