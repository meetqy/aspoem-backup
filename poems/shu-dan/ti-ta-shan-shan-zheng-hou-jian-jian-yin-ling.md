---
id: shu-dan-ti-ta-shan-shan-zheng-hou-jian-jian-yin-ling
title: 題它山善政侯兼簡鄞令
titlePinyin: ti2 ta1 shan1 shan4 zheng4 hou2 jian1 jian3 yin2 ling4
titleSlug: ti-ta-shan-shan-zheng-hou-jian-jian-yin-ling
author: 舒亶
authorPinyin: shu1 dan3
authorSlug: shu-dan
dynasty: 宋
dynastyPinyin: song4
dynastySlug: song
tags: []
---

## 正文

- 嗚呼王封君，心事鬼出沒。
- 驅山截長江，化作雲水窟。
- 旱火六月天，萬棟掛龍骨。
- 蕭條一祠宇，像設何髣髴。
- 破屋夜見星，漏雨濕衫笏。
- 杯酒謝車篝，兹事恐亦忽。
- 我聞古先王，報施必稱物。
- 矧今崇佛宮，民力殆欲屈。
- 豈無制作手，一爲起荒茀。
- 李侯仁賢資，撫字良矻矻。
- 可但清似冰，方看健如鶻。
- 沉跡千載後，行且見披拂。
- 陰功世易忘，遠慮俗多咈。
- 勉哉君毋遲，斯民久已欝。

## 拼音

- wu1 hu1 wang2 feng1 jun1 ， xin1 shi4 gui3 chu1 mei2 。
- qu1 shan1 jie2 chang2 jiang1 ， hua4 zuo4 yun2 shui3 ku1 。
- han4 huo3 liu4 yue4 tian1 ， wan4 dong4 gua4 long2 gu3 。
- xiao1 tiao2 yi4 ci2 yu3 ， xiang4 she4 he2 fang3 fu2 。
- po4 wu1 ye4 jian4 xing1 ， lou4 yu3 shi1 shan1 hu4 。
- bei1 jiu3 xie4 ju1 gou1 ， zi1 shi4 kong3 yi4 hu1 。
- wo3 wen2 gu3 xian1 wang2 ， bao4 shi1 bi4 cheng1 wu4 。
- shen3 jin1 chong2 fo2 gong1 ， min2 li4 dai4 yu4 qu1 。
- qi3 wu2 zhi4 zuo4 shou3 ， yi4 wei2 qi3 huang1 fu2 。
- li3 hou2 ren2 xian2 zi1 ， fu3 zi4 liang2 ku1 ku1 。
- ke3 dan4 qing1 si4 bing1 ， fang1 kan4 jian4 ru2 gu3 。
- chen2 ji4 qian1 zai4 hou4 ， xing2 qie3 jian4 pi1 fu2 。
- yin1 gong1 shi4 yi4 wang4 ， yuan3 lü4 su2 duo1 fu2 。
- mian3 zai1 jun1 wu2 chi2 ， si1 min2 jiu3 yi3 yu4 。

## 注释

## 译文

## 赏析
