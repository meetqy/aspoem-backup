---
id: shu-dan-he-ma-cui-lao-xiu-guang-de-hu
title: 和馬粹老脩廣德湖
titlePinyin: he2 ma3 cui4 lao3 xiu1 guang3 de2 hu2
titleSlug: he-ma-cui-lao-xiu-guang-de-hu
author: 舒亶
authorPinyin: shu1 dan3
authorSlug: shu-dan
dynasty: 宋
dynastyPinyin: song4
dynastySlug: song
tags: []
---

## 正文

- 古作重慮始，功利故能永。
- 末俗分錐刀，往往附光影。
- 此幾百歲餘，興廢屢動靜。
- 七鄉十萬家，利害寄俄頃。
- 譸張好惡曹，聒亂劇池黽。
- 使君武陵孫，明潔水中荇。
- 坐嘯黄堂春，獨得意外景。
- 登臨莽蕪没，歎息民不幸。
- 一日山水光，蕩漾出荒梗。
- 黍禾雜菰魚，狼籍被他境。
- 人指白鶴祠，慇懃竊有請。
- 衣冠儼郡公，一一畫真鯁。
- 斯人豈可作，庶用薦遺秉。
- 公乎且勿去，何以慰鄉井。
- 願屬丹青手，千載共觀省。

## 拼音

- gu3 zuo4 zhong4 lü4 shi3 ， gong1 li4 gu4 neng2 yong3 。
- mo4 su2 fen1 zhui1 dao1 ， wang3 wang3 fu4 guang1 ying3 。
- ci3 ji1 bai3 sui4 yu2 ， xing1 fei4 lü3 dong4 jing4 。
- qi1 xiang1 shi2 wan4 jia1 ， li4 hai4 ji4 e2 qing3 。
- zhou1 zhang1 hao3 e4 cao2 ， guo1 luan4 ju4 chi2 min3 。
- shi3 jun1 wu3 ling2 sun1 ， ming2 jie2 shui3 zhong1 xing4 。
- zuo4 xiao4 huang2 tang2 chun1 ， du2 de2 yi4 wai4 jing3 。
- deng1 lin2 mang3 wu2 mei2 ， tan4 xi1 min2 bu2 xing4 。
- yi2 ri4 shan1 shui3 guang1 ， dang4 yang4 chu1 huang1 geng3 。
- shu3 he2 za2 gu1 yu2 ， lang2 ji2 bei4 ta1 jing4 。
- ren2 zhi3 bai2 he4 ci2 ， yin1 qin2 qie4 you3 qing3 。
- yi1 guan1 yan3 jun4 gong1 ， yi1 yi1 hua4 zhen1 geng3 。
- si1 ren2 qi3 ke3 zuo4 ， shu4 yong4 jian4 yi2 bing3 。
- gong1 hu1 qie3 wu4 qu4 ， he2 yi3 wei4 xiang1 jing3 。
- yuan4 shu3 dan1 qing1 shou3 ， qian1 zai4 gong4 guan1 sheng3 。

## 注释

## 译文

## 赏析
