---
id: dai-gong-huai-feng-he-lang-zhong-you-xian-shan-si-pu-quan-jian-ji-li-li-bu-bao-bi-jian-zhao-wu-zhou-qi-chu-zhou
title: 奉和郎中遊仙山四瀑泉兼寄李吏部包祕監趙婺州齊處州
titlePinyin: feng4 he2 lang2 zhong1 you2 xian1 shan1 si4 pu4 quan2 jian1 ji4 li3 li4 bu4 bao1 bi4 jian1 zhao4 wu4 zhou1 qi2 chu3 zhou1
titleSlug: feng-he-lang-zhong-you-xian-shan-si-pu-quan-jian-ji-li-li-bu-bao-bi-jian-zhao-wu-zhou-qi-chu-zhou
author: 戴公懷
authorPinyin: dai4 gong1 huai2
authorSlug: dai-gong-huai
dynasty: 唐
dynastyPinyin: tang2
dynastySlug: tang
tags: []
---

## 正文

- 今日永嘉守，復追山水遊。
- 因尋莽蒼野，遂得軒轅丘。
- 訪古事難究，覽新情屢周。
- 溪垂綠篠暗，巖度白雲幽。
- 過石奇不盡，出林香更浮。
- 憑高擁虎節，搏險窺龍湫。
- 淙潨瀉三四，奔騰千萬秋。
- 寒驚殷雷動，暑駭繁霜流。
- 沫濺羣鳥外，光搖數峰頭。
- 叢崖散滴瀝，近谷藏颼飀。
- 況此特形勝，自餘非等儔。
- 靈光掩五嶽，仙氣均十洲。
- 書以謝羣彥，永將敘徽猷。
- 當思共攀陟，東南看斗牛。

## 拼音

- jin1 ri4 yong3 jia1 shou3 ， fu4 zhui1 shan1 shui3 you2 。
- yin1 xun2 mang3 cang1 ye3 ， sui4 de2 xuan1 yuan2 qiu1 。
- fang3 gu3 shi4 nan2 jiu1 ， lan3 xin1 qing2 lü3 zhou1 。
- xi1 chui2 lü4 xiao3 an4 ， yan2 du4 bai2 yun2 you1 。
- guo4 shi2 qi2 bu2 jin4 ， chu1 lin2 xiang1 geng4 fu2 。
- ping2 gao1 yong1 hu3 jie2 ， bo2 xian3 kui1 long2 qiu1 。
- cong2 cong1 xie4 san1 si4 ， ben1 teng2 qian1 wan4 qiu1 。
- han2 jing1 yin1 lei2 dong4 ， shu3 hai4 fan2 shuang1 liu2 。
- mo4 jian4 qun2 niao3 wai4 ， guang1 yao2 shu4 feng1 tou2 。
- cong2 ya2 san4 di1 li4 ， jin4 gu3 cang2 sou1 liu2 。
- kuang4 ci3 te4 xing2 sheng4 ， zi4 yu2 fei1 deng3 chou2 。
- ling2 guang1 yan3 wu3 yue4 ， xian1 qi4 jun1 shi2 zhou1 。
- shu1 yi3 xie4 qun2 yan4 ， yong3 jiang1 xu4 hui1 you2 。
- dang1 si1 gong4 pan1 zhi4 ， dong1 nan2 kan4 dou4 niu2 。

## 注释

## 译文

## 赏析
