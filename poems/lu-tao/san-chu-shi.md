---
id: lu-tao-san-chu-shi
title: 三黜詩
titlePinyin: san1 chu4 shi1
titleSlug: san-chu-shi
author: 呂陶
authorPinyin: lü3 tao2
authorSlug: lu-tao
dynasty: 宋
dynastyPinyin: song4
dynastySlug: song
tags: []
---

## 正文

- 下惠爲士師，子文乃令尹。
- 仕也固不喜，黜之何嘗愠。
- 直道宜少合，高風諒難泯。
- 大抵君子心，惟義素藏韞。
- 進非爲私謀，退亦爲道隱。
- 顧彼榮與辱，於吾不加損。
- 我公天下賢，許國以誠悃。
- 危言屢啟納，大事費量忖。
- 審如秦和醫，良劑起疾疢。
- 工如魯匠斵，鉅木赴繩準。
- 昔嘗遷九江，誰謂去途窘。
- 又嘗謫蘄水，恬然泛驚濆。
- 于今已三黜，去就決不混。
- 遠視前世賢，並驅而齊軫。
- 大敵衆所畏，未戰勢自殞。
- 惟公鼓而前，萬旅悚兵楯。
- 晚節人所重，半道或凋隕。
- 惟公久益壯，千古激忠憤。
- 大明方乘離，元老反遇遯。
- 得喪未易言，所繫在邦本。

## 拼音

- xia4 hui4 wei2 shi4 shi1 ， zi3 wen2 nai3 ling4 yin3 。
- shi4 ye3 gu4 bu4 xi3 ， chu4 zhi1 he2 chang2 yun4 。
- zhi2 dao4 yi2 shao3 he2 ， gao1 feng1 liang4 nan2 min3 。
- da4 di3 jun1 zi3 xin1 ， wei2 yi4 su4 cang2 yun4 。
- jin4 fei1 wei2 si1 mou2 ， tui4 yi4 wei2 dao4 yin3 。
- gu4 bi3 rong2 yu3 ru3 ， wu1 wu2 bu4 jia1 sun3 。
- wo3 gong1 tian1 xia4 xian2 ， xu1 guo2 yi3 cheng2 kun3 。
- wei1 yan2 lü3 qi3 na4 ， da4 shi4 fei4 liang2 cun3 。
- shen3 ru2 qin2 he2 yi1 ， liang2 ji4 qi3 ji2 chen4 。
- gong1 ru2 lu3 jiang4 zhuo2 ， ju4 mu4 fu4 sheng2 zhun3 。
- xi1 chang2 qian1 jiu3 jiang1 ， shui2 wei4 qu4 tu2 jiong3 。
- you4 chang2 zhe2 qi2 shui3 ， tian2 ran2 fan4 jing1 pen1 。
- yu2 jin1 yi3 san1 chu4 ， qu4 jiu4 jue2 bu2 hun4 。
- yuan3 shi4 qian2 shi4 xian2 ， bing4 qu1 er2 qi2 zhen3 。
- da4 di2 zhong4 suo3 wei4 ， wei4 zhan4 shi4 zi4 yun3 。
- wei2 gong1 gu3 er2 qian2 ， wan4 lü3 song3 bing1 dun4 。
- wan3 jie2 ren2 suo3 zhong4 ， ban4 dao4 huo4 diao1 yun3 。
- wei2 gong1 jiu3 yi4 zhuang4 ， qian1 gu3 ji1 zhong1 fen4 。
- da4 ming2 fang1 cheng2 li2 ， yuan2 lao3 fan3 yu4 dun4 。
- de2 sang1 wei4 yi4 yan2 ， suo3 xi4 zai4 bang1 ben3 。

## 注释

## 译文

## 赏析
