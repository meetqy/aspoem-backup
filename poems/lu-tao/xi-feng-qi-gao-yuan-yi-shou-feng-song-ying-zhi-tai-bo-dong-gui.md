---
id: lu-tao-xi-feng-qi-gao-yuan-yi-shou-feng-song-ying-zhi-tai-bo-dong-gui
title: 西風起高原一首奉送應之太博東歸
titlePinyin: xi1 feng1 qi3 gao1 yuan2 yi4 shou3 feng4 song4 ying1 zhi1 tai4 bo2 dong1 gui1
titleSlug: xi-feng-qi-gao-yuan-yi-shou-feng-song-ying-zhi-tai-bo-dong-gui
author: 呂陶
authorPinyin: lü3 tao2
authorSlug: lu-tao
dynasty: 宋
dynastyPinyin: song4
dynastySlug: song
tags: []
---

## 正文

- 西風起高原，萬象動秋色。
- 渺瀰潔寒流，慘淡升杲日。
- 嗈嗈雲端雁，所響知自擇。
- 豈獨順寒暑，行将避矰弋。
- 蕭蕭林間葉，早暮見疏密。
- 危梢怯摇撼，懔若遇彊敵。
- 騷人與志士，趨向在幽寂。
- 悲歌節物變，浩歎歳月失。
- 遠憂積不解，難以斗酒滌。
- 中夜撫鳴琴，餘聲寫沈鬱。
- 竊嘗窮天運，舒慘固其職。
- 胡爲世網中，情熊異休戚。
- 達觀殊不爾，曠懷居自適。
- 偉歟當世賢，明爽照今昔。
- 孤高松柏操，肯與霜雪易。
- 磊落鷹隼拳，何憚狐兔擊。
- 天涯共一笑，肝膽露纖悉。
- 相從恨不早，此别重嗟惜。
- 夷途快覽望，還馭忘涉歷。
- 悲哉宋玉賦，安可贈行客。

## 拼音

- xi1 feng1 qi3 gao1 yuan2 ， wan4 xiang4 dong4 qiu1 se4 。
- miao3 mi2 jie2 han2 liu2 ， can3 dan4 sheng1 gao3 ri4 。
- yong1 yong1 yun2 duan1 yan4 ， suo3 xiang3 zhi1 zi4 ze2 。
- qi3 du2 shun4 han2 shu3 ， xing2 jiang1 bi4 zeng1 yi4 。
- xiao1 xiao1 lin2 jian4 ye4 ， zao3 mu4 jian4 shu1 mi4 。
- wei1 shao1 qie4 yao2 han4 ， lin3 ruo4 yu4 qiang2 di2 。
- sao1 ren2 yu3 zhi4 shi4 ， qu1 xiang4 zai4 you1 ji4 。
- bei1 ge1 jie2 wu4 bian4 ， hao4 tan4 sui4 yue4 shi1 。
- yuan3 you1 ji1 bu4 jie3 ， nan2 yi3 dou4 jiu3 di2 。
- zhong1 ye4 fu3 ming2 qin2 ， yu2 sheng1 xie3 shen3 yu4 。
- qie4 chang2 qiong2 tian1 yun4 ， shu1 can3 gu4 qi2 zhi2 。
- hu2 wei2 shi4 wang3 zhong1 ， qing2 xiong2 yi4 xiu1 qi1 。
- da2 guan1 shu1 bu4 er3 ， kuang4 huai2 ju1 zi4 shi4 。
- wei3 yu2 dang1 shi4 xian2 ， ming2 shuang3 zhao4 jin1 xi1 。
- gu1 gao1 song1 bai3 cao1 ， ken3 yu3 shuang1 xue3 yi4 。
- lei3 luo4 ying1 sun3 quan2 ， he2 dan4 hu2 tu4 ji1 。
- tian1 ya2 gong4 yi2 xiao4 ， gan1 dan3 lu4 xian1 xi1 。
- xiang1 cong2 hen4 bu4 zao3 ， ci3 bie2 zhong4 jie1 xi1 。
- yi2 tu2 kuai4 lan3 wang4 ， huan2 yu4 wang4 she4 li4 。
- bei1 zai1 song4 yu4 fu4 ， an1 ke3 zeng4 xing2 ke4 。

## 注释

## 译文

## 赏析
