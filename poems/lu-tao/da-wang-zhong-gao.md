---
id: lu-tao-da-wang-zhong-gao
title: 答王仲髙
titlePinyin: da2 wang2 zhong4 gao1
titleSlug: da-wang-zhong-gao
author: 呂陶
authorPinyin: lü3 tao2
authorSlug: lu-tao
dynasty: 宋
dynastyPinyin: song4
dynastySlug: song
tags: []
---

## 正文

- 從政宜師古，爲儒貴席珍。
- 承流仰循吏，慮患屬孤臣。
- 休戚同千里，輕肥止一身。
- 虛名稱有土，慚色見斯民。
- 羅網甘投足，波瀾恥問津。
- 狂言干重辟，冷笑待憸人。
- 琴瑟方調節，芻蕘願采詢。
- 閉關聊度日，開卷易經春。
- 地暖畦蔬足，年豐甕粟陳。
- 惟特三不愧，通塞任天鈞。

## 拼音

- cong2 zheng4 yi2 shi1 gu3 ， wei2 ru2 gui4 xi2 zhen1 。
- cheng2 liu2 yang3 xun2 li4 ， lü4 huan4 shu3 gu1 chen2 。
- xiu1 qi1 tong2 qian1 li3 ， qing1 fei2 zhi3 yi4 shen1 。
- xu1 ming2 cheng1 you3 tu3 ， can2 se4 jian4 si1 min2 。
- luo2 wang3 gan1 tou2 zu2 ， bo1 lan2 chi3 wen4 jin1 。
- kuang2 yan2 gan1 zhong4 pi4 ， leng3 xiao4 dai4 xian1 ren2 。
- qin2 se4 fang1 diao4 jie2 ， chu2 rao2 yuan4 cai3 xun2 。
- bi4 guan1 liao2 du4 ri4 ， kai1 juan4 yi4 jing1 chun1 。
- di4 nuan3 qi2 shu1 zu2 ， nian2 feng1 weng4 su4 chen2 。
- wei2 te4 san1 bu2 kui4 ， tong1 sai1 ren4 tian1 jun1 。

## 注释

## 译文

## 赏析
