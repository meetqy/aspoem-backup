---
id: lu-tao-song-yang-mi-cheng-fu-rong-nan-cui
title: 送楊秘丞赴戎南倅
titlePinyin: song4 yang2 mi4 cheng2 fu4 rong2 nan2 cui4
titleSlug: song-yang-mi-cheng-fu-rong-nan-cui
author: 呂陶
authorPinyin: lü3 tao2
authorSlug: lu-tao
dynasty: 宋
dynastyPinyin: song4
dynastySlug: song
tags: []
---

## 正文

- 萬里南溪水，滔滔逼郡城。
- 四時多雨氣，終日是江聲。
- 蠻市煙中合，山疇火後耕。
- 孤村隨漑斷，絕嶂與雲平。
- 甲冷三冬戍，烽髙半夜驚。
- 盛朝咨鎮守，别乘委才明。
- 愛日迎舟檝，春風卷旆旌。
- 蘭陔新膳潔，花縣舊陰成。
- 荔子瓊瑤破，藤梢琥珀傾。
- 羈懷休念遠，淺醉易忘情。
- 宦況如郵傳，年華似送迎。
- 笑談聊布政，閒暇亦論兵。
- 僻地非通轍，層霄有去程。
- 行聞海沂詠，流入竹枝清。

## 拼音

- wan4 li3 nan2 xi1 shui3 ， tao1 tao1 bi1 jun4 cheng2 。
- si4 shi2 duo1 yu3 qi4 ， zhong1 ri4 shi4 jiang1 sheng1 。
- man2 shi4 yan1 zhong1 he2 ， shan1 chou2 huo3 hou4 geng1 。
- gu1 cun1 sui2 gai4 duan4 ， jue2 zhang4 yu3 yun2 ping2 。
- jia3 leng3 san1 dong1 shu4 ， feng1 gao1 ban4 ye4 jing1 。
- sheng4 chao2 zi1 zhen4 shou3 ， bie2 cheng2 wei3 cai2 ming2 。
- ai4 ri4 ying2 zhou1 ji2 ， chun1 feng1 juan4 pei4 jing1 。
- lan2 gai1 xin1 shan4 jie2 ， hua1 xian4 jiu4 yin1 cheng2 。
- li4 zi3 qiong2 yao2 po4 ， teng2 shao1 hu3 po4 qing1 。
- ji1 huai2 xiu1 nian4 yuan3 ， qian3 zui4 yi4 wang4 qing2 。
- huan4 kuang4 ru2 you2 chuan2 ， nian2 hua2 si4 song4 ying2 。
- xiao4 tan2 liao2 bu4 zheng4 ， xian2 xia2 yi4 lun4 bing1 。
- pi4 di4 fei1 tong1 zhe2 ， ceng2 xiao1 you3 qu4 cheng2 。
- xing2 wen2 hai3 yi2 yong3 ， liu2 ru4 zhu2 zhi1 qing1 。

## 注释

## 译文

## 赏析
