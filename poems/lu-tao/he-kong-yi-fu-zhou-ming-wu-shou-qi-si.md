---
id: lu-tao-he-kong-yi-fu-zhou-ming-wu-shou-qi-si
title: 和孔毅甫州名五首  其四
titlePinyin: he2 kong3 yi4 fu3 zhou1 ming2 wu3 shou3     qi2 si4
titleSlug: he-kong-yi-fu-zhou-ming-wu-shou-qi-si
author: 呂陶
authorPinyin: lü3 tao2
authorSlug: lu-tao
dynasty: 宋
dynastyPinyin: song4
dynastySlug: song
tags: []
---

## 正文

- 平生知求道，冀保衰朽質。
- 金闕勞仰望，玉經探秘密。
- 嘗聞造化理，虛静乃不屈。
- 又聞棲真士，幽處遯荆蓽。
- 深藏雖混同，安養自誠一。
- 廣采與博訪，未遇敢懷佚。
- 誦經期萬遍，掩卷復開帙。
- 纔能簡思慮，了不見象物。
- 誰将林泉屨，易取塵土紱。
- 渠意良有得，吾曹又何失。
- 愛君氣容和，忻樂不在瑟。
- 得鼎必全神，逢丹可換骨。
- 方蓬達去路，寰海空白日。
- 願開循循誨，靈臺非縝栗。

## 拼音

- ping2 sheng1 zhi1 qiu2 dao4 ， ji4 bao3 shuai1 xiu3 zhi4 。
- jin1 que4 lao2 yang3 wang4 ， yu4 jing1 tan4 mi4 mi4 。
- chang2 wen2 zao4 hua4 li3 ， xu1 jing4 nai3 bu4 qu1 。
- you4 wen2 qi1 zhen1 shi4 ， you1 chu3 dun4 jing1 bi4 。
- shen1 cang2 sui1 hun4 tong2 ， an1 yang3 zi4 cheng2 yi1 。
- guang3 cai3 yu3 bo2 fang3 ， wei4 yu4 gan3 huai2 yi4 。
- song4 jing1 qi1 wan4 bian4 ， yan3 juan4 fu4 kai1 zhi4 。
- cai2 neng2 jian3 si1 lü4 ， liao3 bu2 jian4 xiang4 wu4 。
- shui2 jiang1 lin2 quan2 ju4 ， yi4 qu3 chen2 tu3 fu2 。
- qu2 yi4 liang2 you3 de2 ， wu2 cao2 you4 he2 shi1 。
- ai4 jun1 qi4 rong2 he2 ， xin1 le4 bu2 zai4 se4 。
- de2 ding3 bi4 quan2 shen2 ， feng2 dan1 ke3 huan4 gu3 。
- fang1 peng2 da2 qu4 lu4 ， huan2 hai3 kong4 bai2 ri4 。
- yuan4 kai1 xun2 xun2 hui4 ， ling2 tai2 fei1 zhen3 li4 。

## 注释

## 译文

## 赏析
