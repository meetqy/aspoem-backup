---
id: lu-tao-he-jin-nu
title: 河津女
titlePinyin: he2 jin1 nü3
titleSlug: he-jin-nu
author: 呂陶
authorPinyin: lü3 tao2
authorSlug: lu-tao
dynasty: 宋
dynastyPinyin: song4
dynastySlug: song
tags: []
---

## 正文

- 河津女娟者，可與壯士儔。
- 簡子欲南渡，誰人爲撐舟。
- 娟奮紅袂起，姿容盛優柔。
- 長篙與風快，大翼如雲浮。
- 頃刻易千里，恬然濟中流。
- 心情忽感慨，爲子發清謳。
- 波濤激無際，駭畏事禱求。
- 杳冥若影響，自爾蒙神休。
- 交龍助其維，歸櫂勿夷猶。
- 聞之意飽滿，春風滿華斿。
- 禕褕響環佩，蘋藻奉薦羞。
- 豈獨女子事，可況公與侯。
- 一言固有合，半策或見收。
- 惟其遇不遇，通塞難相謀。
- 旬月取漢相，安怪田千秋。

## 拼音

- he2 jin1 nü3 juan1 zhe3 ， ke3 yu3 zhuang4 shi4 chou2 。
- jian3 zi3 yu4 nan2 du4 ， shui2 ren2 wei2 cheng1 zhou1 。
- juan1 fen4 hong2 mei4 qi3 ， zi1 rong2 sheng4 you1 rou2 。
- chang2 gao1 yu3 feng1 kuai4 ， da4 yi4 ru2 yun2 fu2 。
- qing3 ke4 yi4 qian1 li3 ， tian2 ran2 ji4 zhong1 liu2 。
- xin1 qing2 hu1 gan3 kai3 ， wei2 zi3 fa1 qing1 ou1 。
- bo1 tao1 ji1 wu2 ji4 ， hai4 wei4 shi4 dao3 qiu2 。
- yao3 ming2 ruo4 ying3 xiang3 ， zi4 er3 meng2 shen2 xiu1 。
- jiao1 long2 zhu4 qi2 wei2 ， gui1 zhao4 wu4 yi2 you2 。
- wen2 zhi1 yi4 bao3 man3 ， chun1 feng1 man3 hua2 you2 。
- yi1 yu2 xiang3 huan2 pei4 ， pin2 zao3 feng4 jian4 xiu1 。
- qi3 du2 nü3 zi3 shi4 ， ke3 kuang4 gong1 yu3 hou2 。
- yi4 yan2 gu4 you3 he2 ， ban4 ce4 huo4 jian4 shou1 。
- wei2 qi2 yu4 bu0 yu4 ， tong1 sai1 nan2 xiang1 mou2 。
- xun2 yue4 qu3 han4 xiang1 ， an1 guai4 tian2 qian1 qiu1 。

## 注释

## 译文

## 赏析
