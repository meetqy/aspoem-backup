---
id: lu-tao-yi-cha-ji-song-jun-yi-you-shi-jian-da-he-zhi
title: 以茶寄宋君儀有詩見答和之
titlePinyin: yi3 cha2 ji4 song4 jun1 yi2 you3 shi1 jian4 da2 he2 zhi1
titleSlug: yi-cha-ji-song-jun-yi-you-shi-jian-da-he-zhi
author: 呂陶
authorPinyin: lü3 tao2
authorSlug: lu-tao
dynasty: 宋
dynastyPinyin: song4
dynastySlug: song
tags: []
---

## 正文

- 九峰之民多種茶，山村櫛比千萬家。
- 朝脯伏臘皆仰此，累歲憑恃爲生涯。
- 一朝使者忽禁榷，振舉法令搖三巴。
- 錐刀盡毫髪，鞭朴過網罝。
- 悲哉西南人，生長逢勳華。
- 垂髫以來至白首，未識此事徒憂嗟。
- 議欲伐茗荈，不如植禾麻。
- 一花五出最爲早，焙戶常于火前造。
- 春來畏罪不敢言，芽甲任隨黄葉老。
- 安得仙崖凝露膏，寄與交朋叙勤好。
- 廣平先生風格清，坐聽萬事心無營。
- 日高睡覺懶慵起，不欲世態昏瞳睛。
- 誠宜玉筒摘佳品，或向武夷搜早英。
- 汲将楚谷水，就取石鼎烹。
- 可以助君淳深幽寂之道味，高古平淡之詩情。
- 小方片甲洎觜翼，凡下不足論芳馨。
- 西湖所採者，抑亦傳虛名。
- 不執符移往，不由關市征。
- 而乃輙贈遺，豈非干典刑。
- 高賢接物自無間，野夫得以芹爲誠。
- 長謠三百言，重報不稱輕。
- 文錦方能致珠琲，木瓜安敢邀瑰瓊。
- 再拜捧嘉貺，讀之如寵驚。
- 感君裁詩誤題品，勸君避患宜詳審。
- 平日視世途，孤心已寒凜。
- 坐逢俗客不須嘗，亦恐持之爲冒禁。

## 拼音

- jiu3 feng1 zhi1 min2 duo1 zhong3 cha2 ， shan1 cun1 zhi4 bi3 qian1 wan4 jia1 。
- chao2 pu2 fu2 la4 jie1 yang3 ci3 ， lei4 sui4 ping2 shi4 wei2 sheng1 ya2 。
- yi4 zhao1 shi3 zhe3 hu1 jin4 que4 ， zhen4 ju3 fa3 ling4 yao2 san1 ba1 。
- zhui1 dao1 jin4 hao2 fa4 ， bian1 pu3 guo4 wang3 ju1 。
- bei1 zai1 xi1 nan2 ren2 ， sheng1 chang2 feng2 xun1 hua2 。
- chui2 tiao2 yi3 lai2 zhi4 bai2 shou3 ， wei4 shi2 ci3 shi4 tu2 you1 jie1 。
- yi4 yu4 fa2 ming2 chuan3 ， bu4 ru2 zhi2 he2 ma2 。
- yi4 hua1 wu3 chu1 zui4 wei2 zao3 ， bei4 hu4 chang2 yu2 huo3 qian2 zao4 。
- chun1 lai2 wei4 zui4 bu4 gan3 yan2 ， ya2 jia3 ren4 sui2 huang2 ye4 lao3 。
- an1 de2 xian1 ya2 ning2 lu4 gao1 ， ji4 yu3 jiao1 peng2 xu4 qin2 hao3 。
- guang3 ping2 xian1 sheng0 feng1 ge2 qing1 ， zuo4 ting1 wan4 shi4 xin1 wu2 ying2 。
- ri4 gao1 shui4 jue2 lan3 yong1 qi3 ， bu2 yu4 shi4 tai4 hun1 tong2 jing1 。
- cheng2 yi2 yu4 tong3 zhai1 jia1 pin3 ， huo4 xiang4 wu3 yi2 sou1 zao3 ying1 。
- ji2 jiang1 chu3 gu3 shui3 ， jiu4 qu3 shi2 ding3 peng1 。
- ke3 yi3 zhu4 jun1 chun2 shen1 you1 ji4 zhi1 dao4 wei4 ， gao1 gu3 ping2 dan4 zhi1 shi1 qing2 。
- xiao3 fang1 pian4 jia3 ji4 zi1 yi4 ， fan2 xia4 bu4 zu2 lun4 fang1 xin1 。
- xi1 hu2 suo3 cai3 zhe3 ， yi4 yi4 chuan2 xu1 ming2 。
- bu4 zhi2 fu2 yi2 wang3 ， bu4 you2 guan1 shi4 zheng1 。
- er2 nai3 zhe2 zeng4 yi2 ， qi3 fei1 gan1 dian3 xing2 。
- gao1 xian2 jie1 wu4 zi4 wu2 jian4 ， ye3 fu1 de2 yi3 qin2 wei2 cheng2 。
- chang2 yao2 san1 bai3 yan2 ， zhong4 bao4 bu4 cheng1 qing1 。
- wen2 jin3 fang1 neng2 zhi4 zhu1 bei4 ， mu4 gua1 an1 gan3 yao1 gui1 qiong2 。
- zai4 bai4 peng3 jia1 kuang4 ， du2 zhi1 ru2 chong3 jing1 。
- gan3 jun1 cai2 shi1 wu4 ti2 pin3 ， quan4 jun1 bi4 huan4 yi2 xiang2 shen3 。
- ping2 ri4 shi4 shi4 tu2 ， gu1 xin1 yi3 han2 lin3 。
- zuo4 feng2 su2 ke4 bu4 xu1 chang2 ， yi4 kong3 chi2 zhi1 wei2 mao4 jin4 。

## 注释

## 译文

## 赏析
