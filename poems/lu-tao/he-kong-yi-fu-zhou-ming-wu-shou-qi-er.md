---
id: lu-tao-he-kong-yi-fu-zhou-ming-wu-shou-qi-er
title: 和孔毅甫州名五首  其二
titlePinyin: he2 kong3 yi4 fu3 zhou1 ming2 wu3 shou3     qi2 er4
titleSlug: he-kong-yi-fu-zhou-ming-wu-shou-qi-er
author: 呂陶
authorPinyin: lü3 tao2
authorSlug: lu-tao
dynasty: 宋
dynastyPinyin: song4
dynastySlug: song
tags: []
---

## 正文

- 衡陽古勝郡，齊民頗淳質。
- 富饒幾維揚，樸静類高密。
- 易將誠心感，難以威勢屈。
- 水宿亦安枕，巖扉不施蓽。
- 太平得良守，條教盡歸一。
- 人方樂簡治，自爲宜老佚。
- 窮通有定數，舒卷猶古帙。
- 深思已詣理，達觀豈言物。
- 屢嘗登賓階，毎許脱朝紱。
- 共談海鵬志，不道塞馬失。
- 金聲發鏘鏘，寶肆容瑟瑟。
- 遂回岷山眼，未委瘴江骨。
- 賡詠酬真樂，聊以歌化日。
- 珷玞難重陳，黄玉似蒸栗。

## 拼音

- heng2 yang2 gu3 sheng4 jun4 ， qi2 min2 po1 chun2 zhi4 。
- fu4 rao2 ji1 wei2 yang2 ， pu3 jing4 lei4 gao1 mi4 。
- yi4 jiang1 cheng2 xin1 gan3 ， nan2 yi3 wei1 shi4 qu1 。
- shui3 su4 yi4 an1 zhen3 ， yan2 fei1 bu4 shi1 bi4 。
- tai4 ping2 de2 liang2 shou3 ， tiao2 jiao4 jin4 gui1 yi1 。
- ren2 fang1 le4 jian3 zhi4 ， zi4 wei2 yi2 lao3 yi4 。
- qiong2 tong1 you3 ding4 shu4 ， shu1 juan3 you2 gu3 zhi4 。
- shen1 si1 yi3 yi4 li3 ， da2 guan1 qi3 yan2 wu4 。
- lü3 chang2 deng1 bin1 jie1 ， mei3 xu1 tuo1 chao2 fu2 。
- gong4 tan2 hai3 peng2 zhi4 ， bu2 dao4 sai1 ma3 shi1 。
- jin1 sheng1 fa1 qiang1 qiang1 ， bao3 si4 rong2 se4 se4 。
- sui4 hui2 min2 shan1 yan3 ， wei4 wei3 zhang4 jiang1 gu3 。
- geng1 yong3 chou2 zhen1 le4 ， liao2 yi3 ge1 hua4 ri4 。
- wu3 fu1 nan2 zhong4 chen2 ， huang2 yu4 si4 zheng1 li4 。

## 注释

## 译文

## 赏析
