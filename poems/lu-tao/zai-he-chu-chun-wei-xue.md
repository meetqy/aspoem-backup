---
id: lu-tao-zai-he-chu-chun-wei-xue
title: 再和初春微雪
titlePinyin: zai4 he2 chu1 chun1 wei1 xue3
titleSlug: zai-he-chu-chun-wei-xue
author: 呂陶
authorPinyin: lü3 tao2
authorSlug: lu-tao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 治有春陽感，和無月律差。
- 濃雲方聚鶴，凍桞亦飄花。
- 瑞應來如響，羣情喜溢涯。
- 縱觀天勢淡，俄失地形窊。
- 素月交暉耀，狂風助擊拏。
- 一斑迷隱豹，三尺晦祥鴉。
- 塞上威尤澟，軍中語敢譁。
- 漢兵同被練，朔地訝吹沙。
- 冷焰侵殘燧，寒聲入舊笳。
- 飛紈安用裂，種玉豈須畬。
- 清潔山川景，微茫草木芽。
- 墾田因澤及，望歲已心遐。
- 共荷沾濡力，應忘旱歉嗟。
- 詩豪夜傳卷，賀客曉趨衙。
- 滲漉元侯德，生成赤子家。
- 指期三日耜，拭目萬箱車。
- 况賴深仁恤，會蠲重賦加。
- 願賡稱頌句，豈肯匿咬哇。

## 拼音

- zhi4 you3 chun1 yang2 gan3 ， he2 wu2 yue4 lü4 cha4 。
- nong2 yun2 fang1 ju4 he4 ， dong4 liu3 yi4 piao1 hua1 。
- rui4 ying1 lai2 ru2 xiang3 ， qun2 qing2 xi3 yi4 ya2 。
- zong4 guan1 tian1 shi4 dan4 ， e2 shi1 di4 xing2 wa1 。
- su4 yue4 jiao1 hui1 yao4 ， kuang2 feng1 zhu4 ji1 na2 。
- yi4 ban1 mi2 yin3 bao4 ， san1 chi3 hui4 xiang2 ya1 。
- sai4 shang4 wei1 you2 lin3 ， jun1 zhong1 yu3 gan3 hua2 。
- han4 bing1 tong2 bei4 lian4 ， shuo4 di4 ya4 chui1 sha1 。
- leng3 yan4 qin1 can2 sui4 ， han2 sheng1 ru4 jiu4 jia1 。
- fei1 wan2 an1 yong4 lie4 ， zhong3 yu4 qi3 xu1 she1 。
- qing1 jie2 shan1 chuan1 jing3 ， wei1 mang2 cao3 mu4 ya2 。
- ken3 tian2 yin1 ze2 ji2 ， wang4 sui4 yi3 xin1 xia2 。
- gong4 he2 zhan1 ru2 li4 ， ying1 wang4 han4 qian4 jie1 。
- shi1 hao2 ye4 chuan2 juan4 ， he4 ke4 xiao3 qu1 ya2 。
- shen4 lu4 yuan2 hou2 de2 ， sheng1 cheng2 chi4 zi3 jia1 。
- zhi3 qi1 san1 ri4 si4 ， shi4 mu4 wan4 xiang1 ju1 。
- kuang4 lai4 shen1 ren2 xu4 ， hui4 juan1 zhong4 fu4 jia1 。
- yuan4 geng1 cheng1 song4 ju4 ， qi3 ken3 ni4 yao3 wa1 。

## 注释

## 译文

## 赏析
