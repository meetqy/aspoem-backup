---
id: lu-tao-zai-he-hu-you-cheng-shi-xue
title: 再和胡右丞視學
titlePinyin: zai4 he2 hu2 you4 cheng2 shi4 xue2
titleSlug: zai-he-hu-you-cheng-shi-xue
author: 呂陶
authorPinyin: lü3 tao2
authorSlug: lu-tao
dynasty: 宋
dynastyPinyin: song4
dynastySlug: song
tags: []
---

## 正文

- 士有幸不幸，所逢皆一時。
- 道隆學自正，文敝俗亦衰。
- 匪惟古今異，況復好惡隨。
- 觀詩不觀政，爭議毓與基。
- 窮經不窮法，區區論桓僖。
- 必得大匠誨，然後圓中規。
- 譬欲攷躔度，亦先由渾儀。
- 所以君子教，衆材無棄遺。
- 公来鎮西州，爲民張四維。
- 且曰化未孚，執咎歸之誰。
- 醇醲造禮義，偷薄生夸毗。
- 予其本庠序，動以經爲師。
- 善道易牖進，應和如壎箎。
- 自此石室生，處躬無匪彛。
- 勤誠戒挑達，美頌贊緝熙。
- 屢聞講鼓集，不見儒冠欹。
- 遠或千里至，篋笥相携持。
- 公堂坐無地，布滿東西垂。
- 學殖務栽培，心茅悉芟夷。
- 前瞻數仞牆，競欲趨公扉。
- 謂公富經術，執卷将問逵。
- 誦公勤學篇，華柔鄙玄暉。
- 杏壇乘春風，一日千萬枝。
- 昔公長烏臺，奏囊成殿帷。
- 藥石盡晦密，世人罕聞知。
- 今公倡儒教，羣情革其非。
- 道勝逢大壯，文明契重離。
- 繼有巨篇作，拜貺如受龜。
- 咸韶奏清廟，音中爽與蕤。
- 琳琅聚寶肆，亘夜騰晶輝。
- 蛙鼓畏不鳴，鼠璞羞路岐。
- 信矣蜀政美，聲聞已四馳。
- 海宇翹首望，天高終聽卑。
- 行聞十行詔，匪朝促公歸。
- 雖欲在泮飲，盛事安可期。

## 拼音

- shi4 you3 xing4 bu2 xing4 ， suo3 feng2 jie1 yi4 shi2 。
- dao4 long2 xue2 zi4 zheng4 ， wen2 bi4 su2 yi4 shuai1 。
- fei3 wei2 gu3 jin1 yi4 ， kuang4 fu4 hao3 e4 sui2 。
- guan1 shi1 bu4 guan1 zheng4 ， zheng1 yi4 yu4 yu3 ji1 。
- qiong2 jing1 bu4 qiong2 fa3 ， qu1 qu1 lun4 huan2 xi1 。
- bi4 de2 da4 jiang4 hui4 ， ran2 hou4 yuan2 zhong1 gui1 。
- pi4 yu4 kao3 chan2 du4 ， yi4 xian1 you2 hun2 yi2 。
- suo3 yi3 jun1 zi3 jiao4 ， zhong4 cai2 wu2 qi4 yi2 。
- gong1 lai2 zhen4 xi1 zhou1 ， wei2 min2 zhang1 si4 wei2 。
- qie3 yue1 hua4 wei4 fu2 ， zhi2 jiu4 gui1 zhi1 shui2 。
- chun2 nong2 zao4 li3 yi4 ， tou1 bao2 sheng1 kua1 pi2 。
- yu3 qi2 ben3 xiang2 xu4 ， dong4 yi3 jing1 wei2 shi1 。
- shan4 dao4 yi4 you3 jin4 ， ying1 he2 ru2 xun1 chi2 。
- zi4 ci3 shi2 shi4 sheng1 ， chu3 gong1 wu2 fei3 yi2 。
- qin2 cheng2 jie4 tiao1 da2 ， mei3 song4 zan4 ji2 xi1 。
- lü3 wen2 jiang3 gu3 ji2 ， bu2 jian4 ru2 guan1 qi1 。
- yuan3 huo4 qian1 li3 zhi4 ， qie4 si4 xiang1 xie2 chi2 。
- gong1 tang2 zuo4 wu2 di4 ， bu4 man3 dong1 xi1 chui2 。
- xue2 zhi2 wu4 zai1 pei2 ， xin1 mao2 xi1 shan1 yi2 。
- qian2 zhan1 shu4 ren4 qiang2 ， jing4 yu4 qu1 gong1 fei1 。
- wei4 gong1 fu4 jing1 shu4 ， zhi2 juan4 jiang1 wen4 kui2 。
- song4 gong1 qin2 xue2 pian1 ， hua2 rou2 bi3 xuan2 hui1 。
- xing4 tan2 cheng2 chun1 feng1 ， yi2 ri4 qian1 wan4 zhi1 。
- xi1 gong1 chang2 wu1 tai2 ， zou4 nang2 cheng2 dian4 wei2 。
- yao4 shi2 jin4 hui4 mi4 ， shi4 ren2 han3 wen2 zhi1 。
- jin1 gong1 chang4 ru2 jiao4 ， qun2 qing2 ge2 qi2 fei1 。
- dao4 sheng4 feng2 da4 zhuang4 ， wen2 ming2 qi4 zhong4 li2 。
- ji4 you3 ju4 pian1 zuo4 ， bai4 kuang4 ru2 shou4 gui1 。
- xian2 shao2 zou4 qing1 miao4 ， yin1 zhong1 shuang3 yu3 rui2 。
- lin2 lang2 ju4 bao3 si4 ， gen4 ye4 teng2 jing1 hui1 。
- wa1 gu3 wei4 bu4 ming2 ， shu3 pu2 xiu1 lu4 qi2 。
- xin4 yi3 shu3 zheng4 mei3 ， sheng1 wen2 yi3 si4 chi2 。
- hai3 yu3 qiao2 shou3 wang4 ， tian1 gao1 zhong1 ting1 bei1 。
- xing2 wen2 shi2 hang2 zhao4 ， fei3 chao2 cu4 gong1 gui1 。
- sui1 yu4 zai4 pan4 yin3 ， sheng4 shi4 an1 ke3 qi1 。

## 注释

## 译文

## 赏析
