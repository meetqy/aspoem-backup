---
id: lu-tao-bai-he
title: 百合
titlePinyin: bai3 he2
titleSlug: bai-he
author: 呂陶
authorPinyin: lü3 tao2
authorSlug: lu-tao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 盛夏衆芳息，景物殊寂寥。
- 庭前有百合，穎然學春嬌。
- 數枝己聳茂，百朵尤富饒。
- 擁蔽因巨葉，紛數假長條。
- 吐秀偏得地，爭妍欲干霄。
- 素粉間瓔珞，輕黄染瓊瑤。
- 靜若寶幢植，動如鳴佩搖。
- 盡向杲日麗，不畏炎風飄。
- 太守雅好事，得之詫朋僚。
- 綺思入新句，彩圖上輕綃。
- 衆目遂賞翫，英華不虛凋。
- 此物既異常，論議有以招。
- 人情愛惡間，輕重何以遼。
- 或謂花之祥，或譏草木妖。
- 嗟予豈博物，智慮隨日消。
- 欲窮造化理，茫昧增無聊。
- 疑此亦偶然，發之自根苗。
- 莫議妖與祥，爲公續長謠。

## 拼音

- sheng4 xia4 zhong4 fang1 xi1 ， jing3 wu4 shu1 ji4 liao2 。
- ting2 qian2 you3 bai3 he2 ， ying3 ran2 xue2 chun1 jiao1 。
- shu4 zhi1 ji3 song3 mao4 ， bai3 duo3 you2 fu4 rao2 。
- yong1 bi4 yin1 ju4 ye4 ， fen1 shu4 jia3 chang2 tiao2 。
- tu3 xiu4 pian1 de2 di4 ， zheng1 yan2 yu4 gan1 xiao1 。
- su4 fen3 jian4 ying1 luo4 ， qing1 huang2 ran3 qiong2 yao2 。
- jing4 ruo4 bao3 zhuang4 zhi2 ， dong4 ru2 ming2 pei4 yao2 。
- jin4 xiang4 gao3 ri4 li2 ， bu2 wei4 yan2 feng1 piao1 。
- tai4 shou3 ya3 hao3 shi4 ， de2 zhi1 cha4 peng2 liao2 。
- qi3 si1 ru4 xin1 ju4 ， cai3 tu2 shang4 qing1 xiao1 。
- zhong4 mu4 sui4 shang3 wan2 ， ying1 hua2 bu4 xu1 diao1 。
- ci3 wu4 ji4 yi4 chang2 ， lun4 yi4 you3 yi3 zhao1 。
- ren2 qing2 ai4 e4 jian4 ， qing1 zhong4 he2 yi3 liao2 。
- huo4 wei4 hua1 zhi1 xiang2 ， huo4 ji1 cao3 mu4 yao1 。
- jie1 yu3 qi3 bo2 wu4 ， zhi4 lü4 sui2 ri4 xiao1 。
- yu4 qiong2 zao4 hua4 li3 ， mang2 mei4 zeng1 wu2 liao2 。
- yi2 ci3 yi4 ou3 ran2 ， fa1 zhi1 zi4 gen1 miao2 。
- mo4 yi4 yao1 yu3 xiang2 ， wei2 gong1 xu4 chang2 yao2 。

## 注释

## 译文

## 赏析
