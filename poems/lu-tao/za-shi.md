---
id: lu-tao-za-shi
title: 雜詩
titlePinyin: za2 shi1
titleSlug: za-shi
author: 呂陶
authorPinyin: lü3 tao2
authorSlug: lu-tao
dynasty: 宋
dynastyPinyin: song4
dynastySlug: song
tags: []
---

## 正文

- 夕陰斂層空，素月出西海。
- 寥寥俯仰間，杳不見纖靄。
- 清光信可掬，璀璨掌握內。
- 虛庭縱遠目，中夜如有待。
- 念我金石交，輕别己十載。
- 德音響球琳，道味芬蘭茝。
- 悠然阻聲容，況復接言誨。
- 幽懷願一寫，四顧多泛愛。
- 迴頭自珍惜，欲顯不如晦。
- 賴此秋蟾魄，千里共光彩。
- 思賢搖去意，對景慕良會。
- 此夕雖圓明，清賞君何在。

## 拼音

- xi1 yin1 lian3 ceng2 kong1 ， su4 yue4 chu1 xi1 hai3 。
- liao2 liao2 fu3 yang3 jian4 ， yao3 bu2 jian4 xian1 ai3 。
- qing1 guang1 xin4 ke3 ju1 ， cui3 can4 zhang3 wo4 nei4 。
- xu1 ting2 zong4 yuan3 mu4 ， zhong1 ye4 ru2 you3 dai4 。
- nian4 wo3 jin1 shi2 jiao1 ， qing1 bie2 ji3 shi2 zai4 。
- de2 yin1 xiang3 qiu2 lin2 ， dao4 wei4 fen1 lan2 chai3 。
- you1 ran2 zu3 sheng1 rong2 ， kuang4 fu4 jie1 yan2 hui4 。
- you1 huai2 yuan4 yi4 xie3 ， si4 gu4 duo1 fan4 ai4 。
- hui2 tou2 zi4 zhen1 xi1 ， yu4 xian3 bu4 ru2 hui4 。
- lai4 ci3 qiu1 chan2 po4 ， qian1 li3 gong4 guang1 cai3 。
- si1 xian2 yao2 qu4 yi4 ， dui4 jing3 mu4 liang2 hui4 。
- ci3 xi1 sui1 yuan2 ming2 ， qing1 shang3 jun1 he2 zai4 。

## 注释

## 译文

## 赏析
