---
id: lu-tao-song-wu-long-tu-gui-que
title: 送吳龍圖歸闕
titlePinyin: song4 wu2 long2 tu2 gui1 que4
titleSlug: song-wu-long-tu-gui-que
author: 呂陶
authorPinyin: lü3 tao2
authorSlug: lu-tao
dynasty: 宋
dynastyPinyin: song4
dynastySlug: song
tags: []
---

## 正文

- 蜀山千尋立，奇勢凌穹蒼。
- 岷水萬里走，怒流吞滄浪。
- 南連楚越腹，北際秦隴吭。
- 乾坤所造作，險固天下彊。
- 四境高與深，沃野蟠中央。
- 天時少凶旱，地力宜耕桑。
- 生齒萬億計，貲貨豐且穰。
- 運載實內府，重車不停箱。
- 公廩己腐粟，私家始餘糧。
- 恬然禮義俗，杳在無何鄉。
- 王澤或壅閉，土風亦悲凉。
- 所以二僭僞，草木罹凋傷。
- 繼有三盜起，氛埃屢飛颺。
- 耳目殊未遠，本末猶可詳。
- 朝廷任連帥，指顧寧一方。
- 聖造爾莫測，恩波但流長。
- 我公來息蕃，琴瑟更而張。
- 至誠極愷悌，大事費忖量。
- 澄撓孰清濁，中和匪柔剛。
- 蜀人自荷戴，頌口殊鏘洋。
- 仰公若梁棟，愛公比琳琅。
- 謂宜立大厦，豈特爲圭璋。
- 願公保遐福，堅厚如陵岡。
- 期公享眉壽，歲月過綺黄。
- 或吐藥石論，百脈除膏肓。
- 或執陶冶柄，四序時雨暘。
- 歌德動金石，書勳滿旂常。
- 輿意信如此，惟公協行藏。
- 清風聳朝野，闊步由康莊。
- 昔爲御史時，率先問豺狼。
- 及其按河患，巨姦縮鋒鋩。
- 邊兵好掎角，公令無出疆。
- 獄奏或反汗，公嗟爲飛章。
- 斯事最卓犖，輝耀日月旁。
- 平生寶大節，安肯差毫芒。
- 都俞既會合，事業尤輝光。
- 蓋以大臣道，施之輔虞唐。
- 雅意有餘裕，玩占得黄裳。
- 此語知者重，不惟談否臧。
- 稽首告天子，高賢民所望。

## 拼音

- shu3 shan1 qian1 xun2 li4 ， qi2 shi4 ling2 qiong2 cang1 。
- min2 shui3 wan4 li3 zou3 ， nu4 liu2 tun1 cang1 lang4 。
- nan2 lian2 chu3 yue4 fu4 ， bei3 ji4 qin2 long3 keng1 。
- qian2 kun1 suo3 zao4 zuo4 ， xian3 gu4 tian1 xia4 qiang2 。
- si4 jing4 gao1 yu3 shen1 ， wo4 ye3 pan2 zhong1 yang1 。
- tian1 shi2 shao3 xiong1 han4 ， di4 li4 yi2 geng1 sang1 。
- sheng1 chi3 wan4 yi4 ji4 ， zi1 huo4 feng1 qie3 rang2 。
- yun4 zai4 shi2 nei4 fu3 ， zhong4 ju1 bu4 ting2 xiang1 。
- gong1 lin3 ji3 fu3 su4 ， si1 jia1 shi3 yu2 liang2 。
- tian2 ran2 li3 yi4 su2 ， yao3 zai4 wu2 he2 xiang1 。
- wang2 ze2 huo4 yong1 bi4 ， tu3 feng1 yi4 bei1 liang2 。
- suo3 yi3 er4 jian4 wei3 ， cao3 mu4 li2 diao1 shang1 。
- ji4 you3 san1 dao4 qi3 ， fen1 ai1 lü3 fei1 yang2 。
- er3 mu4 shu1 wei4 yuan3 ， ben3 mo4 you2 ke3 xiang2 。
- chao2 ting2 ren4 lian2 shuai4 ， zhi3 gu4 ning2 yi4 fang1 。
- sheng4 zao4 er3 mo4 ce4 ， en1 bo1 dan4 liu2 chang2 。
- wo3 gong1 lai2 xi1 fan1 ， qin2 se4 geng4 er2 zhang1 。
- zhi4 cheng2 ji2 kai3 ti4 ， da4 shi4 fei4 cun3 liang4 。
- cheng2 nao2 shu2 qing1 zhuo2 ， zhong1 he2 fei3 rou2 gang1 。
- shu3 ren2 zi4 he2 dai4 ， song4 kou3 shu1 qiang1 yang2 。
- yang3 gong1 ruo4 liang2 dong4 ， ai4 gong1 bi3 lin2 lang2 。
- wei4 yi2 li4 da4 sha4 ， qi3 te4 wei2 gui1 zhang1 。
- yuan4 gong1 bao3 xia2 fu2 ， jian1 hou4 ru2 ling2 gang1 。
- qi1 gong1 xiang3 mei2 shou4 ， sui4 yue4 guo4 qi3 huang2 。
- huo4 tu3 yao4 shi2 lun4 ， bai3 mai4 chu2 gao1 huang1 。
- huo4 zhi2 tao2 ye3 bing3 ， si4 xu4 shi2 yu3 yang2 。
- ge1 de2 dong4 jin1 shi2 ， shu1 xun1 man3 qi2 chang2 。
- yu2 yi4 xin4 ru2 ci3 ， wei2 gong1 xie2 xing2 cang2 。
- qing1 feng1 song3 chao2 ye3 ， kuo4 bu4 you2 kang1 zhuang1 。
- xi1 wei2 yu4 shi3 shi2 ， shuai4 xian1 wen4 chai2 lang2 。
- ji2 qi2 an4 he2 huan4 ， ju4 jian1 suo1 feng1 mang2 。
- bian1 bing1 hao3 ji3 jiao3 ， gong1 ling4 wu2 chu1 jiang1 。
- yu4 zou4 huo4 fan3 han4 ， gong1 jie1 wei2 fei1 zhang1 。
- si1 shi4 zui4 zhuo2 luo4 ， hui1 yao4 ri4 yue4 pang2 。
- ping2 sheng1 bao3 da4 jie2 ， an1 ken3 cha4 hao2 mang2 。
- dou1 yu2 ji4 hui4 he2 ， shi4 ye4 you2 hui1 guang1 。
- gai4 yi3 da4 chen2 dao4 ， shi1 zhi1 fu3 yu2 tang2 。
- ya3 yi4 you3 yu2 yu4 ， wan2 zhan4 de2 huang2 shang0 。
- ci3 yu3 zhi1 zhe3 zhong4 ， bu4 wei2 tan2 fou3 zang1 。
- qi3 shou3 gao4 tian1 zi3 ， gao1 xian2 min2 suo3 wang4 。

## 注释

## 译文

## 赏析
