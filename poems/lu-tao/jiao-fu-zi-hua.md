---
id: lu-tao-jiao-fu-zi-hua
title: 焦夫子畫
titlePinyin: jiao1 fu1 zi3 hua4
titleSlug: jiao-fu-zi-hua
author: 呂陶
authorPinyin: lü3 tao2
authorSlug: lu-tao
dynasty: 宋
dynastyPinyin: song4
dynastySlug: song
tags: []
---

## 正文

- 予不見夫子之身，不知夫子何如人。
- 但見藴之爲之贊，與可筆其神。
- 二公規鑒少許與，獨于夫子何勤勤。
- 意是抱道者，有志不得伸。
- 潔操蜀江泉，棲心岷嶺雲。
- 野飯有藜糝，濁杯無醨醇。
- 平居不荷蓧，來者莫問津。
- 笑歌千古已白日，睥睨六合皆紅塵。
- 氣貌特怪陋，意味尤酸辛。
- 破褐聊被體，如敝履之安貧。
- 爬癢頗適興，如捫虱之自珍。
- 五六十載一邑間，安寜寇亂昏復晨。
- 世累不我及，浩然保天真。
- 嘗聞西南維，是古多隱淪。
- 令伯純好任公賢，風範皆足師吾民。
- 仲元高明君平晦，聲迹長共日月新。
- 當時傳公議，後世仰嘉問。
- 夫子雖不達，見于繪像詩與文。
- 清標可想味，素節難等倫。
- 從此千萬年，焜燿寂寞濱。

## 拼音

- yu3 bu2 jian4 fu1 zi3 zhi1 shen1 ， bu4 zhi1 fu1 zi3 he2 ru2 ren2 。
- dan4 jian4 yun4 zhi1 wei2 zhi1 zan4 ， yu3 ke3 bi3 qi2 shen2 。
- er4 gong1 gui1 jian4 shao3 xu1 yu3 ， du2 yu2 fu1 zi3 he2 qin2 qin2 。
- yi4 shi4 bao4 dao4 zhe3 ， you3 zhi4 bu4 de2 shen1 。
- jie2 cao1 shu3 jiang1 quan2 ， qi1 xin1 min2 ling3 yun2 。
- ye3 fan4 you3 li2 san3 ， zhuo2 bei1 wu2 li2 chun2 。
- ping2 ju1 bu4 he2 diao4 ， lai2 zhe3 mo4 wen4 jin1 。
- xiao4 ge1 qian1 gu3 yi3 bai2 ri4 ， pi4 ni4 liu4 he2 jie1 hong2 chen2 。
- qi4 mao4 te4 guai4 lou4 ， yi4 wei4 you2 suan1 xin1 。
- po4 he4 liao2 bei4 ti3 ， ru2 bi4 lü3 zhi1 an1 pin2 。
- pa2 yang3 po1 shi4 xing1 ， ru2 men2 shi1 zhi1 zi4 zhen1 。
- wu3 liu4 shi2 zai4 yi2 yi4 jian4 ， an1 ning2 kou4 luan4 hun1 fu4 chen2 。
- shi4 lei4 bu4 wo3 ji2 ， hao4 ran2 bao3 tian1 zhen1 。
- chang2 wen2 xi1 nan2 wei2 ， shi4 gu3 duo1 yin3 lun2 。
- ling4 bo2 chun2 hao3 ren4 gong1 xian2 ， feng1 fan4 jie1 zu2 shi1 wu2 min2 。
- zhong4 yuan2 gao1 ming2 jun1 ping2 hui4 ， sheng1 ji4 chang2 gong4 ri4 yue4 xin1 。
- dang1 shi2 chuan2 gong1 yi4 ， hou4 shi4 yang3 jia1 wen4 。
- fu1 zi3 sui1 bu4 da2 ， jian4 yu2 hui4 xiang4 shi1 yu3 wen2 。
- qing1 biao1 ke3 xiang3 wei4 ， su4 jie2 nan2 deng3 lun2 。
- cong2 ci3 qian1 wan4 nian2 ， kun1 yao4 ji4 mo4 bin1 。

## 注释

## 译文

## 赏析
