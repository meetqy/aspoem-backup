---
id: lu-tao-song-li-zhen-bei-gui
title: 送李鎮北歸
titlePinyin: song4 li3 zhen4 bei3 gui1
titleSlug: song-li-zhen-bei-gui
author: 呂陶
authorPinyin: lü3 tao2
authorSlug: lu-tao
dynasty: 宋
dynastyPinyin: song4
dynastySlug: song
tags: []
---

## 正文

- 昔爲并晉游，識子十數載。
- 當時鄉曲譽，學行已可愛。
- 公卿察亷孝，一命果霑霈。
- 飄然從宦游，萬里適劍外。
- 標操本孤直，鋒稜苦磨淬。
- 研味冰蘖間，規爲準繩內。
- 素節雖有常，往往駭流輩。
- 違順既殊途，指此作瑕纇。
- 好惡貴必察，丁寧昔賢誨。
- 羣言徒爾爲，終有公議在。
- 北歸太行道，極頂見嵩岱。
- 下視丘與阜，岌屹殊瑣碎。
- 洪河天外來，勢欲浮大塊。
- 吁嗟衆流小，奔走爭合匯。
- 長吟助超軼，壯氣增感慨。
- 善惡忌太明，與奪宜少晦。
- 此語所繫重，非特論進退。
- 數路盛得人，期君赴亨會。

## 拼音

- xi1 wei2 bing4 jin4 you2 ， shi2 zi3 shi2 shu4 zai4 。
- dang1 shi2 xiang1 qu3 yu4 ， xue2 xing2 yi3 ke3 ai4 。
- gong1 qing1 cha2 lian2 xiao4 ， yi2 ming4 guo3 zhan1 pei4 。
- piao1 ran2 cong2 huan4 you2 ， wan4 li3 shi4 jian4 wai4 。
- biao1 cao1 ben3 gu1 zhi2 ， feng1 leng2 ku3 mo2 cui4 。
- yan2 wei4 bing1 nie4 jian4 ， gui1 wei2 zhun3 sheng2 nei4 。
- su4 jie2 sui1 you3 chang2 ， wang3 wang3 hai4 liu2 bei4 。
- wei2 shun4 ji4 shu1 tu2 ， zhi3 ci3 zuo4 xia2 lei4 。
- hao3 e4 gui4 bi4 cha2 ， ding1 ning2 xi1 xian2 hui4 。
- qun2 yan2 tu2 er3 wei2 ， zhong1 you3 gong1 yi4 zai4 。
- bei3 gui1 tai4 hang2 dao4 ， ji2 ding3 jian4 song1 dai4 。
- xia4 shi4 qiu1 yu3 fu4 ， ji2 yi4 shu1 suo3 sui4 。
- hong2 he2 tian1 wai4 lai2 ， shi4 yu4 fu2 da4 kuai4 。
- xu1 jie1 zhong4 liu2 xiao3 ， ben1 zou3 zheng1 he2 hui4 。
- chang2 yin2 zhu4 chao1 yi4 ， zhuang4 qi4 zeng1 gan3 kai3 。
- shan4 e4 ji4 tai4 ming2 ， yu3 duo2 yi2 shao3 hui4 。
- ci3 yu3 suo3 xi4 zhong4 ， fei1 te4 lun4 jin4 tui4 。
- shu4 lu4 sheng4 de2 ren2 ， qi1 jun1 fu4 heng1 hui4 。

## 注释

## 译文

## 赏析
