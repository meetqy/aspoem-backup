---
id: lu-tao-he-meng-xuan
title: 和蒙軒
titlePinyin: he2 meng2 xuan1
titleSlug: he-meng-xuan
author: 呂陶
authorPinyin: lü3 tao2
authorSlug: lu-tao
dynasty: 宋
dynastyPinyin: song4
dynastySlug: song
tags: []
---

## 正文

- 蒙軒高占山之埡，其上五頂皆生茶。
- 仙崖雲霧不復見，上峰紫筍今爲嘉。
- 地宜物產種植廣，疲民所恃如禾麻。
- 朝晡衣食足生計，賦税力役供王家。
- 頃者憸人獻榷議，百弊滋長多蘗芽。
- 川馳陸走窮歲月，泣血無告天之涯。
- 近從吾蜀遠秦陜，生意凋落成咨嗟。
- 天高聽卑詔令下，欲使德澤沾荒遐。
- 使節西來善詢度，剗削弊蠧除網罝。
- 山翁野老盡欣悦，市井歌舞尤諠譁。
- 憑軒一望快遠目，滿山和氣凝丹霞。
- 聖君仁政賢臣布，信矣原隰生光華。

## 拼音

- meng2 xuan1 gao1 zhan4 shan1 zhi1 ya4 ， qi2 shang4 wu3 ding3 jie1 sheng1 cha2 。
- xian1 ya2 yun2 wu4 bu2 fu4 jian4 ， shang4 feng1 zi3 sun3 jin1 wei2 jia1 。
- di4 yi2 wu4 chan3 zhong3 zhi2 guang3 ， pi2 min2 suo3 shi4 ru2 he2 ma2 。
- chao2 bu1 yi1 shi2 zu2 sheng1 ji4 ， fu4 shui4 li4 yi4 gong4 wang2 jia1 。
- qing3 zhe3 xian1 ren2 xian4 que4 yi4 ， bai3 bi4 zi1 chang2 duo1 bo4 ya2 。
- chuan1 chi2 lu4 zou3 qiong2 sui4 yue4 ， qi4 xue4 wu2 gao4 tian1 zhi1 ya2 。
- jin4 cong2 wu2 shu3 yuan3 qin2 xia2 ， sheng1 yi4 diao1 luo4 cheng2 zi1 jie1 。
- tian1 gao1 ting1 bei1 zhao4 ling4 xia4 ， yu4 shi3 de2 ze2 zhan1 huang1 xia2 。
- shi3 jie2 xi1 lai2 shan4 xun2 du4 ， chan3 xiao1 bi4 du4 chu2 wang3 ju1 。
- shan1 weng1 ye3 lao3 jin4 xin1 yue4 ， shi4 jing3 ge1 wu3 you2 xuan1 hua2 。
- ping2 xuan1 yi2 wang4 kuai4 yuan3 mu4 ， man3 shan1 he2 qi4 ning2 dan1 xia2 。
- sheng4 jun1 ren2 zheng4 xian2 chen2 bu4 ， xin4 yi3 yuan2 xi2 sheng1 guang1 hua2 。

## 注释

## 译文

## 赏析
