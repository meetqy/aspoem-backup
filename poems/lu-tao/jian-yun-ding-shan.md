---
id: lu-tao-jian-yun-ding-shan
title: 見雲頂山
titlePinyin: jian4 yun2 ding3 shan1
titleSlug: jian-yun-ding-shan
author: 呂陶
authorPinyin: lü3 tao2
authorSlug: lu-tao
dynasty: 宋
dynastyPinyin: song4
dynastySlug: song
tags: []
---

## 正文

- 朝見雲頂明，暮見雲頂暗。
- 陰見雲頂濃，晴見雲頂淡。
- 雲頂乃一物，百態異舒慘。
- 朝暮不相失，陰晴可先探。
- 于吾如有緣，靜景供遠瞰。
- 搜求入風騷，刻琢費鉛槧。
- 一語小如意，讀之惟自頷。
- 深惟出處途，兩得亦誰敢。
- 雲霄有達士，豐禄侈飲啗。
- 終身落世網，塵垢漬衡紞。
- 雖逢物境勝，何暇縱遊覽。
- 丘壑有幽人，俗繩不可纜。
- 茂林適情性，清泉滌肝膽。
- 野飯止一盂，往往乏藜糝。
- 予生安拙計，萬事恥浮濫。
- 宦遊若不樂，進退殊壈坎。
- 廩俸纔數斛，憂責如舍擔。
- 飽食坐看山，閒心復何憾。

## 拼音

- chao2 jian4 yun2 ding3 ming2 ， mu4 jian4 yun2 ding3 an4 。
- yin1 jian4 yun2 ding3 nong2 ， qing2 jian4 yun2 ding3 dan4 。
- yun2 ding3 nai3 yi2 wu4 ， bai3 tai4 yi4 shu1 can3 。
- zhao1 mu4 bu4 xiang1 shi1 ， yin1 qing2 ke3 xian1 tan4 。
- yu2 wu2 ru2 you3 yuan2 ， jing4 jing3 gong4 yuan3 kan4 。
- sou1 qiu2 ru4 feng1 sao1 ， ke4 zhuo2 fei4 qian1 qian4 。
- yi4 yu3 xiao3 ru2 yi4 ， du2 zhi1 wei2 zi4 han4 。
- shen1 wei2 chu1 chu3 tu2 ， liang3 de2 yi4 shui2 gan3 。
- yun2 xiao1 you3 da2 shi4 ， feng1 lu4 chi3 yin3 dan4 。
- zhong1 shen1 luo4 shi4 wang3 ， chen2 gou4 zi4 heng2 dan3 。
- sui1 feng2 wu4 jing4 sheng4 ， he2 xia2 zong4 you2 lan3 。
- qiu1 he4 you3 you1 ren2 ， su2 sheng2 bu4 ke3 lan3 。
- mao4 lin2 shi4 qing2 xing4 ， qing1 quan2 di2 gan1 dan3 。
- ye3 fan4 zhi3 yi4 yu2 ， wang3 wang3 fa2 li2 san3 。
- yu3 sheng1 an1 zhuo1 ji4 ， wan4 shi4 chi3 fu2 lan4 。
- huan4 you2 ruo4 bu2 le4 ， jin4 tui4 shu1 lan3 kan3 。
- lin3 feng4 cai2 shu4 hu2 ， you1 ze2 ru2 she4 dan1 。
- bao3 shi2 zuo4 kan4 shan1 ， xian2 xin1 fu4 he2 han4 。

## 注释

## 译文

## 赏析
