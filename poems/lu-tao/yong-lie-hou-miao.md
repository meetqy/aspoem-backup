---
id: lu-tao-yong-lie-hou-miao
title: 勇烈侯廟
titlePinyin: yong3 lie4 hou2 miao4
titleSlug: yong-lie-hou-miao
author: 呂陶
authorPinyin: lü3 tao2
authorSlug: lu-tao
dynasty: 宋
dynastyPinyin: song4
dynastySlug: song
tags: []
---

## 正文

- 唐衰中原亂，賊據西南疆。
- 號令不出畿，疇能禦彊梁。
- 楊侯仗直忠，寶劍凌穹蒼。
- 誓將掃妖祲，得以完金湯。
- 嘗膽過勾踐，食羮如樂羊。
- 嚴顔頸未斷，霽雲指何傷。
- 衆寡固不敵，歳月亦已長。
- 孤城屹然峙，鋒鋭莫可當。
- 譬如泛巨海，難以一葦航。
- 天心未厭悔，人意忽蒼黄。
- 百口同穴瘞，悲雲惨朝陽。
- 寰區既澄静，往事極凄凉。
- 封爵加美謚，幽明知寵章。
- 近世修舊史，筆削嚴否藏。
- 書曰侯死之，一褒踰繡裳。
- 彭人念侯德，廟食墓之傍。
- 水旱毎致禱，豐年屢倉箱。
- 父老或有言，夜漏猶未央。
- 見侯出自廟，凛然坐黄堂。
- 此理實晦昧，有無何渺茫。
- 子厚羅池神，海俗專祈禳。
- 乖崖宛丘殯，醉者取滅亡。
- 英靈果不泯，猶足威一方。
- 予嘗假州紱，秉笏趨侯墻。
- 爲侯記諱日，一奠歳率常。
- 出令避侯名，示民以虔莊。
- 又欲建高碑，始終載其詳。
- 俄以罪戾去，慊然視縑緗。
- 幸此續大句，安能發幽光。
- 持以遺彭人，庶幾予不忘。

## 拼音

- tang2 shuai1 zhong1 yuan2 luan4 ， zei2 ju4 xi1 nan2 jiang1 。
- hao4 ling4 bu4 chu1 ji1 ， chou2 neng2 yu4 qiang2 liang2 。
- yang2 hou2 zhang4 zhi2 zhong1 ， bao3 jian4 ling2 qiong2 cang1 。
- shi4 jiang1 sao3 yao1 jin4 ， de2 yi3 wan2 jin1 tang1 。
- chang2 dan3 guo4 gou1 jian4 ， shi2 geng1 ru2 le4 yang2 。
- yan2 yan2 jing3 wei4 duan4 ， ji4 yun2 zhi3 he2 shang1 。
- zhong4 gua3 gu4 bu4 di2 ， sui4 yue4 yi4 yi3 chang2 。
- gu1 cheng2 yi4 ran2 zhi4 ， feng1 rui4 mo4 ke3 dang1 。
- pi4 ru2 fan4 ju4 hai3 ， nan2 yi3 yi4 wei3 hang2 。
- tian1 xin1 wei4 yan4 hui3 ， ren2 yi4 hu1 cang1 huang2 。
- bai3 kou3 tong2 xue2 yi4 ， bei1 yun2 can3 chao2 yang2 。
- huan2 qu1 ji4 cheng2 jing4 ， wang3 shi4 ji2 qi1 liang2 。
- feng1 jue2 jia1 mei3 shi4 ， you1 ming2 zhi1 chong3 zhang1 。
- jin4 shi4 xiu1 jiu4 shi3 ， bi3 xiao1 yan2 fou3 cang2 。
- shu1 yue1 hou2 si3 zhi1 ， yi4 bao1 yu2 xiu4 shang0 。
- peng2 ren2 nian4 hou2 de2 ， miao4 shi2 mu4 zhi1 bang4 。
- shui3 han4 mei3 zhi4 dao3 ， feng1 nian2 lü3 cang1 xiang1 。
- fu4 lao3 huo4 you3 yan2 ， ye4 lou4 you2 wei4 yang1 。
- jian4 hou2 chu1 zi4 miao4 ， lin3 ran2 zuo4 huang2 tang2 。
- ci3 li3 shi2 hui4 mei4 ， you3 wu2 he2 miao3 mang2 。
- zi3 hou4 luo2 chi2 shen2 ， hai3 su2 zhuan1 qi2 rang2 。
- guai1 ya2 wan3 qiu1 bin4 ， zui4 zhe3 qu3 mie4 wang2 。
- ying1 ling2 guo3 bu4 min3 ， you2 zu2 wei1 yi4 fang1 。
- yu3 chang2 jia3 zhou1 fu2 ， bing3 hu4 qu1 hou2 qiang2 。
- wei2 hou2 ji4 hui4 ri4 ， yi2 dian4 sui4 lü4 chang2 。
- chu1 ling4 bi4 hou2 ming2 ， shi4 min2 yi3 qian2 zhuang1 。
- you4 yu4 jian4 gao1 bei1 ， shi3 zhong1 zai4 qi2 xiang2 。
- e2 yi3 zui4 li4 qu4 ， qie4 ran2 shi4 jian1 xiang1 。
- xing4 ci3 xu4 da4 ju4 ， an1 neng2 fa1 you1 guang1 。
- chi2 yi3 yi2 peng2 ren2 ， shu4 ji1 yu3 bu2 wang4 。

## 注释

## 译文

## 赏析
