---
id: lu-tao-da-ren-shi-zhong
title: 答任師中
titlePinyin: da2 ren4 shi1 zhong1
titleSlug: da-ren-shi-zhong
author: 呂陶
authorPinyin: lü3 tao2
authorSlug: lu-tao
dynasty: 宋
dynastyPinyin: song4
dynastySlug: song
tags: []
---

## 正文

- 石城山下居，草草已經歳。
- 終日對山吟，何嘗問陰霽。
- 自知有義命，百事安拙計。
- 每蒙親朋念，尺書來者繼。
- 豈徒問寒温，亦惑慰窮滯。
- 惟公見愛心，不逐時情替。
- 親迂老匠筆，特枉長吟惠。
- 良金豈雕刻，文錦自燦麗。
- 太羮充餒腸，靈藥去昏翳。
- 所得適所懷，拜賜敢不勵。
- 詩騷久寂寞，俗士鮮緝綴。
- 公常得之深，豪贍有規制。
- 頃聞湖州禍，文字倦且廢。
- 朝廷極仁恕，風俗當訓厲。
- 終令服寛典，不忍投四裔。
- 吾儕今唱酬，正可頌治世。
- 况當導情性，無自取罪戾。
- 敢于韶濩前，率爾獻鄭衛。

## 拼音

- shi2 cheng2 shan1 xia4 ju1 ， cao3 cao3 yi3 jing1 sui4 。
- zhong1 ri4 dui4 shan1 yin2 ， he2 chang2 wen4 yin1 ji4 。
- zi4 zhi1 you3 yi4 ming4 ， bai3 shi4 an1 zhuo1 ji4 。
- mei3 meng2 qin1 peng2 nian4 ， chi3 shu1 lai2 zhe3 ji4 。
- qi3 tu2 wen4 han2 wen1 ， yi4 huo4 wei4 qiong2 zhi4 。
- wei2 gong1 jian4 ai4 xin1 ， bu4 zhu2 shi2 qing2 ti4 。
- qin1 yu1 lao3 jiang4 bi3 ， te4 wang3 chang2 yin2 hui4 。
- liang2 jin1 qi3 diao1 ke4 ， wen2 jin3 zi4 can4 li2 。
- tai4 geng1 chong1 nei3 chang2 ， ling2 yao4 qu4 hun1 yi4 。
- suo3 de2 shi4 suo3 huai2 ， bai4 ci4 gan3 bu2 li4 。
- shi1 sao1 jiu3 ji4 mo4 ， su2 shi4 xian1 ji2 zhui4 。
- gong1 chang2 de2 zhi1 shen1 ， hao2 shan4 you3 gui1 zhi4 。
- qing3 wen2 hu2 zhou1 huo4 ， wen2 zi4 juan4 qie3 fei4 。
- chao2 ting2 ji2 ren2 shu4 ， feng1 su2 dang1 xun4 li4 。
- zhong1 ling4 fu2 kuan1 dian3 ， bu4 ren3 tou2 si4 yi4 。
- wu2 chai2 jin1 chang4 chou2 ， zheng4 ke3 song4 zhi4 shi4 。
- kuang4 dang1 dao3 qing2 xing4 ， wu2 zi4 qu3 zui4 li4 。
- gan3 yu2 shao2 hu4 qian2 ， lü4 er3 xian4 zheng4 wei4 。

## 注释

## 译文

## 赏析
