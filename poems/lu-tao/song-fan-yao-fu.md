---
id: lu-tao-song-fan-yao-fu
title: 送范堯夫
titlePinyin: song4 fan4 yao2 fu1
titleSlug: song-fan-yao-fu
author: 呂陶
authorPinyin: lü3 tao2
authorSlug: lu-tao
dynasty: 宋
dynastyPinyin: song4
dynastySlug: song
tags: []
---

## 正文

- 欲賦旋歸樂，翻成感遇篇。
- 盛時惟道在，輿誦自民傳。
- 伊昔更張議，於今造化權。
- 綱條籠宇宙，號令震山川。
- 大略先農穡，餘波及貨泉。
- 俊豪爭援世，忠亮欲回天。
- 暮對青蒲側，朝留赭案前。
- 堪憂逐江海，猶許治蕃宣。
- 此地勞飛輓，何人念瘠捐。
- 壯心摧更激，高節困尤堅。
- 晚歲松方茂，洪爐燄不燃。
- 迂從鄒叟得，勇在孟賁先。
- 坦若王良轍，端如后羿弦。
- 一毫無畏惜，千慮極哀憐。
- 定論予張膽，游辭彼脇肩。
- 尺尋難枉直，鑿枘自方圓。
- 止沸愁烘鼎，調音恥絕弦。
- 漢緡寛酒榷，唐賦舍庸錢。
- 睿智期開允，生靈懼削朘。
- 弊端殊皎皎，物望甚拳拳。
- 白日功名久，浮雲富貴遷。
- 萬鍾均廩禄，一品漫貂蟬。
- 儻爲升沈動，誰能事業全。
- 寄言天下士，無愧屬真賢。

## 拼音

- yu4 fu4 xuan2 gui1 le4 ， fan1 cheng2 gan3 yu4 pian1 。
- sheng4 shi2 wei2 dao4 zai4 ， yu2 song4 zi4 min2 chuan2 。
- yi1 xi1 geng4 zhang1 yi4 ， wu1 jin1 zao4 hua4 quan2 。
- gang1 tiao2 long2 yu3 zhou4 ， hao4 ling4 zhen4 shan1 chuan1 。
- da4 lüe4 xian1 nong2 se4 ， yu2 bo1 ji2 huo4 quan2 。
- jun4 hao2 zheng1 yuan2 shi4 ， zhong1 liang4 yu4 hui2 tian1 。
- mu4 dui4 qing1 pu2 ce4 ， chao2 liu2 zhe3 an4 qian2 。
- kan1 you1 zhu2 jiang1 hai3 ， you2 xu1 zhi4 fan1 xuan1 。
- ci3 di4 lao2 fei1 wan3 ， he2 ren2 nian4 ji2 juan1 。
- zhuang4 xin1 cui1 geng4 ji1 ， gao1 jie2 kun4 you2 jian1 。
- wan3 sui4 song1 fang1 mao4 ， hong2 lu2 yan4 bu4 ran2 。
- yu1 cong2 zou1 sou3 de2 ， yong3 zai4 meng4 bi4 xian1 。
- tan3 ruo4 wang2 liang2 zhe2 ， duan1 ru2 hou4 yi4 xian2 。
- yi4 hao2 wu2 wei4 xi1 ， qian1 lü4 ji2 ai1 lian2 。
- ding4 lun4 yu3 zhang1 dan3 ， you2 ci2 bi3 xie2 jian1 。
- chi3 xun2 nan2 wang3 zhi2 ， zao2 rui4 zi4 fang1 yuan2 。
- zhi3 fei4 chou2 hong1 ding3 ， diao4 yin1 chi3 jue2 xian2 。
- han4 min2 kuan1 jiu3 que4 ， tang2 fu4 she4 yong1 qian2 。
- rui4 zhi4 qi1 kai1 yun3 ， sheng1 ling2 ju4 xiao1 juan1 。
- bi4 duan1 shu1 jiao3 jiao3 ， wu4 wang4 shen4 quan2 quan2 。
- bai2 ri4 gong1 ming2 jiu3 ， fu2 yun2 fu4 gui4 qian1 。
- wan4 zhong1 jun1 lin3 lu4 ， yi1 pin3 man4 diao1 chan2 。
- tang3 wei2 sheng1 shen3 dong4 ， shui2 neng2 shi4 ye4 quan2 。
- ji4 yan2 tian1 xia4 shi4 ， wu2 kui4 shu3 zhen1 xian2 。

## 注释

## 译文

## 赏析
