---
id: lu-tao-song-wu-long-tu-zhong-shu-fu-jiang-ning
title: 送吳龍圖仲庶赴江寧
titlePinyin: song4 wu2 long2 tu2 zhong4 shu4 fu4 jiang1 ning2
titleSlug: song-wu-long-tu-zhong-shu-fu-jiang-ning
author: 呂陶
authorPinyin: lü3 tao2
authorSlug: lu-tao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 方域開全晉，權綱委巨公。
- 深仁吾所導，實惠爾常蒙。
- 曠濶歸儒術，周流見治功。
- 蠢生無不贍，豪利豈須籠。
- 金糓邊屯鋭，農桑漢地豐。
- 頌聲如響答，和氣與春融。
- 天下殊庸冠，朝廷偉望隆。
- 咨詢懷舊德，付畀出清衷。
- 禁直圖書近，龎恩屏翰崇。
- 鄉衣新粲錦，郡軾再憑熊。
- 自昔金陵盛，於今玉節雄。
- 江山三國勢，臺殿六朝風。
- 地勝名區在，時移往事空。
- 貢先淮甸入，化接海隅同。
- 封宇綏安外，煙波賦詠中。
- 民瞻深繫屬，國論素探窮。
- 此日留藩鎮，何時補上聰。
- 鈞衡須遠業，藥石仰真忠。
- 孰謂勞申伯，前知用弱翁。
- 南歸勿遲久，登弼代天工。

## 拼音

- fang1 yu4 kai1 quan2 jin4 ， quan2 gang1 wei3 ju4 gong1 。
- shen1 ren2 wu2 suo3 dao3 ， shi2 hui4 er3 chang2 meng2 。
- kuang4 kuo4 gui1 ru2 shu4 ， zhou1 liu2 jian4 zhi4 gong1 。
- chun3 sheng1 wu2 bu2 shan4 ， hao2 li4 qi3 xu1 long2 。
- jin1 gu3 bian1 tun2 rui4 ， nong2 sang1 han4 di4 feng1 。
- song4 sheng1 ru2 xiang3 da2 ， he2 qi4 yu3 chun1 rong2 。
- tian1 xia4 shu1 yong1 guan1 ， chao2 ting2 wei3 wang4 long2 。
- zi1 xun2 huai2 jiu4 de2 ， fu4 bi4 chu1 qing1 zhong1 。
- jin4 zhi2 tu2 shu1 jin4 ， pang2 en1 ping2 han4 chong2 。
- xiang1 yi1 xin1 can4 jin3 ， jun4 shi4 zai4 ping2 xiong2 。
- zi4 xi1 jin1 ling2 sheng4 ， wu1 jin1 yu4 jie2 xiong2 。
- jiang1 shan1 san1 guo2 shi4 ， tai2 dian4 liu4 chao2 feng1 。
- di4 sheng4 ming2 qu1 zai4 ， shi2 yi2 wang3 shi4 kong1 。
- gong4 xian1 huai2 dian4 ru4 ， hua4 jie1 hai3 yu2 tong2 。
- feng1 yu3 sui2 an1 wai4 ， yan1 bo1 fu4 yong3 zhong1 。
- min2 zhan1 shen1 xi4 shu3 ， guo2 lun4 su4 tan4 qiong2 。
- ci3 ri4 liu2 fan1 zhen4 ， he2 shi2 bu3 shang4 cong1 。
- jun1 heng2 xu1 yuan3 ye4 ， yao4 shi2 yang3 zhen1 zhong1 。
- shu2 wei4 lao2 shen1 bo2 ， qian2 zhi1 yong4 ruo4 weng1 。
- nan2 gui1 wu4 chi2 jiu3 ， deng1 bi4 dai4 tian1 gong1 。

## 注释

## 译文

## 赏析
