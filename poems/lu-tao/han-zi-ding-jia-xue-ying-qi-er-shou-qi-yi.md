---
id: lu-tao-han-zi-ding-jia-xue-ying-qi-er-shou-qi-yi
title: 韓子定嘉雪應祈二首  其一
titlePinyin: han2 zi3 ding4 jia1 xue3 ying1 qi2 er4 shou3     qi2 yi1
titleSlug: han-zi-ding-jia-xue-ying-qi-er-shou-qi-yi
author: 呂陶
authorPinyin: lü3 tao2
authorSlug: lu-tao
dynasty: 宋
dynastyPinyin: song4
dynastySlug: song
tags: []
---

## 正文

- 晉地素瘠埆，所憂冬氣差。
- 明神享其誠，瑞霰飄爲花。
- 輕絲瞥已没，散漫撲水涯。
- 大片殊易積，彷彿填丘窊。
- 饑鷹健欲擊，伏虎凍不拏。
- 北響少鳴鴈，南飛絕驚鴉。
- 肅然天地中，靡聞一聲譁。
- 樓觀動曉色，江湖壓晴沙。
- 度曲宜鼓琴，卷葉難吹笳。
- 顧此勤斂俗，趨時務耕畬。
- 三冬苟失望，二麥將不芽。
- 造化善從欲，沾滋罔遺遐。
- 須爲盈尺喜，勿興祁寒嗟。
- 清威儼開府，和氣方當衙。
- 餘潤匝千里，歡聲同一家。
- 天人報應間，其速如馳車。
- 我公心在民，致禱誠乃加。
- 康衢有歌詠，繼者慚餘哇。

## 拼音

- jin4 di4 su4 ji2 que4 ， suo3 you1 dong1 qi4 cha4 。
- ming2 shen2 xiang3 qi2 cheng2 ， rui4 xian4 piao1 wei2 hua1 。
- qing1 si1 pie1 yi3 mei2 ， san3 man4 pu1 shui3 ya2 。
- da4 pian4 shu1 yi4 ji1 ， pang2 fu2 tian2 qiu1 wa1 。
- ji1 ying1 jian4 yu4 ji1 ， fu2 hu3 dong4 bu4 na2 。
- bei3 xiang3 shao3 ming2 yan4 ， nan2 fei1 jue2 jing1 ya1 。
- su4 ran2 tian1 di4 zhong1 ， mi2 wen2 yi4 sheng1 hua2 。
- lou2 guan1 dong4 xiao3 se4 ， jiang1 hu2 ya1 qing2 sha1 。
- du4 qu3 yi2 gu3 qin2 ， juan4 ye4 nan2 chui1 jia1 。
- gu4 ci3 qin2 lian3 su2 ， qu1 shi2 wu4 geng1 she1 。
- san1 dong1 gou3 shi1 wang4 ， er4 mai4 jiang1 bu4 ya2 。
- zao4 hua4 shan4 cong2 yu4 ， zhan1 zi1 wang3 yi2 xia2 。
- xu1 wei2 ying2 chi3 xi3 ， wu4 xing1 qi2 han2 jie1 。
- qing1 wei1 yan3 kai1 fu3 ， he2 qi4 fang1 dang1 ya2 。
- yu2 run4 za1 qian1 li3 ， huan1 sheng1 tong2 yi4 jia1 。
- tian1 ren2 bao4 ying1 jian4 ， qi2 su4 ru2 chi2 ju1 。
- wo3 gong1 xin1 zai4 min2 ， zhi4 dao3 cheng2 nai3 jia1 。
- kang1 qu2 you3 ge1 yong3 ， ji4 zhe3 can2 yu2 wa1 。

## 注释

## 译文

## 赏析
