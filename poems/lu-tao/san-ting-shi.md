---
id: lu-tao-san-ting-shi
title: 三亭詩
titlePinyin: san1 ting2 shi1
titleSlug: san-ting-shi
author: 呂陶
authorPinyin: lü3 tao2
authorSlug: lu-tao
dynasty: 宋
dynastyPinyin: song4
dynastySlug: song
tags: []
---

## 正文

- 三亭何爲者，吾友所繕營。
- 亭前有標榜，雅意異俗生。
- 治己己孰治，清慮慮孰清。
- 吾道固可味，未易貫至誠。
- 惟天于斯人，一概授五行。
- 生質本淳靜，外誘徒縱横。
- 心術儻茅塞，耳目將聾肓。
- 上聖貴復本，大賢猶性情。
- 況其可上下，安得不勵精。
- 四端匪外鑠，語默無自輕。
- 百行皆吾分，積漸日有成。
- 稂莠荒我懷，去之如鋤萌。
- 波瀾擾我源，止之如澄泓。
- 浩然滌萬慮，粹矣讀六經。
- 不趨楊墨塗，將造周孔庭。
- 出井見仁義，仰天瞻日星。
- 甘若飲醇酎，珍若享太羮。
- 清若餌芝术，和若聞咸莖。
- 積中而恬愉，發外而光享。
- 窮不失素守，達不孤羣氓。
- 生不陷非義，死不忘英聲。
- 道味固如此，身規從可明。
- 本原何所來，慮之深以閎。
- 欲知君子心，吾請觀亭名。

## 拼音

- san1 ting2 he2 wei2 zhe3 ， wu2 you3 suo3 shan4 ying2 。
- ting2 qian2 you3 biao1 bang3 ， ya3 yi4 yi4 su2 sheng1 。
- zhi4 ji3 ji3 shu2 zhi4 ， qing1 lü4 lü4 shu2 qing1 。
- wu2 dao4 gu4 ke3 wei4 ， wei4 yi4 guan4 zhi4 cheng2 。
- wei2 tian1 yu2 si1 ren2 ， yi2 gai4 shou4 wu3 xing2 。
- sheng1 zhi4 ben3 chun2 jing4 ， wai4 you4 tu2 zong4 heng2 。
- xin1 shu4 tang3 mao2 se4 ， er3 mu4 jiang1 long2 huang1 。
- shang4 sheng4 gui4 fu4 ben3 ， da4 xian2 you2 xing4 qing2 。
- kuang4 qi2 ke3 shang4 xia4 ， an1 de2 bu2 li4 jing1 。
- si4 duan1 fei3 wai4 shuo4 ， yu3 mo4 wu2 zi4 qing1 。
- bai3 xing2 jie1 wu2 fen1 ， ji1 jian4 ri4 you3 cheng2 。
- lang2 you3 huang1 wo3 huai2 ， qu4 zhi1 ru2 chu2 meng2 。
- bo1 lan2 rao3 wo3 yuan2 ， zhi3 zhi1 ru2 cheng2 hong2 。
- hao4 ran2 di2 wan4 lü4 ， cui4 yi3 du2 liu4 jing1 。
- bu4 qu1 yang2 mo4 tu2 ， jiang1 zao4 zhou1 kong3 ting2 。
- chu1 jing3 jian4 ren2 yi4 ， yang3 tian1 zhan1 ri4 xing1 。
- gan1 ruo4 yin3 chun2 zhou4 ， zhen1 ruo4 xiang3 tai4 geng1 。
- qing1 ruo4 er3 zhi1 shu4 ， he2 ruo4 wen2 xian2 jing4 。
- ji1 zhong1 er2 tian2 yu2 ， fa1 wai4 er2 guang1 xiang3 。
- qiong2 bu4 shi1 su4 shou3 ， da2 bu4 gu1 qun2 mang2 。
- sheng1 bu2 xian4 fei1 yi4 ， si3 bu2 wang4 ying1 sheng1 。
- dao4 wei4 gu4 ru2 ci3 ， shen1 gui1 cong2 ke3 ming2 。
- ben3 yuan2 he2 suo3 lai2 ， lü4 zhi1 shen1 yi3 hong2 。
- yu4 zhi1 jun1 zi3 xin1 ， wu2 qing3 guan1 ting2 ming2 。

## 注释

## 译文

## 赏析
