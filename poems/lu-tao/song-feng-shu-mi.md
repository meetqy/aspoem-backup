---
id: lu-tao-song-feng-shu-mi
title: 送馮樞密
titlePinyin: song4 feng2 shu1 mi4
titleSlug: song-feng-shu-mi
author: 呂陶
authorPinyin: lü3 tao2
authorSlug: lu-tao
dynasty: 宋
dynastyPinyin: song4
dynastySlug: song
tags: []
---

## 正文

- 帥領來全蜀，掄魁祗一人。
- 崧髙雪山勢，清徹錦江津。
- 旒冕思長策，機衡屬老臣。
- 部中方拜賜，天下又迴春。
- 出處無非道，安危繫此身。
- 巖贍殊慶快，塗說敢開陳。
- 聖運重熙久，皇威萬里振。
- 勒兵充宇宙，按劍待煙塵。
- 權術輕三表，韜鈴貴五申。
- 招懷及蠻徼，指顧下洮岷。
- 文誥傳荒服，天聲壓外鄰。
- 捷書連歲上，故壤一朝新。
- 計費千金易，論功百勝頻。
- 征衣空杼軸，戰骨委荆榛。
- 水旱乾坤慘，錐刀畎畝貧。
- 人情危欲鎮，帝澤壅難均。
- 幸會公歸國，相歡物在鈞。
- 華心生草野，和氣滿楓宸。
- 士論歸依切，風謠禱頌真。
- 嘉謨憑獻納，大事費經綸。
- 治術關休戚，規模有革因。
- 號寒思挾纊，引哺願嘗珍。
- 圖治雖更化，封侯漫富民。
- 髙明深鑒照，密勿定諮詢。
- 悟主言稱舜，論兵諭借秦。
- 無爲羣動悦，不陳四夷賓。
- 寶鼎千鈞重，薰琴九奏純。
- 放懷留化日，反掌叙彛倫。
- 邦體還清靜，王綱務率循。
- 太平勳業就，寰海被堯仁。

## 拼音

- shuai4 ling3 lai2 quan2 shu3 ， lun1 kui2 zhi1 yi4 ren2 。
- song1 gao1 xue3 shan1 shi4 ， qing1 che4 jin3 jiang1 jin1 。
- liu2 mian3 si1 chang2 ce4 ， ji1 heng2 shu3 lao3 chen2 。
- bu4 zhong1 fang1 bai4 ci4 ， tian1 xia4 you4 hui2 chun1 。
- chu1 chu3 wu2 fei1 dao4 ， an1 wei1 xi4 ci3 shen1 。
- yan2 shan4 shu1 qing4 kuai4 ， tu2 shuo1 gan3 kai1 chen2 。
- sheng4 yun4 zhong4 xi1 jiu3 ， huang2 wei1 wan4 li3 zhen4 。
- le4 bing1 chong1 yu3 zhou4 ， an4 jian4 dai4 yan1 chen2 。
- quan2 shu4 qing1 san1 biao3 ， tao1 ling2 gui4 wu3 shen1 。
- zhao1 huai2 ji2 man2 jiao3 ， zhi3 gu4 xia4 tao2 min2 。
- wen2 gao4 chuan2 huang1 fu2 ， tian1 sheng1 ya1 wai4 lin2 。
- jie2 shu1 lian2 sui4 shang4 ， gu4 rang3 yi4 zhao1 xin1 。
- ji4 fei4 qian1 jin1 yi4 ， lun4 gong1 bai3 sheng4 bin1 。
- zheng1 yi1 kong1 zhu4 zhou2 ， zhan4 gu3 wei3 jing1 zhen1 。
- shui3 han4 qian2 kun1 can3 ， zhui1 dao1 quan3 mu3 pin2 。
- ren2 qing2 wei1 yu4 zhen4 ， di4 ze2 yong1 nan2 jun1 。
- xing4 hui4 gong1 gui1 guo2 ， xiang1 huan1 wu4 zai4 jun1 。
- hua2 xin1 sheng1 cao3 ye3 ， he2 qi4 man3 feng1 chen2 。
- shi4 lun4 gui1 yi1 qie4 ， feng1 yao2 dao3 song4 zhen1 。
- jia1 mo2 ping2 xian4 na4 ， da4 shi4 fei4 jing1 lun2 。
- zhi4 shu4 guan1 xiu1 qi1 ， gui1 mo2 you3 ge2 yin1 。
- hao4 han2 si1 xie2 kuang4 ， yin3 bu3 yuan4 chang2 zhen1 。
- tu2 zhi4 sui1 geng4 hua4 ， feng1 hou2 man4 fu4 min2 。
- gao1 ming2 shen1 jian4 zhao4 ， mi4 wu4 ding4 zi1 xun2 。
- wu4 zhu3 yan2 cheng1 shun4 ， lun4 bing1 yu4 jie4 qin2 。
- wu2 wei2 qun2 dong4 yue4 ， bu4 chen2 si4 yi2 bin1 。
- bao3 ding3 qian1 jun1 zhong4 ， xun1 qin2 jiu3 zou4 chun2 。
- fang4 huai2 liu2 hua4 ri4 ， fan3 zhang3 xu4 yi2 lun2 。
- bang1 ti3 huan2 qing1 jing4 ， wang2 gang1 wu4 lü4 xun2 。
- tai4 ping2 xun1 ye4 jiu4 ， huan2 hai3 bei4 yao2 ren2 。

## 注释

## 译文

## 赏析
