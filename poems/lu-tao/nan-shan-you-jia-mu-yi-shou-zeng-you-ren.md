---
id: lu-tao-nan-shan-you-jia-mu-yi-shou-zeng-you-ren
title: 南山有嘉木一首贈友人
titlePinyin: nan2 shan1 you3 jia1 mu4 yi4 shou3 zeng4 you3 ren2
titleSlug: nan-shan-you-jia-mu-yi-shou-zeng-you-ren
author: 呂陶
authorPinyin: lü3 tao2
authorSlug: lu-tao
dynasty: 宋
dynastyPinyin: song4
dynastySlug: song
tags: []
---

## 正文

- 南山有嘉木，秀抜何亭亭。
- 盤根蓋得地，直幹自挺生。
- 朝爲杲日照，暮得甘雨零。
- 氣敵雪霜勁，勢凌雲霄青。
- 豈非澗下材，獨賦輪囷形。
- 屬當構大廈，量度審重輕。
- 彼尺我已丈，一柱支百楹。
- 夫君承顯家，累世公與卿。
- 天質由慶禀，湛然寶純明。
- 膏梁莫能遷，志操務潔清。
- 紛華未易勝，仁義思力行。
- 學殖固原本，詞章露葩英。
- 早夜勤琢磨，日望貴器成。
- 間歳下明詔，時哉會光亨。
- 遥遥萬里塗，思君如户庭。

## 拼音

- nan2 shan1 you3 jia1 mu4 ， xiu4 ba2 he2 ting2 ting2 。
- pan2 gen1 gai4 de2 di4 ， zhi2 gan4 zi4 ting3 sheng1 。
- chao2 wei2 gao3 ri4 zhao4 ， mu4 de2 gan1 yu3 ling2 。
- qi4 di2 xue3 shuang1 jin4 ， shi4 ling2 yun2 xiao1 qing1 。
- qi3 fei1 jian4 xia4 cai2 ， du2 fu4 lun2 qun1 xing2 。
- shu3 dang1 gou4 da4 sha4 ， liang2 du4 shen3 zhong4 qing1 。
- bi3 chi3 wo3 yi3 zhang4 ， yi2 zhu4 zhi1 bai3 ying2 。
- fu1 jun1 cheng2 xian3 jia1 ， lei3 shi4 gong1 yu3 qing1 。
- tian1 zhi4 you2 qing4 bing3 ， zhan4 ran2 bao3 chun2 ming2 。
- gao1 liang2 mo4 neng2 qian1 ， zhi4 cao1 wu4 jie2 qing1 。
- fen1 hua2 wei4 yi4 sheng4 ， ren2 yi4 si1 li4 xing2 。
- xue2 zhi2 gu4 yuan2 ben3 ， ci2 zhang1 lu4 pa1 ying1 。
- zao3 ye4 qin2 zuo2 mo0 ， ri4 wang4 gui4 qi4 cheng2 。
- jian4 sui4 xia4 ming2 zhao4 ， shi2 zai1 hui4 guang1 heng1 。
- yao2 yao2 wan4 li3 tu2 ， si1 jun1 ru2 hu4 ting2 。

## 注释

## 译文

## 赏析
