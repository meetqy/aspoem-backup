---
id: lu-tao-shang-han-duan-ming
title: 上韓端明
titlePinyin: shang4 han2 duan1 ming2
titleSlug: shang-han-duan-ming
author: 呂陶
authorPinyin: lü3 tao2
authorSlug: lu-tao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 要道根皇極，純王攬懿綱。
- 域中洪造廣，天下大形彊。
- 臣主同千載，藩宣奠四方。
- 乾文耀參井，地鎮聳岷梁。
- 景谷餘波迥，靈關古塞荒。
- 限蠻唐節制，析部漢封彊。
- 石穴延通道，山扄設巨防。
- 利源充內帑，兵勢壓巴羌。
- 付畀關休戚，權宜任弛張。
- 紫封傳墨敕，金印坐黄堂。
- 自昔都俞重，其誰德業彰。
- 乖崖施遠略，忠獻紹前良。
- 樂得中和職，人躋富庶鄉。
- 含生知化力，永日載春陽。
- 滲漉淵源在，醲醇骨髓藏。
- 深和流耳目，盛事載縑緗。
- 歲月徒爲久，風猷信不忘。
- 恩褒賈逵祀，人愛召公棠。
- 檜有喬枝茂，蘭宜後葉芳。
- 惟公真輔翼，與世會明昌。
- 間發乾坤秀，親逢日月光。
- 國華增黼黻，地寶獻琳琅。
- 尹道存先覺，軻心藴至剛。
- 朝廷尊閥閲，士黨貴文章。
- 髙視雲霄路，遐飛翰墨場。
- 鵬圖指溟渤，驥步得康莊。
- 藩會初關決，仙瀛已踐揚。
- 本元游秘府，侍從陟清廂。
- 偉望全康濟，周才歷浩穰。
- 中天承帝選，南國撫民傷。
- 使範資勤恤，君言務肅將。
- 繡衣新燦燦，大旆遠皇皇。
- 賑惠常聞黯，澄清乃識滂。
- 疲羸起溝壑，暴濫去豺狼。
- 大節堅持守，純忠自激昂。
- 還登文石陛，頻上諫書囊。
- 人鑑分今古，神龜憲否藏。
- 斯猷三接告，至理一言詳。
- 柱下尊良史，螭頭立左郎。
- 纂修該七法，注録擅三長。
- 午夜星垣迥，南風省户凉。
- 揮毫綸綵爛，垂佩玉聲鏘。
- 春老常聯萼，雲晴鴈綴行。
- 雄名出蘇李，公論美常揚。
- 眷倚隆矜式，諮詢行贊襄。
- 得人居內相，有道輔明王。
- 大手憑才識，深謀協典常。
- 五花曾執判，七寶屢登床。
- 燕見趨東閣，優容對未央。
- 儀刑真謇謇，謨訓極洋洋。
- 重委臺綱正，終圖國體康。
- 至誠頻啟導，大事費裁量。
- 多僻消芽孽，羣邪潔肺膓。
- 諄諄聞藥石，凜凜畏冰霜。
- 論議他奚恤，猷爲己所當。
- 安危一身繫，出處萬民望。
- 蔡俗嗟延哺，堯心慮納隍。
- 建侯崇屏翰，選德庇災殃。
- 異政乘時立，清飈與惠翔。
- 界中生穭穀，境上散飛蝗。
- 儒將能專閫，神兵豈頓鋩。
- 十連循節鉞，四面固金湯。
- 拓地歸充國，謀軍得子房。
- 天威神臂指，戎氣窒喉吭。
- 屬國恬懷撫，函書恥謾狂。
- 具贍宜廟幄，遐福合陵岡。
- 迺顧西南遠，明如左右旁。
- 大門堪世守，輿頌願時颺。
- 命策榮千矢，封圭判二章。
- 物傳家乃舊，刀應夢爲祥。
- 善事知弓冶，奇毛識鳯凰。
- 百尋標落落，萬頃信汪汪。
- 廟瑟餘音靜，庖刀發刃鋼。
- 闊難求畛域，微不誤毫芒。
- 雅意儒爲寶，宏規沼象璜。
- 魯公先請學，高䀢力崇庠。
- 教化惟敦奬，衣冠敢怠遑。
- 七經登講舍，數仞企師牆。
- 樂善無遺芥，懲非易去稂。
- 百城損慱塞，萬井絕貪攘。
- 牧廐寛收歛，窮閻飽歳糧。
- 吏姦藏瓜吻，人瘼愈膏盲。
- 昔謂庖厨侈，徒矜口體嘗。
- 愛心加俎豆，和氣落壺觴。
- 蔀屋晴曦燭，枯荄湛露瀼。
- 盛時逢召杜，奕世見龔黄。
- 至矣紓宵旰，熙然協雨暘。
- 里閭敦悌讓，原野競農桑。
- 指顧寧陬落，生成及稻梁。
- 邊聲息金皷，民室富囷倉。
- 共樂親熒座，僉期輔峻廊。
- 定登賢相器，行促舍人装。
- 奕奕驅軺傳，喈喈餙鏤鍚。
- 矢謨勤翼舜，納誨永隆商。
- 鄭武髙風盛，韋成懿跡相。
- 洪鑪專鼓鑄，大鼎薦烹鬺。
- 浩漡躋民域，安平援世航。
- 詩人褒繡衮，坤道吉黄裳。
- 歌舞真賢進，光華至治香。
- 欲知能事畢，四海處陶唐。

## 拼音

- yao4 dao4 gen1 huang2 ji2 ， chun2 wang2 lan3 yi4 gang1 。
- yu4 zhong1 hong2 zao4 guang3 ， tian1 xia4 da4 xing2 qiang2 。
- chen2 zhu3 tong2 qian1 zai4 ， fan1 xuan1 dian4 si4 fang1 。
- qian2 wen2 yao4 can1 jing3 ， di4 zhen4 song3 min2 liang2 。
- jing3 gu3 yu2 bo1 jiong3 ， ling2 guan1 gu3 sai1 huang1 。
- xian4 man2 tang2 jie2 zhi4 ， xi1 bu4 han4 feng1 qiang2 。
- shi2 xue2 yan2 tong1 dao4 ， shan1 shang3 she4 ju4 fang2 。
- li4 yuan2 chong1 nei4 tang3 ， bing1 shi4 ya1 ba1 qiang1 。
- fu4 bi4 guan1 xiu1 qi1 ， quan2 yi2 ren4 chi2 zhang1 。
- zi3 feng1 chuan2 mo4 chi4 ， jin1 yin4 zuo4 huang2 tang2 。
- zi4 xi1 dou1 yu2 zhong4 ， qi2 shui2 de2 ye4 zhang1 。
- guai1 ya2 shi1 yuan3 lüe4 ， zhong1 xian4 shao4 qian2 liang2 。
- le4 de2 zhong1 he2 zhi2 ， ren2 ji1 fu4 shu4 xiang1 。
- han2 sheng1 zhi1 hua4 li4 ， yong3 ri4 zai4 chun1 yang2 。
- shen4 lu4 yuan1 yuan2 zai4 ， nong2 chun2 gu3 sui3 cang2 。
- shen1 he2 liu2 er3 mu4 ， sheng4 shi4 zai4 jian1 xiang1 。
- sui4 yue4 tu2 wei2 jiu3 ， feng1 you2 xin4 bu2 wang4 。
- en1 bao1 jia3 kui2 si4 ， ren2 ai4 zhao4 gong1 tang2 。
- gui4 you3 qiao2 zhi1 mao4 ， lan2 yi2 hou4 ye4 fang1 。
- wei2 gong1 zhen1 fu3 yi4 ， yu3 shi4 hui4 ming2 chang1 。
- jian4 fa1 qian2 kun1 xiu4 ， qin1 feng2 ri4 yue4 guang1 。
- guo2 hua2 zeng1 fu3 fu2 ， di4 bao3 xian4 lin2 lang2 。
- yin3 dao4 cun2 xian1 jue2 ， ke1 xin1 yun4 zhi4 gang1 。
- chao2 ting2 zun1 fa2 yue4 ， shi4 dang3 gui4 wen2 zhang1 。
- gao1 shi4 yun2 xiao1 lu4 ， xia2 fei1 han4 mo4 chang3 。
- peng2 tu2 zhi3 ming2 bo2 ， ji4 bu4 de2 kang1 zhuang1 。
- fan1 hui4 chu1 guan1 jue2 ， xian1 ying2 yi3 jian4 yang2 。
- ben3 yuan2 you2 mi4 fu3 ， shi4 cong2 zhi4 qing1 xiang1 。
- wei3 wang4 quan2 kang1 ji4 ， zhou1 cai2 li4 hao4 rang2 。
- zhong1 tian1 cheng2 di4 xuan3 ， nan2 guo2 fu3 min2 shang1 。
- shi3 fan4 zi1 qin2 xu4 ， jun1 yan2 wu4 su4 jiang1 。
- xiu4 yi1 xin1 can4 can4 ， da4 pei4 yuan3 huang2 huang2 。
- zhen4 hui4 chang2 wen2 an4 ， cheng2 qing1 nai3 shi2 pang1 。
- pi2 lei2 qi3 gou1 he4 ， bao4 lan4 qu4 chai2 lang2 。
- da4 jie2 jian1 chi2 shou3 ， chun2 zhong1 zi4 ji1 ang2 。
- huan2 deng1 wen2 shi2 bi4 ， bin1 shang4 jian4 shu1 nang2 。
- ren2 jian4 fen1 jin1 gu3 ， shen2 gui1 xian4 fou3 cang2 。
- si1 you2 san1 jie1 gao4 ， zhi4 li3 yi4 yan2 xiang2 。
- zhu4 xia4 zun1 liang2 shi3 ， chi1 tou2 li4 zuo3 lang2 。
- zuan3 xiu1 gai1 qi1 fa3 ， zhu4 lu4 shan4 san1 chang2 。
- wu3 ye4 xing1 yuan2 jiong3 ， nan2 feng1 sheng3 hu4 liang2 。
- hui1 hao2 lun2 cai3 lan4 ， chui2 pei4 yu4 sheng1 qiang1 。
- chun1 lao3 chang2 lian2 e4 ， yun2 qing2 yan4 zhui4 xing2 。
- xiong2 ming2 chu1 su1 li3 ， gong1 lun4 mei3 chang2 yang2 。
- juan4 yi3 long2 jin1 shi4 ， zi1 xun2 xing2 zan4 xiang1 。
- de2 ren2 ju1 nei4 xiang1 ， you3 dao4 fu3 ming2 wang2 。
- da4 shou3 ping2 cai2 shi2 ， shen1 mou2 xie2 dian3 chang2 。
- wu3 hua1 ceng2 zhi2 pan4 ， qi1 bao3 lü3 deng1 chuang2 。
- yan4 jian4 qu1 dong1 ge2 ， you1 rong2 dui4 wei4 yang1 。
- yi2 xing2 zhen1 jian3 jian3 ， mo2 xun4 ji2 yang2 yang2 。
- zhong4 wei3 tai2 gang1 zheng4 ， zhong1 tu2 guo2 ti3 kang1 。
- zhi4 cheng2 bin1 qi3 dao3 ， da4 shi4 fei4 cai2 liang2 。
- duo1 pi4 xiao1 ya2 nie4 ， qun2 xie2 jie2 fei4 chang2 。
- zhun1 zhun1 wen2 yao4 shi2 ， lin3 lin3 wei4 bing1 shuang1 。
- lun4 yi4 ta1 xi1 xu4 ， you2 wei2 ji3 suo3 dang1 。
- an1 wei1 yi4 shen1 xi4 ， chu1 chu3 wan4 min2 wang4 。
- cai4 su2 jie1 yan2 bu3 ， yao2 xin1 lü4 na4 huang2 。
- jian4 hou2 chong2 ping2 han4 ， xuan3 de2 bi4 zai1 yang1 。
- yi4 zheng4 cheng2 shi2 li4 ， qing1 biao1 yu3 hui4 xiang2 。
- jie4 zhong1 sheng1 lü3 gu3 ， jing4 shang4 san4 fei1 huang2 。
- ru2 jiang1 neng2 zhuan1 kun3 ， shen2 bing1 qi3 dun4 mang2 。
- shi2 lian2 xun2 jie2 yue4 ， si4 mian4 gu4 jin1 tang1 。
- tuo4 di4 gui1 chong1 guo2 ， mou2 jun1 de2 zi3 fang2 。
- tian1 wei1 shen2 bi4 zhi3 ， rong2 qi4 zhi4 hou2 keng1 。
- shu3 guo2 tian2 huai2 fu3 ， han2 shu1 chi3 man2 kuang2 。
- ju4 shan4 yi2 miao4 wo4 ， xia2 fu2 he2 ling2 gang1 。
- nai3 gu4 xi1 nan2 yuan3 ， ming2 ru2 zuo3 you4 pang2 。
- da4 men2 kan1 shi4 shou3 ， yu2 song4 yuan4 shi2 yang2 。
- ming4 ce4 rong2 qian1 shi3 ， feng1 gui1 pan4 er4 zhang1 。
- wu4 chuan2 jia1 nai3 jiu4 ， dao1 ying1 meng4 wei2 xiang2 。
- shan4 shi4 zhi1 gong1 ye3 ， qi2 mao2 shi2 feng4 huang2 。
- bai3 xun2 biao1 luo4 luo4 ， wan4 qing3 xin4 wang1 wang1 。
- miao4 se4 yu2 yin1 jing4 ， pao2 dao1 fa1 ren4 gang1 。
- kuo4 nan2 qiu2 zhen3 yu4 ， wei1 bu2 wu4 hao2 mang2 。
- ya3 yi4 ru2 wei2 bao3 ， hong2 gui1 zhao3 xiang4 huang2 。
- lu3 gong1 xian1 qing3 xue2 ， gao1 䀢 li4 chong2 xiang2 。
- jiao4 hua4 wei2 dun1 jiang3 ， yi1 guan1 gan3 dai4 huang2 。
- qi1 jing1 deng1 jiang3 she4 ， shu4 ren4 qi3 shi1 qiang2 。
- le4 shan4 wu2 yi2 jie4 ， cheng2 fei1 yi4 qu4 lang2 。
- bai3 cheng2 sun3 tuan2 sai1 ， wan4 jing3 jue2 tan1 rang3 。
- mu4 jiu4 kuan1 shou1 lian3 ， qiong2 yan2 bao3 sui4 liang2 。
- li4 jian1 cang2 gua1 wen3 ， ren2 mo4 yu4 gao1 mang2 。
- xi1 wei4 pao2 chu2 chi3 ， tu2 jin1 kou3 ti3 chang2 。
- ai4 xin1 jia1 zu3 dou4 ， he2 qi4 luo4 hu2 shang1 。
- bu4 wu1 qing2 xi1 zhu2 ， ku1 gai1 zhan4 lu4 rang2 。
- sheng4 shi2 feng2 zhao4 du4 ， yi4 shi4 jian4 gong1 huang2 。
- zhi4 yi3 shu1 xiao1 gan4 ， xi1 ran2 xie2 yu3 yang2 。
- li3 lü2 dun1 ti4 rang4 ， yuan2 ye3 jing4 nong2 sang1 。
- zhi3 gu4 ning2 zou1 luo4 ， sheng1 cheng2 ji2 dao4 liang2 。
- bian1 sheng1 xi1 jin1 gu3 ， min2 shi4 fu4 qun1 cang1 。
- gong4 le4 qin1 ying2 zuo4 ， qian1 qi1 fu3 jun4 lang2 。
- ding4 deng1 xian2 xiang1 qi4 ， xing2 cu4 she4 ren2 zhuang1 。
- yi4 yi4 qu1 yao2 chuan2 ， jie1 jie1 shi4 lou4 yang2 。
- shi3 mo2 qin2 yi4 shun4 ， na4 hui4 yong3 long2 shang1 。
- zheng4 wu3 gao1 feng1 sheng4 ， wei2 cheng2 yi4 ji4 xiang1 。
- hong2 lu2 zhuan1 gu3 zhu4 ， da4 ding3 jian4 peng1 shang1 。
- hao4 shang1 ji1 min2 yu4 ， an1 ping2 yuan2 shi4 hang2 。
- shi1 ren2 bao1 xiu4 gun3 ， kun1 dao4 ji2 huang2 shang0 。
- ge1 wu3 zhen1 xian2 jin4 ， guang1 hua2 zhi4 zhi4 xiang1 。
- yu4 zhi1 neng2 shi4 bi4 ， si4 hai3 chu3 tao2 tang2 。

## 注释

## 译文

## 赏析
