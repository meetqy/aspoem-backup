---
id: lu-you-zhi-jin-lin-yan-hui-zhi-shen
title: 禁林讌會之什
titlePinyin: jin4 lin2 yan4 hui4 zhi1 shen2
titleSlug: jin-lin-yan-hui-zhi-shen
author: 呂祐之
authorPinyin: lü3 you4 zhi1
authorSlug: lu-you-zhi
dynasty: 宋
dynastyPinyin: song4
dynastySlug: song
tags: []
---

## 正文

- 高會蓬瀛振德音，崇賢同慶湛恩深。
- 瑞融雲露飛宸翰，榮下煙霄飾禁林。
- 鳳藻瓖奇清擊石，龍文模琢麗雕金。
- 辭臣喜適逢時願，睿眷殊敦好士心。
- 華照北門張組繡，秘逾東序敵球琳。
- 玉堂宴罷尤知幸，御牓天章豈易尋。

## 拼音

- gao1 hui4 peng2 ying2 zhen4 de2 yin1 ， chong2 xian2 tong2 qing4 zhan4 en1 shen1 。
- rui4 rong2 yun2 lu4 fei1 chen2 han4 ， rong2 xia4 yan1 xiao1 shi4 jin4 lin2 。
- feng4 zao3 xiang1 qi2 qing1 ji1 shi2 ， long2 wen2 mo2 zhuo2 li2 diao1 jin1 。
- ci2 chen2 xi3 shi4 feng2 shi2 yuan4 ， rui4 juan4 shu1 dun1 hao3 shi4 xin1 。
- hua2 zhao4 bei3 men2 zhang1 zu3 xiu4 ， mi4 yu2 dong1 xu4 di2 qiu2 lin2 。
- yu4 tang2 yan4 ba4 you2 zhi1 xing4 ， yu4 bang3 tian1 zhang1 qi3 yi4 xun2 。

## 注释

## 译文

## 赏析
