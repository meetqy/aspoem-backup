---
id: si-ma-pu-wu-yu-ju-shi-zhai-bi-you-shen-chuan-shi-you-dao-shan-yue-lu-shi-shi-ke-mu-zhong-deng-he-zhi-yin-yi-ci-yun
title: 無餘居士齋壁有沈傳師游道山岳麓詩石刻穆仲等和之因亦次韵
titlePinyin: wu2 yu2 ju1 shi4 zhai1 bi4 you3 shen3 chuan2 shi1 you2 dao4 shan1 yue4 lu4 shi1 shi2 ke4 mu4 zhong4 deng3 he2 zhi1 yin1 yi4 ci4 yun4
titleSlug: wu-yu-ju-shi-zhai-bi-you-shen-chuan-shi-you-dao-shan-yue-lu-shi-shi-ke-mu-zhong-deng-he-zhi-yin-yi-ci-yun
author: 司馬朴
authorPinyin: si1 ma3 pu3
authorSlug: si-ma-pu
dynasty: 宋
dynastyPinyin: song4
dynastySlug: song
tags: []
---

## 正文

- 湘西勝景豈易論，羣山騰闖萬里奔。
- 鶴泉一麓騫鵬噣，松風十里藏祇園。
- 當時侍御偶題寫，筆力孰敢爭雄尊。
- 東京少年妙詞藻，南陽舊族齊陰樊。
- 天心月脅出奇語，使我展讀忘朝昏。
- 差差戈劍隠一敵，落落旗鼓嚴千屯。
- 無餘居士厲幽志，細研六藝方專門。
- 凍骭嬌兒慣腸莧，啼饑瘦婦餘淚痕。
- 惟君德義允相愜，每窮道妙角與根。
- 他人勸酒驚逐魂，二子頻酌勤空樽。
- 醉中詩成渺江海，風外幡影徒飛翻。
- 卷藏篋笥已戢戢，風生襟袖何軒軒。
- 嗟乎我亦有餘腐，陋哉羊政囚華元。

## 拼音

- xiang1 xi1 sheng4 jing3 qi3 yi4 lun4 ， qun2 shan1 teng2 chuang3 wan4 li3 ben1 。
- he4 quan2 yi2 lu4 qian1 peng2 zhou4 ， song1 feng1 shi2 li3 cang2 qi2 yuan2 。
- dang1 shi2 shi4 yu4 ou3 ti2 xie3 ， bi3 li4 shu2 gan3 zheng1 xiong2 zun1 。
- dong1 jing1 shao4 nian2 miao4 ci2 zao3 ， nan2 yang2 jiu4 zu2 qi2 yin1 fan2 。
- tian1 xin1 yue4 xie2 chu1 qi2 yu3 ， shi3 wo3 zhan3 du2 wang4 chao2 hun1 。
- cha4 cha4 ge1 jian4 yin3 yi4 di2 ， luo4 luo4 qi2 gu3 yan2 qian1 tun2 。
- wu2 yu2 ju1 shi4 li4 you1 zhi4 ， xi4 yan2 liu4 yi4 fang1 zhuan1 men2 。
- dong4 gan4 jiao1 er2 guan4 chang2 xian4 ， ti2 ji1 shou4 fu4 yu2 lei4 hen2 。
- wei2 jun1 de2 yi4 yun3 xiang1 qie4 ， mei3 qiong2 dao4 miao4 jiao3 yu3 gen1 。
- ta1 ren2 quan4 jiu3 jing1 zhu2 hun2 ， er4 zi3 bin1 zhuo2 qin2 kong1 zun1 。
- zui4 zhong1 shi1 cheng2 miao3 jiang1 hai3 ， feng1 wai4 fan1 ying3 tu2 fei1 fan1 。
- juan4 cang2 qie4 si4 yi3 ji2 ji2 ， feng1 sheng1 jin1 xiu4 he2 xuan1 xuan1 。
- jie1 hu1 wo3 yi4 you3 yu2 fu3 ， lou4 zai1 yang2 zheng4 qiu2 hua2 yuan2 。

## 注释

## 译文

## 赏析
