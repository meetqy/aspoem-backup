---
id: wang-zhi-li-you-yu-xian-zhu-dong-xi-ti-bi-yun-shi-ya
title: 遊玉仙諸洞戲題碧雲石崖
titlePinyin: you2 yu4 xian1 zhu1 dong4 xi4 ti2 bi4 yun2 shi2 ya2
titleSlug: you-yu-xian-zhu-dong-xi-ti-bi-yun-shi-ya
author: 王執禮
authorPinyin: wang2 zhi2 li3
authorSlug: wang-zhi-li
dynasty: 宋
dynastyPinyin: song4
dynastySlug: song
tags: []
---

## 正文

- 已從鹿巖遊，更入龍洞去。
- 橫足螃蟹行，連臂猿猱度。
- 滑徑鏗蠟屐，陰崖然樺炬。
- 振策扶顛隮，捫蘿猛攀附。
- 塗險幾欲窮，境勝忽有遇。
- 谽谺通石竇，參差流玉乳。
- 形開趣彌深，興集理自裕。
- 便將遺世紛，且復恣幽步。
- 紆餘窮冥搜，淹留迫頹暮。
- 題詩識蒼壁，聊寫心迹素。
- 重遊豈無期，恐忘來時路。

## 拼音

- yi3 cong2 lu4 yan2 you2 ， geng4 ru4 long2 dong4 qu4 。
- heng2 zu2 pang2 xie4 xing2 ， lian2 bi4 yuan2 nao2 du4 。
- hua2 jing4 keng1 la4 ji1 ， yin1 ya2 ran2 hua4 ju4 。
- zhen4 ce4 fu2 dian1 ji1 ， men2 luo2 meng3 pan1 fu4 。
- tu2 xian3 ji1 yu4 qiong2 ， jing4 sheng4 hu1 you3 yu4 。
- han1 xia1 tong1 shi2 dou4 ， can1 cha4 liu2 yu4 ru3 。
- xing2 kai1 qu4 mi2 shen1 ， xing1 ji2 li3 zi4 yu4 。
- bian4 jiang1 yi2 shi4 fen1 ， qie3 fu4 zi4 you1 bu4 。
- yu1 yu2 qiong2 ming2 sou1 ， yan1 liu2 po4 tui2 mu4 。
- ti2 shi1 shi2 cang1 bi4 ， liao2 xie3 xin1 ji4 su4 。
- zhong4 you2 qi3 wu2 qi1 ， kong3 wang4 lai2 shi2 lu4 。

## 注释

## 译文

## 赏析
