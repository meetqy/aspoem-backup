---
id: wang-zhi-li-hu-shan-ji-you
title: 湖山紀遊
titlePinyin: hu2 shan1 ji4 you2
titleSlug: hu-shan-ji-you
author: 王執禮
authorPinyin: wang2 zhi2 li3
authorSlug: wang-zhi-li
dynasty: 宋
dynastyPinyin: song4
dynastySlug: song
tags: []
---

## 正文

- 吳山東南秀，葱鬰盤帝城。
- 西湖據其趾，御氣通波心。
- 餘膏被草木，蔚眼皆欣榮。
- □晨天宇穆，惠風汎初晴。
- 春色正妍妙，放懷共揚舲。
- 中流入汗漫，曠闊無埃氛。
- 湖光挾山淥，倒射玻璃青。
- 絲管響空翠，樓觀森崢嶸。
- 獻酬雜歌嘯，爛漫紛醉醒。
- 取樂固莫並，興懷一何深。
- 緬惟昔三賢，精爽日以沈。
- 但餘畫像在，尚想鳴佩襟。
- 希古秉微尚，崇雅攄恬情。
- 羌予翳蓬藋，無復企組纓。
- 淡泊自有得，榮華非所欣。
- 舍舟縱散策，逸興生崚嶒。
- 白雲引遐眺，碧岫延深登。
- 幽期浩無涯，忽到靜者門。
- 長松有令姿，流水無俗聲。
- 絕磴猿可呼，出谷鶑始鳴。
- 乃知物外境，茲象本不驚。
- 逝耶初無將，至耶亦無迎。
- 便將謝塵鞅，茲焉支頹齡。
- 山鴉接晚翅，落日催行縢。
- 歸歟賦新篇，聊復記吾曾。

## 拼音

- wu2 shan1 dong1 nan2 xiu4 ， cong1 yu4 pan2 di4 cheng2 。
- xi1 hu2 ju4 qi2 zhi3 ， yu4 qi4 tong1 bo1 xin1 。
- yu2 gao1 bei4 cao3 mu4 ， wei4 yan3 jie1 xin1 rong2 。
- □ chen2 tian1 yu3 mu4 ， hui4 feng1 fan4 chu1 qing2 。
- chun1 se4 zheng4 yan2 miao4 ， fang4 huai2 gong4 yang2 ling2 。
- zhong1 liu2 ru4 han4 man4 ， kuang4 kuo4 wu2 ai1 fen1 。
- hu2 guang1 xie2 shan1 lu4 ， dao3 she4 bo1 li0 qing1 。
- si1 guan3 xiang3 kong1 cui4 ， lou2 guan1 sen1 zheng1 rong2 。
- xian4 chou2 za2 ge1 xiao4 ， lan4 man4 fen1 zui4 xing3 。
- qu3 le4 gu4 mo4 bing4 ， xing1 huai2 yi4 he2 shen1 。
- mian3 wei2 xi1 san1 xian2 ， jing1 shuang3 ri4 yi3 shen3 。
- dan4 yu2 hua4 xiang4 zai4 ， shang4 xiang3 ming2 pei4 jin1 。
- xi1 gu3 bing3 wei1 shang4 ， chong2 ya3 shu1 tian2 qing2 。
- qiang1 yu3 yi4 peng2 diao4 ， wu2 fu4 qi3 zu3 ying1 。
- dan4 bo2 zi4 you3 de2 ， rong2 hua2 fei1 suo3 xin1 。
- she4 zhou1 zong4 san4 ce4 ， yi4 xing1 sheng1 ling2 ceng2 。
- bai2 yun2 yin3 xia2 tiao4 ， bi4 xiu4 yan2 shen1 deng1 。
- you1 qi1 hao4 wu2 ya2 ， hu1 dao4 jing4 zhe3 men2 。
- chang2 song1 you3 ling4 zi1 ， liu2 shui3 wu2 su2 sheng1 。
- jue2 deng4 yuan2 ke3 hu1 ， chu1 gu3 ying1 shi3 ming2 。
- nai3 zhi1 wu4 wai4 jing4 ， zi1 xiang4 ben3 bu4 jing1 。
- shi4 ye1 chu1 wu2 jiang1 ， zhi4 ye1 yi4 wu2 ying2 。
- bian4 jiang1 xie4 chen2 yang1 ， zi1 yan1 zhi1 tui2 ling2 。
- shan1 ya1 jie1 wan3 chi4 ， luo4 ri4 cui1 xing2 teng2 。
- gui1 yu2 fu4 xin1 pian1 ， liao2 fu4 ji4 wu2 ceng2 。

## 注释

## 译文

## 赏析
