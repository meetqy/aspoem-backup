---
id: wang-wan-wan-chun-yi-su-zhou-jing-zeng-wu-yuan-wai
title: 晚春詣蘇州敬贈武員外
titlePinyin: wan3 chun1 yi4 su1 zhou1 jing4 zeng4 wu3 yuan2 wai4
titleSlug: wan-chun-yi-su-zhou-jing-zeng-wu-yuan-wai
author: 王灣
authorPinyin: wang2 wan1
authorSlug: wang-wan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 蘇臺憶季常，飛櫂歷江鄉。
- 持此功曹掾，初離華省郎。
- 貴門生禮樂，明代秉文章。
- 嘉郡位先進，鴻儒名重揚。
- 爰從姻婭貶，豈失忠信防。
- 萬里行驥足，十年暌鳳翔。
- 迴遷翊元聖，入拜佇惟良。
- 別業對南浦，羣書滿北堂。
- 意深投轄盛，才重接筵光。
- 陋學叨鉛簡，弱齡許翰場。
- 神馳勞舊國，顏展別殊方。
- 際曉雜氛散，殘春衆物芳。
- 煙和疎樹滿，雨續小谿長。
- 旅拙感成慰，通賢顧不忘。
- 從來琴曲罷，開匣爲君張。

## 拼音

- su1 tai2 yi4 ji4 chang2 ， fei1 zhao4 li4 jiang1 xiang1 。
- chi2 ci3 gong1 cao2 yuan4 ， chu1 li2 hua2 sheng3 lang2 。
- gui4 men2 sheng1 li3 le4 ， ming2 dai4 bing3 wen2 zhang1 。
- jia1 jun4 wei4 xian1 jin4 ， hong2 ru2 ming2 zhong4 yang2 。
- yuan2 cong2 yin1 ya4 bian3 ， qi3 shi1 zhong1 xin4 fang2 。
- wan4 li3 xing2 ji4 zu2 ， shi2 nian2 kui2 feng4 xiang2 。
- hui2 qian1 yi4 yuan2 sheng4 ， ru4 bai4 zhu4 wei2 liang2 。
- bie2 ye4 dui4 nan2 pu3 ， qun2 shu1 man3 bei3 tang2 。
- yi4 shen1 tou2 xia2 sheng4 ， cai2 zhong4 jie1 yan2 guang1 。
- lou4 xue2 dao1 qian1 jian3 ， ruo4 ling2 xu1 han4 chang3 。
- shen2 chi2 lao2 jiu4 guo2 ， yan2 zhan3 bie2 shu1 fang1 。
- ji4 xiao3 za2 fen1 san4 ， can2 chun1 zhong4 wu4 fang1 。
- yan1 he2 shu1 shu4 man3 ， yu3 xu4 xiao3 xi1 chang2 。
- lü3 zhuo1 gan3 cheng2 wei4 ， tong1 xian2 gu4 bu2 wang4 。
- cong2 lai2 qin2 qu3 ba4 ， kai1 xia2 wei2 jun1 zhang1 。

## 注释

## 译文

## 赏析
