---
id: wang-wan-ku-bu-que-wang-you-qi-wu-xue-shi
title: 哭補闕亡友綦毋學士
titlePinyin: ku1 bu3 que4 wang2 you3 qi2 wu2 xue2 shi4
titleSlug: ku-bu-que-wang-you-qi-wu-xue-shi
author: 王灣
authorPinyin: wang2 wan1
authorSlug: wang-wan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 明代資多士，儒林得異才。
- 書從金殿出，人向玉墀來。
- 詞學張平子，風儀褚彥回。
- 崇儀希上德，近侍接元台。
- 曩契心期早，今遊宴賞陪。
- 屢遷君擢桂，分尉我從梅。
- 忽遇乘軺客，云傾構廈材。
- 泣爲洹水化，歎作泰山頹。
- 冀善初將慰，尋言半始猜。
- 位聯情易感，交密痛難裁。
- 遠日寒旌暗，長風古挽哀。
- 寰中無舊業，行處有新苔。
- 反哭魂猶寄，終喪子尚孩。
- 葬田門吏給，墳木路人栽。
- 遽洩悲成往，俄傳寵令迴。
- 玄經貽石室，朱紱耀泉臺。
- 地古春長閉，天明夜不開。
- 登山一臨哭，揮淚滿蒿萊。

## 拼音

- ming2 dai4 zi1 duo1 shi4 ， ru2 lin2 de2 yi4 cai2 。
- shu1 cong2 jin1 dian4 chu1 ， ren2 xiang4 yu4 chi2 lai2 。
- ci2 xue2 zhang1 ping2 zi0 ， feng1 yi2 chu3 yan4 hui2 。
- chong2 yi2 xi1 shang4 de2 ， jin4 shi4 jie1 yuan2 tai2 。
- nang3 qi4 xin1 qi1 zao3 ， jin1 you2 yan4 shang3 pei2 。
- lü3 qian1 jun1 zhuo2 gui4 ， fen1 wei4 wo3 cong2 mei2 。
- hu1 yu4 cheng2 yao2 ke4 ， yun2 qing1 gou4 sha4 cai2 。
- qi4 wei2 huan2 shui3 hua4 ， tan4 zuo4 tai4 shan1 tui2 。
- ji4 shan4 chu1 jiang1 wei4 ， xun2 yan2 ban4 shi3 cai1 。
- wei4 lian2 qing2 yi4 gan3 ， jiao1 mi4 tong4 nan2 cai2 。
- yuan3 ri4 han2 jing1 an4 ， chang2 feng1 gu3 wan3 ai1 。
- huan2 zhong1 wu2 jiu4 ye4 ， xing2 chu3 you3 xin1 tai2 。
- fan3 ku1 hun2 you2 ji4 ， zhong1 sang1 zi3 shang4 hai2 。
- zang4 tian2 men2 li4 gei3 ， fen2 mu4 lu4 ren2 zai1 。
- ju4 xie4 bei1 cheng2 wang3 ， e2 chuan2 chong3 ling4 hui2 。
- xuan2 jing1 yi2 shi2 shi4 ， zhu1 fu2 yao4 quan2 tai2 。
- di4 gu3 chun1 chang2 bi4 ， tian1 ming2 ye4 bu4 kai1 。
- deng1 shan1 yi4 lin2 ku1 ， hui1 lei4 man3 hao1 lai2 。

## 注释

## 译文

## 赏析
