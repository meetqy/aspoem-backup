---
id: zhao-xiang-song-jia-bu-liu-hou-fu-que-shi
title: 送駕部劉侯赴闕詩
titlePinyin: song4 jia4 bu4 liu2 hou2 fu4 que4 shi1
titleSlug: song-jia-bu-liu-hou-fu-que-shi
author: 趙湘
authorPinyin: zhao4 xiang1
authorSlug: zhao-xiang
dynasty: 宋
dynastyPinyin: song4
dynastySlug: song
tags: []
---

## 正文

- 帝有天命，四方是宣。
- 祥有時數，元極則傳。
- 愛物在皇，惡盈在天。
- 惟彼廬墟，安寧有年。
- 土沃無蠹，民驕且專。
- 窮侈勿度，宄猾相肩。
- 彼孽既盈，厥兆斯綿。
- 天子眷之，丞相竦然。
- 僉曰疇當，劉侯其賢。
- 帝命欽哉，布教甚玄。
- 儉以示之，信以布之。
- 侈焉猾焉，禁之制之。
- 惟公拳拳，是民咨咨。
- 惟民未知，其惡去遲。
- 公恐公懼，吾知天時。
- 將及弗度，明年果饑。
- 雨師不顧，其歲莫支。
- 回祿仍怒，公豫其知。
- 雖凶雖燄，弗禱弗祈。
- 厥民既羸，爰求其私。
- 始惻天變，相議而辭。
- 公始儉我，我莫肯隨。
- 公始廉我，謂公啟威。
- 公實愛我，而莫之知。
- 洎稟公教，里閭相師。
- 易侈以儉，猾庸悔追。
- 逮夫次歲，百物咸宜。
- 雨奮於畢，火藏於離。
- 民歌且謠，四郊怡怡。
- 教民肅祗，功德流滋。
- 史臣弗遺，後世是資。
- 孝績未彰，徵於帝畿。
- 腹心腎腸，帝將布其。
- 民之懷仁，亦孔之微。
- 公不我留，齎咨涕洟。
- 來既云暮，去惟是思。
- 湘採民謠，播於聲詩。

## 拼音

- di4 you3 tian1 ming4 ， si4 fang1 shi4 xuan1 。
- xiang2 you3 shi2 shu4 ， yuan2 ji2 ze2 chuan2 。
- ai4 wu4 zai4 huang2 ， e4 ying2 zai4 tian1 。
- wei2 bi3 lu2 xu1 ， an1 ning2 you3 nian2 。
- tu3 wo4 wu2 du4 ， min2 jiao1 qie3 zhuan1 。
- qiong2 chi3 wu4 du4 ， gui3 hua2 xiang1 jian1 。
- bi3 nie4 ji4 ying2 ， jue2 zhao4 si1 mian2 。
- tian1 zi3 juan4 zhi1 ， cheng2 xiang4 song3 ran2 。
- qian1 yue1 chou2 dang1 ， liu2 hou2 qi2 xian2 。
- di4 ming4 qin1 zai1 ， bu4 jiao4 shen4 xuan2 。
- jian3 yi3 shi4 zhi1 ， xin4 yi3 bu4 zhi1 。
- chi3 yan1 hua2 yan1 ， jin4 zhi1 zhi4 zhi1 。
- wei2 gong1 quan2 quan2 ， shi4 min2 zi1 zi1 。
- wei2 min2 wei4 zhi1 ， qi2 e4 qu4 chi2 。
- gong1 kong3 gong1 ju4 ， wu2 zhi1 tian1 shi2 。
- jiang1 ji2 fu2 du4 ， ming2 nian2 guo3 ji1 。
- yu3 shi1 bu2 gu4 ， qi2 sui4 mo4 zhi1 。
- hui2 lu4 reng2 nu4 ， gong1 yu4 qi2 zhi1 。
- sui1 xiong1 sui1 yan4 ， fu2 dao3 fu2 qi2 。
- jue2 min2 ji4 lei2 ， yuan2 qiu2 qi2 si1 。
- shi3 ce4 tian1 bian4 ， xiang1 yi4 er2 ci2 。
- gong1 shi3 jian3 wo3 ， wo3 mo4 ken3 sui2 。
- gong1 shi3 lian2 wo3 ， wei4 gong1 qi3 wei1 。
- gong1 shi2 ai4 wo3 ， er2 mo4 zhi1 zhi1 。
- ji4 bing3 gong1 jiao4 ， li3 lü2 xiang1 shi1 。
- yi4 chi3 yi3 jian3 ， hua2 yong1 hui3 zhui1 。
- dai3 fu1 ci4 sui4 ， bai3 wu4 xian2 yi2 。
- yu3 fen4 wu1 bi4 ， huo3 cang2 wu1 li2 。
- min2 ge1 qie3 yao2 ， si4 jiao1 yi2 yi2 。
- jiao4 min2 su4 zhi1 ， gong1 de2 liu2 zi1 。
- shi3 chen2 fu2 yi2 ， hou4 shi4 shi4 zi1 。
- xiao4 ji4 wei4 zhang1 ， zhi3 wu1 di4 ji1 。
- fu4 xin1 shen4 chang2 ， di4 jiang1 bu4 qi2 。
- min2 zhi1 huai2 ren2 ， yi4 kong3 zhi1 wei1 。
- gong1 bu4 wo3 liu2 ， ji1 zi1 ti4 yi2 。
- lai2 ji4 yun2 mu4 ， qu4 wei2 shi4 si1 。
- xiang1 cai3 min2 yao2 ， bo1 wu1 sheng1 shi1 。

## 注释

## 译文

## 赏析
