---
id: xu-jing-zeng-wen-fu-ma-ru-yang-wang
title: 贈溫駙馬汝陽王
titlePinyin: zeng4 wen1 fu4 ma3 ru3 yang2 wang2
titleSlug: zeng-wen-fu-ma-ru-yang-wang
author: 徐晶
authorPinyin: xu2 jing1
authorSlug: xu-jing
dynasty: 唐
dynastyPinyin: tang2
dynastySlug: tang
tags: []
---

## 正文

- 疇昔承餘論，文章幸濫推。
- 夜陪銀漢賞，朝奉桂山詞。
- 梁邸調歌日，秦樓按舞時。
- 登高頻作賦，體物屢爲詩。
- 連騎長楸下，浮觴曲水湄。
- 北堂留上客，南陌送佳期。
- 憶昨陪臨泛，于今阻宴私。
- 再看冬雪滿，三見夏花滋。
- 都尉朝青閣，淮王侍紫墀。
- 寧知倦遊者，華髪老京師。

## 拼音

- chou2 xi1 cheng2 yu2 lun4 ， wen2 zhang1 xing4 lan4 tui1 。
- ye4 pei2 yin2 han4 shang3 ， chao2 feng4 gui4 shan1 ci2 。
- liang2 di3 diao4 ge1 ri4 ， qin2 lou2 an4 wu3 shi2 。
- deng1 gao1 bin1 zuo4 fu4 ， ti3 wu4 lü3 wei2 shi1 。
- lian2 qi2 chang2 qiu1 xia4 ， fu2 shang1 qu1 shui3 mei2 。
- bei3 tang2 liu2 shang4 ke4 ， nan2 mo4 song4 jia1 qi1 。
- yi4 zuo2 pei2 lin2 fan4 ， yu2 jin1 zu3 yan4 si1 。
- zai4 kan4 dong1 xue3 man3 ， san1 jian4 xia4 hua1 zi1 。
- du1 wei4 chao2 qing1 ge2 ， huai2 wang2 shi4 zi3 chi2 。
- ning2 zhi1 juan4 you2 zhe3 ， hua2 fa4 lao3 jing1 shi1 。

## 注释

## 译文

## 赏析
