---
id: zhou-mei-sou-chun-you-qi-nian-ding-wei-shi-yi-yue-shuo-cai-jiu-xuan-zi-jiang-dong-ti-xing-gui-di-jia-shi-san-guan-zhu-gong-yi-feng-shuang-sui-qi-jie-he-han-xia-wen-zhang-fen-yun-fu-shi-song-bie-de-qi-zi
title: 淳祐七年丁未十一月朔蔡久軒自江東提刑歸抵家時三館諸公以風霜隨氣節河漢下文章分韻賦詩送別得氣字
titlePinyin: chun2 you4 qi1 nian2 ding1 wei4 shi2 yi1 yue4 shuo4 cai4 jiu3 xuan1 zi4 jiang1 dong1 ti2 xing2 gui1 di3 jia1 shi2 san1 guan3 zhu1 gong1 yi3 feng1 shuang1 sui2 qi4 jie2 he2 han4 xia4 wen2 zhang1 fen1 yun4 fu4 shi1 song4 bie2 de2 qi4 zi4
titleSlug: chun-you-qi-nian-ding-wei-shi-yi-yue-shuo-cai-jiu-xuan-zi-jiang-dong-ti-xing-gui-di-jia-shi-san-guan-zhu-gong-yi-feng-shuang-sui-qi-jie-he-han-xia-wen-zhang-fen-yun-fu-shi-song-bie-de-qi-zi
author: 周梅叟
authorPinyin: zhou1 mei2 sou3
authorSlug: zhou-mei-sou
dynasty: 唐
dynastyPinyin: tang2
dynastySlug: tang
tags: [] 
---

## 正文

- 九峰洪範篇，雅是書之緯。
- 頃嘗一讀之，懵然雲霧蔚。
- 晚校中秘藏，講此愧猶未。
- 喜逢尚書郎，家傳得之既。
- 何以名內篇，一扣倘知味。
- 無幾即語離，匆匆怪何謂。
- 天子仁聖心，聞過未常諱。
- 豈嫌有直疏，斥彼惡之彙。
- 矧茲龍卷前，正欠王與魏。
- 得見丹鳳鳴，士黨意乃慰。
- 黯也不居中，物論幾鼎沸。
- 雖然上所命，所重在民事。
- 暨淑問臯陶，持平爾廷尉。
- 突使江東人，德澤盡沾溉。
- 惟公有古心，所守至弘毅。
- 我不畏孔壬，汙吏必我畏。
- 所願敷好生，物物皆吐氣。
- 回思攬味甘，詔書登七貴。

## 拼音

- jiu3 feng1 hong2 fan4 pian1 ， ya3 shi4 shu1 zhi1 wei3 。
- qing3 chang2 yi4 du2 zhi1 ， meng3 ran2 yun2 wu4 wei4 。
- wan3 xiao4 zhong1 mi4 cang2 ， jiang3 ci3 kui4 you2 wei4 。
- xi3 feng2 shang4 shu1 lang2 ， jia1 chuan2 de2 zhi1 ji4 。
- he2 yi3 ming2 nei4 pian1 ， yi2 kou4 tang3 zhi1 wei4 。
- wu2 ji1 ji2 yu3 li2 ， cong1 cong1 guai4 he2 wei4 。
- tian1 zi3 ren2 sheng4 xin1 ， wen2 guo4 wei4 chang2 hui4 。
- qi3 xian2 you3 zhi2 shu1 ， chi4 bi3 e4 zhi1 hui4 。
- shen3 zi1 long2 juan4 qian2 ， zheng4 qian4 wang2 yu3 wei4 。
- de2 jian4 dan1 feng4 ming2 ， shi4 dang3 yi4 nai3 wei4 。
- an4 ye3 bu4 ju1 zhong1 ， wu4 lun4 ji1 ding3 fei4 。
- sui1 ran2 shang4 suo3 ming4 ， suo3 zhong4 zai4 min2 shi4 。
- ji4 shu1 wen4 gao1 tao2 ， chi2 ping2 er3 ting2 wei4 。
- tu1 shi3 jiang1 dong1 ren2 ， de2 ze2 jin4 zhan1 gai4 。
- wei2 gong1 you3 gu3 xin1 ， suo3 shou3 zhi4 hong2 yi4 。
- wo3 bu2 wei4 kong3 ren2 ， wu1 li4 bi4 wo3 wei4 。
- suo3 yuan4 fu1 hao3 sheng1 ， wu4 wu4 jie1 tu3 qi4 。
- hui2 si1 lan3 wei4 gan1 ， zhao4 shu1 deng1 qi1 gui4 。

## 注释

## 译文

## 赏析
