---
id: dan-kui-ci-yang-xian-heng-jiang-jiao-ting-xin-cheng-er-shi-san-yun
title: 次楊咸亨江郊亭新成二十三韻
titlePinyin: ci4 yang2 xian2 heng1 jiang1 jiao1 ting2 xin1 cheng2 er4 shi2 san1 yun4
titleSlug: ci-yang-xian-heng-jiang-jiao-ting-xin-cheng-er-shi-san-yun
author: 單夔
authorPinyin: dan1 kui2
authorSlug: dan-kui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 瞿塘一門江水傾，羣趨激射隨奔鯨。
- 舟車冠蓋湊蜀道，孰問張丈聯殷兄。
- 相逢來往問地主，太守詎敢忘將迎。
- 白崖候館久茅蕝，近即野處披榛荆。
- 屏修啟剔作廬舍，夙戒里旅遲留行。
- 有如綬館及郊勞，舉國定制誰先鳴。
- 錢塘鄙人何所似，抵掌自視鴻毛輕。
- 食焉抑畏墮偷懦，汎觀彼己同虛盈。
- 山溪水滸肆登賞，靡識傑閣誇崢嶸。
- 朋從簪盍得衆雋，麈譚冰釋欣初晴。
- 鼎新贊我築斯館，棟宇不貴朱連甍。
- 入門便足庇風雨，揭榜却借江郊名。
- 時哉蓮幕有嘉客，落筆能令風雨驚。
- 聯篇累牘溢我目，粲花麗藻舒我情。
- 人生悟合良快意，胡爲四美嗟難并。
- 日光天際發豐蔀，此去可並依離明。
- 直排閶闔出灧澦，肅肅東首歌宵征。
- 循崖履坦竟無阻，爲君留取能詩聲。
- 此榜與詩儻不朽，此館想同江水清。
- 我來歲月媿銷縮，整纓輯屨圖歸程。
- 遺名肯復計身後，謹愿第虞槃水擎。
- 始終感慨遇僚友，遂事且喜相須成。
- 勉旃功業早期就，發軔自是天衢亨。

## 拼音

- qu2 tang2 yi4 men2 jiang1 shui3 qing1 ， qun2 qu1 ji1 she4 sui2 ben1 jing1 。
- zhou1 ju1 guan1 gai4 cou4 shu3 dao4 ， shu2 wen4 zhang1 zhang4 lian2 yin1 xiong1 。
- xiang1 feng2 lai2 wang3 wen4 di4 zhu3 ， tai4 shou3 ju4 gan3 wang4 jiang1 ying2 。
- bai2 ya2 hou4 guan3 jiu3 mao2 jue2 ， jin4 ji2 ye3 chu3 pi1 zhen1 jing1 。
- ping2 xiu1 qi3 ti1 zuo4 lu2 she4 ， su4 jie4 li3 lü3 chi2 liu2 xing2 。
- you3 ru2 shou4 guan3 ji2 jiao1 lao2 ， ju3 guo2 ding4 zhi4 shui2 xian1 ming2 。
- qian2 tang2 bi3 ren2 he2 suo3 si4 ， di3 zhang3 zi4 shi4 hong2 mao2 qing1 。
- shi2 yan1 yi4 wei4 duo4 tou1 nuo4 ， fan4 guan1 bi3 ji3 tong2 xu1 ying2 。
- shan1 xi1 shui3 hu3 si4 deng1 shang3 ， mi2 shi2 jie2 ge2 kua1 zheng1 rong2 。
- peng2 cong2 zan1 he2 de2 zhong4 jun4 ， zhu3 tan2 bing1 shi4 xin1 chu1 qing2 。
- ding3 xin1 zan4 wo3 zhu4 si1 guan3 ， dong4 yu3 bu2 gui4 zhu1 lian2 meng2 。
- ru4 men2 bian4 zu2 bi4 feng1 yu3 ， jie1 bang3 que4 jie4 jiang1 jiao1 ming2 。
- shi2 zai1 lian2 mu4 you3 jia1 ke4 ， luo4 bi3 neng2 ling4 feng1 yu3 jing1 。
- lian2 pian1 lei4 du2 yi4 wo3 mu4 ， can4 hua1 li2 zao3 shu1 wo3 qing2 。
- ren2 sheng1 wu4 he2 liang2 kuai4 yi4 ， hu2 wei2 si4 mei3 jie1 nan2 bing4 。
- ri4 guang1 tian1 ji4 fa1 feng1 bu4 ， ci3 qu4 ke3 bing4 yi1 li2 ming2 。
- zhi2 pai2 chang1 he2 chu1 yan4 yu4 ， su4 su4 dong1 shou3 ge1 xiao1 zheng1 。
- xun2 ya2 lü3 tan3 jing4 wu2 zu3 ， wei2 jun1 liu2 qu3 neng2 shi1 sheng1 。
- ci3 bang3 yu3 shi1 tang3 bu4 xiu3 ， ci3 guan3 xiang3 tong2 jiang1 shui3 qing1 。
- wo3 lai2 sui4 yue4 kui4 xiao1 suo1 ， zheng3 ying1 ji2 ju4 tu2 gui1 cheng2 。
- yi2 ming2 ken3 fu4 ji4 shen1 hou4 ， jin3 yuan4 di4 yu2 pan2 shui3 qing2 。
- shi3 zhong1 gan3 kai3 yu4 liao2 you3 ， sui4 shi4 qie3 xi3 xiang1 xu1 cheng2 。
- mian3 zhan1 gong1 ye4 zao3 qi1 jiu4 ， fa1 ren4 zi4 shi4 tian1 qu2 heng1 。

## 注释

## 译文

## 赏析
