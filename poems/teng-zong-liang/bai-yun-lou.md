---
id: teng-zong-liang-bai-yun-lou
title: 白雲樓
titlePinyin: bai2 yun2 lou2
titleSlug: bai-yun-lou
author: 滕宗諒
authorPinyin: teng2 zong1 liang4
authorSlug: teng-zong-liang
dynasty: 宋
dynastyPinyin: song4
dynastySlug: song
tags: []
---

## 正文

- 白雲樓危壓晴霓，樓下波光數毛髪。
- 雕甍刻桷出煙霞，萬瓦參差鵬翼截。
- 蘭汀蕙浦入平蕪，天遠孤帆望中滅。
- 屈平宋玉情不盡，千古依然在風月。
- 漂零坐想十年舊，歲月飛馳爭列缺。
- 青雲交友夢魂斷，白首漁樵誠契闊。
- 安居環堵袁安老，泣抱荆珍卞和刖。
- 折楊雖俚亦知名，猶欲樓中賡白雪。

## 拼音

- bai2 yun2 lou2 wei1 ya1 qing2 ni2 ， lou2 xia4 bo1 guang1 shu4 mao2 fa4 。
- diao1 meng2 ke4 jue2 chu1 yan1 xia2 ， wan4 wa3 can1 cha4 peng2 yi4 jie2 。
- lan2 ting1 hui4 pu3 ru4 ping2 wu2 ， tian1 yuan3 gu1 fan1 wang4 zhong1 mie4 。
- qu1 ping2 song4 yu4 qing2 bu2 jin4 ， qian1 gu3 yi1 ran2 zai4 feng1 yue4 。
- piao1 ling2 zuo4 xiang3 shi2 nian2 jiu4 ， sui4 yue4 fei1 chi2 zheng1 lie4 que1 。
- qing1 yun2 jiao1 you3 meng4 hun2 duan4 ， bai2 shou3 yu2 qiao2 cheng2 qi4 kuo4 。
- an1 ju1 huan2 du3 yuan2 an1 lao3 ， qi4 bao4 jing1 zhen1 bian4 he2 yue4 。
- zhe2 yang2 sui1 li3 yi4 zhi1 ming2 ， you2 yu4 lou2 zhong1 geng1 bai2 xue3 。

## 注释

## 译文

## 赏析
