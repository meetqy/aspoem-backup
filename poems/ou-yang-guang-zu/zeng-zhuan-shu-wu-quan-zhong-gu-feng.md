---
id: ou-yang-guang-zu-zeng-zhuan-shu-wu-quan-zhong-gu-feng
title: 贈篆書吳全仲古風
titlePinyin: zeng4 zhuan4 shu1 wu2 quan2 zhong4 gu3 feng1
titleSlug: zeng-zhuan-shu-wu-quan-zhong-gu-feng
author: 歐陽光祖
authorPinyin: ou1 yang2 guang1 zu3
authorSlug: ou-yang-guang-zu
dynasty: 宋
dynastyPinyin: song4
dynastySlug: song
tags: []
---

## 正文

- 黄帝史倉初作書，依類象形書亦疏。
- 獸蹄鳥跡頗奇怪，乾端坤倪微發舒。
- 周籀大篆十五篇，體製漸與蒼史殊。
- 秦兼七國有天下，混一土宇同書車。
- 趙高采歷競新作，胡母博學誇宏橅。
- 是時小篆方挺出，蒼籀字畫勤芟除。
- 雲陽繫囚變隸體，世喜簡便爭奔趨。
- 人文日巧僞日勝，古意自此皆荒蕪。
- 嶧山野火惟焦蘇，苦縣光和碑亦無。
- 宣王石鼓後來出，真贋莫訂徒嗟吁。
- 陽冰凜凜及前輩，字骨瘦硬中敷腴。
- 潮乎下筆亦清切，杜陵謂與李蔡俱。
- 寂寥恍已隔千載，遊心藝苑惟長驅。
- 我朝巨筆惟章徐，武夷近數延陵吳。
- 吳君心近覷天巧，瘦不露骨肥不粗。
- 小字銀鈎鐵畫如，大字龍蛇相鬰紆。
- 上窮羲黄下秦漢，掎摭彝鼎并盤盂。
- 知音惜無浣花老，侯門欲曳鄒陽裾。
- 勸君行矣勿留滯，識真四海多通儒。
- 莫學婦人寫陰符，莫作奇字索酒沽。
- 摩崖他日頌功德，大字深刻真良圖。

## 拼音

- huang2 di4 shi3 cang1 chu1 zuo4 shu1 ， yi1 lei4 xiang4 xing2 shu1 yi4 shu1 。
- shou4 ti2 niao3 ji4 po1 qi2 guai4 ， gan1 duan1 kun1 ni2 wei1 fa1 shu1 。
- zhou1 zhou4 da4 zhuan4 shi2 wu3 pian1 ， ti3 zhi4 jian4 yu3 cang1 shi3 shu1 。
- qin2 jian1 qi1 guo2 you3 tian1 xia4 ， hun4 yi4 tu3 yu3 tong2 shu1 ju1 。
- zhao4 gao1 cai3 li4 jing4 xin1 zuo4 ， hu2 mu3 bo2 xue2 kua1 hong2 mo2 。
- shi4 shi2 xiao3 zhuan4 fang1 ting3 chu1 ， cang1 zhou4 zi4 hua4 qin2 shan1 chu2 。
- yun2 yang2 xi4 qiu2 bian4 li4 ti3 ， shi4 xi3 jian3 bian4 zheng1 ben1 qu1 。
- ren2 wen2 ri4 qiao3 wei3 ri4 sheng4 ， gu3 yi4 zi4 ci3 jie1 huang1 wu2 。
- yi4 shan1 ye3 huo3 wei2 jiao1 su1 ， ku3 xian4 guang1 he2 bei1 yi4 wu2 。
- xuan1 wang2 shi2 gu3 hou4 lai2 chu1 ， zhen1 yan4 mo4 ding4 tu2 jie1 xu1 。
- yang2 bing1 lin3 lin3 ji2 qian2 bei4 ， zi4 gu3 shou4 ying4 zhong1 fu1 yu2 。
- chao2 hu1 xia4 bi3 yi4 qing1 qie4 ， du4 ling2 wei4 yu3 li3 cai4 ju4 。
- ji4 liao2 huang3 yi3 ge2 qian1 zai4 ， you2 xin1 yi4 yuan4 wei2 chang2 qu1 。
- wo3 chao2 ju4 bi3 wei2 zhang1 xu2 ， wu3 yi2 jin4 shu4 yan2 ling2 wu2 。
- wu2 jun1 xin1 jin4 qu4 tian1 qiao3 ， shou4 bu2 lu4 gu3 fei2 bu4 cu1 。
- xiao3 zi4 yin2 gou1 tie3 hua4 ru2 ， da4 zi4 long2 she2 xiang1 yu4 yu1 。
- shang4 qiong2 xi1 huang2 xia4 qin2 han4 ， ji3 zhi2 yi2 ding3 bing4 pan2 yu2 。
- zhi1 yin1 xi1 wu2 huan4 hua1 lao3 ， hou2 men2 yu4 ye4 zou1 yang2 ju1 。
- quan4 jun1 xing2 yi3 wu4 liu2 zhi4 ， shi2 zhen1 si4 hai3 duo1 tong1 ru2 。
- mo4 xue2 fu4 ren2 xie3 yin1 fu2 ， mo4 zuo4 qi2 zi4 suo3 jiu3 gu1 。
- mo2 ya2 ta1 ri4 song4 gong1 de2 ， da4 zi4 shen1 ke4 zhen1 liang2 tu2 。

## 注释

## 译文

## 赏析
