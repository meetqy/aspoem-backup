---
id: gan-tong-shu-ti-chang-shan-sheng-lao-miao
title: 題昌山聖姥廟
titlePinyin: ti2 chang1 shan1 sheng4 lao3 miao4
titleSlug: ti-chang-shan-sheng-lao-miao
author: 甘同叔
authorPinyin: gan1 tong2 shu1
authorSlug: gan-tong-shu
dynasty: 宋
dynastyPinyin: song4
dynastySlug: song
tags: []
---

## 正文

- 分宜古縣環清溪，重岡複嶺如奔馳。
- 行逢山斷水流處，閲城廟枕山之西。
- 我來落日在前嶺，摩挲一讀盧肇碑。
- 嗟唐去今亦巳久，尚餘文字光陸離。
- 云昔秦人有天下，鏖戰六國愚黔黎。
- 碭山雲氣望不見，神物乃降江之嫠。
- 雷轟電合助光怪，蜿蜒墮地偕羣兒。
- 赤鱣王鮪奉鼎俎，追逐甘旨憐姥慈。
- 姥先仙去環佩冷，安能蟠蟄從兒嬉。
- 劉累不出浮俗隘，況肯委質嬴與斯。
- 珠宮貝闕世所希，銅環十二白玉扉。
- 紉蘭作佩香披披，招摇手掉芙蓉旗。
- 哀彈清瑟和宓妃，大川擊鼓勞馮夷。
- 巨魚踴躍黿鼉隨，蝦蟹瑣細不得追。
- 廟門開闔風颸颸，千年萬載龍居之。
- 野巫偵伺薦酒巵，簫鼓坎坎來宮祠。
- 五彩不辨虺與螭，聊以幻化驚羣迷。
- 嗟我四海久望霓，無復空抱明月輝。
- 好施膏澤雨六合，豈止但慰袁人思。
- 歷階酌水致此辭，退以遺誼傳于詩。
- 才慳語纇論甚卑，龍兮謹勿相訶譏。

## 拼音

- fen1 yi2 gu3 xian4 huan2 qing1 xi1 ， zhong4 gang1 fu4 ling3 ru2 ben1 chi2 。
- xing2 feng2 shan1 duan4 shui3 liu2 chu3 ， yue4 cheng2 miao4 zhen3 shan1 zhi1 xi1 。
- wo3 lai2 luo4 ri4 zai4 qian2 ling3 ， mo2 suo1 yi4 du2 lu2 zhao4 bei1 。
- jie1 tang2 qu4 jin1 yi4 si4 jiu3 ， shang4 yu2 wen2 zi4 guang1 lu4 li2 。
- yun2 xi1 qin2 ren2 you3 tian1 xia4 ， ao2 zhan4 liu4 guo2 yu2 qian2 li2 。
- dang4 shan1 yun2 qi4 wang4 bu2 jian4 ， shen2 wu4 nai3 jiang4 jiang1 zhi1 li2 。
- lei2 hong1 dian4 he2 zhu4 guang1 guai4 ， wan1 yan2 duo4 di4 xie2 qun2 er2 。
- chi4 zhan1 wang2 wei3 feng4 ding3 zu3 ， zhui1 zhu2 gan1 zhi3 lian2 lao3 ci2 。
- lao3 xian1 xian1 qu4 huan2 pei4 leng3 ， an1 neng2 pan2 zhe2 cong2 er2 xi1 。
- liu2 lei4 bu4 chu1 fu2 su2 ai4 ， kuang4 ken3 wei3 zhi4 ying2 yu3 si1 。
- zhu1 gong1 bei4 que4 shi4 suo3 xi1 ， tong2 huan2 shi2 er4 bai2 yu4 fei1 。
- ren4 lan2 zuo4 pei4 xiang1 pi1 pi1 ， zhao1 yao2 shou3 diao4 fu2 rong2 qi2 。
- ai1 dan4 qing1 se4 he2 mi4 fei1 ， da4 chuan1 ji1 gu3 lao2 feng2 yi2 。
- ju4 yu2 yong3 yue4 yuan2 tuo2 sui2 ， xia1 xie4 suo3 xi4 bu4 de2 zhui1 。
- miao4 men2 kai1 he2 feng1 si1 si1 ， qian1 nian2 wan4 zai4 long2 ju1 zhi1 。
- ye3 wu1 zhen1 si4 jian4 jiu3 zhi1 ， xiao1 gu3 kan3 kan3 lai2 gong1 ci2 。
- wu3 cai3 bu2 bian4 hui1 yu3 chi1 ， liao2 yi3 huan4 hua4 jing1 qun2 mi2 。
- jie1 wo3 si4 hai3 jiu3 wang4 ni2 ， wu2 fu4 kong1 bao4 ming2 yue4 hui1 。
- hao3 shi1 gao1 ze2 yu3 liu4 he2 ， qi3 zhi3 dan4 wei4 yuan2 ren2 si1 。
- li4 jie1 zhuo2 shui3 zhi4 ci3 ci2 ， tui4 yi3 yi2 yi4 chuan2 yu2 shi1 。
- cai2 qian1 yu3 lei4 lun4 shen4 bei1 ， long2 xi1 jin3 wu4 xiang1 he1 ji1 。

## 注释

## 译文

## 赏析
