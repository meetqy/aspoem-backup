---
id: liu-yu-xi-song-hua-yin-wei-zhang-tiao-fu-yong-fu-shi-mu
title: 送華陰尉張苕赴邕府使幕
titlePinyin: song4 hua2 yin1 wei4 zhang1 tiao2 fu4 yong1 fu3 shi3 mu4
titleSlug: song-hua-yin-wei-zhang-tiao-fu-yong-fu-shi-mu
author: 劉禹錫
authorPinyin: liu2 yu3 xi1
authorSlug: liu-yu-xi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昔忝南宮郎，往來東觀頻。
- 嘗披燕公傳，聳若窺三辰。
- 翊聖崇國本，像賢正朝倫。
- 高視緬今古，清風敻無鄰。
- 蘭錡照通衢，一家十朱輪。
- 酇國嗣侯絕，韋卿世業貧。
- 夫子承大名，少年振芳塵。
- 青袍仙掌下，矯首凌煙旻。
- 公冶本非罪，潘郎一爲民。
- 風霜苦搖落，堅白無緇磷。
- 一旦逢良時，天光燭幽淪。
- 重爲長裾客，佐彼觀風臣。
- 分野窮禹畫，人煙過虞巡。
- 不言此行遠，所樂相知新。
- 雨起巫山陽，鳥鳴湘水濱。
- 離筵出蒼莽，別曲多悲辛。
- 今朝一杯酒，明日千里人。
- 從此孤舟去，悠悠天海春。

## 拼音

- xi1 tian3 nan2 gong1 lang2 ， wang3 lai2 dong1 guan1 bin1 。
- chang2 pi1 yan4 gong1 chuan2 ， song3 ruo4 kui1 san1 chen2 。
- yi4 sheng4 chong2 guo2 ben3 ， xiang4 xian2 zheng4 chao2 lun2 。
- gao1 shi4 mian3 jin1 gu3 ， qing1 feng1 xiong4 wu2 lin2 。
- lan2 qi2 zhao4 tong1 qu2 ， yi4 jia1 shi2 zhu1 lun2 。
- zan4 guo2 si4 hou2 jue2 ， wei2 qing1 shi4 ye4 pin2 。
- fu1 zi3 cheng2 da4 ming2 ， shao4 nian2 zhen4 fang1 chen2 。
- qing1 pao2 xian1 zhang3 xia4 ， jiao3 shou3 ling2 yan1 min2 。
- gong1 ye3 ben3 fei1 zui4 ， pan1 lang2 yi4 wei2 min2 。
- feng1 shuang1 ku3 yao2 luo4 ， jian1 bai2 wu2 zi1 lin2 。
- yi2 dan4 feng2 liang2 shi2 ， tian1 guang1 zhu2 you1 lun2 。
- zhong4 wei2 chang2 ju1 ke4 ， zuo3 bi3 guan1 feng1 chen2 。
- fen1 ye3 qiong2 yu3 hua4 ， ren2 yan1 guo4 yu2 xun2 。
- bu4 yan2 ci3 xing2 yuan3 ， suo3 le4 xiang1 zhi1 xin1 。
- yu3 qi3 wu1 shan1 yang2 ， niao3 ming2 xiang1 shui3 bin1 。
- li2 yan2 chu1 cang1 mang3 ， bie2 qu3 duo1 bei1 xin1 。
- jin1 zhao1 yi4 bei1 jiu3 ， ming2 ri4 qian1 li3 ren2 。
- cong2 ci3 gu1 zhou1 qu4 ， you1 you1 tian1 hai3 chun1 。

## 注释

## 译文

## 赏析
