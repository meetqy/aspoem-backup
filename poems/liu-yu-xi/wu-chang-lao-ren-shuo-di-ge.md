---
id: liu-yu-xi-wu-chang-lao-ren-shuo-di-ge
title: 武昌老人說笛歌
titlePinyin: wu3 chang1 lao3 ren2 shuo1 di2 ge1
titleSlug: wu-chang-lao-ren-shuo-di-ge
author: 劉禹錫
authorPinyin: liu2 yu3 xi1
authorSlug: liu-yu-xi
dynasty: 唐
dynastyPinyin: tang2
dynastySlug: tang
tags: []
---

## 正文

- 武昌老人七十餘，手把庾令相問書。
- 自言少小學吹笛，早事曹王曾賞激。
- 往年鎮戍到蘄州，楚山蕭蕭笛竹秋。
- 當時買材恣搜索，典却身上烏貂裘。
- 古苔蒼蒼封老節，石上孤生飽風雪。
- 商聲五音隨指發，水中龍應行雲絕。
- 曾將黃鶴樓上吹，一聲占盡秋江月。
- 如今老去語尤遲，音韻高低耳不知。
- 氣力已微心尚在，時時一曲夢中吹。

## 拼音

- wu3 chang1 lao3 ren2 qi1 shi2 yu2 ， shou3 ba3 yu3 ling4 xiang1 wen4 shu1 。
- zi4 yan2 shao3 xiao3 xue2 chui1 di2 ， zao3 shi4 cao2 wang2 ceng2 shang3 ji1 。
- wang3 nian2 zhen4 shu4 dao4 qi2 zhou1 ， chu3 shan1 xiao1 xiao1 di2 zhu2 qiu1 。
- dang1 shi2 mai3 cai2 zi4 sou1 suo3 ， dian3 que4 shen1 shang4 wu1 diao1 qiu2 。
- gu3 tai2 cang1 cang1 feng1 lao3 jie2 ， shi2 shang4 gu1 sheng1 bao3 feng1 xue3 。
- shang1 sheng1 wu3 yin1 sui2 zhi3 fa1 ， shui3 zhong1 long2 ying1 xing2 yun2 jue2 。
- ceng2 jiang1 huang2 he4 lou2 shang4 chui1 ， yi4 sheng1 zhan4 jin4 qiu1 jiang1 yue4 。
- ru2 jin1 lao3 qu4 yu3 you2 chi2 ， yin1 yun4 gao1 di1 er3 bu4 zhi1 。
- qi4 li4 yi3 wei1 xin1 shang4 zai4 ， shi2 shi2 yi4 qu3 meng4 zhong1 chui1 。

## 注释

## 译文

## 赏析
