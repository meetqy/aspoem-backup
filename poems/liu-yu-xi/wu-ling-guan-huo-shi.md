---
id: liu-yu-xi-wu-ling-guan-huo-shi
title: 武陵觀火詩
titlePinyin: wu3 ling2 guan1 huo3 shi1
titleSlug: wu-ling-guan-huo-shi
author: 劉禹錫
authorPinyin: liu2 yu3 xi1
authorSlug: liu-yu-xi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 楚鄉祝融分，炎火常爲虞。
- 是時直突煙，發自晨炊徒。
- 盲風扇其威，白晝曛陽鳥。
- 操綆不暇汲，循牆還避踰。
- 怒如列缺光，迅與芬輪俱。
- 聯延掩四遠，赫弈成洪鑪。
- 洶疑雲濤翻，颯若鬼神趨。
- 當前迎惞𨹮，是物同膏腴。
- 金烏入梵天，赤龍遊玄都。
- 騰煙透窻戶，飛燄生欒櫨。
- 火山摧半空，星雨灑中衢。
- 瑤壇被髹漆，寶樹攢珊瑚。
- 光縣與琴焦，旗亭無酒濡。
- 市人委百貨，邑令遺雙鳧。
- 餘勢下隈隩，長熛烘舳艫。
- 吹焚照水府，炙浪愁天吳。
- 災罷雲日晚，心驚視聽殊。
- 高灰辨廩庾，黑土連闉闍。
- 衆燼合星羅，遊氛鑠人膚。
- 厚地藏宿熱，遙林呈驟枯。
- 火德資生人，庸可一日無。
- 御之失其道，敲石彌天隅。
- 晉庫走龍劒，吳宮傷燕雛。
- 五行有沴氣，先哲垂訏謨。
- 宋鄭同日起，時當賢大夫。
- 無苛自可樂，弭患非所圖。
- 賢守恤人瘼，臨煙駐驪駒。
- 弔場色慘忸，顏失詞劬愉。
- 下令蠲里布，指期輕市租。
- 閈垣適未立，苫蓋自相娛。
- 山木行剪伐，江泥宜墐途。
- 邑臣不必曾，何用徵越巫。

## 拼音

- chu3 xiang1 zhu4 rong2 fen1 ， yan2 huo3 chang2 wei2 yu2 。
- shi4 shi2 zhi2 tu1 yan1 ， fa1 zi4 chen2 chui1 tu2 。
- mang2 feng1 shan4 qi2 wei1 ， bai2 zhou4 xun1 yang2 niao3 。
- cao1 geng3 bu4 xia2 ji2 ， xun2 qiang2 huan2 bi4 yu2 。
- nu4 ru2 lie4 que1 guang1 ， xun4 yu3 fen1 lun2 ju4 。
- lian2 yan2 yan3 si4 yuan3 ， he4 yi4 cheng2 hong2 lu2 。
- xiong1 yi2 yun2 tao1 fan1 ， sa4 ruo4 gui3 shen2 qu1 。
- dang1 qian2 ying2 xin1 𨹮， shi4 wu4 tong2 gao1 yu2 。
- jin1 wu1 ru4 fan4 tian1 ， chi4 long2 you2 xuan2 dou1 。
- teng2 yan1 tou4 chuang1 hu4 ， fei1 yan4 sheng1 luan2 lu2 。
- huo3 shan1 cui1 ban4 kong1 ， xing1 yu3 sa3 zhong1 qu2 。
- yao2 tan2 bei4 xiu1 qi1 ， bao3 shu4 zan3 shan1 hu2 。
- guang1 xian4 yu3 qin2 jiao1 ， qi2 ting2 wu2 jiu3 ru2 。
- shi4 ren2 wei3 bai3 huo4 ， yi4 ling4 yi2 shuang1 fu2 。
- yu2 shi4 xia4 wei1 yu4 ， chang2 biao1 hong1 zhu2 lu2 。
- chui1 fen2 zhao4 shui3 fu3 ， zhi4 lang4 chou2 tian1 wu2 。
- zai1 ba4 yun2 ri4 wan3 ， xin1 jing1 shi4 ting1 shu1 。
- gao1 hui1 bian4 lin3 yu3 ， hei1 tu3 lian2 yin1 du1 。
- zhong4 jin4 he2 xing1 luo2 ， you2 fen1 shuo4 ren2 fu1 。
- hou4 di4 cang2 su4 re4 ， yao2 lin2 cheng2 zhou4 ku1 。
- huo3 de2 zi1 sheng1 ren2 ， yong1 ke3 yi2 ri4 wu2 。
- yu4 zhi1 shi1 qi2 dao4 ， qiao1 shi2 mi2 tian1 yu2 。
- jin4 ku4 zou3 long2 jian4 ， wu2 gong1 shang1 yan4 chu2 。
- wu3 xing2 you3 li4 qi4 ， xian1 zhe2 chui2 xu1 mo2 。
- song4 zheng4 tong2 ri4 qi3 ， shi2 dang1 xian2 dai4 fu0 。
- wu2 ke1 zi4 ke3 le4 ， mi3 huan4 fei1 suo3 tu2 。
- xian2 shou3 xu4 ren2 mo4 ， lin2 yan1 zhu4 li2 ju1 。
- diao4 chang3 se4 can3 niu3 ， yan2 shi1 ci2 qu2 yu2 。
- xia4 ling4 juan1 li3 bu4 ， zhi3 qi1 qing1 shi4 zu1 。
- han4 yuan2 shi4 wei4 li4 ， shan1 gai4 zi4 xiang1 yu2 。
- shan1 mu4 xing2 jian3 fa2 ， jiang1 ni2 yi2 jin4 tu2 。
- yi4 chen2 bu2 bi4 ceng2 ， he2 yong4 zhi3 yue4 wu1 。

## 注释

## 译文

## 赏析
