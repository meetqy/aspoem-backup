---
id: liu-yu-xi-jiang-fu-ru-zhou-tu-chu-jun-xia-liu-ci-li-xiang-gong
title: 將赴汝州途出浚下留辭李相公
titlePinyin: jiang1 fu4 ru3 zhou1 tu2 chu1 jun4 xia4 liu2 ci2 li3 xiang4 gong0
titleSlug: jiang-fu-ru-zhou-tu-chu-jun-xia-liu-ci-li-xiang-gong
author: 劉禹錫
authorPinyin: liu2 yu3 xi1
authorSlug: liu-yu-xi
dynasty: 唐
dynastyPinyin: tang2
dynastySlug: tang
tags: []
---

## 正文

- 長安舊遊四十載，鄂渚一別十四年。
- 後來富貴已零落，歲寒松柏猶依然。
- 初逢貞元尚文主，雲闕天池共翔舞。
- 相看却數六朝臣，屈指如今無四五。
- 夷門天下之咽喉，昔時往往生瘡疣。
- 聯翩舊相來鎮壓，四海吐納皆通流。
- 久別凡經幾多事，何由說得平生意。
- 千思萬慮盡如空，一笑一言真可貴。
- 世間何事最殷勤，白頭將相逢故人。
- 功成名遂會歸老，請問東山爲近鄰。

## 拼音

- chang2 an1 jiu4 you2 si4 shi2 zai4 ， e4 zhu3 yi4 bie2 shi2 si4 nian2 。
- hou4 lai2 fu4 gui4 yi3 ling2 luo4 ， sui4 han2 song1 bai3 you2 yi1 ran2 。
- chu1 feng2 zhen1 yuan2 shang4 wen2 zhu3 ， yun2 que4 tian1 chi2 gong4 xiang2 wu3 。
- xiang1 kan4 que4 shu4 liu4 chao2 chen2 ， qu1 zhi3 ru2 jin1 wu2 si4 wu3 。
- yi2 men2 tian1 xia4 zhi1 yan1 hou2 ， xi1 shi2 wang3 wang3 sheng1 chuang1 you2 。
- lian2 pian1 jiu4 xiang1 lai2 zhen4 ya1 ， si4 hai3 tu3 na4 jie1 tong1 liu2 。
- jiu3 bie2 fan2 jing1 ji1 duo1 shi4 ， he2 you2 shuo1 de2 ping2 sheng1 yi4 。
- qian1 si1 wan4 lü4 jin4 ru2 kong1 ， yi2 xiao4 yi4 yan2 zhen1 ke3 gui4 。
- shi4 jian4 he2 shi4 zui4 yin1 qin2 ， bai2 tou2 jiang1 xiang1 feng2 gu4 ren2 。
- gong1 cheng2 ming2 sui4 hui4 gui1 lao3 ， qing3 wen4 dong1 shan1 wei2 jin4 lin2 。

## 注释

## 译文

## 赏析
