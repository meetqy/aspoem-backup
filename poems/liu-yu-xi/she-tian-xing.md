---
id: liu-yu-xi-she-tian-xing
title: 畬田行
titlePinyin: she1 tian2 xing2
titleSlug: she-tian-xing
author: 劉禹錫
authorPinyin: liu2 yu3 xi1
authorSlug: liu-yu-xi
dynasty: 唐
dynastyPinyin: tang2
dynastySlug: tang
tags: []
---

## 正文

- 何處好畬田，團團縵山腹。
- 鑚龜得雨卦，上山燒臥木。
- 驚麏走且顧，羣雉聲咿喔。
- 紅焰遠成霞，輕煤飛入郭。
- 風引上高岑，獵獵度青林。
- 青林望靡靡，赤光低復起。
- 照潭出老蛟，爆竹驚山鬼。
- 夜色不見山，孤明星漢間。
- 如星復如月，俱逐曉風滅。
- 本從敲石光，遂至烘天熱。
- 下種暖灰中，乘陽拆牙孽。
- 蒼蒼一雨後，苕頴如雲發。
- 巴人拱手吟，耕耨不關心。
- 由來得地勢，徑寸有餘金。

## 拼音

- he2 chu3 hao3 she1 tian2 ， tuan2 tuan2 man4 shan1 fu4 。
- zuan1 gui1 de2 yu3 gua4 ， shang4 shan1 shao1 wo4 mu4 。
- jing1 jun1 zou3 qie3 gu4 ， qun2 zhi4 sheng1 yi1 wo1 。
- hong2 yan4 yuan3 cheng2 xia2 ， qing1 mei2 fei1 ru4 guo1 。
- feng1 yin3 shang4 gao1 cen2 ， lie4 lie4 du4 qing1 lin2 。
- qing1 lin2 wang4 mi2 mi2 ， chi4 guang1 di1 fu4 qi3 。
- zhao4 tan2 chu1 lao3 jiao1 ， bao4 zhu2 jing1 shan1 gui3 。
- ye4 se4 bu2 jian4 shan1 ， gu1 ming2 xing1 han4 jian4 。
- ru2 xing1 fu4 ru2 yue4 ， ju4 zhu2 xiao3 feng1 mie4 。
- ben3 cong2 qiao1 shi2 guang1 ， sui4 zhi4 hong1 tian1 re4 。
- xia4 zhong3 nuan3 hui1 zhong1 ， cheng2 yang2 chai1 ya2 nie4 。
- cang1 cang1 yi4 yu3 hou4 ， tiao2 ying3 ru2 yun2 fa1 。
- ba1 ren2 gong3 shou3 yin2 ， geng1 nou4 bu4 guan1 xin1 。
- you2 lai2 de2 di4 shi4 ， jing4 cun4 you3 yu2 jin1 。

## 注释

## 译文

## 赏析
