---
id: liu-yu-xi-song-seng-fang-ji-nan-ye-liu-yuan-wai
title: 送僧方及南謁柳員外
titlePinyin: song4 seng1 fang1 ji2 nan2 ye4 liu3 yuan2 wai4
titleSlug: song-seng-fang-ji-nan-ye-liu-yuan-wai
author: 劉禹錫
authorPinyin: liu2 yu3 xi1
authorSlug: liu-yu-xi
dynasty: 唐
dynastyPinyin: tang2
dynastySlug: tang
tags: []
---

## 正文

- 昔事廬山遠，精舍虎溪東。
- 朝陽照瀑水，樓閣虹霓中。
- 騁望羨游雲，振衣若秋蓬。
- 舊房閉松月，遠思吟江風。
- 古寺歷頭陀，奇峰扳祝融。
- 南登小桂嶺，却望歸塞鴻。
- 衣裓貯文章，自言學雕蟲。
- 搶榆念陵厲，覆簣圖穹崇。
- 遠郡多暇日，有詩訪禪宮。
- 石門聳峭絕，竹院含空濛。
- 幽響滴巖溜，晴芳飄野叢。
- 海雲懸颶母，山果屬狙公。
- 忽憶吳興郡，白蘋正葱蘢。
- 願言挹風采，邈若窺華嵩。
- 桂水夏瀾急，火山宵焰紅。
- 三衣濡菌露，一錫飛煙空。
- 勿謂翻譯徒，不爲文雅雄。
- 古來賞音者，燋爨得孤桐。

## 拼音

- xi1 shi4 lu2 shan1 yuan3 ， jing1 she4 hu3 xi1 dong1 。
- chao2 yang2 zhao4 pu4 shui3 ， lou2 ge2 hong2 ni2 zhong1 。
- cheng3 wang4 xian4 you2 yun2 ， zhen4 yi1 ruo4 qiu1 peng2 。
- jiu4 fang2 bi4 song1 yue4 ， yuan3 si1 yin2 jiang1 feng1 。
- gu3 si4 li4 tou2 tuo2 ， qi2 feng1 ban1 zhu4 rong2 。
- nan2 deng1 xiao3 gui4 ling3 ， que4 wang4 gui1 sai1 hong2 。
- yi1 jie1 zhu4 wen2 zhang1 ， zi4 yan2 xue2 diao1 chong2 。
- qiang1 yu2 nian4 ling2 li4 ， fu4 kui4 tu2 qiong2 chong2 。
- yuan3 jun4 duo1 xia2 ri4 ， you3 shi1 fang3 shan4 gong1 。
- shi2 men2 song3 qiao4 jue2 ， zhu2 yuan4 han2 kong1 meng2 。
- you1 xiang3 di1 yan2 liu1 ， qing2 fang1 piao1 ye3 cong2 。
- hai3 yun2 xuan2 ju4 mu3 ， shan1 guo3 shu3 ju1 gong1 。
- hu1 yi4 wu2 xing1 jun4 ， bai2 pin2 zheng4 cong1 long2 。
- yuan4 yan2 yi4 feng1 cai3 ， miao3 ruo4 kui1 hua2 song1 。
- gui4 shui3 xia4 lan2 ji2 ， huo3 shan1 xiao1 yan4 hong2 。
- san1 yi1 ru2 jun1 lu4 ， yi4 xi1 fei1 yan1 kong1 。
- wu4 wei4 fan1 yi4 tu2 ， bu4 wei2 wen2 ya3 xiong2 。
- gu3 lai2 shang3 yin1 zhe3 ， jiao1 cuan4 de2 gu1 tong2 。

## 注释

## 译文

## 赏析
