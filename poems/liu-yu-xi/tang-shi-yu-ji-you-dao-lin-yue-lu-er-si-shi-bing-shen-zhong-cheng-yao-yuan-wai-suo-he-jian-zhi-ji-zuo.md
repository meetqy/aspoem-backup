---
id: liu-yu-xi-tang-shi-yu-ji-you-dao-lin-yue-lu-er-si-shi-bing-shen-zhong-cheng-yao-yuan-wai-suo-he-jian-zhi-ji-zuo
title: 唐侍御寄遊道林嶽麓二寺詩幷沈中丞姚員外所和見徵繼作
titlePinyin: tang2 shi4 yu4 ji4 you2 dao4 lin2 yue4 lu4 er4 si4 shi1 bing4 shen3 zhong1 cheng2 yao2 yuan2 wai4 suo3 he2 jian4 zhi3 ji4 zuo4
titleSlug: tang-shi-yu-ji-you-dao-lin-yue-lu-er-si-shi-bing-shen-zhong-cheng-yao-yuan-wai-suo-he-jian-zhi-ji-zuo
author: 劉禹錫
authorPinyin: liu2 yu3 xi1
authorSlug: liu-yu-xi
dynasty: 唐
dynastyPinyin: tang2
dynastySlug: tang
tags: []
---

## 正文

- 湘西古剎雙蹲蹲，羣峰朝拱如駿奔。
- 青松步障深五里，龍宮黯黯神爲閽。
- 高殿呀然壓蒼巘，俯瞰長江疑欲吞。
- 橘洲泛浮金實動，水郭繚繞朱樓騫。
- 語餘百響入天籟，衆奇引步輕翩翻。
- 泉清石布博棋子，蘿密鳥韻如簧言。
- 回廊架險高且曲，新徑穿林明復昏。
- 淺流忽濁山獸過，古木半空天火痕。
- 星使雙飛出禁垣，元侯餞之遊石門。
- 紫髯翼從紅袖舞，竹風松雪香溫黁。
- 遠持清瑣照巫峽，一戞驚斷三聲猨。
- 靈山會中身不預，吟想峭絕愁精魂。
- 恨無黃金千萬餅，布地買取爲丘園。

## 拼音

- xiang1 xi1 gu3 cha4 shuang1 dun1 dun1 ， qun2 feng1 chao2 gong3 ru2 jun4 ben1 。
- qing1 song1 bu4 zhang4 shen1 wu3 li3 ， long2 gong1 an4 an4 shen2 wei2 hun1 。
- gao1 dian4 ya0 ran2 ya1 cang1 yan3 ， fu3 kan4 chang2 jiang1 yi2 yu4 tun1 。
- ju2 zhou1 fan4 fu2 jin1 shi2 dong4 ， shui3 guo1 liao2 rao4 zhu1 lou2 qian1 。
- yu3 yu2 bai3 xiang3 ru4 tian1 lai4 ， zhong4 qi2 yin3 bu4 qing1 pian1 fan1 。
- quan2 qing1 shi2 bu4 bo2 qi2 zi3 ， luo2 mi4 niao3 yun4 ru2 huang2 yan2 。
- hui2 lang2 jia4 xian3 gao1 qie3 qu3 ， xin1 jing4 chuan1 lin2 ming2 fu4 hun1 。
- qian3 liu2 hu1 zhuo2 shan1 shou4 guo4 ， gu3 mu4 ban4 kong1 tian1 huo3 hen2 。
- xing1 shi3 shuang1 fei1 chu1 jin4 yuan2 ， yuan2 hou2 jian4 zhi1 you2 shi2 men2 。
- zi3 ran2 yi4 cong2 hong2 xiu4 wu3 ， zhu2 feng1 song1 xue3 xiang1 wen1 黁。
- yuan3 chi2 qing1 suo3 zhao4 wu1 xia2 ， yi4 jia2 jing1 duan4 san1 sheng1 yuan2 。
- ling2 shan1 hui4 zhong1 shen1 bu2 yu4 ， yin2 xiang3 qiao4 jue2 chou2 jing1 hun2 。
- hen4 wu2 huang2 jin1 qian1 wan4 bing3 ， bu4 di4 mai3 qu3 wei2 qiu1 yuan2 。

## 注释

## 译文

## 赏析
