---
id: liu-yu-xi-ke-you-wei-yu-hua-deng-tian-tan-yu-yu-zhi-zhuang-yin-yi-fu-zhi
title: 客有爲余話登天壇遇雨之狀因以賦之
titlePinyin: ke4 you3 wei2 yu2 hua4 deng1 tian1 tan2 yu4 yu3 zhi1 zhuang4 yin1 yi3 fu4 zhi1
titleSlug: ke-you-wei-yu-hua-deng-tian-tan-yu-yu-zhi-zhuang-yin-yi-fu-zhi
author: 劉禹錫
authorPinyin: liu2 yu3 xi1
authorSlug: liu-yu-xi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 清晨登天壇，半路逢陰晦。
- 疾行穿雨過，却立視雲背。
- 白日照其上，風雷走於內。
- 滉瀁雪海翻，槎牙玉山碎。
- 蛟龍露鬐鬣，神鬼含變態。
- 萬狀互生滅，百音以繁會。
- 俯觀羣動靜，始覺天宇大。
- 山頂自晶明，人間已霶霈。
- 豁然重昏歛，渙若春冰潰。
- 反照入松門，瀑流飛縞帶。
- 遙光泛物色，餘韻吟天籟。
- 洞府撞仙鐘，村墟起夕靄。
- 却見山下侶，已如迷世代。
- 問我何處來，我來雲雨外。

## 拼音

- qing1 chen2 deng1 tian1 tan2 ， ban4 lu4 feng2 yin1 hui4 。
- ji2 xing2 chuan1 yu3 guo4 ， que4 li4 shi4 yun2 bei4 。
- bai2 ri4 zhao4 qi2 shang4 ， feng1 lei2 zou3 wu1 nei4 。
- huang4 yang3 xue3 hai3 fan1 ， cha2 ya2 yu4 shan1 sui4 。
- jiao1 long2 lu4 qi2 lie4 ， shen2 gui3 han2 bian4 tai4 。
- wan4 zhuang4 hu4 sheng1 mie4 ， bai3 yin1 yi3 fan2 hui4 。
- fu3 guan1 qun2 dong4 jing4 ， shi3 jue2 tian1 yu3 da4 。
- shan1 ding3 zi4 jing1 ming2 ， ren2 jian4 yi3 pang1 pei4 。
- huo4 ran2 zhong4 hun1 lian3 ， huan4 ruo4 chun1 bing1 kui4 。
- fan3 zhao4 ru4 song1 men2 ， pu4 liu2 fei1 gao3 dai4 。
- yao2 guang1 fan4 wu4 se4 ， yu2 yun4 yin2 tian1 lai4 。
- dong4 fu3 zhuang4 xian1 zhong1 ， cun1 xu1 qi3 xi1 ai3 。
- que4 jian4 shan1 xia4 lü3 ， yi3 ru2 mi2 shi4 dai4 。
- wen4 wo3 he2 chu3 lai2 ， wo3 lai2 yun2 yu3 wai4 。

## 注释

## 译文

## 赏析
