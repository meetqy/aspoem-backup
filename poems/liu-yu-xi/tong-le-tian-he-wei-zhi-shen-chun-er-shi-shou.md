---
id: liu-yu-xi-tong-le-tian-he-wei-zhi-shen-chun-er-shi-shou
title: 同樂天和微之深春二十首
titlePinyin: tong2 le4 tian1 he2 wei1 zhi1 shen1 chun1 er4 shi2 shou3
titleSlug: tong-le-tian-he-wei-zhi-shen-chun-er-shi-shou
author: 劉禹錫
authorPinyin: liu2 yu3 xi1
authorSlug: liu-yu-xi
dynasty: 唐
dynastyPinyin: tang2
dynastySlug: tang
tags: []
---

## 正文

- 何處深春好，春深萬乘家。宮門皆映柳，輦路盡穿花。
- 池色連天漢，城形象帝車。旌旗暖風裏，獵獵向西斜。
- 何處深春好，春深阿母家。瑤池長不夜，珠樹正開花。
- 橋峻通星渚，樓暄近日車。層城十二闕，相對日西斜。
- 何處深春好，春深執政家。恩光貪捧日，貴重不看花。
- 玉饌堂交印，沙堤柱礙車。多門一已閉，直道更無斜。
- 何處深春好，春深大鎮家。前旌光照日，後騎蹙成花。
- 節院收衙隊，球場簇看車。廣筵歌舞散，書號夕陽斜。
- 何處深春多，春深貴戚家。櫪嘶無價馬，庭發有名花。
- 欲進宮人食，先熏命婦車。晚歸長帶酒，冠蓋任傾斜。
- 何處深春好，春深恩澤家。爐添龍腦炷，綬結虎頭花。
- 賓客珠成履，嬰孩錦縛車。畫堂簾幕外，來去燕飛斜。
- 何處深春好，春深京兆家。人眉新柳葉，馬色醉桃花。
- 盜息無鳴鼓，朝回自走車。能令帝城外，不敢徑由斜。
- 何處深春好，春深刺史家。夜闌猶命樂，雨甚亦尋花。
- 傲客多憑酒，新姬苦上車。公門吏散後，風擺戟衣斜。
- 何處深春好，春深羽客家。芝田繞舍色，杏樹滿山花。
- 雲是淮王宅，風為列子車。古壇操簡處，一徑入林斜。
- 何處深春好，春深小隱家。芟庭留野菜，撼樹去狂花。
- 醉酒一千日，貯書三十車。雉衣從露體，不敢有餘斜。
- 何處深春好，春深富室家。唯多貯金帛，不擬負鶯花。
- 國樂呼聯轡，行廚載滿車。歸來看理曲，燈下寶釵斜。
- 何處深春好，春深豪士家。多沽味濃酒，貴買色深花。
- 已臂鷹隨馬，連催妓上車。城南踏青處，村落逐原斜。
- 何處深春好，春深貴胄家。迎呼偏熟客，揀選最多花。
- 飲饌開華幄，笙歌出鈿車。興酣樽易罄，連瀉酒瓶斜。
- 何處深春好，春深唱第家。名傳一紙榜，興管九衢花。
- 薦聽諸侯樂，來隨計吏車。杏園拋曲處，揮袖向風斜。
- 何處深春好，春深少婦家。能偷新禁曲，自剪入時花。
- 追逐同遊伴，平章貴價車。從來不墮馬，故遣髻鬟斜。
- 何處深春好，春深幼女家。雙鬟梳頂髻，兩面繡裙花。
- 妝壞頻臨鏡，身輕不占車。秋千爭次第，牽拽彩繩斜。
- 何處深春好，春深蘭若家。當香收柏葉，養蜜近梨花。
- 野徑宜行樂，遊人盡駐車。菜園籬落短，遙見桔槔斜。
- 何處深春好，春深老宿家。小欄圍蕙草，高架引藤花。
- 四字香書印，三乘壁畫車。遲回聽句偈，雙樹晚陰斜。
- 何處深春好，春深種蒔家。分畦十字水，接樹兩般花。
- 櫛比栽籬槿，咿啞轉井車。可憐高處望，棋布不曾斜。
- 何處深春好，春深稚子家。爭騎一竿竹，偷折四鄰花。
- 笑擊羊皮鼓，行牽犢頷車。中庭貪夜戲，不覺玉繩斜。

## 拼音

- he2 chu3 shen1 chun1 hao3 ， chun1 shen1 wan4 cheng2 jia1 。 gong1 men2 jie1 ying4 liu3 ， nian3 lu4 jin4 chuan1 hua1 。
- chi2 se4 lian2 tian1 han4 ， cheng2 xing2 xiang4 di4 ju1 。 jing1 qi2 nuan3 feng1 li3 ， lie4 lie4 xiang4 xi1 xie2 。
- he2 chu3 shen1 chun1 hao3 ， chun1 shen1 a1 mu3 jia1 。 yao2 chi2 chang2 bu2 ye4 ， zhu1 shu4 zheng4 kai1 hua1 。
- qiao2 jun4 tong1 xing1 zhu3 ， lou2 xuan1 jin4 ri4 ju1 。 ceng2 cheng2 shi2 er4 que4 ， xiang1 dui4 ri4 xi1 xie2 。
- he2 chu3 shen1 chun1 hao3 ， chun1 shen1 zhi2 zheng4 jia1 。 en1 guang1 tan1 peng3 ri4 ， gui4 zhong4 bu2 kan4 hua1 。
- yu4 zhuan4 tang2 jiao1 yin4 ， sha1 di1 zhu4 ai4 ju1 。 duo1 men2 yi4 yi3 bi4 ， zhi2 dao4 geng4 wu2 xie2 。
- he2 chu3 shen1 chun1 hao3 ， chun1 shen1 da4 zhen4 jia1 。 qian2 jing1 guang1 zhao4 ri4 ， hou4 qi2 cu4 cheng2 hua1 。
- jie2 yuan4 shou1 ya2 dui4 ， qiu2 chang3 cu4 kan4 ju1 。 guang3 yan2 ge1 wu3 san4 ， shu1 hao4 xi1 yang2 xie2 。
- he2 chu3 shen1 chun1 duo1 ， chun1 shen1 gui4 qi1 jia1 。 li4 si1 wu2 jia4 ma3 ， ting2 fa1 you3 ming2 hua1 。
- yu4 jin4 gong1 ren2 shi2 ， xian1 xun1 ming4 fu4 ju1 。 wan3 gui1 chang2 dai4 jiu3 ， guan1 gai4 ren4 qing1 xie2 。
- he2 chu3 shen1 chun1 hao3 ， chun1 shen1 en1 ze2 jia1 。 lu2 tian1 long2 nao3 zhu4 ， shou4 jie2 hu3 tou2 hua1 。
- bin1 ke4 zhu1 cheng2 lü3 ， ying1 hai2 jin3 fu4 ju1 。 hua4 tang2 lian2 mu4 wai4 ， lai2 qu4 yan4 fei1 xie2 。
- he2 chu3 shen1 chun1 hao3 ， chun1 shen1 jing1 zhao4 jia1 。 ren2 mei2 xin1 liu3 ye4 ， ma3 se4 zui4 tao2 hua1 。
- dao4 xi1 wu2 ming2 gu3 ， chao2 hui2 zi4 zou3 ju1 。 neng2 ling4 di4 cheng2 wai4 ， bu4 gan3 jing4 you2 xie2 。
- he2 chu3 shen1 chun1 hao3 ， chun1 shen1 ci4 shi3 jia1 。 ye4 lan2 you2 ming4 le4 ， yu3 shen4 yi4 xun2 hua1 。
- ao4 ke4 duo1 ping2 jiu3 ， xin1 ji1 ku3 shang4 ju1 。 gong1 men2 li4 san4 hou4 ， feng1 bai3 ji3 yi1 xie2 。
- he2 chu3 shen1 chun1 hao3 ， chun1 shen1 yu3 ke4 jia1 。 zhi1 tian2 rao4 she4 se4 ， xing4 shu4 man3 shan1 hua1 。
- yun2 shi4 huai2 wang2 zhai2 ， feng1 wei2 lie4 zi3 ju1 。 gu3 tan2 cao1 jian3 chu3 ， yi2 jing4 ru4 lin2 xie2 。
- he2 chu3 shen1 chun1 hao3 ， chun1 shen1 xiao3 yin3 jia1 。 shan1 ting2 liu2 ye3 cai4 ， han4 shu4 qu4 kuang2 hua1 。
- zui4 jiu3 yi4 qian1 ri4 ， zhu4 shu1 san1 shi2 ju1 。 zhi4 yi1 cong2 lu4 ti3 ， bu4 gan3 you3 yu2 xie2 。
- he2 chu3 shen1 chun1 hao3 ， chun1 shen1 fu4 shi4 jia1 。 wei2 duo1 zhu4 jin1 bo2 ， bu4 ni3 fu4 ying1 hua1 。
- guo2 le4 hu1 lian2 pei4 ， xing2 chu2 zai4 man3 ju1 。 gui1 lai2 kan4 li3 qu1 ， deng1 xia4 bao3 chai1 xie2 。
- he2 chu3 shen1 chun1 hao3 ， chun1 shen1 hao2 shi4 jia1 。 duo1 gu1 wei4 nong2 jiu3 ， gui4 mai3 se4 shen1 hua1 。
- yi3 bi4 ying1 sui2 ma3 ， lian2 cui1 ji4 shang4 ju1 。 cheng2 nan2 ta4 qing1 chu3 ， cun1 luo4 zhu2 yuan2 xie2 。
- he2 chu3 shen1 chun1 hao3 ， chun1 shen1 gui4 zhou4 jia1 。 ying2 hu1 pian1 shu2 ke4 ， jian3 xuan3 zui4 duo1 hua1 。
- yin3 zhuan4 kai1 hua2 wo4 ， sheng1 ge1 chu1 dian4 ju1 。 xing1 han1 zun1 yi4 qing4 ， lian2 xie4 jiu3 ping2 xie2 。
- he2 chu3 shen1 chun1 hao3 ， chun1 shen1 chang4 di4 jia1 。 ming2 chuan2 yi4 zhi3 bang3 ， xing1 guan3 jiu3 qu2 hua1 。
- jian4 ting1 zhu1 hou2 le4 ， lai2 sui2 ji4 li4 ju1 。 xing4 yuan2 pao1 qu3 chu3 ， hui1 xiu4 xiang4 feng1 xie2 。
- he2 chu3 shen1 chun1 hao3 ， chun1 shen1 shao3 fu4 jia1 。 neng2 tou1 xin1 jin4 qu3 ， zi4 jian3 ru4 shi2 hua1 。
- zhui1 zhu2 tong2 you2 ban4 ， ping2 zhang1 gui4 jia4 ju1 。 cong2 lai2 bu2 duo4 ma3 ， gu4 qian3 ji4 huan2 xie2 。
- he2 chu3 shen1 chun1 hao3 ， chun1 shen1 you4 nü3 jia1 。 shuang1 huan2 shu1 ding3 ji4 ， liang3 mian4 xiu4 qun2 hua1 。
- zhuang1 huai4 bin1 lin2 jing4 ， shen1 qing1 bu2 zhan4 ju1 。 qiu1 qian1 zheng1 ci4 di4 ， qian1 zhuai4 cai3 sheng2 xie2 。
- he2 chu3 shen1 chun1 hao3 ， chun1 shen1 lan2 ruo4 jia1 。 dang1 xiang1 shou1 bai3 ye4 ， yang3 mi4 jin4 li2 hua1 。
- ye3 jing4 yi2 xing2 le4 ， you2 ren2 jin4 zhu4 ju1 。 cai4 yuan2 li2 luo4 duan3 ， yao2 jian4 ju2 gao1 xie2 。
- he2 chu3 shen1 chun1 hao3 ， chun1 shen1 lao3 su4 jia1 。 xiao3 lan2 wei2 hui4 cao3 ， gao1 jia4 yin3 teng2 hua1 。
- si4 zi4 xiang1 shu1 yin4 ， san1 cheng2 bi4 hua4 ju1 。 chi2 hui2 ting1 ju4 ji4 ， shuang1 shu4 wan3 yin1 xie2 。
- he2 chu3 shen1 chun1 hao3 ， chun1 shen1 zhong3 shi4 jia1 。 fen1 qi2 shi2 zi4 shui3 ， jie1 shu4 liang3 ban1 hua1 。
- zhi4 bi3 zai1 li2 jin3 ， yi1 ya3 zhuan3 jing3 ju1 。 ke3 lian2 gao1 chu3 wang4 ， qi2 bu4 bu4 ceng2 xie2 。
- he2 chu3 shen1 chun1 hao3 ， chun1 shen1 zhi4 zi3 jia1 。 zheng1 qi2 yi4 gan1 zhu2 ， tou1 zhe2 si4 lin2 hua1 。
- xiao4 ji1 yang2 pi2 gu3 ， xing2 qian1 du2 han4 ju1 。 zhong1 ting2 tan1 ye4 xi4 ， bu4 jue2 yu4 sheng2 xie2 。

## 注释

## 译文

## 赏析
