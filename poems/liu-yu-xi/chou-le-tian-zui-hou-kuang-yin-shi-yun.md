---
id: liu-yu-xi-chou-le-tian-zui-hou-kuang-yin-shi-yun
title: 酬樂天醉後狂吟十韻
titlePinyin: chou2 le4 tian1 zui4 hou4 kuang2 yin2 shi2 yun4
titleSlug: chou-le-tian-zui-hou-kuang-yin-shi-yun
author: 劉禹錫
authorPinyin: liu2 yu3 xi1
authorSlug: liu-yu-xi
dynasty: 唐
dynastyPinyin: tang2
dynastySlug: tang
tags: []
---

## 正文

- 散誕人間樂，逍遙地上仙。
- 詩家登逸品，釋氏悟真筌。
- 制誥留臺閣，歌詞入管弦。
- 處身於木鴈，任世變桑田。
- 吏隱情兼遂，儒玄道兩全。
- 八關齋適罷，三雅興尤偏。
- 文墨中年舊，松筠晚歲堅。
- 魚書曾替代，香火有因緣。
- 欲向醉鄉去，猶爲色界牽。
- 好吹楊柳曲，爲我舞金鈿。

## 拼音

- san4 dan4 ren2 jian4 le4 ， xiao1 yao2 di4 shang4 xian1 。
- shi1 jia1 deng1 yi4 pin3 ， shi4 shi4 wu4 zhen1 quan2 。
- zhi4 gao4 liu2 tai2 ge2 ， ge1 ci2 ru4 guan3 xian2 。
- chu3 shen1 wu1 mu4 yan4 ， ren4 shi4 bian4 sang1 tian2 。
- li4 yin3 qing2 jian1 sui4 ， ru2 xuan2 dao4 liang3 quan2 。
- ba1 guan1 zhai1 shi4 ba4 ， san1 ya3 xing1 you2 pian1 。
- wen2 mo4 zhong1 nian2 jiu4 ， song1 yun2 wan3 sui4 jian1 。
- yu2 shu1 ceng2 ti4 dai4 ， xiang1 huo3 you3 yin1 yuan2 。
- yu4 xiang4 zui4 xiang1 qu4 ， you2 wei2 se4 jie4 qian1 。
- hao3 chui1 yang2 liu3 qu3 ， wei2 wo3 wu3 jin1 dian4 。

## 注释

## 译文

## 赏析
