---
id: liu-yu-xi-he-zhe-xi-li-dai-fu-shuang-ye-dui-yue-ting-xiao-tong-chui-bi-li-ge-yi-ben-yun
title: 和浙西李大夫霜夜對月聽小童吹觱篥歌依本韻
titlePinyin: he2 zhe4 xi1 li3 dai4 fu0 shuang1 ye4 dui4 yue4 ting1 xiao3 tong2 chui1 bi4 li4 ge1 yi1 ben3 yun4
titleSlug: he-zhe-xi-li-dai-fu-shuang-ye-dui-yue-ting-xiao-tong-chui-bi-li-ge-yi-ben-yun
author: 劉禹錫
authorPinyin: liu2 yu3 xi1
authorSlug: liu-yu-xi
dynasty: 唐
dynastyPinyin: tang2
dynastySlug: tang
tags: []
---

## 正文

- 海門雙青暮煙歇，萬頃金波湧明月。
- 侯家小兒能觱篥，對此清光天性發。
- 長江凝練樹無風，瀏慄一聲霄漢中。
- 涵胡畫角怨邊草，蕭瑟清蟬吟野叢。
- 沖融頓挫心使指，雄吼如風轉如水。
- 思婦多情珠淚垂，仙禽欲舞雙翅起。
- 郡人寂聽衣滿霜，江城月斜樓影長。
- 纔驚指下繁韻息，已見樹杪明星光。
- 謝公高齋吟激楚，戀闕心同在羈旅。
- 一奏荆人白雪歌，如聞雒客扶風鄔。
- 吳門水驛按山陰，文字殷勤寄意深。
- 欲識陽陶能絕處，少年榮貴道傷心。

## 拼音

- hai3 men2 shuang1 qing1 mu4 yan1 xie1 ， wan4 qing3 jin1 bo1 yong3 ming2 yue4 。
- hou2 jia1 xiao3 er2 neng2 bi4 li4 ， dui4 ci3 qing1 guang1 tian1 xing4 fa1 。
- chang2 jiang1 ning2 lian4 shu4 wu2 feng1 ， liu2 li4 yi4 sheng1 xiao1 han4 zhong1 。
- han2 hu2 hua4 jiao3 yuan4 bian1 cao3 ， xiao1 se4 qing1 chan2 yin2 ye3 cong2 。
- chong1 rong2 dun4 cuo4 xin1 shi3 zhi3 ， xiong2 hou3 ru2 feng1 zhuan3 ru2 shui3 。
- si1 fu4 duo1 qing2 zhu1 lei4 chui2 ， xian1 qin2 yu4 wu3 shuang1 chi4 qi3 。
- jun4 ren2 ji4 ting1 yi1 man3 shuang1 ， jiang1 cheng2 yue4 xie2 lou2 ying3 chang2 。
- cai2 jing1 zhi3 xia4 fan2 yun4 xi1 ， yi3 jian4 shu4 miao3 ming2 xing1 guang1 。
- xie4 gong1 gao1 zhai1 yin2 ji1 chu3 ， lian4 que4 xin1 tong2 zai4 ji1 lü3 。
- yi2 zou4 jing1 ren2 bai2 xue3 ge1 ， ru2 wen2 luo4 ke4 fu2 feng1 wu1 。
- wu2 men2 shui3 yi4 an4 shan1 yin1 ， wen2 zi4 yin1 qin2 ji4 yi4 shen1 。
- yu4 shi2 yang2 tao2 neng2 jue2 chu3 ， shao4 nian2 rong2 gui4 dao4 shang1 xin1 。

## 注释

## 译文

## 赏析
