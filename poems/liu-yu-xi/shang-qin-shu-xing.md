---
id: liu-yu-xi-shang-qin-shu-xing
title: 傷秦姝行
titlePinyin: shang1 qin2 shu1 xing2
titleSlug: shang-qin-shu-xing
author: 劉禹錫
authorPinyin: liu2 yu3 xi1
authorSlug: liu-yu-xi
dynasty: 唐
dynastyPinyin: tang2
dynastySlug: tang
tags: []
---

## 正文

- 長安二月花滿城，插花女兒彈銀箏。
- 南宮仙郎下朝晚，曲頭駐馬聞新聲。
- 馬蹄逶遲心蕩漾，高樓已遠猶頻望。
- 此時意重千金輕，鳥傳消息紺輪迎。
- 芳筵銀燭一相見，淺笑低鬟初目成。
- 蜀弦錚摐指如玉，皇帝弟子韋家曲。
- 青牛文梓赤金簧，玫瑰寶柱秋鴈行。
- 歛蛾收【袂】凝清光，抽弦緩調怨且長。
- 八鸞鏘鏘渡銀漢，九雛威鳳鳴朝陽。
- 曲終韻盡意不足，餘思悄絕愁空堂。
- 從郎鎮南別城闕，樓船理曲瀟湘月。
- 馮夷蹁躚舞淥波，鮫人出聽停綃梭。
- 北池含煙瑤草短，萬松亭下清風滿。
- 秦聲一曲此時聞，嶺泉嗚咽南雲斷。
- 來自長陵小市東，蕣華零落瘴江風。
- 侍兒掩泣收銀甲，鸚鵡不言愁玉籠。
- 博山爐中香自滅，鏡奩塵暗同心結。
- 從此東山非昔遊，長嗟人與弦俱絕。

## 拼音

- chang2 an1 er4 yue4 hua1 man3 cheng2 ， cha1 hua1 nü3 er2 dan4 yin2 zheng1 。
- nan2 gong1 xian1 lang2 xia4 chao2 wan3 ， qu3 tou2 zhu4 ma3 wen2 xin1 sheng1 。
- ma3 ti2 wei1 chi2 xin1 dang4 yang4 ， gao1 lou2 yi3 yuan3 you2 bin1 wang4 。
- ci3 shi2 yi4 zhong4 qian1 jin1 qing1 ， niao3 chuan2 xiao1 xi0 gan4 lun2 ying2 。
- fang1 yan2 yin2 zhu2 yi4 xiang1 jian4 ， qian3 xiao4 di1 huan2 chu1 mu4 cheng2 。
- shu3 xian2 zheng1 chuang1 zhi3 ru2 yu4 ， huang2 di4 di4 zi3 wei2 jia1 qu3 。
- qing1 niu2 wen2 zi3 chi4 jin1 huang2 ， mei2 gui0 bao3 zhu4 qiu1 yan4 xing2 。
- lian3 e2 shou1 【 mei4 】 ning2 qing1 guang1 ， chou1 xian2 huan3 diao4 yuan4 qie3 chang2 。
- ba1 luan2 qiang1 qiang1 du4 yin2 han4 ， jiu3 chu2 wei1 feng4 ming2 chao2 yang2 。
- qu3 zhong1 yun4 jin4 yi4 bu4 zu2 ， yu2 si1 qiao1 jue2 chou2 kong1 tang2 。
- cong2 lang2 zhen4 nan2 bie2 cheng2 que4 ， lou2 chuan2 li3 qu1 xiao1 xiang1 yue4 。
- feng2 yi2 pian2 xian1 wu3 lu4 bo1 ， jiao1 ren2 chu1 ting1 ting2 xiao1 suo1 。
- bei3 chi2 han2 yan1 yao2 cao3 duan3 ， wan4 song1 ting2 xia4 qing1 feng1 man3 。
- qin2 sheng1 yi4 qu3 ci3 shi2 wen2 ， ling3 quan2 wu1 yan4 nan2 yun2 duan4 。
- lai2 zi4 chang2 ling2 xiao3 shi4 dong1 ， shun4 hua2 ling2 luo4 zhang4 jiang1 feng1 。
- shi4 er2 yan3 qi4 shou1 yin2 jia3 ， ying1 wu3 bu4 yan2 chou2 yu4 long2 。
- bo2 shan1 lu2 zhong1 xiang1 zi4 mie4 ， jing4 lian2 chen2 an4 tong2 xin1 jie2 。
- cong2 ci3 dong1 shan1 fei1 xi1 you2 ， chang2 jie1 ren2 yu3 xian2 ju4 jue2 。

## 注释

## 译文

## 赏析
