---
id: liu-yu-xi-he-dong-shu-zhong-gu-san-diao-ci-zeng-yin-guo-yi
title: 和董庶中古散調詞贈尹果毅
titlePinyin: he2 dong3 shu4 zhong1 gu3 san4 diao4 ci2 zeng4 yin3 guo3 yi4
titleSlug: he-dong-shu-zhong-gu-san-diao-ci-zeng-yin-guo-yi
author: 劉禹錫
authorPinyin: liu2 yu3 xi1
authorSlug: liu-yu-xi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昔聽東武吟，壯年心已悲。
- 如何今濩落，聞君辛苦辭。
- 言有窮巷士，弱齡頗尚奇。
- 讀得玄女符，生當事邊時。
- 借名遊俠窟，結客幽幷兒。
- 往來長楸間，能帶雙鞬馳。
- 崩騰天寶末，塵暗燕南垂。
- 爟火入咸陽，詔徵神武師。
- 是時占軍幕，插羽揚金羈。
- 萬夫列轅門，觀射中戟支。
- 誓當雪國讐，親愛從此辭。
- 中宵倚長劒，起視蚩尤旗。
- 介馬晨蕭蕭，陣雲竟天涯。
- 陰風獵白草，旗槊光參差。
- 勇氣貫中腸，視身忽如遺。
- 生擒白馬將，虜騎不敢追。
- 貴臣上戰功，名姓隨意移。
- 終歲肌骨苦，他人印纍纍。
- 謁者既清宮，諸侯各罷戲。
- 上將賜甲第，門戟不可窺。
- 眥血下沾襟，天高問無期。
- 却尋故鄉路，孤影空相隨。
- 行逢里中舊，撲遬昔所嗤。
- 一言合侯王，腰佩黃金龜。
- 問我何自苦，可憐真數奇。
- 遲回顧徒御，得色懸雙眉。
- 翻然悟世途，撫己昧所宜。
- 田園已蕪沒，流浪江海湄。
- 鷙禽毛翮摧，不見翔雲姿。
- 衰容蔽逸氣，孑孑無人知。
- 寂寞草玄徒，長吟下書帷。
- 爲君發哀韻，若扣瑤林枝。
- 有客識其真，潺湲涕交頤。
- 飲爾一杯酒，陶然足自怡。

## 拼音

- xi1 ting1 dong1 wu3 yin2 ， zhuang4 nian2 xin1 yi3 bei1 。
- ru2 he2 jin1 hu4 luo4 ， wen2 jun1 xin1 ku3 ci2 。
- yan2 you3 qiong2 xiang4 shi4 ， ruo4 ling2 po1 shang4 qi2 。
- du2 de2 xuan2 nü3 fu2 ， sheng1 dang1 shi4 bian1 shi2 。
- jie4 ming2 you2 xia2 ku1 ， jie2 ke4 you1 bing4 er2 。
- wang3 lai2 chang2 qiu1 jian4 ， neng2 dai4 shuang1 jian1 chi2 。
- beng1 teng2 tian1 bao3 mo4 ， chen2 an4 yan1 nan2 chui2 。
- guan4 huo3 ru4 xian2 yang2 ， zhao4 zhi3 shen2 wu3 shi1 。
- shi4 shi2 zhan4 jun1 mu4 ， cha1 yu3 yang2 jin1 ji1 。
- wan4 fu1 lie4 yuan2 men2 ， guan1 she4 zhong4 ji3 zhi1 。
- shi4 dang1 xue3 guo2 chou2 ， qin1 ai4 cong2 ci3 ci2 。
- zhong1 xiao1 yi3 chang2 jian4 ， qi3 shi4 chi1 you2 qi2 。
- jie4 ma3 chen2 xiao1 xiao1 ， zhen4 yun2 jing4 tian1 ya2 。
- yin1 feng1 lie4 bai2 cao3 ， qi2 shuo4 guang1 can1 cha4 。
- yong3 qi4 guan4 zhong1 chang2 ， shi4 shen1 hu1 ru2 yi2 。
- sheng1 qin2 bai2 ma3 jiang1 ， lu3 qi2 bu4 gan3 zhui1 。
- gui4 chen2 shang4 zhan4 gong1 ， ming2 xing4 sui2 yi4 yi2 。
- zhong1 sui4 ji1 gu3 ku3 ， ta1 ren2 yin4 lei2 lei2 。
- ye4 zhe3 ji4 qing1 gong1 ， zhu1 hou2 ge4 ba4 xi4 。
- shang4 jiang1 ci4 jia3 di4 ， men2 ji3 bu4 ke3 kui1 。
- zi4 xue4 xia4 zhan1 jin1 ， tian1 gao1 wen4 wu2 qi1 。
- que4 xun2 gu4 xiang1 lu4 ， gu1 ying3 kong1 xiang4 sui2 。
- xing2 feng2 li3 zhong1 jiu4 ， pu1 su4 xi1 suo3 chi1 。
- yi4 yan2 he2 hou2 wang2 ， yao1 pei4 huang2 jin1 gui1 。
- wen4 wo3 he2 zi4 ku3 ， ke3 lian2 zhen1 shu4 qi2 。
- chi2 hui2 gu4 tu2 yu4 ， de2 se4 xuan2 shuang1 mei2 。
- fan1 ran2 wu4 shi4 tu2 ， fu3 ji3 mei4 suo3 yi2 。
- tian2 yuan2 yi3 wu2 mei2 ， liu2 lang4 jiang1 hai3 mei2 。
- zhi4 qin2 mao2 he2 cui1 ， bu2 jian4 xiang2 yun2 zi1 。
- shuai1 rong2 bi4 yi4 qi4 ， jie2 jie2 wu2 ren2 zhi1 。
- ji4 mo4 cao3 xuan2 tu2 ， chang2 yin2 xia4 shu1 wei2 。
- wei2 jun1 fa1 ai1 yun4 ， ruo4 kou4 yao2 lin2 zhi1 。
- you3 ke4 shi2 qi2 zhen1 ， chan2 yuan2 ti4 jiao1 yi2 。
- yin3 er3 yi4 bei1 jiu3 ， tao2 ran2 zu2 zi4 yi2 。

## 注释

## 译文

## 赏析
