---
id: liu-yu-xi-pei-ji-jiu-shang-shu-jian-shi-chun-gui-cheng-nan-qing-song-wu-bie-shu-ji-wang-zuo-cheng-gao-shi-lang-zhi-shen-ming-tong-zuo
title: 裴祭酒尚書見示春歸城南青松塢別墅寄王左丞高侍郎之什命同作
titlePinyin: pei2 ji4 jiu3 shang4 shu1 jian4 shi4 chun1 gui1 cheng2 nan2 qing1 song1 wu4 bie2 shu4 ji4 wang2 zuo3 cheng2 gao1 shi4 lang2 zhi1 shen2 ming4 tong2 zuo4
titleSlug: pei-ji-jiu-shang-shu-jian-shi-chun-gui-cheng-nan-qing-song-wu-bie-shu-ji-wang-zuo-cheng-gao-shi-lang-zhi-shen-ming-tong-zuo
author: 劉禹錫
authorPinyin: liu2 yu3 xi1
authorSlug: liu-yu-xi
dynasty: 唐
dynastyPinyin: tang2
dynastySlug: tang
tags: []
---

## 正文

- 蚤宦閱人事，晚懷生道機。
- 時從學省出，獨望郊園歸。
- 野彴度春水，山花映巖扉。
- 石頭解金章，林下步綠薇。
- 青松鬱成塢，脩竹盈尺圍。
- 吟風起天籟，蔽日無炎威。
- 危徑盤羊腸，連甍聳翬飛。
- 幽谷響樵斧，澄潭環釣磯。
- 因高見帝城，冠蓋揚光輝。
- 白雲難持寄，清韻投所希。
- 二公如長離，比翼翔太微。
- 含情謝林壑，酬贈駢珠璣。
- 顧予久郎潛，愁寂對芳菲。
- 一聞丘中趣，再撫黃金徽。

## 拼音

- zao3 huan4 yue4 ren2 shi4 ， wan3 huai2 sheng1 dao4 ji1 。
- shi2 cong2 xue2 sheng3 chu1 ， du2 wang4 jiao1 yuan2 gui1 。
- ye3 zhuo2 du4 chun1 shui3 ， shan1 hua1 ying4 yan2 fei1 。
- shi2 tou2 jie3 jin1 zhang1 ， lin2 xia4 bu4 lü4 wei1 。
- qing1 song1 yu4 cheng2 wu4 ， xiu1 zhu2 ying2 chi3 wei2 。
- yin2 feng1 qi3 tian1 lai4 ， bi4 ri4 wu2 yan2 wei1 。
- wei1 jing4 pan2 yang2 chang2 ， lian2 meng2 song3 hui1 fei1 。
- you1 gu3 xiang3 qiao2 fu3 ， cheng2 tan2 huan2 diao4 ji1 。
- yin1 gao1 jian4 di4 cheng2 ， guan1 gai4 yang2 guang1 hui1 。
- bai2 yun2 nan2 chi2 ji4 ， qing1 yun4 tou2 suo3 xi1 。
- er4 gong1 ru2 chang2 li2 ， bi3 yi4 xiang2 tai4 wei1 。
- han2 qing2 xie4 lin2 he4 ， chou2 zeng4 pian2 zhu1 ji1 。
- gu4 yu3 jiu3 lang2 qian2 ， chou2 ji4 dui4 fang1 fei1 。
- yi4 wen2 qiu1 zhong1 qu4 ， zai4 fu3 huang2 jin1 hui1 。

## 注释

## 译文

## 赏析
