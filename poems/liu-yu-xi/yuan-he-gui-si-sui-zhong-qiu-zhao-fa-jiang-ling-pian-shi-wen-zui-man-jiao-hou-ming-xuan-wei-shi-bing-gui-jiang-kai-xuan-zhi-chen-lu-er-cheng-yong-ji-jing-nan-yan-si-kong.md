---
id: liu-yu-xi-yuan-he-gui-si-sui-zhong-qiu-zhao-fa-jiang-ling-pian-shi-wen-zui-man-jiao-hou-ming-xuan-wei-shi-bing-gui-jiang-kai-xuan-zhi-chen-lu-er-cheng-yong-ji-jing-nan-yan-si-kong
title: 元和癸巳歲仲秋詔發江陵偏師問罪蠻徼後命宣慰釋兵歸降凱旋之辰率爾成詠寄荆南嚴司空
titlePinyin: yuan2 he2 gui3 si4 sui4 zhong4 qiu1 zhao4 fa1 jiang1 ling2 pian1 shi1 wen4 zui4 man2 jiao3 hou4 ming4 xuan1 wei4 shi4 bing1 gui1 jiang4 kai3 xuan2 zhi1 chen2 lü4 er3 cheng2 yong3 ji4 jing1 nan2 yan2 si1 kong1
titleSlug: yuan-he-gui-si-sui-zhong-qiu-zhao-fa-jiang-ling-pian-shi-wen-zui-man-jiao-hou-ming-xuan-wei-shi-bing-gui-jiang-kai-xuan-zhi-chen-lu-er-cheng-yong-ji-jing-nan-yan-si-kong
author: 劉禹錫
authorPinyin: liu2 yu3 xi1
authorSlug: liu-yu-xi
dynasty: 唐
dynastyPinyin: tang2
dynastySlug: tang
tags: []
---

## 正文

- 蠻水阻朝宗，兵符下渚宮。
- 前籌得上策，無戰已成功。
- 漢使星飛入，夷心草偃同。
- 歌謠開竹棧，拜舞戢桑弓。
- 就日知冰釋，投人念鳥窮。
- 網羅三面解，章奏九門通。
- 卉服聯操袂，雕題盡鞠躬。
- 降幡秋練白，驛騎晝塵紅。
- 火號休傳警，機橋罷亙空。
- 登山不見虜，振斾自生風。
- 江遠煙波靜，軍回氣色雄。
- 佇看聞喜後，金石賜元戎。

## 拼音

- man2 shui3 zu3 chao2 zong1 ， bing1 fu2 xia4 zhu3 gong1 。
- qian2 chou2 de2 shang4 ce4 ， wu2 zhan4 yi3 cheng2 gong1 。
- han4 shi3 xing1 fei1 ru4 ， yi2 xin1 cao3 yan3 tong2 。
- ge1 yao2 kai1 zhu2 zhan4 ， bai4 wu3 ji2 sang1 gong1 。
- jiu4 ri4 zhi1 bing1 shi4 ， tou2 ren2 nian4 niao3 qiong2 。
- wang3 luo2 san1 mian4 jie3 ， zhang1 zou4 jiu3 men2 tong1 。
- hui4 fu2 lian2 cao1 mei4 ， diao1 ti2 jin4 ju1 gong1 。
- jiang4 fan1 qiu1 lian4 bai2 ， yi4 qi2 zhou4 chen2 hong2 。
- huo3 hao4 xiu1 chuan2 jing3 ， ji1 qiao2 ba4 gen4 kong1 。
- deng1 shan1 bu2 jian4 lu3 ， zhen4 pei4 zi4 sheng1 feng1 。
- jiang1 yuan3 yan1 bo1 jing4 ， jun1 hui2 qi4 se4 xiong2 。
- zhu4 kan4 wen2 xi3 hou4 ， jin1 shi2 ci4 yuan2 rong2 。

## 注释

## 译文

## 赏析
