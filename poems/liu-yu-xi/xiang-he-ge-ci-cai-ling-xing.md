---
id: liu-yu-xi-xiang-he-ge-ci-cai-ling-xing
title: 相和歌辭 采菱行
titlePinyin: xiang1 he2 ge1 ci2   cai3 ling2 xing2
titleSlug: xiang-he-ge-ci-cai-ling-xing
author: 劉禹錫
authorPinyin: liu2 yu3 xi1
authorSlug: liu-yu-xi
dynasty: 唐
dynastyPinyin: tang2
dynastySlug: tang
tags: []
---

## 正文

- 白馬湖平秋日光，紫菱如錦綵鸞翔。
- 盪舟遊女滿中央，采菱不顧馬上郎。
- 爭多逐勝紛相向，時轉蘭橈破輕浪。
- 長鬟弱袂動參差，釵影釧文浮蕩漾。
- 笑語哇咬顧晚暉，蓼花綠岸扣舷歸。
- 歸來共到市橋步，野蔓繫船萍滿衣。
- 家家竹樓臨廣陌，下有連檣多估客。
- 攜觴薦芰夜經過，醉踏大堤相應歌。
- 屈平祠下沅江水，月照寒波白煙起。
- 一曲南音此地聞，長安北望三千里。

## 拼音

- bai2 ma3 hu2 ping2 qiu1 ri4 guang1 ， zi3 ling2 ru2 jin3 cai3 luan2 xiang2 。
- dang4 zhou1 you2 nü3 man3 zhong1 yang1 ， cai3 ling2 bu2 gu4 ma3 shang4 lang2 。
- zheng1 duo1 zhu2 sheng4 fen1 xiang1 xiang4 ， shi2 zhuan3 lan2 rao2 po4 qing1 lang4 。
- chang2 huan2 ruo4 mei4 dong4 can1 cha4 ， chai1 ying3 chuan4 wen2 fu2 dang4 yang4 。
- xiao4 yu3 wa1 yao3 gu4 wan3 hui1 ， liao3 hua1 lü4 an4 kou4 xian2 gui1 。
- gui1 lai2 gong4 dao4 shi4 qiao2 bu4 ， ye3 man4 xi4 chuan2 ping2 man3 yi1 。
- jia1 jia1 zhu2 lou2 lin2 guang3 mo4 ， xia4 you3 lian2 qiang2 duo1 gu1 ke4 。
- xie2 shang1 jian4 ji4 ye4 jing1 guo4 ， zui4 ta4 da4 di1 xiang1 ying1 ge1 。
- qu1 ping2 ci2 xia4 yuan2 jiang1 shui3 ， yue4 zhao4 han2 bo1 bai2 yan1 qi3 。
- yi4 qu3 nan2 yin1 ci3 di4 wen2 ， chang2 an1 bei3 wang4 san1 qian1 li3 。

## 注释

## 译文

## 赏析
