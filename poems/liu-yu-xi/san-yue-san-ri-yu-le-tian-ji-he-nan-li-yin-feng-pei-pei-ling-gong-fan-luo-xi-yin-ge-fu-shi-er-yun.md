---
id: liu-yu-xi-san-yue-san-ri-yu-le-tian-ji-he-nan-li-yin-feng-pei-pei-ling-gong-fan-luo-xi-yin-ge-fu-shi-er-yun
title: 三月三日與樂天及河南李尹奉陪裴令公泛洛禊飲各賦十二韻
titlePinyin: san1 yue4 san1 ri4 yu3 le4 tian1 ji2 he2 nan2 li3 yin3 feng4 pei2 pei2 ling4 gong1 fan4 luo4 xi4 yin3 ge4 fu4 shi2 er4 yun4
titleSlug: san-yue-san-ri-yu-le-tian-ji-he-nan-li-yin-feng-pei-pei-ling-gong-fan-luo-xi-yin-ge-fu-shi-er-yun
author: 劉禹錫
authorPinyin: liu2 yu3 xi1
authorSlug: liu-yu-xi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 洛下今修禊，羣賢勝會稽。
- 盛筵陪玉鉉，通籍盡金閨。
- 波上神仙妓，岸旁桃李蹊。
- 水嬉如鷺振，歌響雜鶯啼。
- 歷覽風光好，沿洄意思迷。
- 櫂歌能儷曲，墨客競分題。
- 翠幄連雲起，香車向道齊。
- 人誇綾步障，馬惜錦障泥。
- 塵暗宮牆外，霞明苑樹西。
- 舟形隨鷁轉，橋影與虹低。
- 川色晴猶遠，烏聲暮欲棲。
- 唯餘踏青伴，待月魏王堤。

## 拼音

- luo4 xia4 jin1 xiu1 xi4 ， qun2 xian2 sheng4 hui4 ji1 。
- sheng4 yan2 pei2 yu4 xuan4 ， tong1 ji2 jin4 jin1 gui1 。
- bo1 shang4 shen2 xian1 ji4 ， an4 pang2 tao2 li3 qi1 。
- shui3 xi1 ru2 lu4 zhen4 ， ge1 xiang3 za2 ying1 ti2 。
- li4 lan3 feng1 guang1 hao3 ， yan2 hui2 yi4 si0 mi2 。
- zhao4 ge1 neng2 li4 qu3 ， mo4 ke4 jing4 fen1 ti2 。
- cui4 wo4 lian2 yun2 qi3 ， xiang1 ju1 xiang4 dao4 qi2 。
- ren2 kua1 ling2 bu4 zhang4 ， ma3 xi1 jin3 zhang4 ni2 。
- chen2 an4 gong1 qiang2 wai4 ， xia2 ming2 yuan4 shu4 xi1 。
- zhou1 xing2 sui2 yi4 zhuan3 ， qiao2 ying3 yu3 hong2 di1 。
- chuan1 se4 qing2 you2 yuan3 ， wu1 sheng1 mu4 yu4 qi1 。
- wei2 yu2 ta4 qing1 ban4 ， dai4 yue4 wei4 wang2 di1 。

## 注释

## 译文

## 赏析
