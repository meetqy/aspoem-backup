---
id: liu-yu-xi-qin-qu-ge-ci-fei-yuan-cao
title: 琴曲歌辭 飛鳶操
titlePinyin: qin2 qu3 ge1 ci2   fei1 yuan1 cao1
titleSlug: qin-qu-ge-ci-fei-yuan-cao
author: 劉禹錫
authorPinyin: liu2 yu3 xi1
authorSlug: liu-yu-xi
dynasty: 唐
dynastyPinyin: tang2
dynastySlug: tang
tags: []
---

## 正文

- 鳶飛杳杳青雲裏，鳶鳴蕭蕭風四起。
- 旗尾飄揚勢漸高，箭頭砉劃聲相似。
- 長空悠悠霽日懸，六翮不動凝飛煙。
- 遊鶤翔鴈出其下，慶雲清景相迴旋。
- 忽聞飢烏一噪聚，瞥下雲中爭腐鼠。
- 騰音礪吻相喧呼，仰天大嚇疑鴛雛。
- 畏人避犬投高處，俛啄無聲猶屢顧。
- 青鳥自愛玉山禾，仙禽徒貴華亭露。
- 樸𣙙危巢向暮時，毰毸飽腹蹲枯枝。
- 遊童挾彈一麾肘，臆碎羽分人不悲。
- 天生衆禽各有類，威鳳文章在仁義。
- 鷹隼儀形螻蟻心，雖能戾天何足貴。

## 拼音

- yuan1 fei1 yao3 yao3 qing1 yun2 li3 ， yuan1 ming2 xiao1 xiao1 feng1 si4 qi3 。
- qi2 wei3 piao1 yang2 shi4 jian4 gao1 ， jian4 tou2 hua1 hua2 sheng1 xiang1 si4 。
- chang2 kong1 you1 you1 ji4 ri4 xuan2 ， liu4 he2 bu2 dong4 ning2 fei1 yan1 。
- you2 kun1 xiang2 yan4 chu1 qi2 xia4 ， qing4 yun2 qing1 jing3 xiang1 hui2 xuan2 。
- hu1 wen2 ji1 wu1 yi2 zao4 ju4 ， pie1 xia4 yun2 zhong1 zheng1 fu3 shu3 。
- teng2 yin1 li4 wen3 xiang1 xuan1 hu1 ， yang3 tian1 da4 he4 yi2 yuan1 chu2 。
- wei4 ren2 bi4 quan3 tou2 gao1 chu3 ， fu3 zhuo2 wu2 sheng1 you2 lü3 gu4 。
- qing1 niao3 zi4 ai4 yu4 shan1 he2 ， xian1 qin2 tu2 gui4 hua2 ting2 lu4 。
- pu3 𣙙 wei1 chao2 xiang4 mu4 shi2 ， pei2 sai1 bao3 fu4 dun1 ku1 zhi1 。
- you2 tong2 xie2 dan4 yi4 hui1 zhou3 ， yi4 sui4 yu3 fen1 ren2 bu4 bei1 。
- tian1 sheng1 zhong4 qin2 ge4 you3 lei4 ， wei1 feng4 wen2 zhang1 zai4 ren2 yi4 。
- ying1 sun3 yi2 xing2 lou2 yi3 xin1 ， sui1 neng2 li4 tian1 he2 zu2 gui4 。

## 注释

## 译文

## 赏析
