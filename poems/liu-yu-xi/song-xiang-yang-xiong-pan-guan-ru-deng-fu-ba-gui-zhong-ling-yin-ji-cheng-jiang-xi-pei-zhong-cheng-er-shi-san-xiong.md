---
id: liu-yu-xi-song-xiang-yang-xiong-pan-guan-ru-deng-fu-ba-gui-zhong-ling-yin-ji-cheng-jiang-xi-pei-zhong-cheng-er-shi-san-xiong
title: 送湘陽熊判官孺登府罷歸鍾陵因寄呈江西裴中丞二十三兄
titlePinyin: song4 xiang1 yang2 xiong2 pan4 guan1 ru2 deng1 fu3 ba4 gui1 zhong1 ling2 yin1 ji4 cheng2 jiang1 xi1 pei2 zhong1 cheng2 er4 shi2 san1 xiong1
titleSlug: song-xiang-yang-xiong-pan-guan-ru-deng-fu-ba-gui-zhong-ling-yin-ji-cheng-jiang-xi-pei-zhong-cheng-er-shi-san-xiong
author: 劉禹錫
authorPinyin: liu2 yu3 xi1
authorSlug: liu-yu-xi
dynasty: 唐
dynastyPinyin: tang2
dynastySlug: tang
tags: []
---

## 正文

- 射策志未就，從事歲云除。
- 篋留馬卿賦，袖有劉弘書。
- 忽見夏木深，悵然憶吾廬。
- 復持州民刺，歸謁專城居。
- 君家誠易知，勝絕傾里閭。
- 人言北郭生，門有卿相輿。
- 鍾陵靄千里，帶郭西江水。
- 朱檻照河宮，旗亭綠雲裏。
- 前年初缺守，慎簡由宸扆。
- 臨軒弄郡章，得人方付此。
- 是時左馮翊，天下第一理。
- 貴臣持牙璋，優詔發青紙。
- 迎風姦吏免，先令疲人喜。
- 何武劾腐儒，陳蕃禮高士。
- 昔升君子堂，腰下綬猶黃。
- 汾陰有寶氣，赤堇多奇鋩。
- 束簡下曲臺，佩鞬來歷陽。
- 綺筵陪一笑，蘭室襲餘芳。
- 風水忽異勢，江湖遂相忘。
- 因君倘借問，爲話老滄浪。

## 拼音

- she4 ce4 zhi4 wei4 jiu4 ， cong2 shi4 sui4 yun2 chu2 。
- qie4 liu2 ma3 qing1 fu4 ， xiu4 you3 liu2 hong2 shu1 。
- hu1 jian4 xia4 mu4 shen1 ， chang4 ran2 yi4 wu2 lu2 。
- fu4 chi2 zhou1 min2 ci4 ， gui1 ye4 zhuan1 cheng2 ju1 。
- jun1 jia1 cheng2 yi4 zhi1 ， sheng4 jue2 qing1 li3 lü2 。
- ren2 yan2 bei3 guo1 sheng1 ， men2 you3 qing1 xiang4 yu2 。
- zhong1 ling2 ai3 qian1 li3 ， dai4 guo1 xi1 jiang1 shui3 。
- zhu1 jian4 zhao4 he2 gong1 ， qi2 ting2 lü4 yun2 li3 。
- qian2 nian2 chu1 que1 shou3 ， shen4 jian3 you2 chen2 yi3 。
- lin2 xuan1 nong4 jun4 zhang1 ， de2 ren2 fang1 fu4 ci3 。
- shi4 shi2 zuo3 feng2 yi4 ， tian1 xia4 di4 yi1 li3 。
- gui4 chen2 chi2 ya2 zhang1 ， you1 zhao4 fa1 qing1 zhi3 。
- ying2 feng1 jian1 li4 mian3 ， xian1 ling4 pi2 ren2 xi3 。
- he2 wu3 he2 fu3 ru2 ， chen2 fan1 li3 gao1 shi4 。
- xi1 sheng1 jun1 zi3 tang2 ， yao1 xia4 shou4 you2 huang2 。
- fen2 yin1 you3 bao3 qi4 ， chi4 jin3 duo1 qi2 mang2 。
- shu4 jian3 xia4 qu3 tai2 ， pei4 jian1 lai2 li4 yang2 。
- qi3 yan2 pei2 yi2 xiao4 ， lan2 shi4 xi2 yu2 fang1 。
- feng1 shui3 hu1 yi4 shi4 ， jiang1 hu2 sui4 xiang1 wang4 。
- yin1 jun1 tang3 jie4 wen4 ， wei2 hua4 lao3 cang1 lang4 。

## 注释

## 译文

## 赏析
