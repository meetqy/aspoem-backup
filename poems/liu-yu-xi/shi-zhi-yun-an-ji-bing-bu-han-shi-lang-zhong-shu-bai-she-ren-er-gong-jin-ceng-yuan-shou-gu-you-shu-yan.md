---
id: liu-yu-xi-shi-zhi-yun-an-ji-bing-bu-han-shi-lang-zhong-shu-bai-she-ren-er-gong-jin-ceng-yuan-shou-gu-you-shu-yan
title: 始至雲安寄兵部韓侍郎中書白舍人二公近曾遠守故有屬焉
titlePinyin: shi3 zhi4 yun2 an1 ji4 bing1 bu4 han2 shi4 lang2 zhong1 shu1 bai2 she4 ren2 er4 gong1 jin4 ceng2 yuan3 shou3 gu4 you3 shu3 yan1
titleSlug: shi-zhi-yun-an-ji-bing-bu-han-shi-lang-zhong-shu-bai-she-ren-er-gong-jin-ceng-yuan-shou-gu-you-shu-yan
author: 劉禹錫
authorPinyin: liu2 yu3 xi1
authorSlug: liu-yu-xi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 天外巴子國，山頭白帝城。
- 波清蜀【柹】盡，雲散楚臺傾。
- 迅瀨下哮吼，兩岸勢爭衡。
- 陰風鬼神過，暴雨蛟龍生。
- 硤斷見孤邑，江流照飛甍。
- 蠻軍擊嚴鼓，笮馬引雙旌。
- 望闕遙拜舞，分庭備將迎。
- 銅符一以合，文墨紛來縈。
- 暮色四山起，愁猿數處聲。
- 重關羣吏散，靜視寒燈明。
- 故人青霞意，飛舞集蓬瀛。
- 昔曾在池籞，應知魚鳥情。

## 拼音

- tian1 wai4 ba1 zi3 guo2 ， shan1 tou2 bai2 di4 cheng2 。
- bo1 qing1 shu3 【 shi4 】 jin4 ， yun2 san4 chu3 tai2 qing1 。
- xun4 lai4 xia4 xiao4 hou3 ， liang3 an4 shi4 zheng1 heng2 。
- yin1 feng1 gui3 shen2 guo4 ， bao4 yu3 jiao1 long2 sheng1 。
- xia2 duan4 jian4 gu1 yi4 ， jiang1 liu2 zhao4 fei1 meng2 。
- man2 jun1 ji1 yan2 gu3 ， ze2 ma3 yin3 shuang1 jing1 。
- wang4 que4 yao2 bai4 wu3 ， fen1 ting2 bei4 jiang1 ying2 。
- tong2 fu2 yi4 yi3 he2 ， wen2 mo4 fen1 lai2 ying2 。
- mu4 se4 si4 shan1 qi3 ， chou2 yuan2 shu4 chu3 sheng1 。
- zhong4 guan1 qun2 li4 san4 ， jing4 shi4 han2 deng1 ming2 。
- gu4 ren2 qing1 xia2 yi4 ， fei1 wu3 ji2 peng2 ying2 。
- xi1 ceng2 zai4 chi2 yu4 ， ying1 zhi1 yu2 niao3 qing2 。

## 注释

## 译文

## 赏析
