---
id: liu-yu-xi-jiu-hua-shan-ge
title: 九華山歌
titlePinyin: jiu3 hua2 shan1 ge1
titleSlug: jiu-hua-shan-ge
author: 劉禹錫
authorPinyin: liu2 yu3 xi1
authorSlug: liu-yu-xi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 奇峰一見驚魂魄，意想洪罏始開闢。
- 疑是九龍夭矯欲攀天，忽逢霹靂一聲化爲石。
- 不然何至今，悠悠億萬年，氣勢不死如騰仚。
- 雲含幽兮月添冷，月凝暉兮江漾影。
- 結根不得要路津，逈秀長在無人境。
- 軒皇封禪登雲亭，大禹會寄臨東溟。
- 乘樏不來廣樂絕，獨與猨鳥愁青熒。
- 君不見敬亭之山黃索漠，兀如斷岸無稜角。
- 宣城謝守一首詩，遂使聲名齊五岳。
- 九華山，九華山。
- 自是造化一尤物，焉能籍甚乎人間。

## 拼音

- qi2 feng1 yi2 jian4 jing1 hun2 po4 ， yi4 xiang3 hong2 lu2 shi3 kai1 pi4 。
- yi2 shi4 jiu3 long2 yao1 jiao3 yu4 pan1 tian1 ， hu1 feng2 pi1 li4 yi4 sheng1 hua4 wei2 shi2 。
- bu4 ran2 he2 zhi4 jin1 ， you1 you1 yi4 wan4 nian2 ， qi4 shi4 bu4 si3 ru2 teng2 xian1 。
- yun2 han2 you1 xi1 yue4 tian1 leng3 ， yue4 ning2 hui1 xi1 jiang1 yang4 ying3 。
- jie2 gen1 bu4 de2 yao4 lu4 jin1 ， jiong3 xiu4 chang2 zai4 wu2 ren2 jing4 。
- xuan1 huang2 feng1 shan4 deng1 yun2 ting2 ， da4 yu3 hui4 ji4 lin2 dong1 ming2 。
- cheng2 lei2 bu4 lai2 guang3 le4 jue2 ， du2 yu3 yuan2 niao3 chou2 qing1 ying2 。
- jun1 bu2 jian4 jing4 ting2 zhi1 shan1 huang2 suo3 mo4 ， wu4 ru2 duan4 an4 wu2 leng2 jiao3 。
- xuan1 cheng2 xie4 shou3 yi4 shou3 shi1 ， sui4 shi3 sheng1 ming2 qi2 wu3 yue4 。
- jiu3 hua2 shan1 ， jiu3 hua2 shan1 。
- zi4 shi4 zao4 hua4 yi4 you2 wu4 ， yan1 neng2 ji2 shen4 hu1 ren2 jian4 。

## 注释

## 译文

## 赏析
