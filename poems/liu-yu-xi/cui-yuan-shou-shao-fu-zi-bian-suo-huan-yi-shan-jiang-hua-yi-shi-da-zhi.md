---
id: liu-yu-xi-cui-yuan-shou-shao-fu-zi-bian-suo-huan-yi-shan-jiang-hua-yi-shi-da-zhi
title: 崔元受少府自貶所還遺山薑花以詩答之
titlePinyin: cui1 yuan2 shou4 shao4 fu3 zi4 bian3 suo3 huan2 yi2 shan1 jiang1 hua1 yi3 shi1 da2 zhi1
titleSlug: cui-yuan-shou-shao-fu-zi-bian-suo-huan-yi-shan-jiang-hua-yi-shi-da-zhi
author: 劉禹錫
authorPinyin: liu2 yu3 xi1
authorSlug: liu-yu-xi
dynasty: 唐
dynastyPinyin: tang2
dynastySlug: tang
tags: []
---

## 正文

- 故人博羅尉，遺我山薑花。
- 採從碧海上，來自謫仙家。
- 雲濤潤孤根，陰火照晨葩。
- 靜搖扶桑日，豔對瀛洲霞。
- 世人愛芳辛，搴擷忘幽遐。
- 傳名入帝里，飛驛辭天涯。
- 王濟本尚味，石崇方鬬奢。
- 雕盤多不識，綺席乃增華。
- 驛馬損筋骨，貴人滋齒牙。
- 顧予藜藿士，持此重咨嗟。

## 拼音

- gu4 ren2 bo2 luo2 wei4 ， yi2 wo3 shan1 jiang1 hua1 。
- cai3 cong2 bi4 hai3 shang4 ， lai2 zi4 zhe2 xian1 jia1 。
- yun2 tao1 run4 gu1 gen1 ， yin1 huo3 zhao4 chen2 pa1 。
- jing4 yao2 fu2 sang1 ri4 ， yan4 dui4 ying2 zhou1 xia2 。
- shi4 ren2 ai4 fang1 xin1 ， qian1 xie2 wang4 you1 xia2 。
- chuan2 ming2 ru4 di4 li3 ， fei1 yi4 ci2 tian1 ya2 。
- wang2 ji4 ben3 shang4 wei4 ， shi2 chong2 fang1 dou4 she1 。
- diao1 pan2 duo1 bu4 shi2 ， qi3 xi2 nai3 zeng1 hua2 。
- yi4 ma3 sun3 jin1 gu3 ， gui4 ren2 zi1 chi3 ya2 。
- gu4 yu3 li2 huo4 shi4 ， chi2 ci3 zhong4 zi1 jie1 。

## 注释

## 译文

## 赏析
