---
id: liu-yu-xi-song-wei-xiu-cai-dao-chong-fu-zhi-ju
title: 送韋秀才道沖赴制舉
titlePinyin: song4 wei2 xiu4 cai0 dao4 chong1 fu4 zhi4 ju3
titleSlug: song-wei-xiu-cai-dao-chong-fu-zhi-ju
author: 劉禹錫
authorPinyin: liu2 yu3 xi1
authorSlug: liu-yu-xi
dynasty: 唐
dynastyPinyin: tang2
dynastySlug: tang
tags: []
---

## 正文

- 驚禽一辭巢，棲息無少安。
- 秋扇一離手，流塵蔽霜紈。
- 故侶不可追，涼風日已寒。
- 遠逢杜陵士，別盡平生歡。
- 逐客無印綬，楚江多芷蘭。
- 因居暇時遊，長鋏不復彈。
- 閱書南軒霽，絙瑟清夜闌。
- 萬境身外寂，一杯腹中寬。
- 伊昔玄宗朝，冬卿冠鴛鸞。
- 肅穆升內殿，從容領儒冠。
- 游夏無措詞，陽秋垂不刊。
- 至今羣玉府，學者空縱觀。
- 世人希德門，揭若攀峰巒。
- 之子尚明訓，鏘如振琅玕。
- 一旦西上書，斑衣拂征鞍。
- 荆臺宿暮雨，漢水浮春瀾。
- 君門起天中，多士如星攢。
- 煙霞覆雙闕，抃舞羅千官。
- 清漏滴銅壺，仙廚下雕槃。
- 熒煌仰金榜，錯落濡飛翰。
- 古來才傑士，所嗟遭時難。
- 一鳴從此始，相望青雲端。

## 拼音

- jing1 qin2 yi4 ci2 chao2 ， qi1 xi1 wu2 shao3 an1 。
- qiu1 shan4 yi4 li2 shou3 ， liu2 chen2 bi4 shuang1 wan2 。
- gu4 lü3 bu4 ke3 zhui1 ， liang2 feng1 ri4 yi3 han2 。
- yuan3 feng2 du4 ling2 shi4 ， bie2 jin4 ping2 sheng1 huan1 。
- zhu2 ke4 wu2 yin4 shou4 ， chu3 jiang1 duo1 zhi3 lan2 。
- yin1 ju1 xia2 shi2 you2 ， chang2 jia2 bu2 fu4 dan4 。
- yue4 shu1 nan2 xuan1 ji4 ， geng1 se4 qing1 ye4 lan2 。
- wan4 jing4 shen1 wai4 ji4 ， yi4 bei1 fu4 zhong1 kuan1 。
- yi1 xi1 xuan2 zong1 chao2 ， dong1 qing1 guan1 yuan1 luan2 。
- su4 mu4 sheng1 nei4 dian4 ， cong2 rong2 ling3 ru2 guan1 。
- you2 xia4 wu2 cuo4 ci2 ， yang2 qiu1 chui2 bu4 kan1 。
- zhi4 jin1 qun2 yu4 fu3 ， xue2 zhe3 kong1 zong4 guan1 。
- shi4 ren2 xi1 de2 men2 ， jie1 ruo4 pan1 feng1 luan2 。
- zhi1 zi3 shang4 ming2 xun4 ， qiang1 ru2 zhen4 lang2 gan1 。
- yi2 dan4 xi1 shang4 shu1 ， ban1 yi1 fu2 zheng1 an1 。
- jing1 tai2 su4 mu4 yu3 ， han4 shui3 fu2 chun1 lan2 。
- jun1 men2 qi3 tian1 zhong1 ， duo1 shi4 ru2 xing1 zan3 。
- yan1 xia2 fu4 shuang1 que4 ， bian4 wu3 luo2 qian1 guan1 。
- qing1 lou4 di1 tong2 hu2 ， xian1 chu2 xia4 diao1 pan2 。
- ying2 huang2 yang3 jin1 bang3 ， cuo4 luo4 ru2 fei1 han4 。
- gu3 lai2 cai2 jie2 shi4 ， suo3 jie1 zao1 shi2 nan2 。
- yi4 ming2 cong2 ci3 shi3 ， xiang1 wang4 qing1 yun2 duan1 。

## 注释

## 译文

## 赏析
