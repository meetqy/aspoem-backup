---
id: liu-yu-xi-feng-he-zhong-shu-cui-she-ren-ba-yue-shi-wu-ri-ye-wan-yue-er-shi-yun
title: 奉和中書崔舍人八月十五日夜翫月二十韻
titlePinyin: feng4 he2 zhong1 shu1 cui1 she4 ren2 ba1 yue4 shi2 wu3 ri4 ye4 wan2 yue4 er4 shi2 yun4
titleSlug: feng-he-zhong-shu-cui-she-ren-ba-yue-shi-wu-ri-ye-wan-yue-er-shi-yun
author: 劉禹錫
authorPinyin: liu2 yu3 xi1
authorSlug: liu-yu-xi
dynasty: 唐
dynastyPinyin: tang2
dynastySlug: tang
tags: []
---

## 正文

- 暮景中秋爽，陰靈既望圓。
- 浮精離碧海，分照接虞淵。
- 迥見孤輪出，高從倚蓋旋。
- 二儀含皎澈，萬象共澄鮮。
- 整御當西陸，舒光麗上玄。
- 從星變風雨，順日助陶甄。
- 遠近同時望，晶熒此夜偏。
- 運行調玉燭，潔白應金天。
- 曲沼疑瑤鏡，通衢若象筵。
- 逢人盡冰雪，遇景即神仙。
- 引素吞銀漢，凝清洗綠煙。
- 臯禽警露下，鄰杵思風前。
- 水是還珠浦，山成種玉田。
- 劒沈三尺影，燈罷九枝然。
- 象外形無迹，寰中影有遷。
- 稍當雲闕正，未映斗城懸。
- 靜對揮宸翰，閑臨襞彩牋。
- 境同牛渚上，宿在鳳池邊。
- 興掩尋安道，詞勝命仲宣。
- 從今紙貴後，不復詠陳篇。

## 拼音

- mu4 jing3 zhong1 qiu1 shuang3 ， yin1 ling2 ji4 wang4 yuan2 。
- fu2 jing1 li2 bi4 hai3 ， fen1 zhao4 jie1 yu2 yuan1 。
- jiong3 jian4 gu1 lun2 chu1 ， gao1 cong2 yi3 gai4 xuan2 。
- er4 yi2 han2 jiao3 che4 ， wan4 xiang4 gong4 cheng2 xian1 。
- zheng3 yu4 dang1 xi1 lu4 ， shu1 guang1 li2 shang4 xuan2 。
- cong2 xing1 bian4 feng1 yu3 ， shun4 ri4 zhu4 tao2 zhen1 。
- yuan3 jin4 tong2 shi2 wang4 ， jing1 ying2 ci3 ye4 pian1 。
- yun4 xing2 diao4 yu4 zhu2 ， jie2 bai2 ying1 jin1 tian1 。
- qu3 zhao3 yi2 yao2 jing4 ， tong1 qu2 ruo4 xiang4 yan2 。
- feng2 ren2 jin4 bing1 xue3 ， yu4 jing3 ji2 shen2 xian1 。
- yin3 su4 tun1 yin2 han4 ， ning2 qing1 xi3 lü4 yan1 。
- gao1 qin2 jing3 lu4 xia4 ， lin2 chu3 si1 feng1 qian2 。
- shui3 shi4 huan2 zhu1 pu3 ， shan1 cheng2 zhong3 yu4 tian2 。
- jian4 shen3 san1 chi3 ying3 ， deng1 ba4 jiu3 zhi1 ran2 。
- xiang4 wai4 xing2 wu2 ji4 ， huan2 zhong1 ying3 you3 qian1 。
- shao1 dang1 yun2 que4 zheng4 ， wei4 ying4 dou4 cheng2 xuan2 。
- jing4 dui4 hui1 chen2 han4 ， xian2 lin2 bi4 cai3 jian1 。
- jing4 tong2 niu2 zhu3 shang4 ， su4 zai4 feng4 chi2 bian1 。
- xing1 yan3 xun2 an1 dao4 ， ci2 sheng4 ming4 zhong4 xuan1 。
- cong2 jin1 zhi3 gui4 hou4 ， bu2 fu4 yong3 chen2 pian1 。

## 注释

## 译文

## 赏析
