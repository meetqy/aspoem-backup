---
id: liu-yu-xi-xi-shan-lan-ruo-shi-cha-ge
title: 西山蘭若試茶歌
titlePinyin: xi1 shan1 lan2 ruo4 shi4 cha2 ge1
titleSlug: xi-shan-lan-ruo-shi-cha-ge
author: 劉禹錫
authorPinyin: liu2 yu3 xi1
authorSlug: liu-yu-xi
dynasty: 唐
dynastyPinyin: tang2
dynastySlug: tang
tags: []
---

## 正文

- 山僧後檐茶數叢，春來映竹抽新茸。
- 宛然爲客振衣起，自傍芳叢摘鷹觜。
- 斯須炒成滿室香，便酌砌下金沙水。
- 驟雨松聲入鼎來，白雲滿盌花俳徊。
- 悠揚噴鼻宿酲散，清峭徹骨煩襟開。
- 陽崖陰嶺各殊氣，未若竹下莓苔地。
- 炎帝雖嘗未解煎，桐君有籙那知味。
- 新芽連拳半未舒，自摘至煎俄頃餘。
- 木蘭霑露香微似，瑤草臨波色不如。
- 僧言靈味宜幽寂，采采翹英爲嘉客。
- 不辭緘封寄郡齋，甎井銅爐損標格。
- 何況蒙山顧渚春，白泥赤印走風塵。
- 欲知花乳清泠味，須是眠雲跂石人。

## 拼音

- shan1 seng1 hou4 yan2 cha2 shu4 cong2 ， chun1 lai2 ying4 zhu2 chou1 xin1 rong2 。
- wan3 ran2 wei2 ke4 zhen4 yi1 qi3 ， zi4 bang4 fang1 cong2 zhai1 ying1 zi1 。
- si1 xu1 chao3 cheng2 man3 shi4 xiang1 ， bian4 zhuo2 qi4 xia4 jin1 sha1 shui3 。
- zhou4 yu3 song1 sheng1 ru4 ding3 lai2 ， bai2 yun2 man3 wan3 hua1 pai2 huai2 。
- you1 yang2 pen1 bi2 su4 cheng2 san4 ， qing1 qiao4 che4 gu3 fan2 jin1 kai1 。
- yang2 ya2 yin1 ling3 ge4 shu1 qi4 ， wei4 ruo4 zhu2 xia4 mei2 tai2 di4 。
- yan2 di4 sui1 chang2 wei4 jie3 jian1 ， tong2 jun1 you3 lu4 na4 zhi1 wei4 。
- xin1 ya2 lian2 quan2 ban4 wei4 shu1 ， zi4 zhai1 zhi4 jian1 e2 qing3 yu2 。
- mu4 lan2 zhan1 lu4 xiang1 wei1 si4 ， yao2 cao3 lin2 bo1 se4 bu4 ru2 。
- seng1 yan2 ling2 wei4 yi2 you1 ji4 ， cai3 cai3 qiao2 ying1 wei2 jia1 ke4 。
- bu4 ci2 jian1 feng1 ji4 jun4 zhai1 ， zhuan1 jing3 tong2 lu2 sun3 biao1 ge2 。
- he2 kuang4 meng2 shan1 gu4 zhu3 chun1 ， bai2 ni2 chi4 yin4 zou3 feng1 chen2 。
- yu4 zhi1 hua1 ru3 qing1 ling2 wei4 ， xu1 shi4 mian2 yun2 qi2 shi2 ren2 。

## 注释

## 译文

## 赏析
