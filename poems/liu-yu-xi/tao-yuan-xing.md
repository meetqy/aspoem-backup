---
id: liu-yu-xi-tao-yuan-xing
title: 桃源行
titlePinyin: tao2 yuan2 xing2
titleSlug: tao-yuan-xing
author: 劉禹錫
authorPinyin: liu2 yu3 xi1
authorSlug: liu-yu-xi
dynasty: 唐
dynastyPinyin: tang2
dynastySlug: tang
tags: []
---

## 正文

- 漁舟何招招，浮在武陵水。
- 拖綸擲餌信流去，誤入桃源行數里。
- 清源尋盡花綿綿，踏花覓徑至洞前。
- 洞門蒼黑煙霧生，暗行數步逢虛明。
- 俗人毛骨驚仙子，爭來致詞何至此。
- 須臾皆破冰雪顏，笑言委曲問人間。
- 因嗟隱身來種玉，不知人世如風燭。
- 筵羞石髓勸客餐，燈爇松脂留客宿。
- 雞聲犬聲遙相聞，曉色葱蘢開五雲。
- 漁人振衣起出戶，滿庭無路花紛紛。
- 翻然恐失鄉懸處，一息不肯桃源住。
- 桃花滿溪水似鏡，塵心如垢洗不去。
- 仙家一出尋無踪，至今流水山重重。

## 拼音

- yu2 zhou1 he2 zhao1 zhao1 ， fu2 zai4 wu3 ling2 shui3 。
- tuo1 lun2 zhi4 er3 xin4 liu2 qu4 ， wu4 ru4 tao2 yuan2 xing2 shu4 li3 。
- qing1 yuan2 xun2 jin4 hua1 mian2 mian2 ， ta4 hua1 mi4 jing4 zhi4 dong4 qian2 。
- dong4 men2 cang1 hei1 yan1 wu4 sheng1 ， an4 xing2 shu4 bu4 feng2 xu1 ming2 。
- su2 ren2 mao2 gu3 jing1 xian1 zi3 ， zheng1 lai2 zhi4 ci2 he2 zhi4 ci3 。
- xu1 yu2 jie1 po4 bing1 xue3 yan2 ， xiao4 yan2 wei3 qu1 wen4 ren2 jian4 。
- yin1 jie1 yin3 shen1 lai2 zhong3 yu4 ， bu4 zhi1 ren2 shi4 ru2 feng1 zhu2 。
- yan2 xiu1 shi2 sui3 quan4 ke4 can1 ， deng1 ruo4 song1 zhi1 liu2 ke4 su4 。
- ji1 sheng1 quan3 sheng1 yao2 xiang1 wen2 ， xiao3 se4 cong1 long2 kai1 wu3 yun2 。
- yu2 ren2 zhen4 yi1 qi3 chu1 hu4 ， man3 ting2 wu2 lu4 hua1 fen1 fen1 。
- fan1 ran2 kong3 shi1 xiang1 xuan2 chu3 ， yi4 xi1 bu4 ken3 tao2 yuan2 zhu4 。
- tao2 hua1 man3 xi1 shui3 si4 jing4 ， chen2 xin1 ru2 gou4 xi3 bu2 qu4 。
- xian1 jia1 yi4 chu1 xun2 wu2 zong1 ， zhi4 jin1 liu2 shui3 shan1 chong2 chong2 。

## 注释

## 译文

## 赏析
