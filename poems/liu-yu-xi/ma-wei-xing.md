---
id: liu-yu-xi-ma-wei-xing
title: 馬嵬行
titlePinyin: ma3 wei2 xing2
titleSlug: ma-wei-xing
author: 劉禹錫
authorPinyin: liu2 yu3 xi1
authorSlug: liu-yu-xi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 綠野扶風道，黃塵馬嵬驛。
- 路邊楊貴人，墳高三四尺。
- 乃問里中兒，皆言幸蜀時。
- 軍家誅戚族，天子捨妖姬。
- 羣吏伏門屏，貴人牽帝衣。
- 低回轉美目，風日爲無暉。
- 貴人飲金屑，倏忽舜英暮。
- 平生服杏丹，顏色真如故。
- 屬車塵已遠，里巷來窺覰。
- 共愛宿妝妍，君王畫眉處。
- 履綦無復有，履組光未滅。
- 不見巖畔人，空見凌波襪。
- 郵童愛踪跡，私手解鞶結。
- 傳看千萬眼，縷絕香不歇。
- 指環照骨明，首飾敵連城。
- 將入咸陽市，猶得賈胡驚。

## 拼音

- lü4 ye3 fu2 feng1 dao4 ， huang2 chen2 ma3 wei2 yi4 。
- lu4 bian1 yang2 gui4 ren2 ， fen2 gao1 san1 si4 chi3 。
- nai3 wen4 li3 zhong1 er2 ， jie1 yan2 xing4 shu3 shi2 。
- jun1 jia1 zhu1 qi1 zu2 ， tian1 zi3 she3 yao1 ji1 。
- qun2 li4 fu2 men2 ping2 ， gui4 ren2 qian1 di4 yi1 。
- di1 hui2 zhuan3 mei3 mu4 ， feng1 ri4 wei2 wu2 hui1 。
- gui4 ren2 yin3 jin1 xie4 ， shu1 hu1 shun4 ying1 mu4 。
- ping2 sheng1 fu2 xing4 dan1 ， yan2 se4 zhen1 ru2 gu4 。
- shu3 ju1 chen2 yi3 yuan3 ， li3 xiang4 lai2 kui1 qu4 。
- gong4 ai4 su4 zhuang1 yan2 ， jun1 wang2 hua4 mei2 chu3 。
- lü3 qi2 wu2 fu4 you3 ， lü3 zu3 guang1 wei4 mie4 。
- bu2 jian4 yan2 pan4 ren2 ， kong1 jian4 ling2 bo1 wa4 。
- you2 tong2 ai4 zong1 ji4 ， si1 shou3 jie3 pan2 jie2 。
- chuan2 kan4 qian1 wan4 yan3 ， lü3 jue2 xiang1 bu4 xie1 。
- zhi3 huan2 zhao4 gu3 ming2 ， shou3 shi4 di2 lian2 cheng2 。
- jiang1 ru4 xian2 yang2 shi4 ， you2 de2 jia3 hu2 jing1 。

## 注释

## 译文

## 赏析
