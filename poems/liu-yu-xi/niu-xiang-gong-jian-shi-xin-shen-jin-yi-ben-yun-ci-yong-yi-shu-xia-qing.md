---
id: liu-yu-xi-niu-xiang-gong-jian-shi-xin-shen-jin-yi-ben-yun-ci-yong-yi-shu-xia-qing
title: 牛相公見示新什謹依本韻次用以抒下情
titlePinyin: niu2 xiang4 gong0 jian4 shi4 xin1 shen2 jin3 yi1 ben3 yun4 ci4 yong4 yi3 shu1 xia4 qing2
titleSlug: niu-xiang-gong-jian-shi-xin-shen-jin-yi-ben-yun-ci-yong-yi-shu-xia-qing
author: 劉禹錫
authorPinyin: liu2 yu3 xi1
authorSlug: liu-yu-xi
dynasty: 唐
dynastyPinyin: tang2
dynastySlug: tang
tags: []
---

## 正文

- 劇韻新篇至，因難始見能。
- 雨天龍變化，晴日鳳騫騰。
- 遊海驚何極，聞韶素不曾。
- 愜心時拊髀，擊節日麾肱。
- 符彩添隃墨，波瀾起剡藤。
- 揀金光熠熠，累璧勢層層。
- 珠媚多藏賈，花撩欲定僧。
- 封來真寶物，寄與媿交朋。
- 已老無時疾，長貧望歲登。
- 雀羅秋寂寂，蟲翅曉薨薨。
- 羸驥方辭絆，虛舟已絕絙。
- 榮華甘死別，健羨亦生憎。
- 玉柱琤瑽韻，金觥雹凸棱。
- 何時良宴會，促膝對華燈。

## 拼音

- ju4 yun4 xin1 pian1 zhi4 ， yin1 nan2 shi3 jian4 neng2 。
- yu3 tian1 long2 bian4 hua4 ， qing2 ri4 feng4 qian1 teng2 。
- you2 hai3 jing1 he2 ji2 ， wen2 shao2 su4 bu4 ceng2 。
- qie4 xin1 shi2 fu3 bi4 ， ji1 jie2 ri4 hui1 gong1 。
- fu2 cai3 tian1 yu2 mo4 ， bo1 lan2 qi3 yan3 teng2 。
- jian3 jin1 guang1 yi4 yi4 ， lei4 bi4 shi4 ceng2 ceng2 。
- zhu1 mei4 duo1 cang2 jia3 ， hua1 liao2 yu4 ding4 seng1 。
- feng1 lai2 zhen1 bao3 wu4 ， ji4 yu3 kui4 jiao1 peng2 。
- yi3 lao3 wu2 shi2 ji2 ， chang2 pin2 wang4 sui4 deng1 。
- que4 luo2 qiu1 ji4 ji4 ， chong2 chi4 xiao3 hong1 hong1 。
- lei2 ji4 fang1 ci2 ban4 ， xu1 zhou1 yi3 jue2 geng1 。
- rong2 hua2 gan1 si3 bie2 ， jian4 xian4 yi4 sheng1 zeng1 。
- yu4 zhu4 cheng1 cong1 yun4 ， jin1 gong1 bao2 tu1 leng2 。
- he2 shi2 liang2 yan4 hui4 ， cu4 xi1 dui4 hua2 deng1 。

## 注释

## 译文

## 赏析
