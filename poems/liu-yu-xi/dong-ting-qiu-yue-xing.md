---
id: liu-yu-xi-dong-ting-qiu-yue-xing
title: 洞庭秋月行
titlePinyin: dong4 ting2 qiu1 yue4 xing2
titleSlug: dong-ting-qiu-yue-xing
author: 劉禹錫
authorPinyin: liu2 yu3 xi1
authorSlug: liu-yu-xi
dynasty: 唐
dynastyPinyin: tang2
dynastySlug: tang
tags: []
---

## 正文

- 洞庭秋月生湖心，層波萬頃如鎔金。
- 孤輪徐轉光不定，遊氣濛濛隔寒鏡。
- 是時白露三秋中，湖平月上天地空。
- 岳陽樓頭暮角絕，蕩漾已過君山東。
- 山城蒼蒼夜寂寂，水月逶迤繞城白。
- 蕩槳巴童歌竹枝，連檣估客吹羗笛。
- 勢高夜久陰力全，金氣肅肅開星躔。
- 浮雲野馬歸四裔，遙望星斗當中天。
- 天雞相呼曙霞出，歛影含光讓朝日。
- 日出喧喧人不閑，夜來清景非人間。

## 拼音

- dong4 ting2 qiu1 yue4 sheng1 hu2 xin1 ， ceng2 bo1 wan4 qing3 ru2 rong2 jin1 。
- gu1 lun2 xu2 zhuan3 guang1 bu2 ding4 ， you2 qi4 meng2 meng2 ge2 han2 jing4 。
- shi4 shi2 bai2 lu4 san1 qiu1 zhong1 ， hu2 ping2 yue4 shang4 tian1 di4 kong1 。
- yue4 yang2 lou2 tou2 mu4 jiao3 jue2 ， dang4 yang4 yi3 guo4 jun1 shan1 dong1 。
- shan1 cheng2 cang1 cang1 ye4 ji4 ji4 ， shui3 yue4 wei1 yi2 rao4 cheng2 bai2 。
- dang4 jiang3 ba1 tong2 ge1 zhu2 zhi1 ， lian2 qiang2 gu1 ke4 chui1 qiang1 di2 。
- shi4 gao1 ye4 jiu3 yin1 li4 quan2 ， jin1 qi4 su4 su4 kai1 xing1 chan2 。
- fu2 yun2 ye3 ma3 gui1 si4 yi4 ， yao2 wang4 xing1 dou3 dang1 zhong1 tian1 。
- tian1 ji1 xiang1 hu1 shu3 xia2 chu1 ， lian3 ying3 han2 guang1 rang4 zhao1 ri4 。
- ri4 chu1 xuan1 xuan1 ren2 bu4 xian2 ， ye4 lai2 qing1 jing3 fei1 ren2 jian4 。

## 注释

## 译文

## 赏析
