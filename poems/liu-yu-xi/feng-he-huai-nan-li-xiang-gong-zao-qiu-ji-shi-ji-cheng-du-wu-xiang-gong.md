---
id: liu-yu-xi-feng-he-huai-nan-li-xiang-gong-zao-qiu-ji-shi-ji-cheng-du-wu-xiang-gong
title: 奉和淮南李相公早秋即事寄成都武相公
titlePinyin: feng4 he2 huai2 nan2 li3 xiang4 gong0 zao3 qiu1 ji2 shi4 ji4 cheng2 du1 wu3 xiang4 gong0
titleSlug: feng-he-huai-nan-li-xiang-gong-zao-qiu-ji-shi-ji-cheng-du-wu-xiang-gong
author: 劉禹錫
authorPinyin: liu2 yu3 xi1
authorSlug: liu-yu-xi
dynasty: 唐
dynastyPinyin: tang2
dynastySlug: tang
tags: []
---

## 正文

- 八柱共承天，東西別隱然。
- 遠夷爭慕化，真相故臨邊。
- 竝進夔龍位，仍齊龜鶴年。
- 同心舟已濟，造膝璧常聯。
- 對領專征寄，遙持造物權。
- 斗牛添氣色，井絡靜氛煙。
- 獻可通三略，分甘出萬錢。
- 漢南趨節制，趙北賜山川。
- 玉帳觀渝舞，虹旌獵楚田。
- 步嫌雙綬重，夢入九城偏。
- 秋雨離情動，新詩樂府傳。
- 聆音還竊抃，不覺撫么弦。

## 拼音

- ba1 zhu4 gong4 cheng2 tian1 ， dong1 xi1 bie2 yin3 ran2 。
- yuan3 yi2 zheng1 mu4 hua4 ， zhen1 xiang4 gu4 lin2 bian1 。
- bing4 jin4 kui2 long2 wei4 ， reng2 qi2 gui1 he4 nian2 。
- tong2 xin1 zhou1 yi3 ji4 ， zao4 xi1 bi4 chang2 lian2 。
- dui4 ling3 zhuan1 zheng1 ji4 ， yao2 chi2 zao4 wu4 quan2 。
- dou4 niu2 tian1 qi4 se4 ， jing3 luo4 jing4 fen1 yan1 。
- xian4 ke3 tong1 san1 lüe4 ， fen1 gan1 chu1 wan4 qian2 。
- han4 nan2 qu1 jie2 zhi4 ， zhao4 bei3 ci4 shan1 chuan1 。
- yu4 zhang4 guan1 yu2 wu3 ， hong2 jing1 lie4 chu3 tian2 。
- bu4 xian2 shuang1 shou4 zhong4 ， meng4 ru4 jiu3 cheng2 pian1 。
- qiu1 yu3 li2 qing2 dong4 ， xin1 shi1 le4 fu3 chuan2 。
- ling2 yin1 huan2 qie4 bian4 ， bu4 jue2 fu3 me0 xian2 。

## 注释

## 译文

## 赏析
