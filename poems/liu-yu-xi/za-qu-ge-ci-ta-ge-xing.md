---
id: liu-yu-xi-za-qu-ge-ci-ta-ge-xing
title: 雜曲歌辭：踏歌行
titlePinyin: za2 qu3 ge1 ci2 ： ta4 ge1 xing2
titleSlug: za-qu-ge-ci-ta-ge-xing
author: 劉禹錫
authorPinyin: liu2 yu3 xi1
authorSlug: liu-yu-xi
dynasty: 唐
dynastyPinyin: tang2
dynastySlug: tang
tags: []
---

## 正文

- 春江月出大堤平，堤上女郎連袂行。
- 唱盡新詞看不見，紅霞影樹鷓鴣鳴。
- 桃蹊柳陌好經過，燈下妝成月下歌。
- 為是襄王故宮地，至今猶自細腰多。
- 新詞宛轉遞相傳，振袖傾鬟風露前。
- 月落烏啼雲雨散，游童陌上拾花鈿。
- 日暮江頭聞竹枝，南人行樂北人悲。
- 自從雪裏唱新曲，直至三春花盡時。

## 拼音

- chun1 jiang1 yue4 chu1 da4 di1 ping2 ， di1 shang4 nü3 lang2 lian2 mei4 xing2 。
- chang4 jin4 xin1 ci2 kan4 bu2 jian4 ， hong2 xia2 ying3 shu4 zhe4 gu1 ming2 。
- tao2 qi1 liu3 mo4 hao3 jing1 guo4 ， deng1 xia4 zhuang1 cheng2 yue4 xia4 ge1 。
- wei2 shi4 xiang1 wang2 gu4 gong1 di4 ， zhi4 jin1 you2 zi4 xi4 yao1 duo1 。
- xin1 ci2 wan3 zhuan3 di4 xiang1 chuan2 ， zhen4 xiu4 qing1 huan2 feng1 lu4 qian2 。
- yue4 luo4 wu1 ti2 yun2 yu3 san4 ， you2 tong2 mo4 shang4 shi2 hua1 dian4 。
- ri4 mu4 jiang1 tou2 wen2 zhu2 zhi1 ， nan2 ren2 hang2 le4 bei3 ren2 bei1 。
- zi4 cong2 xue3 li3 chang4 xin1 qu3 ， zhi2 zhi4 san1 chun1 hua1 jin4 shi2 。

## 注释

## 译文

## 赏析
