---
id: liu-yu-xi-he-niu-xiang-gong-xi-zui-ge-jian-ji
title: 和牛相公溪醉歌見寄
titlePinyin: he2 niu2 xiang4 gong0 xi1 zui4 ge1 jian4 ji4
titleSlug: he-niu-xiang-gong-xi-zui-ge-jian-ji
author: 劉禹錫
authorPinyin: liu2 yu3 xi1
authorSlug: liu-yu-xi
dynasty: 唐
dynastyPinyin: tang2
dynastySlug: tang
tags: []
---

## 正文

- 脫屣將相守沖謙，唯於山水獨不廉。
- 枕伊背洛得勝地，鳴臯少室來軒簷。
- 相形面勢默指畫，言下變化隨顧瞻。
- 清池曲榭人所致，野趣幽芳天與添。
- 有時轉入潭島間，珍木如幄藤爲簾。
- 忽然便有江湖思，沙礫平淺草纖纖。
- 怪石釣出太湖底，珠樹移自天台尖。
- 崇蘭迎風綠泛豔，坼蓮含露紅𧞋襜。
- 脩廊架空遠岫入，弱柳覆檻流波霑。
- 渚蒲抽芽劒脊動，岸荻迸笋錐頭銛。
- 攜觴命侶極永日，此會雖數心無厭。
- 人皆置莊身不到，富貴難與逍遙兼。
- 唯公出處得自在，決就放曠辭炎炎。
- 座賓盡歡恣談謔，媿我掉頭還奮髯。
- 能令商於多病客，亦覺自適非沈潛。

## 拼音

- tuo1 xi3 jiang1 xiang1 shou3 chong1 qian1 ， wei2 wu1 shan1 shui3 du2 bu4 lian2 。
- zhen3 yi1 bei4 luo4 de2 sheng4 di4 ， ming2 gao1 shao3 shi4 lai2 xuan1 yan2 。
- xiang1 xing2 mian4 shi4 mo4 zhi3 hua4 ， yan2 xia4 bian4 hua4 sui2 gu4 zhan1 。
- qing1 chi2 qu3 xie4 ren2 suo3 zhi4 ， ye3 qu4 you1 fang1 tian1 yu3 tian1 。
- you3 shi2 zhuan3 ru4 tan2 dao3 jian4 ， zhen1 mu4 ru2 wo4 teng2 wei2 lian2 。
- hu1 ran2 bian4 you3 jiang1 hu2 si1 ， sha1 li4 ping2 qian3 cao3 xian1 xian1 。
- guai4 shi2 diao4 chu1 tai4 hu2 di3 ， zhu1 shu4 yi2 zi4 tian1 tai2 jian1 。
- chong2 lan2 ying2 feng1 lü4 fan4 yan4 ， che4 lian2 han2 lu4 hong2 𧞋 chan1 。
- xiu1 lang2 jia4 kong1 yuan3 xiu4 ru4 ， ruo4 liu3 fu4 jian4 liu2 bo1 zhan1 。
- zhu3 pu2 chou1 ya2 jian4 ji3 dong4 ， an4 di2 beng4 sun3 zhui1 tou2 xian1 。
- xie2 shang1 ming4 lü3 ji2 yong3 ri4 ， ci3 hui4 sui1 shu4 xin1 wu2 yan4 。
- ren2 jie1 zhi4 zhuang1 shen1 bu2 dao4 ， fu4 gui4 nan2 yu3 xiao1 yao2 jian1 。
- wei2 gong1 chu1 chu3 de2 zi4 zai4 ， jue2 jiu4 fang4 kuang4 ci2 yan2 yan2 。
- zuo4 bin1 jin4 huan1 zi4 tan2 xue4 ， kui4 wo3 diao4 tou2 huan2 fen4 ran2 。
- neng2 ling4 shang1 wu1 duo1 bing4 ke4 ， yi4 jue2 zi4 shi4 fei1 shen3 qian2 。

## 注释

## 译文

## 赏析
