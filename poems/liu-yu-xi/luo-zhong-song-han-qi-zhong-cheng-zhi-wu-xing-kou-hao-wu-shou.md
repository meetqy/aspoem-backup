---
id: liu-yu-xi-luo-zhong-song-han-qi-zhong-cheng-zhi-wu-xing-kou-hao-wu-shou
title: 洛中送韓七中丞之吳興口號五首
titlePinyin: luo4 zhong1 song4 han2 qi1 zhong1 cheng2 zhi1 wu2 xing1 kou3 hao4 wu3 shou3
titleSlug: luo-zhong-song-han-qi-zhong-cheng-zhi-wu-xing-kou-hao-wu-shou
author: 劉禹錫
authorPinyin: liu2 yu3 xi1
authorSlug: liu-yu-xi
dynasty: 唐
dynastyPinyin: tang2
dynastySlug: tang
tags: []
---

## 正文

- 昔年意氣結群英，幾度朝回一字行。
- 海北江南零落盡，兩人相見洛陽城。
- 自從雲散各東西，每日歡娛卻慘淒。
- 離別苦多相見少，一生心事在書題。
- 今朝無意訴離杯，何況清弦急管催。
- 本欲醉中輕遠別，不知翻引酒悲來。
- 駱駝橋上蘋風急，鸚鵡杯中箬下春。
- 水碧山青知好處，開顏一笑向何人。
- 溪中士女出笆籬，溪上鴛鴦避畫旗。
- 何處人間似仙境，春山攜妓採茶時。

## 拼音

- xi1 nian2 yi4 qi4 jie2 qun2 ying1 ， ji1 du4 chao2 hui2 yi2 zi4 xing2 。
- hai3 bei3 jiang1 nan2 ling2 luo4 jin4 ， liang3 ren2 xiang1 jian4 luo4 yang2 cheng2 。
- zi4 cong2 yun2 san4 ge4 dong1 xi1 ， mei3 ri4 huan1 yu2 que4 can3 qi1 。
- li2 bie2 ku3 duo1 xiang4 jian4 shao3 ， yi4 sheng1 xin1 shi4 zai4 shu1 ti2 。
- jin1 zhao1 wu2 yi4 su4 li2 bei1 ， he2 kuang4 qing1 xian2 ji2 guan3 cui1 。
- ben3 yu4 zui4 zhong1 qing1 yuan3 bie2 ， bu4 zhi1 fan1 yin3 jiu3 bei1 lai2 。
- luo4 tuo2 qiao2 shang4 pin2 feng1 ji2 ， ying1 wu3 bei1 zhong1 ruo4 xia4 chun1 。
- shui3 bi4 shan1 qing1 zhi1 hao3 chu3 ， kai1 yan2 yi2 xiao4 xiang4 he2 ren2 。
- xi1 zhong1 shi4 nü3 chu1 ba1 li2 ， xi1 shang4 yuan1 yang1 bi4 hua4 qi2 。
- he2 chu3 ren2 jian4 si4 xian1 jing4 ， chun1 shan1 xie2 ji4 cai3 cha2 shi2 。

## 注释

## 译文

## 赏析
