---
id: liu-yu-xi-song-li-ce-xiu-cai-huan-hu-nan-yin-ji-mu-zhong-qin-gu-jian-jian-heng-zhou-lu-ba-lang-zhong
title: 送李策秀才還湖南因寄幕中親故兼簡衡州呂八郎中
titlePinyin: song4 li3 ce4 xiu4 cai0 huan2 hu2 nan2 yin1 ji4 mu4 zhong1 qin1 gu4 jian1 jian3 heng2 zhou1 lü3 ba1 lang2 zhong1
titleSlug: song-li-ce-xiu-cai-huan-hu-nan-yin-ji-mu-zhong-qin-gu-jian-jian-heng-zhou-lu-ba-lang-zhong
author: 劉禹錫
authorPinyin: liu2 yu3 xi1
authorSlug: liu-yu-xi
dynasty: 唐
dynastyPinyin: tang2
dynastySlug: tang
tags: []
---

## 正文

- 深春風日淨，晝長幽鳥鳴。
- 僕夫前致詞，門有白面生。
- 攝衣相問訊，解帶坐南榮。
- 端志見眉睫，苦言發精誠。
- 因出懷中文，調孤詞亦清。
- 悄如促柱弦，掩抑多不平。
- 乃言本蜀士，世降岷山靈。
- 前人秉藝文，高視來上京。
- 曳綬司徒府，所從信國楨。
- 析薪委寶林，善響繼家聲。
- 何處翳附郭，幾人思郈成。
- 雲天望喬木，風水悲流萍。
- 前與計吏西，始列貢士名。
- 森然就筆札，從試春官卿。
- 帝城岐路多，萬足伺晨星。
- 茫茫風塵中，工拙同有營。
- 寒女勞夜織，山苗榮寸莖。
- 侯門方擊鐘，衣褐誰將迎。
- 弱羽果摧頹，壯心鬱怦怦。
- 諒無蟠木容，聊復蓬累行。
- 昨日訊靈龜，繇言利艱貞。
- 當求捨拔中，必在審已明。
- 誓將息薄遊，焦思窮筆精。
- 蒔蘭在幽渚，安得揚芬馨。
- 曰余摧落者，散質負華纓。
- 一聆苦辛詞，再動伊鬱情。
- 身棄言不動，愛才心尚驚。
- 恨無羊角風，使爾化北溟。
- 論罷情益親，涉旬忘歸程。
- 日攜邑中客，閑眺江上城。
- 晝憩命金罍，宵談轉璿衡。
- 薰風香麈尾，月露濡桃笙。
- 忽被戒羸驂，薄言事南征。
- 火雲蔚千里，旅思浩已盈。
- 湘江含碧虛，衡嶺浮翠晶。
- 豈伊山水異，適與人事幷。
- 油幕侶昆丘，粲然疊瑤瓊。
- 庾樓見清月，孔坐多綠醽。
- 復有衡山守，本自雲龍庭。
- 抗志在靈府，發越侔咸英。
- 一揮出滎陽，惠彼嗤嗤氓。
- 隼旟辭灞水，居者皆涕零。
- 惟昔與伊人，交歡經宿齡。
- 一從雲雨散，滋我鄙吝萌。
- 北渚不堪愁，南音誰復聽。
- 離憂若去水，浩漾無時停。
- 嘗聞祝融峰，上有神禹銘。
- 古石琅玕姿，秘文螭虎形。
- 聖功奠遠服，神物擁休禎。
- 賢人在其下，彷彿疑蓬瀛。
- 君行歷郡齋，大袂拂雙旌。
- 飾容遇朗鑒，肝鬲可以呈。
- 昔日馬相如，臨邛坐盡傾。
- 勉君刷羽翰，蚤取凌青冥。

## 拼音

- shen1 chun1 feng1 ri4 jing4 ， zhou4 chang2 you1 niao3 ming2 。
- pu2 fu1 qian2 zhi4 ci2 ， men2 you3 bai2 mian4 sheng1 。
- she4 yi1 xiang1 wen4 xun4 ， jie3 dai4 zuo4 nan2 rong2 。
- duan1 zhi4 jian4 mei2 jie2 ， ku3 yan2 fa1 jing1 cheng2 。
- yin1 chu1 huai2 zhong1 wen2 ， diao4 gu1 ci2 yi4 qing1 。
- qiao1 ru2 cu4 zhu4 xian2 ， yan3 yi4 duo1 bu4 ping2 。
- nai3 yan2 ben3 shu3 shi4 ， shi4 jiang4 min2 shan1 ling2 。
- qian2 ren2 bing3 yi4 wen2 ， gao1 shi4 lai2 shang4 jing1 。
- ye4 shou4 si1 tu2 fu3 ， suo3 cong2 xin4 guo2 zhen1 。
- xi1 xin1 wei3 bao3 lin2 ， shan4 xiang3 ji4 jia1 sheng1 。
- he2 chu3 yi4 fu4 guo1 ， ji1 ren2 si1 hou4 cheng2 。
- yun2 tian1 wang4 qiao2 mu4 ， feng1 shui3 bei1 liu2 ping2 。
- qian2 yu3 ji4 li4 xi1 ， shi3 lie4 gong4 shi4 ming2 。
- sen1 ran2 jiu4 bi3 zha2 ， cong2 shi4 chun1 guan1 qing1 。
- di4 cheng2 qi2 lu4 duo1 ， wan4 zu2 si4 chen2 xing1 。
- mang2 mang2 feng1 chen2 zhong1 ， gong1 zhuo1 tong2 you3 ying2 。
- han2 nü3 lao2 ye4 zhi1 ， shan1 miao2 rong2 cun4 jing4 。
- hou2 men2 fang1 ji1 zhong1 ， yi1 he4 shui2 jiang1 ying2 。
- ruo4 yu3 guo3 cui1 tui2 ， zhuang4 xin1 yu4 peng1 peng1 。
- liang4 wu2 pan2 mu4 rong2 ， liao2 fu4 peng2 lei4 xing2 。
- zuo2 ri4 xun4 ling2 gui1 ， yao2 yan2 li4 jian1 zhen1 。
- dang1 qiu2 she3 ba2 zhong1 ， bi4 zai4 shen3 yi3 ming2 。
- shi4 jiang1 xi1 bao2 you2 ， jiao1 si1 qiong2 bi3 jing1 。
- shi4 lan2 zai4 you1 zhu3 ， an1 de2 yang2 fen1 xin1 。
- yue1 yu2 cui1 luo4 zhe3 ， san4 zhi4 fu4 hua2 ying1 。
- yi4 ling2 ku3 xin1 ci2 ， zai4 dong4 yi1 yu4 qing2 。
- shen1 qi4 yan2 bu2 dong4 ， ai4 cai2 xin1 shang4 jing1 。
- hen4 wu2 yang2 jiao3 feng1 ， shi3 er3 hua4 bei3 ming2 。
- lun4 ba4 qing2 yi4 qin1 ， she4 xun2 wang4 gui1 cheng2 。
- ri4 xie2 yi4 zhong1 ke4 ， xian2 tiao4 jiang1 shang4 cheng2 。
- zhou4 qi4 ming4 jin1 lei2 ， xiao1 tan2 zhuan3 xuan2 heng2 。
- xun1 feng1 xiang1 zhu3 wei3 ， yue4 lu4 ru2 tao2 sheng1 。
- hu1 bei4 jie4 lei2 can1 ， bo2 yan2 shi4 nan2 zheng1 。
- huo3 yun2 wei4 qian1 li3 ， lü3 si1 hao4 yi3 ying2 。
- xiang1 jiang1 han2 bi4 xu1 ， heng2 ling3 fu2 cui4 jing1 。
- qi3 yi1 shan1 shui3 yi4 ， shi4 yu3 ren2 shi4 bing4 。
- you2 mu4 lü3 kun1 qiu1 ， can4 ran2 die2 yao2 qiong2 。
- yu3 lou2 jian4 qing1 yue4 ， kong3 zuo4 duo1 lü4 ling2 。
- fu4 you3 heng2 shan1 shou3 ， ben3 zi4 yun2 long2 ting2 。
- kang4 zhi4 zai4 ling2 fu3 ， fa1 yue4 mou2 xian2 ying1 。
- yi4 hui1 chu1 xing2 yang2 ， hui4 bi3 chi1 chi1 mang2 。
- sun3 yu2 ci2 ba4 shui3 ， ju1 zhe3 jie1 ti4 ling2 。
- wei2 xi1 yu3 yi1 ren2 ， jiao1 huan1 jing1 su4 ling2 。
- yi4 cong2 yun2 yu3 san4 ， zi1 wo3 bi3 lin4 meng2 。
- bei3 zhu3 bu4 kan1 chou2 ， nan2 yin1 shui2 fu4 ting1 。
- li2 you1 ruo4 qu4 shui3 ， hao4 yang4 wu2 shi2 ting2 。
- chang2 wen2 zhu4 rong2 feng1 ， shang4 you3 shen2 yu3 ming2 。
- gu3 shi2 lang2 gan1 zi1 ， mi4 wen2 chi1 hu3 xing2 。
- sheng4 gong1 dian4 yuan3 fu2 ， shen2 wu4 yong1 xiu1 zhen1 。
- xian2 ren2 zai4 qi2 xia4 ， pang2 fu2 yi2 peng2 ying2 。
- jun1 xing2 li4 jun4 zhai1 ， da4 mei4 fu2 shuang1 jing1 。
- shi4 rong2 yu4 lang3 jian4 ， gan1 ge2 ke3 yi3 cheng2 。
- xi1 ri4 ma3 xiang1 ru2 ， lin2 qiong2 zuo4 jin4 qing1 。
- mian3 jun1 shua1 yu3 han4 ， zao3 qu3 ling2 qing1 ming2 。

## 注释

## 译文

## 赏析
