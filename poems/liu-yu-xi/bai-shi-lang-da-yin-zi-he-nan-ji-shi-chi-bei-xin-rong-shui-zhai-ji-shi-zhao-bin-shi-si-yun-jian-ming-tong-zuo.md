---
id: liu-yu-xi-bai-shi-lang-da-yin-zi-he-nan-ji-shi-chi-bei-xin-rong-shui-zhai-ji-shi-zhao-bin-shi-si-yun-jian-ming-tong-zuo
title: 白侍郎大尹自河南寄示池北新茸水齋即事招賓十四韻兼命同作
titlePinyin: bai2 shi4 lang2 da4 yin3 zi4 he2 nan2 ji4 shi4 chi2 bei3 xin1 rong2 shui3 zhai1 ji2 shi4 zhao1 bin1 shi2 si4 yun4 jian1 ming4 tong2 zuo4
titleSlug: bai-shi-lang-da-yin-zi-he-nan-ji-shi-chi-bei-xin-rong-shui-zhai-ji-shi-zhao-bin-shi-si-yun-jian-ming-tong-zuo
author: 劉禹錫
authorPinyin: liu2 yu3 xi1
authorSlug: liu-yu-xi
dynasty: 唐
dynastyPinyin: tang2
dynastySlug: tang
tags: []
---

## 正文

- 公府有高政，新齋池上開。再吟佳句後，一似畫圖來。
- 結構疏林下，夤緣曲岸隈。綠波穿戶牖，碧甃疊瓊瑰。
- 幽異當軒滿，清光繞砌回。潭心澄晚鏡，渠口起晴雷。
- 瑤草緣堤種，松煙上島栽。遊魚驚撥剌，浴鷺喜毰毸。
- 為客烹林筍，因僧採石苔。酒瓶常不罄，書案任成堆。
- 簷外青雀舫，坐中鸚鵡杯。蒲根抽九節，蓮萼捧重台。
- 芳訊此時到，勝游何日陪。共譏吳太守，自占洛陽才。

## 拼音

- gong1 fu3 you3 gao1 zheng4 ， xin1 zhai1 chi2 shang4 kai1 。 zai4 yin2 jia1 ju4 hou4 ， yi2 si4 hua4 tu2 lai2 。
- jie2 gou4 shu1 lin2 xia4 ， yin2 yuan2 qu3 an4 wei1 。 lü4 bo1 chuan1 hu4 you3 ， bi4 zhou4 die2 qiong2 gui1 。
- you1 yi4 dang1 xuan1 man3 ， qing1 guang1 rao4 qi4 hui2 。 tan2 xin1 cheng2 wan3 jing4 ， qu2 kou3 qi3 qing2 lei2 。
- yao2 cao3 yuan2 di1 zhong3 ， song1 yan1 shang4 dao3 zai1 。 you2 yu2 jing1 bo1 la4 ， yu4 lu4 xi3 pei2 sai1 。
- wei2 ke4 peng1 lin2 sun3 ， yin1 seng1 cai3 shi2 tai2 。 jiu3 ping2 chang2 bu2 qing4 ， shu1 an4 ren4 cheng2 dui1 。
- yan2 wai4 qing1 que4 fang3 ， zuo4 zhong1 ying1 wu3 bei1 。 pu2 gen1 chou1 jiu3 jie2 ， lian2 e4 peng3 zhong4 tai2 。
- fang1 xun4 ci3 shi2 dao4 ， sheng4 you2 he2 ri4 pei2 。 gong4 ji1 wu2 tai4 shou3 ， zi4 zhan4 luo4 yang2 cai2 。

## 注释

## 译文

## 赏析
