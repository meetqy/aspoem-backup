---
id: liu-yu-xi-chou-zheng-zhou-quan-she-ren-jian-ji-er-shi-yun
title: 酬鄭州權舍人見寄二十韻
titlePinyin: chou2 zheng4 zhou1 quan2 she4 ren2 jian4 ji4 er4 shi2 yun4
titleSlug: chou-zheng-zhou-quan-she-ren-jian-ji-er-shi-yun
author: 劉禹錫
authorPinyin: liu2 yu3 xi1
authorSlug: liu-yu-xi
dynasty: 唐
dynastyPinyin: tang2
dynastySlug: tang
tags: []
---

## 正文

- 朱戶淩晨啟，碧梧含早涼。人從桔柣至，書到漆沮傍。
- 抃會因佳句，情深取斷章。愜心同笑語，入耳勝笙簧。
- 憶昔三條路，居鄰數仞牆。學堂青玉案，彩服紫羅囊。
- 麟角看成就，龍駒見抑揚。彀中飛一箭，雲際落雙鶬。
- 甸邑叨前列，天臺愧後行。鯉庭傳事業，雞樹遂翱翔。
- 書殿連鳷鵲，神池接鳳凰。追游蒙尚齒，惠好結中腸。
- 鎩翮方抬舉，危根易損傷。一麾憐棄置，五字借恩光。
- 汝海崆峒秀，溱流芍藥芳。風行能偃草，境靜不爭桑。
- 轉旆趨關右，頒條匝渭陽。病吟猶有思，老醉已無狂。
- 塵滿鴻溝道，沙驚白狄鄉。佇聞黃紙詔，促召紫微郎。

## 拼音

- zhu1 hu4 ling2 chen2 qi3 ， bi4 wu2 han2 zao3 liang2 。 ren2 cong2 ju2 die2 zhi4 ， shu1 dao4 qi1 ju3 bang4 。
- bian4 hui4 yin1 jia1 ju4 ， qing2 shen1 qu3 duan4 zhang1 。 qie4 xin1 tong2 xiao4 yu3 ， ru4 er3 sheng4 sheng1 huang2 。
- yi4 xi1 san1 tiao2 lu4 ， ju1 lin2 shu4 ren4 qiang2 。 xue2 tang2 qing1 yu4 an4 ， cai3 fu2 zi3 luo2 nang2 。
- lin2 jiao3 kan4 cheng2 jiu4 ， long2 ju1 jian4 yi4 yang2 。 gou4 zhong1 fei1 yi2 jian4 ， yun2 ji4 luo4 shuang1 cang1 。
- dian4 yi4 dao1 qian2 lie4 ， tian1 tai2 kui4 hou4 xing2 。 li3 ting2 chuan2 shi4 ye4 ， ji1 shu4 sui4 ao2 xiang2 。
- shu1 dian4 lian2 zhi1 que4 ， shen2 chi2 jie1 feng4 huang2 。 zhui1 you2 meng2 shang4 chi3 ， hui4 hao3 jie2 zhong1 chang2 。
- sha1 he2 fang1 tai2 ju3 ， wei1 gen1 yi4 sun3 shang1 。 yi4 hui1 lian2 qi4 zhi4 ， wu3 zi4 jie4 en1 guang1 。
- ru3 hai3 kong1 tong2 xiu4 ， zhen1 liu2 shao2 yao4 fang1 。 feng1 xing2 neng2 yan3 cao3 ， jing4 jing4 bu4 zheng1 sang1 。
- zhuan3 pei4 qu1 guan1 you4 ， ban1 tiao2 za1 wei4 yang2 。 bing4 yin2 you2 you3 si1 ， lao3 zui4 yi3 wu2 kuang2 。
- chen2 man3 hong2 gou1 dao4 ， sha1 jing1 bai2 di2 xiang1 。 zhu4 wen2 huang2 zhi3 zhao4 ， cu4 zhao4 zi3 wei1 lang2 。

## 注释

## 译文

## 赏析
