---
id: liu-yu-xi-he-niu-xiang-gong-ti-gu-su-suo-ji-tai-hu-shi-jian-ji-li-su-zhou
title: 和牛相公題姑蘇所寄太湖石兼寄李蘇州
titlePinyin: he2 niu2 xiang4 gong0 ti2 gu1 su1 suo3 ji4 tai4 hu2 shi2 jian1 ji4 li3 su1 zhou1
titleSlug: he-niu-xiang-gong-ti-gu-su-suo-ji-tai-hu-shi-jian-ji-li-su-zhou
author: 劉禹錫
authorPinyin: liu2 yu3 xi1
authorSlug: liu-yu-xi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 震澤生奇石，沈潛得地靈。
- 初辭水府出，猶帶龍宮腥。
- 發自江湖國，來榮卿相庭。
- 從風夏雲勢，上漢古查形。
- 拂拭魚鱗見，鏗鏘玉韻聆。
- 煙波含宿潤，苔蘚助新青。
- 嵌穴胡雛貌，纖鋩蟲篆銘。
- 孱顏傲林薄，飛動向雷霆。
- 煩熱近還散，餘酲見便醒。
- 凡禽不敢息，浮壒莫能停。
- 靜稱垂松蓋，鮮宜映鶴翎。
- 忘憂常目擊，素尚與心冥。
- 眇小欺湘燕，團圓笑落星。
- 徒然想融結，安可測年齡。
- 採取詢鄉耋，搜求按舊經。
- 垂鉤入空隙，隔浪動晶熒。
- 有獲人爭賀，歡謠衆共聽。
- 一州驚閱寶，千里遠揚舲。
- 覩物洛陽陌，懷人吳御亭。
- 寄言垂天翼，早晚起滄溟。

## 拼音

- zhen4 ze2 sheng1 qi2 shi2 ， shen3 qian2 de2 di4 ling2 。
- chu1 ci2 shui3 fu3 chu1 ， you2 dai4 long2 gong1 xing1 。
- fa1 zi4 jiang1 hu2 guo2 ， lai2 rong2 qing1 xiang4 ting2 。
- cong2 feng1 xia4 yun2 shi4 ， shang4 han4 gu3 cha2 xing2 。
- fu2 shi4 yu2 lin2 jian4 ， keng1 qiang1 yu4 yun4 ling2 。
- yan1 bo1 han2 su4 run4 ， tai2 xian3 zhu4 xin1 qing1 。
- qian4 xue2 hu2 chu2 mao4 ， xian1 mang2 chong2 zhuan4 ming2 。
- chan2 yan2 ao4 lin2 bao2 ， fei1 dong4 xiang4 lei2 ting2 。
- fan2 re4 jin4 huan2 san4 ， yu2 cheng2 jian4 bian4 xing3 。
- fan2 qin2 bu4 gan3 xi1 ， fu2 ai4 mo4 neng2 ting2 。
- jing4 cheng1 chui2 song1 gai4 ， xian1 yi2 ying4 he4 ling2 。
- wang4 you1 chang2 mu4 ji1 ， su4 shang4 yu3 xin1 ming2 。
- miao3 xiao3 qi1 xiang1 yan4 ， tuan2 yuan2 xiao4 luo4 xing1 。
- tu2 ran2 xiang3 rong2 jie2 ， an1 ke3 ce4 nian2 ling2 。
- cai3 qu3 xun2 xiang1 die2 ， sou1 qiu2 an4 jiu4 jing1 。
- chui2 gou1 ru4 kong4 xi4 ， ge2 lang4 dong4 jing1 ying2 。
- you3 huo4 ren2 zheng1 he4 ， huan1 yao2 zhong4 gong4 ting1 。
- yi4 zhou1 jing1 yue4 bao3 ， qian1 li3 yuan3 yang2 ling2 。
- du3 wu4 luo4 yang2 mo4 ， huai2 ren2 wu2 yu4 ting2 。
- ji4 yan2 chui2 tian1 yi4 ， zao3 wan3 qi3 cang1 ming2 。

## 注释

## 译文

## 赏析
