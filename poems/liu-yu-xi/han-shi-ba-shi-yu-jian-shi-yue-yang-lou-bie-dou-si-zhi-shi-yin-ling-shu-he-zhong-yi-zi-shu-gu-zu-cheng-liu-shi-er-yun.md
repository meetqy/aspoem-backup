---
id: liu-yu-xi-han-shi-ba-shi-yu-jian-shi-yue-yang-lou-bie-dou-si-zhi-shi-yin-ling-shu-he-zhong-yi-zi-shu-gu-zu-cheng-liu-shi-er-yun
title: 韓十八侍御見示岳陽樓別竇司直詩因令屬和重以自述故足成六十二韻
titlePinyin: han2 shi2 ba1 shi4 yu4 jian4 shi4 yue4 yang2 lou2 bie2 dou4 si1 zhi2 shi1 yin1 ling4 shu3 he2 zhong4 yi3 zi4 shu4 gu4 zu2 cheng2 liu4 shi2 er4 yun4
titleSlug: han-shi-ba-shi-yu-jian-shi-yue-yang-lou-bie-dou-si-zhi-shi-yin-ling-shu-he-zhong-yi-zi-shu-gu-zu-cheng-liu-shi-er-yun
author: 劉禹錫
authorPinyin: liu2 yu3 xi1
authorSlug: liu-yu-xi
dynasty: 唐
dynastyPinyin: tang2
dynastySlug: tang
tags: []
---

## 正文

- 楚望何蒼然，曾瀾七百里。
- 孤城寄遠目，一寫無窮已。
- 蕩漾浮天蓋，四環宣地理。
- 積漲在三秋，混成非一水。
- 冬遊見清淺，春望多洲沚。
- 雲錦遠沙明，風煙青草靡。
- 火星忽南見，月硤方東迤。
- 雪波西山來，隱若長城起。
- 獨專朝宗路，駛悍不可止。
- 支川讓其威，蓄縮至南委。
- 熊武走蠻落，瀟湘來奧鄙。
- 炎蒸動泉源，積潦搜山趾。
- 歸往無旦夕，包含通遠邇。
- 行當白露時，眇視秋光裏。
- 曙色未昭晰，露華遙斐舋。
- 浩爾神骨清，如觀混元始。
- 北風忽震盪，驚浪迷津涘。
- 怒激鼓鏗訇，蹙成山巋硊。
- 鵾鵬疑變化，罔象何恢詭。
- 噓吸寫樓臺，騰驤露鬐尾。
- 景移羣動息，波靜繁音弭。
- 明月出中央，青天絕纖滓。
- 素光淡無際，綠靜平如砥。
- 空影渡鵷鴻，秋聲思蘆葦。
- 鮫人弄機杼，貝闕駢紅紫。
- 珠蛤吐玲瓏，文鰩翔旖旎。
- 水鄉吳蜀限，地勢東南庳。
- 翼軫粲垂精，衡巫屹環峙。
- 名雄七澤藪，國辨三苗氏。
- 唐羿斷修虵，荆王憚青兕。
- 秦狩跡猶在，虞巡路從此。
- 軒后奏宮商，騷人詠蘭芷。
- 茅嶺潛相應，橘洲傍可指。
- 郭璞驗幽經，羅含著前紀。
- 觀津戚里族，按道侯家子。
- 聯袂登高樓，臨軒笑相視。
- 假守亦高臥，墨曹正垂耳。
- 契闊話涼溫，壺觴慰遷徙。
- 地偏山水秀，客重杯盤侈。
- 紅袖花欲然，銀燈晝相似。
- 興酣更抵掌，樂極同啓齒。
- 筆鋒不能休，藻思一何綺。
- 伊余負微尚，夙昔慙知己。
- 出入金馬門，交結青雲士。
- 襲芳踐蘭室，學古遊槐市。
- 策慕宋前軍，文師漢中壘。
- 陋容昧俯仰，孤志無依倚。
- 衛足不如葵，漏川空歎蟻。
- 幸逢萬物泰，獨處窮途否。
- 鍛翮重疊傷，兢魂再三褫。
- 蘧璦亦屢化，左丘猶有恥。
- 桃源訪仙宮，薜服祠山鬼。
- 故人南臺舊，一別如弦矢。
- 今朝會荆巒，斗酒相宴喜。
- 爲余出新什，笑抃隨伸紙。
- 曄若觀五色，歡然臻四美。
- 委曲風濤事，分明窮達旨。
- 洪韻發華鐘，淒音激清徵。
- 羊濬要共和，江淹多雜擬。
- 徒欲仰高山，焉能追逸軌。
- 湘洲路四達，巴陵城百雉。
- 何必顏光祿，留詩張內史。

## 拼音

- chu3 wang4 he2 cang1 ran2 ， ceng2 lan2 qi1 bai3 li3 。
- gu1 cheng2 ji4 yuan3 mu4 ， yi4 xie3 wu2 qiong2 yi3 。
- dang4 yang4 fu2 tian1 gai4 ， si4 huan2 xuan1 di4 li3 。
- ji1 zhang3 zai4 san1 qiu1 ， hun4 cheng2 fei1 yi4 shui3 。
- dong1 you2 jian4 qing1 qian3 ， chun1 wang4 duo1 zhou1 zhi3 。
- yun2 jin3 yuan3 sha1 ming2 ， feng1 yan1 qing1 cao3 mi2 。
- huo3 xing1 hu1 nan2 jian4 ， yue4 xia2 fang1 dong1 yi3 。
- xue3 bo1 xi1 shan1 lai2 ， yin3 ruo4 chang2 cheng2 qi3 。
- du2 zhuan1 chao2 zong1 lu4 ， shi3 han4 bu4 ke3 zhi3 。
- zhi1 chuan1 rang4 qi2 wei1 ， xu4 suo1 zhi4 nan2 wei3 。
- xiong2 wu3 zou3 man2 luo4 ， xiao1 xiang1 lai2 ao4 bi3 。
- yan2 zheng1 dong4 quan2 yuan2 ， ji1 liao2 sou1 shan1 zhi3 。
- gui1 wang3 wu2 dan4 xi1 ， bao1 han2 tong1 yuan3 er3 。
- xing2 dang1 bai2 lu4 shi2 ， miao3 shi4 qiu1 guang1 li3 。
- shu3 se4 wei4 zhao1 xi1 ， lu4 hua2 yao2 fei3 xin4 。
- hao4 er3 shen2 gu3 qing1 ， ru2 guan1 hun4 yuan2 shi3 。
- bei3 feng1 hu1 zhen4 dang4 ， jing1 lang4 mi2 jin1 si4 。
- nu4 ji1 gu3 keng1 hong1 ， cu4 cheng2 shan1 kui1 hui4 。
- kun1 peng2 yi2 bian4 hua4 ， wang3 xiang4 he2 hui1 gui3 。
- xu1 xi1 xie3 lou2 tai2 ， teng2 xiang1 lu4 qi2 wei3 。
- jing3 yi2 qun2 dong4 xi1 ， bo1 jing4 fan2 yin1 mi3 。
- ming2 yue4 chu1 zhong1 yang1 ， qing1 tian1 jue2 xian1 zi3 。
- su4 guang1 dan4 wu2 ji4 ， lü4 jing4 ping2 ru2 di3 。
- kong1 ying3 du4 yuan1 hong2 ， qiu1 sheng1 si1 lu2 wei3 。
- jiao1 ren2 nong4 ji1 zhu4 ， bei4 que4 pian2 hong2 zi3 。
- zhu1 ha2 tu3 ling2 long2 ， wen2 yao2 xiang2 yi3 ni3 。
- shui3 xiang1 wu2 shu3 xian4 ， di4 shi4 dong1 nan2 bi4 。
- yi4 zhen3 can4 chui2 jing1 ， heng2 wu1 yi4 huan2 zhi4 。
- ming2 xiong2 qi1 ze2 sou3 ， guo2 bian4 san1 miao2 shi4 。
- tang2 yi4 duan4 xiu1 she2 ， jing1 wang2 dan4 qing1 si4 。
- qin2 shou4 ji4 you2 zai4 ， yu2 xun2 lu4 cong2 ci3 。
- xuan1 hou4 zou4 gong1 shang1 ， sao1 ren2 yong3 lan2 zhi3 。
- mao2 ling3 qian2 xiang1 ying1 ， ju2 zhou1 bang4 ke3 zhi3 。
- guo1 pu2 yan4 you1 jing1 ， luo2 han2 zhu4 qian2 ji4 。
- guan1 jin1 qi1 li3 zu2 ， an4 dao4 hou2 jia1 zi3 。
- lian2 mei4 deng1 gao1 lou2 ， lin2 xuan1 xiao4 xiang1 shi4 。
- jia3 shou3 yi4 gao1 wo4 ， mo4 cao2 zheng4 chui2 er3 。
- qi4 kuo4 hua4 liang2 wen1 ， hu2 shang1 wei4 qian1 xi3 。
- di4 pian1 shan1 shui3 xiu4 ， ke4 zhong4 bei1 pan2 chi3 。
- hong2 xiu4 hua1 yu4 ran2 ， yin2 deng1 zhou4 xiang1 si4 。
- xing1 han1 geng4 di3 zhang3 ， le4 ji2 tong2 qi3 chi3 。
- bi3 feng1 bu4 neng2 xiu1 ， zao3 si1 yi4 he2 qi3 。
- yi1 yu2 fu4 wei1 shang4 ， su4 xi1 can2 zhi1 ji3 。
- chu1 ru4 jin1 ma3 men2 ， jiao1 jie2 qing1 yun2 shi4 。
- xi2 fang1 jian4 lan2 shi4 ， xue2 gu3 you2 huai2 shi4 。
- ce4 mu4 song4 qian2 jun1 ， wen2 shi1 han4 zhong1 lei3 。
- lou4 rong2 mei4 fu3 yang3 ， gu1 zhi4 wu2 yi1 yi3 。
- wei4 zu2 bu4 ru2 kui2 ， lou4 chuan1 kong1 tan4 yi3 。
- xing4 feng2 wan4 wu4 tai4 ， du2 chu3 qiong2 tu2 fou3 。
- duan4 he2 zhong4 die2 shang1 ， jing1 hun2 zai4 san1 chi3 。
- qu2 ai4 yi4 lü3 hua4 ， zuo3 qiu1 you2 you3 chi3 。
- tao2 yuan2 fang3 xian1 gong1 ， bi4 fu2 ci2 shan1 gui3 。
- gu4 ren2 nan2 tai2 jiu4 ， yi4 bie2 ru2 xian2 shi3 。
- jin1 zhao1 hui4 jing1 luan2 ， dou4 jiu3 xiang1 yan4 xi3 。
- wei2 yu2 chu1 xin1 shen2 ， xiao4 bian4 sui2 shen1 zhi3 。
- ye4 ruo4 guan1 wu3 se4 ， huan1 ran2 zhen1 si4 mei3 。
- wei3 qu1 feng1 tao1 shi4 ， fen1 ming2 qiong2 da2 zhi3 。
- hong2 yun4 fa1 hua2 zhong1 ， qi1 yin1 ji1 qing1 zhi3 。
- yang2 jun4 yao4 gong4 he2 ， jiang1 yan1 duo1 za2 ni3 。
- tu2 yu4 yang3 gao1 shan1 ， yan1 neng2 zhui1 yi4 gui3 。
- xiang1 zhou1 lu4 si4 da2 ， ba1 ling2 cheng2 bai3 zhi4 。
- he2 bi4 yan2 guang1 lu4 ， liu2 shi1 zhang1 nei4 shi3 。

## 注释

## 译文

## 赏析
