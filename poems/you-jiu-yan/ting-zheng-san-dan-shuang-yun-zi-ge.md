---
id: you-jiu-yan-ting-zheng-san-dan-shuang-yun-zi-ge
title: 聽鄭三彈雙韻子歌
titlePinyin: ting1 zheng4 san1 dan4 shuang1 yun4 zi3 ge1
titleSlug: ting-zheng-san-dan-shuang-yun-zi-ge
author: 游九言
authorPinyin: you2 jiu3 yan2
authorSlug: you-jiu-yan
dynasty: 宋
dynastyPinyin: song4
dynastySlug: song
tags: []
---

## 正文

- 寒窗積雪生虛明，玉壺風折層簷冰。
- 朱霞秀色妙公子，理絃燈下聲亭亭。
- 遊絲兩兩掛孤月，雙聲應手無留停。
- 月寒照戶砌蟲泣，雲凍出浦邊鴻征。
- 蒼蠅撲紙窗欲透，蜾蠃穴桑兒未成。
- 琵琶寬詳雙韻切，含凄盡向絃中說。
- 酒酣疏綺雜娛嬉，誰道壯夫心更折。
- 一從敵騎下河南，學得聲容難辨別。
- 鷓鴣金屋沸歌吹，鼠頭寶陌行靴襪。
- 帕腰慢舞作彎弧，捉耳釂觴真折馘。
- 眼前猶聽舊歌辭，鳳韶豈獨鏘虞時。
- 罷彈三喟寢不熟，風定寒江靜夜悲。

## 拼音

- han2 chuang1 ji1 xue3 sheng1 xu1 ming2 ， yu4 hu2 feng1 zhe2 ceng2 yan2 bing1 。
- zhu1 xia2 xiu4 se4 miao4 gong1 zi3 ， li3 xian2 deng1 xia4 sheng1 ting2 ting2 。
- you2 si1 liang3 liang3 gua4 gu1 yue4 ， shuang1 sheng1 ying1 shou3 wu2 liu2 ting2 。
- yue4 han2 zhao4 hu4 qi4 chong2 qi4 ， yun2 dong4 chu1 pu3 bian1 hong2 zheng1 。
- cang1 ying2 pu1 zhi3 chuang1 yu4 tou4 ， guo3 luo3 xue2 sang1 er2 wei4 cheng2 。
- pi2 pa0 kuan1 xiang2 shuang1 yun4 qie4 ， han2 qi1 jin4 xiang4 xian2 zhong1 shuo1 。
- jiu3 han1 shu1 qi3 za2 yu2 xi1 ， shui2 dao4 zhuang4 fu1 xin1 geng4 zhe2 。
- yi4 cong2 di2 qi2 xia4 he2 nan2 ， xue2 de2 sheng1 rong2 nan2 bian4 bie2 。
- zhe4 gu1 jin1 wu1 fei4 ge1 chui1 ， shu3 tou2 bao3 mo4 xing2 xue1 wa4 。
- pa4 yao1 man4 wu3 zuo4 wan1 hu2 ， zhuo1 er3 jiao4 shang1 zhen1 zhe2 guo2 。
- yan3 qian2 you2 ting1 jiu4 ge1 ci2 ， feng4 shao2 qi3 du2 qiang1 yu2 shi2 。
- ba4 dan4 san1 kui4 qin3 bu4 shu2 ， feng1 ding4 han2 jiang1 jing4 ye4 bei1 。

## 注释

## 译文

## 赏析
