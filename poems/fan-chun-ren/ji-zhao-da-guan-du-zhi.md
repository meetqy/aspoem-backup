---
id: fan-chun-ren-ji-zhao-da-guan-du-zhi
title: 寄趙大觀度支
titlePinyin: ji4 zhao4 da4 guan1 du4 zhi1
titleSlug: ji-zhao-da-guan-du-zhi
author: 范純仁
authorPinyin: fan4 chun2 ren2
authorSlug: fan-chun-ren
dynasty: 宋
dynastyPinyin: song4
dynastySlug: song
tags: []
---

## 正文

- 上天生賢傑，有意康斯民。
- 六十不大用，徒勞何足云。
- 堂堂趙夫子，德與往哲鄰。
- 嘗冠獬豸冠，血面嬰龍鱗。
- 身輕秋葉危，大典虞湮淪。
- 予時忝同僚，附驥願亦伸。
- 自爾均出處，荏苒十四春。
- 不肖罷蜀使，迂謬衆所髕。
- 君獨憐其心，撫勞意益親。
- 特枉廉按車，再宿驂行塵。
- 愧無管氏才，蒙此鮑叔仁。
- 蒼皇摻袂去，分老江湖濱。
- 前年易邊麾，揖君東都門。
- 君方領部使，迎遇謂可頻。
- 不作旬浹別，各走西征輪。
- 後前數舍間，音旨徒相聞。
- 到官但引領，莫覿綦與巾。
- 道大果難合，稅冕寧逡巡。
- 投劾勇自丐，就養歸丘樊。
- 君志固爲得，我懷誰與論。
- 命駕適千里，茲義古所敦。
- 有守念繫匏，空望南山雲。

## 拼音

- shang4 tian1 sheng1 xian2 jie2 ， you3 yi4 kang1 si1 min2 。
- liu4 shi2 bu2 da4 yong4 ， tu2 lao2 he2 zu2 yun2 。
- tang2 tang2 zhao4 fu1 zi3 ， de2 yu3 wang3 zhe2 lin2 。
- chang2 guan1 xie4 zhi4 guan1 ， xue4 mian4 ying1 long2 lin2 。
- shen1 qing1 qiu1 ye4 wei1 ， da4 dian3 yu2 yan1 lun2 。
- yu3 shi2 tian3 tong2 liao2 ， fu4 ji4 yuan4 yi4 shen1 。
- zi4 er3 jun1 chu1 chu3 ， ren3 ran3 shi2 si4 chun1 。
- bu2 xiao4 ba4 shu3 shi3 ， yu1 miu4 zhong4 suo3 bin4 。
- jun1 du2 lian2 qi2 xin1 ， fu3 lao2 yi4 yi4 qin1 。
- te4 wang3 lian2 an4 ju1 ， zai4 su4 can1 xing2 chen2 。
- kui4 wu2 guan3 shi4 cai2 ， meng2 ci3 bao4 shu1 ren2 。
- cang1 huang2 chan1 mei4 qu4 ， fen1 lao3 jiang1 hu2 bin1 。
- qian2 nian2 yi4 bian1 hui1 ， yi1 jun1 dong1 dou1 men2 。
- jun1 fang1 ling3 bu4 shi3 ， ying2 yu4 wei4 ke3 bin1 。
- bu2 zuo4 xun2 jia1 bie2 ， ge4 zou3 xi1 zheng1 lun2 。
- hou4 qian2 shu4 she4 jian4 ， yin1 zhi3 tu2 xiang1 wen2 。
- dao4 guan1 dan4 yin3 ling3 ， mo4 di2 qi2 yu3 jin1 。
- dao4 da4 guo3 nan2 he2 ， shui4 mian3 ning2 qun1 xun2 。
- tou2 he2 yong3 zi4 gai4 ， jiu4 yang3 gui1 qiu1 fan2 。
- jun1 zhi4 gu4 wei2 de2 ， wo3 huai2 shui2 yu3 lun4 。
- ming4 jia4 shi4 qian1 li3 ， zi1 yi4 gu3 suo3 dun1 。
- you3 shou3 nian4 xi4 pao2 ， kong1 wang4 nan2 shan1 yun2 。

## 注释

## 译文

## 赏析
