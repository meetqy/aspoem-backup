---
id: fan-chun-ren-he-wang-wei-zhi-fu-han-chi-guo-yan-ji
title: 和王微之赴韓持國燕集
titlePinyin: he2 wang2 wei1 zhi1 fu4 han2 chi2 guo2 yan4 ji2
titleSlug: he-wang-wei-zhi-fu-han-chi-guo-yan-ji
author: 范純仁
authorPinyin: fan4 chun2 ren2
authorSlug: fan-chun-ren
dynasty: 宋
dynastyPinyin: song4
dynastySlug: song
tags: []
---

## 正文

- 潁川太守無羈束，爲政課卑纔第六。
- 里中耆舊六七翁，漸閒勇退皆高躅。
- 獨愧衰疲掌民社，謾擁熊軒駕丹轂。
- 身病何由安百姓，才薄豈當尸厚祿。
- 巧匠居旁只坐觀，老手真能袖間縮。
- 唯有過從相愛心，青松不肯更寒燠。
- 韓公開宴坐高堂，帳帟垂紅窗綺綠。
- 簾深不散玉爐香，夜長屢剪銅盤燭。
- 從容談笑雜笙歌，爛熳肴烝兼海陸。
- 翩翩舞態學驚鴻，嘹喨龍吟出橫竹。
- 與公進退晚相同，曾共憂勤參大麓。
- 酒量從茲減壯年，豈復長鯨吞百谷。
- 興來猶勉奉公歡，金尊未釂先頹玉。
- 且同萬物樂時康，况慕諸君知止足。

## 拼音

- ying3 chuan1 tai4 shou3 wu2 ji1 shu4 ， wei2 zheng4 ke4 bei1 cai2 di4 liu4 。
- li3 zhong1 qi2 jiu4 liu4 qi1 weng1 ， jian4 xian2 yong3 tui4 jie1 gao1 zhu2 。
- du2 kui4 shuai1 pi2 zhang3 min2 she4 ， man2 yong1 xiong2 xuan1 jia4 dan1 gu3 。
- shen1 bing4 he2 you2 an1 bai3 xing4 ， cai2 bao2 qi3 dang1 shi1 hou4 lu4 。
- qiao3 jiang4 ju1 pang2 zhi1 zuo4 guan1 ， lao3 shou3 zhen1 neng2 xiu4 jian4 suo1 。
- wei2 you3 guo4 cong2 xiang1 ai4 xin1 ， qing1 song1 bu4 ken3 geng4 han2 yu4 。
- han2 gong1 kai1 yan4 zuo4 gao1 tang2 ， zhang4 yi4 chui2 hong2 chuang1 qi3 lü4 。
- lian2 shen1 bu2 san4 yu4 lu2 xiang1 ， ye4 chang2 lü3 jian3 tong2 pan2 zhu2 。
- cong2 rong2 tan2 xiao4 za2 sheng1 ge1 ， lan4 man4 yao2 zheng1 jian1 hai3 lu4 。
- pian1 pian1 wu3 tai4 xue2 jing1 hong2 ， liao2 liang4 long2 yin2 chu1 heng2 zhu2 。
- yu3 gong1 jin4 tui4 wan3 xiang1 tong2 ， ceng2 gong4 you1 qin2 can1 da4 lu4 。
- jiu3 liang4 cong2 zi1 jian3 zhuang4 nian2 ， qi3 fu4 chang2 jing1 tun1 bai3 gu3 。
- xing1 lai2 you2 mian3 feng4 gong1 huan1 ， jin1 zun1 wei4 jiao4 xian1 tui2 yu4 。
- qie3 tong2 wan4 wu4 le4 shi2 kang1 ， kuang4 mu4 zhu1 jun1 zhi1 zhi3 zu2 。

## 注释

## 译文

## 赏析
