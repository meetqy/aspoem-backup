---
id: fan-chun-ren-lei-yue-she-di-chun-li-yi-zhi-shi-wei-zhi
title: 累約舍弟純禮以職事未至
titlePinyin: lei4 yue1 she4 di4 chun2 li3 yi3 zhi2 shi4 wei4 zhi4
titleSlug: lei-yue-she-di-chun-li-yi-zhi-shi-wei-zhi
author: 范純仁
authorPinyin: fan4 chun2 ren2
authorSlug: fan-chun-ren
dynasty: 宋
dynastyPinyin: song4
dynastySlug: song
tags: []
---

## 正文

- 落葉猶同飛，寒鳥猶竝枝。
- 我汝獨何負，不得長相隨。
- 偶爲細累拘，跬步成天涯。
- 後日更遠適，會合信難期。
- 尚願家國寧，且作千日離。
- 悠悠百年間，幾別顔即衰。
- 從宦非我志，功名徒自欺。
- 誰言干寸祿，坐使手足違。
- 逐末背本心，得一萬已遺。
- 我汝粗有識，此事良同悲。
- 安得長洲田，清水稻百畦。
- 將汝入故廬，親戚坐成圍。
- 幼弟就文史，長兄近砭醫。
- 孝謹奉諸宗，祭祀潔四時。
- 此外逐風月，對酌白酒巵。
- 畢世爲善人，不負生育慈。
- 斯志儻未遂，終爲路人嗤。

## 拼音

- luo4 ye4 you2 tong2 fei1 ， han2 niao3 you2 bing4 zhi1 。
- wo3 ru3 du2 he2 fu4 ， bu4 de2 chang2 xiang1 sui2 。
- ou3 wei2 xi4 lei4 ju1 ， kui3 bu4 cheng2 tian1 ya2 。
- hou4 ri4 geng4 yuan3 shi4 ， hui4 he2 xin4 nan2 qi1 。
- shang4 yuan4 jia1 guo2 ning2 ， qie3 zuo4 qian1 ri4 li2 。
- you1 you1 bai3 nian2 jian4 ， ji1 bie2 yan2 ji2 shuai1 。
- cong2 huan4 fei1 wo3 zhi4 ， gong1 ming2 tu2 zi4 qi1 。
- shui2 yan2 gan1 cun4 lu4 ， zuo4 shi3 shou3 zu2 wei2 。
- zhu2 mo4 bei4 ben3 xin1 ， de2 yi2 wan4 yi3 yi2 。
- wo3 ru3 cu1 you3 shi2 ， ci3 shi4 liang2 tong2 bei1 。
- an1 de2 chang2 zhou1 tian2 ， qing1 shui3 dao4 bai3 qi2 。
- jiang1 ru3 ru4 gu4 lu2 ， qin1 qi1 zuo4 cheng2 wei2 。
- you4 di4 jiu4 wen2 shi3 ， chang2 xiong1 jin4 bian1 yi1 。
- xiao4 jin3 feng4 zhu1 zong1 ， ji4 si4 jie2 si4 shi2 。
- ci3 wai4 zhu2 feng1 yue4 ， dui4 zhuo2 bai2 jiu3 zhi1 。
- bi4 shi4 wei2 shan4 ren2 ， bu2 fu4 sheng1 yu4 ci2 。
- si1 zhi4 tang3 wei4 sui4 ， zhong1 wei2 lu4 ren2 chi1 。

## 注释

## 译文

## 赏析
