---
id: fan-chun-ren-ti-yang-xi-yuan-chao-yi-nan-xuan
title: 題楊希元朝議南軒
titlePinyin: ti2 yang2 xi1 yuan2 chao2 yi4 nan2 xuan1
titleSlug: ti-yang-xi-yuan-chao-yi-nan-xuan
author: 范純仁
authorPinyin: fan4 chun2 ren2
authorSlug: fan-chun-ren
dynasty: 唐
dynastyPinyin: tang2
dynastySlug: tang
tags: [] 
---

## 正文

- 卜居俯澗瀍，開軒面嵩洛。
- 迥占西都勝，高據北邙脚。
- 千門凝紫烟，群峰參碧落。
- 神臯勢回抱，天闕誰開鑿。
- 朝陽麗金碧，半空橫殿閣。
- 灘聲夜潺湲，雲氣暮慘錯。
- 春花敷爛錦，夏木成翠幄。
- 三川披畫圖，八極開綷幕。
- 曾無登涉勤，坐享仁智樂。
- 主人富才識，大隠當城郭。
- 早解郡印還，勇脫官檢縛。
- 清心對萬景，真趣絕外鑠。
- 可笑學神僊，妄意向寥廓。

## 拼音

- bu3 ju1 fu3 jian4 chan2 ， kai1 xuan1 mian4 song1 luo4 。
- jiong3 zhan4 xi1 du1 sheng4 ， gao1 ju4 bei3 mang2 jiao3 。
- qian1 men2 ning2 zi3 yan1 ， qun2 feng1 can1 bi4 luo4 。
- shen2 gao1 shi4 hui2 bao4 ， tian1 que4 shui2 kai1 zao2 。
- chao2 yang2 li2 jin1 bi4 ， ban4 kong1 heng2 dian4 ge2 。
- tan1 sheng1 ye4 chan2 yuan2 ， yun2 qi4 mu4 can3 cuo4 。
- chun1 hua1 fu1 lan4 jin3 ， xia4 mu4 cheng2 cui4 wo4 。
- san1 chuan1 pi1 hua4 tu2 ， ba1 ji2 kai1 cui4 mu4 。
- ceng2 wu2 deng1 she4 qin2 ， zuo4 xiang3 ren2 zhi4 le4 。
- zhu3 ren2 fu4 cai2 shi2 ， da4 yin3 dang1 cheng2 guo1 。
- zao3 jie3 jun4 yin4 huan2 ， yong3 tuo1 guan1 jian3 fu4 。
- qing1 xin1 dui4 wan4 jing3 ， zhen1 qu4 jue2 wai4 shuo4 。
- ke3 xiao4 xue2 shen2 xian1 ， wang4 yi4 xiang4 liao2 kuo4 。

## 注释

## 译文

## 赏析
