---
id: fan-chun-ren-bei-you-ji-cui-xiang-zhi
title: 北遊寄崔象之
titlePinyin: bei3 you2 ji4 cui1 xiang4 zhi1
titleSlug: bei-you-ji-cui-xiang-zhi
author: 范純仁
authorPinyin: fan4 chun2 ren2
authorSlug: fan-chun-ren
dynasty: 唐
dynastyPinyin: tang2
dynastySlug: tang
tags: [] 
---

## 正文

- 塵埃都門路，羸馬復北首。
- 徘徊孤客心，厭此行役久。
- 秋雲結層陰，風葉下高柳。
- 解鞍止孤館，斜雨入戶牖。
- 愁懷寫長川，時運付杯酒。
- 回念宇宙間，無一真我有。
- 功名聖賢事，世味俗自厚。
- 行心弗愧天，安俟傳不朽。
- 偶爲細故牽，還成浪奔走。
- 矧庇吾族繁，折腰仰五斗。
- 營營百年內，此累難遽否。
- 田廬儻其完，尚可歸老醜。
- 人事固莫定，此志誠不苟。
- 誦言成短章，聊以告吾友。

## 拼音

- chen2 ai1 dou1 men2 lu4 ， lei2 ma3 fu4 bei3 shou3 。
- pai2 huai2 gu1 ke4 xin1 ， yan4 ci3 xing2 yi4 jiu3 。
- qiu1 yun2 jie2 ceng2 yin1 ， feng1 ye4 xia4 gao1 liu3 。
- jie3 an1 zhi3 gu1 guan3 ， xie2 yu3 ru4 hu4 you3 。
- chou2 huai2 xie3 chang2 chuan1 ， shi2 yun4 fu4 bei1 jiu3 。
- hui2 nian4 yu3 zhou4 jian4 ， wu2 yi4 zhen1 wo3 you3 。
- gong1 ming2 sheng4 xian2 shi4 ， shi4 wei4 su2 zi4 hou4 。
- xing2 xin1 fu2 kui4 tian1 ， an1 si4 chuan2 bu4 xiu3 。
- ou3 wei2 xi4 gu4 qian1 ， huan2 cheng2 lang4 ben1 zou3 。
- shen3 bi4 wu2 zu2 fan2 ， zhe2 yao1 yang3 wu3 dou4 。
- ying2 ying2 bai3 nian2 nei4 ， ci3 lei4 nan2 ju4 fou3 。
- tian2 lu2 tang3 qi2 wan2 ， shang4 ke3 gui1 lao3 chou3 。
- ren2 shi4 gu4 mo4 ding4 ， ci3 zhi4 cheng2 bu4 gou3 。
- song4 yan2 cheng2 duan3 zhang1 ， liao2 yi3 gao4 wu2 you3 。

## 注释

## 译文

## 赏析
