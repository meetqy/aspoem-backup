---
id: fan-chun-ren-hui-shi-zai
title: 會師宰
titlePinyin: hui4 shi1 zai3
titleSlug: hui-shi-zai
author: 范純仁
authorPinyin: fan4 chun2 ren2
authorSlug: fan-chun-ren
dynasty: 宋
dynastyPinyin: song4
dynastySlug: song
tags: []
---

## 正文

- 憶昨相逢際，風喧洛城春。
- 芳菲供愁眼，衣袂偕京塵。
- 艱難各之適，會合寧逡巡。
- 君歸來何時，我約赴無因。
- 自此還相望，渴臆生埃塵。
- 晚歲留故丘，山村寂無鄰。
- 落日送樵牧，蒼烟起荆榛。
- 季弟自城至，開顔慰天倫。
- 遽言長者車，相過止來晨。
- 茲遇出意表，俟迎屢冠巾。
- 寒途馬歷歷，幽扉犬狺狺。
- 野夫競走報，似能喜佳賓。
- 空堂揖顔色，和氣相氤氳。
- 開尊共燈燭，笑語何諄諄。
- 朝遊禹門寺，暮歷清伊濱。
- 危龕儼金像，遠波舒翠鱗。
- 石樓最清絕，就宿同禂茵。
- 灘聲夜逾急，天然謝韶鈞。
- 閒淡盡物理，至樂還天真。
- 人生足羈束，此會尤難頻。
- 所期道義心，白首長相親。

## 拼音

- yi4 zuo2 xiang1 feng2 ji4 ， feng1 xuan1 luo4 cheng2 chun1 。
- fang1 fei1 gong4 chou2 yan3 ， yi1 mei4 xie2 jing1 chen2 。
- jian1 nan2 ge4 zhi1 shi4 ， hui4 he2 ning2 qun1 xun2 。
- jun1 gui1 lai2 he2 shi2 ， wo3 yue1 fu4 wu2 yin1 。
- zi4 ci3 huan2 xiang1 wang4 ， ke3 yi4 sheng1 ai1 chen2 。
- wan3 sui4 liu2 gu4 qiu1 ， shan1 cun1 ji4 wu2 lin2 。
- luo4 ri4 song4 qiao2 mu4 ， cang1 yan1 qi3 jing1 zhen1 。
- ji4 di4 zi4 cheng2 zhi4 ， kai1 yan2 wei4 tian1 lun2 。
- ju4 yan2 chang2 zhe3 ju1 ， xiang1 guo4 zhi3 lai2 chen2 。
- zi1 yu4 chu1 yi4 biao3 ， si4 ying2 lü3 guan1 jin1 。
- han2 tu2 ma3 li4 li4 ， you1 fei1 quan3 yin2 yin2 。
- ye3 fu1 jing4 zou3 bao4 ， si4 neng2 xi3 jia1 bin1 。
- kong1 tang2 yi1 yan2 se4 ， he2 qi4 xiang1 yin1 yun1 。
- kai1 zun1 gong4 deng1 zhu2 ， xiao4 yu3 he2 zhun1 zhun1 。
- chao2 you2 yu3 men2 si4 ， mu4 li4 qing1 yi1 bin1 。
- wei1 kan1 yan3 jin1 xiang4 ， yuan3 bo1 shu1 cui4 lin2 。
- shi2 lou2 zui4 qing1 jue2 ， jiu4 su4 tong2 dao3 yin1 。
- tan1 sheng1 ye4 yu2 ji2 ， tian1 ran2 xie4 shao2 jun1 。
- xian2 dan4 jin4 wu4 li3 ， zhi4 le4 huan2 tian1 zhen1 。
- ren2 sheng1 zu2 ji1 shu4 ， ci3 hui4 you2 nan2 bin1 。
- suo3 qi1 dao4 yi4 xin1 ， bai2 shou3 chang2 xiang1 qin1 。

## 注释

## 译文

## 赏析
