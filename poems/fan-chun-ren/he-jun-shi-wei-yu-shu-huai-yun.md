---
id: fan-chun-ren-he-jun-shi-wei-yu-shu-huai-yun
title: 和君實微雨書懷韵
titlePinyin: he2 jun1 shi2 wei1 yu3 shu1 huai2 yun4
titleSlug: he-jun-shi-wei-yu-shu-huai-yun
author: 范純仁
authorPinyin: fan4 chun2 ren2
authorSlug: fan-chun-ren
dynasty: 宋
dynastyPinyin: song4
dynastySlug: song
tags: []
---

## 正文

- 老畏風光速，閒知日晷添。
- 惜春逢雨急，病酒與愁兼。
- 採蘂蜂須涇，銜泥燕觜黏。
- 水聲淙曲沼，花氣遞疏簾。
- 墜絮柔鋪徑，高梧翠倚簷。
- 清伊照窗碧，少室插雲尖。
- 老蔓蛇難蟄，殘紅火不炎。
- 邀朋擬白社，取友盡蒼髯。
- 饌具雖真率，賓儀去謹嚴。
- 主公紆繡衮，詞伯玩書籤。
- 陶冶恩唯舊，葭莩契偶霑。
- 尊崇儲峻嶽，高潔仰孤蟾。
- 社稷勳無敵，軻雄學不厭。
- 威聲傳異域，名姓到窮閻。
- 賓主均歡愛，鄉閭化靜恬。
- 應憐孤客志，粗守小官廉。
- 饑頼監河粟，貧無遺盜縑。
- 清朝慚祿薄，豐歲喜魚占。
- 識暗妨時用，心愚以古潛。
- 狂歌忘皓首，醉眼怯青帘。
- 東閣容疏放，西都慰佇瞻。
- 酬詩常愧拙，負弈固非謙。
- 久玷題評末，深蒙道義漸。
- 虛舟不復繫，所向可無嫌。

## 拼音

- lao3 wei4 feng1 guang1 su4 ， xian2 zhi1 ri4 gui3 tian1 。
- xi1 chun1 feng2 yu3 ji2 ， bing4 jiu3 yu3 chou2 jian1 。
- cai3 rui3 feng1 xu1 jing1 ， xian2 ni2 yan4 zi1 nian2 。
- shui3 sheng1 cong2 qu3 zhao3 ， hua1 qi4 di4 shu1 lian2 。
- zhui4 xu4 rou2 pu1 jing4 ， gao1 wu2 cui4 yi3 yan2 。
- qing1 yi1 zhao4 chuang1 bi4 ， shao3 shi4 cha1 yun2 jian1 。
- lao3 man4 she2 nan2 zhe2 ， can2 hong2 huo3 bu4 yan2 。
- yao1 peng2 ni3 bai2 she4 ， qu3 you3 jin4 cang1 ran2 。
- zhuan4 ju4 sui1 zhen1 shuai4 ， bin1 yi2 qu4 jin3 yan2 。
- zhu3 gong1 yu1 xiu4 gun3 ， ci2 bo2 wan2 shu1 qian1 。
- tao2 ye3 en1 wei2 jiu4 ， jia1 piao3 qi4 ou3 zhan1 。
- zun1 chong2 chu3 jun4 yue4 ， gao1 jie2 yang3 gu1 chan2 。
- she4 ji4 xun1 wu2 di2 ， ke1 xiong2 xue2 bu2 yan4 。
- wei1 sheng1 chuan2 yi4 yu4 ， ming2 xing4 dao4 qiong2 yan2 。
- bin1 zhu3 jun1 huan1 ai4 ， xiang1 lü2 hua4 jing4 tian2 。
- ying1 lian2 gu1 ke4 zhi4 ， cu1 shou3 xiao3 guan1 lian2 。
- ji1 lai4 jian1 he2 su4 ， pin2 wu2 yi2 dao4 jian1 。
- qing1 chao2 can2 lu4 bao2 ， feng1 sui4 xi3 yu2 zhan4 。
- shi2 an4 fang2 shi2 yong4 ， xin1 yu2 yi3 gu3 qian2 。
- kuang2 ge1 wang4 hao4 shou3 ， zui4 yan3 qie4 qing1 lian2 。
- dong1 ge2 rong2 shu1 fang4 ， xi1 du1 wei4 zhu4 zhan1 。
- chou2 shi1 chang2 kui4 zhuo1 ， fu4 yi4 gu4 fei1 qian1 。
- jiu3 dian4 ti2 ping2 mo4 ， shen1 meng2 dao4 yi4 jian4 。
- xu1 zhou1 bu2 fu4 xi4 ， suo3 xiang4 ke3 wu2 xian2 。

## 注释

## 译文

## 赏析
