---
id: fan-chun-ren-ci-yun-man-shu-jian-ji
title: 次韵曼叔見寄
titlePinyin: ci4 yun4 man4 shu1 jian4 ji4
titleSlug: ci-yun-man-shu-jian-ji
author: 范純仁
authorPinyin: fan4 chun2 ren2
authorSlug: fan-chun-ren
dynasty: 宋
dynastyPinyin: song4
dynastySlug: song
tags: []
---

## 正文

- 予生三十愚且惷，樂善自許人難雙。
- 前年杞城拜夫子，似處幽蔀逢明釭。
- 交情期與道義久，第愧蟻蛭臨崆㟅。
- 兵厨得酒不自飲，携挈過我盈尊缸。
- 追遊頗縱山水樂，凉風皓月臨溪矼。
- 長歌高嘯助清景，徹曙未肯回艂艭。
- 別來節物皆一換，秋風憀慄陵疏窗。
- 韓庵幽蓮墮紅粉，崔榭密竹森雲幢。
- 過從往往臻靜默，兀坐終日如枯憙。
- 得君新詩成杼軸，目未窮紙心先降。
- 指摘萬象無不到，發慮百中如甘逄。
- 搜情引思勉欲和，畎溜豈合追湍瀧。
- 念君懷道滯山邑，誰者肉食居高龐。
- 方今明聖締堂搆，采拔材榦恢鴻厖。
- 長松偃蹇卧澗谷，梓匠誰與來扶扛。
- 入登明堂柱九室，氣象凜凜尊家邦。
- 復使天下貴儒術，頌聲千載長錚淙。

## 拼音

- yu3 sheng1 san1 shi2 yu2 qie3 chun3 ， le4 shan4 zi4 xu1 ren2 nan2 shuang1 。
- qian2 nian2 qi3 cheng2 bai4 fu1 zi3 ， si4 chu3 you1 bu4 feng2 ming2 gang1 。
- jiao1 qing0 qi1 yu3 dao4 yi4 jiu3 ， di4 kui4 yi3 zhi4 lin2 kong1 㟅。
- bing1 chu2 de2 jiu3 bu2 zi4 yin3 ， xie2 qie4 guo4 wo3 ying2 zun1 gang1 。
- zhui1 you2 po1 zong4 shan1 shui3 le4 ， liang2 feng1 hao4 yue4 lin2 xi1 gang1 。
- chang2 ge1 gao1 xiao4 zhu4 qing1 jing3 ， che4 shu3 wei4 ken3 hui2 feng2 shuang1 。
- bie2 lai2 jie2 wu4 jie1 yi2 huan4 ， qiu1 feng1 liao2 li4 ling2 shu1 chuang1 。
- han2 an1 you1 lian2 duo4 hong2 fen3 ， cui1 xie4 mi4 zhu2 sen1 yun2 zhuang4 。
- guo4 cong2 wang3 wang3 zhen1 jing4 mo4 ， wu4 zuo4 zhong1 ri4 ru2 ku1 xi3 。
- de2 jun1 xin1 shi1 cheng2 zhu4 zhou2 ， mu4 wei4 qiong2 zhi3 xin1 xian1 jiang4 。
- zhi3 zhai1 wan4 xiang4 wu2 bu2 dao4 ， fa1 lü4 bai3 zhong1 ru2 gan1 pang2 。
- sou1 qing2 yin3 si1 mian3 yu4 he2 ， quan3 liu1 qi3 he2 zhui1 tuan1 long2 。
- nian4 jun1 huai2 dao4 zhi4 shan1 yi4 ， shui2 zhe3 rou4 shi2 ju1 gao1 pang2 。
- fang1 jin1 ming2 sheng4 di4 tang2 gou4 ， cai3 ba2 cai2 gan4 hui1 hong2 mang2 。
- chang2 song1 yan3 jian3 wo4 jian4 gu3 ， zi3 jiang4 shui2 yu3 lai2 fu2 kang2 。
- ru4 deng1 ming2 tang2 zhu4 jiu3 shi4 ， qi4 xiang4 lin3 lin3 zun1 jia1 bang1 。
- fu4 shi3 tian1 xia4 gui4 ru2 shu4 ， song4 sheng1 qian1 zai4 chang2 zheng1 cong2 。

## 注释

## 译文

## 赏析
