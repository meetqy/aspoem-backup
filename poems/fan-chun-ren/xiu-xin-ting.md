---
id: fan-chun-ren-xiu-xin-ting
title: 休心亭
titlePinyin: xiu1 xin1 ting2
titleSlug: xiu-xin-ting
author: 范純仁
authorPinyin: fan4 chun2 ren2
authorSlug: fan-chun-ren
dynasty: 宋
dynastyPinyin: song4
dynastySlug: song
tags: []
---

## 正文

- 吾友明知士，結廬汝水邊。
- 名亭號休心，休心師昔賢。
- 將期一寸誠，悠久如青天。
- 我聞人最靈，至性初純全。
- 吉凶以情變，善惡緣習遷。
- 湍水决其防，放蕩無由還。
- 所以古聖師，三絕窮韋編。
- 曾子善守約，孟軻養浩然。
- 皆能保誠明，千載光華傳。
- 夫君真其徒，墳史尤精研。
- 恬然安粹靈，外慮何由牽。
- 進退固有道，用舍豈必專。
- 丘疾不俟禱，顔樂無窮年。
- 寧同避俗者，身迹空拘攣。

## 拼音

- wu2 you3 ming2 zhi1 shi4 ， jie2 lu2 ru3 shui3 bian1 。
- ming2 ting2 hao4 xiu1 xin1 ， xiu1 xin1 shi1 xi1 xian2 。
- jiang1 qi1 yi2 cun4 cheng2 ， you1 jiu3 ru2 qing1 tian1 。
- wo3 wen2 ren2 zui4 ling2 ， zhi4 xing4 chu1 chun2 quan2 。
- ji2 xiong1 yi3 qing2 bian4 ， shan4 e4 yuan2 xi2 qian1 。
- tuan1 shui3 jue2 qi2 fang2 ， fang4 dang4 wu2 you2 huan2 。
- suo3 yi3 gu3 sheng4 shi1 ， san1 jue2 qiong2 wei2 bian1 。
- ceng2 zi3 shan4 shou3 yue1 ， meng4 ke1 yang3 hao4 ran2 。
- jie1 neng2 bao3 cheng2 ming2 ， qian1 zai4 guang1 hua2 chuan2 。
- fu1 jun1 zhen1 qi2 tu2 ， fen2 shi3 you2 jing1 yan2 。
- tian2 ran2 an1 cui4 ling2 ， wai4 lü4 he2 you2 qian1 。
- jin4 tui4 gu4 you3 dao4 ， yong4 she4 qi3 bi4 zhuan1 。
- qiu1 ji2 bu2 si4 dao3 ， yan2 le4 wu2 qiong2 nian2 。
- ning2 tong2 bi4 su2 zhe3 ， shen1 ji4 kong1 ju1 luan2 。

## 注释

## 译文

## 赏析
