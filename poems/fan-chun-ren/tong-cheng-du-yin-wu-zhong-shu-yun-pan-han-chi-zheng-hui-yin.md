---
id: fan-chun-ren-tong-cheng-du-yin-wu-zhong-shu-yun-pan-han-chi-zheng-hui-yin
title: 同成都尹吳仲庶運判韓持正會飲
titlePinyin: tong2 cheng2 du1 yin3 wu2 zhong4 shu4 yun4 pan4 han2 chi2 zheng4 hui4 yin3
titleSlug: tong-cheng-du-yin-wu-zhong-shu-yun-pan-han-chi-zheng-hui-yin
author: 范純仁
authorPinyin: fan4 chun2 ren2
authorSlug: fan-chun-ren
dynasty: 唐
dynastyPinyin: tang2
dynastySlug: tang
tags: [] 
---

## 正文

- 宦遊鮮寧居，未定即奔走。
- 踰年官岷峨，較昔已云久。
- 所喜風物繁，聯職多舊友。
- 平生道義心，相期各白首。
- 公餘事招尋，談笑共尊酒。
- 時方積雨歇，凉氣生戶牖。
- 紅蘂照平池，蒼烟羃高柳。
- 清歡正蕭散，離思已紛糾。
- 後遇復何鄉，此樂能再不。
- 念初撫遐氓，力薄顔亦厚。
- 飽歷風波危，僅脫虎狼口。
- 何當掛塵冠，杖屨醉林藪。
- 俯仰適所願，榮利亦何有。
- 世故浩難必，逍遥慕莊叟。

## 拼音

- huan4 you2 xian1 ning2 ju1 ， wei4 ding4 ji2 ben1 zou3 。
- yu2 nian2 guan1 min2 e2 ， jiao4 xi1 yi3 yun2 jiu3 。
- suo3 xi3 feng1 wu4 fan2 ， lian2 zhi2 duo1 jiu4 you3 。
- ping2 sheng1 dao4 yi4 xin1 ， xiang1 qi1 ge4 bai2 shou3 。
- gong1 yu2 shi4 zhao1 xun2 ， tan2 xiao4 gong4 zun1 jiu3 。
- shi2 fang1 ji1 yu3 xie1 ， liang2 qi4 sheng1 hu4 you3 。
- hong2 rui3 zhao4 ping2 chi2 ， cang1 yan1 mi4 gao1 liu3 。
- qing1 huan1 zheng4 xiao1 san4 ， li2 si1 yi3 fen1 jiu1 。
- hou4 yu4 fu4 he2 xiang1 ， ci3 le4 neng2 zai4 bu4 。
- nian4 chu1 fu3 xia2 mang2 ， li4 bao2 yan2 yi4 hou4 。
- bao3 li4 feng1 bo1 wei1 ， jin3 tuo1 hu3 lang2 kou3 。
- he2 dang1 gua4 chen2 guan1 ， zhang4 ju4 zui4 lin2 sou3 。
- fu3 yang3 shi4 suo3 yuan4 ， rong2 li4 yi4 he2 you3 。
- shi4 gu4 hao4 nan2 bi4 ， xiao1 yao2 mu4 zhuang1 sou3 。

## 注释

## 译文

## 赏析
