---
id: fan-chun-ren-jia-wen-yuan-sheng-ri
title: 賈文元生日
titlePinyin: jia3 wen2 yuan2 sheng1 ri4
titleSlug: jia-wen-yuan-sheng-ri
author: 范純仁
authorPinyin: fan4 chun2 ren2
authorSlug: fan-chun-ren
dynasty: 唐
dynastyPinyin: tang2
dynastySlug: tang
tags: [] 
---

## 正文

- 寶運興王國，真賢降帝庭。
- 乾坤深毓粹，河嶽共儲靈。
- 慶澤貽謀遠，光華變世丁。
- 精心該古學，夷步涉僊扃。
- 虎變騰彪蔚，鵬飛絕窈冥。
- 畋占渭濱兆，夢肖傅巖形。
- 姬旦興周典，桓榮授漢經。
- 四聰延啟沃，百辟仰儀刑。
- 金節臨全魏，天聲震北溟。
- 仁恩宣雨露，威令肅風霆。
- 玉壘兼前好，黄樞冠舊廳。
- 出封仍衮職，開國直龍廷。
- 樂育先儒學，憂勤察訟囹。
- 談賓延白屋，衛劍匣青萍。
- 體貌師臣貴，功名史筆青。
- 朝廷方倚重，民物傒圖寧。
- 大厦容棲翼，洪鍾謝寸莛。
- 徒能繼輿頌，傾意祝遐齡。

## 拼音

- bao3 yun4 xing1 wang2 guo2 ， zhen1 xian2 jiang4 di4 ting2 。
- qian2 kun1 shen1 yu4 cui4 ， he2 yue4 gong4 chu3 ling2 。
- qing4 ze2 yi2 mou2 yuan3 ， guang1 hua2 bian4 shi4 ding1 。
- jing1 xin1 gai1 gu3 xue2 ， yi2 bu4 she4 xian1 jiong1 。
- hu3 bian4 teng2 biao1 wei4 ， peng2 fei1 jue2 yao3 ming2 。
- tian2 zhan4 wei4 bin1 zhao4 ， meng4 xiao4 fu4 yan2 xing2 。
- ji1 dan4 xing1 zhou1 dian3 ， huan2 rong2 shou4 han4 jing1 。
- si4 cong1 yan2 qi3 wo4 ， bai3 pi4 yang3 yi2 xing2 。
- jin1 jie2 lin2 quan2 wei4 ， tian1 sheng1 zhen4 bei3 ming2 。
- ren2 en1 xuan1 yu3 lu4 ， wei1 ling4 su4 feng1 ting2 。
- yu4 lei3 jian1 qian2 hao3 ， huang2 shu1 guan1 jiu4 ting1 。
- chu1 feng1 reng2 gun3 zhi2 ， kai1 guo2 zhi2 long2 ting2 。
- le4 yu4 xian1 ru2 xue2 ， you1 qin2 cha2 song4 ling2 。
- tan2 bin1 yan2 bai2 wu1 ， wei4 jian4 xia2 qing1 ping2 。
- ti3 mao4 shi1 chen2 gui4 ， gong1 ming2 shi3 bi3 qing1 。
- chao2 ting2 fang1 yi3 zhong4 ， min2 wu4 xi1 tu2 ning2 。
- da4 sha4 rong2 qi1 yi4 ， hong2 zhong1 xie4 cun4 ting2 。
- tu2 neng2 ji4 yu2 song4 ， qing1 yi4 zhu4 xia2 ling2 。

## 注释

## 译文

## 赏析
