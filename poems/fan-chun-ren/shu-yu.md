---
id: fan-chun-ren-shu-yu
title: 暑雨
titlePinyin: shu3 yu3
titleSlug: shu-yu
author: 范純仁
authorPinyin: fan4 chun2 ren2
authorSlug: fan-chun-ren
dynasty: 宋
dynastyPinyin: song4
dynastySlug: song
tags: []
---

## 正文

- 暑候積隆暵，驕陽變重陰。
- 朱靈弛綱權，蒸鬰資霖淫。
- 驚聲遞洶洶，密脚羅森森。
- 階除垂玉霤，朝暮無停音。
- 脩虹掛明带，奔雲仆危岑。
- 雷電收震耀，曦光久潛沈。
- 老火不復炎，飈迓柔金。
- 大道瀉溪壑，窮巷多汙涔。
- 朝泥涴羸屐，夜氣凌疏衾。
- 腐耳帖朱檻，美實墮青林。
- 蛙黽生意氣，螻蚓相謳吟。
- 嘉穀失耘耨，坐忍萊莠侵。
- 白屋生罅漏，工女停機紝。
- 庭圃亦蕪蔓，誰能辨藁芩。
- 長夏方長養，漸漬所不禁。
- 伊予抱最靈，咨戚何由愔。
- 安得排九閽，感激露至忱。
- 訴帝求陽明，咄嗟破凝膁。
- 薰風阜萬物，復將歌舜琴。
- 天高不可達，耿耿徒此心。

## 拼音

- shu3 hou4 ji1 long2 han4 ， jiao1 yang2 bian4 zhong4 yin1 。
- zhu1 ling2 chi2 gang1 quan2 ， zheng1 yu4 zi1 lin2 yin2 。
- jing1 sheng1 di4 xiong1 xiong1 ， mi4 jiao3 luo2 sen1 sen1 。
- jie1 chu2 chui2 yu4 liu4 ， zhao1 mu4 wu2 ting2 yin1 。
- xiu1 hong2 gua4 ming2 dai4 ， ben1 yun2 pu2 wei1 cen2 。
- lei2 dian4 shou1 zhen4 yao4 ， xi1 guang1 jiu3 qian2 shen3 。
- lao3 huo3 bu2 fu4 yan2 ， biao1 ya4 rou2 jin1 。
- da4 dao4 xie4 xi1 he4 ， qiong2 xiang4 duo1 wu1 cen2 。
- chao2 ni2 wo4 lei2 ji1 ， ye4 qi4 ling2 shu1 qin1 。
- fu3 er3 tie1 zhu1 jian4 ， mei3 shi2 duo4 qing1 lin2 。
- wa1 min3 sheng1 yi4 qi4 ， lou2 yin3 xiang1 ou1 yin2 。
- jia1 gu3 shi1 yun2 nou4 ， zuo4 ren3 lai2 you3 qin1 。
- bai2 wu1 sheng1 xia4 lou4 ， gong1 nü3 ting2 ji1 ren4 。
- ting2 pu3 yi4 wu2 man4 ， shui2 neng2 bian4 gao3 qin2 。
- chang2 xia4 fang1 chang2 yang3 ， jian4 zi4 suo3 bu4 jin1 。
- yi1 yu3 bao4 zui4 ling2 ， zi1 qi1 he2 you2 yin1 。
- an1 de2 pai2 jiu3 hun1 ， gan3 ji1 lu4 zhi4 chen2 。
- su4 di4 qiu2 yang2 ming2 ， duo1 jie1 po4 ning2 qian3 。
- xun1 feng1 fu4 wan4 wu4 ， fu4 jiang1 ge1 shun4 qin2 。
- tian1 gao1 bu4 ke3 da2 ， geng3 geng3 tu2 ci3 xin1 。

## 注释

## 译文

## 赏析
