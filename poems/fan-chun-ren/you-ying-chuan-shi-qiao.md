---
id: fan-chun-ren-you-ying-chuan-shi-qiao
title: 游渶川石橋
titlePinyin: you2 ying1 chuan1 shi2 qiao2
titleSlug: you-ying-chuan-shi-qiao
author: 范純仁
authorPinyin: fan4 chun2 ren2
authorSlug: fan-chun-ren
dynasty: 宋
dynastyPinyin: song4
dynastySlug: song
tags: []
---

## 正文

- 英山富泉石，翠巖映清漣。
- 近可杖屨及，寂無市井喧。
- 良辰惜虛過，幽尋忍空還。
- 幸接鴻雁序，愧在驊騮前。
- 一徑入嵐靄，遍野皆蘭荃。
- 洗耳慕潁曲，散髮非伊川。
- 芳意動宿楚，暖脈通幽泉。
- 遥源發何所，積流浩成淵。
- 斷岸矗蒼壁，澄瀛印晴天。
- 人稀石有彴，村遠魚無筌。
- 初開臘甕酒，乍減春衣綿。
- 風光入雩詠，暄和臨禁煙。
- 柔莎當茵席，輕漪泛觥船。
- 天日正清潤，水雲共澄鮮。
- 靈苗恣采擷，古跡皆窮研。
- 高會屏紛雜，野具無葷羶。
- 繁英落如糝，幽禽語如絃。
- 嫩香小杏肥，深碧新荷圓。
- 游鯈忽上下，戲蝶時翩翾。
- 芳樹蔭坐釣，平石醒醉眠。
- 共得真隠趣，勿爲豪華傳。
- 滿目是圖畫，在處皆潺湲。
- 春風拂歸袂，暮景生吟鞭。
- 恨不見山月，月曉山南邊。

## 拼音

- ying1 shan1 fu4 quan2 shi2 ， cui4 yan2 ying4 qing1 lian2 。
- jin4 ke3 zhang4 ju4 ji2 ， ji4 wu2 shi4 jing3 xuan1 。
- liang2 chen2 xi1 xu1 guo4 ， you1 xun2 ren3 kong1 huan2 。
- xing4 jie1 hong2 yan4 xu4 ， kui4 zai4 hua2 liu2 qian2 。
- yi2 jing4 ru4 lan2 ai3 ， bian4 ye3 jie1 lan2 quan2 。
- xi3 er3 mu4 ying3 qu3 ， san4 fa4 fei1 yi1 chuan1 。
- fang1 yi4 dong4 su4 chu3 ， nuan3 mai4 tong1 you1 quan2 。
- yao2 yuan2 fa1 he2 suo3 ， ji1 liu2 hao4 cheng2 yuan1 。
- duan4 an4 chu4 cang1 bi4 ， cheng2 ying2 yin4 qing2 tian1 。
- ren2 xi1 shi2 you3 zhuo2 ， cun1 yuan3 yu2 wu2 quan2 。
- chu1 kai1 la4 weng4 jiu3 ， zha4 jian3 chun1 yi1 mian2 。
- feng1 guang1 ru4 yu2 yong3 ， xuan1 he2 lin2 jin4 yan1 。
- rou2 sha1 dang1 yin1 xi2 ， qing1 yi1 fan4 gong1 chuan2 。
- tian1 ri4 zheng4 qing1 run4 ， shui3 yun2 gong4 cheng2 xian1 。
- ling2 miao2 zi4 cai3 xie2 ， gu3 ji4 jie1 qiong2 yan2 。
- gao1 hui4 ping2 fen1 za2 ， ye3 ju4 wu2 hun1 shan1 。
- fan2 ying1 luo4 ru2 san3 ， you1 qin2 yu3 ru2 xian2 。
- nen4 xiang1 xiao3 xing4 fei2 ， shen1 bi4 xin1 he2 yuan2 。
- you2 tiao2 hu1 shang4 xia4 ， xi4 die2 shi2 pian1 xuan1 。
- fang1 shu4 yin1 zuo4 diao4 ， ping2 shi2 xing3 zui4 mian2 。
- gong4 de2 zhen1 yin3 qu4 ， wu4 wei2 hao2 hua2 chuan2 。
- man3 mu4 shi4 tu2 hua4 ， zai4 chu3 jie1 chan2 yuan2 。
- chun1 feng1 fu2 gui1 mei4 ， mu4 jing3 sheng1 yin2 bian1 。
- hen4 bu2 jian4 shan1 yue4 ， yue4 xiao3 shan1 nan2 bian1 。

## 注释

## 译文

## 赏析
