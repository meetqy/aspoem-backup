---
id: ceng-xing-zong-shui-zhu-you-ju-tang
title: 水竹幽居堂
titlePinyin: shui3 zhu2 you1 ju1 tang2
titleSlug: shui-zhu-you-ju-tang
author: 曾興宗
authorPinyin: ceng2 xing1 zong1
authorSlug: ceng-xing-zong
dynasty: 宋
dynastyPinyin: song4
dynastySlug: song
tags: []
---

## 正文

- 山深景最幽，正爲幽人設。
- 獲此一段奇，天意亦特達。
- 水清濯吾纓，竹勁抱高節。
- 鑿池爲延客，築室相娛悅。
- 故人來清風，莫逆友明月。
- 雅與仙境連，迥隔紅塵絕。
- 此樂只自知，切勿與人說。

## 拼音

- shan1 shen1 jing3 zui4 you1 ， zheng4 wei2 you1 ren2 she4 。
- huo4 ci3 yi2 duan4 qi2 ， tian1 yi4 yi4 te4 da2 。
- shui3 qing1 zhuo2 wu2 ying1 ， zhu2 jin4 bao4 gao1 jie2 。
- zao2 chi2 wei2 yan2 ke4 ， zhu4 shi4 xiang1 yu2 yue4 。
- gu4 ren2 lai2 qing1 feng1 ， mo4 ni4 you3 ming2 yue4 。
- ya3 yu3 xian1 jing4 lian2 ， jiong3 ge2 hong2 chen2 jue2 。
- ci3 le4 zhi1 zi4 zhi1 ， qie4 wu4 yu3 ren2 shuo1 。

## 注释

## 译文

## 赏析
