---
id: lin-xian-liang-yuan-yi-song-tu-xing-wei-tai-zhou-zhao-bie-jia-zuo
title: 梁源異松圖行爲台州趙別駕作
titlePinyin: liang2 yuan2 yi4 song1 tu2 xing2 wei2 tai1 zhou1 zhao4 bie2 jia4 zuo4
titleSlug: liang-yuan-yi-song-tu-xing-wei-tai-zhou-zhao-bie-jia-zuo
author: 林憲
authorPinyin: lin2 xian4
authorSlug: lin-xian
dynasty: 宋
dynastyPinyin: song4
dynastySlug: song
tags: []
---

## 正文

- 座中忽覺林樾幽，怪松墮前驚兩眸。
- 孤根蟠錯湧鱗鬣，百榦奮躍紛戈矛。
- 千歲之柯海波捲，十畝之陰嵐靄浮。
- 上雲變幻舞鸞鵠，下風哮吼搏蛟虯。
- 影入月窟兔縮距，聲撼水府鯨掉頭。
- 初夏花黄醍醐結，四時芽茁紺綠抽。
- 噓晴噀雨莽奇怪，摇山盪海寒颼飀。
- 天開地闢何日種，陰慘陽舒謾神搜。
- 鄉閭諷誦喜輒應，僧伽護愛訶不休。
- 得非孔明廟前銅柯柏，元氣淋漓鍾此夫焉廋。
- 得非道者庵邊隔世植萬本，倫魁飛來排斡予交樛。
- 安得此松據此地，輪囷傲蹇無侶儔。
- 我嘗兩賦羅漢樹，詩人許我不但楊與尤。
- 一在天台匿峰千嶺頂，芘覆方廣之寺瀑布流。
- 一與郡治參雲亭對峙，白猿啼蹶忽驚紫鳳留。
- 因知三台氣忠厚，何但當代人材優。
- 至於樹木亦豪偉，歲寒動足光林丘。
- 問諸故老考初始，或云五季方栽培。
- 黄宋惡跡寺傍廟，野僧無知但包羞。
- 又云道人梁君隱唐末，建立鼎竈結茅深巖陬。
- 與二道伴王與白，赤鉛紫汞火候卦氣周。
- 千日丹成各昇舉，捨庵爲寺答應求。
- 後人誕謾附名號，妄蹤狂躅何悠悠。
- 當時丹氣蒸山一鄉植物茂，丹液入根獨此偃蓋稠。
- 勢蟠形踞抱龍虎，梢圓葉厚綴球旒。
- 芘民曾却白額虎，供桃時下青茸猴。
- 四百餘年頗靈異，圖經不載記不收。
- 賢哉趙公眼高遠，褒貶萬態如春秋。
- 一見指呼韋偃輩，咄嗟而辦造化侔。
- 竭囊底智老我語，搜攪造化正恐神鬼愁。

## 拼音

- zuo4 zhong1 hu1 jue2 lin2 yue4 you1 ， guai4 song1 duo4 qian2 jing1 liang3 mou2 。
- gu1 gen1 pan2 cuo4 yong3 lin2 lie4 ， bai3 gan4 fen4 yue4 fen1 ge1 mao2 。
- qian1 sui4 zhi1 ke1 hai3 bo1 juan3 ， shi2 mu3 zhi1 yin1 lan2 ai3 fu2 。
- shang4 yun2 bian4 huan4 wu3 luan2 hu2 ， xia4 feng1 xiao4 hou3 bo2 jiao1 qiu2 。
- ying3 ru4 yue4 ku1 tu4 suo1 ju4 ， sheng1 han4 shui3 fu3 jing1 diao4 tou2 。
- chu1 xia4 hua1 huang2 ti2 hu2 jie2 ， si4 shi2 ya2 zhuo2 gan4 lü4 chou1 。
- xu1 qing2 xun4 yu3 mang3 qi2 guai4 ， yao2 shan1 dang4 hai3 han2 sou1 liu2 。
- tian1 kai1 di4 pi4 he2 ri4 zhong3 ， yin1 can3 yang2 shu1 man2 shen2 sou1 。
- xiang1 lü2 feng3 song4 xi3 zhe2 ying1 ， seng1 qie2 hu4 ai4 he1 bu4 xiu1 。
- de2 fei1 kong3 ming2 miao4 qian2 tong2 ke1 bai3 ， yuan2 qi4 lin2 li2 zhong1 ci3 fu1 yan1 sou1 。
- de2 fei1 dao4 zhe3 an1 bian1 ge2 shi4 zhi2 wan4 ben3 ， lun2 kui2 fei1 lai2 pai2 wo4 yu3 jiao1 jiu1 。
- an1 de2 ci3 song1 ju4 ci3 di4 ， lun2 qun1 ao4 jian3 wu2 lü3 chou2 。
- wo3 chang2 liang3 fu4 luo2 han4 shu4 ， shi1 ren2 xu1 wo3 bu2 dan4 yang2 yu3 you2 。
- yi2 zai4 tian1 tai2 ni4 feng1 qian1 ling3 ding3 ， pi2 fu4 fang1 guang3 zhi1 si4 pu4 bu4 liu2 。
- yi4 yu3 jun4 zhi4 can1 yun2 ting2 dui4 zhi4 ， bai2 yuan2 ti2 jue3 hu1 jing1 zi3 feng4 liu2 。
- yin1 zhi1 san1 tai2 qi4 zhong1 hou4 ， he2 dan4 dang1 dai4 ren2 cai2 you1 。
- zhi4 yu2 shu4 mu4 yi4 hao2 wei3 ， sui4 han2 dong4 zu2 guang1 lin2 qiu1 。
- wen4 zhu1 gu4 lao3 kao3 chu1 shi3 ， huo4 yun2 wu3 ji4 fang1 zai1 pei2 。
- huang2 song4 e4 ji4 si4 bang4 miao4 ， ye3 seng1 wu2 zhi1 dan4 bao1 xiu1 。
- you4 yun2 dao4 ren2 liang2 jun1 yin3 tang2 mo4 ， jian4 li4 ding3 zao4 jie2 mao2 shen1 yan2 zou1 。
- yu3 er4 dao4 ban4 wang2 yu3 bai2 ， chi4 qian1 zi3 gong3 huo3 hou0 gua4 qi4 zhou1 。
- qian1 ri4 dan1 cheng2 ge4 sheng1 ju3 ， she3 an1 wei2 si4 da2 ying1 qiu2 。
- hou4 ren2 dan4 man2 fu4 ming2 hao4 ， wang4 zong1 kuang2 zhu2 he2 you1 you1 。
- dang1 shi2 dan1 qi4 zheng1 shan1 yi4 xiang1 zhi2 wu4 mao4 ， dan1 ye4 ru4 gen1 du2 ci3 yan3 gai4 chou2 。
- shi4 pan2 xing2 ju4 bao4 long2 hu3 ， shao1 yuan2 ye4 hou4 zhui4 qiu2 liu2 。
- pi2 min2 ceng2 que4 bai2 e2 hu3 ， gong4 tao2 shi2 xia4 qing1 rong2 hou2 。
- si4 bai3 yu2 nian2 po1 ling2 yi4 ， tu2 jing1 bu2 zai4 ji4 bu4 shou1 。
- xian2 zai1 zhao4 gong1 yan3 gao1 yuan3 ， bao1 bian3 wan4 tai4 ru2 chun1 qiu1 。
- yi2 jian4 zhi3 hu1 wei2 yan3 bei4 ， duo1 jie1 er2 ban4 zao4 hua4 mou2 。
- jie2 nang2 di3 zhi4 lao3 wo3 yu3 ， sou1 jiao3 zao4 hua4 zheng4 kong3 shen2 gui3 chou2 。

## 注释

## 译文

## 赏析
