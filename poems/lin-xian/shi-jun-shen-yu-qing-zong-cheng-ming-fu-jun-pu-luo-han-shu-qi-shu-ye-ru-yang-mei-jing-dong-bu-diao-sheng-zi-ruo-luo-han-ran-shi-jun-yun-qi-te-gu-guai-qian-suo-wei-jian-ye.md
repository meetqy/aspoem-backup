---
id: lin-xian-shi-jun-shen-yu-qing-zong-cheng-ming-fu-jun-pu-luo-han-shu-qi-shu-ye-ru-yang-mei-jing-dong-bu-diao-sheng-zi-ruo-luo-han-ran-shi-jun-yun-qi-te-gu-guai-qian-suo-wei-jian-ye
title: 使君沈虞卿宗丞命賦郡圃羅漢樹其樹葉如楊梅經冬不彫生子若羅漢然使君云奇特古怪前所未見也
titlePinyin: shi3 jun1 shen3 yu2 qing1 zong1 cheng2 ming4 fu4 jun4 pu3 luo2 han4 shu4 qi2 shu4 ye4 ru2 yang2 mei2 jing1 dong1 bu4 diao1 sheng1 zi3 ruo4 luo2 han4 ran2 shi3 jun1 yun2 qi2 te4 gu3 guai4 qian2 suo3 wei4 jian4 ye3
titleSlug: shi-jun-shen-yu-qing-zong-cheng-ming-fu-jun-pu-luo-han-shu-qi-shu-ye-ru-yang-mei-jing-dong-bu-diao-sheng-zi-ruo-luo-han-ran-shi-jun-yun-qi-te-gu-guai-qian-suo-wei-jian-ye
author: 林憲
authorPinyin: lin2 xian4
authorSlug: lin-xian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 參雲亭前羅漢樹，非檜非杉獨雄據。
- 蒼皮剝落珊瑚寒，錯節輪囷海花蠹。
- 修圓佛指葉沃光，刺歷蝦筒槎倒豎。
- 銅柯不受鴟蝮穿，翠葆還容藤蔓附。
- 藏牙斂翼方屈蟠，奮鬣張鱗忽馳騖。
- 突如破浪六鼇迴，蜿若驚雷蟄蛟煦。
- 摩空颼颼永夏凉，薄霧慘慘晚秋雨。
- 白猨叫月時出沒，紫鳳棲煙乍飛舉。
- 開花瑣碎兒女笑，結子模糊羅漢具。
- 威儀莊肅初入定，向背跏趺欣共住。
- 蒙頭大似安禪時，瞑目還同摩頂處。
- 得非天台五百仙，此地鉢提曾得度。
- 偶然一念落樹石，不覺形骸成布露。
- 何時收拾過石橋，未免根株伴龍顧。
- 更疑地主屈將軍，開闢巖荒肇城宇。
- 剪除魔怪迎道猷，飛錫半千此焉駐。
- 神通墮在造化中，千載英靈飛不去。
- 犀堅久矣耐風霆，樗散非徒免斤斧。
- 盆山秀聳不足論，猊座婆娑通一路。
- 崢嶸下笑桃李繁，奇怪應須鬼神護。
- 使君自是名世才，善政報成多暇豫。
- 悠然領客上參雲，篆隸傳觀酒深注。
- 平生好古邱壑會，指樹軒渠命之賦。
- 我無文章光燄長，搜攪經時乏佳趣。
- 昨宵夢遊茲樹巔，環視谿山莽回互。
- 上雲變幻舞龍鸞，下風清和寫韶濩。
- 最高峰在樛枝底，方廣寺隨纖葉寓。
- 一枝一葉一沙界，應供各談無義句。
- 啟予一嘯誰劃然，八表泠泠樹掀翥。

## 拼音

- can1 yun2 ting2 qian2 luo2 han4 shu4 ， fei1 gui4 fei1 shan1 du2 xiong2 ju4 。
- cang1 pi2 bao1 luo4 shan1 hu2 han2 ， cuo4 jie2 lun2 qun1 hai3 hua1 du4 。
- xiu1 yuan2 fo2 zhi3 ye4 wo4 guang1 ， ci4 li4 xia1 tong3 cha2 dao3 shu4 。
- tong2 ke1 bu2 shou4 chi1 fu4 chuan1 ， cui4 bao3 huan2 rong2 teng2 man4 fu4 。
- cang2 ya2 lian3 yi4 fang1 qu1 pan2 ， fen4 lie4 zhang1 lin2 hu1 chi2 wu4 。
- tu1 ru2 po4 lang4 liu4 ao2 hui2 ， wan1 ruo4 jing1 lei2 zhe2 jiao1 xu4 。
- mo2 kong1 sou1 sou1 yong3 xia4 liang2 ， bao2 wu4 can3 can3 wan3 qiu1 yu3 。
- bai2 yuan2 jiao4 yue4 shi2 chu1 mei2 ， zi3 feng4 qi1 yan1 zha4 fei1 ju3 。
- kai1 hua1 suo3 sui4 er2 nü3 xiao4 ， jie2 zi3 mo2 hu0 luo2 han4 ju4 。
- wei1 yi2 zhuang1 su4 chu1 ru4 ding4 ， xiang4 bei4 jia1 fu1 xin1 gong4 zhu4 。
- meng2 tou2 da4 si4 an1 shan4 shi2 ， ming2 mu4 huan2 tong2 mo2 ding3 chu3 。
- de2 fei1 tian1 tai2 wu3 bai3 xian1 ， ci3 di4 bo1 ti2 ceng2 de2 du4 。
- ou3 ran2 yi2 nian4 luo4 shu4 shi2 ， bu4 jue2 xing2 hai2 cheng2 bu4 lu4 。
- he2 shi2 shou1 shi0 guo4 shi2 qiao2 ， wei4 mian3 gen1 zhu1 ban4 long2 gu4 。
- geng4 yi2 di4 zhu3 qu1 jiang1 jun1 ， kai1 pi4 yan2 huang1 zhao4 cheng2 yu3 。
- jian3 chu2 mo2 guai4 ying2 dao4 you2 ， fei1 xi1 ban4 qian1 ci3 yan1 zhu4 。
- shen2 tong1 duo4 zai4 zao4 hua4 zhong1 ， qian1 zai4 ying1 ling2 fei1 bu2 qu4 。
- xi1 jian1 jiu3 yi3 nai4 feng1 ting2 ， chu1 san4 fei1 tu2 mian3 jin1 fu3 。
- pen2 shan1 xiu4 song3 bu4 zu2 lun4 ， ni2 zuo4 po2 suo1 tong1 yi2 lu4 。
- zheng1 rong2 xia4 xiao4 tao2 li3 fan2 ， qi2 guai4 ying1 xu1 gui3 shen2 hu4 。
- shi3 jun1 zi4 shi4 ming2 shi4 cai2 ， shan4 zheng4 bao4 cheng2 duo1 xia2 yu4 。
- you1 ran2 ling3 ke4 shang4 can1 yun2 ， zhuan4 li4 chuan2 guan1 jiu3 shen1 zhu4 。
- ping2 sheng1 hao3 gu3 qiu1 he4 hui4 ， zhi3 shu4 xuan1 qu2 ming4 zhi1 fu4 。
- wo3 wu2 wen2 zhang1 guang1 yan4 chang2 ， sou1 jiao3 jing1 shi2 fa2 jia1 qu4 。
- zuo2 xiao1 meng4 you2 zi1 shu4 dian1 ， huan2 shi4 xi1 shan1 mang3 hui2 hu4 。
- shang4 yun2 bian4 huan4 wu3 long2 luan2 ， xia4 feng1 qing1 he2 xie3 shao2 hu4 。
- zui4 gao1 feng1 zai4 jiu1 zhi1 di3 ， fang1 guang3 si4 sui2 xian1 ye4 yu4 。
- yi4 zhi1 yi2 ye4 yi4 sha1 jie4 ， ying1 gong4 ge4 tan2 wu2 yi4 ju4 。
- qi3 yu3 yi2 xiao4 shui2 hua2 ran2 ， ba1 biao3 ling2 ling2 shu4 xian1 zhu4 。

## 注释

## 译文

## 赏析
