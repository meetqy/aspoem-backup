---
id: lin-xian-du-tao-shi-zuo
title: 讀陶詩作
titlePinyin: du2 tao2 shi1 zuo4
titleSlug: du-tao-shi-zuo
author: 林憲
authorPinyin: lin2 xian4
authorSlug: lin-xian
dynasty: 宋
dynastyPinyin: song4
dynastySlug: song
tags: []
---

## 正文

- 吾觀淵明詩，了不在言賦。
- 有如太和氣，周行不停駐。
- 時與春爲風，融夷物華布。
- 而未見用力，萬物向榮處。
- 時與秋爲月，浩然無點注。
- 江山滋清絕，宇宙靡纖汙。
- 乃知淵明詩，本不在詩故。
- 邂逅吐所有，氣象隨所寓。
- 乞食不爲拙，華軒不爲慕。
- 歸來不爲高，折腰不爲沮。
- 羲皇平步超，無懷貞雅素。
- 簡澹豈能盡，學者漫馳步。
- 獨有無絃琴，明明一斑露。

## 拼音

- wu2 guan1 yuan1 ming2 shi1 ， liao3 bu2 zai4 yan2 fu4 。
- you3 ru2 tai4 he2 qi4 ， zhou1 xing2 bu4 ting2 zhu4 。
- shi2 yu3 chun1 wei2 feng1 ， rong2 yi2 wu4 hua2 bu4 。
- er2 wei4 jian4 yong4 li4 ， wan4 wu4 xiang4 rong2 chu3 。
- shi2 yu3 qiu1 wei2 yue4 ， hao4 ran2 wu2 dian3 zhu4 。
- jiang1 shan1 zi1 qing1 jue2 ， yu3 zhou4 mi2 xian1 wu1 。
- nai3 zhi1 yuan1 ming2 shi1 ， ben3 bu2 zai4 shi1 gu4 。
- xie4 hou4 tu3 suo3 you3 ， qi4 xiang4 sui2 suo3 yu4 。
- qi3 shi2 bu4 wei2 zhuo1 ， hua2 xuan1 bu4 wei2 mu4 。
- gui1 lai2 bu4 wei2 gao1 ， zhe2 yao1 bu4 wei2 ju3 。
- xi1 huang2 ping2 bu4 chao1 ， wu2 huai2 zhen1 ya3 su4 。
- jian3 dan4 qi3 neng2 jin4 ， xue2 zhe3 man4 chi2 bu4 。
- du2 you3 wu2 xian2 qin2 ， ming2 ming2 yi4 ban1 lu4 。

## 注释

## 译文

## 赏析
