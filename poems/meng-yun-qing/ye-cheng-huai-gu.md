---
id: meng-yun-qing-ye-cheng-huai-gu
title: 鄴城懷古
titlePinyin: ye4 cheng2 huai2 gu3
titleSlug: ye-cheng-huai-gu
author: 孟雲卿
authorPinyin: meng4 yun2 qing1
authorSlug: meng-yun-qing
dynasty: 唐
dynastyPinyin: tang2
dynastySlug: tang
tags: [] 
---

## 正文

- 朝發淇水南，將尋北燕路。
- 魏家舊城闕，寥落無人住。
- 伊昔天地屯，曹公獨中據。
- 羣臣將北面，白日忽西暮。
- 三臺竟寂寞，萬事良難固。
- 雄圖安在哉？衰草霑霜露。
- 崔嵬長河北，尚見應劉墓。
- 古樹藏龍蛇，荒茅伏狐兔。
- 永懷故池館，數子連章句。
- 逸興驅山河，雄詞變雲霧。
- 我行覩遺跡，精爽如可遇。
- 斗酒將酹君，悲風白楊樹。

## 拼音

- chao2 fa1 qi2 shui3 nan2 ， jiang1 xun2 bei3 yan1 lu4 。
- wei4 jia1 jiu4 cheng2 que4 ， liao2 luo4 wu2 ren2 zhu4 。
- yi1 xi1 tian1 di4 tun2 ， cao2 gong1 du2 zhong1 ju4 。
- qun2 chen2 jiang1 bei3 mian4 ， bai2 ri4 hu1 xi1 mu4 。
- san1 tai2 jing4 ji4 mo4 ， wan4 shi4 liang2 nan2 gu4 。
- xiong2 tu2 an1 zai4 zai1 ？ shuai1 cao3 zhan1 shuang1 lu4 。
- cui1 wei2 chang2 he2 bei3 ， shang4 jian4 ying1 liu2 mu4 。
- gu3 shu4 cang2 long2 she2 ， huang1 mao2 fu2 hu2 tu4 。
- yong3 huai2 gu4 chi2 guan3 ， shu4 zi3 lian2 zhang1 ju4 。
- yi4 xing1 qu1 shan1 he2 ， xiong2 ci2 bian4 yun2 wu4 。
- wo3 xing2 du3 yi2 ji4 ， jing1 shuang3 ru2 ke3 yu4 。
- dou4 jiu3 jiang1 lei4 jun1 ， bei1 feng1 bai2 yang2 shu4 。

## 注释

## 译文

## 赏析
