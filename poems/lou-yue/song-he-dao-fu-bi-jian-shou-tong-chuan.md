---
id: lou-yue-song-he-dao-fu-bi-jian-shou-tong-chuan
title: 送何道夫祕監守潼川
titlePinyin: song4 he2 dao4 fu1 bi4 jian1 shou3 tong2 chuan1
titleSlug: song-he-dao-fu-bi-jian-shou-tong-chuan
author: 樓鑰
authorPinyin: lou2 yue4
authorSlug: lou-yue
dynasty: 宋
dynastyPinyin: song4
dynastySlug: song
tags: []
---

## 正文

- 妙齡冠蜀士，名聲振王畿。
- 晚隨召節來，天朝增羽儀。
- 我昔倅丹丘，鹿侯掛冠歸。
- 群公俱祖送，見公四三詩。
- 頗恨著鞭先，自言乞身遲。
- 拳拳慕下風，直欲夢見之。
- 還朝挹高致，氣宇清且夷。
- 稱者不容口，往往同一詞。
- 始見荷傾倒，笑談欲忘疲。
- 况當秋風高，濫吹參試闈。
- 鼎臠得一嘗，豹斑容管窺。
- 叔度真似道，莊生信忘機。
- 親疎皆不可，况復容磷緇。
- 諸生得公來，讙曰真吾師。
- 叩簾或三請，響答了不疑。
- 私謂如此人，定應備論思。
- 胡爲歸興勇，抗章氣不衰。
- 鼓盆萬里外，抱孫更成悲。
- 擁麾東川去，無人留孔戣。
- 別懷不自勝，別酒聽淋漓。
- 他時念老成，追鋒且復西。
- 公能重來否，此意非吾私。

## 拼音

- miao4 ling2 guan1 shu3 shi4 ， ming2 sheng1 zhen4 wang2 ji1 。
- wan3 sui2 zhao4 jie2 lai2 ， tian1 chao2 zeng1 yu3 yi2 。
- wo3 xi1 cui4 dan1 qiu1 ， lu4 hou2 gua4 guan1 gui1 。
- qun2 gong1 ju4 zu3 song4 ， jian4 gong1 si4 san1 shi1 。
- po1 hen4 zhu4 bian1 xian1 ， zi4 yan2 qi3 shen1 chi2 。
- quan2 quan2 mu4 xia4 feng1 ， zhi2 yu4 meng4 jian4 zhi1 。
- huan2 chao2 yi4 gao1 zhi4 ， qi4 yu3 qing1 qie3 yi2 。
- cheng1 zhe3 bu4 rong2 kou3 ， wang3 wang3 tong2 yi4 ci2 。
- shi3 jian4 he2 qing1 dao3 ， xiao4 tan2 yu4 wang4 pi2 。
- kuang4 dang1 qiu1 feng1 gao1 ， lan4 chui1 can1 shi4 wei2 。
- ding3 luan2 de2 yi4 chang2 ， bao4 ban1 rong2 guan3 kui1 。
- shu1 du4 zhen1 si4 dao4 ， zhuang1 sheng1 xin4 wang4 ji1 。
- qin1 shu1 jie1 bu4 ke3 ， kuang4 fu4 rong2 lin2 zi1 。
- zhu1 sheng1 de2 gong1 lai2 ， huan1 yue1 zhen1 wu2 shi1 。
- kou4 lian2 huo4 san1 qing3 ， xiang3 da2 le0 bu4 yi2 。
- si1 wei4 ru2 ci3 ren2 ， ding4 ying1 bei4 lun4 si1 。
- hu2 wei2 gui1 xing1 yong3 ， kang4 zhang1 qi4 bu4 shuai1 。
- gu3 pen2 wan4 li3 wai4 ， bao4 sun1 geng4 cheng2 bei1 。
- yong1 hui1 dong1 chuan1 qu4 ， wu2 ren2 liu2 kong3 kui2 。
- bie2 huai2 bu2 zi4 sheng4 ， bie2 jiu3 ting1 lin2 li2 。
- ta1 shi2 nian4 lao3 cheng2 ， zhui1 feng1 qie3 fu4 xi1 。
- gong1 neng2 zhong4 lai2 fou3 ， ci3 yi4 fei1 wu2 si1 。

## 注释

## 译文

## 赏析
