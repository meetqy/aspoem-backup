---
id: lou-yue-ci-yun-huang-wen-shu-zheng-yan-song-ri-zhu-cha
title: 次韵黄文叔正言送日鑄茶
titlePinyin: ci4 yun4 huang2 wen2 shu1 zheng4 yan2 song4 ri4 zhu4 cha2
titleSlug: ci-yun-huang-wen-shu-zheng-yan-song-ri-zhu-cha
author: 樓鑰
authorPinyin: lou2 yue4
authorSlug: lou-yue
dynasty: 宋
dynastyPinyin: song4
dynastySlug: song
tags: []
---

## 正文

- 古人養老食而酳，後人既飽須啜茗。
- 唐稱陽羨顧渚茶，惠建之名猶未省。
- 小團花𩊓矞雲龍，競巧爭妍動天聽。
- 要之造化生萬物，甘苦酸鹽適其性。
- 古來水品多異同，茶品知誰真得正。
- 芽新火活善調湯，種類雖殊俱雋永。
- 坡翁立論亦頗當，一貶一褒何太猛。
- 北苑固爲天下最，未必餘茶盡邪懭。
- 越山日鑄名最高，種在陽坡性非冷。
- 父老不堪痛摧抑，待以奴隸心若鯁。
- 草木端有地所宜，此品標奇惟一嶺。
- 祇因雜取應人須，寖使虛名成畫餠。
- 坡公殆未識吾真，真者如珠光自炯。
- 白頭拾遺辨真贋，非是容心爲鄉井。
- 寄來雙缶妙絕倫，病叟新嘗信僥倖。
- 七碗自煎成水厄，笑看腹似支離癭。

## 拼音

- gu3 ren2 yang3 lao3 shi2 er2 yin4 ， hou4 ren2 ji4 bao3 xu1 chuo4 ming2 。
- tang2 cheng1 yang2 xian4 gu4 zhu3 cha2 ， hui4 jian4 zhi1 ming2 you2 wei4 sheng3 。
- xiao3 tuan2 hua1 𩊓 yu4 yun2 long2 ， jing4 qiao3 zheng1 yan2 dong4 tian1 ting1 。
- yao4 zhi1 zao4 hua4 sheng1 wan4 wu4 ， gan1 ku3 suan1 yan2 shi4 qi2 xing4 。
- gu3 lai2 shui3 pin3 duo1 yi4 tong2 ， cha2 pin3 zhi1 shui2 zhen1 de2 zheng4 。
- ya2 xin1 huo3 huo2 shan4 diao4 tang1 ， zhong3 lei4 sui1 shu1 ju4 jun4 yong3 。
- po1 weng1 li4 lun4 yi4 po1 dang1 ， yi4 bian3 yi4 bao1 he2 tai4 meng3 。
- bei3 yuan4 gu4 wei2 tian1 xia4 zui4 ， wei4 bi4 yu2 cha2 jin4 xie2 kuang3 。
- yue4 shan1 ri4 zhu4 ming2 zui4 gao1 ， zhong3 zai4 yang2 po1 xing4 fei1 leng3 。
- fu4 lao3 bu4 kan1 tong4 cui1 yi4 ， dai4 yi3 nu2 li4 xin1 ruo4 geng3 。
- cao3 mu4 duan1 you3 di4 suo3 yi2 ， ci3 pin3 biao1 qi2 wei2 yi1 ling3 。
- qi2 yin1 za2 qu3 ying1 ren2 xu1 ， jin4 shi3 xu1 ming2 cheng2 hua4 bing3 。
- po1 gong1 dai4 wei4 shi2 wu2 zhen1 ， zhen1 zhe3 ru2 zhu1 guang1 zi4 jiong3 。
- bai2 tou2 shi2 yi2 bian4 zhen1 yan4 ， fei1 shi4 rong2 xin1 wei2 xiang1 jing3 。
- ji4 lai2 shuang1 fou3 miao4 jue2 lun2 ， bing4 sou3 xin1 chang2 xin4 jiao3 xing4 。
- qi1 wan3 zi4 jian1 cheng2 shui3 e4 ， xiao4 kan4 fu4 si4 zhi1 li2 ying3 。

## 注释

## 译文

## 赏析
