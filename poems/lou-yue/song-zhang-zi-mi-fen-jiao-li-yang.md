---
id: lou-yue-song-zhang-zi-mi-fen-jiao-li-yang
title: 送張子宓分教澧陽
titlePinyin: song4 zhang1 zi3 mi4 fen1 jiao4 li3 yang2
titleSlug: song-zhang-zi-mi-fen-jiao-li-yang
author: 樓鑰
authorPinyin: lou2 yue4
authorSlug: lou-yue
dynasty: 宋
dynastyPinyin: song4
dynastySlug: song
tags: []
---

## 正文

- 澧陽渺何許，遠在天盡頭。
- 頃爲郡樓記，圖志不可求。
- 王侯錄故實，頗亦費冥搜。
- 忠以申明著，學有車公優。
- 外挹蘭江水，下俯僊明洲。
- 讀書記群玉，採藥思浮丘。
- 況得子厚語，謂冠漢南州。
- 見謂頗詳盡，豐碑照城陬。
- 可憐城與樓，百姓不知修。
- 乃知尚有遺，家傳載鄴侯。
- 張君將客授，蓋嘗敘其由。
- 爲我謝澧人，聊以遮前羞。
- 君家世爲儒，青箱襲箕裘。
- 太玄洎潛虛，探賾深可鈎。
- 君才兼數器，博洽誰與儔。
- 南廟推第一，鵰鶚快九秋。
- 得官愈嗜學，手抄不能休。
- 館殿要人物，衆寶登琳璆。
- 演綸及視草，如君真勝流。
- 蘭芷生顔色，暫煩爲遠游。
- 君方俟瓜時，相依意綢繆。
- 樽酒接從容，詩篇更唱酬。
- 論文究今昔，析理到孔周。
- 老我澹無伴，摻袪不容留。
- 別乘澹庵子，傾蓋當相投。
- 公餘文字飲，能思故人不。

## 拼音

- li3 yang2 miao3 he2 xu1 ， yuan3 zai4 tian1 jin4 tou2 。
- qing3 wei2 jun4 lou2 ji4 ， tu2 zhi4 bu4 ke3 qiu2 。
- wang2 hou2 lu4 gu4 shi2 ， po1 yi4 fei4 ming2 sou1 。
- zhong1 yi3 shen1 ming2 zhu4 ， xue2 you3 ju1 gong1 you1 。
- wai4 yi4 lan2 jiang1 shui3 ， xia4 fu3 xian1 ming2 zhou1 。
- du2 shu1 ji4 qun2 yu4 ， cai3 yao4 si1 fu2 qiu1 。
- kuang4 de2 zi3 hou4 yu3 ， wei4 guan1 han4 nan2 zhou1 。
- jian4 wei4 po1 xiang2 jin4 ， feng1 bei1 zhao4 cheng2 zou1 。
- ke3 lian2 cheng2 yu3 lou2 ， bai3 xing4 bu4 zhi1 xiu1 。
- nai3 zhi1 shang4 you3 yi2 ， jia1 chuan2 zai4 ye4 hou2 。
- zhang1 jun1 jiang1 ke4 shou4 ， gai4 chang2 xu4 qi2 you2 。
- wei2 wo3 xie4 li3 ren2 ， liao2 yi3 zhe1 qian2 xiu1 。
- jun1 jia1 shi4 wei2 ru2 ， qing1 xiang1 xi2 ji1 qiu2 。
- tai4 xuan2 ji4 qian2 xu1 ， tan4 ze2 shen1 ke3 gou1 。
- jun1 cai2 jian1 shu4 qi4 ， bo2 qia4 shui2 yu3 chou2 。
- nan2 miao4 tui1 di4 yi1 ， diao1 e4 kuai4 jiu3 qiu1 。
- de2 guan1 yu4 shi4 xue2 ， shou3 chao1 bu4 neng2 xiu1 。
- guan3 dian4 yao4 ren2 wu4 ， zhong4 bao3 deng1 lin2 qiu2 。
- yan3 lun2 ji2 shi4 cao3 ， ru2 jun1 zhen1 sheng4 liu2 。
- lan2 zhi3 sheng1 yan2 se4 ， zan4 fan2 wei2 yuan3 you2 。
- jun1 fang1 si4 gua1 shi2 ， xiang1 yi1 yi4 chou2 mou2 。
- zun1 jiu3 jie1 cong2 rong2 ， shi1 pian1 geng4 chang4 chou2 。
- lun4 wen2 jiu1 jin1 xi1 ， xi1 li3 dao4 kong3 zhou1 。
- lao3 wo3 dan4 wu2 ban4 ， chan1 qu1 bu4 rong2 liu2 。
- bie2 cheng2 dan4 an1 zi3 ， qing1 gai4 dang1 xiang1 tou2 。
- gong1 yu2 wen2 zi4 yin3 ， neng2 si1 gu4 ren2 bu4 。

## 注释

## 译文

## 赏析
