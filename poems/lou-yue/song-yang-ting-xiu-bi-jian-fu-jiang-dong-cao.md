---
id: lou-yue-song-yang-ting-xiu-bi-jian-fu-jiang-dong-cao
title: 送楊廷秀祕監赴江東漕
titlePinyin: song4 yang2 ting2 xiu4 bi4 jian1 fu4 jiang1 dong1 cao2
titleSlug: song-yang-ting-xiu-bi-jian-fu-jiang-dong-cao
author: 樓鑰
authorPinyin: lou2 yue4
authorSlug: lou-yue
dynasty: 唐
dynastyPinyin: tang2
dynastySlug: tang
tags: [] 
---

## 正文

- 平生楊誠齋，可仰不可見。
- 去年尺一書，老韓忽同傳。
- 道山故僊伯，再上右文殿。
- 蓬萊幾清淺，筆力愈雄健。
- 獨挾風雅輈，孰敢當白戰。
- 一官定一集，流傳殆千卷。
- 拙工見大匠，有技不敢獻。
- 誰持斫鬃篇，徑徹巖下電。
- 誦之百寮上，慙汗幾被面。
- 公今欲何之，江左去乘傳。
- 鼻閒長栩栩，仕已忘欣怨。
- 英英日暮雲，薦紳極追戀。
- 挽公不得留，觴豆紛祖餞。
- 惟應三山高，須公和江練。
- 君王念疇昔，臨遣尤繾綣。
- 公乎遂來歸，密侍清閒燕。
- 坐寢淮南謀，如彼雪見睍。
- 從容處籌帷，侵疆歸古汴。

## 拼音

- ping2 sheng1 yang2 cheng2 zhai1 ， ke3 yang3 bu4 ke3 jian4 。
- qu4 nian2 chi3 yi4 shu1 ， lao3 han2 hu1 tong2 chuan2 。
- dao4 shan1 gu4 xian1 bo2 ， zai4 shang4 you4 wen2 dian4 。
- peng2 lai2 ji1 qing1 qian3 ， bi3 li4 yu4 xiong2 jian4 。
- du2 xie2 feng1 ya3 zhou1 ， shu2 gan3 dang1 bai2 zhan4 。
- yi4 guan1 ding4 yi4 ji2 ， liu2 chuan2 dai4 qian1 juan4 。
- zhuo1 gong1 jian4 da4 jiang4 ， you3 ji4 bu4 gan3 xian4 。
- shui2 chi2 zhuo2 zong1 pian1 ， jing4 che4 yan2 xia4 dian4 。
- song4 zhi1 bai3 liao2 shang4 ， can2 han4 ji1 bei4 mian4 。
- gong1 jin1 yu4 he2 zhi1 ， jiang1 zuo3 qu4 cheng2 chuan2 。
- bi2 xian2 chang2 xu3 xu3 ， shi4 yi3 wang4 xin1 yuan4 。
- ying1 ying1 ri4 mu4 yun2 ， jian4 shen1 ji2 zhui1 lian4 。
- wan3 gong1 bu4 de2 liu2 ， shang1 dou4 fen1 zu3 jian4 。
- wei2 ying1 san1 shan1 gao1 ， xu1 gong1 he2 jiang1 lian4 。
- jun1 wang2 nian4 chou2 xi1 ， lin2 qian3 you2 qian3 quan3 。
- gong1 hu1 sui4 lai2 gui1 ， mi4 shi4 qing1 xian2 yan4 。
- zuo4 qin3 huai2 nan2 mou2 ， ru2 bi3 xue3 jian4 xian4 。
- cong2 rong2 chu3 chou2 wei2 ， qin1 jiang1 gui1 gu3 bian4 。

## 注释

## 译文

## 赏析
