---
id: lou-yue-shi-zhong-jiu-tong-zhu-biao-you-shan
title: 侍仲舅同諸表游山
titlePinyin: shi4 zhong4 jiu4 tong2 zhu1 biao3 you2 shan1
titleSlug: shi-zhong-jiu-tong-zhu-biao-you-shan
author: 樓鑰
authorPinyin: lou2 yue4
authorSlug: lou-yue
dynasty: 宋
dynastyPinyin: song4
dynastySlug: song
tags: []
---

## 正文

- 來游大梅山，涉山知幾重。
- 平行千仞岡，俯瞰他山峯。
- 一步一步高，勢欲凌虛空。
- 左顧九地底，樓臺鳴鼓鍾。
- 蓬萊反在下，直恐船引風。
- 又疑海水竭，洞見馮夷宮。
- 行行愈就順，故步尋苔封。
- 十年舊主人，相對如夢中。
- 清談虛閣上，坐到夕陽舂。
- 年來頗畏影，掣身慕冥鴻。
- 入山非不深，猶有行人蹤。
- 安得更深居，尚友荷衣翁。
- 未問梅子熟，寧能噉青松。
- 庶幾適吾心，餘生得從容。

## 拼音

- lai2 you2 da4 mei2 shan1 ， she4 shan1 zhi1 ji1 zhong4 。
- ping2 xing2 qian1 ren4 gang1 ， fu3 kan4 ta1 shan1 feng1 。
- yi2 bu4 yi2 bu4 gao1 ， shi4 yu4 ling2 xu1 kong1 。
- zuo3 gu4 jiu3 di4 di3 ， lou2 tai2 ming2 gu3 zhong1 。
- peng2 lai2 fan3 zai4 xia4 ， zhi2 kong3 chuan2 yin3 feng1 。
- you4 yi2 hai3 shui3 jie2 ， dong4 jian4 feng2 yi2 gong1 。
- hang2 hang2 yu4 jiu4 shun4 ， gu4 bu4 xun2 tai2 feng1 。
- shi2 nian2 jiu4 zhu3 ren2 ， xiang1 dui4 ru2 meng4 zhong1 。
- qing1 tan2 xu1 ge2 shang4 ， zuo4 dao4 xi1 yang2 chong1 。
- nian2 lai2 po1 wei4 ying3 ， che4 shen1 mu4 ming2 hong2 。
- ru4 shan1 fei1 bu4 shen1 ， you2 you3 xing2 ren2 zong1 。
- an1 de2 geng4 shen1 ju1 ， shang4 you3 he2 yi1 weng1 。
- wei4 wen4 mei2 zi0 shu2 ， ning2 neng2 dan4 qing1 song1 。
- shu4 ji1 shi4 wu2 xin1 ， yu2 sheng1 de2 cong2 rong2 。

## 注释

## 译文

## 赏析
