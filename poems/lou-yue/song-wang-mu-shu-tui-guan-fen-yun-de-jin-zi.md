---
id: lou-yue-song-wang-mu-shu-tui-guan-fen-yun-de-jin-zi
title: 送王木叔推官分韻得錦字
titlePinyin: song4 wang2 mu4 shu1 tui1 guan1 fen1 yun4 de2 jin3 zi4
titleSlug: song-wang-mu-shu-tui-guan-fen-yun-de-jin-zi
author: 樓鑰
authorPinyin: lou2 yue4
authorSlug: lou-yue
dynasty: 唐
dynastyPinyin: tang2
dynastySlug: tang
tags: [] 
---

## 正文

- 王郎天下士，中和自生稟。
- 澹然初無營，見者輒歛衽。
- 幕中資婉畫，處事極精審。
- 與人如恐傷，律己淵冰懔。
- 深恐馬駭輿，要使鴞食葚。
- 一寸憂國心，幾年不甘寢。
- 此意大未酬，退靜若已甚。
- 使之行所學，庶幾人奠枕。
- 向來孰間之，未免斯立噤。
- 川泳而雲飛，頼有東陽沈。
- 露章極推轂，分韻句裁錦。
- 風流有如許，不復嘆踔踸。
- 如君豈蓬蒿，人物妙流品。
- 不應奉香火，爲養謀祿廩。
- 與君幸瓜葛，心交今十稔。
- 豈惟我惜別，行道情苒荏。
- 紅蓮色何似，翠柏風逾凜。
- 願君疎藥裹，一意護茵飪。
- 棄鼎寶康瓠，浮名如拾瀋。
- 行矣無多言，臨岐且劇飲。

## 拼音

- wang2 lang2 tian1 xia4 shi4 ， zhong1 he2 zi4 sheng1 bing3 。
- dan4 ran2 chu1 wu2 ying2 ， jian4 zhe3 zhe2 lian3 ren4 。
- mu4 zhong1 zi1 wan3 hua4 ， chu3 shi4 ji2 jing1 shen3 。
- yu3 ren2 ru2 kong3 shang1 ， lü4 ji3 yuan1 bing1 lin3 。
- shen1 kong3 ma3 hai4 yu2 ， yao4 shi3 xiao1 shi2 shen4 。
- yi2 cun4 you1 guo2 xin1 ， ji1 nian2 bu4 gan1 qin3 。
- ci3 yi4 da4 wei4 chou2 ， tui4 jing4 ruo4 yi3 shen4 。
- shi3 zhi1 xing2 suo3 xue2 ， shu4 ji1 ren2 dian4 zhen3 。
- xiang4 lai2 shu2 jian4 zhi1 ， wei4 mian3 si1 li4 jin4 。
- chuan1 yong3 er2 yun2 fei1 ， lai4 you3 dong1 yang2 shen3 。
- lu4 zhang1 ji2 tui1 gu3 ， fen1 yun4 ju4 cai2 jin3 。
- feng1 liu2 you3 ru2 xu1 ， bu2 fu4 tan4 chuo1 chen3 。
- ru2 jun1 qi3 peng2 hao1 ， ren2 wu4 miao4 liu2 pin3 。
- bu4 ying1 feng4 xiang1 huo3 ， wei2 yang3 mou2 lu4 lin3 。
- yu3 jun1 xing4 gua1 ge2 ， xin1 jiao1 jin1 shi2 ren3 。
- qi3 wei2 wo3 xi1 bie2 ， hang2 dao4 qing2 ran3 ren3 。
- hong2 lian2 se4 he2 si4 ， cui4 bai3 feng1 yu2 lin3 。
- yuan4 jun1 shu1 yao4 guo3 ， yi2 yi4 hu4 yin1 ren4 。
- qi4 ding3 bao3 kang1 hu4 ， fu2 ming2 ru2 shi2 shen3 。
- xing2 yi3 wu2 duo1 yan2 ， lin2 qi2 qie3 ju4 yin3 。

## 注释

## 译文

## 赏析
