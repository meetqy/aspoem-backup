---
id: lou-yue-ci-yun-hu-yuan-yong-mo-li-hua
title: 次韻胡元用末利花
titlePinyin: ci4 yun4 hu2 yuan2 yong4 mo4 li4 hua1
titleSlug: ci-yun-hu-yuan-yong-mo-li-hua
author: 樓鑰
authorPinyin: lou2 yue4
authorSlug: lou-yue
dynasty: 唐
dynastyPinyin: tang2
dynastySlug: tang
tags: [] 
---

## 正文

- 殘暑未盡秋欲來，玉刻萬葉瓊英開。
- 孤標雅韻一枝足，江上紫翠空成堆。
- 素娥長與明月約，青女細把輕綃裁。
- 主人好事趁時買，買置此地真宜哉。
- 牆間閑地方丈所，幾年累甓裝層臺。
- 春花秋卉紛互發，胡葵芍藥參徘徊。
- 眼明忽見此奇絕，弟畜素馨兄事梅。
- 夜深飛香性幽獨，未許蜂蝶來相陪。
- 糖甖封餘有閩土，會須掃取添花栽。
- 吾聞閩山千萬本，人或視此齊蒿萊。
- 何如航海上天闕，玉色照映瑠璃杯。
- 新涼徙倚看不足，坐見日影欹庭槐。

## 拼音

- can2 shu3 wei4 jin4 qiu1 yu4 lai2 ， yu4 ke4 wan4 ye4 qiong2 ying1 kai1 。
- gu1 biao1 ya3 yun4 yi4 zhi1 zu2 ， jiang1 shang4 zi3 cui4 kong1 cheng2 dui1 。
- su4 e2 chang2 yu3 ming2 yue4 yue1 ， qing1 nü3 xi4 ba3 qing1 xiao1 cai2 。
- zhu3 ren2 hao3 shi4 chen4 shi2 mai3 ， mai3 zhi4 ci3 di4 zhen1 yi2 zai1 。
- qiang2 jian4 xian2 di4 fang1 zhang4 suo3 ， ji1 nian2 lei4 pi4 zhuang1 ceng2 tai2 。
- chun1 hua1 qiu1 hui4 fen1 hu4 fa1 ， hu2 kui2 shao2 yao4 can1 pai2 huai2 。
- yan3 ming2 hu1 jian4 ci3 qi2 jue2 ， di4 chu4 su4 xin1 xiong1 shi4 mei2 。
- ye4 shen1 fei1 xiang1 xing4 you1 du2 ， wei4 xu1 feng1 die2 lai2 xiang1 pei2 。
- tang2 ying1 feng1 yu2 you3 min3 tu3 ， hui4 xu1 sao3 qu3 tian1 hua1 zai1 。
- wu2 wen2 min3 shan1 qian1 wan4 ben3 ， ren2 huo4 shi4 ci3 qi2 hao1 lai2 。
- he2 ru2 hang2 hai3 shang4 tian1 que4 ， yu4 se4 zhao4 ying4 liu2 li2 bei1 。
- xin1 liang2 xi3 yi3 kan4 bu4 zu2 ， zuo4 jian4 ri4 ying3 qi1 ting2 huai2 。

## 注释

## 译文

## 赏析
