---
id: lou-yue-song-wang-zheng-yan-shou-yong-jia
title: 送王正言守永嘉
titlePinyin: song4 wang2 zheng4 yan2 shou3 yong3 jia1
titleSlug: song-wang-zheng-yan-shou-yong-jia
author: 樓鑰
authorPinyin: lou2 yue4
authorSlug: lou-yue
dynasty: 宋
dynastyPinyin: song4
dynastySlug: song
tags: []
---

## 正文

- 江頭潮生江月小，暝煙綠暗垂楊道。
- 有客扁舟送史君，道傍不怕揶揄笑。
- 向來一別三換歲，正喜情親得傾倒。
- 吏民引頸望旌麾，空有離愁滿懷抱。
- 史君讀殘萬卷書，古事今事俱了了。
- 便應珥筆侍天陛，不然代言登鳳沼。
- 瀛堧山水久寂寥，爲屈朱轓來坐嘯。
- 帢幘峯高舊題詠，赤城所在經行飽。
- 永嘉名郡太守尊，靈運後來詩絕少。
- 天作鴈蕩地爲藏，蠟屐穿山未曾到。
- 改轅却向箇中去，更得江山助詩好。
- 齋鈴靜處定得句，不待池塘夢春草。
- 去年海水上平地，大風駕浪從天杪。
- 蒼生濈濈生魚頭，聚落隨波迹如掃。
- 今年二麥連野秀，田家扶犁事秔稻。
- 史君憂國眉不開，叱馭徑行仍及早。
- 哀哉千里方更生，縣官租錢須戶曉。
- 縱民自恐上不足，誅取仍憐下無告。
- 邦儲邦本孰輕重，肯使疲民困征擾。
- 君不見巖巖千古陽道州，政拙催科自書考。

## 拼音

- jiang1 tou2 chao2 sheng1 jiang1 yue4 xiao3 ， ming2 yan1 lü4 an4 chui2 yang2 dao4 。
- you3 ke4 pian1 zhou1 song4 shi3 jun1 ， dao4 bang4 bu2 pa4 ye2 yu2 xiao4 。
- xiang4 lai2 yi4 bie2 san1 huan4 sui4 ， zheng4 xi3 qing2 qin1 de2 qing1 dao3 。
- li4 min2 yin3 jing3 wang4 jing1 hui1 ， kong1 you3 li2 chou2 man3 huai2 bao4 。
- shi3 jun1 du2 can2 wan4 juan4 shu1 ， gu3 shi4 jin1 shi4 ju4 liao3 liao3 。
- bian4 ying1 er3 bi3 shi4 tian1 bi4 ， bu4 ran2 dai4 yan2 deng1 feng4 zhao3 。
- ying2 ruan2 shan1 shui3 jiu3 ji4 liao2 ， wei2 qu1 zhu1 fan1 lai2 zuo4 xiao4 。
- qia4 ze2 feng1 gao1 jiu4 ti2 yong3 ， chi4 cheng2 suo3 zai4 jing1 xing2 bao3 。
- yong3 jia1 ming2 jun4 tai4 shou3 zun1 ， ling2 yun4 hou4 lai2 shi1 jue2 shao3 。
- tian1 zuo4 yan4 dang4 di4 wei2 cang2 ， la4 ji1 chuan1 shan1 wei4 ceng2 dao4 。
- gai3 yuan2 que4 xiang4 ge4 zhong1 qu4 ， geng4 de2 jiang1 shan1 zhu4 shi1 hao3 。
- zhai1 ling2 jing4 chu3 ding4 de2 ju4 ， bu2 dai4 chi2 tang2 meng4 chun1 cao3 。
- qu4 nian2 hai3 shui3 shang4 ping2 di4 ， da4 feng1 jia4 lang4 cong2 tian1 miao3 。
- cang1 sheng1 ji2 ji2 sheng1 yu2 tou2 ， ju4 luo4 sui2 bo1 ji4 ru2 sao3 。
- jin1 nian2 er4 mai4 lian2 ye3 xiu4 ， tian2 jia1 fu2 li2 shi4 jing1 dao4 。
- shi3 jun1 you1 guo2 mei2 bu4 kai1 ， chi4 yu4 jing4 xing2 reng2 ji2 zao3 。
- ai1 zai1 qian1 li3 fang1 geng1 sheng1 ， xian4 guan1 zu1 qian2 xu1 hu4 xiao3 。
- zong4 min2 zi4 kong3 shang4 bu4 zu2 ， zhu1 qu3 reng2 lian2 xia4 wu2 gao4 。
- bang1 chu3 bang1 ben3 shu2 qing1 zhong4 ， ken3 shi3 pi2 min2 kun4 zheng1 rao3 。
- jun1 bu2 jian4 yan2 yan2 qian1 gu3 yang2 dao4 zhou1 ， zheng4 zhuo1 cui1 ke1 zi4 shu1 kao3 。

## 注释

## 译文

## 赏析
