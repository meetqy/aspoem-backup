---
id: lou-yue-ji-ti-gao-ru-yi-shao-qing-shi-shan-tang
title: 寄題高汝一少卿識山堂
titlePinyin: ji4 ti2 gao1 ru3 yi4 shao3 qing1 shi2 shan1 tang2
titleSlug: ji-ti-gao-ru-yi-shao-qing-shi-shan-tang
author: 樓鑰
authorPinyin: lou2 yue4
authorSlug: lou-yue
dynasty: 宋
dynastyPinyin: song4
dynastySlug: song
tags: []
---

## 正文

- 廬山之高誰不識，欲識其真了難得。
- 往來山中最親切，嶺爲橫看峯是側。
- 曾從彭蠡望山外，識得山南昧山北。
- 山體如如本不動，人苦求之愈多惑。
- 君今一堂據湓城，香爐五老皆嘉賓。
- 莫問後前與向背，面目還君多識真。
- 君今與山如故人，慎毋忽作白頭新。
- 堂中燕坐靜且壽，君其於此知吾心。

## 拼音

- lu2 shan1 zhi1 gao1 shui2 bu4 shi2 ， yu4 shi2 qi2 zhen1 le0 nan2 de2 。
- wang3 lai2 shan1 zhong1 zui4 qin1 qie4 ， ling3 wei2 heng2 kan4 feng1 shi4 ce4 。
- ceng2 cong2 peng2 li2 wang4 shan1 wai4 ， shi2 de2 shan1 nan2 mei4 shan1 bei3 。
- shan1 ti3 ru2 ru2 ben3 bu2 dong4 ， ren2 ku3 qiu2 zhi1 yu4 duo1 huo4 。
- jun1 jin1 yi4 tang2 ju4 pen2 cheng2 ， xiang1 lu2 wu3 lao3 jie1 jia1 bin1 。
- mo4 wen4 hou4 qian2 yu3 xiang4 bei4 ， mian4 mu4 huan2 jun1 duo1 shi2 zhen1 。
- jun1 jin1 yu3 shan1 ru2 gu4 ren2 ， shen4 wu2 hu1 zuo4 bai2 tou2 xin1 。
- tang2 zhong1 yan4 zuo4 jing4 qie3 shou4 ， jun1 qi2 wu1 ci3 zhi1 wu2 xin1 。

## 注释

## 译文

## 赏析
