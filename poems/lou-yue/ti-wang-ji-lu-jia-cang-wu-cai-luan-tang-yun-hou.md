---
id: lou-yue-ti-wang-ji-lu-jia-cang-wu-cai-luan-tang-yun-hou
title: 題汪季路家藏吳彩鸞唐韵後
titlePinyin: ti2 wang1 ji4 lu4 jia1 cang2 wu2 cai3 luan2 tang2 yun4 hou4
titleSlug: ti-wang-ji-lu-jia-cang-wu-cai-luan-tang-yun-hou
author: 樓鑰
authorPinyin: lou2 yue4
authorSlug: lou-yue
dynasty: 唐
dynastyPinyin: tang2
dynastySlug: tang
tags: [] 
---

## 正文

- 舊說僊人吳彩鸞，日書切韵歸毫端。
- 不應神速有如此，令人至今疑稗官。
- 相傳此事三百載，誰知真蹟儼然在。
- 筆精墨妙信入神，間以朱丹倍晶彩。
- 法言初爲此韵時，賸裒文字覺後知。
- 寧知遂經謫僊手，諱字曾闕民與基。
- 經生矻矻盡精力，摩以歲月或可得。
- 動翰如飛猶恐遲，一日一揮出心畫。
- 神僊之說云渺茫，僊凡配耦尤荒唐。
- 蕭史弄玉乘鳳去，藍田空說容裴航。
- 文簫之遇真是否，豈比虛名傳不朽。
- 五篇歷歷爲全書，始信傳聞是真有。
- 當時所直才五緡，于今千金價未均。
- 十年蓋有數百本，未知幾本傳今人。
- 惜哉字畫太纖細，後日傳之知幾歲。
- 祇今已有字不全，欲鎸翠珉固非易。
- 我踰七十方見之，暫借一觀聊自怡。
- 平生願見心便足，何必更謀身後爲。

## 拼音

- jiu4 shuo1 xian1 ren2 wu2 cai3 luan2 ， ri4 shu1 qie4 yun4 gui1 hao2 duan1 。
- bu4 ying1 shen2 su4 you3 ru2 ci3 ， ling4 ren2 zhi4 jin1 yi2 bai4 guan1 。
- xiang1 chuan2 ci3 shi4 san1 bai3 zai4 ， shui2 zhi1 zhen1 ji4 yan3 ran2 zai4 。
- bi3 jing1 mo4 miao4 xin4 ru4 shen2 ， jian4 yi3 zhu1 dan1 bei4 jing1 cai3 。
- fa3 yan2 chu1 wei2 ci3 yun4 shi2 ， sheng4 pou2 wen2 zi4 jue2 hou4 zhi1 。
- ning2 zhi1 sui4 jing1 zhe2 xian1 shou3 ， hui4 zi4 ceng2 que4 min2 yu3 ji1 。
- jing1 sheng1 ku1 ku1 jin4 jing1 li4 ， mo2 yi3 sui4 yue4 huo4 ke3 de2 。
- dong4 han4 ru2 fei1 you2 kong3 chi2 ， yi2 ri4 yi4 hui1 chu1 xin1 hua4 。
- shen2 xian1 zhi1 shuo1 yun2 miao3 mang2 ， xian1 fan2 pei4 ou3 you2 huang1 tang2 。
- xiao1 shi3 nong4 yu4 cheng2 feng4 qu4 ， lan2 tian2 kong1 shuo1 rong2 pei2 hang2 。
- wen2 xiao1 zhi1 yu4 zhen1 shi4 fou3 ， qi3 bi3 xu1 ming2 chuan2 bu4 xiu3 。
- wu3 pian1 li4 li4 wei2 quan2 shu1 ， shi3 xin4 chuan2 wen2 shi4 zhen1 you3 。
- dang1 shi2 suo3 zhi2 cai2 wu3 min2 ， yu2 jin1 qian1 jin1 jia4 wei4 jun1 。
- shi2 nian2 gai4 you3 shu4 bai3 ben3 ， wei4 zhi1 ji1 ben3 chuan2 jin1 ren2 。
- xi1 zai1 zi4 hua4 tai4 xian1 xi4 ， hou4 ri4 chuan2 zhi1 zhi1 ji1 sui4 。
- qi2 jin1 yi3 you3 zi4 bu4 quan2 ， yu4 juan1 cui4 min2 gu4 fei1 yi4 。
- wo3 yu2 qi1 shi2 fang1 jian4 zhi1 ， zan4 jie4 yi4 guan1 liao2 zi4 yi2 。
- ping2 sheng1 yuan4 jian4 xin1 bian4 zu2 ， he2 bi4 geng4 mou2 shen1 hou4 wei2 。

## 注释

## 译文

## 赏析
