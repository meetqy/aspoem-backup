---
id: lou-yue-zhao-zi-zheng-dang-shan-tang
title: 趙資政當山堂
titlePinyin: zhao4 zi1 zheng4 dang1 shan1 tang2
titleSlug: zhao-zi-zheng-dang-shan-tang
author: 樓鑰
authorPinyin: lou2 yue4
authorSlug: lou-yue
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我公仁存心，樂山心如丹。
- 平生經行處，不厭行路難。
- 青城及大面，萬疊連百蠻。
- 捫參仰脅息，亦嘗坐長歎。
- 功成歸四明，得地數畝慳。
- 城隅路窮際，小橋水汪灣。
- 蕭條漁家市，中有屋百間。
- 危樓俯人世，一看山四環。
- 堂深無他景，猶以城當山。
- 城荒披綠莎，青青透槹閒。
- 秀潤長滿門，坐對無躋攀。
- 日夕氣亦佳，鳥飛相與還。
- 終日看不厭，徙倚十二欄。
- 有如擁泰華，管窺見一斑。
- 况茲綠陰成，連朝雨潺潺。
- 濃翠真欲滴，秀色幾可餐。
- 我家但環堵，窮年困彎跧。
- 出門得曠望，遥碧羅煙鬟。
- 有時碧雲湧，半空聳商顔。
- 須臾輒變滅，欲駐良亦艱。
- 羨公得佳趣，容我游其藩。
- 悠然時見之，重門勿令關。

## 拼音

- wo3 gong1 ren2 cun2 xin1 ， le4 shan1 xin1 ru2 dan1 。
- ping2 sheng1 jing1 xing2 chu3 ， bu2 yan4 xing2 lu4 nan2 。
- qing1 cheng2 ji2 da4 mian4 ， wan4 die2 lian2 bai3 man2 。
- men2 can1 yang3 xie2 xi1 ， yi4 chang2 zuo4 chang2 tan4 。
- gong1 cheng2 gui1 si4 ming2 ， de2 di4 shu4 mu3 qian1 。
- cheng2 yu2 lu4 qiong2 ji4 ， xiao3 qiao2 shui3 wang1 wan1 。
- xiao1 tiao2 yu2 jia1 shi4 ， zhong1 you3 wu1 bai3 jian4 。
- wei1 lou2 fu3 ren2 shi4 ， yi2 kan4 shan1 si4 huan2 。
- tang2 shen1 wu2 ta1 jing3 ， you2 yi3 cheng2 dang1 shan1 。
- cheng2 huang1 pi1 lü4 sha1 ， qing1 qing1 tou4 gao1 xian2 。
- xiu4 run4 chang2 man3 men2 ， zuo4 dui4 wu2 ji1 pan1 。
- ri4 xi1 qi4 yi4 jia1 ， niao3 fei1 xiang1 yu3 huan2 。
- zhong1 ri4 kan4 bu2 yan4 ， xi3 yi3 shi2 er4 lan2 。
- you3 ru2 yong1 tai4 hua2 ， guan3 kui1 jian4 yi4 ban1 。
- kuang4 zi1 lü4 yin1 cheng2 ， lian2 chao2 yu3 chan2 chan2 。
- nong2 cui4 zhen1 yu4 di1 ， xiu4 se4 ji1 ke3 can1 。
- wo3 jia1 dan4 huan2 du3 ， qiong2 nian2 kun4 wan1 quan2 。
- chu1 men2 de2 kuang4 wang4 ， yao2 bi4 luo2 yan1 huan2 。
- you3 shi2 bi4 yun2 yong3 ， ban4 kong1 song3 shang1 yan2 。
- xu1 yu2 zhe2 bian4 mie4 ， yu4 zhu4 liang2 yi4 jian1 。
- xian4 gong1 de2 jia1 qu4 ， rong2 wo3 you2 qi2 fan1 。
- you1 ran2 shi2 jian4 zhi1 ， zhong4 men2 wu4 ling4 guan1 。

## 注释

## 译文

## 赏析
