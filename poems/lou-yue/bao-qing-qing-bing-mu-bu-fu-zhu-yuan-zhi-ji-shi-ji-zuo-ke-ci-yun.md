---
id: lou-yue-bao-qing-qing-bing-mu-bu-fu-zhu-yuan-zhi-ji-shi-ji-zuo-ke-ci-yun
title: 鮑清卿病目不赴竹院之集詩寄坐客次韻
titlePinyin: bao4 qing1 qing1 bing4 mu4 bu2 fu4 zhu2 yuan4 zhi1 ji2 shi1 ji4 zuo4 ke4 ci4 yun4
titleSlug: bao-qing-qing-bing-mu-bu-fu-zhu-yuan-zhi-ji-shi-ji-zuo-ke-ci-yun
author: 樓鑰
authorPinyin: lou2 yue4
authorSlug: lou-yue
dynasty: 宋
dynastyPinyin: song4
dynastySlug: song
tags: []
---

## 正文

- 鮑侯年少老文學，藝苑優游富耕穫。
- 胸中涵養自成趣，妙處正恐兒輩覺。
- 我慙門巷非尺五，字欲問奇誰與榷。
- 開樽竹院望同醉，遮眼腦脂何太虐。
- 團圞十客踏雨來，相從不負東風約。
- 投壺雅歌了無恨，祇恨車公一前却。
- 海棠春深照眼明，風物融融悟非昨。
- 從教雨洗烟脂淡，小摘何妨供把握。
- 夜闌燒燭照春睡，靚粧如在結綺閣。
- 牆頭西望爛蜀錦，嫣然一笑無聲樂。
- 飛紅點地綉作茵，正須席地天爲幕。
- 要知富貴出天姿，艷杏夭桃何足錄。
- 主人小築真好事，肯學區區專一壑。
- 洞門不鎖要客來，笑君大似羊公鶴。
- 雨餘珠淚色慘悽，一顧正嫌無伯樂。
- 忽驚新詩來叩門，妙語天然不煩琢。
- 坐中傳觀字欲漫，我豎降幡甘面縛。
- 清明已過雨不休，雲霧猶屯四山脚。
- 揩摩病目不應遲，及此紅英半零落。
- 枝頭尚有未開花，縱已離披亦何惡。
- 知君既負西岑游，可使一春終落寞。
- 會須來此共賦之，正要重聞誦新作。

## 拼音

- bao4 hou2 nian2 shao4 lao3 wen2 xue2 ， yi4 yuan4 you1 you2 fu4 geng1 huo4 。
- xiong1 zhong1 han2 yang3 zi4 cheng2 qu4 ， miao4 chu3 zheng4 kong3 er2 bei4 jue2 。
- wo3 can2 men2 xiang4 fei1 chi3 wu3 ， zi4 yu4 wen4 qi2 shui2 yu3 que4 。
- kai1 zun1 zhu2 yuan4 wang4 tong2 zui4 ， zhe1 yan3 nao3 zhi1 he2 tai4 nüe4 。
- tuan2 luan2 shi2 ke4 ta4 yu3 lai2 ， xiang1 cong2 bu2 fu4 dong1 feng1 yue1 。
- tou2 hu2 ya3 ge1 le0 wu2 hen4 ， qi2 hen4 ju1 gong1 yi4 qian2 que4 。
- hai3 tang2 chun1 shen1 zhao4 yan3 ming2 ， feng1 wu4 rong2 rong2 wu4 fei1 zuo2 。
- cong2 jiao4 yu3 xi3 yan1 zhi1 dan4 ， xiao3 zhai1 he2 fang2 gong4 ba3 wo4 。
- ye4 lan2 shao1 zhu2 zhao4 chun1 shui4 ， jing4 zhuang1 ru2 zai4 jie2 qi3 ge2 。
- qiang2 tou2 xi1 wang4 lan4 shu3 jin3 ， yan1 ran2 yi2 xiao4 wu2 sheng1 le4 。
- fei1 hong2 dian3 di4 xiu4 zuo4 yin1 ， zheng4 xu1 xi2 di4 tian1 wei2 mu4 。
- yao4 zhi1 fu4 gui4 chu1 tian1 zi1 ， yan4 xing4 yao1 tao2 he2 zu2 lu4 。
- zhu3 ren2 xiao3 zhu4 zhen1 hao3 shi4 ， ken3 xue2 qu1 qu1 zhuan1 yi2 he4 。
- dong4 men2 bu4 suo3 yao4 ke4 lai2 ， xiao4 jun1 da4 si4 yang2 gong1 he4 。
- yu3 yu2 zhu1 lei4 se4 can3 qi1 ， yi2 gu4 zheng4 xian2 wu2 bo2 le4 。
- hu1 jing1 xin1 shi1 lai2 kou4 men2 ， miao4 yu3 tian1 ran2 bu4 fan2 zhuo2 。
- zuo4 zhong1 chuan2 guan1 zi4 yu4 man4 ， wo3 shu4 jiang4 fan1 gan1 mian4 fu4 。
- qing1 ming2 yi3 guo4 yu3 bu4 xiu1 ， yun2 wu4 you2 tun2 si4 shan1 jiao3 。
- kai1 mo2 bing4 mu4 bu4 ying1 chi2 ， ji2 ci3 hong2 ying1 ban4 ling2 luo4 。
- zhi1 tou2 shang4 you3 wei4 kai1 hua1 ， zong4 yi3 li2 pi1 yi4 he2 e4 。
- zhi1 jun1 ji4 fu4 xi1 cen2 you2 ， ke3 shi3 yi4 chun1 zhong1 luo4 mo4 。
- hui4 xu1 lai2 ci3 gong4 fu4 zhi1 ， zheng4 yao4 zhong4 wen2 song4 xin1 zuo4 。

## 注释

## 译文

## 赏析
