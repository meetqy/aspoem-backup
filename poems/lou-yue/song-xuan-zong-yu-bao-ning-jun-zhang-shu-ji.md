---
id: lou-yue-song-xuan-zong-yu-bao-ning-jun-zhang-shu-ji
title: 送宣宗禹保寧軍掌書記
titlePinyin: song4 xuan1 zong1 yu3 bao3 ning2 jun1 zhang3 shu1 ji4
titleSlug: song-xuan-zong-yu-bao-ning-jun-zhang-shu-ji
author: 樓鑰
authorPinyin: lou2 yue4
authorSlug: lou-yue
dynasty: 宋
dynastyPinyin: song4
dynastySlug: song
tags: []
---

## 正文

- 宣之爲姓世所稀，暇日試爲君家推。
- 宋之宣公舍與夷，子孫相承此爲基。
- 或云出自魯宣伯，元和姓纂言則非。
- 西京功臣虎與義，侯封累世皆宗枝。
- 盛哉雲陽宣巨公，光武稱其勝二龔。
- 酆爲司空懷在趙，遥遥久矣無亢宗。
- 君家本自太末來，世以儒術爲家風。
- 尚及詹識諸父行，君方髫齔成孤童。
- 艱難歷徧屹中立，五行俱下攻時習。
- 自從一登賢士庭，貴名日起人誰及。
- 舍選真似青銅錢，一躍龍門浪三級。
- 吾鄉驚喜破天荒，歸見朋儔愈謙挹。
- 寶婺古郡名浙東，往泛綠水依芙蓉。
- 如君入幕假途爾，及今民事宜加工。
- 亨途萬里才發軔，摻袪勿使金樽空。
- 從今家聲當愈大，坐使宣氏崔盧同。

## 拼音

- xuan1 zhi1 wei2 xing4 shi4 suo3 xi1 ， xia2 ri4 shi4 wei2 jun1 jia1 tui1 。
- song4 zhi1 xuan1 gong1 she4 yu3 yi2 ， zi3 sun1 xiang1 cheng2 ci3 wei2 ji1 。
- huo4 yun2 chu1 zi4 lu3 xuan1 bo2 ， yuan2 he2 xing4 zuan3 yan2 ze2 fei1 。
- xi1 jing1 gong1 chen2 hu3 yu3 yi4 ， hou2 feng1 lei3 shi4 jie1 zong1 zhi1 。
- sheng4 zai1 yun2 yang2 xuan1 ju4 gong1 ， guang1 wu3 cheng1 qi2 sheng4 er4 gong1 。
- feng1 wei2 si1 kong1 huai2 zai4 zhao4 ， yao2 yao2 jiu3 yi3 wu2 kang4 zong1 。
- jun1 jia1 ben3 zi4 tai4 mo4 lai2 ， shi4 yi3 ru2 shu4 wei2 jia1 feng1 。
- shang4 ji2 zhan1 shi2 zhu1 fu4 xing2 ， jun1 fang1 tiao2 chen4 cheng2 gu1 tong2 。
- jian1 nan2 li4 bian4 yi4 zhong1 li4 ， wu3 xing2 ju4 xia4 gong1 shi2 xi2 。
- zi4 cong2 yi4 deng1 xian2 shi4 ting2 ， gui4 ming2 ri4 qi3 ren2 shui2 ji2 。
- she4 xuan3 zhen1 si4 qing1 tong2 qian2 ， yi2 yue4 long2 men2 lang4 san1 ji2 。
- wu2 xiang1 jing1 xi3 po4 tian1 huang1 ， gui1 jian4 peng2 chou2 yu4 qian1 yi4 。
- bao3 wu4 gu3 jun4 ming2 zhe4 dong1 ， wang3 fan4 lü4 shui3 yi1 fu2 rong2 。
- ru2 jun1 ru4 mu4 jia3 tu2 er3 ， ji2 jin1 min2 shi4 yi2 jia1 gong1 。
- heng1 tu2 wan4 li3 cai2 fa1 ren4 ， chan1 qu1 wu4 shi3 jin1 zun1 kong1 。
- cong2 jin1 jia1 sheng1 dang1 yu4 da4 ， zuo4 shi3 xuan1 shi4 cui1 lu2 tong2 。

## 注释

## 译文

## 赏析
