---
id: lou-yue-ci-yun-lei-zhi-yuan-guan-yin-shi-yin-xu-jia-zhong-tong-xiang-zhi-xiang
title: 次韻雷知院觀音詩因敘家中銅像之詳
titlePinyin: ci4 yun4 lei2 zhi1 yuan4 guan1 yin1 shi1 yin1 xu4 jia1 zhong1 tong2 xiang4 zhi1 xiang2
titleSlug: ci-yun-lei-zhi-yuan-guan-yin-shi-yin-xu-jia-zhong-tong-xiang-zhi-xiang
author: 樓鑰
authorPinyin: lou2 yue4
authorSlug: lou-yue
dynasty: 宋
dynastyPinyin: song4
dynastySlug: song
tags: []
---

## 正文

- 鼻祖家住江東邊，推擇爲吏心靜淵。
- 朝朝趨邑過圮上，時見暗磧光煜然。
- 平時奉佛心至謹，建立塔廟崇諸天。
- 試令便介識所在，退公始得來其前。
- 揮鉏去沙若有物，微見銅像傷其顛。
- 須臾衆覩全體見，端嚴相好巧且堅。
- 迎歸供養備精潔，我家舊物猶青氈。
- 銖衣飄摇俱梵相，珠纓垂裊穿淮蠙。
- 雖非丈六黄金身，他處像設無能先。
- 不知何人妙陶冶，底用五色增華妍。
- 自茲累葉永爲寶，如以衣鉢更相傳。
- 是時承平最盛際，正在景德咸平間。
- 畫工難貌天人妙，劫風不動神光圓。
- 益知佛教來已遠，徧滿震旦尊金僊。
- 慈悲無量應成禱，影響若與人周旋。
- 耳則聞音目可觀，此有妙理誰能詮。
- 寶光燄燄擁身後，貝花葉葉俱成全。
- 頂戴天冠工莫及，中有一佛立不偏。
- 有孫是爲鄉先生，決科衣冠遂蟬聯。
- 大父持喪久廬墓，曾以此事形碑鎸。
- 起身月卿出爲郡，殿上寤主以一言。
- 易守鄉邦凡五年，寵光赫奕當政宣。
- 移至湖心值兵燬，精廬灰滅因亡焉。
- 初聞諸父話遺跡，興歎欲見無因緣。
- 揚州伯父初賦歸，慨念孝感如參騫。
- 零丁募以十萬錢，里巷響應慶愈綿。
- 木工先爲小臺殿，居以古像□□旃。
- 後人事之加篤敬，日裊香篆長蜿蜒。
- 衰宗幸有此奇特，信知福利非唐捐。
- 安得東歸奉香火，晏坐終老甘三椽。

## 拼音

- bi2 zu3 jia1 zhu4 jiang1 dong1 bian1 ， tui1 ze2 wei2 li4 xin1 jing4 yuan1 。
- zhao1 zhao1 qu1 yi4 guo4 pi3 shang4 ， shi2 jian4 an4 qi4 guang1 yu4 ran2 。
- ping2 shi2 feng4 fo2 xin1 zhi4 jin3 ， jian4 li4 ta3 miao4 chong2 zhu1 tian1 。
- shi4 ling4 bian4 jie4 shi2 suo3 zai4 ， tui4 gong1 shi3 de2 lai2 qi2 qian2 。
- hui1 chu2 qu4 sha1 ruo4 you3 wu4 ， wei1 jian4 tong2 xiang4 shang1 qi2 dian1 。
- xu1 yu2 zhong4 du3 quan2 ti3 jian4 ， duan1 yan2 xiang1 hao3 qiao3 qie3 jian1 。
- ying2 gui1 gong4 yang3 bei4 jing1 jie2 ， wo3 jia1 jiu4 wu4 you2 qing1 zhan1 。
- zhu1 yi1 piao1 yao2 ju4 fan4 xiang1 ， zhu1 ying1 chui2 niao3 chuan1 huai2 pin2 。
- sui1 fei1 zhang4 liu4 huang2 jin1 shen1 ， ta1 chu3 xiang4 she4 wu2 neng2 xian1 。
- bu4 zhi1 he2 ren2 miao4 tao2 ye3 ， di3 yong4 wu3 se4 zeng1 hua2 yan2 。
- zi4 zi1 lei4 ye4 yong3 wei2 bao3 ， ru2 yi3 yi1 bo1 geng4 xiang1 chuan2 。
- shi4 shi2 cheng2 ping2 zui4 sheng4 ji4 ， zheng4 zai4 jing3 de2 xian2 ping2 jian4 。
- hua4 gong1 nan2 mao4 tian1 ren2 miao4 ， jie2 feng1 bu2 dong4 shen2 guang1 yuan2 。
- yi4 zhi1 fo2 jiao4 lai2 yi3 yuan3 ， bian4 man3 zhen4 dan4 zun1 jin1 xian1 。
- ci2 bei1 wu2 liang2 ying1 cheng2 dao3 ， ying3 xiang3 ruo4 yu3 ren2 zhou1 xuan2 。
- er3 ze2 wen2 yin1 mu4 ke3 guan1 ， ci3 you3 miao4 li3 shui2 neng2 quan2 。
- bao3 guang1 yan4 yan4 yong1 shen1 hou4 ， bei4 hua1 ye4 ye4 ju4 cheng2 quan2 。
- ding3 dai4 tian1 guan1 gong1 mo4 ji2 ， zhong1 you3 yi4 fo2 li4 bu4 pian1 。
- you3 sun1 shi4 wei2 xiang1 xian1 sheng1 ， jue2 ke1 yi1 guan1 sui4 chan2 lian2 。
- da4 fu4 chi2 sang1 jiu3 lu2 mu4 ， ceng2 yi3 ci3 shi4 xing2 bei1 juan1 。
- qi3 shen1 yue4 qing1 chu1 wei2 jun4 ， dian4 shang4 wu4 zhu3 yi3 yi4 yan2 。
- yi4 shou3 xiang1 bang1 fan2 wu3 nian2 ， chong3 guang1 he4 yi4 dang1 zheng4 xuan1 。
- yi2 zhi4 hu2 xin1 zhi2 bing1 hui3 ， jing1 lu2 hui1 mie4 yin1 wang2 yan1 。
- chu1 wen2 zhu1 fu4 hua4 yi2 ji4 ， xing1 tan4 yu4 jian4 wu2 yin1 yuan2 。
- yang2 zhou1 bo2 fu4 chu1 fu4 gui1 ， kai3 nian4 xiao4 gan3 ru2 can1 qian1 。
- ling2 ding1 mu4 yi3 shi2 wan4 qian2 ， li3 xiang4 xiang3 ying1 qing4 yu4 mian2 。
- mu4 gong1 xian1 wei2 xiao3 tai2 dian4 ， ju1 yi3 gu3 xiang4 □□ zhan1 。
- hou4 ren2 shi4 zhi1 jia1 du3 jing4 ， ri4 niao3 xiang1 zhuan4 chang2 wan1 yan2 。
- shuai1 zong1 xing4 you3 ci3 qi2 te4 ， xin4 zhi1 fu2 li4 fei1 tang2 juan1 。
- an1 de2 dong1 gui1 feng4 xiang1 huo3 ， yan4 zuo4 zhong1 lao3 gan1 san1 chuan2 。

## 注释

## 译文

## 赏析
