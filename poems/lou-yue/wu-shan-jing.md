---
id: lou-yue-wu-shan-jing
title: 吳山井
titlePinyin: wu2 shan1 jing3
titleSlug: wu-shan-jing
author: 樓鑰
authorPinyin: lou2 yue4
authorSlug: lou-yue
dynasty: 唐
dynastyPinyin: tang2
dynastySlug: tang
tags: [] 
---

## 正文

- 錢塘東南一都會，西湖宛在高城外。
- 鑿爲六井引入城，唐相鄴侯功尚在。
- 吳山橫亙城中央，左右江湖盡襟带。
- 寒泉迸溢清且甘，發自靈源匪分派。
- 天目兩乳龍鳳來，秀氣所鍾此其最。
- 海濱斥鹵潤作鹹，安得一泉獨滂沛。
- 四朝駐蹕八十年，民聚五方真衆大。
- 抱甕桔槹萬夫汲，飛泉仰流筒吸快。
- 大旱不乾潦不溢，數里赬肩競分賣。
- 人言神龍宅其下，濟物陰功至今在。
- 川澤固多資灌溉，此井猶能濟闤闠。
- 皇家德澤如此泉，福祚與之俱不改。

## 拼音

- qian2 tang2 dong1 nan2 yi4 dou1 hui4 ， xi1 hu2 wan3 zai4 gao1 cheng2 wai4 。
- zao2 wei2 liu4 jing3 yin3 ru4 cheng2 ， tang2 xiang1 ye4 hou2 gong1 shang4 zai4 。
- wu2 shan1 heng2 gen4 cheng2 zhong1 yang1 ， zuo3 you4 jiang1 hu2 jin4 jin1 dai4 。
- han2 quan2 beng4 yi4 qing1 qie3 gan1 ， fa1 zi4 ling2 yuan2 fei3 fen1 pai4 。
- tian1 mu4 liang3 ru3 long2 feng4 lai2 ， xiu4 qi4 suo3 zhong1 ci3 qi2 zui4 。
- hai3 bin1 chi4 lu3 run4 zuo4 xian2 ， an1 de2 yi4 quan2 du2 pang1 pei4 。
- si4 chao2 zhu4 bi4 ba1 shi2 nian2 ， min2 ju4 wu3 fang1 zhen1 zhong4 da4 。
- bao4 weng4 ju2 gao1 wan4 fu1 ji2 ， fei1 quan2 yang3 liu2 tong3 xi1 kuai4 。
- da4 han4 bu4 qian2 liao2 bu2 yi4 ， shu4 li3 cheng1 jian1 jing4 fen1 mai4 。
- ren2 yan2 shen2 long2 zhai2 qi2 xia4 ， ji4 wu4 yin1 gong1 zhi4 jin1 zai4 。
- chuan1 ze2 gu4 duo1 zi1 guan4 gai4 ， ci3 jing3 you2 neng2 ji4 huan2 hui4 。
- huang2 jia1 de2 ze2 ru2 ci3 quan2 ， fu2 zuo4 yu3 zhi1 ju4 bu4 gai3 。

## 注释

## 译文

## 赏析
