---
id: lou-yue-song-yuan-he-shu-wei-jiang-yin
title: 送袁和叔尉江陰
titlePinyin: song4 yuan2 he2 shu1 wei4 jiang1 yin1
titleSlug: song-yuan-he-shu-wei-jiang-yin
author: 樓鑰
authorPinyin: lou2 yue4
authorSlug: lou-yue
dynasty: 宋
dynastyPinyin: song4
dynastySlug: song
tags: []
---

## 正文

- 澄江少日曾經行，高城傍有長江橫。
- 君山特立江之汀，下瞰淮甸一掌平。
- 申港引潮深無聲，萬頃灌注滋農耕。
- 戰國今幾二千齡，黄歇此地猶垂名。
- 舊以邑屬南蘭陵，疲於奔命吏失寧。
- 今焉裂地爲專城，獨當一面行雙旌。
- 井市雖小民厚生，四十萬緡輸賦征。
- 舶商輻湊衆貨贏，牒訴簡省官曹清。
- 一邑負郭相依憑，守宰同僚齊弟兄。
- 脈絡貫通易盡情，尉職無卑近編氓。
- 坐閲是否真權衡，傍郡孔道困將迎。
- 我乃靜趣如郊坰，安輿並行人子榮。
- 況有海錯供庖烹，河肫鰣鮆鮮不腥。
- 車螯蛤蟹均藜羹，夫君傳家有典刑。
- 父子知己人一經，詩書滿門不慙卿。
- 豈羨漢士黄金籝，薦口久已徹帝京。
- 九萬自此開鵬程，平生寒窗照短檠。
- 興亡千古無遁形，妙年射策當彤庭。
- 歸領後生爲主盟，友朋講習誠專精。
- 世故多端須飽更，京口直下連滄溟。
- 官府闊稀行旅驚，邊頭久無夕烽青。
- 要在彈壓潢池兵，簿書期會勤經營。
- 人物酬應審重輕，一言行之可終身。
- 謹毋失己毋失人，贈人以言豈吾能。
- 頗嘗於此三折肱，舉以送君君試聽。

## 拼音

- cheng2 jiang1 shao3 ri4 ceng2 jing1 xing2 ， gao1 cheng2 bang4 you3 chang2 jiang1 heng2 。
- jun1 shan1 te4 li4 jiang1 zhi1 ting1 ， xia4 kan4 huai2 dian4 yi4 zhang3 ping2 。
- shen1 gang3 yin3 chao2 shen1 wu2 sheng1 ， wan4 qing3 guan4 zhu4 zi1 nong2 geng1 。
- zhan4 guo2 jin1 ji1 er4 qian1 ling2 ， huang2 xie1 ci3 di4 you2 chui2 ming2 。
- jiu4 yi3 yi4 shu3 nan2 lan2 ling2 ， pi2 wu1 ben4 ming4 li4 shi1 ning2 。
- jin1 yan1 lie4 di4 wei2 zhuan1 cheng2 ， du2 dang1 yi2 mian4 xing2 shuang1 jing1 。
- jing3 shi4 sui1 xiao3 min2 hou4 sheng1 ， si4 shi2 wan4 min2 shu1 fu4 zheng1 。
- bo2 shang1 fu2 cou4 zhong4 huo4 ying2 ， die2 su4 jian3 sheng3 guan1 cao2 qing1 。
- yi2 yi4 fu4 guo1 xiang1 yi1 ping2 ， shou3 zai3 tong2 liao2 qi2 di4 xiong0 。
- mai4 luo4 guan4 tong1 yi4 jin4 qing2 ， wei4 zhi2 wu2 bei1 jin4 bian1 mang2 。
- zuo4 yue4 shi4 fou3 zhen1 quan2 heng2 ， bang4 jun4 kong3 dao4 kun4 jiang1 ying2 。
- wo3 nai3 jing4 qu4 ru2 jiao1 jiong1 ， an1 yu2 bing4 xing2 ren2 zi3 rong2 。
- kuang4 you3 hai3 cuo4 gong4 pao2 peng1 ， he2 zhun1 shi2 ji4 xian1 bu4 xing1 。
- ju1 ao2 ha2 xie4 jun1 li2 geng1 ， fu1 jun1 chuan2 jia1 you3 dian3 xing2 。
- fu4 zi3 zhi1 ji3 ren2 yi4 jing1 ， shi1 shu1 man3 men2 bu4 can2 qing1 。
- qi3 xian4 han4 shi4 huang2 jin1 ying2 ， jian4 kou3 jiu3 yi3 che4 di4 jing1 。
- jiu3 wan4 zi4 ci3 kai1 peng2 cheng2 ， ping2 sheng1 han2 chuang1 zhao4 duan3 qing2 。
- xing1 wang2 qian1 gu3 wu2 dun4 xing2 ， miao4 nian2 she4 ce4 dang1 tong2 ting2 。
- gui1 ling3 hou4 sheng1 wei2 zhu3 meng2 ， you3 peng2 jiang3 xi2 cheng2 zhuan1 jing1 。
- shi4 gu4 duo1 duan1 xu1 bao3 geng4 ， jing1 kou3 zhi2 xia4 lian2 cang1 ming2 。
- guan1 fu3 kuo4 xi1 xing2 lü3 jing1 ， bian1 tou2 jiu3 wu2 xi1 feng1 qing1 。
- yao4 zai4 dan4 ya1 huang2 chi2 bing1 ， bo2 shu1 qi1 hui4 qin2 jing1 ying2 。
- ren2 wu4 chou2 ying1 shen3 zhong4 qing1 ， yi4 yan2 xing2 zhi1 ke3 zhong1 shen1 。
- jin3 wu2 shi1 ji3 wu2 shi1 ren2 ， zeng4 ren2 yi3 yan2 qi3 wu2 neng2 。
- po1 chang2 wu1 ci3 san1 zhe2 gong1 ， ju3 yi3 song4 jun1 jun1 shi4 ting1 。

## 注释

## 译文

## 赏析
