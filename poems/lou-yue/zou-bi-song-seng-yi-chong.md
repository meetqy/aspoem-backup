---
id: lou-yue-zou-bi-song-seng-yi-chong
title: 走筆送僧義沖
titlePinyin: zou3 bi3 song4 seng1 yi4 chong1
titleSlug: zou-bi-song-seng-yi-chong
author: 樓鑰
authorPinyin: lou2 yue4
authorSlug: lou-yue
dynasty: 唐
dynastyPinyin: tang2
dynastySlug: tang
tags: [] 
---

## 正文

- 一氣行太虛，流形紛不齊。
- 要之本無物，洞然無足疑。
- 梵志有至言，還我未生時。
- 燒了似不曾，亦有毛僧詞。
- 沖師名家子，少年習裘箕。
- 談吐霏木屑，落筆皆珠璣。
- 自稱十年來，不復念作詩。
- 空門坐枯禪，綺語知昨非。
- 聞之意已消，談笑到日西。
- 習氣終未盡，舊編還自携。
- 秀句堪供佛，古作力可追。
- 愛玩不去手，未免成一癡。
- 又欲上西湖，駐錫來語離。
- 我生墮宿業，筆硯置藩籬。
- 拔擢困胃腎，未老神已疲。
- 幾欲焚故藁，要使心清夷。
- 君詩既不作，何不等棄之。
- 萬事都放下，一意探玄機。
- 語罷復自笑，無使高人知。
- 作詩固無用，參禪亦胡爲。
- 勸人反自蹈，此紙何必揮。
- 不如兩俱忘，他時赤體歸。

## 拼音

- yi2 qi4 xing2 tai4 xu1 ， liu2 xing2 fen1 bu4 qi2 。
- yao4 zhi1 ben3 wu2 wu4 ， dong4 ran2 wu2 zu2 yi2 。
- fan4 zhi4 you3 zhi4 yan2 ， huan2 wo3 wei4 sheng1 shi2 。
- shao1 le0 si4 bu4 ceng2 ， yi4 you3 mao2 seng1 ci2 。
- chong1 shi1 ming2 jia1 zi3 ， shao4 nian2 xi2 qiu2 ji1 。
- tan2 tu3 fei1 mu4 xie4 ， luo4 bi3 jie1 zhu1 ji1 。
- zi4 cheng1 shi2 nian2 lai2 ， bu2 fu4 nian4 zuo4 shi1 。
- kong1 men2 zuo4 ku1 shan4 ， qi3 yu3 zhi1 zuo2 fei1 。
- wen2 zhi1 yi4 yi3 xiao1 ， tan2 xiao4 dao4 ri4 xi1 。
- xi2 qi4 zhong1 wei4 jin4 ， jiu4 bian1 huan2 zi4 xie2 。
- xiu4 ju4 kan1 gong4 fo2 ， gu3 zuo4 li4 ke3 zhui1 。
- ai4 wan2 bu2 qu4 shou3 ， wei4 mian3 cheng2 yi4 chi1 。
- you4 yu4 shang4 xi1 hu2 ， zhu4 xi1 lai2 yu3 li2 。
- wo3 sheng1 duo4 su4 ye4 ， bi3 yan4 zhi4 fan1 li2 。
- ba2 zhuo2 kun4 wei4 shen4 ， wei4 lao3 shen2 yi3 pi2 。
- ji1 yu4 fen2 gu4 gao3 ， yao4 shi3 xin1 qing1 yi2 。
- jun1 shi1 ji4 bu2 zuo4 ， he2 bu4 deng3 qi4 zhi1 。
- wan4 shi4 dou1 fang4 xia4 ， yi2 yi4 tan4 xuan2 ji1 。
- yu3 ba4 fu4 zi4 xiao4 ， wu2 shi3 gao1 ren2 zhi1 。
- zuo4 shi1 gu4 wu2 yong4 ， can1 shan4 yi4 hu2 wei2 。
- quan4 ren2 fan3 zi4 dao3 ， ci3 zhi3 he2 bi4 hui1 。
- bu4 ru2 liang3 ju4 wang4 ， ta1 shi2 chi4 ti3 gui1 。

## 注释

## 译文

## 赏析
