---
id: lou-yue-yu-wen-shu-mi-jie-shi-fan-kuan-chun-shan-tu-miao-jue-yi-shi-yi-shi-song-huan
title: 宇文樞密借示范寬春山圖妙絕一時以詩送還
titlePinyin: yu3 wen2 shu1 mi4 jie4 shi4 fan4 kuan1 chun1 shan1 tu2 miao4 jue2 yi4 shi2 yi3 shi1 song4 huan2
titleSlug: yu-wen-shu-mi-jie-shi-fan-kuan-chun-shan-tu-miao-jue-yi-shi-yi-shi-song-huan
author: 樓鑰
authorPinyin: lou2 yue4
authorSlug: lou-yue
dynasty: 宋
dynastyPinyin: song4
dynastySlug: song
tags: []
---

## 正文

- 范生本以寬得名，不學關仝與李成。
- 筆端自出一機杼，理通神會真其能。
- 橫披小軸屢到眼，頗亦時能辨真贋。
- 未見弘大如公藏，茂樹喬山春爛漫。
- 此圖不是江南山，寒空青嶂疑商顔。
- 高高下下幾佳處，莊家時有茅三間。
- 橋梁樓觀各有趣，一夫驅馿何處去。
- 安得隨入杳靄間，布襪青鞋踏空霧。
- 近山忽斷見遥碧，天涯一望無中極。
- 胸中丘壑誰測知，鐵屋石人驚筆力。
- 鵝谿六幅高堂空，終日對坐心神融。
- 看罷爲我捲還客，自此歸余境夢中。

## 拼音

- fan4 sheng1 ben3 yi3 kuan1 de2 ming2 ， bu4 xue2 guan1 tong2 yu3 li3 cheng2 。
- bi3 duan1 zi4 chu1 yi4 ji1 zhu4 ， li3 tong1 shen2 hui4 zhen1 qi2 neng2 。
- heng2 pi1 xiao3 zhou2 lü3 dao4 yan3 ， po1 yi4 shi2 neng2 bian4 zhen1 yan4 。
- wei4 jian4 hong2 da4 ru2 gong1 cang2 ， mao4 shu4 qiao2 shan1 chun1 lan4 man4 。
- ci3 tu2 bu2 shi4 jiang1 nan2 shan1 ， han2 kong1 qing1 zhang4 yi2 shang1 yan2 。
- gao1 gao1 xia4 xia4 ji1 jia1 chu3 ， zhuang1 jia1 shi2 you3 mao2 san1 jian4 。
- qiao2 liang2 lou2 guan1 ge4 you3 qu4 ， yi4 fu1 qu1 lu2 he2 chu3 qu4 。
- an1 de2 sui2 ru4 yao3 ai3 jian4 ， bu4 wa4 qing1 xie2 ta4 kong1 wu4 。
- jin4 shan1 hu1 duan4 jian4 yao2 bi4 ， tian1 ya2 yi2 wang4 wu2 zhong1 ji2 。
- xiong1 zhong1 qiu1 he4 shui2 ce4 zhi1 ， tie3 wu1 shi2 ren2 jing1 bi3 li4 。
- e2 xi1 liu4 fu2 gao1 tang2 kong1 ， zhong1 ri4 dui4 zuo4 xin1 shen2 rong2 。
- kan4 ba4 wei2 wo3 juan3 huan2 ke4 ， zi4 ci3 gui1 yu2 jing4 meng4 zhong1 。

## 注释

## 译文

## 赏析
