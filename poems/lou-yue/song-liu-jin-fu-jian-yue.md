---
id: lou-yue-song-liu-jin-fu-jian-yue
title: 送劉晉父監嶽
titlePinyin: song4 liu2 jin4 fu4 jian1 yue4
titleSlug: song-liu-jin-fu-jian-yue
author: 樓鑰
authorPinyin: lou2 yue4
authorSlug: lou-yue
dynasty: 唐
dynastyPinyin: tang2
dynastySlug: tang
tags: [] 
---

## 正文

- 濟南劉夫子，生來逢百罹。
- 乃翁負長才，宦游至京西。
- 時當建炎間，寇盜紛不齊。
- 轉徙入湖廣，一家屢阽危。
- 五羊買海舟，萬里向鮚埼。
- 舟破投永嘉，有如鳥擇棲。
- 哀哀老治中，藁葬山之垂。
- 母家在衡陽，孤嫠往相依。
- 久卧漳濱疾，羈窮命如絲。
- 事母以孝聞，執喪禮無虧。
- 廬墓屏葷茹，至行徹丹墀。
- 有詔寵數蕃，得官祇奉祠。
- 行年六十二，霜髯照厖眉。
- 慨然念防墓，千里來海涯。
- 西山如蓮華，古今冢纍纍。
- 况此久宿草，蕪穢不復治。
- 孝思雖甚切，冥漠何從推。
- 行道爲興嘆，智力無所施。
- 有僧幾九齡，自言記當時。
- 君聞亟叩請，東岡指荒基。
- 吾師慕泓公，少也從吾師。
- 墓中有版識，倉猝不暇碑。
- 素棺無石槨，灰炭周四圍。
- 君方感斯言，鑽穴從旁窺。
- 其言皆可驗，自此不置疑。
- 惟餘蓋棺木，遺骨不堪移。
- 斲石表故阡，遂塞無窮悲。
- 此僧老而壯，斗酒如覆巵。
- 與君登山椒，下上幾如飛。
- 竣事才數日，溘然不可爲。
- 孝感人益仰，真有神相之。
- 君曰某不孝，遷奉致失期。
- 未得如有失，既得涕滿頤。
- 嗟我誠寡陋，識君顧已遲。
- 一朝來短札，謂我從此辭。
- 皎皎真白駒，安得施縶維。
- 戴侯舊山長，參語心相知。
- 謂余當詩此，頹風激澆漓。
- 世出世間法，君方探玄機。
- 引證即賸語，焉用骫骳詞。
- 衡陽尚寄書，當有鴻鴈歸。
- 後會渺無日，爲賦古別離。

## 拼音

- ji4 nan2 liu2 fu1 zi3 ， sheng1 lai2 feng2 bai3 li2 。
- nai3 weng1 fu4 chang2 cai2 ， huan4 you2 zhi4 jing1 xi1 。
- shi2 dang1 jian4 yan2 jian4 ， kou4 dao4 fen1 bu4 qi2 。
- zhuan3 xi3 ru4 hu2 guang3 ， yi4 jia1 lü3 yan2 wei1 。
- wu3 yang2 mai3 hai3 zhou1 ， wan4 li3 xiang4 jie2 qi2 。
- zhou1 po4 tou2 yong3 jia1 ， you3 ru2 niao3 ze2 qi1 。
- ai1 ai1 lao3 zhi4 zhong1 ， gao3 zang4 shan1 zhi1 chui2 。
- mu3 jia1 zai4 heng2 yang2 ， gu1 li2 wang3 xiang1 yi1 。
- jiu3 wo4 zhang1 bin1 ji2 ， ji1 qiong2 ming4 ru2 si1 。
- shi4 mu3 yi3 xiao4 wen2 ， zhi2 sang1 li3 wu2 kui1 。
- lu2 mu4 ping2 hun1 ru2 ， zhi4 xing2 che4 dan1 chi2 。
- you3 zhao4 chong3 shu4 fan1 ， de2 guan1 qi2 feng4 ci2 。
- xing2 nian2 liu4 shi2 er4 ， shuang1 ran2 zhao4 mang2 mei2 。
- kai3 ran2 nian4 fang2 mu4 ， qian1 li3 lai2 hai3 ya2 。
- xi1 shan1 ru2 lian2 hua2 ， gu3 jin1 zhong3 lei2 lei2 。
- kuang4 ci3 jiu3 su4 cao3 ， wu2 hui4 bu2 fu4 zhi4 。
- xiao4 si1 sui1 shen4 qie4 ， ming2 mo4 he2 cong2 tui1 。
- hang2 dao4 wei2 xing1 tan4 ， zhi4 li4 wu2 suo3 shi1 。
- you3 seng1 ji1 jiu3 ling2 ， zi4 yan2 ji4 dang1 shi2 。
- jun1 wen2 ji2 kou4 qing3 ， dong1 gang1 zhi3 huang1 ji1 。
- wu2 shi1 mu4 hong2 gong1 ， shao3 ye3 cong2 wu2 shi1 。
- mu4 zhong1 you3 ban3 shi2 ， cang1 cu4 bu4 xia2 bei1 。
- su4 guan1 wu2 shi2 guo3 ， hui1 tan4 zhou1 si4 wei2 。
- jun1 fang1 gan3 si1 yan2 ， zuan1 xue2 cong2 pang2 kui1 。
- qi2 yan2 jie1 ke3 yan4 ， zi4 ci3 bu2 zhi4 yi2 。
- wei2 yu2 gai4 guan1 mu4 ， yi2 gu3 bu4 kan1 yi2 。
- zhuo2 shi2 biao3 gu4 qian1 ， sui4 sai1 wu2 qiong2 bei1 。
- ci3 seng1 lao3 er2 zhuang4 ， dou4 jiu3 ru2 fu4 zhi1 。
- yu3 jun1 deng1 shan1 jiao1 ， xia4 shang4 ji1 ru2 fei1 。
- jun4 shi4 cai2 shu4 ri4 ， ke4 ran2 bu4 ke3 wei2 。
- xiao4 gan3 ren2 yi4 yang3 ， zhen1 you3 shen2 xiang1 zhi1 。
- jun1 yue1 mou3 bu2 xiao4 ， qian1 feng4 zhi4 shi1 qi1 。
- wei4 de2 ru2 you3 shi1 ， ji4 de2 ti4 man3 yi2 。
- jie1 wo3 cheng2 gua3 lou4 ， shi2 jun1 gu4 yi3 chi2 。
- yi4 zhao1 lai2 duan3 zha2 ， wei4 wo3 cong2 ci3 ci2 。
- jiao3 jiao3 zhen1 bai2 ju1 ， an1 de2 shi1 zhi2 wei2 。
- dai4 hou2 jiu4 shan1 chang2 ， can1 yu3 xin1 xiang1 zhi1 。
- wei4 yu2 dang1 shi1 ci3 ， tui2 feng1 ji1 jiao1 li2 。
- shi4 chu1 shi4 jian4 fa3 ， jun1 fang1 tan4 xuan2 ji1 。
- yin3 zheng4 ji2 sheng4 yu3 ， yan1 yong4 wei3 bei4 ci2 。
- heng2 yang2 shang4 ji4 shu1 ， dang1 you3 hong2 yan4 gui1 。
- hou4 hui4 miao3 wu2 ri4 ， wei2 fu4 gu3 bie2 li2 。

## 注释

## 译文

## 赏析
