---
id: lou-yue-lin-he-shu-shi-lang-gui-tan-zhuang
title: 林和叔侍郎龜潭莊
titlePinyin: lin2 he2 shu1 shi4 lang2 gui1 tan2 zhuang1
titleSlug: lin-he-shu-shi-lang-gui-tan-zhuang
author: 樓鑰
authorPinyin: lou2 yue4
authorSlug: lou-yue
dynasty: 宋
dynastyPinyin: song4
dynastySlug: song
tags: []
---

## 正文

- 頃年曾記游花谿，宗樞潭府谿之湄。
- 徘徊其上嘆秀爽，宜有英才瑞明時。
- 巖巖林公天與奇，勁氣不爲金石移。
- 少以六義鳴上庠，游宦所至英聲馳。
- 瀾翻薦口徹旒冕，通籍直上黄金閨。
- 出宰長城如卓魯，至今遺愛人歌之。
- 入朝一冠御史豸，臺綱振厲先光輝。
- 光宗聖度如天大，俾承舊制形宸奎。
- 言所當言公不屈，上喜抗直深倚毗。
- 歷居三院上橫榻，首尾獨擊及四期。
- 擢居小天不肯住，遠指章貢把一麾。
- 政成召節不旋踵，神與清漲促公歸。
- 代言批敕節彌勵，藜藿不採非公誰。
- 竟以松班分制閫，海邦雖陋不鄙夷。
- 撫摩赤子厪一稔，功利及物難周知。
- 公方在臺我立螭，臺省相望心事齊。
- 皇上初政公賜環，我居青瑣公紫薇。
- 時平論事同努力，寄名雷霆如恐遲。
- 我求外補徑投閒，公亦出關喜相隨。
- 受廛親見賢郡侯，攀轅卧轍同旄倪。
- 公時自謂二宜去，吏民猶誦三不欺。
- 棠陰蔽芾勿翦伐，萬人來往城南隄。
- 書來不復說餘事，頗言別墅躬鉏犁。
- 頻年日涉愈成趣，去家三里共游嬉。
- 首崇御札極尊閤，又以副墨登之碑。
- 非欲自詫稽古力，鋪張聖德彰仁慈。
- 猶記殿上爭挽衣，咫尺龍顔犯天威。
- 坐以漢法當粉齏，廷臣就列仍紳緌。
- 篋藏常裾不容毀，如以折檻存軒墀。
- 公嚴十襲我書榜，老臣追往空涕洟。
- 吾聞一潭浩深綠，上有怪石形如龜。
- 是爲古麗最佳處，地藏天作公發揮。
- 大谿橫貫地坦平，演迤明秀山四圍。
- 十峰歷歷可名數，餘如芙蓉聳天涯。
- 獨此一山亙里許，中立壁峻難攀躋。
- 堂名娛老正東南，比漢二疏公庶幾。
- 海棠炫晝遶欄檻，細數嫣紅遍繁枝。
- 雜花滿地秀而野，何殊迂叟居洛師。
- 千歲靈龜巢蓮葉，祝公耆壽登龐眉。
- 桃花源杳號霞隠，木奴霜後黄金垂。
- 深可藏書曠可射，初篁細香臨月池。
- 狎鷗渚邊鷗爲下，觀魚梁上魚不疑。
- 懸崖石橫筍斜出，拒霜爲城媚清漪。
- 公既垂車棄軒冕，鴻飛冥冥不受羈。
- 超然但欲適吾意，抱甕直欲心忘機。
- 我雖未到景略序，盡錄無心圖畫爲。
- 花朝月夕景何限，想見晴好雨亦宜。
- 落霞孤鶩映西日，多少空翠仍烟霏。
- 此雖見之咏不足，强欲著語是耶非。
- 兩守寶婺行或止，無由往叩山中扉。
- 舊聞趙公訪歐陽，千里命駕如呂稽。
- 清風明月兩閒人，萬口猶傳樂府詩。
- 我雖掛冠病雙足，頌繫一榻當炎曦。
- 荷公雖若魚相忘，尺書時來自緘題。
- 屢索鄙書懶未暇，又恐境勝難爲詞。
- 茲來督我語益峻，遠寄蜀絹欄烏絲。
- 爲吾贈詩仍就寫，欲待相好無時衰。
- 想像試作高堂賦，身知難往心欲飛。
- 才固不多老更盡，況此病瘁神亦疲。
- 不如及今爲公作，語成不工不敢辭。
- 兩家子弟向後日，庶幾二老同襟期。

## 拼音

- qing3 nian2 ceng2 ji4 you2 hua1 xi1 ， zong1 shu1 tan2 fu3 xi1 zhi1 mei2 。
- pai2 huai2 qi2 shang4 tan4 xiu4 shuang3 ， yi2 you3 ying1 cai2 rui4 ming2 shi2 。
- yan2 yan2 lin2 gong1 tian1 yu3 qi2 ， jin4 qi4 bu4 wei2 jin1 shi2 yi2 。
- shao3 yi3 liu4 yi4 ming2 shang4 xiang2 ， you2 huan4 suo3 zhi4 ying1 sheng1 chi2 。
- lan2 fan1 jian4 kou3 che4 liu2 mian3 ， tong1 ji2 zhi2 shang4 huang2 jin1 gui1 。
- chu1 zai3 chang2 cheng2 ru2 zhuo2 lu3 ， zhi4 jin1 yi2 ai4 ren2 ge1 zhi1 。
- ru4 chao2 yi4 guan1 yu4 shi3 zhi4 ， tai2 gang1 zhen4 li4 xian1 guang1 hui1 。
- guang1 zong1 sheng4 du4 ru2 tian1 da4 ， bi3 cheng2 jiu4 zhi4 xing2 chen2 kui2 。
- yan2 suo3 dang1 yan2 gong1 bu4 qu1 ， shang4 xi3 kang4 zhi2 shen1 yi3 pi2 。
- li4 ju1 san1 yuan4 shang4 heng2 ta4 ， shou3 wei3 du2 ji1 ji2 si4 qi1 。
- zhuo2 ju1 xiao3 tian1 bu4 ken3 zhu4 ， yuan3 zhi3 zhang1 gong4 ba3 yi4 hui1 。
- zheng4 cheng2 zhao4 jie2 bu4 xuan2 zhong3 ， shen2 yu3 qing1 zhang3 cu4 gong1 gui1 。
- dai4 yan2 pi1 chi4 jie2 mi2 li4 ， li2 huo4 bu4 cai3 fei1 gong1 shui2 。
- jing4 yi3 song1 ban1 fen1 zhi4 kun3 ， hai3 bang1 sui1 lou4 bu4 bi3 yi2 。
- fu3 mo2 chi4 zi3 jin3 yi4 ren3 ， gong1 li4 ji2 wu4 nan2 zhou1 zhi1 。
- gong1 fang1 zai4 tai2 wo3 li4 chi1 ， tai2 sheng3 xiang1 wang4 xin1 shi4 qi2 。
- huang2 shang0 chu1 zheng4 gong1 ci4 huan2 ， wo3 ju1 qing1 suo3 gong1 zi3 wei1 。
- shi2 ping2 lun4 shi4 tong2 nu3 li4 ， ji4 ming2 lei2 ting2 ru2 kong3 chi2 。
- wo3 qiu2 wai4 bu3 jing4 tou2 xian2 ， gong1 yi4 chu1 guan1 xi3 xiang1 sui2 。
- shou4 chan2 qin1 jian4 xian2 jun4 hou2 ， pan1 yuan2 wo4 zhe2 tong2 mao2 ni2 。
- gong1 shi2 zi4 wei4 er4 yi2 qu4 ， li4 min2 you2 song4 san1 bu4 qi1 。
- tang2 yin1 bi4 fei4 wu4 jian3 fa2 ， wan4 ren2 lai2 wang3 cheng2 nan2 di1 。
- shu1 lai2 bu2 fu4 shuo1 yu2 shi4 ， po1 yan2 bie2 shu4 gong1 chu2 li2 。
- bin1 nian2 ri4 she4 yu4 cheng2 qu4 ， qu4 jia1 san1 li3 gong4 you2 xi1 。
- shou3 chong2 yu4 zha2 ji2 zun1 he2 ， you4 yi3 fu4 mo4 deng1 zhi1 bei1 。
- fei1 yu4 zi4 cha4 ji1 gu3 li4 ， pu1 zhang1 sheng4 de2 zhang1 ren2 ci2 。
- you2 ji4 dian4 shang4 zheng1 wan3 yi1 ， zhi3 chi3 long2 yan2 fan4 tian1 wei1 。
- zuo4 yi3 han4 fa3 dang1 fen3 ji1 ， ting2 chen2 jiu4 lie4 reng2 shen1 rui2 。
- qie4 cang2 chang2 ju1 bu4 rong2 hui3 ， ru2 yi3 zhe2 jian4 cun2 xuan1 chi2 。
- gong1 yan2 shi2 xi2 wo3 shu1 bang3 ， lao3 chen2 zhui1 wang3 kong1 ti4 yi2 。
- wu2 wen2 yi4 tan2 hao4 shen1 lü4 ， shang4 you3 guai4 shi2 xing2 ru2 gui1 。
- shi4 wei2 gu3 li2 zui4 jia1 chu3 ， di4 cang2 tian1 zuo4 gong1 fa1 hui1 。
- da4 xi1 heng2 guan4 di4 tan3 ping2 ， yan3 yi3 ming2 xiu4 shan1 si4 wei2 。
- shi2 feng1 li4 li4 ke3 ming2 shu4 ， yu2 ru2 fu2 rong2 song3 tian1 ya2 。
- du2 ci3 yi4 shan1 gen4 li3 xu1 ， zhong1 li4 bi4 jun4 nan2 pan1 ji1 。
- tang2 ming2 yu2 lao3 zheng4 dong1 nan2 ， bi3 han4 er4 shu1 gong1 shu4 ji1 。
- hai3 tang2 xuan4 zhou4 rao4 lan2 jian4 ， xi4 shu4 yan1 hong2 bian4 fan2 zhi1 。
- za2 hua1 man3 di4 xiu4 er2 ye3 ， he2 shu1 yu1 sou3 ju1 luo4 shi1 。
- qian1 sui4 ling2 gui1 chao2 lian2 ye4 ， zhu4 gong1 qi2 shou4 deng1 pang2 mei2 。
- tao2 hua1 yuan2 yao3 hao4 xia2 yin3 ， mu4 nu2 shuang1 hou4 huang2 jin1 chui2 。
- shen1 ke3 cang2 shu1 kuang4 ke3 she4 ， chu1 huang2 xi4 xiang1 lin2 yue4 chi2 。
- xia2 ou1 zhu3 bian1 ou1 wei2 xia4 ， guan1 yu2 liang2 shang4 yu2 bu4 yi2 。
- xuan2 ya2 shi2 heng2 sun3 xie2 chu1 ， ju4 shuang1 wei2 cheng2 mei4 qing1 yi1 。
- gong1 ji4 chui2 ju1 qi4 xuan1 mian3 ， hong2 fei1 ming2 ming2 bu2 shou4 ji1 。
- chao1 ran2 dan4 yu4 shi4 wu2 yi4 ， bao4 weng4 zhi2 yu4 xin1 wang4 ji1 。
- wo3 sui1 wei4 dao4 jing3 lüe4 xu4 ， jin4 lu4 wu2 xin1 tu2 hua4 wei2 。
- hua1 zhao1 yue4 xi1 jing3 he2 xian4 ， xiang3 jian4 qing2 hao3 yu3 yi4 yi2 。
- luo4 xia2 gu1 wu4 ying4 xi1 ri4 ， duo1 shao3 kong1 cui4 reng2 yan1 fei1 。
- ci3 sui1 jian4 zhi1 yong3 bu4 zu2 ， qiang2 yu4 zhu4 yu3 shi4 ye1 fei1 。
- liang3 shou3 bao3 wu4 xing2 huo4 zhi3 ， wu2 you2 wang3 kou4 shan1 zhong1 fei1 。
- jiu4 wen2 zhao4 gong1 fang3 ou1 yang2 ， qian1 li3 ming4 jia4 ru2 lü3 ji1 。
- qing1 feng1 ming2 yue4 liang3 xian2 ren2 ， wan4 kou3 you2 chuan2 le4 fu3 shi1 。
- wo3 sui1 gua4 guan1 bing4 shuang1 zu2 ， song4 xi4 yi2 ta4 dang1 yan2 xi1 。
- he2 gong1 sui1 ruo4 yu2 xiang1 wang4 ， chi3 shu1 shi2 lai2 zi4 jian1 ti2 。
- lü3 suo3 bi3 shu1 lan3 wei4 xia2 ， you4 kong3 jing4 sheng4 nan2 wei2 ci2 。
- zi1 lai2 du1 wo3 yu3 yi4 jun4 ， yuan3 ji4 shu3 juan4 lan2 wu1 si1 。
- wei2 wu2 zeng4 shi1 reng2 jiu4 xie3 ， yu4 dai4 xiang1 hao3 wu2 shi2 shuai1 。
- xiang3 xiang4 shi4 zuo4 gao1 tang2 fu4 ， shen1 zhi1 nan2 wang3 xin1 yu4 fei1 。
- cai2 gu4 bu4 duo1 lao3 geng4 jin4 ， kuang4 ci3 bing4 cui4 shen2 yi4 pi2 。
- bu4 ru2 ji2 jin1 wei2 gong1 zuo4 ， yu3 cheng2 bu4 gong1 bu4 gan3 ci2 。
- liang3 jia1 zi3 di4 xiang4 hou4 ri4 ， shu4 ji1 er4 lao3 tong2 jin1 qi1 。

## 注释

## 译文

## 赏析
