---
id: lou-yue-ta-shan-yan
title: 它山堰
titlePinyin: ta1 shan1 yan4
titleSlug: ta-shan-yan
author: 樓鑰
authorPinyin: lou2 yue4
authorSlug: lou-yue
dynasty: 宋
dynastyPinyin: song4
dynastySlug: song
tags: []
---

## 正文

- 它山堰頭足奇觀，百萬雷霆聲不斷。
- 誰把并州快剪刀，平剪波瀾成兩段。
- 四明山深水源遠，衆壑會谿長漫汗。
- 滔天狂潦不少留，瀉入長江勢奔竄。
- 賢哉唐家王長官，欲圖永利輸長算。
- 想得慘澹經營時，下上山川應飽看。
- 西偏千嶺相屬聯，惟有茲山擁東岸。
- 遂於此地築橫埭，截取衆流心自斷。
- 斟酌利害不全取，高下參差僅强半。
- 水大十分七入江，徐挹三分供溉灌。
- 支流瀰瀰穿郡城，脉絡貫通平且緩。
- 旱時反此水亦足，坐使千年忘旱暵。
- 無窮廟祀報元功，像設森嚴人敢玩。
- 梅梁夭矯有冥助，大患于今尚能捍。
- 前輩所作多神靈，日月真成赤心貫。
- 後人小智或更易，費盡工夫隨破散。
- 河堙盍浚謀不集，堤斷河傾流甚悍。
- 富民縮手人受殃，仰望古人重興歎。
- 老木號風波湛碧，畫屏俯仰丹青煥。
- 更須積雨看驚湍，濡足褰裳何足憚。
- 去家不遠時一游，短艇垂綸流可亂。
- 八月儻有僊槎來，便欲乘之泝天漢。

## 拼音

- ta1 shan1 yan4 tou2 zu2 qi2 guan1 ， bai3 wan4 lei2 ting2 sheng1 bu2 duan4 。
- shui2 ba3 bing1 zhou1 kuai4 jian3 dao1 ， ping2 jian3 bo1 lan2 cheng2 liang3 duan4 。
- si4 ming2 shan1 shen1 shui3 yuan2 yuan3 ， zhong4 he4 hui4 xi1 chang2 man4 han4 。
- tao1 tian1 kuang2 liao2 bu4 shao3 liu2 ， xie4 ru4 chang2 jiang1 shi4 ben1 cuan4 。
- xian2 zai1 tang2 jia1 wang2 chang2 guan1 ， yu4 tu2 yong3 li4 shu1 chang2 suan4 。
- xiang3 de2 can3 dan4 jing1 ying2 shi2 ， xia4 shang4 shan1 chuan1 ying1 bao3 kan4 。
- xi1 pian1 qian1 ling3 xiang1 shu3 lian2 ， wei2 you3 zi1 shan1 yong1 dong1 an4 。
- sui4 wu1 ci3 di4 zhu4 heng2 dai4 ， jie2 qu3 zhong4 liu2 xin1 zi4 duan4 。
- zhen1 zhuo2 li4 hai4 bu4 quan2 qu3 ， gao1 xia4 can1 cha4 jin3 qiang2 ban4 。
- shui3 da4 shi2 fen1 qi1 ru4 jiang1 ， xu2 yi4 san1 fen1 gong4 gai4 guan4 。
- zhi1 liu2 mi2 mi2 chuan1 jun4 cheng2 ， mai4 luo4 guan4 tong1 ping2 qie3 huan3 。
- han4 shi2 fan3 ci3 shui3 yi4 zu2 ， zuo4 shi3 qian1 nian2 wang4 han4 han4 。
- wu2 qiong2 miao4 si4 bao4 yuan2 gong1 ， xiang4 she4 sen1 yan2 ren2 gan3 wan2 。
- mei2 liang2 yao1 jiao3 you3 ming2 zhu4 ， da4 huan4 yu2 jin1 shang4 neng2 han4 。
- qian2 bei4 suo3 zuo4 duo1 shen2 ling2 ， ri4 yue4 zhen1 cheng2 chi4 xin1 guan4 。
- hou4 ren2 xiao3 zhi4 huo4 geng4 yi4 ， fei4 jin4 gong1 fu1 sui2 po4 san4 。
- he2 yin1 he2 jun4 mou2 bu4 ji2 ， di1 duan4 he2 qing1 liu2 shen4 han4 。
- fu4 min2 suo1 shou3 ren2 shou4 yang1 ， yang3 wang4 gu3 ren2 zhong4 xing1 tan4 。
- lao3 mu4 hao4 feng1 bo1 zhan4 bi4 ， hua4 ping2 fu3 yang3 dan1 qing1 huan4 。
- geng4 xu1 ji1 yu3 kan4 jing1 tuan1 ， ru2 zu2 qian1 shang0 he2 zu2 dan4 。
- qu4 jia1 bu4 yuan3 shi2 yi4 you2 ， duan3 ting3 chui2 lun2 liu2 ke3 luan4 。
- ba1 yue4 tang3 you3 xian1 cha2 lai2 ， bian4 yu4 cheng2 zhi1 su4 tian1 han4 。

## 注释

## 译文

## 赏析
