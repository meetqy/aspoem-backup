---
id: lou-yue-gong-kui-zhai
title: 攻媿齋
titlePinyin: gong1 kui4 zhai1
titleSlug: gong-kui-zhai
author: 樓鑰
authorPinyin: lou2 yue4
authorSlug: lou-yue
dynasty: 宋
dynastyPinyin: song4
dynastySlug: song
tags: []
---

## 正文

- 聖賢不得見，道散固已久。
- 學者多自賢，鮮肯事師友。
- 顛冥聲利中，悔吝皆自取。
- 動言無媿怍，未知果然否。
- 寡過云未能，先聖欣善誘。
- 凜凜孟氏言，幾希異禽獸。
- 參乎病知免，遂使啟足手。
- 寧知起易簀，又在此段後。
- 吾儕況小人，氣質素凡陋。
- 以其所以養，孝道亦何有。
- 勉前類水馬，立處祇如舊。
- 儻復不自力，其末當愈謬。
- 每思攻所媿，扁榜銘座右。
- 三誦故人書，慙汗幾欲溜。
- 夫豈爲戲言，知君於我厚。
- 因之更加警，補過尚無咎。

## 拼音

- sheng4 xian2 bu4 de2 jian4 ， dao4 san4 gu4 yi3 jiu3 。
- xue2 zhe3 duo1 zi4 xian2 ， xian1 ken3 shi4 shi1 you3 。
- dian1 ming2 sheng1 li4 zhong1 ， hui3 lin4 jie1 zi4 qu3 。
- dong4 yan2 wu2 kui4 zuo4 ， wei4 zhi1 guo3 ran2 fou3 。
- gua3 guo4 yun2 wei4 neng2 ， xian1 sheng4 xin1 shan4 you4 。
- lin3 lin3 meng4 shi4 yan2 ， ji1 xi1 yi4 qin2 shou4 。
- can1 hu1 bing4 zhi1 mian3 ， sui4 shi3 qi3 zu2 shou3 。
- ning2 zhi1 qi3 yi4 ze2 ， you4 zai4 ci3 duan4 hou4 。
- wu2 chai2 kuang4 xiao3 ren2 ， qi4 zhi4 su4 fan2 lou4 。
- yi3 qi2 suo3 yi3 yang3 ， xiao4 dao4 yi4 he2 you3 。
- mian3 qian2 lei4 shui3 ma3 ， li4 chu3 qi2 ru2 jiu4 。
- tang3 fu4 bu2 zi4 li4 ， qi2 mo4 dang1 yu4 miu4 。
- mei3 si1 gong1 suo3 kui4 ， bian3 bang3 ming2 zuo4 you4 。
- san1 song4 gu4 ren2 shu1 ， can2 han4 ji1 yu4 liu1 。
- fu1 qi3 wei2 xi4 yan2 ， zhi1 jun1 wu1 wo3 hou4 。
- yin1 zhi1 geng4 jia1 jing3 ， bu3 guo4 shang4 wu2 jiu4 。

## 注释

## 译文

## 赏析
