---
id: lou-yue-zai-ti-xing-kan-zi
title: 再題行看子
titlePinyin: zai4 ti2 xing2 kan4 zi3
titleSlug: zai-ti-xing-kan-zi
author: 樓鑰
authorPinyin: lou2 yue4
authorSlug: lou-yue
dynasty: 宋
dynastyPinyin: song4
dynastySlug: song
tags: []
---

## 正文

- 先引護欄毬子驄，九馬近遠俱相從。
- 黑駒騧黄騅素騮，亦有笏面仍銀鬃。
- 夏國一種青於藍，五明錯靴皆如龍。
- 或驂或引恣馳驟，坐覺隠耳聲瓏瓏。
- 人間安得有此輩，一一必自天閑中。
- 不惟骨相異凡馬，圉人貴介多雍容。
- 三花翦鬣自官樣，空鞍更以香羅幪。
- 中間二者蓋天馬，齒雖已老氣尚雄。
- 不知幾出橫門道，雙立柳下青陰濃。
- 擡韁捽頷刷背膂，旋梳鬃尾摇清風。
- 人人生意馬欲動，態度曲盡各不同。
- 韓生去我幾百年，藻色尚濕青與紅。
- 不知何時墮雞林，萬里遠在東海東。
- 賈人携來得寓目，一見絕歎丹青工。
- 千金可買真不惜，忽復携去何匆匆。
- 亟令臨寫得形似，如此神駿那得逢。
- 開元內外馬盈億，色別爲群從登封。
- 韓生所貌定傑出，七尺爲騋八尺駥。
- 向來鶑邊繫金狨，歸乘款段頭已童。
- 伏櫪寧能志千里，却笑區區據鞍矍鑠翁。

## 拼音

- xian1 yin3 hu4 lan2 qiu2 zi3 cong1 ， jiu3 ma3 jin4 yuan3 ju4 xiang1 cong2 。
- hei1 ju1 gua1 huang2 zhui1 su4 liu2 ， yi4 you3 hu4 mian4 reng2 yin2 zong1 。
- xia4 guo2 yi4 zhong3 qing1 wu1 lan2 ， wu3 ming2 cuo4 xue1 jie1 ru2 long2 。
- huo4 can1 huo4 yin3 zi4 chi2 zhou4 ， zuo4 jue2 yin3 er3 sheng1 long2 long2 。
- ren2 jian4 an1 de2 you3 ci3 bei4 ， yi1 yi1 bi4 zi4 tian1 xian2 zhong1 。
- bu4 wei2 gu3 xiang4 yi4 fan2 ma3 ， yu3 ren2 gui4 jie4 duo1 yong1 rong2 。
- san1 hua1 jian3 lie4 zi4 guan1 yang4 ， kong1 an1 geng4 yi3 xiang1 luo2 meng2 。
- zhong1 jian4 er4 zhe3 gai4 tian1 ma3 ， chi3 sui1 yi3 lao3 qi4 shang4 xiong2 。
- bu4 zhi1 ji1 chu1 heng2 men2 dao4 ， shuang1 li4 liu3 xia4 qing1 yin1 nong2 。
- tai2 jiang1 zuo2 han4 shua1 bei4 lü3 ， xuan2 shu1 zong1 wei3 yao2 qing1 feng1 。
- ren2 ren2 sheng1 yi4 ma3 yu4 dong4 ， tai4 du4 qu3 jin4 ge4 bu4 tong2 。
- han2 sheng1 qu4 wo3 ji1 bai3 nian2 ， zao3 se4 shang4 shi1 qing1 yu3 hong2 。
- bu4 zhi1 he2 shi2 duo4 ji1 lin2 ， wan4 li3 yuan3 zai4 dong1 hai3 dong1 。
- jia3 ren2 xie2 lai2 de2 yu4 mu4 ， yi2 jian4 jue2 tan4 dan1 qing1 gong1 。
- qian1 jin1 ke3 mai3 zhen1 bu4 xi1 ， hu1 fu4 xie2 qu4 he2 cong1 cong1 。
- ji2 ling4 lin2 xie3 de2 xing2 si4 ， ru2 ci3 shen2 jun4 na4 de2 feng2 。
- kai1 yuan2 nei4 wai4 ma3 ying2 yi4 ， se4 bie2 wei2 qun2 cong2 deng1 feng1 。
- han2 sheng1 suo3 mao4 ding4 jie2 chu1 ， qi1 chi3 wei2 lai2 ba1 chi3 rong2 。
- xiang4 lai2 ying1 bian1 xi4 jin1 rong2 ， gui1 cheng2 kuan3 duan4 tou2 yi3 tong2 。
- fu2 li4 ning2 neng2 zhi4 qian1 li3 ， que4 xiao4 qu1 qu1 ju4 an1 jue2 shuo4 weng1 。

## 注释

## 译文

## 赏析
