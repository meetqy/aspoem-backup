---
id: lou-yue-cui-lao-rong-mo-xi
title: 催老融墨戲
titlePinyin: cui1 lao3 rong2 mo4 xi4
titleSlug: cui-lao-rong-mo-xi
author: 樓鑰
authorPinyin: lou2 yue4
authorSlug: lou-yue
dynasty: 宋
dynastyPinyin: song4
dynastySlug: song
tags: []
---

## 正文

- 古人惜墨如惜金，老融惜墨如惜命。
- 濡毫洗盡始輕拂，意匠經營極深夐。
- 人非求似韻自足，物已忘形影猶映。
- 地蒸宿霧日未高，雨带寒煙山欲暝。
- 中含太古不盡意，筆墨超然絕畦逕。
- 畫家安得論三尺，身世生緣俱墮甑。
- 人言可望不可親，夜半叩門寧復聽。
- 三生宿契誰得知，一見未言心已應。
- 巖傾千丈雪散空，上有清池開錦鏡。
- 意行忽發虎溪笑，許作新圖寫幽勝。
- 歸尋一紙五十尺，傅以礬膠如練浄。
- 自知能事難促迫，捲送松窗待清興。
- 筆端膚寸今何如，西抹東塗應略定。
- 何當一日快先覩，洗我昏眸十年病。

## 拼音

- gu3 ren2 xi1 mo4 ru2 xi1 jin1 ， lao3 rong2 xi1 mo4 ru2 xi1 ming4 。
- ru2 hao2 xi3 jin4 shi3 qing1 fu2 ， yi4 jiang4 jing1 ying2 ji2 shen1 xuan4 。
- ren2 fei1 qiu2 si4 yun4 zi4 zu2 ， wu4 yi3 wang4 xing2 ying3 you2 ying4 。
- di4 zheng1 su4 wu4 ri4 wei4 gao1 ， yu3 dai4 han2 yan1 shan1 yu4 ming2 。
- zhong1 han2 tai4 gu3 bu2 jin4 yi4 ， bi3 mo4 chao1 ran2 jue2 qi2 jing4 。
- hua4 jia1 an1 de2 lun4 san1 chi3 ， shen1 shi4 sheng1 yuan2 ju4 duo4 zeng4 。
- ren2 yan2 ke3 wang4 bu4 ke3 qin1 ， ye4 ban4 kou4 men2 ning2 fu4 ting1 。
- san1 sheng1 su4 qi4 shui2 de2 zhi1 ， yi2 jian4 wei4 yan2 xin1 yi3 ying1 。
- yan2 qing1 qian1 zhang4 xue3 san4 kong1 ， shang4 you3 qing1 chi2 kai1 jin3 jing4 。
- yi4 xing2 hu1 fa1 hu3 xi1 xiao4 ， xu1 zuo4 xin1 tu2 xie3 you1 sheng4 。
- gui1 xun2 yi4 zhi3 wu3 shi2 chi3 ， fu4 yi3 fan2 jiao1 ru2 lian4 jing4 。
- zi4 zhi1 neng2 shi4 nan2 cu4 po4 ， juan3 song4 song1 chuang1 dai4 qing1 xing1 。
- bi3 duan1 fu1 cun4 jin1 he2 ru2 ， xi1 mo3 dong1 tu2 ying1 lüe4 ding4 。
- he2 dang1 yi2 ri4 kuai4 xian1 du3 ， xi3 wo3 hun1 mou2 shi2 nian2 bing4 。

## 注释

## 译文

## 赏析
