---
id: lou-yue-ku-biao-di-wang-qu-wei-mu
title: 哭表弟汪去僞墓
titlePinyin: ku1 biao3 di4 wang1 qu4 wei3 mu4
titleSlug: ku-biao-di-wang-qu-wei-mu
author: 樓鑰
authorPinyin: lou2 yue4
authorSlug: lou-yue
dynasty: 宋
dynastyPinyin: song4
dynastySlug: song
tags: []
---

## 正文

- 內弟幼而敏，抗志欲決科。
- 一行試曹掾，吏才猶患多。
- 謂當爲時用，舌在如命何。
- 通籍已艱阻，入幕終蹉跎。
- 我生依外家，侵尋閲羲娥。
- 視君如同氣，竹馬聲相和。
- 少長聯研席，詞場深琢磨。
- 相期到晚歲，杖屨俱婆娑。
- 寧知五年別，君隨東逝波。
- 憶同戍溪行，我馬君乘驘。
- 馬駑費十駕，驘後已倍過。
- 重來意慘愴，樹擁山嵯峩。
- 嗟君父與兄，相望空山阿。
- 宿草埋白璧，寒風撼林柯。
- 沉吟痛疇昔，有淚如懸河。

## 拼音

- nei4 di4 you4 er2 min3 ， kang4 zhi4 yu4 jue2 ke1 。
- yi4 hang2 shi4 cao2 yuan4 ， li4 cai2 you2 huan4 duo1 。
- wei4 dang1 wei2 shi2 yong4 ， she2 zai4 ru2 ming4 he2 。
- tong1 ji2 yi3 jian1 zu3 ， ru4 mu4 zhong1 cuo1 tuo2 。
- wo3 sheng1 yi1 wai4 jia1 ， qin1 xun2 yue4 xi1 e2 。
- shi4 jun1 ru2 tong2 qi4 ， zhu2 ma3 sheng1 xiang1 he2 。
- shao3 chang2 lian2 yan2 xi2 ， ci2 chang3 shen1 zuo2 mo0 。
- xiang1 qi1 dao4 wan3 sui4 ， zhang4 ju4 ju4 po2 suo1 。
- ning2 zhi1 wu3 nian2 bie2 ， jun1 sui2 dong1 shi4 bo1 。
- yi4 tong2 shu4 xi1 xing2 ， wo3 ma3 jun1 cheng2 luo2 。
- ma3 nu2 fei4 shi2 jia4 ， luo2 hou4 yi3 bei4 guo4 。
- zhong4 lai2 yi4 can3 chuang4 ， shu4 yong1 shan1 cuo2 e2 。
- jie1 jun1 fu4 yu3 xiong1 ， xiang1 wang4 kong1 shan1 a1 。
- su4 cao3 mai2 bai2 bi4 ， han2 feng1 han4 lin2 ke1 。
- chen2 yin2 tong4 chou2 xi1 ， you3 lei4 ru2 xuan2 he2 。

## 注释

## 译文

## 赏析
