---
id: lou-yue-tao-yuan-tu
title: 桃源圖
titlePinyin: tao2 yuan2 tu2
titleSlug: tao-yuan-tu
author: 樓鑰
authorPinyin: lou2 yue4
authorSlug: lou-yue
dynasty: 宋
dynastyPinyin: song4
dynastySlug: song
tags: []
---

## 正文

- 桃源初傳武陵谿，靖節作記人不疑。
- 其先深避嬴政虐，嘉遯與世真相違。
- 尚不知漢況晉魏，子孫綿遠無終期。
- 正如三韓有秦語，傳爲神僊愈難知。
- 桃林洞府漁人窺，別有天地均四時。
- 意必智者塞其蹊，不然將爲世所羈。
- 後人想像作圖畫，但見耋稚咸嬉嬉。
- 人家隨處成井市，畎畝頗亦分塍畦。
- 井鬼下照坤之維，方士異人多崛奇。
- 筠籠二版堅如鐵，能刻景物窮纖微。
- 浄室給以酒盈斗，一昔圖成了無虧。
- 同寮欲求第二本，版忽震裂人已非。
- 夷堅志怪言歷歷，何意今乃親見之。
- 未知桃源有此否，此事茫昧不可稽。
- 初疑長房縮地脈，又似照影歸摩尼。
- 巨麗寫成阿房賦，牽連貌出連昌辭。
- 采女細數七十二，人言霓裳舞羽衣。
- 樓閣玲瓏在縹緲，其間恐有太真妃。
- 刻畫工巧世固鮮，磨以歲月或可爲。
- 彩鸞唐韵已甚捷，未見神速能如斯。
- 尚有漁舟傍階墀，咫尺安知前路迷。
- 天聖已踰三甲子，何人寶藏至今茲。
- 南豐丈人惠墨本，老眼增明失昏眵。
- 固知凡蹤不可到，一夢遊僊猶庶幾。
- 祕之十襲何以報，贈子相好無衰時。

## 拼音

- tao2 yuan2 chu1 chuan2 wu3 ling2 xi1 ， jing4 jie2 zuo4 ji4 ren2 bu4 yi2 。
- qi2 xian1 shen1 bi4 ying2 zheng4 nüe4 ， jia1 dun4 yu3 shi4 zhen1 xiang4 wei2 。
- shang4 bu4 zhi1 han4 kuang4 jin4 wei4 ， zi3 sun1 mian2 yuan3 wu2 zhong1 qi1 。
- zheng4 ru2 san1 han2 you3 qin2 yu3 ， chuan2 wei2 shen2 xian1 yu4 nan2 zhi1 。
- tao2 lin2 dong4 fu3 yu2 ren2 kui1 ， bie2 you3 tian1 di4 jun1 si4 shi2 。
- yi4 bi4 zhi4 zhe3 sai1 qi2 qi1 ， bu4 ran2 jiang1 wei2 shi4 suo3 ji1 。
- hou4 ren2 xiang3 xiang4 zuo4 tu2 hua4 ， dan4 jian4 die2 zhi4 xian2 xi1 xi1 。
- ren2 jia1 sui2 chu3 cheng2 jing3 shi4 ， quan3 mu3 po1 yi4 fen1 cheng2 qi2 。
- jing3 gui3 xia4 zhao4 kun1 zhi1 wei2 ， fang1 shi4 yi4 ren2 duo1 jue2 qi2 。
- yun2 long2 er4 ban3 jian1 ru2 tie3 ， neng2 ke4 jing3 wu4 qiong2 xian1 wei1 。
- jing4 shi4 gei3 yi3 jiu3 ying2 dou4 ， yi4 xi1 tu2 cheng2 le0 wu2 kui1 。
- tong2 liao2 yu4 qiu2 di4 er4 ben3 ， ban3 hu1 zhen4 lie4 ren2 yi3 fei1 。
- yi2 jian1 zhi4 guai4 yan2 li4 li4 ， he2 yi4 jin1 nai3 qin1 jian4 zhi1 。
- wei4 zhi1 tao2 yuan2 you3 ci3 fou3 ， ci3 shi4 mang2 mei4 bu4 ke3 ji1 。
- chu1 yi2 chang2 fang2 suo1 di4 mai4 ， you4 si4 zhao4 ying3 gui1 mo2 ni2 。
- ju4 li2 xie3 cheng2 a1 fang2 fu4 ， qian1 lian2 mao4 chu1 lian2 chang1 ci2 。
- cai3 nü3 xi4 shu4 qi1 shi2 er4 ， ren2 yan2 ni2 shang0 wu3 yu3 yi1 。
- lou2 ge2 ling2 long2 zai4 piao3 miao3 ， qi2 jian4 kong3 you3 tai4 zhen1 fei1 。
- ke4 hua4 gong1 qiao3 shi4 gu4 xian1 ， mo2 yi3 sui4 yue4 huo4 ke3 wei2 。
- cai3 luan2 tang2 yun4 yi3 shen4 jie2 ， wei4 jian4 shen2 su4 neng2 ru2 si1 。
- shang4 you3 yu2 zhou1 bang4 jie1 chi2 ， zhi3 chi3 an1 zhi1 qian2 lu4 mi2 。
- tian1 sheng4 yi3 yu2 san1 jia3 zi3 ， he2 ren2 bao3 cang2 zhi4 jin1 zi1 。
- nan2 feng1 zhang4 ren2 hui4 mo4 ben3 ， lao3 yan3 zeng1 ming2 shi1 hun1 chi1 。
- gu4 zhi1 fan2 zong1 bu4 ke3 dao4 ， yi2 meng4 you2 xian1 you2 shu4 ji1 。
- bi4 zhi1 shi2 xi2 he2 yi3 bao4 ， zeng4 zi3 xiang1 hao3 wu2 shuai1 shi2 。

## 注释

## 译文

## 赏析
