---
id: lou-yue-song-sun-zi-xiang-fu-xin-chang-zhu-bo
title: 送孫子祥赴新昌主簿
titlePinyin: song4 sun1 zi3 xiang2 fu4 xin1 chang1 zhu3 bo2
titleSlug: song-sun-zi-xiang-fu-xin-chang-zhu-bo
author: 樓鑰
authorPinyin: lou2 yue4
authorSlug: lou-yue
dynasty: 宋
dynastyPinyin: song4
dynastySlug: song
tags: []
---

## 正文

- 高士不爲簿，子嚴論獨殊。
- 不遭何不可，而況主簿乎。
- 夫君豈其裔，南明筮仕初。
- 要知官無卑，祿可代耕鋤。
- 正須勾小稽，使民能樂輸。
- 矧復兼尉曹，鼠竊隨除驅。
- 兩職去民近，亨途此權輿。
- 君誠吾里秀，賢厚素有餘。
- 埋蛇有陰德，映雪讀古書。
- 起家決儒科，鄉評足名譽。
- 妻以兄之子，相與久相娛。
- 小別不足惜，未免摻子袪。
- 邑境連台剡，好山環四隅。
- 二子丞鄰封，川陸通舟車。
- 乘興或一往，徑欲造庭除。
- 公餘想績文，尤當惜居諸。
- 會看興公賦，擲地金聲如。

## 拼音

- gao1 shi4 bu4 wei2 bo2 ， zi3 yan2 lun4 du2 shu1 。
- bu4 zao1 he2 bu4 ke3 ， er2 kuang4 zhu3 bo2 hu1 。
- fu1 jun1 qi3 qi2 yi4 ， nan2 ming2 shi4 shi4 chu1 。
- yao4 zhi1 guan1 wu2 bei1 ， lu4 ke3 dai4 geng1 chu2 。
- zheng4 xu1 gou1 xiao3 ji1 ， shi3 min2 neng2 le4 shu1 。
- shen3 fu4 jian1 wei4 cao2 ， shu3 qie4 sui2 chu2 qu1 。
- liang3 zhi2 qu4 min2 jin4 ， heng1 tu2 ci3 quan2 yu2 。
- jun1 cheng2 wu2 li3 xiu4 ， xian2 hou4 su4 you3 yu2 。
- mai2 she2 you3 yin1 de2 ， ying4 xue3 du2 gu3 shu1 。
- qi3 jia1 jue2 ru2 ke1 ， xiang1 ping2 zu2 ming2 yu4 。
- qi1 yi3 xiong1 zhi1 zi3 ， xiang1 yu3 jiu3 xiang1 yu2 。
- xiao3 bie2 bu4 zu2 xi1 ， wei4 mian3 chan1 zi3 qu1 。
- yi4 jing4 lian2 tai2 yan3 ， hao3 shan1 huan2 si4 yu2 。
- er4 zi3 cheng2 lin2 feng1 ， chuan1 lu4 tong1 zhou1 ju1 。
- cheng2 xing1 huo4 yi4 wang3 ， jing4 yu4 zao4 ting2 chu2 。
- gong1 yu2 xiang3 ji4 wen2 ， you2 dang1 xi1 ju1 zhu1 。
- hui4 kan4 xing1 gong1 fu4 ， zhi4 di4 jin1 sheng1 ru2 。

## 注释

## 译文

## 赏析
