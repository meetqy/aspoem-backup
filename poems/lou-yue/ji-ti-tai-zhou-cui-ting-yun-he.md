---
id: lou-yue-ji-ti-tai-zhou-cui-ting-yun-he
title: 寄題台州倅廳雲壑
titlePinyin: ji4 ti2 tai1 zhou1 cui4 ting1 yun2 he4
titleSlug: ji-ti-tai-zhou-cui-ting-yun-he
author: 樓鑰
authorPinyin: lou2 yue4
authorSlug: lou-yue
dynasty: 宋
dynastyPinyin: song4
dynastySlug: song
tags: []
---

## 正文

- 頃年登臨赤城裏，江遶城中萬家市。
- 治中寄我雲壑圖，快讀新詩眼如洗。
- 回思歲月如星流，念念飛空尋舊游。
- 披圖哦詩想幽致，直欲携筇上山頭。
- 聞有於菟在岑蔚，晚徑寒鴉敢翔集。
- 幾年榛棘蔽鼪鼯，一朝絕境從中出。
- 細路雖非五達康，縈回自覺阻且長。
- 萬壑風煙開絕頂，一丘曲折於中藏。
- 老砂射日銀星炯，梅峽含風襟袖冷。
- 千巖高下各異狀，如障如鋒亦如領。
- 天景須憑意匠營，山不在高僊則名。
- 規撫已定力未暇，他時會有滕王亭。
- 風浪隔闊天垂幕，安得叩門親剝啄。
- 詩成夢到故山川，睡美不知鍾鼓傳。

## 拼音

- qing3 nian2 deng1 lin2 chi4 cheng2 li3 ， jiang1 rao4 cheng2 zhong1 wan4 jia1 shi4 。
- zhi4 zhong1 ji4 wo3 yun2 he4 tu2 ， kuai4 du2 xin1 shi1 yan3 ru2 xi3 。
- hui2 si1 sui4 yue4 ru2 xing1 liu2 ， nian4 nian4 fei1 kong1 xun2 jiu4 you2 。
- pi1 tu2 o4 shi1 xiang3 you1 zhi4 ， zhi2 yu4 xie2 qiong2 shang4 shan1 tou2 。
- wen2 you3 wu1 tu2 zai4 cen2 wei4 ， wan3 jing4 han2 ya1 gan3 xiang2 ji2 。
- ji1 nian2 zhen1 ji2 bi4 sheng1 wu2 ， yi4 zhao1 jue2 jing4 cong2 zhong1 chu1 。
- xi4 lu4 sui1 fei1 wu3 da2 kang1 ， ying2 hui2 zi4 jue2 zu3 qie3 chang2 。
- wan4 he4 feng1 yan1 kai1 jue2 ding3 ， yi4 qiu1 qu1 zhe2 wu1 zhong1 cang2 。
- lao3 sha1 she4 ri4 yin2 xing1 jiong3 ， mei2 xia2 han2 feng1 jin1 xiu4 leng3 。
- qian1 yan2 gao1 xia4 ge4 yi4 zhuang4 ， ru2 zhang4 ru2 feng1 yi4 ru2 ling3 。
- tian1 jing3 xu1 ping2 yi4 jiang4 ying2 ， shan1 bu2 zai4 gao1 xian1 ze2 ming2 。
- gui1 fu3 yi3 ding4 li4 wei4 xia2 ， ta1 shi2 hui4 you3 teng2 wang2 ting2 。
- feng1 lang4 ge2 kuo4 tian1 chui2 mu4 ， an1 de2 kou4 men2 qin1 bao1 zhuo2 。
- shi1 cheng2 meng4 dao4 gu4 shan1 chuan1 ， shui4 mei3 bu4 zhi1 zhong1 gu3 chuan2 。

## 注释

## 译文

## 赏析
