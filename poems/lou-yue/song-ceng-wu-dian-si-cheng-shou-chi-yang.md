---
id: lou-yue-song-ceng-wu-dian-si-cheng-shou-chi-yang
title: 送曾無玷寺丞守池陽
titlePinyin: song4 ceng2 wu2 dian4 si4 cheng2 shou3 chi2 yang2
titleSlug: song-ceng-wu-dian-si-cheng-shou-chi-yang
author: 樓鑰
authorPinyin: lou2 yue4
authorSlug: lou-yue
dynasty: 宋
dynastyPinyin: song4
dynastySlug: song
tags: []
---

## 正文

- 我朝衣冠盛，名家數三曾。
- 南豐暨贛川，後起參溫陵。
- 邇來螺川族，駸駸著簪纓。
- 春風鴈塔中，參差見姓名。
- 君才素穎出，健筆隨縱橫。
- 江右兩壯縣，談笑政已成。
- 河陽桃李花，武城絃歌聲。
- 入朝八九載，去擁池陽旌。
- 年家有舊好，一見意氣傾。
- 更因劉御史，爲君寫先銘。
- 去年叨省郎，君亦轉爲丞。
- 中都但交謁，名紙空毛生。
- 惟因候賓廡，接膝傾交情。
- 分陰尤可惜，翻恐倒屣迎。
- 阿連幸爲寮，庶幾多合并。
- 寧知成勇退，拂袖尋歸程。
- 秋浦素簡靜，不足煩公行。
- 要當試盤錯，才刃新發硎。
- 似聞有劇部，或已薦長卿。
- 君其少停驂，有詔來皇扃。

## 拼音

- wo3 chao2 yi1 guan1 sheng4 ， ming2 jia1 shu4 san1 ceng2 。
- nan2 feng1 ji4 gan4 chuan1 ， hou4 qi3 can1 wen1 ling2 。
- er3 lai2 luo2 chuan1 zu2 ， qin1 qin1 zhu4 zan1 ying1 。
- chun1 feng1 yan4 ta3 zhong1 ， can1 cha4 jian4 xing4 ming2 。
- jun1 cai2 su4 ying3 chu1 ， jian4 bi3 sui2 zong4 heng2 。
- jiang1 you4 liang3 zhuang4 xian4 ， tan2 xiao4 zheng4 yi3 cheng2 。
- he2 yang2 tao2 li3 hua1 ， wu3 cheng2 xian2 ge1 sheng1 。
- ru4 chao2 ba1 jiu3 zai4 ， qu4 yong1 chi2 yang2 jing1 。
- nian2 jia1 you3 jiu4 hao3 ， yi2 jian4 yi4 qi4 qing1 。
- geng4 yin1 liu2 yu4 shi3 ， wei2 jun1 xie3 xian1 ming2 。
- qu4 nian2 dao1 sheng3 lang2 ， jun1 yi4 zhuan3 wei2 cheng2 。
- zhong1 du1 dan4 jiao1 ye4 ， ming2 zhi3 kong1 mao2 sheng1 。
- wei2 yin1 hou4 bin1 wu3 ， jie1 xi1 qing1 jiao1 qing0 。
- fen1 yin1 you2 ke3 xi1 ， fan1 kong3 dao3 xi3 ying2 。
- a1 lian2 xing4 wei2 liao2 ， shu4 ji1 duo1 he2 bing4 。
- ning2 zhi1 cheng2 yong3 tui4 ， fu2 xiu4 xun2 gui1 cheng2 。
- qiu1 pu3 su4 jian3 jing4 ， bu4 zu2 fan2 gong1 xing2 。
- yao4 dang1 shi4 pan2 cuo4 ， cai2 ren4 xin1 fa1 xing2 。
- si4 wen2 you3 ju4 bu4 ， huo4 yi3 jian4 chang2 qing1 。
- jun1 qi2 shao3 ting2 can1 ， you3 zhao4 lai2 huang2 jiong1 。

## 注释

## 译文

## 赏析
