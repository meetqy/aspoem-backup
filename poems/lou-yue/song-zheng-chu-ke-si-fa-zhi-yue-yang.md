---
id: lou-yue-song-zheng-chu-ke-si-fa-zhi-yue-yang
title: 送鄭楚客司法之岳陽
titlePinyin: song4 zheng4 chu3 ke4 si1 fa3 zhi1 yue4 yang2
titleSlug: song-zheng-chu-ke-si-fa-zhi-yue-yang
author: 樓鑰
authorPinyin: lou2 yue4
authorSlug: lou-yue
dynasty: 宋
dynastyPinyin: song4
dynastySlug: song
tags: []
---

## 正文

- 先生作賦真八吟，高處獨步無古今。
- 少從三山來四明，一郡士子多青衿。
- 我嘗學事六七載，膏馥沾丐資之深。
- 竊名文場掌帝制，至今不敢忘指南。
- 英英二子俱秀爽，遺以一經無籝金。
- 長公奉母上巴陵，念君遠去因論心。
- 見君詩編筆雖敏，三嘆未見朱弦音。
- 海瀕熬波幸解組，未知宦路多嶇嶔。
- 先生賦編更熟讀，非止駢儷誇詞林。
- 其中關鍵妙一世，字字諧協如鳴琴。
- 談經况有著述在，持論肯爲向與歆。
- 青箱但能世其業，前躡雋軌將駸駸。
- 君家曾無錐可卓，遲次幸此突不黔。
- 不惟母老身非少，廉介又務循官箴。
- 量入爲出可不謹，斤斤饑食寒有衾。
- 非求多藏第約己，瓶儲紙裹迹可尋。
- 法曹持平守三尺，平反一笑神所臨。
- 謹毋失己毋失人，同列當和時盍簪。
- 上官善事免曠職，首上尻高宜致欽。
- 岳陽樓號天下稀，地坼吳楚連衡郴。
- 洞庭漫汗天立壁，君山當中出青岑。
- 向來命名字以楚，宦游直到重湖潯。
- 登樓談笑領僚屬，風流欣遇賢侯任。
- 君行應得江山助，新篇寄我毋浮沉。
- 摻袪欲言不盡意，更取濁酒從君斟。

## 拼音

- xian1 sheng0 zuo4 fu4 zhen1 ba1 yin2 ， gao1 chu3 du2 bu4 wu2 gu3 jin1 。
- shao3 cong2 san1 shan1 lai2 si4 ming2 ， yi2 jun4 shi4 zi3 duo1 qing1 jin1 。
- wo3 chang2 xue2 shi4 liu4 qi1 zai4 ， gao1 fu4 zhan1 gai4 zi1 zhi1 shen1 。
- qie4 ming2 wen2 chang3 zhang3 di4 zhi4 ， zhi4 jin1 bu4 gan3 wang4 zhi3 nan2 。
- ying1 ying1 er4 zi3 ju4 xiu4 shuang3 ， yi2 yi3 yi4 jing1 wu2 ying2 jin1 。
- chang2 gong1 feng4 mu3 shang4 ba1 ling2 ， nian4 jun1 yuan3 qu4 yin1 lun4 xin1 。
- jian4 jun1 shi1 bian1 bi3 sui1 min3 ， san1 tan4 wei4 jian4 zhu1 xian2 yin1 。
- hai3 bin1 ao2 bo1 xing4 jie3 zu3 ， wei4 zhi1 huan4 lu4 duo1 qu1 qin1 。
- xian1 sheng0 fu4 bian1 geng4 shu2 du2 ， fei1 zhi3 pian2 li4 kua1 ci2 lin2 。
- qi2 zhong1 guan1 jian4 miao4 yi2 shi4 ， zi4 zi4 xie2 xie2 ru2 ming2 qin2 。
- tan2 jing1 kuang4 you3 zhu4 shu4 zai4 ， chi2 lun4 ken3 wei2 xiang4 yu3 xin1 。
- qing1 xiang1 dan4 neng2 shi4 qi2 ye4 ， qian2 nie4 jun4 gui3 jiang1 qin1 qin1 。
- jun1 jia1 ceng2 wu2 zhui1 ke3 zhuo2 ， chi2 ci4 xing4 ci3 tu1 bu4 qian2 。
- bu4 wei2 mu3 lao3 shen1 fei1 shao3 ， lian2 jie4 you4 wu4 xun2 guan1 zhen1 。
- liang2 ru4 wei2 chu1 ke3 bu4 jin3 ， jin1 jin1 ji1 shi2 han2 you3 qin1 。
- fei1 qiu2 duo1 cang2 di4 yue1 ji3 ， ping2 chu3 zhi3 guo3 ji4 ke3 xun2 。
- fa3 cao2 chi2 ping2 shou3 san1 chi3 ， ping2 fan3 yi2 xiao4 shen2 suo3 lin2 。
- jin3 wu2 shi1 ji3 wu2 shi1 ren2 ， tong2 lie4 dang1 he2 shi2 he2 zan1 。
- shang4 guan1 shan4 shi4 mian3 kuang4 zhi2 ， shou3 shang4 kao1 gao1 yi2 zhi4 qin1 。
- yue4 yang2 lou2 hao4 tian1 xia4 xi1 ， di4 che4 wu2 chu3 lian2 heng2 chen1 。
- dong4 ting2 man4 han4 tian1 li4 bi4 ， jun1 shan1 dang1 zhong1 chu1 qing1 cen2 。
- xiang4 lai2 ming4 ming2 zi4 yi3 chu3 ， huan4 you2 zhi2 dao4 zhong4 hu2 xun2 。
- deng1 lou2 tan2 xiao4 ling3 liao2 shu3 ， feng1 liu2 xin1 yu4 xian2 hou2 ren4 。
- jun1 xing2 ying1 de2 jiang1 shan1 zhu4 ， xin1 pian1 ji4 wo3 wu2 fu2 chen2 。
- chan1 qu1 yu4 yan2 bu2 jin4 yi4 ， geng4 qu3 zhuo2 jiu3 cong2 jun1 zhen1 。

## 注释

## 译文

## 赏析
