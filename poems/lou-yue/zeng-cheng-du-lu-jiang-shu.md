---
id: lou-yue-zeng-cheng-du-lu-jiang-shu
title: 贈成都魯講書
titlePinyin: zeng4 cheng2 du1 lu3 jiang3 shu1
titleSlug: zeng-cheng-du-lu-jiang-shu
author: 樓鑰
authorPinyin: lou2 yue4
authorSlug: lou-yue
dynasty: 宋
dynastyPinyin: song4
dynastySlug: song
tags: []
---

## 正文

- 君家江發源，我生瀛之壖。
- 相望萬里外，中間幾山川。
- 近聞今子敬，文價驚鸞鵷。
- 何由夢見之，失喜瞻在前。
- 幅巾聳英標，銜袖出文編。
- 倒屣平生歡，劇談河漢懸。
- 老我三入朝，廣識兩蜀賢。
- 相與論諸公，與君最周旋。
- 自言隠太城，讀書三十年。
- 城中竹谿居，肥遯遠市廛。
- 清谿擁屋後，綠樹環前軒。
- 一舟號橫雪，可泝復可沿。
- 拂衣下三峽，非爲名利牽。
- 灧澦追古作，海潮賦新篇。
- 舊依槹閒公，來乘甬東船。
- 顧我何所取，有懷俱盡言。
- 老親苦多病，嘗藥冀少痊。
- 佳客不容留，欲著歸驂鞭。
- 間爲惡草具，願君少留連。
- 報無錦繡段，贈有朱絲絃。
- 一別無復會，摻袪意茫然。
- 蜀山渺何許，同聲惟杜鵑。

## 拼音

- jun1 jia1 jiang1 fa1 yuan2 ， wo3 sheng1 ying2 zhi1 ruan2 。
- xiang1 wang4 wan4 li3 wai4 ， zhong1 jian4 ji1 shan1 chuan1 。
- jin4 wen2 jin1 zi3 jing4 ， wen2 jia4 jing1 luan2 yuan1 。
- he2 you2 meng4 jian4 zhi1 ， shi1 xi3 zhan1 zai4 qian2 。
- fu2 jin1 song3 ying1 biao1 ， xian2 xiu4 chu1 wen2 bian1 。
- dao3 xi3 ping2 sheng1 huan1 ， ju4 tan2 he2 han4 xuan2 。
- lao3 wo3 san1 ru4 chao2 ， guang3 shi2 liang3 shu3 xian2 。
- xiang1 yu3 lun4 zhu1 gong1 ， yu3 jun1 zui4 zhou1 xuan2 。
- zi4 yan2 yin3 tai4 cheng2 ， du2 shu1 san1 shi2 nian2 。
- cheng2 zhong1 zhu2 xi1 ju1 ， fei2 dun4 yuan3 shi4 chan2 。
- qing1 xi1 yong1 wu1 hou4 ， lü4 shu4 huan2 qian2 xuan1 。
- yi4 zhou1 hao4 heng2 xue3 ， ke3 su4 fu4 ke3 yan2 。
- fu2 yi1 xia4 san1 xia2 ， fei1 wei2 ming2 li4 qian1 。
- yan4 yu4 zhui1 gu3 zuo4 ， hai3 chao2 fu4 xin1 pian1 。
- jiu4 yi1 gao1 xian2 gong1 ， lai2 cheng2 yong3 dong1 chuan2 。
- gu4 wo3 he2 suo3 qu3 ， you3 huai2 ju4 jin4 yan2 。
- lao3 qin1 ku3 duo1 bing4 ， chang2 yao4 ji4 shao3 quan2 。
- jia1 ke4 bu4 rong2 liu2 ， yu4 zhu4 gui1 can1 bian1 。
- jian4 wei2 e4 cao3 ju4 ， yuan4 jun1 shao3 liu2 lian2 。
- bao4 wu2 jin3 xiu4 duan4 ， zeng4 you3 zhu1 si1 xian2 。
- yi4 bie2 wu2 fu4 hui4 ， chan1 qu1 yi4 mang2 ran2 。
- shu3 shan1 miao3 he2 xu1 ， tong2 sheng1 wei2 du4 jian1 。

## 注释

## 译文

## 赏析
