---
id: lou-yue-qiu-yu-wu-zuo-wang-yuan-qing-xie-sun-ji-fu-ju-hua-chang-he-jian-guo-you-fen-yi-zhi-yi-ci-yun
title: 秋雨兀坐王原慶携孫吉父菊花倡和見過有分遺之意次韻
titlePinyin: qiu1 yu3 wu4 zuo4 wang2 yuan2 qing4 xie2 sun1 ji2 fu4 ju2 hua1 chang4 he2 jian4 guo4 you3 fen1 yi2 zhi1 yi4 ci4 yun4
titleSlug: qiu-yu-wu-zuo-wang-yuan-qing-xie-sun-ji-fu-ju-hua-chang-he-jian-guo-you-fen-yi-zhi-yi-ci-yun
author: 樓鑰
authorPinyin: lou2 yue4
authorSlug: lou-yue
dynasty: 唐
dynastyPinyin: tang2
dynastySlug: tang
tags: [] 
---

## 正文

- 五載杜門居海角，無復翻階賦紅藥。
- 自憐荒徑菊猶存，夕餐空待秋英落。
- 眼明喜見綠叢叢，始也抽苗今滿握。
- 扶筇著意養孤芳，荆棘旁連細開斫。
- 天香入骨徐吐芬，中有秋風非外鑠。
- 傳聞南堂有佳種，願過屠門思大嚼。
- 頗亦有意欲見之，此意未容兒輩覺。
- 乃知便許移芳根，不止園官供小摘。
- 要令壽客來駢肩，何用潭水求延年。
- 有時採之東籬邊，不覺南山在眼前。
- 淵明千載幸同調，老我此際方悠然。
- 西風吹花日夜急，散金坐看開田田。
- 兩詩先到衡門下，思向平臺尋戲馬。
- 從君九日去行樂，莫爲登高淚盈把。

## 拼音

- wu3 zai4 du4 men2 ju1 hai3 jiao3 ， wu2 fu4 fan1 jie1 fu4 hong2 yao4 。
- zi4 lian2 huang1 jing4 ju2 you2 cun2 ， xi1 can1 kong1 dai4 qiu1 ying1 luo4 。
- yan3 ming2 xi3 jian4 lü4 cong2 cong2 ， shi3 ye3 chou1 miao2 jin1 man3 wo4 。
- fu2 qiong2 zhu4 yi4 yang3 gu1 fang1 ， jing1 ji2 pang2 lian2 xi4 kai1 zhuo2 。
- tian1 xiang1 ru4 gu3 xu2 tu3 fen1 ， zhong1 you3 qiu1 feng1 fei1 wai4 shuo4 。
- chuan2 wen2 nan2 tang2 you3 jia1 zhong3 ， yuan4 guo4 tu2 men2 si1 da4 jiao2 。
- po1 yi4 you3 yi4 yu4 jian4 zhi1 ， ci3 yi4 wei4 rong2 er2 bei4 jue2 。
- nai3 zhi1 bian4 xu1 yi2 fang1 gen1 ， bu4 zhi3 yuan2 guan1 gong4 xiao3 zhai1 。
- yao4 ling4 shou4 ke4 lai2 pian2 jian1 ， he2 yong4 tan2 shui3 qiu2 yan2 nian2 。
- you3 shi2 cai3 zhi1 dong1 li2 bian1 ， bu4 jue2 nan2 shan1 zai4 yan3 qian2 。
- yuan1 ming2 qian1 zai4 xing4 tong2 diao4 ， lao3 wo3 ci3 ji4 fang1 you1 ran2 。
- xi1 feng1 chui1 hua1 ri4 ye4 ji2 ， san4 jin1 zuo4 kan4 kai1 tian2 tian2 。
- liang3 shi1 xian1 dao4 heng2 men2 xia4 ， si1 xiang4 ping2 tai2 xun2 xi4 ma3 。
- cong2 jun1 jiu3 ri4 qu4 xing2 le4 ， mo4 wei2 deng1 gao1 lei4 ying2 ba3 。

## 注释

## 译文

## 赏析
