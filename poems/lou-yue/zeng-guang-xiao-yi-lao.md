---
id: lou-yue-zeng-guang-xiao-yi-lao
title: 贈光孝益老
titlePinyin: zeng4 guang1 xiao4 yi4 lao3
titleSlug: zeng-guang-xiao-yi-lao
author: 樓鑰
authorPinyin: lou2 yue4
authorSlug: lou-yue
dynasty: 宋
dynastyPinyin: song4
dynastySlug: song
tags: []
---

## 正文

- 鴒原鴻鴈行，此理懸諸天。
- 萬事可變滅，天性難推遷。
- 顯菴幼出家，潔饑同玄蟬。
- 一鉢寄西東，悠悠經幾年。
- 外慕等浮雲，百念灰無煙。
- 難兄忽相逢，觸動歡喜緣。
- 光陰信可惜，征袂何翩翩。
- 叱胥掩簿領，來同妙峯禪。
- 剌剌道家世，客淚如迸泉。
- 玉堂與黄閤，衣鉢親相傳。
- 游宦非爲貧，不敢替所先。
- 老師雖宴坐，至情豈唐捐。
- 此會非偶爾，絕倒秋風前。
- 手持詩卷來，謂予得無言。
- 曉以天性語，人生要有原。
- 嗟哉僞日薄，萁豆本同根。
- 一旦成仇敵，釜中急相煎。
- 寧知有佳人，芳草夢阿連。
- 相見無幾時，瞥如魚躍淵。
- 固知出世法，惜別詎不然。
- 又當作大觀，勿爲愛網牽。
- 千山元不隔，毋庸對床眠。

## 拼音

- ling2 yuan2 hong2 yan4 xing2 ， ci3 li3 xuan2 zhu1 tian1 。
- wan4 shi4 ke3 bian4 mie4 ， tian1 xing4 nan2 tui1 qian1 。
- xian3 an1 you4 chu1 jia1 ， jie2 ji1 tong2 xuan2 chan2 。
- yi4 bo1 ji4 xi1 dong1 ， you1 you1 jing1 ji1 nian2 。
- wai4 mu4 deng3 fu2 yun2 ， bai3 nian4 hui1 wu2 yan1 。
- nan2 xiong1 hu1 xiang1 feng2 ， chu4 dong4 huan1 xi3 yuan2 。
- guang1 yin1 xin4 ke3 xi1 ， zheng1 mei4 he2 pian1 pian1 。
- chi4 xu1 yan3 bo2 ling3 ， lai2 tong2 miao4 feng1 shan4 。
- la4 la4 dao4 jia1 shi4 ， ke4 lei4 ru2 beng4 quan2 。
- yu4 tang2 yu3 huang2 he2 ， yi1 bo1 qin1 xiang1 chuan2 。
- you2 huan4 fei1 wei2 pin2 ， bu4 gan3 ti4 suo3 xian1 。
- lao3 shi1 sui1 yan4 zuo4 ， zhi4 qing2 qi3 tang2 juan1 。
- ci3 hui4 fei1 ou3 er3 ， jue2 dao3 qiu1 feng1 qian2 。
- shou3 chi2 shi1 juan4 lai2 ， wei4 yu3 de2 wu2 yan2 。
- xiao3 yi3 tian1 xing4 yu3 ， ren2 sheng1 yao4 you3 yuan2 。
- jie1 zai1 wei3 ri4 bao2 ， qi2 dou4 ben3 tong2 gen1 。
- yi2 dan4 cheng2 chou2 di2 ， fu3 zhong1 ji2 xiang1 jian1 。
- ning2 zhi1 you3 jia1 ren2 ， fang1 cao3 meng4 a1 lian2 。
- xiang1 jian4 wu2 ji1 shi2 ， pie1 ru2 yu2 yue4 yuan1 。
- gu4 zhi1 chu1 shi4 fa3 ， xi1 bie2 ju4 bu4 ran2 。
- you4 dang1 zuo4 da4 guan1 ， wu4 wei2 ai4 wang3 qian1 。
- qian1 shan1 yuan2 bu4 ge2 ， wu2 yong1 dui4 chuang2 mian2 。

## 注释

## 译文

## 赏析
