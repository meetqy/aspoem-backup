---
id: lou-yue-wang-shi-yu-shou-shi
title: 王侍御壽詩
titlePinyin: wang2 shi4 yu4 shou4 shi1
titleSlug: wang-shi-yu-shou-shi
author: 樓鑰
authorPinyin: lou2 yue4
authorSlug: lou-yue
dynasty: 宋
dynastyPinyin: song4
dynastySlug: song
tags: []
---

## 正文

- 史君威名聞四方，南床凜凜凝秋霜。
- 史君和氣到甌越，幕府初開夜飛雪。
- 頗聞此雪仍歲無，定知來隨御史車。
- 黄堂洗印未多日，慶朝況此當懸弧。
- 明年豐登日可數，父老兒童爭起舞。
- 遲明賀版擁譙門，試拾歡謠作詩語。
- 史君風度神僊人，相門出相寧非真。
- 妙齡兩科談笑得，晚趨嚴召依風雲。
- 臺端敢言姦聽聳，至今讜論時傳誦。
- 踏遍巫山十二峯，却尋春草池塘夢。
- 人傳史君威稜稜，我知威愛元兼行。
- 蒼髯如戟面如鐵，惠養自有循良稱。
- 高牙入境紛進謁，賓屬庭趨公磬折。
- 民生共喜愛日溫，吏行獨畏春冰裂。
- 向來夔州妙籌邊，夷蠻落膽皇靈宣。
- 還朝奏課居第一，夜半帝席爲之前。
- 東嘉今爲股肱郡，小試望之三輔近。
- 會循故事入三公，致君要使登堯舜。
- 東風未動春先回，梅花照眼歌筵開。
- 吏民合詞頌難老，一笑千里傳銀盃。
- 佳兒恂恂授衣鉢，玉樹芝蘭俱秀發。
- 江南世胄比長淮，更看雲來萃簪笏。
- 平生知己今上天，敢復坐嘆寒無氈。
- 巴言未足贊公壽，載誦峻極崧高篇。

## 拼音

- shi3 jun1 wei1 ming2 wen2 si4 fang1 ， nan2 chuang2 lin3 lin3 ning2 qiu1 shuang1 。
- shi3 jun1 he2 qi4 dao4 ou1 yue4 ， mu4 fu3 chu1 kai1 ye4 fei1 xue3 。
- po1 wen2 ci3 xue3 reng2 sui4 wu2 ， ding4 zhi1 lai2 sui2 yu4 shi3 ju1 。
- huang2 tang2 xi3 yin4 wei4 duo1 ri4 ， qing4 chao2 kuang4 ci3 dang1 xuan2 hu2 。
- ming2 nian2 feng1 deng1 ri4 ke3 shu4 ， fu4 lao3 er2 tong2 zheng1 qi3 wu3 。
- chi2 ming2 he4 ban3 yong1 qiao2 men2 ， shi4 shi2 huan1 yao2 zuo4 shi1 yu3 。
- shi3 jun1 feng1 du4 shen2 xian1 ren2 ， xiang1 men2 chu1 xiang1 ning2 fei1 zhen1 。
- miao4 ling2 liang3 ke1 tan2 xiao4 de2 ， wan3 qu1 yan2 zhao4 yi1 feng1 yun2 。
- tai2 duan1 gan3 yan2 jian1 ting1 song3 ， zhi4 jin1 dang3 lun4 shi2 chuan2 song4 。
- ta4 bian4 wu1 shan1 shi2 er4 feng1 ， que4 xun2 chun1 cao3 chi2 tang2 meng4 。
- ren2 chuan2 shi3 jun1 wei1 leng2 leng2 ， wo3 zhi1 wei1 ai4 yuan2 jian1 xing2 。
- cang1 ran2 ru2 ji3 mian4 ru2 tie3 ， hui4 yang3 zi4 you3 xun2 liang2 cheng1 。
- gao1 ya2 ru4 jing4 fen1 jin4 ye4 ， bin1 shu3 ting2 qu1 gong1 qing4 zhe2 。
- min2 sheng1 gong4 xi3 ai4 ri4 wen1 ， li4 xing2 du2 wei4 chun1 bing1 lie4 。
- xiang4 lai2 kui2 zhou1 miao4 chou2 bian1 ， yi2 man2 luo4 dan3 huang2 ling2 xuan1 。
- huan2 chao2 zou4 ke4 ju1 di4 yi1 ， ye4 ban4 di4 xi2 wei2 zhi1 qian2 。
- dong1 jia1 jin1 wei2 gu3 gong1 jun4 ， xiao3 shi4 wang4 zhi1 san1 fu3 jin4 。
- hui4 xun2 gu4 shi0 ru4 san1 gong1 ， zhi4 jun1 yao4 shi3 deng1 yao2 shun4 。
- dong1 feng1 wei4 dong4 chun1 xian1 hui2 ， mei2 hua1 zhao4 yan3 ge1 yan2 kai1 。
- li4 min2 he2 ci2 song4 nan2 lao3 ， yi2 xiao4 qian1 li3 chuan2 yin2 bei1 。
- jia1 er2 xun2 xun2 shou4 yi1 bo1 ， yu4 shu4 zhi1 lan2 ju4 xiu4 fa1 。
- jiang1 nan2 shi4 zhou4 bi3 chang2 huai2 ， geng4 kan4 yun2 lai2 cui4 zan1 hu4 。
- ping2 sheng1 zhi1 ji3 jin1 shang4 tian1 ， gan3 fu4 zuo4 tan4 han2 wu2 zhan1 。
- ba1 yan2 wei4 zu2 zan4 gong1 shou4 ， zai4 song4 jun4 ji2 song1 gao1 pian1 。

## 注释

## 译文

## 赏析
