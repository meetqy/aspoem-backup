---
id: lou-yue-jiu-bu-zuo-shi-xi-zhong-xiong-qian-lin-ju-yin-cheng-chang-ju
title: 久不作詩喜仲兄遷鄰居因成長句
titlePinyin: jiu3 bu2 zuo4 shi1 xi3 zhong4 xiong1 qian1 lin2 ju1 yin1 cheng2 chang2 ju4
titleSlug: jiu-bu-zuo-shi-xi-zhong-xiong-qian-lin-ju-yin-cheng-chang-ju
author: 樓鑰
authorPinyin: lou2 yue4
authorSlug: lou-yue
dynasty: 唐
dynastyPinyin: tang2
dynastySlug: tang
tags: [] 
---

## 正文

- 宦游各天涯，皇州今鴈行。
- 官居半里所，相過復相望。
- 西鄰得老屋，往來連戶窗。
- 水竹占幽勝，風雨對一床。
- 十年短檠燈，今夜分餘光。
- 兒曹亦可樂，洛誦聲洋洋。
- 天邊有白雲，隨風正飛揚。
- 相期奉旨甘，萊衣戲親傍。
- 軒冕皆儻來，此意可暫忘。
- 詩成喜可知，且復釂此觴。

## 拼音

- huan4 you2 ge4 tian1 ya2 ， huang2 zhou1 jin1 yan4 xing2 。
- guan1 ju1 ban4 li3 suo3 ， xiang1 guo4 fu4 xiang1 wang4 。
- xi1 lin2 de2 lao3 wu1 ， wang3 lai2 lian2 hu4 chuang1 。
- shui3 zhu2 zhan4 you1 sheng4 ， feng1 yu3 dui4 yi4 chuang2 。
- shi2 nian2 duan3 qing2 deng1 ， jin1 ye4 fen1 yu2 guang1 。
- er2 cao2 yi4 ke3 le4 ， luo4 song4 sheng1 yang2 yang2 。
- tian1 bian1 you3 bai2 yun2 ， sui2 feng1 zheng4 fei1 yang2 。
- xiang1 qi1 feng4 zhi3 gan1 ， lai2 yi1 xi4 qin1 bang4 。
- xuan1 mian3 jie1 tang3 lai2 ， ci3 yi4 ke3 zan4 wang4 。
- shi1 cheng2 xi3 ke3 zhi1 ， qie3 fu4 jiao4 ci3 shang1 。

## 注释

## 译文

## 赏析
