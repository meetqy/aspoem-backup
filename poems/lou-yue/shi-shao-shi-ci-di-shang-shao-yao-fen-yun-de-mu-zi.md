---
id: lou-yue-shi-shao-shi-ci-di-shang-shao-yao-fen-yun-de-mu-zi
title: 史少師賜第賞芍藥分韻得木字
titlePinyin: shi3 shao3 shi1 ci4 di4 shang3 shao2 yao4 fen1 yun4 de2 mu4 zi4
titleSlug: shi-shao-shi-ci-di-shang-shao-yao-fen-yun-de-mu-zi
author: 樓鑰
authorPinyin: lou2 yue4
authorSlug: lou-yue
dynasty: 宋
dynastyPinyin: song4
dynastySlug: song
tags: []
---

## 正文

- 帝城有僊山，雙徑森萬玉。
- 洞戶入深窈，突兀見華屋。
- 相君領衆客，紅藥想芬馥。
- 霜刀妙裁剪，烟脂點冰縠。
- 枝弱不勝花，翠葉共斜矗。
- 向來爭春風，桃李媿麤俗。
- 百卉紛何在，庭樹擁新綠。
- 此花丈人行，儼立見幽獨。
- 相君戴花笑，和氣俱可掬。
- 人言此花勝，相君意傾屬。
- 誰知心廣大，何物不蒙福。
- 豈以庭中花，而肯棄凡木。
- 君看擇勝具，所在可追逐。
- 自言居閑時，情話會親族。
- 一花有可觀，爛賞費銀燭。
- 此心何揀擇，寓意本無欲。
- 以此宰天下，以此鎮藩服。
- 兒童與走卒，人人歌相國。
- 有能達此觀，春風四時足。

## 拼音

- di4 cheng2 you3 xian1 shan1 ， shuang1 jing4 sen1 wan4 yu4 。
- dong4 hu4 ru4 shen1 yao3 ， tu1 wu4 jian4 hua2 wu1 。
- xiang1 jun1 ling3 zhong4 ke4 ， hong2 yao4 xiang3 fen1 fu4 。
- shuang1 dao1 miao4 cai2 jian3 ， yan1 zhi1 dian3 bing1 hu2 。
- zhi1 ruo4 bu2 sheng4 hua1 ， cui4 ye4 gong4 xie2 chu4 。
- xiang4 lai2 zheng1 chun1 feng1 ， tao2 li3 kui4 cu1 su2 。
- bai3 hui4 fen1 he2 zai4 ， ting2 shu4 yong1 xin1 lü4 。
- ci3 hua1 zhang4 ren2 xing2 ， yan3 li4 jian4 you1 du2 。
- xiang1 jun1 dai4 hua1 xiao4 ， he2 qi4 ju4 ke3 ju1 。
- ren2 yan2 ci3 hua1 sheng4 ， xiang1 jun1 yi4 qing1 shu3 。
- shui2 zhi1 xin1 guang3 da4 ， he2 wu4 bu4 meng2 fu2 。
- qi3 yi3 ting2 zhong1 hua1 ， er2 ken3 qi4 fan2 mu4 。
- jun1 kan4 ze2 sheng4 ju4 ， suo3 zai4 ke3 zhui1 zhu2 。
- zi4 yan2 ju1 xian2 shi2 ， qing2 hua4 hui4 qin1 zu2 。
- yi4 hua1 you3 ke3 guan1 ， lan4 shang3 fei4 yin2 zhu2 。
- ci3 xin1 he2 jian3 ze2 ， yu4 yi4 ben3 wu2 yu4 。
- yi3 ci3 zai3 tian1 xia4 ， yi3 ci3 zhen4 fan1 fu2 。
- er2 tong2 yu3 zou3 zu2 ， ren2 ren2 ge1 xiang1 guo2 。
- you3 neng2 da2 ci3 guan1 ， chun1 feng1 si4 shi2 zu2 。

## 注释

## 译文

## 赏析
