---
id: lou-yue-zhu-ji-gong-ji-shi-you-huai-zhen-shuai-zhi-ji-ci-yun
title: 朱季公寄詩有懷真率之集次韻
titlePinyin: zhu1 ji4 gong1 ji4 shi1 you3 huai2 zhen1 shuai4 zhi1 ji2 ci4 yun4
titleSlug: zhu-ji-gong-ji-shi-you-huai-zhen-shuai-zhi-ji-ci-yun
author: 樓鑰
authorPinyin: lou2 yue4
authorSlug: lou-yue
dynasty: 宋
dynastyPinyin: song4
dynastySlug: song
tags: []
---

## 正文

- 伊昔羊尹臨丹陽，真率之名初濫觴。
- 香山尚齒當會昌，卧雲不羨坐巖廊。
- 七人各列官與鄉，年德俱高世所臧。
- 丙午同甲遥相望，清談生風想琅琅。
- 耆英人物尤軒昂，賦詩遠追白侍郎。
- 文富歸休壽而康，衣冠十二何鏘鏘。
- 吾鄉五老如鴈行，至今月評尚推揚。
- 家舅仕宦接王楊，眉壽遂及渭水姜。
- 我如傷禽趁鸞凰，忽驚騎箕歸銀潢。
- 向來雅約猶寶藏，菜羹草具烹彘肪。
- 四皓中間有夏黄，藹藹義風誇句章。
- 年來抱痾久在牀，同社闊別如河梁。
- 君嘗遠宦踰沅湘，又向封川憇甘棠。
- 瘴雨蠻煙暗桄榔，何時歸安朝士坊。
- 忽傳新詩几生光，歛衽正色而寒芒。
- 詩境幾成破天荒，徐爲續貂未須忙。
- 靜揣歸期應未央，歸縱未衰亦老蒼。
- 莫年甘與子同裳，何事相望天一方。

## 拼音

- yi1 xi1 yang2 yin3 lin2 dan1 yang2 ， zhen1 shuai4 zhi1 ming2 chu1 lan4 shang1 。
- xiang1 shan1 shang4 chi3 dang1 hui4 chang1 ， wo4 yun2 bu2 xian4 zuo4 yan2 lang2 。
- qi1 ren2 ge4 lie4 guan1 yu3 xiang1 ， nian2 de2 ju4 gao1 shi4 suo3 zang1 。
- bing3 wu3 tong2 jia3 yao2 xiang1 wang4 ， qing1 tan2 sheng1 feng1 xiang3 lang2 lang2 。
- qi2 ying1 ren2 wu4 you2 xuan1 ang2 ， fu4 shi1 yuan3 zhui1 bai2 shi4 lang2 。
- wen2 fu4 gui1 xiu1 shou4 er2 kang1 ， yi1 guan1 shi2 er4 he2 qiang1 qiang1 。
- wu2 xiang1 wu3 lao3 ru2 yan4 xing2 ， zhi4 jin1 yue4 ping2 shang4 tui1 yang2 。
- jia1 jiu4 shi4 huan4 jie1 wang2 yang2 ， mei2 shou4 sui4 ji2 wei4 shui3 jiang1 。
- wo3 ru2 shang1 qin2 chen4 luan2 huang2 ， hu1 jing1 qi2 ji1 gui1 yin2 huang2 。
- xiang4 lai2 ya3 yue1 you2 bao3 cang2 ， cai4 geng1 cao3 ju4 peng1 zhi4 fang2 。
- si4 hao4 zhong1 jian4 you3 xia4 huang2 ， ai3 ai3 yi4 feng1 kua1 ju4 zhang1 。
- nian2 lai2 bao4 ke1 jiu3 zai4 chuang2 ， tong2 she4 kuo4 bie2 ru2 he2 liang2 。
- jun1 chang2 yuan3 huan4 yu2 yuan2 xiang1 ， you4 xiang4 feng1 chuan1 qi4 gan1 tang2 。
- zhang4 yu3 man2 yan1 an4 guang1 lang2 ， he2 shi2 gui1 an1 chao2 shi4 fang1 。
- hu1 chuan2 xin1 shi1 ji3 sheng1 guang1 ， lian3 ren4 zheng4 se4 er2 han2 mang2 。
- shi1 jing4 ji1 cheng2 po4 tian1 huang1 ， xu2 wei2 xu4 diao1 wei4 xu1 mang2 。
- jing4 chuai1 gui1 qi1 ying1 wei4 yang1 ， gui1 zong4 wei4 shuai1 yi4 lao3 cang1 。
- mo4 nian2 gan1 yu3 zi3 tong2 shang0 ， he2 shi4 xiang1 wang4 tian1 yi4 fang1 。

## 注释

## 译文

## 赏析
