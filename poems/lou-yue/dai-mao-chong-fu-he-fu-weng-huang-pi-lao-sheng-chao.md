---
id: lou-yue-dai-mao-chong-fu-he-fu-weng-huang-pi-lao-sheng-chao
title: 代毛崇夫賀婦翁黄圮老生朝
titlePinyin: dai4 mao2 chong2 fu1 he4 fu4 weng1 huang2 pi3 lao3 sheng1 chao2
titleSlug: dai-mao-chong-fu-he-fu-weng-huang-pi-lao-sheng-chao
author: 樓鑰
authorPinyin: lou2 yue4
authorSlug: lou-yue
dynasty: 唐
dynastyPinyin: tang2
dynastySlug: tang
tags: [] 
---

## 正文

- 東都競風節，清裁稱巨賢。
- 焱馳不自定，相與扶其顛。
- 獨立黄徵君，道周性具全。
- 辟舉既不就，言論亦無傳。
- 當時論篤士，比之孔與顔。
- 陳蕃爲三公，自媿不敢先。
- 丈人豈苗裔，德高靜而專。
- 不清復不濁，量陂渺無邊。
- 學問粹然正，師友承淵源。
- 詞章玉無瑕，作者當摩肩。
- 向來登王畿，悟主在一言。
- 校讎天祿閣，朱黄手自研。
- 郎潛不啻足，肯羨歲九遷。
- 清朝奬廉退，擢居西府員。
- 膴仕皆坐致，高懷越拘攣。
- 出乘使者車，徑歸卧林泉。
- 出處無戚欣，鼻間栩栩然。
- 謝公恐未免，召馹行著鞭。
- 松山介閩浙，淑氣常蜿蜒。
- 隆冬正凝沍，愛日回春妍。
- 懸弧慶生申，飄若區中僊。
- 僊風自難老，何須記椿年。
- 賤子託枌榆，掃門如宿緣。
- 叨在玉潤選，得窺樂廣天。
- 川涂阻拜壽，舂容陳大篇。
- 孺子倘可教，願受書一編。

## 拼音

- dong1 dou1 jing4 feng1 jie2 ， qing1 cai2 cheng1 ju4 xian2 。
- yan4 chi2 bu2 zi4 ding4 ， xiang1 yu3 fu2 qi2 dian1 。
- du2 li4 huang2 zhi3 jun1 ， dao4 zhou1 xing4 ju4 quan2 。
- pi4 ju3 ji4 bu2 jiu4 ， yan2 lun4 yi4 wu2 chuan2 。
- dang1 shi2 lun4 du3 shi4 ， bi3 zhi1 kong3 yu3 yan2 。
- chen2 fan1 wei2 san1 gong1 ， zi4 kui4 bu4 gan3 xian1 。
- zhang4 ren2 qi3 miao2 yi4 ， de2 gao1 jing4 er2 zhuan1 。
- bu4 qing1 fu4 bu4 zhuo2 ， liang2 bei1 miao3 wu2 bian1 。
- xue2 wen4 cui4 ran2 zheng4 ， shi1 you3 cheng2 yuan1 yuan2 。
- ci2 zhang1 yu4 wu2 xia2 ， zuo4 zhe3 dang1 mo2 jian1 。
- xiang4 lai2 deng1 wang2 ji1 ， wu4 zhu3 zai4 yi4 yan2 。
- xiao4 chou2 tian1 lu4 ge2 ， zhu1 huang2 shou3 zi4 yan2 。
- lang2 qian2 bu2 chi4 zu2 ， ken3 xian4 sui4 jiu3 qian1 。
- qing1 chao2 jiang3 lian2 tui4 ， zhuo2 ju1 xi1 fu3 yuan2 。
- wu3 shi4 jie1 zuo4 zhi4 ， gao1 huai2 yue4 ju1 luan2 。
- chu1 cheng2 shi3 zhe3 ju1 ， jing4 gui1 wo4 lin2 quan2 。
- chu1 chu3 wu2 qi1 xin1 ， bi2 jian4 xu3 xu3 ran2 。
- xie4 gong1 kong3 wei4 mian3 ， zhao4 ri4 xing2 zhu4 bian1 。
- song1 shan1 jie4 min3 zhe4 ， shu1 qi4 chang2 wan1 yan2 。
- long2 dong1 zheng4 ning2 hu4 ， ai4 ri4 hui2 chun1 yan2 。
- xuan2 hu2 qing4 sheng1 shen1 ， piao1 ruo4 qu1 zhong1 xian1 。
- xian1 feng1 zi4 nan2 lao3 ， he2 xu1 ji4 chun1 nian2 。
- jian4 zi3 tuo1 fen2 yu2 ， sao3 men2 ru2 su4 yuan2 。
- dao1 zai4 yu4 run4 xuan3 ， de2 kui1 le4 guang3 tian1 。
- chuan1 tu2 zu3 bai4 shou4 ， chong1 rong2 chen2 da4 pian1 。
- ru2 zi3 tang3 ke3 jiao4 ， yuan4 shou4 shu1 yi4 bian1 。

## 注释

## 译文

## 赏析
