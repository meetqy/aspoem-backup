---
id: lou-yue-wang-cheng-zhi-gei-shi-you-shan-tang
title: 王成之給事囿山堂
titlePinyin: wang2 cheng2 zhi1 gei3 shi4 you4 shan1 tang2
titleSlug: wang-cheng-zhi-gei-shi-you-shan-tang
author: 樓鑰
authorPinyin: lou2 yue4
authorSlug: lou-yue
dynasty: 宋
dynastyPinyin: song4
dynastySlug: song
tags: []
---

## 正文

- 煙雨望麗陽，前山羅紫翠。
- 照水挹南明，不與巾子對。
- 朅來登囿山，一覽萬山會。
- 蓮城山固多，此地要爲最。
- 主人意軒豁，物境供曠快。
- 山椒湧華屋，迥立風埃外。
- 一物無遁形，所在見纖介。
- 清霜肅天壤，佳樹隔闤闠。
- 俯仰隨取捨，左右從盼睞。
- 門牆尋故步，杖屨許從邁。
- 恍然至絕頂，更覺宇宙大。
- 樽酒屢勸酬，棋枰更勝敗。
- 秋高月色皎，浮雲了無礙。
- 不俟攀仙掌，徒手吸溪瀨。
- 茲堂極崇敞，意若欠深邃。
- 先植易生木，徐待松柏兌。
- 望遠仍可喜，意滿聊自晦。
- 無使山下人，或得窺外內。
- 但恐趣賜環，樹藝或不逮。
- 先生味斯言，一笑相領解。
- 吾將飭園丁，隨處添翳薈。
- 他時遶扶疎，吾廬益可愛。

## 拼音

- yan1 yu3 wang4 li2 yang2 ， qian2 shan1 luo2 zi3 cui4 。
- zhao4 shui3 yi4 nan2 ming2 ， bu4 yu3 jin1 zi3 dui4 。
- qie4 lai2 deng1 you4 shan1 ， yi4 lan3 wan4 shan1 hui4 。
- lian2 cheng2 shan1 gu4 duo1 ， ci3 di4 yao4 wei2 zui4 。
- zhu3 ren2 yi4 xuan1 huo1 ， wu4 jing4 gong4 kuang4 kuai4 。
- shan1 jiao1 yong3 hua2 wu1 ， jiong3 li4 feng1 ai1 wai4 。
- yi2 wu4 wu2 dun4 xing2 ， suo3 zai4 jian4 xian1 jie4 。
- qing1 shuang1 su4 tian1 rang3 ， jia1 shu4 ge2 huan2 hui4 。
- fu3 yang3 sui2 qu3 she3 ， zuo3 you4 cong2 pan4 lai4 。
- men2 qiang2 xun2 gu4 bu4 ， zhang4 ju4 xu1 cong2 mai4 。
- huang3 ran2 zhi4 jue2 ding3 ， geng4 jue2 yu3 zhou4 da4 。
- zun1 jiu3 lü3 quan4 chou2 ， qi2 ping2 geng4 sheng4 bai4 。
- qiu1 gao1 yue4 se4 jiao3 ， fu2 yun2 le0 wu2 ai4 。
- bu2 si4 pan1 xian1 zhang3 ， tu2 shou3 xi1 xi1 lai4 。
- zi1 tang2 ji2 chong2 chang3 ， yi4 ruo4 qian4 shen1 sui4 。
- xian1 zhi2 yi4 sheng1 mu4 ， xu2 dai4 song1 bai3 dui4 。
- wang4 yuan3 reng2 ke3 xi3 ， yi4 man3 liao2 zi4 hui4 。
- wu2 shi3 shan1 xia4 ren2 ， huo4 de2 kui1 wai4 nei4 。
- dan4 kong3 qu4 ci4 huan2 ， shu4 yi4 huo4 bu4 dai3 。
- xian1 sheng0 wei4 si1 yan2 ， yi2 xiao4 xiang1 ling3 jie3 。
- wu2 jiang1 chi4 yuan2 ding1 ， sui2 chu3 tian1 yi4 hui4 。
- ta1 shi2 rao4 fu2 shu1 ， wu2 lu2 yi4 ke3 ai4 。

## 注释

## 译文

## 赏析
