---
id: lou-yue-shi-zhai-mu-xiang-shan-zhi-gao-xu-da-zai-xing-ji-xiang-shan-shi-ju-ci-yun
title: 適齋慕香山之高續達哉行集香山詩句次韵
titlePinyin: shi4 zhai1 mu4 xiang1 shan1 zhi1 gao1 xu4 da2 zai1 xing2 ji2 xiang1 shan1 shi1 ju4 ci4 yun4
titleSlug: shi-zhai-mu-xiang-shan-zhi-gao-xu-da-zai-xing-ji-xiang-shan-shi-ju-ci-yun
author: 樓鑰
authorPinyin: lou2 yue4
authorSlug: lou-yue
dynasty: 宋
dynastyPinyin: song4
dynastySlug: song
tags: []
---

## 正文

- 脫衣典酒曲江邊，不作閑游即醉眠。
- 大抵浮榮何足道，生理何曾得自全。
- 朝廷雇我作閑人，髣髴緡錢二三千。
- 一種共君官職冷，收得身來已五年。
- 五年炎涼凡十變，老後誰能惜酒錢。
- 塵纓世網重重縛，七十八十百病纏。
- 千萬人中無一人，自喜天教我少緣。
- 六十三翁頭雪白，貧家强健亦天憐。
- 每媿尚書情眷眷，與君一醉一陶然。
- 其間氣味都相似，猶在病羸昏耄前。
- 月夜徐行石橋上，累累棟宇相連延。
- 歲種薄田一頃餘，薄産處置有後先。
- 更無俗物當人眼，遊鱼鱍鱍蓮田田。
- 爲君舉酒歌短歌，不妨兼有散花天。

## 拼音

- tuo1 yi1 dian3 jiu3 qu3 jiang1 bian1 ， bu2 zuo4 xian2 you2 ji2 zui4 mian2 。
- da4 di3 fu2 rong2 he2 zu2 dao4 ， sheng1 li3 he2 ceng2 de2 zi4 quan2 。
- chao2 ting2 gu4 wo3 zuo4 xian2 ren2 ， fang3 fu2 min2 qian2 er4 san1 qian1 。
- yi4 zhong3 gong4 jun1 guan1 zhi2 leng3 ， shou1 de2 shen1 lai2 yi3 wu3 nian2 。
- wu3 nian2 yan2 liang2 fan2 shi2 bian4 ， lao3 hou4 shui2 neng2 xi1 jiu3 qian2 。
- chen2 ying1 shi4 wang3 zhong4 zhong4 fu4 ， qi1 shi2 ba1 shi2 bai3 bing4 chan2 。
- qian1 wan4 ren2 zhong1 wu2 yi4 ren2 ， zi4 xi3 tian1 jiao4 wo3 shao3 yuan2 。
- liu4 shi2 san1 weng1 tou2 xue3 bai2 ， pin2 jia1 qiang2 jian4 yi4 tian1 lian2 。
- mei3 kui4 shang4 shu1 qing2 juan4 juan4 ， yu3 jun1 yi2 zui4 yi4 tao2 ran2 。
- qi2 jian4 qi4 wei4 dou1 xiang1 si4 ， you2 zai4 bing4 lei2 hun1 mao4 qian2 。
- yue4 ye4 xu2 hang2 shi2 qiao2 shang4 ， lei4 lei4 dong4 yu3 xiang1 lian2 yan2 。
- sui4 zhong3 bao2 tian2 yi4 qing3 yu2 ， bao2 chan3 chu3 zhi4 you3 hou4 xian1 。
- geng4 wu2 su2 wu4 dang1 ren2 yan3 ， you2 yu2 bo1 bo1 lian2 tian2 tian2 。
- wei2 jun1 ju3 jiu3 ge1 duan3 ge1 ， bu4 fang2 jian1 you3 san4 hua1 tian1 。

## 注释

## 译文

## 赏析
