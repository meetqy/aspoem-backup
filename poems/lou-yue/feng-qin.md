---
id: lou-yue-feng-qin
title: 風琴
titlePinyin: feng1 qin2
titleSlug: feng-qin
author: 樓鑰
authorPinyin: lou2 yue4
authorSlug: lou-yue
dynasty: 宋
dynastyPinyin: song4
dynastySlug: song
tags: []
---

## 正文

- 淵明有琴本無絃，白傅偏喜聽人彈。
- 不如空中風度曲，隨風往來聲斷續。
- 非宮非商從君聽，不中律呂無虧成。
- 大如角韻來孤城，細似蚓竅蒼蠅聲。
- 華亭夜鶴圓吭清，顫動長引寒蟬鳴。
- 或疑鳳咮叫霄漢，又恐僊佩雲中行。
- 使其似曲無別調，安得自在聲泠泠。
- 蛙喧尚謂勝鼓吹，牛鳴猶以黄鍾稱。
- 絲不如竹亦漫語，頼此七竅俱瓏玲。
- 幽人院靜新涼生，八風不問來縱橫。
- 短簟六尺午睡足，彷彿神來傳廣陵。

## 拼音

- yuan1 ming2 you3 qin2 ben3 wu2 xian2 ， bai2 fu4 pian1 xi3 ting1 ren2 dan4 。
- bu4 ru2 kong1 zhong1 feng1 du4 qu3 ， sui2 feng1 wang3 lai2 sheng1 duan4 xu4 。
- fei1 gong1 fei1 shang1 cong2 jun1 ting1 ， bu4 zhong1 lü4 lü3 wu2 kui1 cheng2 。
- da4 ru2 jiao3 yun4 lai2 gu1 cheng2 ， xi4 si4 yin3 qiao4 cang1 ying2 sheng1 。
- hua2 ting2 ye4 he4 yuan2 keng1 qing1 ， chan4 dong4 chang2 yin3 han2 chan2 ming2 。
- huo4 yi2 feng4 zhou4 jiao4 xiao1 han4 ， you4 kong3 xian1 pei4 yun2 zhong1 hang2 。
- shi3 qi2 si4 qu3 wu2 bie2 diao4 ， an1 de2 zi4 zai4 sheng1 ling2 ling2 。
- wa1 xuan1 shang4 wei4 sheng4 gu3 chui1 ， niu2 ming2 you2 yi3 huang2 zhong1 cheng1 。
- si1 bu4 ru2 zhu2 yi4 man4 yu3 ， lai4 ci3 qi1 qiao4 ju4 long2 ling2 。
- you1 ren2 yuan4 jing4 xin1 liang2 sheng1 ， ba1 feng1 bu2 wen4 lai2 zong4 heng2 。
- duan3 dian4 liu4 chi3 wu3 shui4 zu2 ， pang2 fu2 shen2 lai2 chuan2 guang3 ling2 。

## 注释

## 译文

## 赏析
