---
id: lou-yue-ti-dong-heng-dao-ba-jing-tu
title: 題董亨道八景圖
titlePinyin: ti2 dong3 heng1 dao4 ba1 jing3 tu2
titleSlug: ti-dong-heng-dao-ba-jing-tu
author: 樓鑰
authorPinyin: lou2 yue4
authorSlug: lou-yue
dynasty: 宋
dynastyPinyin: song4
dynastySlug: song
tags: []
---

## 正文

- 錢塘怒濤天下無，誰將尺紙爲新圖。
- 賀家湖上如鏡浄，屢向烟波逢釣徒。
- 彩虹橫卧吳淞上，洞庭一螺浮具區。
- 亦曾泛舟彭蠡湖，插立千劍名大孤。
- 廬山高哉不得到，歷歷五老聯香爐。
- 上鍾下鍾夾湖口，半江清濁涇渭如。
- 多景雄據金焦間，夕陽微照海門山。
- 其餘知名不知處，赤壁但歌前後賦。
- 江漢至鄂始合流，黄鶴樓前鸚鵡洲。
- 瀟湘見說青如染，道林岳麓橫清秋。
- 我欲遠遊嗟暮齒，蝶夢翩翩漫千里。
- 但欲絕江尋越山，歸老故山吾已矣。

## 拼音

- qian2 tang2 nu4 tao1 tian1 xia4 wu2 ， shui2 jiang1 chi3 zhi3 wei2 xin1 tu2 。
- he4 jia1 hu2 shang4 ru2 jing4 jing4 ， lü3 xiang4 yan1 bo1 feng2 diao4 tu2 。
- cai3 hong2 heng2 wo4 wu2 song1 shang4 ， dong4 ting2 yi4 luo2 fu2 ju4 qu1 。
- yi4 ceng2 fan4 zhou1 peng2 li2 hu2 ， cha1 li4 qian1 jian4 ming2 da4 gu1 。
- lu2 shan1 gao1 zai1 bu4 de2 dao4 ， li4 li4 wu3 lao3 lian2 xiang1 lu2 。
- shang4 zhong1 xia4 zhong1 jia1 hu2 kou3 ， ban4 jiang1 qing1 zhuo2 jing1 wei4 ru2 。
- duo1 jing3 xiong2 ju4 jin1 jiao1 jian4 ， xi1 yang2 wei1 zhao4 hai3 men2 shan1 。
- qi2 yu2 zhi1 ming2 bu4 zhi1 chu3 ， chi4 bi4 dan4 ge1 qian2 hou4 fu4 。
- jiang1 han4 zhi4 e4 shi3 he2 liu2 ， huang2 he4 lou2 qian2 ying1 wu3 zhou1 。
- xiao1 xiang1 jian4 shuo1 qing1 ru2 ran3 ， dao4 lin2 yue4 lu4 heng2 qing1 qiu1 。
- wo3 yu4 yuan3 you2 jie1 mu4 chi3 ， die2 meng4 pian1 pian1 man4 qian1 li3 。
- dan4 yu4 jue2 jiang1 xun2 yue4 shan1 ， gui1 lao3 gu4 shan1 wu2 yi3 yi3 。

## 注释

## 译文

## 赏析
