---
id: lou-yue-fen-yun-song-sun-cong-zhi-si-ye-shi-hu-nan-de-qian-zi
title: 分韻送孫從之司業使湖南得千字
titlePinyin: fen1 yun4 song4 sun1 cong2 zhi1 si1 ye4 shi3 hu2 nan2 de2 qian1 zi4
titleSlug: fen-yun-song-sun-cong-zhi-si-ye-shi-hu-nan-de-qian-zi
author: 樓鑰
authorPinyin: lou2 yue4
authorSlug: lou-yue
dynasty: 宋
dynastyPinyin: song4
dynastySlug: song
tags: []
---

## 正文

- 夫君靜而敏，人十己則千。
- 讀破萬卷書，操筆思湧泉。
- 古事與今事，一一探本源。
- 蚤蜚場屋聲，作吏志益堅。
- 朅來上清班，漢庭誰在先。
- 雍容行祕書，史館躬槧鉛。
- 片言寤明主，立使登諫垣。
- 拳拳憂國心，傾倒十三篇。
- 司成天下選，歸志已浩然。
- 赤日送妻子，襆被尋谿船。
- 諸生慕陽城，欲挽不得專。
- 竟持湖南節，征袂何翩翩。
- 憶昨忝同登，于今三十年。
- 朝行喜相會，終恨非官聯。
- 請益殊未饜，匆匆啟離筵。
- 始以長官來，今以繡衣還。
- 書生素安分，豈問却與前。
- 第惟公輩流，自應留日邊。
- 德星聚南楚，予環當茹連。
- 事體有關繫，臨岐欲無言。

## 拼音

- fu1 jun1 jing4 er2 min3 ， ren2 shi2 ji3 ze2 qian1 。
- du2 po4 wan4 juan4 shu1 ， cao1 bi3 si1 yong3 quan2 。
- gu3 shi4 yu3 jin1 shi4 ， yi1 yi1 tan4 ben3 yuan2 。
- zao3 fei1 chang3 wu1 sheng1 ， zuo4 li4 zhi4 yi4 jian1 。
- qie4 lai2 shang4 qing1 ban1 ， han4 ting2 shui2 zai4 xian1 。
- yong1 rong2 xing2 bi4 shu1 ， shi3 guan3 gong1 qian4 qian1 。
- pian4 yan2 wu4 ming2 zhu3 ， li4 shi3 deng1 jian4 yuan2 。
- quan2 quan2 you1 guo2 xin1 ， qing1 dao3 shi2 san1 pian1 。
- si1 cheng2 tian1 xia4 xuan3 ， gui1 zhi4 yi3 hao4 ran2 。
- chi4 ri4 song4 qi1 zi0 ， fu2 bei4 xun2 xi1 chuan2 。
- zhu1 sheng1 mu4 yang2 cheng2 ， yu4 wan3 bu4 de2 zhuan1 。
- jing4 chi2 hu2 nan2 jie2 ， zheng1 mei4 he2 pian1 pian1 。
- yi4 zuo2 tian3 tong2 deng1 ， yu2 jin1 san1 shi2 nian2 。
- chao2 xing2 xi3 xiang1 hui4 ， zhong1 hen4 fei1 guan1 lian2 。
- qing3 yi4 shu1 wei4 yan4 ， cong1 cong1 qi3 li2 yan2 。
- shi3 yi3 chang2 guan1 lai2 ， jin1 yi3 xiu4 yi1 huan2 。
- shu1 sheng1 su4 an1 fen4 ， qi3 wen4 que4 yu3 qian2 。
- di4 wei2 gong1 bei4 liu2 ， zi4 ying1 liu2 ri4 bian1 。
- de2 xing1 ju4 nan2 chu3 ， yu3 huan2 dang1 ru2 lian2 。
- shi4 ti3 you3 guan1 xi4 ， lin2 qi2 yu4 wu2 yan2 。

## 注释

## 译文

## 赏析
