---
id: lou-yue-song-wan-geng-dao-shuai-qiong-guan
title: 送萬耕道帥瓊管
titlePinyin: song4 wan4 geng1 dao4 shuai4 qiong2 guan3
titleSlug: song-wan-geng-dao-shuai-qiong-guan
author: 樓鑰
authorPinyin: lou2 yue4
authorSlug: lou-yue
dynasty: 宋
dynastyPinyin: song4
dynastySlug: song
tags: []
---

## 正文

- 黎山千仞摩蒼穹，顓顓獨在大海中。
- 自從漢武置兩郡，黎人始與南州通。
- 歷歷更革不勝計，唐設五筦如容邕。
- 皇朝聲教久漸被，事體全有中華風。
- 生黎中居不可近，熟黎百洞蟠疆封。
- 或從徐聞向南望，一粟不見波吞空。
- 靈神致禱如響答，征帆飽掛輕飛鴻。
- 曉行不計幾多里，彼岸往往夕陽舂。
- 流求大食更天表，舶交海上俱朝宗。
- 勢須至此少休息，乘風徑集番禺東。
- 不然舶政不可爲，兩地雖遠休戚同。
- 古今事變無定論，難信捐之與揚雄。
- 四州隅分各置守，瓊臺帥閫尤尊崇。
- 高牙大纛擁方伯，鼓吹振響驚蛟龍。
- 漢家威名兩伏波，盧丁以來幾宗工。
- 衛公精爽尚如生，妙語况有玉局翁。
- 史君吏事素高了，明若古鏡摩青銅。
- 叱馭行行不作難，平生惟仗信與忠。
- 布宣王靈萬里外，益使向化來蠻賨。
- 第惟遐方習疎慢，政化要當率以躬。
- 霧中能見越王石，自然心服令易從。
- 頑獷未率宜以漸，勿示駭政先含容。
- 平平之策用定遠，下下之考書陽公。
- 吏民生長固安土，尚當摩撫如童蒙。
- 屬僚宦游豈得已，士多失職悲途窮。
- 名分卑尊不可紊，更念何處不相逢。
- 官事既了與無間，可使知氣俱沖融。
- 鄉閭惜別情所鍾，臨岐爲傾琥珀濃。
- 手遮西日念遠去，欲留奈何鼓逢逢。
- 願君穩度三合溜，早歸入侍明光宮。

## 拼音

- li2 shan1 qian1 ren4 mo2 cang1 qiong2 ， zhuan1 zhuan1 du2 zai4 da4 hai3 zhong1 。
- zi4 cong2 han4 wu3 zhi4 liang3 jun4 ， li2 ren2 shi3 yu3 nan2 zhou1 tong1 。
- li4 li4 geng4 ge2 bu2 sheng4 ji4 ， tang2 she4 wu3 guan3 ru2 rong2 yong1 。
- huang2 chao2 sheng1 jiao4 jiu3 jian4 bei4 ， shi4 ti3 quan2 you3 zhong1 hua2 feng1 。
- sheng1 li2 zhong1 ju1 bu4 ke3 jin4 ， shu2 li2 bai3 dong4 pan2 jiang1 feng1 。
- huo4 cong2 xu2 wen2 xiang4 nan2 wang4 ， yi2 su4 bu2 jian4 bo1 tun1 kong1 。
- ling2 shen2 zhi4 dao3 ru2 xiang3 da2 ， zheng1 fan1 bao3 gua4 qing1 fei1 hong2 。
- xiao3 xing2 bu2 ji4 ji1 duo1 li3 ， bi3 an4 wang3 wang3 xi1 yang2 chong1 。
- liu2 qiu2 da4 shi2 geng4 tian1 biao3 ， bo2 jiao1 hai3 shang4 ju4 chao2 zong1 。
- shi4 xu1 zhi4 ci3 shao3 xiu1 xi0 ， cheng2 feng1 jing4 ji2 pan1 yu2 dong1 。
- bu4 ran2 bo2 zheng4 bu4 ke3 wei2 ， liang3 di4 sui1 yuan3 xiu1 qi1 tong2 。
- gu3 jin1 shi4 bian4 wu2 ding4 lun4 ， nan2 xin4 juan1 zhi1 yu3 yang2 xiong2 。
- si4 zhou1 yu2 fen1 ge4 zhi4 shou3 ， qiong2 tai2 shuai4 kun3 you2 zun1 chong2 。
- gao1 ya2 da4 dao4 yong1 fang1 bo2 ， gu3 chui1 zhen4 xiang3 jing1 jiao1 long2 。
- han4 jia1 wei1 ming2 liang3 fu2 bo1 ， lu2 ding1 yi3 lai2 ji1 zong1 gong1 。
- wei4 gong1 jing1 shuang3 shang4 ru2 sheng1 ， miao4 yu3 kuang4 you3 yu4 ju2 weng1 。
- shi3 jun1 li4 shi4 su4 gao1 le0 ， ming2 ruo4 gu3 jing4 mo2 qing1 tong2 。
- chi4 yu4 hang2 hang2 bu2 zuo4 nan2 ， ping2 sheng1 wei2 zhang4 xin4 yu3 zhong1 。
- bu4 xuan1 wang2 ling2 wan4 li3 wai4 ， yi4 shi3 xiang4 hua4 lai2 man2 cong2 。
- di4 wei2 xia2 fang1 xi2 shu1 man4 ， zheng4 hua4 yao4 dang1 lü4 yi3 gong1 。
- wu4 zhong1 neng2 jian4 yue4 wang2 shi2 ， zi4 ran2 xin1 fu2 ling4 yi4 cong2 。
- wan2 guang3 wei4 lü4 yi2 yi3 jian4 ， wu4 shi4 hai4 zheng4 xian1 han2 rong2 。
- ping2 ping2 zhi1 ce4 yong4 ding4 yuan3 ， xia4 xia4 zhi1 kao3 shu1 yang2 gong1 。
- li4 min2 sheng1 chang2 gu4 an1 tu3 ， shang4 dang1 mo2 fu3 ru2 tong2 meng2 。
- shu3 liao2 huan4 you2 qi3 de2 yi3 ， shi4 duo1 shi1 zhi2 bei1 tu2 qiong2 。
- ming2 fen4 bei1 zun1 bu4 ke3 wen3 ， geng4 nian4 he2 chu3 bu4 xiang1 feng2 。
- guan1 shi4 ji4 le0 yu3 wu2 jian4 ， ke3 shi3 zhi1 qi4 ju4 chong1 rong2 。
- xiang1 lü2 xi1 bie2 qing2 suo3 zhong1 ， lin2 qi2 wei2 qing1 hu3 po4 nong2 。
- shou3 zhe1 xi1 ri4 nian4 yuan3 qu4 ， yu4 liu2 nai4 he2 gu3 feng2 feng2 。
- yuan4 jun1 wen3 du4 san1 he2 liu1 ， zao3 gui1 ru4 shi4 ming2 guang1 gong1 。

## 注释

## 译文

## 赏析
