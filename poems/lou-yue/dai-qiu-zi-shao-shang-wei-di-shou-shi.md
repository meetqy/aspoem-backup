---
id: lou-yue-dai-qiu-zi-shao-shang-wei-di-shou-shi
title: 代求子紹上魏邸壽詩
titlePinyin: dai4 qiu2 zi3 shao4 shang4 wei4 di3 shou4 shi1
titleSlug: dai-qiu-zi-shao-shang-wei-di-shou-shi
author: 樓鑰
authorPinyin: lou2 yue4
authorSlug: lou-yue
dynasty: 宋
dynastyPinyin: song4
dynastySlug: song
tags: []
---

## 正文

- 皇家基業天與隆，金枝玉葉槃石宗。
- 我皇聖德摩蒼穹，朱邸森列慶所鍾。
- 仲氏吹箎何雝雝，雲夢八九羅心胸。
- 羣經讀遍巾箱中，筆端豪氣舒長虹。
- 殿前玉佩聲冬瓏，天人眉宇輝宸楓。
- 大名起魏茅士封，黄旛豹尾雙鎮雄。
- 宣城名郡煩憑熊，政績越過黄與龔。
- 樓前疊嶂橫雲空，佳句不減玄暉工。
- 賢王易鎮甬水東，陽春有脚皆仁風。
- 百蠻面內文軌同，坐清聚蟻驅屯蠭。
- 碧海萬里樓船通，天子神聖非臣功。
- 薰風入弦槐陰濃，新荷泛綠榴花紅。
- 曉來佳氣飛青葱，驚詫野老田家翁。
- 簫鼓動地光融融，堂上帝子方雍容。
- 清旦燕賀簪笏叢，負弩小吏隨登龍。
- 由來降靈自神崧，難老何用齊喬松。
- 年年箕翼壽兩宮，捧觴戲彩俱無窮。

## 拼音

- huang2 jia1 ji1 ye4 tian1 yu3 long2 ， jin1 zhi1 yu4 ye4 pan2 shi2 zong1 。
- wo3 huang2 sheng4 de2 mo2 cang1 qiong2 ， zhu1 di3 sen1 lie4 qing4 suo3 zhong1 。
- zhong4 shi4 chui1 chi2 he2 yong1 yong1 ， yun2 meng4 ba1 jiu3 luo2 xin1 xiong1 。
- qun2 jing1 du2 bian4 jin1 xiang1 zhong1 ， bi3 duan1 hao2 qi4 shu1 chang2 hong2 。
- dian4 qian2 yu4 pei4 sheng1 dong1 long2 ， tian1 ren2 mei2 yu3 hui1 chen2 feng1 。
- da4 ming2 qi3 wei4 mao2 shi4 feng1 ， huang2 fan1 bao4 wei3 shuang1 zhen4 xiong2 。
- xuan1 cheng2 ming2 jun4 fan2 ping2 xiong2 ， zheng4 ji4 yue4 guo4 huang2 yu3 gong1 。
- lou2 qian2 die2 zhang4 heng2 yun2 kong1 ， jia1 ju4 bu4 jian3 xuan2 hui1 gong1 。
- xian2 wang2 yi4 zhen4 yong3 shui3 dong1 ， yang2 chun1 you3 jiao3 jie1 ren2 feng1 。
- bai3 man2 mian4 nei4 wen2 gui3 tong2 ， zuo4 qing1 ju4 yi3 qu1 tun2 feng1 。
- bi4 hai3 wan4 li3 lou2 chuan2 tong1 ， tian1 zi3 shen2 sheng4 fei1 chen2 gong1 。
- xun1 feng1 ru4 xian2 huai2 yin1 nong2 ， xin1 he2 fan4 lü4 liu2 hua1 hong2 。
- xiao3 lai2 jia1 qi4 fei1 qing1 cong1 ， jing1 cha4 ye3 lao3 tian2 jia1 weng1 。
- xiao1 gu3 dong4 di4 guang1 rong2 rong2 ， tang2 shang4 di4 zi3 fang1 yong1 rong2 。
- qing1 dan4 yan4 he4 zan1 hu4 cong2 ， fu4 nu3 xiao3 li4 sui2 deng1 long2 。
- you2 lai2 jiang4 ling2 zi4 shen2 song1 ， nan2 lao3 he2 yong4 qi2 qiao2 song1 。
- nian2 nian2 ji1 yi4 shou4 liang3 gong1 ， peng3 shang1 xi4 cai3 ju4 wu2 qiong2 。

## 注释

## 译文

## 赏析
