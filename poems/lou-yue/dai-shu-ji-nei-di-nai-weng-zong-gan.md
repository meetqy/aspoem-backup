---
id: lou-yue-dai-shu-ji-nei-di-nai-weng-zong-gan
title: 代書寄內弟耐翁總幹
titlePinyin: dai4 shu1 ji4 nei4 di4 nai4 weng1 zong3 gan4
titleSlug: dai-shu-ji-nei-di-nai-weng-zong-gan
author: 樓鑰
authorPinyin: lou2 yue4
authorSlug: lou-yue
dynasty: 宋
dynastyPinyin: song4
dynastySlug: song
tags: []
---

## 正文

- 我昔生外家，半世猶相依。
- 至今連牆居，日日相聞知。
- 諸表如羣從，休戚真同之。
- 耐翁生而秀，愛惜從兒時。
- 文采既俊發，吏才人共推。
- 低徊久選調，每每爲歎咨。
- 茲行佐王人，未到聲已蜚。
- 郵置屢得書，論事語益奇。
- 使長首推薦，婉畫多所資。
- 近觀會稽編，分析及毫釐。
- 益知足心計，薦書徧諸司。
- 正欲助才選，非敢請以私。
- 惜君年欲侵，正以遠大期。
- 得書再三讀，惘然增愕眙。
- 非所望于子，所言何背馳。
- 江湖兩路間，弄兵分潢池。
- 羽檄以時至，廟堂日三思。
- 調度供軍需，發兵匝四垂。
- 吾事誠可慮，彼亦安能爲。
- 豈曰白頭賊，指日當誅夷。
- 使子任賊衝，尚望羽扇揮。
- 如何隔千里，遽求奉檄歸。
- 長沙屹巨鎮，洞庭渺無涯。
- 鄂渚屯重兵，上游藉兵威。
- 當思深遠謀，胡爲先自萎。
- 此言及同寮，必爲人所窺。
- 歸以語閨門，徒驚妾與妻。
- 無端使稟議，在此何爲辭。
- 望子置私憂，志立官無卑。
- 張巡起縣令，力抗百萬師。
- 逆徒哽喉牙，蔽遮頼渙濉。
- 韋寬守玉璧，臧質全盱眙。
- 丈夫立節義，有才尤當施。
- 殺身以成仁，致命須見危。
- 讀書不念此，萬卷終何裨。
- 但當安義命，前定無參差。
- 勉哉盡所職，造物不汝遺。
- 況復受國恩，當與相維持。
- 今子仕高沙，偶然脫危機。
- 正須加義方，豈應使同斯。
- 向也未得祿，遑遑不自支。
- 既入紅蓮幕，圖進亦其宜。
- 今日寧爲民，此乃無聊詞。
- 歸來事若定，又思登王畿。
- 胸中空擾擾，禍福不在茲。
- 倘能悟愚言，便可知昨非。
- 著枕必安寢，食淡甘如飴。
- 老誖非强聒，鄙見不可移。
- 少安當毋躁，通籍看金閨。

## 拼音

- wo3 xi1 sheng1 wai4 jia1 ， ban4 shi4 you2 xiang1 yi1 。
- zhi4 jin1 lian2 qiang2 ju1 ， ri4 ri4 xiang1 wen2 zhi1 。
- zhu1 biao3 ru2 qun2 cong2 ， xiu1 qi1 zhen1 tong2 zhi1 。
- nai4 weng1 sheng1 er2 xiu4 ， ai4 xi1 cong2 er2 shi2 。
- wen2 cai3 ji4 jun4 fa1 ， li4 cai2 ren2 gong4 tui1 。
- di1 huai2 jiu3 xuan3 diao4 ， mei3 mei3 wei2 tan4 zi1 。
- zi1 xing2 zuo3 wang2 ren2 ， wei4 dao4 sheng1 yi3 fei1 。
- you2 zhi4 lü3 de2 shu1 ， lun4 shi4 yu3 yi4 qi2 。
- shi3 chang2 shou3 tui1 jian4 ， wan3 hua4 duo1 suo3 zi1 。
- jin4 guan1 hui4 ji1 bian1 ， fen1 xi1 ji2 hao2 li2 。
- yi4 zhi1 zu2 xin1 ji4 ， jian4 shu1 bian4 zhu1 si1 。
- zheng4 yu4 zhu4 cai2 xuan3 ， fei1 gan3 qing3 yi3 si1 。
- xi1 jun1 nian2 yu4 qin1 ， zheng4 yi3 yuan3 da4 qi1 。
- de2 shu1 zai4 san1 du2 ， wang3 ran2 zeng1 e4 yi2 。
- fei1 suo3 wang4 yu2 zi3 ， suo3 yan2 he2 bei4 chi2 。
- jiang1 hu2 liang3 lu4 jian4 ， nong4 bing1 fen1 huang2 chi2 。
- yu3 xi2 yi3 shi2 zhi4 ， miao4 tang2 ri4 san1 si1 。
- diao4 du4 gong4 jun1 xu1 ， fa1 bing1 za1 si4 chui2 。
- wu2 shi4 cheng2 ke3 lü4 ， bi3 yi4 an1 neng2 wei2 。
- qi3 yue1 bai2 tou2 zei2 ， zhi3 ri4 dang1 zhu1 yi2 。
- shi3 zi3 ren4 zei2 chong1 ， shang4 wang4 yu3 shan4 hui1 。
- ru2 he2 ge2 qian1 li3 ， ju4 qiu2 feng4 xi2 gui1 。
- chang2 sha1 yi4 ju4 zhen4 ， dong4 ting2 miao3 wu2 ya2 。
- e4 zhu3 tun2 zhong4 bing1 ， shang4 you2 jie4 bing1 wei1 。
- dang1 si1 shen1 yuan3 mou2 ， hu2 wei2 xian1 zi4 wei3 。
- ci3 yan2 ji2 tong2 liao2 ， bi4 wei2 ren2 suo3 kui1 。
- gui1 yi3 yu3 gui1 men2 ， tu2 jing1 qie4 yu3 qi1 。
- wu2 duan1 shi3 bing3 yi4 ， zai4 ci3 he2 wei2 ci2 。
- wang4 zi0 zhi4 si1 you1 ， zhi4 li4 guan1 wu2 bei1 。
- zhang1 xun2 qi3 xian4 ling4 ， li4 kang4 bai3 wan4 shi1 。
- ni4 tu2 geng3 hou2 ya2 ， bi4 zhe1 lai4 huan4 sui1 。
- wei2 kuan1 shou3 yu4 bi4 ， zang1 zhi4 quan2 xu1 yi2 。
- zhang4 fu0 li4 jie2 yi4 ， you3 cai2 you2 dang1 shi1 。
- sha1 shen1 yi3 cheng2 ren2 ， zhi4 ming4 xu1 jian4 wei1 。
- du2 shu1 bu2 nian4 ci3 ， wan4 juan4 zhong1 he2 bi4 。
- dan4 dang1 an1 yi4 ming4 ， qian2 ding4 wu2 can1 cha4 。
- mian3 zai1 jin4 suo3 zhi2 ， zao4 wu4 bu4 ru3 yi2 。
- kuang4 fu4 shou4 guo2 en1 ， dang1 yu3 xiang1 wei2 chi2 。
- jin1 zi3 shi4 gao1 sha1 ， ou3 ran2 tuo1 wei1 ji1 。
- zheng4 xu1 jia1 yi4 fang1 ， qi3 ying1 shi3 tong2 si1 。
- xiang4 ye3 wei4 de2 lu4 ， huang2 huang2 bu2 zi4 zhi1 。
- ji4 ru4 hong2 lian2 mu4 ， tu2 jin4 yi4 qi2 yi2 。
- jin1 ri4 ning2 wei2 min2 ， ci3 nai3 wu2 liao2 ci2 。
- gui1 lai2 shi4 ruo4 ding4 ， you4 si1 deng1 wang2 ji1 。
- xiong1 zhong1 kong1 rao3 rao3 ， huo4 fu2 bu2 zai4 zi1 。
- tang3 neng2 wu4 yu2 yan2 ， bian4 ke3 zhi1 zuo2 fei1 。
- zhu4 zhen3 bi4 an1 qin3 ， shi2 dan4 gan1 ru2 yi2 。
- lao3 bei4 fei1 qiang2 guo1 ， bi3 jian4 bu4 ke3 yi2 。
- shao3 an1 dang1 wu2 zao4 ， tong1 ji2 kan4 jin1 gui1 。

## 注释

## 译文

## 赏析
