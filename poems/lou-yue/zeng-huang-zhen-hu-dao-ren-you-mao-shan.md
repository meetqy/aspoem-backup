---
id: lou-yue-zeng-huang-zhen-hu-dao-ren-you-mao-shan
title: 贈黄真護道人游茅山
titlePinyin: zeng4 huang2 zhen1 hu4 dao4 ren2 you2 mao2 shan1
titleSlug: zeng-huang-zhen-hu-dao-ren-you-mao-shan
author: 樓鑰
authorPinyin: lou2 yue4
authorSlug: lou-yue
dynasty: 宋
dynastyPinyin: song4
dynastySlug: song
tags: []
---

## 正文

- 少年曾上三茅山，千巖萬壑窮躋攀。
- 烟霏空翠不可狀，弟兄聯騎欣清閒。
- 回頭五十有餘載，至今夢境猶班班。
- 初從崇禧入僊境，元符玉晨紛幢幡。
- 草庵精舍不知數，各占山麓清溪灣。
- 蓑衣相見黑虎谷，蒼然白髮猶朱顔。
- 延之土窟款清論，桃皮釀酒無留殘。
- 達道所居更奇絕，萬山開豁如重關。
- 一山巉巖似筆格，聳秀正矗湖中間。
- 白馬真人尚生氣，長史舊井藏餘丹。
- 異石若碎還復合，豢龍幾處多澄瀾。
- 華陽洞門閉已久，傳聞亦有游其藩。
- 撫掌浮漚湧如沸，僊人捧石手可扳。
- 最奇無如大茅峰，千尋直上天市壇。
- 中峰小峰如雁行，下視堆阜羅烟鬟。
- 三君司命時歸降，往往天風吹珮環。
- 人言春日羽衣會，胎禽終日來飛翻。
- 玄帝大鼎秦皇璧，丹砂六千在流泉。
- 地無虺虎與荆棘，但有衆藥堪延年。
- 洞天凡蹤不易到，我欲再往良獨難。
- 有時慨想舊游處，陟岡惘惘涕爲潸。
- 江夏僊人有僊骨，卓爾拔俗甘瓢簞。
- 摇鈴真能徹帝所，揮钁自足驅神姦。
- 曾入金華訪初平，今往地肺求洞玄。
- 游經都城道價重，拂袖忽厭拘塵煩。
- 徑登紫芝繡衣亭，咫尺衆真相往還。
- 神僊渺茫信可學，祇恐涓塵天意慳。
- 但見茅君極僊品，誰知求道越岨艱。
- 至今豐碑載錫文，舟墮千劍如指彈。
- 君得此居宜勇進，勿使學步譏邯鄲。
- 我欲休官未容去，歸夢遇覺多愁歎。
- 終當掛冠四明隠，捫蘿采石紉芝蘭。
- 江東日暮雲生處，安得羽化同霞餐。

## 拼音

- shao4 nian2 ceng2 shang4 san1 mao2 shan1 ， qian1 yan2 wan4 he4 qiong2 ji1 pan1 。
- yan1 fei1 kong1 cui4 bu4 ke3 zhuang4 ， di4 xiong0 lian2 qi2 xin1 qing1 xian2 。
- hui2 tou2 wu3 shi2 you3 yu2 zai4 ， zhi4 jin1 meng4 jing4 you2 ban1 ban1 。
- chu1 cong2 chong2 xi3 ru4 xian1 jing4 ， yuan2 fu2 yu4 chen2 fen1 zhuang4 fan1 。
- cao3 an1 jing1 she4 bu4 zhi1 shu4 ， ge4 zhan4 shan1 lu4 qing1 xi1 wan1 。
- suo1 yi1 xiang1 jian4 hei1 hu3 gu3 ， cang1 ran2 bai2 fa4 you2 zhu1 yan2 。
- yan2 zhi1 tu3 ku1 kuan3 qing1 lun4 ， tao2 pi2 niang4 jiu3 wu2 liu2 can2 。
- da2 dao4 suo3 ju1 geng4 qi2 jue2 ， wan4 shan1 kai1 huo1 ru2 zhong4 guan1 。
- yi4 shan1 chan2 yan2 si4 bi3 ge2 ， song3 xiu4 zheng4 chu4 hu2 zhong1 jian4 。
- bai2 ma3 zhen1 ren2 shang4 sheng1 qi4 ， chang2 shi3 jiu4 jing3 cang2 yu2 dan1 。
- yi4 shi2 ruo4 sui4 huan2 fu4 he2 ， huan4 long2 ji1 chu3 duo1 cheng2 lan2 。
- hua2 yang2 dong4 men2 bi4 yi3 jiu3 ， chuan2 wen2 yi4 you3 you2 qi2 fan1 。
- fu3 zhang3 fu2 ou1 yong3 ru2 fei4 ， xian1 ren2 peng3 shi2 shou3 ke3 ban1 。
- zui4 qi2 wu2 ru2 da4 mao2 feng1 ， qian1 xun2 zhi2 shang4 tian1 shi4 tan2 。
- zhong1 feng1 xiao3 feng1 ru2 yan4 hang2 ， xia4 shi4 dui1 fu4 luo2 yan1 huan2 。
- san1 jun1 si1 ming4 shi2 gui1 jiang4 ， wang3 wang3 tian1 feng1 chui1 pei4 huan2 。
- ren2 yan2 chun1 ri4 yu3 yi1 hui4 ， tai1 qin2 zhong1 ri4 lai2 fei1 fan1 。
- xuan2 di4 da4 ding3 qin2 huang2 bi4 ， dan1 sha1 liu4 qian1 zai4 liu2 quan2 。
- di4 wu2 hui1 hu3 yu3 jing1 ji2 ， dan4 you3 zhong4 yao4 kan1 yan2 nian2 。
- dong4 tian1 fan2 zong1 bu2 yi4 dao4 ， wo3 yu4 zai4 wang3 liang2 du2 nan2 。
- you3 shi2 kai3 xiang3 jiu4 you2 chu3 ， zhi4 gang1 wang3 wang3 ti4 wei2 shan1 。
- jiang1 xia4 xian1 ren2 you3 xian1 gu3 ， zhuo2 er3 ba2 su2 gan1 piao2 dan1 。
- yao2 ling2 zhen1 neng2 che4 di4 suo3 ， hui1 jue2 zi4 zu2 qu1 shen2 jian1 。
- ceng2 ru4 jin1 hua2 fang3 chu1 ping2 ， jin1 wang3 di4 fei4 qiu2 dong4 xuan2 。
- you2 jing1 du1 cheng2 dao4 jia4 zhong4 ， fu2 xiu4 hu1 yan4 ju1 chen2 fan2 。
- jing4 deng1 zi3 zhi1 xiu4 yi1 ting2 ， zhi3 chi3 zhong4 zhen1 xiang4 wang3 huan2 。
- shen2 xian1 miao3 mang2 xin4 ke3 xue2 ， qi2 kong3 juan1 chen2 tian1 yi4 qian1 。
- dan4 jian4 mao2 jun1 ji2 xian1 pin3 ， shui2 zhi1 qiu2 dao4 yue4 qu1 jian1 。
- zhi4 jin1 feng1 bei1 zai4 xi1 wen2 ， zhou1 duo4 qian1 jian4 ru2 zhi3 dan4 。
- jun1 de2 ci3 ju1 yi2 yong3 jin4 ， wu4 shi3 xue2 bu4 ji1 han2 dan1 。
- wo3 yu4 xiu1 guan1 wei4 rong2 qu4 ， gui1 meng4 yu4 jue2 duo1 chou2 tan4 。
- zhong1 dang1 gua4 guan1 si4 ming2 yin3 ， men2 luo2 cai3 shi2 ren4 zhi1 lan2 。
- jiang1 dong1 ri4 mu4 yun2 sheng1 chu3 ， an1 de2 yu3 hua4 tong2 xia2 can1 。

## 注释

## 译文

## 赏析
