---
id: lou-yue-lin-de-jiu-bi-shu-ji-chu-ci-gu-xun-chuan-ji-ye-yin-cao-mu-shu-qiu-xu-yu-yu-bing-zhong-wei-xia-yin-yi-shi-ji-xie
title: 林德久祕書寄楚辭故訓傳及叶音草木疏求序于余病中未暇因以詩寄謝
titlePinyin: lin2 de2 jiu3 bi4 shu1 ji4 chu3 ci2 gu4 xun4 chuan2 ji2 ye4 yin1 cao3 mu4 shu1 qiu2 xu4 yu2 yu2 bing4 zhong1 wei4 xia2 yin1 yi3 shi1 ji4 xie4
titleSlug: lin-de-jiu-bi-shu-ji-chu-ci-gu-xun-chuan-ji-ye-yin-cao-mu-shu-qiu-xu-yu-yu-bing-zhong-wei-xia-yin-yi-shi-ji-xie
author: 樓鑰
authorPinyin: lou2 yue4
authorSlug: lou-yue
dynasty: 唐
dynastyPinyin: tang2
dynastySlug: tang
tags: [] 
---

## 正文

- 平時感歎屈靈均，離騷三誦涕欲零。
- 向來傳注頼王逸，尚以舛陋遭譏評。
- 河東天對最傑作，釋問多本山海經。
- 練塘後出號詳備，晦翁集註尤精明。
- 比逢善本窮日誦，章分句析無遁情。
- 林侯忽又示此帙，正欲參考搴華英。
- 屬余近歲方苦疾，筆硯廢墮幾塵生。
- 嘗鼎一臠已知味，始知用工久已成。
- 況復身到荆楚地，詳究蘭芷聞芳馨。
- 前此同朝幸相與，錦囊詩文爲我傾。
- 惜哉不早見此書，病中欲續神不寧。
- 年老耄及屢求去，倘得掛冠早歸耕。
- 尚當一一爲尋繹，期以爝火裨明星。
- 謾揮斐語塞厚意，深媿所報非瓊瑩。

## 拼音

- ping2 shi2 gan3 tan4 qu1 ling2 jun1 ， li2 sao1 san1 song4 ti4 yu4 ling2 。
- xiang4 lai2 chuan2 zhu4 lai4 wang2 yi4 ， shang4 yi3 chuan3 lou4 zao1 ji1 ping2 。
- he2 dong1 tian1 dui4 zui4 jie2 zuo4 ， shi4 wen4 duo1 ben3 shan1 hai3 jing1 。
- lian4 tang2 hou4 chu1 hao4 xiang2 bei4 ， hui4 weng1 ji2 zhu4 you2 jing1 ming2 。
- bi3 feng2 shan4 ben3 qiong2 ri4 song4 ， zhang1 fen1 ju4 xi1 wu2 dun4 qing2 。
- lin2 hou2 hu1 you4 shi4 ci3 zhi4 ， zheng4 yu4 can1 kao3 qian1 hua2 ying1 。
- shu3 yu2 jin4 sui4 fang1 ku3 ji2 ， bi3 yan4 fei4 duo4 ji1 chen2 sheng1 。
- chang2 ding3 yi4 luan2 yi3 zhi1 wei4 ， shi3 zhi1 yong4 gong1 jiu3 yi3 cheng2 。
- kuang4 fu4 shen1 dao4 jing1 chu3 di4 ， xiang2 jiu1 lan2 zhi3 wen2 fang1 xin1 。
- qian2 ci3 tong2 chao2 xing4 xiang1 yu3 ， jin3 nang2 shi1 wen2 wei2 wo3 qing1 。
- xi1 zai1 bu4 zao3 jian4 ci3 shu1 ， bing4 zhong1 yu4 xu4 shen2 bu4 ning2 。
- nian2 lao3 mao4 ji2 lü3 qiu2 qu4 ， tang3 de2 gua4 guan1 zao3 gui1 geng1 。
- shang4 dang1 yi1 yi1 wei2 xun2 yi4 ， qi1 yi3 jue2 huo3 bi4 ming2 xing1 。
- man2 hui1 fei3 yu3 sai1 hou4 yi4 ， shen1 kui4 suo3 bao4 fei1 qiong2 ying2 。

## 注释

## 译文

## 赏析
