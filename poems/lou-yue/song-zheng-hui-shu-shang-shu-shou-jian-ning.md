---
id: lou-yue-song-zheng-hui-shu-shang-shu-shou-jian-ning
title: 送鄭惠叔尚書守建寧
titlePinyin: song4 zheng4 hui4 shu1 shang4 shu1 shou3 jian4 ning2
titleSlug: song-zheng-hui-shu-shang-shu-shou-jian-ning
author: 樓鑰
authorPinyin: lou2 yue4
authorSlug: lou-yue
dynasty: 宋
dynastyPinyin: song4
dynastySlug: song
tags: []
---

## 正文

- 十五年前送別詩，道山持節向江西。
- 今年又見送公別，大天擁麾鎮閩越。
- 向來惜別固已深，今日摻袪尤動心。
- 尚書自是第一人，氣義相許披胸襟。
- 南宮五表平明入，列辟傳聞俱聳立。
- 壽皇聖孝冠百王，三復高文天爲泣。
- 擢處螭坳寵數新，果然百日掌絲綸。
- 拭圭修聘稱應變，握節不撓威殊鄰。
- 直上銀臺尤振職，李藩氣槩時批敕。
- 嗣皇銳意新百度，筆端真有回天力。
- 星辰聽履冠文昌，急流勇退驚朝行。
- 望之正欲試馮翊，長孺寧肯薄淮陽。
- 孤拙自憐銷壯志，三入脩門空負媿。
- 薦人不進終不已，獨頼當時言有味。
- 公在猶嘆一居州，公去無人爲王留。
- 公乎行歸佐天子，肯作管晏卑微休。

## 拼音

- shi2 wu3 nian2 qian2 song4 bie2 shi1 ， dao4 shan1 chi2 jie2 xiang4 jiang1 xi1 。
- jin1 nian2 you4 jian4 song4 gong1 bie2 ， da4 tian1 yong1 hui1 zhen4 min3 yue4 。
- xiang4 lai2 xi1 bie2 gu4 yi3 shen1 ， jin1 ri4 chan1 qu1 you2 dong4 xin1 。
- shang4 shu1 zi4 shi4 di4 yi1 ren2 ， qi4 yi4 xiang1 xu1 pi1 xiong1 jin1 。
- nan2 gong1 wu3 biao3 ping2 ming2 ru4 ， lie4 pi4 chuan2 wen2 ju4 song3 li4 。
- shou4 huang2 sheng4 xiao4 guan1 bai3 wang2 ， san1 fu4 gao1 wen2 tian1 wei2 qi4 。
- zhuo2 chu3 chi1 ao4 chong3 shu4 xin1 ， guo3 ran2 bai3 ri4 zhang3 si1 lun2 。
- shi4 gui1 xiu1 pin4 cheng1 ying1 bian4 ， wo4 jie2 bu4 nao2 wei1 shu1 lin2 。
- zhi2 shang4 yin2 tai2 you2 zhen4 zhi2 ， li3 fan1 qi4 gai4 shi2 pi1 chi4 。
- si4 huang2 rui4 yi4 xin1 bai3 du4 ， bi3 duan1 zhen1 you3 hui2 tian1 li4 。
- xing1 chen2 ting1 lü3 guan1 wen2 chang1 ， ji2 liu2 yong3 tui4 jing1 chao2 xing2 。
- wang4 zhi1 zheng4 yu4 shi4 feng2 yi4 ， chang2 ru2 ning2 ken3 bao2 huai2 yang2 。
- gu1 zhuo1 zi4 lian2 xiao1 zhuang4 zhi4 ， san1 ru4 xiu1 men2 kong1 fu4 kui4 。
- jian4 ren2 bu2 jin4 zhong1 bu4 yi3 ， du2 lai4 dang1 shi2 yan2 you3 wei4 。
- gong1 zai4 you2 tan4 yi4 ju1 zhou1 ， gong1 qu4 wu2 ren2 wei2 wang2 liu2 。
- gong1 hu1 xing2 gui1 zuo3 tian1 zi3 ， ken3 zuo4 guan3 yan4 bei1 wei1 xiu1 。

## 注释

## 译文

## 赏析
