---
id: lou-yue-ceng-li-bu-shou-shi-ji-lao-du-ju
title: 曾吏部壽詩集老杜句
titlePinyin: ceng2 li4 bu4 shou4 shi1 ji2 lao3 du4 ju4
titleSlug: ceng-li-bu-shou-shi-ji-lao-du-ju
author: 樓鑰
authorPinyin: lou2 yue4
authorSlug: lou-yue
dynasty: 宋
dynastyPinyin: song4
dynastySlug: song
tags: []
---

## 正文

- 刺史諸侯貴，春城海水邊。
- 層城臨媚景，水合數百源。
- 山色佳有餘，雲門吼瀑泉。
- 遊山憶謝公，頻遊任履穿。
- 三寸如黄金，朱橘不論錢。
- 瀟灑到江心，石瀨月娟娟。
- 翠華擁吳岳，誰扶黄屋尊。
- 御榻在嵽嵲，佳氣拂周旋。
- 多除南省郎，一麾出守還。
- 城中賢府主，今之黄潁川。
- 筆落驚風雨，談論淮湖奔。
- 羣書一萬卷，分明在眼前。
- 老氣橫九州，黄鵠摩蒼天。
- 歷職漢庭久，磊落映時賢。
- 否臧太常議，正直朱絲弦。
- 東下姑蘇臺，戮力効鷹鸇。
- 謁帝似馮唐，明公獨妙年。
- 列宿頓輝光，馨香粉署妍。
- 卿月昇金掌，等級敢比肩。
- 巢許山林志，虛心味道玄。
- 此邦承平日，接近與名藩。
- 時節立復度，水旱其數然。
- 百谷漏波濤，狂風大放顛。
- 江流氣不平，地軸爲之翻。
- 人烟眇蕭瑟，茅茨寄短椽。
- 凋瘵滿膏肓，誅求何多門。
- 至尊方旰食，鴻雁美周宣。
- 平生方寸心，窮年憂黎元。
- 恐辜明主恩，筋力不辭煩。
- 晨趨閶闔內，應對如轉環。
- 制可題未乾，御札早流傳。
- 斯人亦何幸，已聞動行軒。
- 滯務茲一掃，煩苛法令蠲。
- 撫養甚分明，連檣並米船。
- 蜂蠆不敢毒，歌笑輕波瀾。
- 驕陽化爲霖，江鳴夜雨懸。
- 公鎮踰歲月，人安若泰山。
- 且如今年冬，祁寒爲之暄。
- 蕭蕭理體靜，迥出諸侯先。
- 何時降璽書，誰能叫帝閽。
- 絲綸實具新，載渥照乾坤。
- 借問今何官，蓬萊漢閣連。
- 鴛鷺回金闕，會是正陶甄。
- 煊赫舊家聲，風流今尚存。
- 嚴家聚德星，文雅見天倫。
- 曾參與游夏，寔爲親弟昆。
- 潘輿送喜頻，堂後自生萱。
- 國與大名新，中堂有神僊。
- 令子各清標，芝蘭疊璵璠。
- 今朝烏鵲喜，僊鶴下人間。
- 甘作老人星，晨霞朝可餐。
- 但求椿壽永，何曾藉偓佺。
- 獻壽更稱觴，肅肅秩初筵。
- 爛漫倒芳樽，華燭蟠長烟。
- 清朝燕賀人，佳句染華牋。
- 吾非文人特，不敢廢詩篇。
- 顧惟魯鈍姿，喧爭懶著鞭。
- 出遊翰墨場，常受衆目憐。
- 尚爲諸侯客，坐客寒無氈。
- 未見有知音，非理誰與論。
- 始知賢主人，見我顔色溫。
- 包蒙忻有擊，豁達露心肝。
- 竊效貢公喜，兼盡賓主歡。
- 吹噓人所羨，推轂期孤鶱。

## 拼音

- ci4 shi3 zhu1 hou2 gui4 ， chun1 cheng2 hai3 shui3 bian1 。
- ceng2 cheng2 lin2 mei4 jing3 ， shui3 he2 shu4 bai3 yuan2 。
- shan1 se4 jia1 you3 yu2 ， yun2 men2 hou3 pu4 quan2 。
- you2 shan1 yi4 xie4 gong1 ， bin1 you2 ren4 lü3 chuan1 。
- san1 cun4 ru2 huang2 jin1 ， zhu1 ju2 bu2 lun4 qian2 。
- xiao1 sa3 dao4 jiang1 xin1 ， shi2 lai4 yue4 juan1 juan1 。
- cui4 hua2 yong1 wu2 yue4 ， shui2 fu2 huang2 wu1 zun1 。
- yu4 ta4 zai4 di4 nie4 ， jia1 qi4 fu2 zhou1 xuan2 。
- duo1 chu2 nan2 sheng3 lang2 ， yi4 hui1 chu1 shou3 huan2 。
- cheng2 zhong1 xian2 fu3 zhu3 ， jin1 zhi1 huang2 ying3 chuan1 。
- bi3 luo4 jing1 feng1 yu3 ， tan2 lun4 huai2 hu2 ben1 。
- qun2 shu1 yi2 wan4 juan4 ， fen1 ming2 zai4 yan3 qian2 。
- lao3 qi4 heng2 jiu3 zhou1 ， huang2 hu2 mo2 cang1 tian1 。
- li4 zhi2 han4 ting2 jiu3 ， lei3 luo4 ying4 shi2 xian2 。
- fou3 zang1 tai4 chang2 yi4 ， zheng4 zhi2 zhu1 si1 xian2 。
- dong1 xia4 gu1 su1 tai2 ， lu4 li4 xiao4 ying1 zhan1 。
- ye4 di4 si4 feng2 tang2 ， ming2 gong1 du2 miao4 nian2 。
- lie4 su4 dun4 hui1 guang1 ， xin1 xiang1 fen3 shu3 yan2 。
- qing1 yue4 sheng1 jin1 zhang3 ， deng3 ji2 gan3 bi3 jian1 。
- chao2 xu1 shan1 lin2 zhi4 ， xu1 xin1 wei4 dao4 xuan2 。
- ci3 bang1 cheng2 ping2 ri4 ， jie1 jin4 yu3 ming2 fan1 。
- shi2 jie2 li4 fu4 du4 ， shui3 han4 qi2 shu4 ran2 。
- bai3 gu3 lou4 bo1 tao1 ， kuang2 feng1 da4 fang4 dian1 。
- jiang1 liu2 qi4 bu4 ping2 ， di4 zhou2 wei2 zhi1 fan1 。
- ren2 yan1 miao3 xiao1 se4 ， mao2 ci2 ji4 duan3 chuan2 。
- diao1 zhai4 man3 gao1 huang1 ， zhu1 qiu2 he2 duo1 men2 。
- zhi4 zun1 fang1 gan4 shi2 ， hong2 yan4 mei3 zhou1 xuan1 。
- ping2 sheng1 fang1 cun4 xin1 ， qiong2 nian2 you1 li2 yuan2 。
- kong3 gu1 ming2 zhu3 en1 ， jin1 li4 bu4 ci2 fan2 。
- chen2 qu1 chang1 he2 nei4 ， ying1 dui4 ru2 zhuan3 huan2 。
- zhi4 ke3 ti2 wei4 qian2 ， yu4 zha2 zao3 liu2 chuan2 。
- si1 ren2 yi4 he2 xing4 ， yi3 wen2 dong4 xing2 xuan1 。
- zhi4 wu4 zi1 yi4 sao3 ， fan2 ke1 fa3 ling4 juan1 。
- fu3 yang3 shen4 fen1 ming2 ， lian2 qiang2 bing4 mi3 chuan2 。
- feng1 chai4 bu4 gan3 du2 ， ge1 xiao4 qing1 bo1 lan2 。
- jiao1 yang2 hua4 wei2 lin2 ， jiang1 ming2 ye4 yu3 xuan2 。
- gong1 zhen4 yu2 sui4 yue4 ， ren2 an1 ruo4 tai4 shan1 。
- qie3 ru2 jin1 nian2 dong1 ， qi2 han2 wei2 zhi1 xuan1 。
- xiao1 xiao1 li3 ti3 jing4 ， jiong3 chu1 zhu1 hou2 xian1 。
- he2 shi2 jiang4 xi3 shu1 ， shui2 neng2 jiao4 di4 hun1 。
- si1 lun2 shi2 ju4 xin1 ， zai4 wo4 zhao4 qian2 kun1 。
- jie4 wen4 jin1 he2 guan1 ， peng2 lai2 han4 ge2 lian2 。
- yuan1 lu4 hui2 jin1 que4 ， hui4 shi4 zheng4 tao2 zhen1 。
- xuan1 he4 jiu4 jia1 sheng1 ， feng1 liu2 jin1 shang4 cun2 。
- yan2 jia1 ju4 de2 xing1 ， wen2 ya3 jian4 tian1 lun2 。
- ceng2 can1 yu3 you2 xia4 ， shi2 wei2 qin1 di4 kun1 。
- pan1 yu2 song4 xi3 bin1 ， tang2 hou4 zi4 sheng1 xuan1 。
- guo2 yu3 da4 ming2 xin1 ， zhong1 tang2 you3 shen2 xian1 。
- ling4 zi3 ge4 qing1 biao1 ， zhi1 lan2 die2 yu2 fan2 。
- jin1 zhao1 wu1 que4 xi3 ， xian1 he4 xia4 ren2 jian4 。
- gan1 zuo4 lao3 ren2 xing1 ， chen2 xia2 chao2 ke3 can1 。
- dan4 qiu2 chun1 shou4 yong3 ， he2 ceng2 jie4 wo4 quan2 。
- xian4 shou4 geng4 cheng1 shang1 ， su4 su4 zhi4 chu1 yan2 。
- lan4 man4 dao3 fang1 zun1 ， hua2 zhu2 pan2 chang2 yan1 。
- qing1 chao2 yan4 he4 ren2 ， jia1 ju4 ran3 hua2 jian1 。
- wu2 fei1 wen2 ren2 te4 ， bu4 gan3 fei4 shi1 pian1 。
- gu4 wei2 lu3 dun4 zi1 ， xuan1 zheng1 lan3 zhu4 bian1 。
- chu1 you2 han4 mo4 chang3 ， chang2 shou4 zhong4 mu4 lian2 。
- shang4 wei2 zhu1 hou2 ke4 ， zuo4 ke4 han2 wu2 zhan1 。
- wei4 jian4 you3 zhi1 yin1 ， fei1 li3 shui2 yu3 lun4 。
- shi3 zhi1 xian2 zhu3 ren2 ， jian4 wo3 yan2 se4 wen1 。
- bao1 meng2 xin1 you3 ji1 ， huo1 da2 lu4 xin1 gan1 。
- qie4 xiao4 gong4 gong1 xi3 ， jian1 jin4 bin1 zhu3 huan1 。
- chui1 xu1 ren2 suo3 xian4 ， tui1 gu3 qi1 gu1 xian1 。

## 注释

## 译文

## 赏析
