---
id: lou-yue-song-yuan-sheng-di-fu-shui-yang-jian-zhen
title: 送元聲弟赴水陽監鎮
titlePinyin: song4 yuan2 sheng1 di4 fu4 shui3 yang2 jian1 zhen4
titleSlug: song-yuan-sheng-di-fu-shui-yang-jian-zhen
author: 樓鑰
authorPinyin: lou2 yue4
authorSlug: lou-yue
dynasty: 唐
dynastyPinyin: tang2
dynastySlug: tang
tags: [] 
---

## 正文

- 吾翁積德厚，九子官其六。
- 不幸失三人，孤嫠紛在目。
- 三弟尚白丁，升沉猶未卜。
- 吾人扶門戶，參立如鼎足。
- 脫死憂患餘，偏親須水菽。
- 阿連先著鞭，去去長江曲。
- 弱冠承賞延，十載荷衣綠。
- 閒關困家食，才就五斗粟。
- 要知官無卑，豪髮當畏肅。
- 督耕兩大圩，受輸十萬斛。
- 處之誠未易，勉旃直自勗。
- 執別動萬感，酌酒再三祝。
- 吾子素解事，涉世要未熟。
- 意行須揆理，言輕恐招辱。
- 王事究一心，言玷復三復。
- 細行累大德，陰財損陽祿。
- 豈惟贈爾言，余亦每自恧。
- 公餘稍有暇，更取故書讀。
- 行矣更自愛，家聲要人續。

## 拼音

- wu2 weng1 ji1 de2 hou4 ， jiu3 zi3 guan1 qi2 liu4 。
- bu2 xing4 shi1 san1 ren2 ， gu1 li2 fen1 zai4 mu4 。
- san1 di4 shang4 bai2 ding1 ， sheng1 chen2 you2 wei4 bu3 。
- wu2 ren2 fu2 men2 hu4 ， can1 li4 ru2 ding3 zu2 。
- tuo1 si3 you1 huan4 yu2 ， pian1 qin1 xu1 shui3 shu1 。
- a1 lian2 xian1 zhu4 bian1 ， qu4 qu4 chang2 jiang1 qu3 。
- ruo4 guan4 cheng2 shang3 yan2 ， shi2 zai4 he2 yi1 lü4 。
- xian2 guan1 kun4 jia1 shi2 ， cai2 jiu4 wu3 dou3 su4 。
- yao4 zhi1 guan1 wu2 bei1 ， hao2 fa4 dang1 wei4 su4 。
- du1 geng1 liang3 da4 xu1 ， shou4 shu1 shi2 wan4 hu2 。
- chu3 zhi1 cheng2 wei4 yi4 ， mian3 zhan1 zhi2 zi4 xu4 。
- zhi2 bie2 dong4 wan4 gan3 ， zhuo2 jiu3 zai4 san1 zhu4 。
- wu2 zi3 su4 jie3 shi4 ， she4 shi4 yao4 wei4 shu2 。
- yi4 xing2 xu1 kui2 li3 ， yan2 qing1 kong3 zhao1 ru3 。
- wang2 shi4 jiu1 yi4 xin1 ， yan2 dian4 fu4 san1 fu4 。
- xi4 xing2 lei4 da4 de2 ， yin1 cai2 sun3 yang2 lu4 。
- qi3 wei2 zeng4 er3 yan2 ， yu2 yi4 mei3 zi4 nü4 。
- gong1 yu2 shao1 you3 xia2 ， geng4 qu3 gu4 shu1 du2 。
- xing2 yi3 geng4 zi4 ai4 ， jia1 sheng1 yao4 ren2 xu4 。

## 注释

## 译文

## 赏析
