---
id: lou-yue-you-bai-shi-yan
title: 遊白石巖
titlePinyin: you2 bai2 shi2 yan2
titleSlug: you-bai-shi-yan
author: 樓鑰
authorPinyin: lou2 yue4
authorSlug: lou-yue
dynasty: 宋
dynastyPinyin: song4
dynastySlug: song
tags: []
---

## 正文

- 我遊僊都觀獨峯，轍迹雖在車不通。
- 鼎湖望極幾怊悵，悵無羽翮凌天風。
- 茲來樂成望白石，玉甑突兀摩蒼穹。
- 人言真人老聃裔，鑿開洞府遺僊蹤。
- 無人共登青雲梯，躋攀伴我惟枯筇。
- 縈回約略三十里，踏遍萬疊高巃嵸。
- 斷崖泠泠落殘雨，雙石凜凜亭孤松。
- 却從山椒下谷口，石欄屈曲遮碧椶。
- 頗疑山高氣凝凜，古來積雪今未融。
- 是誰玉斧妙鑴斲，僊洞雙闢驚神工。
- 巖深白日尚幽閟，別有石竅開天聰。
- 傳聞峯頭貯清泚，苔罅涓滴聲冬瓏。
- 奮身更與上虛閣，海山錯立煙濛濛。
- 脚底千山行伏龍，手揮五絃俯冥鴻。
- 霜林摇落當玄冬，長嘯一覽萬象空。
- 解衣寄宿旦過寮，魂夢亦墮冰壺中。
- 曉看日出滄海東，蠟炬百萬燒天紅。
- 眼高不數鴈蕩雄，行田下笑康樂公。
- 未能辟穀追僊翁，頗亦有意棲琳宮。
- 三山不覺去人遠，安期羨門宜相從。
- 驂鸞駕鶴太多事，但欲御氣遊無窮。

## 拼音

- wo3 you2 xian1 dou1 guan1 du2 feng1 ， zhe2 ji4 sui1 zai4 ju1 bu4 tong1 。
- ding3 hu2 wang4 ji2 ji1 chao1 chang4 ， chang4 wu2 yu3 he2 ling2 tian1 feng1 。
- zi1 lai2 le4 cheng2 wang4 bai2 shi2 ， yu4 zeng4 tu1 wu4 mo2 cang1 qiong2 。
- ren2 yan2 zhen1 ren2 lao3 dan1 yi4 ， zao2 kai1 dong4 fu3 yi2 xian1 zong1 。
- wu2 ren2 gong4 deng1 qing1 yun2 ti1 ， ji1 pan1 ban4 wo3 wei2 ku1 qiong2 。
- ying2 hui2 yue1 lüe4 san1 shi2 li3 ， ta4 bian4 wan4 die2 gao1 long2 zong3 。
- duan4 ya2 ling2 ling2 luo4 can2 yu3 ， shuang1 shi2 lin3 lin3 ting2 gu1 song1 。
- que4 cong2 shan1 jiao1 xia4 gu3 kou3 ， shi2 lan2 qu1 qu1 zhe1 bi4 zong1 。
- po1 yi2 shan1 gao1 qi4 ning2 lin3 ， gu3 lai2 ji1 xue3 jin1 wei4 rong2 。
- shi4 shui2 yu4 fu3 miao4 xi1 zhuo2 ， xian1 dong4 shuang1 pi4 jing1 shen2 gong1 。
- yan2 shen1 bai2 ri4 shang4 you1 bi4 ， bie2 you3 shi2 qiao4 kai1 tian1 cong1 。
- chuan2 wen2 feng1 tou2 zhu4 qing1 ci3 ， tai2 xia4 juan1 di1 sheng1 dong1 long2 。
- fen4 shen1 geng4 yu3 shang4 xu1 ge2 ， hai3 shan1 cuo4 li4 yan1 meng2 meng2 。
- jiao3 di3 qian1 shan1 xing2 fu2 long2 ， shou3 hui1 wu3 xian2 fu3 ming2 hong2 。
- shuang1 lin2 yao2 luo4 dang1 xuan2 dong1 ， chang2 xiao4 yi4 lan3 wan4 xiang4 kong1 。
- jie3 yi1 ji4 su4 dan4 guo4 liao2 ， hun2 meng4 yi4 duo4 bing1 hu2 zhong1 。
- xiao3 kan4 ri4 chu1 cang1 hai3 dong1 ， la4 ju4 bai3 wan4 shao1 tian1 hong2 。
- yan3 gao1 bu2 shu4 yan4 dang4 xiong2 ， xing2 tian2 xia4 xiao4 kang1 le4 gong1 。
- wei4 neng2 pi4 gu3 zhui1 xian1 weng1 ， po1 yi4 you3 yi4 qi1 lin2 gong1 。
- san1 shan1 bu4 jue2 qu4 ren2 yuan3 ， an1 qi1 xian4 men2 yi2 xiang1 cong2 。
- can1 luan2 jia4 he4 tai4 duo1 shi4 ， dan4 yu4 yu4 qi4 you2 wu2 qiong2 。

## 注释

## 译文

## 赏析
