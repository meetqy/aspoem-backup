---
id: lou-yue-xian-dou-du-feng
title: 僊都獨峰
titlePinyin: xian1 dou1 du2 feng1
titleSlug: xian-dou-du-feng
author: 樓鑰
authorPinyin: lou2 yue4
authorSlug: lou-yue
dynasty: 唐
dynastyPinyin: tang2
dynastySlug: tang
tags: [] 
---

## 正文

- 漢家武徹求神僊，方士搤掔多夸言。
- 蓬萊隔海不可到，屬車方羊上橋山。
- 傳聞黄帝久僊去，胡爲有石高巑岏。
- 游談不經理欲屈，謾言此地藏衣冠。
- 縉雲自是僊窟宅，萬壑千巖比如櫛。
- 突然一石摩青雲，造化應勞巨靈擘。
- 僊風吹墮碧蓮花，玉井半空人不識。
- 望之不計幾千尺，八柱擎天此其一。
- 伯夷制行高且孤，萬世猶能立懦夫。
- 英魂凜凜今不死，化作此石山之隅。
- 橫斜轍迹依然在，我亦何能窮古初。

## 拼音

- han4 jia1 wu3 che4 qiu2 shen2 xian1 ， fang1 shi4 e4 qian1 duo1 kua1 yan2 。
- peng2 lai2 ge2 hai3 bu4 ke3 dao4 ， shu3 ju1 fang1 yang2 shang4 qiao2 shan1 。
- chuan2 wen2 huang2 di4 jiu3 xian1 qu4 ， hu2 wei2 you3 shi2 gao1 cuan2 wan2 。
- you2 tan2 bu4 jing1 li3 yu4 qu1 ， man2 yan2 ci3 di4 cang2 yi1 guan1 。
- jin4 yun2 zi4 shi4 xian1 ku1 zhai2 ， wan4 he4 qian1 yan2 bi3 ru2 zhi4 。
- tu1 ran2 yi4 shi2 mo2 qing1 yun2 ， zao4 hua4 ying1 lao2 ju4 ling2 bo4 。
- xian1 feng1 chui1 duo4 bi4 lian2 hua1 ， yu4 jing3 ban4 kong1 ren2 bu4 shi2 。
- wang4 zhi1 bu2 ji4 ji1 qian1 chi3 ， ba1 zhu4 qing2 tian1 ci3 qi2 yi1 。
- bo2 yi2 zhi4 hang2 gao1 qie3 gu1 ， wan4 shi4 you2 neng2 li4 nuo4 fu1 。
- ying1 hun2 lin3 lin3 jin1 bu4 si3 ， hua4 zuo4 ci3 shi2 shan1 zhi1 yu2 。
- heng2 xie2 zhe2 ji4 yi1 ran2 zai4 ， wo3 yi4 he2 neng2 qiong2 gu3 chu1 。

## 注释

## 译文

## 赏析
