---
id: lou-yue-ling-bi-dao-bang-guai-shi
title: 靈壁道傍怪石
titlePinyin: ling2 bi4 dao4 bang4 guai4 shi2
titleSlug: ling-bi-dao-bang-guai-shi
author: 樓鑰
authorPinyin: lou2 yue4
authorSlug: lou-yue
dynasty: 宋
dynastyPinyin: song4
dynastySlug: song
tags: []
---

## 正文

- 飽聞茲山産奇石，東南寶之如尺璧。
- 誰知狼藉亂如麻，往往嵌空類鑱刻。
- 長安東風萬歲山，搜抉珍怪窮人間。
- 汴流一舸載數輩，徑上艮嶽增孱顔。
- 當時巧匠斲山骨，寘之河干高突兀。
- 干戈動地胡塵飛，坐使奇材成棄物。
- 君不見黄金橫带號神運，不數臺城拜三品。
- 只今零落荒草中，萬古淒涼有遺恨。
- 木人漂漂不如土，坐閲興亡知幾許。
- 行人沉嘆馬不前，石雖不言恐能語。

## 拼音

- bao3 wen2 zi1 shan1 chan3 qi2 shi2 ， dong1 nan2 bao3 zhi1 ru2 chi3 bi4 。
- shui2 zhi1 lang2 ji2 luan4 ru2 ma2 ， wang3 wang3 qian4 kong1 lei4 chan2 ke4 。
- chang2 an1 dong1 feng1 wan4 sui4 shan1 ， sou1 jue2 zhen1 guai4 qiong2 ren2 jian4 。
- bian4 liu2 yi4 ge3 zai4 shu4 bei4 ， jing4 shang4 gen4 yue4 zeng1 chan2 yan2 。
- dang1 shi2 qiao3 jiang4 zhuo2 shan1 gu3 ， zhi4 zhi1 he2 gan1 gao1 tu1 wu4 。
- gan1 ge1 dong4 di4 hu2 chen2 fei1 ， zuo4 shi3 qi2 cai2 cheng2 qi4 wu4 。
- jun1 bu2 jian4 huang2 jin1 heng2 dai4 hao4 shen2 yun4 ， bu2 shu4 tai2 cheng2 bai4 san1 pin3 。
- zhi1 jin1 ling2 luo4 huang1 cao3 zhong1 ， wan4 gu3 qi1 liang2 you3 yi2 hen4 。
- mu4 ren2 piao1 piao1 bu4 ru2 tu3 ， zuo4 yue4 xing1 wang2 zhi1 ji1 xu1 。
- xing2 ren2 chen2 tan4 ma3 bu4 qian2 ， shi2 sui1 bu4 yan2 kong3 neng2 yu3 。

## 注释

## 译文

## 赏析
