---
id: lou-yue-xie-hu-shan-ju-shi-shi-he-tao-shi
title: 謝湖山居士示和陶詩
titlePinyin: xie4 hu2 shan1 ju1 shi4 shi4 he2 tao2 shi1
titleSlug: xie-hu-shan-ju-shi-shi-he-tao-shi
author: 樓鑰
authorPinyin: lou2 yue4
authorSlug: lou-yue
dynasty: 唐
dynastyPinyin: tang2
dynastySlug: tang
tags: [] 
---

## 正文

- 淵明千載人，風節仰孤峭。
- 豈惟辭督郵，蓮社不得召。
- 書不求甚解，眼高得玄要。
- 詩亦本無意，但寫胸中妙。
- 齊梁紛衆作，嘈雜春禽叫。
- 稚子候簷隙，文通劇搜紹。
- 矯矯玉局翁，尚友謝浮漂。
- 飽喫惠州飯，追和欲同調。
- 湖山老居士，宏才盍廊廟。
- 出入官五紀，懷歸自年少。
- 屢賡歸來辭，吾行有先兆。
- 老龍卧林壑，年高德彌邵。
- 向來批敕手，甘心事耕釣。
- 築室據仙居，泉石造深穾。
- 亭榭望堂皇，蓬萊對圓嶠。
- 涉園日成趣，遇客酒頻釂。
- 巖巖鸞鶴姿，炯炯雙眸瞭。
- 墮體黜聰明，坐忘樂遺照。
- 西疇時告春，東臯快舒嘯。
- 襟期古暗合，此事不容詔。
- 盡和靖節詩，筆走追風驃。
- 又如裴旻劍，騰空徑投鞘。
- 人生嗜慾深，山林不供燒。
- 何當從公游，翛然寧荷蓧。
- 小子敢言詩，未免事華彯。
- 西施難效顰，邯鄲恐貽笑。
- 思欲焚舊藁，世味輕咀嚼。
- 稍尋韋蘇州，旁引孟貞曜。
- 絕去翰墨畦，毋鑿渾沌竅。
- 尚或庶幾焉，未暇期速肖。

## 拼音

- yuan1 ming2 qian1 zai4 ren2 ， feng1 jie2 yang3 gu1 qiao4 。
- qi3 wei2 ci2 du1 you2 ， lian2 she4 bu4 de2 zhao4 。
- shu1 bu4 qiu2 shen4 jie3 ， yan3 gao1 de2 xuan2 yao4 。
- shi1 yi4 ben3 wu2 yi4 ， dan4 xie3 xiong1 zhong1 miao4 。
- qi2 liang2 fen1 zhong4 zuo4 ， cao2 za2 chun1 qin2 jiao4 。
- zhi4 zi3 hou4 yan2 xi4 ， wen2 tong1 ju4 sou1 shao4 。
- jiao3 jiao3 yu4 ju2 weng1 ， shang4 you3 xie4 fu2 piao1 。
- bao3 chi1 hui4 zhou1 fan4 ， zhui1 he2 yu4 tong2 diao4 。
- hu2 shan1 lao3 ju1 shi4 ， hong2 cai2 he2 lang2 miao4 。
- chu1 ru4 guan1 wu3 ji4 ， huai2 gui1 zi4 nian2 shao4 。
- lü3 geng1 gui1 lai2 ci2 ， wu2 xing2 you3 xian1 zhao4 。
- lao3 long2 wo4 lin2 he4 ， nian2 gao1 de2 mi2 shao4 。
- xiang4 lai2 pi1 chi4 shou3 ， gan1 xin1 shi4 geng1 diao4 。
- zhu4 shi4 ju4 xian1 ju1 ， quan2 shi2 zao4 shen1 yao4 。
- ting2 xie4 wang4 tang2 huang2 ， peng2 lai2 dui4 yuan2 jiao4 。
- she4 yuan2 ri4 cheng2 qu4 ， yu4 ke4 jiu3 bin1 jiao4 。
- yan2 yan2 luan2 he4 zi1 ， jiong3 jiong3 shuang1 mou2 liao4 。
- duo4 ti3 chu4 cong1 ming2 ， zuo4 wang4 le4 yi2 zhao4 。
- xi1 chou2 shi2 gao4 chun1 ， dong1 gao1 kuai4 shu1 xiao4 。
- jin1 qi1 gu3 an4 he2 ， ci3 shi4 bu4 rong2 zhao4 。
- jin4 he2 jing4 jie2 shi1 ， bi3 zou3 zhui1 feng1 piao4 。
- you4 ru2 pei2 min2 jian4 ， teng2 kong1 jing4 tou2 qiao4 。
- ren2 sheng1 shi4 yu4 shen1 ， shan1 lin2 bu2 gong4 shao1 。
- he2 dang1 cong2 gong1 you2 ， xiao1 ran2 ning2 he2 diao4 。
- xiao3 zi0 gan3 yan2 shi1 ， wei4 mian3 shi4 hua2 piao1 。
- xi1 shi1 nan2 xiao4 pin2 ， han2 dan1 kong3 yi2 xiao4 。
- si1 yu4 fen2 jiu4 gao3 ， shi4 wei4 qing1 ju3 jue2 。
- shao1 xun2 wei2 su1 zhou1 ， pang2 yin3 meng4 zhen1 yao4 。
- jue2 qu4 han4 mo4 qi2 ， wu2 zao2 hun2 dun4 qiao4 。
- shang4 huo4 shu4 ji1 yan1 ， wei4 xia2 qi1 su4 xiao4 。

## 注释

## 译文

## 赏析
