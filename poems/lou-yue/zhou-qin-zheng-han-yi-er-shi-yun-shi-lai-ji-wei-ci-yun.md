---
id: lou-yue-zhou-qin-zheng-han-yi-er-shi-yun-shi-lai-ji-wei-ci-yun
title: 晝寢正酣以二十韵詩來亟爲次韵
titlePinyin: zhou4 qin3 zheng4 han1 yi3 er4 shi2 yun4 shi1 lai2 ji2 wei2 ci4 yun4
titleSlug: zhou-qin-zheng-han-yi-er-shi-yun-shi-lai-ji-wei-ci-yun
author: 樓鑰
authorPinyin: lou2 yue4
authorSlug: lou-yue
dynasty: 唐
dynastyPinyin: tang2
dynastySlug: tang
tags: [] 
---

## 正文

- 老氏正求知我希，吾今老矣更何之。
- 極知仕宦皆由命，縱有功名已過時。
- 覽鏡形容寧復我，還鄉交友定從誰。
- 慈親多幸方難老，家舅尤欣未覺衰。
- 教誨至今仍似舊，襟期暗合自相知。
- 新詩必使篇篇和，勝地還容處處隨。
- 晝永劇談俱喜聽，夜深清坐更忘疲。
- 素欽行己初無玷，願學持心不自欺。
- 紫橐清班叨預列，黄金橫带忝同垂。
- 六旬顧我猶加懶，八秩如公尚自持。
- 但仰三尊知共慶，孰云十拗敢輕嗤。
- 無情到此方爲達，省病從它不用治。
- 世事只將同蝶夢，人生幾得見雞皮。
- 觀書自適非求解，杖策徐行莫厭遲。
- 儉素何妨貧勝富，優游真是樂忘饑。
- 雖然調樂無千指，儘喜當歌有十眉。
- 報謁要須親自到，赴筵直以散爲期。
- 醉翁雅意非謀醉，棋社清歡豈爲棋。
- 白髮只宜甘散誕，紅塵任彼自奔馳。
- 安輿來往長陪侍，此意終身誓不移。

## 拼音

- lao3 shi4 zheng4 qiu2 zhi1 wo3 xi1 ， wu2 jin1 lao3 yi3 geng4 he2 zhi1 。
- ji2 zhi1 shi4 huan4 jie1 you2 ming4 ， zong4 you3 gong1 ming2 yi3 guo4 shi2 。
- lan3 jing4 xing2 rong2 ning2 fu4 wo3 ， huan2 xiang1 jiao1 you3 ding4 cong2 shui2 。
- ci2 qin1 duo1 xing4 fang1 nan2 lao3 ， jia1 jiu4 you2 xin1 wei4 jue2 shuai1 。
- jiao4 hui4 zhi4 jin1 reng2 si4 jiu4 ， jin1 qi1 an4 he2 zi4 xiang1 zhi1 。
- xin1 shi1 bi4 shi3 pian1 pian1 he2 ， sheng4 di4 huan2 rong2 chu3 chu3 sui2 。
- zhou4 yong3 ju4 tan2 ju4 xi3 ting1 ， ye4 shen1 qing1 zuo4 geng4 wang4 pi2 。
- su4 qin1 xing2 ji3 chu1 wu2 dian4 ， yuan4 xue2 chi2 xin1 bu2 zi4 qi1 。
- zi3 tuo2 qing1 ban1 dao1 yu4 lie4 ， huang2 jin1 heng2 dai4 tian3 tong2 chui2 。
- liu4 xun2 gu4 wo3 you2 jia1 lan3 ， ba1 zhi4 ru2 gong1 shang4 zi4 chi2 。
- dan4 yang3 san1 zun1 zhi1 gong4 qing4 ， shu2 yun2 shi2 ao4 gan3 qing1 chi1 。
- wu2 qing2 dao4 ci3 fang1 wei2 da2 ， sheng3 bing4 cong2 ta1 bu2 yong4 zhi4 。
- shi4 shi4 zhi1 jiang1 tong2 die2 meng4 ， ren2 sheng1 ji1 de2 jian4 ji1 pi2 。
- guan1 shu1 zi4 shi4 fei1 qiu2 jie3 ， zhang4 ce4 xu2 xing2 mo4 yan4 chi2 。
- jian3 su4 he2 fang2 pin2 sheng4 fu4 ， you1 you2 zhen1 shi4 le4 wang4 ji1 。
- sui1 ran2 diao4 le4 wu2 qian1 zhi3 ， jin3 xi3 dang1 ge1 you3 shi2 mei2 。
- bao4 ye4 yao4 xu1 qin1 zi4 dao4 ， fu4 yan2 zhi2 yi3 san4 wei2 qi1 。
- zui4 weng1 ya3 yi4 fei1 mou2 zui4 ， qi2 she4 qing1 huan1 qi3 wei2 qi2 。
- bai2 fa4 zhi1 yi2 gan1 san4 dan4 ， hong2 chen2 ren4 bi3 zi4 ben1 chi2 。
- an1 yu2 lai2 wang3 chang2 pei2 shi4 ， ci3 yi4 zhong1 shen1 shi4 bu4 yi2 。

## 注释

## 译文

## 赏析
