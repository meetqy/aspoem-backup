---
id: lou-yue-song-cong-di-shu-shao-wei-dong-yang
title: 送從弟叔韶尉東陽
titlePinyin: song4 cong2 di4 shu1 shao2 wei4 dong1 yang2
titleSlug: song-cong-di-shu-shao-wei-dong-yang
author: 樓鑰
authorPinyin: lou2 yue4
authorSlug: lou-yue
dynasty: 宋
dynastyPinyin: song4
dynastySlug: song
tags: []
---

## 正文

- 阿連少也爽，孤立生氣燄。
- 壯年淬詞鋒，傾心事鉛槧。
- 膠庠困虀鹽，世科終穩占。
- 再興連桂堂，爾祖真不忝。
- 况將尉東白，士友尚歆豔。
- 惟我愛子深，老矣猶不厭。
- 固知爲子喜，頗亦動吾念。
- 贈子當以言，苦口當針砭。
- 此邑子舊游，歷歷數行店。
- 棠陰見郎君，遺老喜窺覘。
- 其民最服義，情僞靡容掩。
- 莫恃采棒威，要使慕巾墊。
- 子文多立就，詞采更華贍。
- 吾聞恃俊者，塞門差反坫。
- 前賢最加謹，臨用更重撿。
- 他時可待取，天庭得錦掞。
- 吾家有素風，耳目久濡染。
- 毋庸慕豪舉，助廉先以儉。
- 湎酒更宜戒，平地有深塹。
- 酣暢當有時，勿習盃瀲灩。
- 持論毋過高，斯言却防玷。
- 立節毋務奇，躐等恐成僣。
- 外物思過分，檢身但多欠。
- 勿嫌一尉卑，封清尚爲傔。
- 仕途固嶮巇，大要進以漸。
- 不須苦求知，真知奏應剡。
- 向來湖海豪，四十可收歛。
- 寧爲處囊錐，莫作露刃劍。
- 匆匆摻祛別，魚鮮酒方釅。
- 刮目待子歸，罔俾吾言驗。

## 拼音

- a1 lian2 shao3 ye3 shuang3 ， gu1 li4 sheng1 qi4 yan4 。
- zhuang4 nian2 cui4 ci2 feng1 ， qing1 xin1 shi4 qian1 qian4 。
- jiao1 xiang2 kun4 ji1 yan2 ， shi4 ke1 zhong1 wen3 zhan4 。
- zai4 xing1 lian2 gui4 tang2 ， er3 zu3 zhen1 bu4 tian3 。
- kuang4 jiang1 wei4 dong1 bai2 ， shi4 you3 shang4 xin1 yan4 。
- wei2 wo3 ai4 zi3 shen1 ， lao3 yi3 you2 bu2 yan4 。
- gu4 zhi1 wei2 zi3 xi3 ， po1 yi4 dong4 wu2 nian4 。
- zeng4 zi3 dang1 yi3 yan2 ， ku3 kou3 dang1 zhen1 bian1 。
- ci3 yi4 zi3 jiu4 you2 ， li4 li4 shu4 xing2 dian4 。
- tang2 yin1 jian4 lang2 jun1 ， yi2 lao3 xi3 kui1 chan1 。
- qi2 min2 zui4 fu2 yi4 ， qing2 wei3 mi2 rong2 yan3 。
- mo4 shi4 cai3 bang4 wei1 ， yao4 shi3 mu4 jin1 dian4 。
- zi3 wen2 duo1 li4 jiu4 ， ci2 cai3 geng4 hua2 shan4 。
- wu2 wen2 shi4 jun4 zhe3 ， sai1 men2 cha4 fan3 dian4 。
- qian2 xian2 zui4 jia1 jin3 ， lin2 yong4 geng4 zhong4 jian3 。
- ta1 shi2 ke3 dai4 qu3 ， tian1 ting2 de2 jin3 yan4 。
- wu2 jia1 you3 su4 feng1 ， er3 mu4 jiu3 ru2 ran3 。
- wu2 yong1 mu4 hao2 ju3 ， zhu4 lian2 xian1 yi3 jian3 。
- mian3 jiu3 geng4 yi2 jie4 ， ping2 di4 you3 shen1 qian4 。
- han1 chang4 dang1 you3 shi2 ， wu4 xi2 bei1 lian4 yan4 。
- chi2 lun4 wu2 guo4 gao1 ， si1 yan2 que4 fang2 dian4 。
- li4 jie2 wu2 wu4 qi2 ， lie4 deng3 kong3 cheng2 tie3 。
- wai4 wu4 si1 guo4 fen1 ， jian3 shen1 dan4 duo1 qian4 。
- wu4 xian2 yi2 wei4 bei1 ， feng1 qing1 shang4 wei2 qian4 。
- shi4 tu2 gu4 xian3 xi1 ， da4 yao4 jin4 yi3 jian4 。
- bu4 xu1 ku3 qiu2 zhi1 ， zhen1 zhi1 zou4 ying1 yan3 。
- xiang4 lai2 hu2 hai3 hao2 ， si4 shi2 ke3 shou1 lian3 。
- ning2 wei2 chu3 nang2 zhui1 ， mo4 zuo4 lu4 ren4 jian4 。
- cong1 cong1 chan1 qu1 bie2 ， yu2 xian1 jiu3 fang1 yan4 。
- gua1 mu4 dai4 zi3 gui1 ， wang3 bi3 wu2 yan2 yan4 。

## 注释

## 译文

## 赏析
