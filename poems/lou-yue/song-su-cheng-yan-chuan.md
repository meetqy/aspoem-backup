---
id: lou-yue-song-su-cheng-yan-chuan
title: 送潚丞剡川
titlePinyin: song4 su4 cheng2 yan3 chuan1
titleSlug: song-su-cheng-yan-chuan
author: 樓鑰
authorPinyin: lou2 yue4
authorSlug: lou-yue
dynasty: 宋
dynastyPinyin: song4
dynastySlug: song
tags: []
---

## 正文

- 工部丞崑丘，我生丁巳年。
- 比吾既逾冠，再轉丞金囦。
- 年齡過半百，奏子哦松軒。
- 親見勤小物，如彼少壯然。
- 受輸導行費，略不取一錢。
- 飛糠至瞇目，猶恐勞弗宣。
- 汝方壯有室，行行貳剡川。
- 地近既便親，俸外有圭田。
- 惟當念爾祖，奉職罔不虔。
- 邑無不當問，事亦不得專。
- 退無爲避事，進勿至侵權。
- 莊生才不才，其間要求旃。
- 去年苦旱歉，穀熟殊頗偏。
- 未知催科時，何取何當蠲。
- 二十七鄉民，戶口富人煙。
- 去天曾不遠，美惡易以傳。
- 大寧九十餘，父母俱華顛。
- 況子勤幹蠱，豈不深愛憐。
- 食祿須盡瘁，毋歎我獨賢。
- 不應頻往來，恃有檄可沿。
- 時時寄安書，何殊在目前。
- 秋賦已復近，公餘更加鞭。
- 金罍喜接境，一水通鄉船。
- 他時儻少病，尚能催擊鮮。

## 拼音

- gong1 bu4 cheng2 kun1 qiu1 ， wo3 sheng1 ding1 si4 nian2 。
- bi3 wu2 ji4 yu2 guan1 ， zai4 zhuan3 cheng2 jin1 yuan1 。
- nian2 ling2 guo4 ban4 bai3 ， zou4 zi3 o4 song1 xuan1 。
- qin1 jian4 qin2 xiao3 wu4 ， ru2 bi3 shao3 zhuang4 ran2 。
- shou4 shu1 dao3 xing2 fei4 ， lüe4 bu4 qu3 yi4 qian2 。
- fei1 kang1 zhi4 mi1 mu4 ， you2 kong3 lao2 fu2 xuan1 。
- ru3 fang1 zhuang4 you3 shi4 ， xing2 xing2 er4 yan3 chuan1 。
- di4 jin4 ji4 bian4 qin1 ， feng4 wai4 you3 gui1 tian2 。
- wei2 dang1 nian4 er3 zu3 ， feng4 zhi2 wang3 bu4 qian2 。
- yi4 wu2 bu4 dang1 wen4 ， shi4 yi4 bu4 de2 zhuan1 。
- tui4 wu2 wei2 bi4 shi4 ， jin4 wu4 zhi4 qin1 quan2 。
- zhuang1 sheng1 cai2 bu0 cai2 ， qi2 jian4 yao1 qiu2 zhan1 。
- qu4 nian2 ku3 han4 qian4 ， gu3 shu2 shu1 po1 pian1 。
- wei4 zhi1 cui1 ke1 shi2 ， he2 qu3 he2 dang1 juan1 。
- er4 shi2 qi1 xiang1 min2 ， hu4 kou3 fu4 ren2 yan1 。
- qu4 tian1 ceng2 bu4 yuan3 ， mei3 e4 yi4 yi3 chuan2 。
- da4 ning2 jiu3 shi2 yu2 ， fu4 mu3 ju4 hua2 dian1 。
- kuang4 zi3 qin2 gan4 gu3 ， qi3 bu4 shen1 ai4 lian2 。
- shi2 lu4 xu1 jin4 cui4 ， wu2 tan4 wo3 du2 xian2 。
- bu4 ying1 bin1 wang3 lai2 ， shi4 you3 xi2 ke3 yan2 。
- shi2 shi2 ji4 an1 shu1 ， he2 shu1 zai4 mu4 qian2 。
- qiu1 fu4 yi3 fu4 jin4 ， gong1 yu2 geng4 jia1 bian1 。
- jin1 lei2 xi3 jie1 jing4 ， yi4 shui3 tong1 xiang1 chuan2 。
- ta1 shi2 tang3 shao3 bing4 ， shang4 neng2 cui1 ji1 xian1 。

## 注释

## 译文

## 赏析
