---
id: lou-yue-shi-men-dong
title: 石門洞
titlePinyin: shi2 men2 dong4
titleSlug: shi-men-dong
author: 樓鑰
authorPinyin: lou2 yue4
authorSlug: lou-yue
dynasty: 宋
dynastyPinyin: song4
dynastySlug: song
tags: []
---

## 正文

- 扁舟百里蓮城回，青山中斷立兩崖。
- 清都虎豹隠不見，但見閶闔排雲開。
- 峯回失喜大飛瀑，聲震萬壑驚春雷。
- 掀髯目極九霄外，玉虹千丈飛空來。
- 一冬青女靳天雪，不知聚此山之隈。
- 傳聞神龍卧其上，寶藏擊碎真瓊瑰。
- 胸中先自無塵埃，到此更覺心崔嵬。
- 天風爲我噀空翠，春水瀉入騷人懷。
- 謫僊曾來寫勝句，劉郎又爲開天台。
- 我慚筆無挽牛力，醉墨滿壁誰爲裁。
- 或言龍湫更奇絕，鴈山高處深雲埋。
- 我方携筇往尋訪，未知比此何如哉。

## 拼音

- pian1 zhou1 bai3 li3 lian2 cheng2 hui2 ， qing1 shan1 zhong1 duan4 li4 liang3 ya2 。
- qing1 dou1 hu3 bao4 yin3 bu2 jian4 ， dan4 jian4 chang1 he2 pai2 yun2 kai1 。
- feng1 hui2 shi1 xi3 da4 fei1 pu4 ， sheng1 zhen4 wan4 he4 jing1 chun1 lei2 。
- xian1 ran2 mu4 ji2 jiu3 xiao1 wai4 ， yu4 hong2 qian1 zhang4 fei1 kong1 lai2 。
- yi4 dong1 qing1 nü3 jin4 tian1 xue3 ， bu4 zhi1 ju4 ci3 shan1 zhi1 wei1 。
- chuan2 wen2 shen2 long2 wo4 qi2 shang4 ， bao3 cang2 ji1 sui4 zhen1 qiong2 gui1 。
- xiong1 zhong1 xian1 zi4 wu2 chen2 ai1 ， dao4 ci3 geng4 jue2 xin1 cui1 wei2 。
- tian1 feng1 wei2 wo3 xun4 kong1 cui4 ， chun1 shui3 xie4 ru4 sao1 ren2 huai2 。
- zhe2 xian1 ceng2 lai2 xie3 sheng4 ju4 ， liu2 lang2 you4 wei2 kai1 tian1 tai2 。
- wo3 can2 bi3 wu2 wan3 niu2 li4 ， zui4 mo4 man3 bi4 shui2 wei2 cai2 。
- huo4 yan2 long2 qiu1 geng4 qi2 jue2 ， yan4 shan1 gao1 chu3 shen1 yun2 mai2 。
- wo3 fang1 xie2 qiong2 wang3 xun2 fang3 ， wei4 zhi1 bi3 ci3 he2 ru2 zai1 。

## 注释

## 译文

## 赏析
