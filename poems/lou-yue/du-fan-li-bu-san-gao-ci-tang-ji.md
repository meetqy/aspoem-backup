---
id: lou-yue-du-fan-li-bu-san-gao-ci-tang-ji
title: 讀范吏部三高祠堂記
titlePinyin: du2 fan4 li4 bu4 san1 gao1 ci2 tang2 ji4
titleSlug: du-fan-li-bu-san-gao-ci-tang-ji
author: 樓鑰
authorPinyin: lou2 yue4
authorSlug: lou-yue
dynasty: 宋
dynastyPinyin: song4
dynastySlug: song
tags: []
---

## 正文

- 三高之風天與高，三高之靈或可招。
- 小山以後無此作，具區笠澤空寥寥。
- 幾從垂虹蕩雙槳，寓目滄浪獨怊悵。
- 筆端不倒三峽流，欲遽招之恐長往。
- 前身陶朱今董狐，襟抱磊落吞江湖。
- 瑰詞三章妙天下，大書深刻江之隅。
- 我來誦詩凜生氣，若有人兮在江水。
- 扁舟獨釣膾鱸魚，茶竈筆床歸甫里。
- 先生固是丘壑人，只今方迫功與名。
- 謝公捉鼻恐未免，便看林藪生風雲。
- 他年事業滿彜鼎，乞身歸來坐佳境。
- 不嫌俗士三斗塵，容我漁蓑理煙艇。

## 拼音

- san1 gao1 zhi1 feng1 tian1 yu3 gao1 ， san1 gao1 zhi1 ling2 huo4 ke3 zhao1 。
- xiao3 shan1 yi3 hou4 wu2 ci3 zuo4 ， ju4 qu1 li4 ze2 kong1 liao2 liao2 。
- ji1 cong2 chui2 hong2 dang4 shuang1 jiang3 ， yu4 mu4 cang1 lang4 du2 chao1 chang4 。
- bi3 duan1 bu4 dao3 san1 xia2 liu2 ， yu4 ju4 zhao1 zhi1 kong3 chang2 wang3 。
- qian2 shen1 tao2 zhu1 jin1 dong3 hu2 ， jin1 bao4 lei3 luo4 tun1 jiang1 hu2 。
- gui1 ci2 san1 zhang1 miao4 tian1 xia4 ， da4 shu1 shen1 ke4 jiang1 zhi1 yu2 。
- wo3 lai2 song4 shi1 lin3 sheng1 qi4 ， ruo4 you3 ren2 xi1 zai4 jiang1 shui3 。
- pian1 zhou1 du2 diao4 kuai4 lu2 yu2 ， cha2 zao4 bi3 chuang2 gui1 fu3 li3 。
- xian1 sheng0 gu4 shi4 qiu1 he4 ren2 ， zhi1 jin1 fang1 po4 gong1 yu3 ming2 。
- xie4 gong1 zhuo1 bi2 kong3 wei4 mian3 ， bian4 kan4 lin2 sou3 sheng1 feng1 yun2 。
- ta1 nian2 shi4 ye4 man3 yi2 ding3 ， qi3 shen1 gui1 lai2 zuo4 jia1 jing4 。
- bu4 xian2 su2 shi4 san1 dou3 chen2 ， rong2 wo3 yu2 suo1 li3 yan1 ting3 。

## 注释

## 译文

## 赏析
