---
id: lou-yue-song-yan-xi-sheng-shang-shu-shou-quan-nan
title: 送顔希聖尚書守泉南
titlePinyin: song4 yan2 xi1 sheng4 shang4 shu1 shou3 quan2 nan2
titleSlug: song-yan-xi-sheng-shang-shu-shou-quan-nan
author: 樓鑰
authorPinyin: lou2 yue4
authorSlug: lou-yue
dynasty: 唐
dynastyPinyin: tang2
dynastySlug: tang
tags: [] 
---

## 正文

- 聖朝寶運開虞唐，太平天子垂衣裳。
- 恢張治具崇儒良，孰不願依日月光。
- 用之則行舍則藏，孔門賢德遥相望。
- 朝望方隆位文昌，跬步可到中書堂。
- 問公擁麾何太忙，公獨三請志益剛。
- 俞音一下冥鴻翔，行李徑出臨濤江。
- 爭留孔戣動朝行，公更傴俯不敢當。
- 老成全德真圭璋，溫如春風嚴如霜。
- 柏臺峩豸肅朝綱，賢關嚮風士氣揚。
- 大天小天稱公方，五年吏姦蓋而彰。
- 金華勸講言加詳，明主傾聽談皇王。
- 盍膺枋除任贊襄，名遂身退天所臧。
- 明哲保身身更康，高風可仰不可量。
- 泉山壤土接臨漳，建牙千里開封疆。
- 老龍負圖寵煌煌，何殊衣錦還故鄉。
- 賤子薄宦接王楊，曾陪御史臨文場。
- 風簾官燭夜未央，劇談猶記聲琅琅。
- 茲來誤忝尚書郎，始尋故步依門牆。
- 西風津頭望歸艎，挽公不留遠予將。
- 兩宮念公未詎忘，公雖遠去如在旁。
- 庶幾重來上錢塘，夾輔大業恢中邦，儻有重事須平章。

## 拼音

- sheng4 chao2 bao3 yun4 kai1 yu2 tang2 ， tai4 ping2 tian1 zi3 chui2 yi1 shang0 。
- hui1 zhang1 zhi4 ju4 chong2 ru2 liang2 ， shu2 bu2 yuan4 yi1 ri4 yue4 guang1 。
- yong4 zhi1 ze2 xing2 she4 ze2 cang2 ， kong3 men2 xian2 de2 yao2 xiang1 wang4 。
- chao2 wang4 fang1 long2 wei4 wen2 chang1 ， kui3 bu4 ke3 dao4 zhong1 shu1 tang2 。
- wen4 gong1 yong1 hui1 he2 tai4 mang2 ， gong1 du2 san1 qing3 zhi4 yi4 gang1 。
- yu2 yin1 yi2 xia4 ming2 hong2 xiang2 ， xing2 li0 jing4 chu1 lin2 tao1 jiang1 。
- zheng1 liu2 kong3 kui2 dong4 chao2 xing2 ， gong1 geng4 yu3 fu3 bu4 gan3 dang1 。
- lao3 cheng2 quan2 de2 zhen1 gui1 zhang1 ， wen1 ru2 chun1 feng1 yan2 ru2 shuang1 。
- bai3 tai2 e2 zhi4 su4 chao2 gang1 ， xian2 guan1 xiang4 feng1 shi4 qi4 yang2 。
- da4 tian1 xiao3 tian1 cheng1 gong1 fang1 ， wu3 nian2 li4 jian1 gai4 er2 zhang1 。
- jin1 hua2 quan4 jiang3 yan2 jia1 xiang2 ， ming2 zhu3 qing1 ting1 tan2 huang2 wang2 。
- he2 ying1 fang1 chu2 ren4 zan4 xiang1 ， ming2 sui4 shen1 tui4 tian1 suo3 zang1 。
- ming2 zhe2 bao3 shen1 shen1 geng4 kang1 ， gao1 feng1 ke3 yang3 bu4 ke3 liang2 。
- quan2 shan1 rang3 tu3 jie1 lin2 zhang1 ， jian4 ya2 qian1 li3 kai1 feng1 jiang1 。
- lao3 long2 fu4 tu2 chong3 huang2 huang2 ， he2 shu1 yi1 jin3 huan2 gu4 xiang1 。
- jian4 zi3 bao2 huan4 jie1 wang2 yang2 ， ceng2 pei2 yu4 shi3 lin2 wen2 chang3 。
- feng1 lian2 guan1 zhu2 ye4 wei4 yang1 ， ju4 tan2 you2 ji4 sheng1 lang2 lang2 。
- zi1 lai2 wu4 tian3 shang4 shu1 lang2 ， shi3 xun2 gu4 bu4 yi1 men2 qiang2 。
- xi1 feng1 jin1 tou2 wang4 gui1 huang2 ， wan3 gong1 bu4 liu2 yuan3 yu3 jiang1 。
- liang3 gong1 nian4 gong1 wei4 ju4 wang4 ， gong1 sui1 yuan3 qu4 ru2 zai4 pang2 。
- shu4 ji1 zhong4 lai2 shang4 qian2 tang2 ， jia1 fu3 da4 ye4 hui1 zhong1 bang1 ， tang3 you3 zhong4 shi4 xu1 ping2 zhang1 。

## 注释

## 译文

## 赏析
