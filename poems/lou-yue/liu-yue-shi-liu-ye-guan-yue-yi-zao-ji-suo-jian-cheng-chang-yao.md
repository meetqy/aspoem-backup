---
id: lou-yue-liu-yue-shi-liu-ye-guan-yue-yi-zao-ji-suo-jian-cheng-chang-yao
title: 六月十六夜觀月翌早紀所見成長謠
titlePinyin: liu4 yue4 shi2 liu4 ye4 guan1 yue4 yi4 zao3 ji4 suo3 jian4 cheng2 chang2 yao2
titleSlug: liu-yue-shi-liu-ye-guan-yue-yi-zao-ji-suo-jian-cheng-chang-yao
author: 樓鑰
authorPinyin: lou2 yue4
authorSlug: lou-yue
dynasty: 宋
dynastyPinyin: song4
dynastySlug: song
tags: []
---

## 正文

- 海雲湧立雙鐵山，明月正在山中間。
- 初疑渼陂藍田出水面，又似長風吹度玉門關。
- 須臾雲過月愈上，太虛點綴從飛翻。
- 白衣蒼狗不足究，千變萬態俱可觀。
- 忽焉橫卧如蒼龍，驪珠頷下光團團。
- 山河清影見歷歷，桂枝扶疎若可攀。
- 夜深醉倒雞鳴起，光景不類居塵寰。
- 長庚曄然朝曦發，望舒猶掛西林端。
- 我欲呼吸晶華駐朱顔，左有金丹右玉丹。
- 昔聞兩曜在天如磨蟻，日行日止一度慳。
- 太陰行速朔必會，金餠旋復成弓彎。
- 八卦萬物盡關繫，歷古不已真跳丸。
- 急景戃恍難控摶，但見霞彩生斕斑。
- 老我已復卦氣闌，學道無成空自嘆。
- 不如安坐委天順，一聽運化更循環。

## 拼音

- hai3 yun2 yong3 li4 shuang1 tie3 shan1 ， ming2 yue4 zheng4 zai4 shan1 zhong1 jian4 。
- chu1 yi2 mei3 bei1 lan2 tian2 chu1 shui3 mian4 ， you4 si4 chang2 feng1 chui1 du4 yu4 men2 guan1 。
- xu1 yu2 yun2 guo4 yue4 yu4 shang4 ， tai4 xu1 dian3 zhui4 cong2 fei1 fan1 。
- bai2 yi1 cang1 gou3 bu4 zu2 jiu1 ， qian1 bian4 wan4 tai4 ju4 ke3 guan1 。
- hu1 yan1 heng2 wo4 ru2 cang1 long2 ， li2 zhu1 han4 xia4 guang1 tuan2 tuan2 。
- shan1 he2 qing1 ying3 jian4 li4 li4 ， gui4 zhi1 fu2 shu1 ruo4 ke3 pan1 。
- ye4 shen1 zui4 dao3 ji1 ming2 qi3 ， guang1 jing3 bu2 lei4 ju1 chen2 huan2 。
- chang2 geng1 ye4 ran2 chao2 xi1 fa1 ， wang4 shu1 you2 gua4 xi1 lin2 duan1 。
- wo3 yu4 hu1 xi1 jing1 hua2 zhu4 zhu1 yan2 ， zuo3 you3 jin1 dan1 you4 yu4 dan1 。
- xi1 wen2 liang3 yao4 zai4 tian1 ru2 mo2 yi3 ， ri4 xing2 ri4 zhi3 yi2 du4 qian1 。
- tai4 yin1 xing2 su4 shuo4 bi4 hui4 ， jin1 bing3 xuan2 fu4 cheng2 gong1 wan1 。
- ba1 gua4 wan4 wu4 jin4 guan1 xi4 ， li4 gu3 bu4 yi3 zhen1 tiao4 wan2 。
- ji2 jing3 tang3 huang3 nan2 kong4 tuan2 ， dan4 jian4 xia2 cai3 sheng1 lan2 ban1 。
- lao3 wo3 yi3 fu4 gua4 qi4 lan2 ， xue2 dao4 wu2 cheng2 kong1 zi4 tan4 。
- bu4 ru2 an1 zuo4 wei3 tian1 shun4 ， yi4 ting1 yun4 hua4 geng4 xun2 huan2 。

## 注释

## 译文

## 赏析
