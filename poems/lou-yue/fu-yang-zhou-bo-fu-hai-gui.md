---
id: lou-yue-fu-yang-zhou-bo-fu-hai-gui
title: 賦揚州伯父海檜
titlePinyin: fu4 yang2 zhou1 bo2 fu4 hai3 gui4
titleSlug: fu-yang-zhou-bo-fu-hai-gui
author: 樓鑰
authorPinyin: lou2 yue4
authorSlug: lou-yue
dynasty: 宋
dynastyPinyin: song4
dynastySlug: song
tags: []
---

## 正文

- 潜虬拔地徑夭矯，騰拏勢出青雲表。
- 爲誰猶向此中蟠，坐閲春秋昏復曉。
- 團團高蓋月輪平，矗矗蒼叢衆星小。
- 枯槎當面結生香，外有霜皮細勻遶。
- 乃知造化有神巧，散作樛枝窮樹杪。
- 雖非直榦棟梁材，怪怪奇奇樂幽窈。
- 獨秀海山臨浩漾，駭浪翻空雲縹渺。
- 茁芽自有甘露滋，弄影幾經霜月皎。
- 崢嶸老氣本天然，後生矯揉何時了。
- 我家揚州真好事，買歸但覺千金少。
- 夜半有力欲負之，護持和璧終歸趙。
- 從來寫照無髣髴，畫師欲快毫端掃。
- 解衣盤礴意慘澹，卷起生綃色徒愀。
- 我來青邊立寒峭，自憐氣與秋天杳。
- 倚筇一笑賓亦歡，開尊相與傾清醥。
- 謂當好此如好賢，爲君三復緇衣篇。
- 時時來前看不足，終待結屋平湖邊。

## 拼音

- qian2 qiu2 ba2 di4 jing4 yao1 jiao3 ， teng2 na2 shi4 chu1 qing1 yun2 biao3 。
- wei2 shui2 you2 xiang4 ci3 zhong1 pan2 ， zuo4 yue4 chun1 qiu1 hun1 fu4 xiao3 。
- tuan2 tuan2 gao1 gai4 yue4 lun2 ping2 ， chu4 chu4 cang1 cong2 zhong4 xing1 xiao3 。
- ku1 cha2 dang1 mian4 jie2 sheng1 xiang1 ， wai4 you3 shuang1 pi2 xi4 yun2 rao4 。
- nai3 zhi1 zao4 hua4 you3 shen2 qiao3 ， san4 zuo4 jiu1 zhi1 qiong2 shu4 miao3 。
- sui1 fei1 zhi2 gan4 dong4 liang2 cai2 ， guai4 guai4 qi2 qi2 le4 you1 yao3 。
- du2 xiu4 hai3 shan1 lin2 hao4 yang4 ， hai4 lang4 fan1 kong1 yun2 piao3 miao3 。
- zhuo2 ya2 zi4 you3 gan1 lu4 zi1 ， nong4 ying3 ji1 jing1 shuang1 yue4 jiao3 。
- zheng1 rong2 lao3 qi4 ben3 tian1 ran2 ， hou4 sheng1 jiao3 rou2 he2 shi2 le0 。
- wo3 jia1 yang2 zhou1 zhen1 hao3 shi4 ， mai3 gui1 dan4 jue2 qian1 jin1 shao3 。
- ye4 ban4 you3 li4 yu4 fu4 zhi1 ， hu4 chi2 he2 bi4 zhong1 gui1 zhao4 。
- cong2 lai2 xie3 zhao4 wu2 fang3 fu2 ， hua4 shi1 yu4 kuai4 hao2 duan1 sao3 。
- jie3 yi1 pan2 bo2 yi4 can3 dan4 ， juan3 qi3 sheng1 xiao1 se4 tu2 qiao3 。
- wo3 lai2 qing1 bian1 li4 han2 qiao4 ， zi4 lian2 qi4 yu3 qiu1 tian1 yao3 。
- yi3 qiong2 yi2 xiao4 bin1 yi4 huan1 ， kai1 zun1 xiang1 yu3 qing1 qing1 piao3 。
- wei4 dang1 hao3 ci3 ru2 hao3 xian2 ， wei2 jun1 san1 fu4 zi1 yi1 pian1 。
- shi2 shi2 lai2 qian2 kan4 bu4 zu2 ， zhong1 dai4 jie2 wu1 ping2 hu2 bian1 。

## 注释

## 译文

## 赏析
