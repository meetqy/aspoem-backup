---
id: lou-yue-wang-xiu-zhuan-wan-ci-qi-er
title: 王修撰挽詞  其二
titlePinyin: wang2 xiu1 zhuan4 wan3 ci2     qi2 er4
titleSlug: wang-xiu-zhuan-wan-ci-qi-er
author: 樓鑰
authorPinyin: lou2 yue4
authorSlug: lou-yue
dynasty: 宋
dynastyPinyin: song4
dynastySlug: song
tags: []
---

## 正文

- 賤子何能直一錢，夫君於我獨知憐。
- 樽罍談笑幾侵夜，琴劍周旋不計年。
- 此去空懸徐孺榻，重來無復孝廉船。
- 百身願贖嗟何及，衰涕滿襟如迸泉。

## 拼音

- jian4 zi3 he2 neng2 zhi2 yi4 qian2 ， fu1 jun1 wu1 wo3 du2 zhi1 lian2 。
- zun1 lei2 tan2 xiao4 ji1 qin1 ye4 ， qin2 jian4 zhou1 xuan2 bu2 ji4 nian2 。
- ci3 qu4 kong1 xuan2 xu2 ru2 ta4 ， zhong4 lai2 wu2 fu4 xiao4 lian2 chuan2 。
- bai3 shen1 yuan4 shu2 jie1 he2 ji2 ， shuai1 ti4 man3 jin1 ru2 beng4 quan2 。

## 注释

## 译文

## 赏析
