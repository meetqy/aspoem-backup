---
id: lou-yue-zhao-zi-zheng-jian-san-ceng-lou-zhong-ceng-cang-shu
title: 趙資政建三層樓中層藏書
titlePinyin: zhao4 zi1 zheng4 jian4 san1 ceng2 lou2 zhong1 ceng2 cang2 shu1
titleSlug: zhao-zi-zheng-jian-san-ceng-lou-zhong-ceng-cang-shu
author: 樓鑰
authorPinyin: lou2 yue4
authorSlug: lou-yue
dynasty: 宋
dynastyPinyin: song4
dynastySlug: song
tags: []
---

## 正文

- 危樓傑立潭府雄，仰望驚瞿何穹窿。
- 擎以八柱真良工，恍如木天移海東。
- 扶欄三級橫復縱，八窗交映光玲瓏。
- 更上一層迥不同，歷覽萬象俱空濛。
- 東南太白金峩峯，西山千疊青芙蓉。
- 環遶不斷如屏風，平疇彌望禾芃芃。
- 城郭市井聚螘蜂，煙樹高低知幾叢。
- 澄湖一片磨青銅，潮來江漲銀在鎔。
- 海匝三垂屬提封，四山寬圍城在中。
- 地平樓小望易窮，安得高卧陳元龍。
- 麗譙公府難從容，二閣均在道佛宮。
- 江山得助無遺蹤，眼前突兀忽此逢。
- 主人榦國成棟隆，鼎彜久書柱石功。
- 名遂身退茲明農，卜築深靜依高墉。
- 百間朗朗羅心胸，咄嗟不待鼛鼓鼕。
- 最後奇觀凌虛空，窗戶未須濕青紅。
- 似聞廬陵周益公，亦作此樓高於崧。
- 相望落落見兩翁，心匠不謀如影從。
- 我欲效顰意方濃，一朝登眺若發矇。
- 不願侍公飲千鍾，不願舞女紛歌僮。
- 插架三萬牙籤重，此身願爲書蠹蟲。
- 不然相陪夕陽舂，與公憑欄送冥鴻。

## 拼音

- wei1 lou2 jie2 li4 tan2 fu3 xiong2 ， yang3 wang4 jing1 qu2 he2 qiong2 long2 。
- qing2 yi3 ba1 zhu4 zhen1 liang2 gong1 ， huang3 ru2 mu4 tian1 yi2 hai3 dong1 。
- fu2 lan2 san1 ji2 heng2 fu4 zong4 ， ba1 chuang1 jiao1 ying4 guang1 ling2 long2 。
- geng4 shang4 yi4 ceng2 jiong3 bu4 tong2 ， li4 lan3 wan4 xiang4 ju4 kong1 meng2 。
- dong1 nan2 tai4 bai2 jin1 e2 feng1 ， xi1 shan1 qian1 die2 qing1 fu2 rong2 。
- huan2 rao4 bu2 duan4 ru2 ping2 feng1 ， ping2 chou2 mi2 wang4 he2 peng2 peng2 。
- cheng2 guo1 shi4 jing3 ju4 yi3 feng1 ， yan1 shu4 gao1 di1 zhi1 ji1 cong2 。
- cheng2 hu2 yi2 pian4 mo2 qing1 tong2 ， chao2 lai2 jiang1 zhang3 yin2 zai4 rong2 。
- hai3 za1 san1 chui2 shu3 ti2 feng1 ， si4 shan1 kuan1 wei2 cheng2 zai4 zhong1 。
- di4 ping2 lou2 xiao3 wang4 yi4 qiong2 ， an1 de2 gao1 wo4 chen2 yuan2 long2 。
- li2 qiao2 gong1 fu3 nan2 cong2 rong2 ， er4 ge2 jun1 zai4 dao4 fo2 gong1 。
- jiang1 shan1 de2 zhu4 wu2 yi2 zong1 ， yan3 qian2 tu1 wu4 hu1 ci3 feng2 。
- zhu3 ren2 gan4 guo2 cheng2 dong4 long2 ， ding3 yi2 jiu3 shu1 zhu4 shi2 gong1 。
- ming2 sui4 shen1 tui4 zi1 ming2 nong2 ， bu3 zhu4 shen1 jing4 yi1 gao1 yong1 。
- bai3 jian4 lang3 lang3 luo2 xin1 xiong1 ， duo1 jie1 bu2 dai4 gao1 gu3 dong1 。
- zui4 hou4 qi2 guan1 ling2 xu1 kong1 ， chuang1 hu4 wei4 xu1 shi1 qing1 hong2 。
- si4 wen2 lu2 ling2 zhou1 yi4 gong1 ， yi4 zuo4 ci3 lou2 gao1 wu1 song1 。
- xiang1 wang4 luo4 luo4 jian4 liang3 weng1 ， xin1 jiang4 bu4 mou2 ru2 ying3 cong2 。
- wo3 yu4 xiao4 pin2 yi4 fang1 nong2 ， yi4 zhao1 deng1 tiao4 ruo4 fa1 meng1 。
- bu2 yuan4 shi4 gong1 yin3 qian1 zhong1 ， bu2 yuan4 wu3 nü3 fen1 ge1 tong2 。
- cha1 jia4 san1 wan4 ya2 qian1 zhong4 ， ci3 shen1 yuan4 wei2 shu1 du4 chong2 。
- bu4 ran2 xiang1 pei2 xi1 yang2 chong1 ， yu3 gong1 ping2 lan2 song4 ming2 hong2 。

## 注释

## 译文

## 赏析
