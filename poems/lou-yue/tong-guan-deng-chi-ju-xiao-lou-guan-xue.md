---
id: lou-yue-tong-guan-deng-chi-ju-xiao-lou-guan-xue
title: 同官登敕局小樓觀雪
titlePinyin: tong2 guan1 deng1 chi4 ju2 xiao3 lou2 guan1 xue3
titleSlug: tong-guan-deng-chi-ju-xiao-lou-guan-xue
author: 樓鑰
authorPinyin: lou2 yue4
authorSlug: lou-yue
dynasty: 唐
dynastyPinyin: tang2
dynastySlug: tang
tags: [] 
---

## 正文

- 去年歲豐登，雨晹應時須。
- 所欠惟一雪，祈禳遍精廬。
- 晚亦粗飄瞥，六花舞空虛。
- 雲氣不待族，風伯隨驅除。
- 淺春寒尚深，忽見雲糢糊。
- 撒鹽壓衡茅，晨興粟生膚。
- 隨班上原廟，恍若登蓬壺。
- 岧嶤宮殿深，朱扉黄金鋪。
- 百神衛靈居，半天散瓊琚。
- 又疑守護嚴，寶網絡明珠。
- 參差鵷鷺行，簪笏皆沾濡。
- 退歸冷局中，窗間竹扶疎。
- 爲思此絕景，往往終年無。
- 不應憚凌寒，閉門守紅爐。
- 爲君登危樓，深盃泛駝酥。
- 崔嵬瞻吳山，莽蒼望西湖。
- 瓊枝宿饑鷹，玉街走韓盧。
- 酒興萬里遠，容我歌且呼。
- 坐欲斲五言，所媿李與蘇。
- 君與工屬聯，灞橋去騎馿。

## 拼音

- qu4 nian2 sui4 feng1 deng1 ， yu3 yi4 ying1 shi2 xu1 。
- suo3 qian4 wei2 yi1 xue3 ， qi2 rang2 bian4 jing1 lu2 。
- wan3 yi4 cu1 piao1 pie1 ， liu4 hua1 wu3 kong1 xu1 。
- yun2 qi4 bu2 dai4 zu2 ， feng1 bo2 sui2 qu1 chu2 。
- qian3 chun1 han2 shang4 shen1 ， hu1 jian4 yun2 mo2 hu2 。
- sa1 yan2 ya1 heng2 mao2 ， chen2 xing1 su4 sheng1 fu1 。
- sui2 ban1 shang4 yuan2 miao4 ， huang3 ruo4 deng1 peng2 hu2 。
- tiao2 yao2 gong1 dian4 shen1 ， zhu1 fei1 huang2 jin1 pu1 。
- bai3 shen2 wei4 ling2 ju1 ， ban4 tian1 san4 qiong2 ju1 。
- you4 yi2 shou3 hu4 yan2 ， bao3 wang3 luo4 ming2 zhu1 。
- can1 cha4 yuan1 lu4 xing2 ， zan1 hu4 jie1 zhan1 ru2 。
- tui4 gui1 leng3 ju2 zhong1 ， chuang1 jian4 zhu2 fu2 shu1 。
- wei2 si1 ci3 jue2 jing3 ， wang3 wang3 zhong1 nian2 wu2 。
- bu4 ying1 dan4 ling2 han2 ， bi4 men2 shou3 hong2 lu2 。
- wei2 jun1 deng1 wei1 lou2 ， shen1 bei1 fan4 tuo2 su1 。
- cui1 wei2 zhan1 wu2 shan1 ， mang3 cang1 wang4 xi1 hu2 。
- qiong2 zhi1 su4 ji1 ying1 ， yu4 jie1 zou3 han2 lu2 。
- jiu3 xing1 wan4 li3 yuan3 ， rong2 wo3 ge1 qie3 hu1 。
- zuo4 yu4 zhuo2 wu3 yan2 ， suo3 kui4 li3 yu3 su1 。
- jun1 yu3 gong1 shu3 lian2 ， ba4 qiao2 qu4 qi2 lu2 。

## 注释

## 译文

## 赏析
