---
id: lou-yue-you-ci-yun
title: 又次韻
titlePinyin: you4 ci4 yun4
titleSlug: you-ci-yun
author: 樓鑰
authorPinyin: lou2 yue4
authorSlug: lou-yue
dynasty: 宋
dynastyPinyin: song4
dynastySlug: song
tags: []
---

## 正文

- 投老歸稱前進士，時與田夫相汝爾。
- 淵明賦歸何敢望，曼容自免差可擬。
- 門前爵羅真可設，老圃灌畦聊自比。
- 恕齋空洞最相親，笑談頗覺清無滓。
- 時時過我共銜盃，望望不來予爲企。
- 丈夫未遇困泥塗，誰識鸞停兼鵠峙。
- 方期從容結詩社，相與浮湛向閭里。
- 一朝別我欲遠游，欲入桃源深洞裏。
- 爲言半隠欲偕行，二子風流真儷美。
- 向來早有四方志，行盡東南到邊鄙。
- 只今名利遂兩忘，爭心無復於朝市。
- 祇有哦詩興未闌，連得新詩照塵几。
- 調高韻險不易和，白雪陽春驚俚耳。
- 年登六十鬢未斑，乘興一行若可喜。
- 宗盟莫逆素相忘，並轡笑談無彼此。
- 湖海豪氣儘收歛，以恕名齋幾一唯。
- 匆匆摻袪不得留，巵酒未乾人欲起。
- 寄聲半隠不容言，空有語離書滿紙。
- 歸時賡和必盈箱，寫盡山川詩作史。
- 送子才歸深閉門，莫問是非并譽毀。
- 但期遠歸亦升堂，西湖仍訪老知章。

## 拼音

- tou2 lao3 gui1 cheng1 qian2 jin4 shi4 ， shi2 yu3 tian2 fu1 xiang1 ru3 er3 。
- yuan1 ming2 fu4 gui1 he2 gan3 wang4 ， man4 rong2 zi4 mian3 cha1 ke3 ni3 。
- men2 qian2 jue2 luo2 zhen1 ke3 she4 ， lao3 pu3 guan4 qi2 liao2 zi4 bi3 。
- shu4 zhai1 kong1 dong4 zui4 xiang1 qin1 ， xiao4 tan2 po1 jue2 qing1 wu2 zi3 。
- shi2 shi2 guo4 wo3 gong4 xian2 bei1 ， wang4 wang4 bu4 lai2 yu3 wei2 qi3 。
- zhang4 fu0 wei4 yu4 kun4 ni2 tu2 ， shui2 shi2 luan2 ting2 jian1 hu2 zhi4 。
- fang1 qi1 cong2 rong2 jie2 shi1 she4 ， xiang1 yu3 fu2 zhan4 xiang4 lü2 li3 。
- yi4 zhao1 bie2 wo3 yu4 yuan3 you2 ， yu4 ru4 tao2 yuan2 shen1 dong4 li3 。
- wei2 yan2 ban4 yin3 yu4 xie2 xing2 ， er4 zi3 feng1 liu2 zhen1 li4 mei3 。
- xiang4 lai2 zao3 you3 si4 fang1 zhi4 ， xing2 jin4 dong1 nan2 dao4 bian1 bi3 。
- zhi1 jin1 ming2 li4 sui4 liang3 wang4 ， zheng1 xin1 wu2 fu4 wu1 chao2 shi4 。
- qi2 you3 o4 shi1 xing1 wei4 lan2 ， lian2 de2 xin1 shi1 zhao4 chen2 ji3 。
- diao4 gao1 yun4 xian3 bu2 yi4 he2 ， bai2 xue3 yang2 chun1 jing1 li3 er3 。
- nian2 deng1 liu4 shi2 bin4 wei4 ban1 ， cheng2 xing1 yi4 hang2 ruo4 ke3 xi3 。
- zong1 meng2 mo4 ni4 su4 xiang1 wang4 ， bing4 pei4 xiao4 tan2 wu2 bi3 ci3 。
- hu2 hai3 hao2 qi4 jin3 shou1 lian3 ， yi3 shu4 ming2 zhai1 ji1 yi4 wei2 。
- cong1 cong1 chan1 qu1 bu4 de2 liu2 ， zhi1 jiu3 wei4 qian2 ren2 yu4 qi3 。
- ji4 sheng1 ban4 yin3 bu4 rong2 yan2 ， kong1 you3 yu3 li2 shu1 man3 zhi3 。
- gui1 shi2 geng1 he2 bi4 ying2 xiang1 ， xie3 jin4 shan1 chuan1 shi1 zuo4 shi3 。
- song4 zi3 cai2 gui1 shen1 bi4 men2 ， mo4 wen4 shi4 fei1 bing4 yu4 hui3 。
- dan4 qi1 yuan3 gui1 yi4 sheng1 tang2 ， xi1 hu2 reng2 fang3 lao3 zhi1 zhang1 。

## 注释

## 译文

## 赏析
