---
id: lou-yue-song-wang-cui-zhong-jiao-shou-ru-shu
title: 送王粹中教授入蜀
titlePinyin: song4 wang2 cui4 zhong1 jiao4 shou4 ru4 shu3
titleSlug: song-wang-cui-zhong-jiao-shou-ru-shu
author: 樓鑰
authorPinyin: lou2 yue4
authorSlug: lou-yue
dynasty: 宋
dynastyPinyin: song4
dynastySlug: song
tags: []
---

## 正文

- 萬山四塞圍平陸，大爲關中次爲蜀。
- 我生東南未曾到，蜀士游從聞頗熟。
- 自從襄陽上峻途，高欲登天下臨谷。
- 女媧大山塞空虛，麻綫名堆千萬曲。
- 行人一升鹿頭關，下瞰平川如畫幅。
- 幅員二百四十里，里出萬緡民日蹙。
- 向來陝西五路兵，退守諸關疆地促。
- 計臣權宜重增賦，民力尚寬隨所欲。
- 爾來因仍七十年，鬼不輸錢無雨粟。
- 民生哀哉不堪命，外若富饒中不足。
- 益梓尚有繁盛風，夔峽窮民幾比屋。
- 側耕危穫供稅租，飯多稊稗無嘉穀。
- 朝廷謀帥弄印久，宣諭尚書剖符竹。
- 尚書當今第一流，翁婿相望冰映玉。
- 貽書挽君爲此行，古人義槩非流俗。
- 君亦慨然挈家去，摻袪未免再三祝。
- 君行豈爲溫飽計，一舉高飛快鴻鵠。
- 丈夫生有四方志，登覽山川非碌碌。
- 頃爲假吏到燕山，未行先取山經讀。
- 所至訪尋多得力，中原至今在吾目。
- 北征西征昔有賦，何肯徒行空逐逐。
- 子西嘗因過峴首，遐想羊公欲相沃。
- 關右放賈眼拔鏃，表留卒使癰潰肉。
- 試推此意向前去，到處前人有遺躅。
- 五丁開山果何在，贊皇籌邊言可覆。
- 劍門石角皆北向，雪嶺界天望身毒。
- 高皇將壇在漢中，武侯八陣留魚復。
- 棧閣繩橋世稱嶮，威茂渡笮來夷族。
- 李冰離堆如底柱，大寧鹽泉若飛瀑。
- 四路尤多未見書，買歸何止三萬軸。
- 黄松次功蜀檮杌，石湖居士吳船錄。
- 君宜預考經行地，却隨所見書之牘。
- 幕中便可資籌策，遠業因茲增藴蓄。
- 又聞渡瀘不在瀘南在沉黎，卭崍九折是君家世尤當知。
- 藝祖按圖揮玉斧，大度河外等棄之。
- 本朝獨無南詔患，一語決定無敢違。
- 成都郡庠千白袍，後來之秀日益奇。
- 周公禮殿巋然在，畫像盤古繼宓犧。
- 春秋奠謁用舊樂，想見節奏并威儀。
- 談經約史各專門，學問可以相發揮。
- 康節遺書有傳者，不惜師問窮精微。
- 先天僅得十二三，聲音律呂無由窺。
- 更有異聞多細事，試因餘暇質所疑。
- 青城大面訪僊迹，普賢靈變窮峨眉。
- 街名棋盤路九逵，江號濯錦如汙池。
- 古柏參天二千尺，水滸鼎立三石犀。
- 藥有珂貝說尤詭，字書不見栮與榿。
- 金堂鸚鵡掃孤塔，蒼溪橘柚五出椑。
- 嘉陵梵像爲最巨，閬州城南天下稀。
- 少陵入蜀往來久，須行萬里方知詩。
- 我慙寡聞言又拙，君其更爲加詢咨。
- 老我無復爲世用，但當杜門待君歸。
- 歸期未知果何時，時寄尺楮寬吾思。

## 拼音

- wan4 shan1 si4 sai1 wei2 ping2 lu4 ， da4 wei2 guan1 zhong1 ci4 wei2 shu3 。
- wo3 sheng1 dong1 nan2 wei4 ceng2 dao4 ， shu3 shi4 you2 cong2 wen2 po1 shu2 。
- zi4 cong2 xiang1 yang2 shang4 jun4 tu2 ， gao1 yu4 deng1 tian1 xia4 lin2 gu3 。
- nü3 wa1 da4 shan1 sai1 kong1 xu1 ， ma2 xian4 ming2 dui1 qian1 wan4 qu3 。
- xing2 ren2 yi4 sheng1 lu4 tou2 guan1 ， xia4 kan4 ping2 chuan1 ru2 hua4 fu2 。
- fu2 yuan2 er4 bai3 si4 shi2 li3 ， li3 chu1 wan4 min2 min2 ri4 cu4 。
- xiang4 lai2 shan3 xi1 wu3 lu4 bing1 ， tui4 shou3 zhu1 guan1 jiang1 di4 cu4 。
- ji4 chen2 quan2 yi2 zhong4 zeng1 fu4 ， min2 li4 shang4 kuan1 sui2 suo3 yu4 。
- er3 lai2 yin1 reng2 qi1 shi2 nian2 ， gui3 bu4 shu1 qian2 wu2 yu3 su4 。
- min2 sheng1 ai1 zai1 bu4 kan1 ming4 ， wai4 ruo4 fu4 rao2 zhong1 bu4 zu2 。
- yi4 zi3 shang4 you3 fan2 sheng4 feng1 ， kui2 xia2 qiong2 min2 ji1 bi3 wu1 。
- ce4 geng1 wei1 huo4 gong4 shui4 zu1 ， fan4 duo1 ti2 bai4 wu2 jia1 gu3 。
- chao2 ting2 mou2 shuai4 nong4 yin4 jiu3 ， xuan1 yu4 shang4 shu1 pou1 fu2 zhu2 。
- shang4 shu1 dang1 jin1 di4 yi1 liu2 ， weng1 xu4 xiang1 wang4 bing1 ying4 yu4 。
- yi2 shu1 wan3 jun1 wei2 ci3 xing2 ， gu3 ren2 yi4 gai4 fei1 liu2 su2 。
- jun1 yi4 kai3 ran2 qie4 jia1 qu4 ， chan1 qu1 wei4 mian3 zai4 san1 zhu4 。
- jun1 xing2 qi3 wei2 wen1 bao3 ji4 ， yi4 ju3 gao1 fei1 kuai4 hong2 hu2 。
- zhang4 fu0 sheng1 you3 si4 fang1 zhi4 ， deng1 lan3 shan1 chuan1 fei1 lu4 lu4 。
- qing3 wei2 jia3 li4 dao4 yan1 shan1 ， wei4 xing2 xian1 qu3 shan1 jing1 du2 。
- suo3 zhi4 fang3 xun2 duo1 de2 li4 ， zhong1 yuan2 zhi4 jin1 zai4 wu2 mu4 。
- bei3 zheng1 xi1 zheng1 xi1 you3 fu4 ， he2 ken3 tu2 xing2 kong1 zhu2 zhu2 。
- zi3 xi1 chang2 yin1 guo4 xian4 shou3 ， xia2 xiang3 yang2 gong1 yu4 xiang1 wo4 。
- guan1 you4 fang4 jia3 yan3 ba2 zu2 ， biao3 liu2 zu2 shi3 yong1 kui4 rou4 。
- shi4 tui1 ci3 yi4 xiang4 qian2 qu4 ， dao4 chu3 qian2 ren2 you3 yi2 zhu2 。
- wu3 ding1 kai1 shan1 guo3 he2 zai4 ， zan4 huang2 chou2 bian1 yan2 ke3 fu4 。
- jian4 men2 shi2 jiao3 jie1 bei3 xiang4 ， xue3 ling3 jie4 tian1 wang4 shen1 du2 。
- gao1 huang2 jiang1 tan2 zai4 han4 zhong1 ， wu3 hou2 ba1 zhen4 liu2 yu2 fu4 。
- zhan4 ge2 sheng2 qiao2 shi4 cheng1 xian3 ， wei1 mao4 du4 ze2 lai2 yi2 zu2 。
- li3 bing1 li2 dui1 ru2 di3 zhu4 ， da4 ning2 yan2 quan2 ruo4 fei1 pu4 。
- si4 lu4 you2 duo1 wei4 jian4 shu1 ， mai3 gui1 he2 zhi3 san1 wan4 zhou2 。
- huang2 song1 ci4 gong1 shu3 tao2 wu4 ， shi2 hu2 ju1 shi4 wu2 chuan2 lu4 。
- jun1 yi2 yu4 kao3 jing1 xing2 di4 ， que4 sui2 suo3 jian4 shu1 zhi1 du2 。
- mu4 zhong1 bian4 ke3 zi1 chou2 ce4 ， yuan3 ye4 yin1 zi1 zeng1 yun4 xu4 。
- you4 wen2 du4 lu2 bu2 zai4 lu2 nan2 zai4 chen2 li2 ， qiong2 lai2 jiu3 zhe2 shi4 jun1 jia1 shi4 you2 dang1 zhi1 。
- yi4 zu3 an4 tu2 hui1 yu4 fu3 ， da4 du4 he2 wai4 deng3 qi4 zhi1 。
- ben3 chao2 du2 wu2 nan2 zhao4 huan4 ， yi4 yu3 jue2 ding4 wu2 gan3 wei2 。
- cheng2 du1 jun4 xiang2 qian1 bai2 pao2 ， hou4 lai2 zhi1 xiu4 ri4 yi4 qi2 。
- zhou1 gong1 li3 dian4 kui1 ran2 zai4 ， hua4 xiang4 pan2 gu3 ji4 mi4 xi1 。
- chun1 qiu1 dian4 ye4 yong4 jiu4 le4 ， xiang3 jian4 jie2 zou4 bing4 wei1 yi2 。
- tan2 jing1 yue1 shi3 ge4 zhuan1 men2 ， xue2 wen4 ke3 yi3 xiang1 fa1 hui1 。
- kang1 jie2 yi2 shu1 you3 chuan2 zhe3 ， bu4 xi1 shi1 wen4 qiong2 jing1 wei1 。
- xian1 tian1 jin3 de2 shi2 er4 san1 ， sheng1 yin1 lü4 lü3 wu2 you2 kui1 。
- geng4 you3 yi4 wen2 duo1 xi4 shi4 ， shi4 yin1 yu2 xia2 zhi4 suo3 yi2 。
- qing1 cheng2 da4 mian4 fang3 xian1 ji4 ， pu3 xian2 ling2 bian4 qiong2 e2 mei2 。
- jie1 ming2 qi2 pan2 lu4 jiu3 kui2 ， jiang1 hao4 zhuo2 jin3 ru2 wu1 chi2 。
- gu3 bai3 can1 tian1 er4 qian1 chi3 ， shui3 hu3 ding3 li4 san1 shi2 xi1 。
- yao4 you3 ke1 bei4 shuo1 you2 gui3 ， zi4 shu1 bu2 jian4 er3 yu3 qi1 。
- jin1 tang2 ying1 wu3 sao3 gu1 ta3 ， cang1 xi1 ju2 you4 wu3 chu1 bei1 。
- jia1 ling2 fan4 xiang4 wei2 zui4 ju4 ， lang4 zhou1 cheng2 nan2 tian1 xia4 xi1 。
- shao3 ling2 ru4 shu3 wang3 lai2 jiu3 ， xu1 xing2 wan4 li3 fang1 zhi1 shi1 。
- wo3 can2 gua3 wen2 yan2 you4 zhuo1 ， jun1 qi2 geng4 wei2 jia1 xun2 zi1 。
- lao3 wo3 wu2 fu4 wei2 shi4 yong4 ， dan4 dang1 du4 men2 dai4 jun1 gui1 。
- gui1 qi1 wei4 zhi1 guo3 he2 shi2 ， shi2 ji4 chi3 chu3 kuan1 wu2 si1 。

## 注释

## 译文

## 赏析
