---
id: lou-yue-song-bo-zhong-di-wei-xin-yu
title: 送伯中弟尉新喻
titlePinyin: song4 bo2 zhong1 di4 wei4 xin1 yu4
titleSlug: song-bo-zhong-di-wei-xin-yu
author: 樓鑰
authorPinyin: lou2 yue4
authorSlug: lou-yue
dynasty: 宋
dynastyPinyin: song4
dynastySlug: song
tags: []
---

## 正文

- 伯父盛德人，伯中實暮子。
- 不惟能象賢，氣貌亦相似。
- 幼日讀父書，結字得皮髓。
- 粹然金玉姿，少日期千里。
- 寧知游上庠，蹉跎困名第。
- 晚始著青衫，酸寒就一尉。
- 欻然報瓜時，往戍真樂事。
- 自惟群從希，惜別不能已。
- 中年重離別，況我衰如此。
- 親故例作惡，況復於吾弟。
- 茲行豈得休，雅懷聊漫仕。
- 勿憚三年留，江南富山水。
- 尉曹官雖卑，去民最密邇。
- 一日斯必葺，職務毋少弛。
- 善保金石軀，離觴且同醉。
- 歸來畢婚嫁，相從期暮齒。
- 教子以義方，忍貧授經史。
- 素業俱有傳，見進未見止。
- 大兒方決科，如摘頷髭耳。
- 子尚徐其驅，中途聽捷喜。

## 拼音

- bo2 fu4 sheng4 de2 ren2 ， bo2 zhong1 shi2 mu4 zi3 。
- bu4 wei2 neng2 xiang4 xian2 ， qi4 mao4 yi4 xiang1 si4 。
- you4 ri4 du2 fu4 shu1 ， jie2 zi4 de2 pi2 sui3 。
- cui4 ran2 jin1 yu4 zi1 ， shao3 ri4 qi1 qian1 li3 。
- ning2 zhi1 you2 shang4 xiang2 ， cuo1 tuo2 kun4 ming2 di4 。
- wan3 shi3 zhu4 qing1 shan1 ， suan1 han2 jiu4 yi2 wei4 。
- chua1 ran2 bao4 gua1 shi2 ， wang3 shu4 zhen1 le4 shi4 。
- zi4 wei2 qun2 cong2 xi1 ， xi1 bie2 bu4 neng2 yi3 。
- zhong1 nian2 zhong4 li2 bie2 ， kuang4 wo3 shuai1 ru2 ci3 。
- qin1 gu4 li4 zuo4 e4 ， kuang4 fu4 wu1 wu2 di4 。
- zi1 xing2 qi3 de2 xiu1 ， ya3 huai2 liao2 man4 shi4 。
- wu4 dan4 san1 nian2 liu2 ， jiang1 nan2 fu4 shan1 shui3 。
- wei4 cao2 guan1 sui1 bei1 ， qu4 min2 zui4 mi4 er3 。
- yi2 ri4 si1 bi4 qi4 ， zhi2 wu4 wu2 shao3 chi2 。
- shan4 bao3 jin1 shi2 qu1 ， li2 shang1 qie3 tong2 zui4 。
- gui1 lai2 bi4 hun1 jia4 ， xiang1 cong2 qi1 mu4 chi3 。
- jiao4 zi3 yi3 yi4 fang1 ， ren3 pin2 shou4 jing1 shi3 。
- su4 ye4 ju4 you3 chuan2 ， jian4 jin4 wei4 jian4 zhi3 。
- da4 er2 fang1 jue2 ke1 ， ru2 zhai1 han4 zi1 er3 。
- zi3 shang4 xu2 qi2 qu1 ， zhong1 tu2 ting1 jie2 xi3 。

## 注释

## 译文

## 赏析
