---
id: lou-yue-song-wu-can-yi
title: 送吳參議
titlePinyin: song4 wu2 can1 yi4
titleSlug: song-wu-can-yi
author: 樓鑰
authorPinyin: lou2 yue4
authorSlug: lou-yue
dynasty: 宋
dynastyPinyin: song4
dynastySlug: song
tags: []
---

## 正文

- 才氣勇無前，人推季子賢。
- 侯藩聯剖竹，制幕晚依蓮。
- 勢利從身外，風流到酒邊。
- 四明欣會遇，兩載得周旋。
- 爲記題名石，仍吟達觀篇。
- 留行何及矣，執別但茫然。
- 我已甘投老，君方欲引年。
- 未知重見日，目斷五湖船。

## 拼音

- cai2 qi4 yong3 wu2 qian2 ， ren2 tui1 ji4 zi0 xian2 。
- hou2 fan1 lian2 pou1 zhu2 ， zhi4 mu4 wan3 yi1 lian2 。
- shi4 li4 cong2 shen1 wai4 ， feng1 liu2 dao4 jiu3 bian1 。
- si4 ming2 xin1 hui4 yu4 ， liang3 zai4 de2 zhou1 xuan2 。
- wei2 ji4 ti2 ming2 shi2 ， reng2 yin2 da2 guan1 pian1 。
- liu2 xing2 he2 ji2 yi3 ， zhi2 bie2 dan4 mang2 ran2 。
- wo3 yi3 gan1 tou2 lao3 ， jun1 fang1 yu4 yin3 nian2 。
- wei4 zhi1 zhong4 jian4 ri4 ， mu4 duan4 wu3 hu2 chuan2 。

## 注释

## 译文

## 赏析
