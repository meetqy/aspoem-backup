---
id: lou-yue-qian-qing-wang-qian-li-de-wang-da-ling-bao-mu-zhuan-ke-wei-fu-chang-ju
title: 錢清王千里得王大令保母磚刻爲賦長句
titlePinyin: qian2 qing1 wang2 qian1 li3 de2 wang2 da4 ling4 bao3 mu3 zhuan1 ke4 wei2 fu4 chang2 ju4
titleSlug: qian-qing-wang-qian-li-de-wang-da-ling-bao-mu-zhuan-ke-wei-fu-chang-ju
author: 樓鑰
authorPinyin: lou2 yue4
authorSlug: lou-yue
dynasty: 宋
dynastyPinyin: song4
dynastySlug: song
tags: []
---

## 正文

- 書家千載稱蘭亭，蘭亭真蹟藏昭陵。
- 只今定本誇第一，貞觀臨寫鎸瑶瓊。
- 黄閍岡下得寶墨，古人燒磚堅於石。
- 大令親書保母銘，况是當時晉人刻。
- 磚雖破裂文多全，妙畫遠過蘭亭鎸。
- 其間曲水悲夫字，駸駸欲度驊騮前。
- 我家阿連縛虎手，更得退堂方外友。
- 王君系出三槐家，參坐會文真耐久。
- 田丁初來獻小硯，尋見津津若微溜。
- 細看背刻晉獻之，永和彷佛在旁右。
- 亟訪田家叩所從，始知墓崩隨意取。
- 大磚支牀得前段，掀倒浮屠全尾首。
- 字爲十行行十二，百十有七二字漏。
- 交螭方壺不復見，貞石摧藏松亦朽。
- 我得此碑喜不寐，摩挲三歎歎未有。
- 興寧甲子十四周，更閲三年仍乙丑。
- 若非洞曉未來數，安知八百餘年後。
- 坡翁應未見此志，金蟬之銘何絕類。
- 又知文章有暗合，智謀所見略相似。
- 二王遺蹤無所遺，誰知地下此段奇。
- 三君共爲成勝事，至寶呈露端有時。
- 越山盤屈獻與羲，付與耳孫世守之。
- 煩君更爲護幽竁，或恐意如猶有知。

## 拼音

- shu1 jia1 qian1 zai4 cheng1 lan2 ting2 ， lan2 ting2 zhen1 ji4 cang2 zhao1 ling2 。
- zhi1 jin1 ding4 ben3 kua1 di4 yi1 ， zhen1 guan1 lin2 xie3 juan1 yao2 qiong2 。
- huang2 beng1 gang1 xia4 de2 bao3 mo4 ， gu3 ren2 shao1 zhuan1 jian1 wu1 shi2 。
- da4 ling4 qin1 shu1 bao3 mu3 ming2 ， kuang4 shi4 dang1 shi2 jin4 ren2 ke4 。
- zhuan1 sui1 po4 lie4 wen2 duo1 quan2 ， miao4 hua4 yuan3 guo4 lan2 ting2 juan1 。
- qi2 jian4 qu1 shui3 bei1 fu1 zi4 ， qin1 qin1 yu4 du4 hua2 liu2 qian2 。
- wo3 jia1 a1 lian2 fu4 hu3 shou3 ， geng4 de2 tui4 tang2 fang1 wai4 you3 。
- wang2 jun1 xi4 chu1 san1 huai2 jia1 ， can1 zuo4 hui4 wen2 zhen1 nai4 jiu3 。
- tian2 ding1 chu1 lai2 xian4 xiao3 yan4 ， xun2 jian4 jin1 jin1 ruo4 wei1 liu1 。
- xi4 kan4 bei4 ke4 jin4 xian4 zhi1 ， yong3 he2 fang3 fu2 zai4 pang2 you4 。
- ji2 fang3 tian2 jia1 kou4 suo3 cong2 ， shi3 zhi1 mu4 beng1 sui2 yi4 qu3 。
- da4 zhuan1 zhi1 chuang2 de2 qian2 duan4 ， xian1 dao3 fu2 tu2 quan2 wei3 shou3 。
- zi4 wei2 shi2 hang2 xing2 shi2 er4 ， bai3 shi2 you3 qi1 er4 zi4 lou4 。
- jiao1 chi1 fang1 hu2 bu2 fu4 jian4 ， zhen1 shi2 cui1 cang2 song1 yi4 xiu3 。
- wo3 de2 ci3 bei1 xi3 bu2 mei4 ， mo2 suo1 san1 tan4 tan4 wei4 you3 。
- xing1 ning2 jia3 zi3 shi2 si4 zhou1 ， geng4 yue4 san1 nian2 reng2 yi3 chou3 。
- ruo4 fei1 dong4 xiao3 wei4 lai2 shu4 ， an1 zhi1 ba1 bai3 yu2 nian2 hou4 。
- po1 weng1 ying1 wei4 jian4 ci3 zhi4 ， jin1 chan2 zhi1 ming2 he2 jue2 lei4 。
- you4 zhi1 wen2 zhang1 you3 an4 he2 ， zhi4 mou2 suo3 jian4 lüe4 xiang1 si4 。
- er4 wang2 yi2 zong1 wu2 suo3 yi2 ， shui2 zhi1 di4 xia4 ci3 duan4 qi2 。
- san1 jun1 gong4 wei2 cheng2 sheng4 shi4 ， zhi4 bao3 cheng2 lu4 duan1 you3 shi2 。
- yue4 shan1 pan2 qu1 xian4 yu3 xi1 ， fu4 yu3 er3 sun1 shi4 shou3 zhi1 。
- fan2 jun1 geng4 wei2 hu4 you1 cui4 ， huo4 kong3 yi4 ru2 you2 you3 zhi1 。

## 注释

## 译文

## 赏析
