---
id: lou-yue-ci-yun-li-ji-zhang-jian-bo-fan-hu
title: 次韻李季章監簿泛湖
titlePinyin: ci4 yun4 li3 ji4 zhang1 jian1 bo2 fan4 hu2
titleSlug: ci-yun-li-ji-zhang-jian-bo-fan-hu
author: 樓鑰
authorPinyin: lou2 yue4
authorSlug: lou-yue
dynasty: 唐
dynastyPinyin: tang2
dynastySlug: tang
tags: [] 
---

## 正文

- 僊舟共泛滄波去，且向蘇公堤下住。
- 西風吹就芙蓉城，青鏡閑粧兩呈露。
- 皇家家法崇儉素，宸心但欲乘商輅。
- 離宮別殿無興作，天以西湖供一豫。
- 吾儕公退得清賞，酒醆棋枰不知暮。
- 深知夕照戀狎鷗，又恐昕朝追振鷺。
- 自憐三入鳳凰城，歲月黄塵等閑度。
- 湖光正欲捲簾看，風色更煩搴幕護。
- 孤山不見處士廬，司馬空尋蘇小墓。
- 酒乾人醉歡有餘，聯騎還趨湧金路。
- 歸來健倒渾不知，睡覺燈前裊香霧。
- 丈人公子真冰玉，曾爲出遨揮妙句。
- 匆匆借韻僅成章，敢詫樽前鸚鵡賦。

## 拼音

- xian1 zhou1 gong4 fan4 cang1 bo1 qu4 ， qie3 xiang4 su1 gong1 di1 xia4 zhu4 。
- xi1 feng1 chui1 jiu4 fu2 rong2 cheng2 ， qing1 jing4 xian2 zhuang1 liang3 cheng2 lu4 。
- huang2 jia1 jia1 fa3 chong2 jian3 su4 ， chen2 xin1 dan4 yu4 cheng2 shang1 lu4 。
- li2 gong1 bie2 dian4 wu2 xing1 zuo4 ， tian1 yi3 xi1 hu2 gong4 yi2 yu4 。
- wu2 chai2 gong1 tui4 de2 qing1 shang3 ， jiu3 zhan3 qi2 ping2 bu4 zhi1 mu4 。
- shen1 zhi1 xi1 zhao4 lian4 xia2 ou1 ， you4 kong3 xin1 chao2 zhui1 zhen4 lu4 。
- zi4 lian2 san1 ru4 feng4 huang2 cheng2 ， sui4 yue4 huang2 chen2 deng3 xian2 du4 。
- hu2 guang1 zheng4 yu4 juan3 lian2 kan4 ， feng1 se4 geng4 fan2 qian1 mu4 hu4 。
- gu1 shan1 bu2 jian4 chu3 shi4 lu2 ， si1 ma3 kong1 xun2 su1 xiao3 mu4 。
- jiu3 qian2 ren2 zui4 huan1 you3 yu2 ， lian2 qi2 huan2 qu1 yong3 jin1 lu4 。
- gui1 lai2 jian4 dao3 hun2 bu4 zhi1 ， shui4 jue2 deng1 qian2 niao3 xiang1 wu4 。
- zhang4 ren2 gong1 zi3 zhen1 bing1 yu4 ， ceng2 wei2 chu1 ao2 hui1 miao4 ju4 。
- cong1 cong1 jie4 yun4 jin3 cheng2 zhang1 ， gan3 cha4 zun1 qian2 ying1 wu3 fu4 。

## 注释

## 译文

## 赏析
