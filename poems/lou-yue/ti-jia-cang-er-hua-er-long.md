---
id: lou-yue-ti-jia-cang-er-hua-er-long
title: 題家藏二畫 二龍
titlePinyin: ti2 jia1 cang2 er4 hua4   er4 long2
titleSlug: ti-jia-cang-er-hua-er-long
author: 樓鑰
authorPinyin: lou2 yue4
authorSlug: lou-yue
dynasty: 唐
dynastyPinyin: tang2
dynastySlug: tang
tags: [] 
---

## 正文

- 老龍卧海沙，覺來未欠伸。
- 珠光發海底，闖然目有神。
- 畫龍不畫全，必雜煙與雲。
- 此龍未嘗動，具見爪與鱗。
- 一龍望見之，爭心生怒嗔。
- 奮迅勇欲前，便爾雲滿身。
- 不知出誰筆，定非塵中人。
- 若非親見之，何由寫其真。
- 雲濤方洶湧，恍若渺無津。
- 爲霖會有時，正爾良苦辛。
- 乃知青雲高，不如寂寞濱。
- 深虞或飛去，十襲聊自珍。

## 拼音

- lao3 long2 wo4 hai3 sha1 ， jue2 lai2 wei4 qian4 shen1 。
- zhu1 guang1 fa1 hai3 di3 ， chuang3 ran2 mu4 you3 shen2 。
- hua4 long2 bu2 hua4 quan2 ， bi4 za2 yan1 yu3 yun2 。
- ci3 long2 wei4 chang2 dong4 ， ju4 jian4 zhua3 yu3 lin2 。
- yi4 long2 wang4 jian4 zhi1 ， zheng1 xin1 sheng1 nu4 chen1 。
- fen4 xun4 yong3 yu4 qian2 ， bian4 er3 yun2 man3 shen1 。
- bu4 zhi1 chu1 shui2 bi3 ， ding4 fei1 chen2 zhong1 ren2 。
- ruo4 fei1 qin1 jian4 zhi1 ， he2 you2 xie3 qi2 zhen1 。
- yun2 tao1 fang1 xiong1 yong3 ， huang3 ruo4 miao3 wu2 jin1 。
- wei2 lin2 hui4 you3 shi2 ， zheng4 er3 liang2 ku3 xin1 。
- nai3 zhi1 qing1 yun2 gao1 ， bu4 ru2 ji4 mo4 bin1 。
- shen1 yu2 huo4 fei1 qu4 ， shi2 xi2 liao2 zi4 zhen1 。

## 注释

## 译文

## 赏析
