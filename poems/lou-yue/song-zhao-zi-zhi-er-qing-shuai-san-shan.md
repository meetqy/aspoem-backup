---
id: lou-yue-song-zhao-zi-zhi-er-qing-shuai-san-shan
title: 送趙子直貳卿帥三山
titlePinyin: song4 zhao4 zi3 zhi2 er4 qing1 shuai4 san1 shan1
titleSlug: song-zhao-zi-zhi-er-qing-shuai-san-shan
author: 樓鑰
authorPinyin: lou2 yue4
authorSlug: lou-yue
dynasty: 宋
dynastyPinyin: song4
dynastySlug: song
tags: []
---

## 正文

- 一蹴登從班，人胡謂公遲。
- 建牙帥七閩，人胡爲公疑。
- 公今第一流，志操古與期。
- 兩州有遺愛，江西憺霜威。
- 重來長道山，批敕兼瑣闈。
- 一片憂國心，輾轉中夜思。
- 正色抗危言，傳誦滿紳緌。
- 造膝有啟沃，削藁知者誰。
- 此心與天通，此意上所知。
- 所以名愈尊，萬口同一詞。
- 進用恐不速，小却成嘆咨。
- 天語自昭然，更欲試望之。
- 况彼三山重，謀帥皆衮衣。
- 茲行豈細事，報政不待朞。
- 登門恨最晚，臭味忘賤微。
- 自慙空惜別，不解留孔戣。
- 十連終歛惠，居中乃其宜。
- 試問行道人，但知望公歸。

## 拼音

- yi2 cu4 deng1 cong2 ban1 ， ren2 hu2 wei4 gong1 chi2 。
- jian4 ya2 shuai4 qi1 min3 ， ren2 hu2 wei2 gong1 yi2 。
- gong1 jin1 di4 yi1 liu2 ， zhi4 cao1 gu3 yu3 qi1 。
- liang3 zhou1 you3 yi2 ai4 ， jiang1 xi1 dan4 shuang1 wei1 。
- zhong4 lai2 chang2 dao4 shan1 ， pi1 chi4 jian1 suo3 wei2 。
- yi2 pian4 you1 guo2 xin1 ， zhan3 zhuan3 zhong1 ye4 si1 。
- zheng4 se4 kang4 wei1 yan2 ， chuan2 song4 man3 shen1 rui2 。
- zao4 xi1 you3 qi3 wo4 ， xiao1 gao3 zhi1 zhe3 shui2 。
- ci3 xin1 yu3 tian1 tong1 ， ci3 yi4 shang4 suo3 zhi1 。
- suo3 yi3 ming2 yu4 zun1 ， wan4 kou3 tong2 yi4 ci2 。
- jin4 yong4 kong3 bu2 su4 ， xiao3 que4 cheng2 tan4 zi1 。
- tian1 yu3 zi4 zhao1 ran2 ， geng4 yu4 shi4 wang4 zhi1 。
- kuang4 bi3 san1 shan1 zhong4 ， mou2 shuai4 jie1 gun3 yi1 。
- zi1 xing2 qi3 xi4 shi4 ， bao4 zheng4 bu2 dai4 ji1 。
- deng1 men2 hen4 zui4 wan3 ， chou4 wei4 wang4 jian4 wei1 。
- zi4 can2 kong1 xi1 bie2 ， bu4 jie3 liu2 kong3 kui2 。
- shi2 lian2 zhong1 lian3 hui4 ， ju1 zhong1 nai3 qi2 yi2 。
- shi4 wen4 hang2 dao4 ren2 ， dan4 zhi1 wang4 gong1 gui1 。

## 注释

## 译文

## 赏析
