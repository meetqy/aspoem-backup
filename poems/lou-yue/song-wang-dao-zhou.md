---
id: lou-yue-song-wang-dao-zhou
title: 送王道州
titlePinyin: song4 wang2 dao4 zhou1
titleSlug: song-wang-dao-zhou
author: 樓鑰
authorPinyin: lou2 yue4
authorSlug: lou-yue
dynasty: 宋
dynastyPinyin: song4
dynastySlug: song
tags: []
---

## 正文

- 九疑之南爲舂陵，瀟水清駃山爲城。
- 郡齋正據山直上，一覽萬家無遺形。
- 家君頃年入蓮幕，我不得往空馳情。
- 先生分符此中去，心旌摇颺隨雙旌。
- 先生平生飽文學，身上著作承明庭。
- 奧篇隠帙辨如響，一時自許文章鳴。
- 高詞坐奪造化巧，凜凜韶濩聲鏘鏗。
- 把麾江海非無意，親扶版輿賦南征。
- 頗聞楚俗未蘇息，糟糠不厭嗟疲氓。
- 正資儒術飾吏事，拔去强薤摩孩嬰。
- 政成環召事未晚，天子日夜開延英。
- 風流千古三刺史，往繼聱叟陽先生。
- 毋庸自書追科考，但願寄我舂陵行。

## 拼音

- jiu3 yi2 zhi1 nan2 wei2 chong1 ling2 ， xiao1 shui3 qing1 kuai4 shan1 wei2 cheng2 。
- jun4 zhai1 zheng4 ju4 shan1 zhi2 shang4 ， yi4 lan3 wan4 jia1 wu2 yi2 xing2 。
- jia1 jun1 qing3 nian2 ru4 lian2 mu4 ， wo3 bu4 de2 wang3 kong1 chi2 qing2 。
- xian1 sheng0 fen1 fu2 ci3 zhong1 qu4 ， xin1 jing1 yao2 yang2 sui2 shuang1 jing1 。
- xian1 sheng0 ping2 sheng1 bao3 wen2 xue2 ， shen1 shang4 zhu4 zuo4 cheng2 ming2 ting2 。
- ao4 pian1 yin3 zhi4 bian4 ru2 xiang3 ， yi4 shi2 zi4 xu1 wen2 zhang1 ming2 。
- gao1 ci2 zuo4 duo2 zao4 hua4 qiao3 ， lin3 lin3 shao2 hu4 sheng1 qiang1 keng1 。
- ba3 hui1 jiang1 hai3 fei1 wu2 yi4 ， qin1 fu2 ban3 yu2 fu4 nan2 zheng1 。
- po1 wen2 chu3 su2 wei4 su1 xi1 ， zao1 kang1 bu2 yan4 jie1 pi2 mang2 。
- zheng4 zi1 ru2 shu4 shi4 li4 shi4 ， ba2 qu4 qiang2 xie4 mo2 hai2 ying1 。
- zheng4 cheng2 huan2 zhao4 shi4 wei4 wan3 ， tian1 zi3 ri4 ye4 kai1 yan2 ying1 。
- feng1 liu2 qian1 gu3 san1 ci4 shi3 ， wang3 ji4 ao2 sou3 yang2 xian1 sheng0 。
- wu2 yong1 zi4 shu1 zhui1 ke1 kao3 ， dan4 yuan4 ji4 wo3 chong1 ling2 xing2 。

## 注释

## 译文

## 赏析
