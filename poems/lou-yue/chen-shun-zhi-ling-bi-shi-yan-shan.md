---
id: lou-yue-chen-shun-zhi-ling-bi-shi-yan-shan
title: 陳順之靈壁石硯山
titlePinyin: chen2 shun4 zhi1 ling2 bi4 shi2 yan4 shan1
titleSlug: chen-shun-zhi-ling-bi-shi-yan-shan
author: 樓鑰
authorPinyin: lou2 yue4
authorSlug: lou-yue
dynasty: 唐
dynastyPinyin: tang2
dynastySlug: tang
tags: [] 
---

## 正文

- 名畫法書環四壁，中有米家真寶石。
- 羣峯森聳外澗流，他物雖奇敢爭席。
- 舊屬半山老僊人，佛印乞之如乞鄰。
- 阿章有力負之走，一時攘取成紛綸。
- 此石天然非琢磨，是時有水生巖阿。
- 至今研池尚餘潤，歲月既久惜不多。
- 幾年徒見士夫說，一旦喜看形偃月。
- 傍連玉立兩於菟，主人照映冰壺澈。
- 陳侯之富可敵國，會有寶光驚四塞。
- 呼童吸盡研中水，更爲輕翻玩奇刻。
- 不堪回首江南李，空唱多愁似春水。
- 不如此石千載傳，玉砌雕欄等糠粃。
- 寶晉得之真不易，身後寧知亦輕棄。
- 只今傳玩知幾人，當日瑣窗空自祕。
- 端歙爭名南北部，勿向雷門揚布鼓。
- 相臺渴瓦更不須，祇合觚稜蔭風雨。

## 拼音

- ming2 hua4 fa3 shu1 huan2 si4 bi4 ， zhong1 you3 mi3 jia1 zhen1 bao3 shi2 。
- qun2 feng1 sen1 song3 wai4 jian4 liu2 ， ta1 wu4 sui1 qi2 gan3 zheng1 xi2 。
- jiu4 shu3 ban4 shan1 lao3 xian1 ren2 ， fo2 yin4 qi3 zhi1 ru2 qi3 lin2 。
- a1 zhang1 you3 li4 fu4 zhi1 zou3 ， yi4 shi2 rang3 qu3 cheng2 fen1 lun2 。
- ci3 shi2 tian1 ran2 fei1 zhuo2 mo2 ， shi4 shi2 you3 shui3 sheng1 yan2 a1 。
- zhi4 jin1 yan2 chi2 shang4 yu2 run4 ， sui4 yue4 ji4 jiu3 xi1 bu4 duo1 。
- ji1 nian2 tu2 jian4 shi4 fu1 shuo1 ， yi2 dan4 xi3 kan4 xing2 yan3 yue4 。
- bang4 lian2 yu4 li4 liang3 wu1 tu2 ， zhu3 ren2 zhao4 ying4 bing1 hu2 che4 。
- chen2 hou2 zhi1 fu4 ke3 di2 guo2 ， hui4 you3 bao3 guang1 jing1 si4 sai1 。
- hu1 tong2 xi1 jin4 yan2 zhong1 shui3 ， geng4 wei2 qing1 fan1 wan2 qi2 ke4 。
- bu4 kan1 hui2 shou3 jiang1 nan2 li3 ， kong1 chang4 duo1 chou2 si4 chun1 shui3 。
- bu4 ru2 ci3 shi2 qian1 zai4 chuan2 ， yu4 qi4 diao1 lan2 deng3 kang1 bi3 。
- bao3 jin4 de2 zhi1 zhen1 bu2 yi4 ， shen1 hou4 ning2 zhi1 yi4 qing1 qi4 。
- zhi1 jin1 chuan2 wan2 zhi1 ji1 ren2 ， dang1 ri4 suo3 chuang1 kong1 zi4 bi4 。
- duan1 xi1 zheng1 ming2 nan2 bei3 bu4 ， wu4 xiang4 lei2 men2 yang2 bu4 gu3 。
- xiang1 tai2 ke3 wa3 geng4 bu4 xu1 ， qi2 he2 gu1 leng2 yin1 feng1 yu3 。

## 注释

## 译文

## 赏析
