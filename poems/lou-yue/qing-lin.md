---
id: lou-yue-qing-lin
title: 青林
titlePinyin: qing1 lin2
titleSlug: qing-lin
author: 樓鑰
authorPinyin: lou2 yue4
authorSlug: lou-yue
dynasty: 宋
dynastyPinyin: song4
dynastySlug: song
tags: []
---

## 正文

- 郡齋偶休沐，驅車出西城。
- 依依山水佳，蕭蕭松柏聲。
- 雪餘春意動，新綠生坳泓。
- 行行到青林，老眼增雙明。
- 主人喜客來，倒屣欣逢迎。
- 幽居迹甚遐，健筆詩方鳴。
- 回首幾年別，千里摇心旌。
- 相見又睽隔，此意猶未平。
- 不如造齋閤，四座酒重傾。
- 風流陶彭澤，骯髒阮步兵。
- 看劍引三尺，論文驅六丁。
- 綠野秀橫檻，山寺傍連甍。
- 石罅幽泉溢，脚底輕雲生。
- 詩盟忝予會，弈道從君爭。
- 哦詩谷禽應，列炬林鴉驚。
- 清歡未云足，累句忽已成。
- 環坐粲十眉，舉酒酬三英。
- 滿壁灑醉墨，歸夢含餘清。
- 我方媿此集，君欲尋前盟。
- 吏鞅方縛我，秋風爲君行。

## 拼音

- jun4 zhai1 ou3 xiu1 mu4 ， qu1 ju1 chu1 xi1 cheng2 。
- yi1 yi1 shan1 shui3 jia1 ， xiao1 xiao1 song1 bai3 sheng1 。
- xue3 yu2 chun1 yi4 dong4 ， xin1 lü4 sheng1 ao4 hong2 。
- hang2 hang2 dao4 qing1 lin2 ， lao3 yan3 zeng1 shuang1 ming2 。
- zhu3 ren2 xi3 ke4 lai2 ， dao3 xi3 xin1 feng2 ying2 。
- you1 ju1 ji4 shen4 xia2 ， jian4 bi3 shi1 fang1 ming2 。
- hui2 shou3 ji1 nian2 bie2 ， qian1 li3 yao2 xin1 jing1 。
- xiang1 jian4 you4 kui2 ge2 ， ci3 yi4 you2 wei4 ping2 。
- bu4 ru2 zao4 zhai1 he2 ， si4 zuo4 jiu3 zhong4 qing1 。
- feng1 liu2 tao2 peng2 ze2 ， ang1 zang1 ruan3 bu4 bing1 。
- kan4 jian4 yin3 san1 chi3 ， lun4 wen2 qu1 liu4 ding1 。
- lü4 ye3 xiu4 heng2 jian4 ， shan1 si4 bang4 lian2 meng2 。
- shi2 xia4 you1 quan2 yi4 ， jiao3 di3 qing1 yun2 sheng1 。
- shi1 meng2 tian3 yu3 hui4 ， yi4 dao4 cong2 jun1 zheng1 。
- o4 shi1 gu3 qin2 ying1 ， lie4 ju4 lin2 ya1 jing1 。
- qing1 huan1 wei4 yun2 zu2 ， lei4 ju4 hu1 yi3 cheng2 。
- huan2 zuo4 can4 shi2 mei2 ， ju3 jiu3 chou2 san1 ying1 。
- man3 bi4 sa3 zui4 mo4 ， gui1 meng4 han2 yu2 qing1 。
- wo3 fang1 kui4 ci3 ji2 ， jun1 yu4 xun2 qian2 meng2 。
- li4 yang1 fang1 fu4 wo3 ， qiu1 feng1 wei2 jun1 xing2 。

## 注释

## 译文

## 赏析
