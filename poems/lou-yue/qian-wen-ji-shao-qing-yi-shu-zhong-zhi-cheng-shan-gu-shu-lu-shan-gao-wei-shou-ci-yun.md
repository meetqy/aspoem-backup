---
id: lou-yue-qian-wen-ji-shao-qing-yi-shu-zhong-zhi-cheng-shan-gu-shu-lu-shan-gao-wei-shou-ci-yun
title: 錢文季少卿以蜀中織成山谷書廬山高爲壽次韵
titlePinyin: qian2 wen2 ji4 shao3 qing1 yi3 shu3 zhong1 zhi1 cheng2 shan1 gu3 shu1 lu2 shan1 gao1 wei2 shou4 ci4 yun4
titleSlug: qian-wen-ji-shao-qing-yi-shu-zhong-zhi-cheng-shan-gu-shu-lu-shan-gao-wei-shou-ci-yun
author: 樓鑰
authorPinyin: lou2 yue4
authorSlug: lou-yue
dynasty: 唐
dynastyPinyin: tang2
dynastySlug: tang
tags: [] 
---

## 正文

- 七十衰翁年愈高，意氣銷盡湖海豪。
- 平生萬事不翅足，但欲乞身歸故巢。
- 幾番掛冠不容去，歸夢屢涉滄浪濤。
- 縱使不去豈能久，命如槁葉風將飄。
- 一陽來復值初度，方念吹棘心夭夭。
- 何期老友加記錄，乃爲衰朽親揮毫。
- 廬山高哉山谷字，蜀女織就新冰綃。
- 安得東歸抱四絕，雙鳬飛舄追王喬。
- 張圖痛飲信一快，更須傳寶留兒曹。
- 慶朝非遠却圖報，別當作頌齊崧高。

## 拼音

- qi1 shi2 shuai1 weng1 nian2 yu4 gao1 ， yi4 qi4 xiao1 jin4 hu2 hai3 hao2 。
- ping2 sheng1 wan4 shi4 bu2 chi4 zu2 ， dan4 yu4 qi3 shen1 gui1 gu4 chao2 。
- ji1 fan1 gua4 guan1 bu4 rong2 qu4 ， gui1 meng4 lü3 she4 cang1 lang4 tao1 。
- zong4 shi3 bu2 qu4 qi3 neng2 jiu3 ， ming4 ru2 gao3 ye4 feng1 jiang1 piao1 。
- yi4 yang2 lai2 fu4 zhi2 chu1 du4 ， fang1 nian4 chui1 ji2 xin1 yao1 yao1 。
- he2 qi1 lao3 you3 jia1 ji4 lu4 ， nai3 wei2 shuai1 xiu3 qin1 hui1 hao2 。
- lu2 shan1 gao1 zai1 shan1 gu3 zi4 ， shu3 nü3 zhi1 jiu4 xin1 bing1 xiao1 。
- an1 de2 dong1 gui1 bao4 si4 jue2 ， shuang1 fu2 fei1 xi4 zhui1 wang2 qiao2 。
- zhang1 tu2 tong4 yin3 xin4 yi2 kuai4 ， geng4 xu1 chuan2 bao3 liu2 er2 cao2 。
- qing4 chao2 fei1 yuan3 que4 tu2 bao4 ， bie2 dang1 zuo4 song4 qi2 song1 gao1 。

## 注释

## 译文

## 赏析
