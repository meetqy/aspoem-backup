---
id: lou-yue-song-wang-zhi-fu-zai-jian-de
title: 送王知復宰建德
titlePinyin: song4 wang2 zhi1 fu4 zai3 jian4 de2
titleSlug: song-wang-zhi-fu-zai-jian-de
author: 樓鑰
authorPinyin: lou2 yue4
authorSlug: lou-yue
dynasty: 唐
dynastyPinyin: tang2
dynastySlug: tang
tags: [] 
---

## 正文

- 筮仕一何早，字民一何遲。
- 歷歷三十年，中間多險巇。
- 宦途祇平進，分寸窮攀躋。
- 最後官胄監，一蹴黄金閨。
- 低徊能自愛，風鷁甘退飛。
- 寧爲紅蓮幕，往尋武陵谿。
- 親黨多勸止，君去獨不疑。
- 治家有賢媛，應門委佳兒。
- 安居捨大厦，列屋間歌姬。
- 風霜登客路，單車如雞棲。
- 勇決有如此，端是英雄姿。
- 有志事竟成，不後一年期。
- 明詔趣鵷班，壯縣催瓜時。
- 贏得爲君子，否泰相因依。
- 古郡足蕭灑，年來困征追。
- 守宰俱賢明，斯民其庶幾。
- 杭葦欲走別，有足如縶維。
- 舉酒向西望，離愁渺天涯。
- 惟君才素高，邑若不足爲。
- 謂難易將至，謂易後難支。
- 老我百念冷，安能效良規。
- 猶記簿領初，過庭聞舊詩。
- 惟畏爲過寡，惟勤無功虧。
- 遺訓儼如在，終身當誦之。

## 拼音

- shi4 shi4 yi4 he2 zao3 ， zi4 min2 yi4 he2 chi2 。
- li4 li4 san1 shi2 nian2 ， zhong1 jian4 duo1 xian3 xi1 。
- huan4 tu2 qi2 ping2 jin4 ， fen1 cun4 qiong2 pan1 ji1 。
- zui4 hou4 guan1 zhou4 jian1 ， yi2 cu4 huang2 jin1 gui1 。
- di1 huai2 neng2 zi4 ai4 ， feng1 yi4 gan1 tui4 fei1 。
- ning2 wei2 hong2 lian2 mu4 ， wang3 xun2 wu3 ling2 xi1 。
- qin1 dang3 duo1 quan4 zhi3 ， jun1 qu4 du2 bu4 yi2 。
- zhi4 jia1 you3 xian2 yuan4 ， ying1 men2 wei3 jia1 er2 。
- an1 ju1 she3 da4 sha4 ， lie4 wu1 jian4 ge1 ji1 。
- feng1 shuang1 deng1 ke4 lu4 ， dan1 ju1 ru2 ji1 qi1 。
- yong3 jue2 you3 ru2 ci3 ， duan1 shi4 ying1 xiong2 zi1 。
- you3 zhi4 shi4 jing4 cheng2 ， bu2 hou4 yi4 nian2 qi1 。
- ming2 zhao4 qu4 yuan1 ban1 ， zhuang4 xian4 cui1 gua1 shi2 。
- ying2 de2 wei2 jun1 zi3 ， pi3 tai4 xiang1 yin1 yi1 。
- gu3 jun4 zu2 xiao1 sa3 ， nian2 lai2 kun4 zheng1 zhui1 。
- shou3 zai3 ju4 xian2 ming2 ， si1 min2 qi2 shu4 ji1 。
- hang2 wei3 yu4 zou3 bie2 ， you3 zu2 ru2 zhi2 wei2 。
- ju3 jiu3 xiang4 xi1 wang4 ， li2 chou2 miao3 tian1 ya2 。
- wei2 jun1 cai2 su4 gao1 ， yi4 ruo4 bu4 zu2 wei2 。
- wei4 nan2 yi4 jiang1 zhi4 ， wei4 yi4 hou4 nan2 zhi1 。
- lao3 wo3 bai3 nian4 leng3 ， an1 neng2 xiao4 liang2 gui1 。
- you2 ji4 bo2 ling3 chu1 ， guo4 ting2 wen2 jiu4 shi1 。
- wei2 wei4 wei2 guo4 gua3 ， wei2 qin2 wu2 gong1 kui1 。
- yi2 xun4 yan3 ru2 zai4 ， zhong1 shen1 dang1 song4 zhi1 。

## 注释

## 译文

## 赏析
