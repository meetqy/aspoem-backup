---
id: lou-yue-su-fo-ri-shan
title: 宿佛日山
titlePinyin: su4 fo2 ri4 shan1
titleSlug: su-fo-ri-shan
author: 樓鑰
authorPinyin: lou2 yue4
authorSlug: lou-yue
dynasty: 唐
dynastyPinyin: tang2
dynastySlug: tang
tags: [] 
---

## 正文

- 平生臨平山，知誦藕花句。
- 輕帆幾來往，山色澹如故。
- 寧知千萬峯，中間著佳趣。
- 蕭蕭蒼髯翁，爲指花城路。
- 我來春正濃，天寒日將暮。
- 雲深鍾唄鳴，自喜得勝具。
- 緬懷玉局僊，老筆掃朝霧。
- 玉槊儼相持，珠旒竟何所。
- 惟餘渥洼水，蒼龍角牙露。
- 人間翻覆手，烈日變煙雨。
- 俗子眩炎涼，三四錯賦芋。
- 道人笑視之，萬化隨所遇。
- 深坐十笏地，一息了千慮。
- 箇中誰得知，幽鳥背人去。

## 拼音

- ping2 sheng1 lin2 ping2 shan1 ， zhi1 song4 ou3 hua1 ju4 。
- qing1 fan1 ji1 lai2 wang3 ， shan1 se4 dan4 ru2 gu4 。
- ning2 zhi1 qian1 wan4 feng1 ， zhong1 jian4 zhu4 jia1 qu4 。
- xiao1 xiao1 cang1 ran2 weng1 ， wei2 zhi3 hua1 cheng2 lu4 。
- wo3 lai2 chun1 zheng4 nong2 ， tian1 han2 ri4 jiang1 mu4 。
- yun2 shen1 zhong1 bei0 ming2 ， zi4 xi3 de2 sheng4 ju4 。
- mian3 huai2 yu4 ju2 xian1 ， lao3 bi3 sao3 chao2 wu4 。
- yu4 shuo4 yan3 xiang1 chi2 ， zhu1 liu2 jing4 he2 suo3 。
- wei2 yu2 wo4 wa1 shui3 ， cang1 long2 jiao3 ya2 lu4 。
- ren2 jian4 fan1 fu4 shou3 ， lie4 ri4 bian4 yan1 yu3 。
- su2 zi3 xuan4 yan2 liang2 ， san1 si4 cuo4 fu4 yu4 。
- dao4 ren2 xiao4 shi4 zhi1 ， wan4 hua4 sui2 suo3 yu4 。
- shen1 zuo4 shi2 hu4 di4 ， yi4 xi1 le0 qian1 lü4 。
- ge4 zhong1 shui2 de2 zhi1 ， you1 niao3 bei4 ren2 qu4 。

## 注释

## 译文

## 赏析
