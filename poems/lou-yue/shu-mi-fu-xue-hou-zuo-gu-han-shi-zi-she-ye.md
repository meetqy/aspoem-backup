---
id: lou-yue-shu-mi-fu-xue-hou-zuo-gu-han-shi-zi-she-ye
title: 樞密府雪後作故韓氏子舍也
titlePinyin: shu1 mi4 fu3 xue3 hou4 zuo4 gu4 han2 shi4 zi3 she4 ye3
titleSlug: shu-mi-fu-xue-hou-zuo-gu-han-shi-zi-she-ye
author: 樓鑰
authorPinyin: lou2 yue4
authorSlug: lou-yue
dynasty: 宋
dynastyPinyin: song4
dynastySlug: song
tags: []
---

## 正文

- 平生好流水，雅欲臨流賦。
- 澗谿或過之，眷眷不能去。
- 青山圍故鄉，不肯入城府。
- 寧知開八袠，重爲尋故步。
- 勢家遺故居，傳舍偶成寓。
- 軒楹立奇石，巉巖高丈許。
- 三面立屏障，曲沼水深貯。
- 荏苒將半載，未見有時雨。
- 新春積雪餘，簷聲夜如注。
- 曉起推閒窗，石穴水噴吐。
- 下穿玲瓏餘，數尺成瀑布。
- 髣髴小龍湫，雖微體略具。
- 退公輒對之，相逢歎遲暮。
- 有客與同賞，酌酒更告語。
- 雖云京塵深，燕坐得幽趣。
- 懸崖掛長藤，絕頂列佳樹。
- 微風一披拂，墜點紛無數。
- 吾方謀乞身，信美難久駐。
- 未能寫成圖，聊用賦長句。

## 拼音

- ping2 sheng1 hao3 liu2 shui3 ， ya3 yu4 lin2 liu2 fu4 。
- jian4 xi1 huo4 guo4 zhi1 ， juan4 juan4 bu4 neng2 qu4 。
- qing1 shan1 wei2 gu4 xiang1 ， bu4 ken3 ru4 cheng2 fu3 。
- ning2 zhi1 kai1 ba1 zhi4 ， zhong4 wei2 xun2 gu4 bu4 。
- shi4 jia1 yi2 gu4 ju1 ， chuan2 she4 ou3 cheng2 yu4 。
- xuan1 ying2 li4 qi2 shi2 ， chan2 yan2 gao1 zhang4 xu1 。
- san1 mian4 li4 ping2 zhang4 ， qu3 zhao3 shui3 shen1 zhu4 。
- ren3 ran3 jiang1 ban4 zai4 ， wei4 jian4 you3 shi2 yu3 。
- xin1 chun1 ji1 xue3 yu2 ， yan2 sheng1 ye4 ru2 zhu4 。
- xiao3 qi3 tui1 xian2 chuang1 ， shi2 xue2 shui3 pen1 tu3 。
- xia4 chuan1 ling2 long2 yu2 ， shu4 chi3 cheng2 pu4 bu4 。
- fang3 fu2 xiao3 long2 qiu1 ， sui1 wei1 ti3 lüe4 ju4 。
- tui4 gong1 zhe2 dui4 zhi1 ， xiang1 feng2 tan4 chi2 mu4 。
- you3 ke4 yu3 tong2 shang3 ， zhuo2 jiu3 geng4 gao4 yu3 。
- sui1 yun2 jing1 chen2 shen1 ， yan4 zuo4 de2 you1 qu4 。
- xuan2 ya2 gua4 chang2 teng2 ， jue2 ding3 lie4 jia1 shu4 。
- wei1 feng1 yi4 pi1 fu2 ， zhui4 dian3 fen1 wu2 shu4 。
- wu2 fang1 mou2 qi3 shen1 ， xin4 mei3 nan2 jiu3 zhu4 。
- wei4 neng2 xie3 cheng2 tu2 ， liao2 yong4 fu4 chang2 ju4 。

## 注释

## 译文

## 赏析
