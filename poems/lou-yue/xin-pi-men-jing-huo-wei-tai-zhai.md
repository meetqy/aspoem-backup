---
id: lou-yue-xin-pi-men-jing-huo-wei-tai-zhai
title: 新闢門徑或謂太窄
titlePinyin: xin1 pi4 men2 jing4 huo4 wei4 tai4 zhai3
titleSlug: xin-pi-men-jing-huo-wei-tai-zhai
author: 樓鑰
authorPinyin: lou2 yue4
authorSlug: lou-yue
dynasty: 宋
dynastyPinyin: song4
dynastySlug: song
tags: []
---

## 正文

- 門外頓空曠，雙眸豁太虛。
- 誰歟列佳樹，正爾對吾廬。
- 蚤歲曾修業，衰年得定居。
- 買鄰賢伯仲，衣錦舊門閭。
- 未辦三閒屋，先栽數席蔬。
- 歡娛戲萊服，晨夕奉潘輿。
- 駟馬容雖狹，齋郎住有餘。
- 牀金知已盡，瓶粟豈無儲。
- 細草沿階嫩，新篁得雨初。
- 竊希仁者靜，未覺故人疎。
- 晝永翻名畫，更長理舊書。
- 何妨抱琴醉，儘好带經鉏。
- 耋穉同甘苦，兒孫共卷舒。
- 眼花多掩卷，鬢雪不堪梳。
- 少飲毋求醉，徐行可當車。
- 此生千萬足，祇願老樵漁。

## 拼音

- men2 wai4 dun4 kong1 kuang4 ， shuang1 mou2 huo1 tai4 xu1 。
- shui2 yu2 lie4 jia1 shu4 ， zheng4 er3 dui4 wu2 lu2 。
- zao3 sui4 ceng2 xiu1 ye4 ， shuai1 nian2 de2 ding4 ju1 。
- mai3 lin2 xian2 bo2 zhong4 ， yi1 jin3 jiu4 men2 lü2 。
- wei4 ban4 san1 xian2 wu1 ， xian1 zai1 shu4 xi2 shu1 。
- huan1 yu2 xi4 lai2 fu2 ， chen2 xi1 feng4 pan1 yu2 。
- si4 ma3 rong2 sui1 xia2 ， zhai1 lang2 zhu4 you3 yu2 。
- chuang2 jin1 zhi1 yi3 jin4 ， ping2 su4 qi3 wu2 chu3 。
- xi4 cao3 yan2 jie1 nen4 ， xin1 huang2 de2 yu3 chu1 。
- qie4 xi1 ren2 zhe3 jing4 ， wei4 jue2 gu4 ren2 shu1 。
- zhou4 yong3 fan1 ming2 hua4 ， geng4 chang2 li3 jiu4 shu1 。
- he2 fang2 bao4 qin2 zui4 ， jin3 hao3 dai4 jing1 chu2 。
- die2 zhi4 tong2 gan1 ku3 ， er2 sun1 gong4 juan3 shu1 。
- yan3 hua1 duo1 yan3 juan4 ， bin4 xue3 bu4 kan1 shu1 。
- shao3 yin3 wu2 qiu2 zui4 ， xu2 hang2 ke3 dang1 ju1 。
- ci3 sheng1 qian1 wan4 zu2 ， qi2 yuan4 lao3 qiao2 yu2 。

## 注释

## 译文

## 赏析
