---
id: lou-yue-chen-tian-cheng-shi-duo-he-dong-po-yun-zi-yin-ji-xi-yu-shi-zou-bi-xie-zhi
title: 陳天成詩多和東坡韻茲因寄喜雨詩走筆謝之
titlePinyin: chen2 tian1 cheng2 shi1 duo1 he2 dong1 po1 yun4 zi1 yin1 ji4 xi3 yu3 shi1 zou3 bi3 xie4 zhi1
titleSlug: chen-tian-cheng-shi-duo-he-dong-po-yun-zi-yin-ji-xi-yu-shi-zou-bi-xie-zhi
author: 樓鑰
authorPinyin: lou2 yue4
authorSlug: lou-yue
dynasty: 宋
dynastyPinyin: song4
dynastySlug: song
tags: []
---

## 正文

- 一春垂垂困多雨，雖曰如膏反成苦。
- 自知潦後必成旱，果見晴天雨黄土。
- 連旬不雨已歎嗟，滌滌山川雲不吐。
- 未聞鵓鳩鳴屋角，但有蚊蠅爭振羽。
- 一梅無望望重梅，旱魃爲妖無術禦。
- 閒居憂國徯雲霓，夜夜三星正當戶。
- 君王側身歎凉德，雲漢之詩無媿古。
- 避殿減膳率以躬，己責縱囚真有補。
- 史君精禱盡誠意，千里歸心稱杜母。
- 四郊神物招螉蜒，所在疲氓加手撫。
- 風伯在今誠可訟，已聞石燕空中舞。
- 時時小雨慰人心，渴瓦流膏僅兒乳。
- 傳言望日當通濟，老巫已得靈神語。
- 霈然三日果應期，靡神不舉誰爲主。
- 河流頓已復舊痕，良苗喜見興南畝。
- 中宵愁念不成夢，摩挲便腹眠清午。
- 從今一飽便可望，坻京行見曾孫庾。
- 陳侯忽就舂容篇，徑遣長須入城府。
- 歎君健筆今已老，不草敕書招贊普。
- 坡翁相去已百年，時出新詩追步武。

## 拼音

- yi4 chun1 chui2 chui2 kun4 duo1 yu3 ， sui1 yue1 ru2 gao1 fan3 cheng2 ku3 。
- zi4 zhi1 liao2 hou4 bi4 cheng2 han4 ， guo3 jian4 qing2 tian1 yu3 huang2 tu3 。
- lian2 xun2 bu4 yu3 yi3 tan4 jie1 ， di2 di2 shan1 chuan1 yun2 bu4 tu3 。
- wei4 wen2 bo2 jiu1 ming2 wu1 jiao3 ， dan4 you3 wen2 ying2 zheng1 zhen4 yu3 。
- yi4 mei2 wu2 wang4 wang4 zhong4 mei2 ， han4 ba2 wei2 yao1 wu2 shu4 yu4 。
- xian2 ju1 you1 guo2 xi1 yun2 ni2 ， ye4 ye4 san1 xing1 zheng4 dang1 hu4 。
- jun1 wang2 ce4 shen1 tan4 liang2 de2 ， yun2 han4 zhi1 shi1 wu2 kui4 gu3 。
- bi4 dian4 jian3 shan4 lü4 yi3 gong1 ， ji3 ze2 zong4 qiu2 zhen1 you3 bu3 。
- shi3 jun1 jing1 dao3 jin4 cheng2 yi4 ， qian1 li3 gui1 xin1 cheng1 du4 mu3 。
- si4 jiao1 shen2 wu4 zhao1 weng1 yan2 ， suo3 zai4 pi2 mang2 jia1 shou3 fu3 。
- feng1 bo2 zai4 jin1 cheng2 ke3 song4 ， yi3 wen2 shi2 yan4 kong1 zhong1 wu3 。
- shi2 shi2 xiao3 yu3 wei4 ren2 xin1 ， ke3 wa3 liu2 gao1 jin3 er2 ru3 。
- chuan2 yan2 wang4 ri4 dang1 tong1 ji4 ， lao3 wu1 yi3 de2 ling2 shen2 yu3 。
- pei4 ran2 san1 ri4 guo3 ying1 qi1 ， mi2 shen2 bu4 ju3 shui2 wei2 zhu3 。
- he2 liu2 dun4 yi3 fu4 jiu4 hen2 ， liang2 miao2 xi3 jian4 xing1 nan2 mu3 。
- zhong1 xiao1 chou2 nian4 bu4 cheng2 meng4 ， mo2 suo1 bian4 fu4 mian2 qing1 wu3 。
- cong2 jin1 yi4 bao3 bian4 ke3 wang4 ， di3 jing1 xing2 jian4 ceng2 sun1 yu3 。
- chen2 hou2 hu1 jiu4 chong1 rong2 pian1 ， jing4 qian3 chang2 xu1 ru4 cheng2 fu3 。
- tan4 jun1 jian4 bi3 jin1 yi3 lao3 ， bu4 cao3 chi4 shu1 zhao1 zan4 pu3 。
- po1 weng1 xiang1 qu4 yi3 bai3 nian2 ， shi2 chu1 xin1 shi1 zhui1 bu4 wu3 。

## 注释

## 译文

## 赏析
