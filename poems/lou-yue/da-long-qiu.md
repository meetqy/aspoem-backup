---
id: lou-yue-da-long-qiu
title: 大龍湫
titlePinyin: da4 long2 qiu1
titleSlug: da-long-qiu
author: 樓鑰
authorPinyin: lou2 yue4
authorSlug: lou-yue
dynasty: 宋
dynastyPinyin: song4
dynastySlug: song
tags: []
---

## 正文

- 北上太行東禹穴，鴈蕩山中最奇絕。
- 龍湫一派天下無，萬口贊揚同一舌。
- 行行路入兩山間，踏碎苔痕屐將折。
- 山窮路斷脚力盡，始見銀河落雙闕。
- 矩羅宴坐看不厭，騷人弄詞困搜抉。
- 謝公千載有遺恨，李杜復生吟不徹。
- 我遊石門稱勝地，未信此湫真卓越。
- 一來氣象大不侔，石屏倚天驚鬼設。
- 飛泉直自天際來，來處益高聲益烈。
- 從他倒瀉三峽流，到此誰能定優劣。
- 鴈山佳趣得要領，一日盡游神惡褻。
- 驪龍高卧喚不應，自媿筆端無電掣。
- 輪囷蕭索湍不怒，非霧非煙亦非雪。
- 我聞涷雨初霽時，噴擊生風散空闊。
- 更期雨後再來看，浄洗一生煩惱熱。

## 拼音

- bei3 shang4 tai4 hang2 dong1 yu3 xue2 ， yan4 dang4 shan1 zhong1 zui4 qi2 jue2 。
- long2 qiu1 yi2 pai4 tian1 xia4 wu2 ， wan4 kou3 zan4 yang2 tong2 yi4 she2 。
- xing2 xing2 lu4 ru4 liang3 shan1 jian4 ， ta4 sui4 tai2 hen2 ji1 jiang1 zhe2 。
- shan1 qiong2 lu4 duan4 jiao3 li4 jin4 ， shi3 jian4 yin2 he2 luo4 shuang1 que4 。
- ju3 luo2 yan4 zuo4 kan4 bu2 yan4 ， sao1 ren2 nong4 ci2 kun4 sou1 jue2 。
- xie4 gong1 qian1 zai4 you3 yi2 hen4 ， li3 du4 fu4 sheng1 yin2 bu2 che4 。
- wo3 you2 shi2 men2 cheng1 sheng4 di4 ， wei4 xin4 ci3 qiu1 zhen1 zhuo2 yue4 。
- yi4 lai2 qi4 xiang4 da4 bu4 mou2 ， shi2 ping2 yi3 tian1 jing1 gui3 she4 。
- fei1 quan2 zhi2 zi4 tian1 ji4 lai2 ， lai2 chu3 yi4 gao1 sheng1 yi4 lie4 。
- cong2 ta1 dao3 xie4 san1 xia2 liu2 ， dao4 ci3 shui2 neng2 ding4 you1 lie4 。
- yan4 shan1 jia1 qu4 de2 yao4 ling3 ， yi2 ri4 jin4 you2 shen2 e4 xie4 。
- li2 long2 gao1 wo4 huan4 bu4 ying1 ， zi4 kui4 bi3 duan1 wu2 dian4 che4 。
- lun2 qun1 xiao1 suo3 tuan1 bu2 nu4 ， fei1 wu4 fei1 yan1 yi4 fei1 xue3 。
- wo3 wen2 dong1 yu3 chu1 ji4 shi2 ， pen1 ji1 sheng1 feng1 san4 kong1 kuo4 。
- geng4 qi1 yu3 hou4 zai4 lai2 kan4 ， jing4 xi3 yi4 sheng1 fan2 nao3 re4 。

## 注释

## 译文

## 赏析
