---
id: lou-yue-song-lin-zong-cheng-zhe-dong-yi-mu
title: 送林宗丞浙東議幕
titlePinyin: song4 lin2 zong1 cheng2 zhe4 dong1 yi4 mu4
titleSlug: song-lin-zong-cheng-zhe-dong-yi-mu
author: 樓鑰
authorPinyin: lou2 yue4
authorSlug: lou-yue
dynasty: 宋
dynastyPinyin: song4
dynastySlug: song
tags: []
---

## 正文

- 先生風骨天與清，孤松野鶴何瘦生。
- 胸中落落笥五經，大篇短章筆縱橫。
- 壯年文場諸老驚，俯仰世故雙鬢星。
- 萬事不理詩自鳴，笑視軒冕秋豪輕。
- 市者爭利朝爭名，著脚往往遭譏評。
- 先生四五官神京，又復歸去鴻冥冥。
- 臺家急賢理不應，况復寮舊離觴傾。
- 先生自喜得此行，祿粟可已啼號聲。
- 秦望之山高且平，卧龍橫亙環州城。
- 鏡湖千頃波不興，晉宋遺迹多豪英。
- 議幕了無塵務縈，撫物吊古皆關情。
- 我亦久矣懷滄溟，旦夕欲乘緹油屏。
- 相望縱復三數程，詩筒尚得尋前盟。

## 拼音

- xian1 sheng1 feng1 gu3 tian1 yu3 qing1 ， gu1 song1 ye3 he4 he2 shou4 sheng1 。
- xiong1 zhong1 luo4 luo4 si4 wu3 jing1 ， da4 pian1 duan3 zhang1 bi3 zong4 heng2 。
- zhuang4 nian2 wen2 chang3 zhu1 lao3 jing1 ， fu3 yang3 shi4 gu4 shuang1 bin4 xing1 。
- wan4 shi4 bu4 li3 shi1 zi4 ming2 ， xiao4 shi4 xuan1 mian3 qiu1 hao2 qing1 。
- shi4 zhe3 zheng1 li4 chao2 zheng1 ming2 ， zhu4 jiao3 wang3 wang3 zao1 ji1 ping2 。
- xian1 sheng0 si4 wu3 guan1 shen2 jing1 ， you4 fu4 gui1 qu4 hong2 ming2 ming2 。
- tai2 jia1 ji2 xian2 li3 bu4 ying1 ， kuang4 fu4 liao2 jiu4 li2 shang1 qing1 。
- xian1 sheng0 zi4 xi3 de2 ci3 xing2 ， lu4 su4 ke3 yi3 ti2 hao4 sheng1 。
- qin2 wang4 zhi1 shan1 gao1 qie3 ping2 ， wo4 long2 heng2 gen4 huan2 zhou1 cheng2 。
- jing4 hu2 qian1 qing3 bo1 bu4 xing1 ， jin4 song4 yi2 ji4 duo1 hao2 ying1 。
- yi4 mu4 le0 wu2 chen2 wu4 ying2 ， fu3 wu4 diao4 gu3 jie1 guan1 qing2 。
- wo3 yi4 jiu3 yi3 huai2 cang1 ming2 ， dan4 xi1 yu4 cheng2 ti2 you2 ping2 。
- xiang1 wang4 zong4 fu4 san1 shu4 cheng2 ， shi1 tong3 shang4 de2 xun2 qian2 meng2 。

## 注释

## 译文

## 赏析
