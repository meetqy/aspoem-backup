---
id: lou-yue-song-chen-jun-ju-she-ren-dong-gui
title: 送陳君舉舍人東歸
titlePinyin: song4 chen2 jun1 ju3 she4 ren2 dong1 gui1
titleSlug: song-chen-jun-ju-she-ren-dong-gui
author: 樓鑰
authorPinyin: lou2 yue4
authorSlug: lou-yue
dynasty: 唐
dynastyPinyin: tang2
dynastySlug: tang
tags: [] 
---

## 正文

- 皇天生人物，千載非偶然。
- 沖和兼萬人，始得一英賢。
- 夫君乃其人，人一己百千。
- 飛黄欲追風，況復勤著鞭。
- 文陣蚤奔放，氣欲摩青天。
- 短褐東海瀕，名貫牛斗躔。
- 聞道更獨早，自言若隊淵。
- 出登龍虎榜，徑上鵷鷺聯。
- 中閒幾流落，清湘窮泝沿。
- 白首始爲郎，一見意已傳。
- 登瀛上麟臺，授簡游兔園。
- 擢爲柱下史，遂居紫微垣。
- 去天真尺五，朝綱頼扶顛。
- 龍樓缺問寢，萬口爭進言。
- 惟君最勇決，螭頭屢直前。
- 危言破人膽，三進加勤拳。
- 天高聽亦高，歸袂何翩翩。
- 高風激頹波，同列空慙顔。
- 君雖未必去，一去勝九遷。
- 我欲留孔戣，有懷不得專。
- 況我自欲去，何心挽歸船。
- 嗟我生何爲，與君幸齊年。
- 先後才九日，相與同氣然。
- 幾年苦契闊，班心忽差肩。
- 判花同代庖，君思如湧泉。
- 上房草數制，下房時一篇。
- 一篇輒高妙，隗始媿余先。
- 春秋隠公傳，國史建隆編。
- 周官授大旨，所得俱未全。
- 聚散不可料，餞別滄江邊。
- 君將處於陵，我耕綿上田。
- 君行毋疾驅，中途恐傳宣。
- 不然遂成別，孤帆渺風煙。
- 夢魂不可制，隨君墮中川。

## 拼音

- huang2 tian1 sheng1 ren2 wu4 ， qian1 zai4 fei1 ou3 ran2 。
- chong1 he2 jian1 wan4 ren2 ， shi3 de2 yi4 ying1 xian2 。
- fu1 jun1 nai3 qi2 ren2 ， ren2 yi4 ji3 bai3 qian1 。
- fei1 huang2 yu4 zhui1 feng1 ， kuang4 fu4 qin2 zhu4 bian1 。
- wen2 zhen4 zao3 ben1 fang4 ， qi4 yu4 mo2 qing1 tian1 。
- duan3 he4 dong1 hai3 bin1 ， ming2 guan4 niu2 dou4 chan2 。
- wen2 dao4 geng4 du2 zao3 ， zi4 yan2 ruo4 dui4 yuan1 。
- chu1 deng1 long2 hu3 bang3 ， jing4 shang4 yuan1 lu4 lian2 。
- zhong1 xian2 ji1 liu2 luo4 ， qing1 xiang1 qiong2 su4 yan2 。
- bai2 shou3 shi3 wei2 lang2 ， yi2 jian4 yi4 yi3 chuan2 。
- deng1 ying2 shang4 lin2 tai2 ， shou4 jian3 you2 tu4 yuan2 。
- zhuo2 wei2 zhu4 xia4 shi3 ， sui4 ju1 zi3 wei1 yuan2 。
- qu4 tian1 zhen1 chi3 wu3 ， chao2 gang1 lai4 fu2 dian1 。
- long2 lou2 que1 wen4 qin3 ， wan4 kou3 zheng1 jin4 yan2 。
- wei2 jun1 zui4 yong3 jue2 ， chi1 tou2 lü3 zhi2 qian2 。
- wei1 yan2 po4 ren2 dan3 ， san1 jin4 jia1 qin2 quan2 。
- tian1 gao1 ting1 yi4 gao1 ， gui1 mei4 he2 pian1 pian1 。
- gao1 feng1 ji1 tui2 bo1 ， tong2 lie4 kong1 can2 yan2 。
- jun1 sui1 wei4 bi4 qu4 ， yi2 qu4 sheng4 jiu3 qian1 。
- wo3 yu4 liu2 kong3 kui2 ， you3 huai2 bu4 de2 zhuan1 。
- kuang4 wo3 zi4 yu4 qu4 ， he2 xin1 wan3 gui1 chuan2 。
- jie1 wo3 sheng1 he2 wei2 ， yu3 jun1 xing4 qi2 nian2 。
- xian1 hou4 cai2 jiu3 ri4 ， xiang1 yu3 tong2 qi4 ran2 。
- ji1 nian2 ku3 qi4 kuo4 ， ban1 xin1 hu1 cha4 jian1 。
- pan4 hua1 tong2 dai4 pao2 ， jun1 si1 ru2 yong3 quan2 。
- shang4 fang2 cao3 shu4 zhi4 ， xia4 fang2 shi2 yi4 pian1 。
- yi4 pian1 zhe2 gao1 miao4 ， wei3 shi3 kui4 yu2 xian1 。
- chun1 qiu1 yin3 gong1 chuan2 ， guo2 shi3 jian4 long2 bian1 。
- zhou1 guan1 shou4 da4 zhi3 ， suo3 de2 ju4 wei4 quan2 。
- ju4 san4 bu4 ke3 liao4 ， jian4 bie2 cang1 jiang1 bian1 。
- jun1 jiang1 chu3 wu1 ling2 ， wo3 geng1 mian2 shang4 tian2 。
- jun1 xing2 wu2 ji2 qu1 ， zhong1 tu2 kong3 chuan2 xuan1 。
- bu4 ran2 sui4 cheng2 bie2 ， gu1 fan1 miao3 feng1 yan1 。
- meng4 hun2 bu4 ke3 zhi4 ， sui2 jun1 duo4 zhong1 chuan1 。

## 注释

## 译文

## 赏析
