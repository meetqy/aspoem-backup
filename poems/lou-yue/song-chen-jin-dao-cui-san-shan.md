---
id: lou-yue-song-chen-jin-dao-cui-san-shan
title: 送陳進道倅三山
titlePinyin: song4 chen2 jin4 dao4 cui4 san1 shan1
titleSlug: song-chen-jin-dao-cui-san-shan
author: 樓鑰
authorPinyin: lou2 yue4
authorSlug: lou-yue
dynasty: 唐
dynastyPinyin: tang2
dynastySlug: tang
tags: [] 
---

## 正文

- 陳侯少有場屋聲，歲在壬午聯薦名。
- 晚年倦游安里居，君亦懷綬歸家庭。
- 齊年連姻更同社，臭味相與如弟兄。
- 一朝話別欲遠去，洗盞更酌歌渭城。
- 合沙樂土宜宦游，或謂不減洛與京。
- 平分風月信可樂，人家弦誦幾連甍。
- 豈惟帥閫頼關決，定知秋闈望陶成。
- 西都外司掌宗盟，煩君共二爲之丞。
- 勿謂爲丞但虛稱，亨途要當自此升。
- 惟君儒雅聞簪纓，種學歲久筆縱橫。
- 奧篇隠帙了如響，清談吐屑四坐傾。
- 詩筒來往附郵傳，時出妙語人爲驚。
- 梅花萬樹照山白，荔子百種輝空明。
- 九門雄尊盛官府，三山森聳多地靈。
- 長樂一志書不盡，平生頗恨未經行。
- 煩君傑句爲摹寫，遠寄使我心神清。

## 拼音

- chen2 hou2 shao3 you3 chang3 wu1 sheng1 ， sui4 zai4 ren2 wu3 lian2 jian4 ming2 。
- wan3 nian2 juan4 you2 an1 li3 ju1 ， jun1 yi4 huai2 shou4 gui1 jia1 ting2 。
- qi2 nian2 lian2 yin1 geng4 tong2 she4 ， chou4 wei4 xiang1 yu3 ru2 di4 xiong0 。
- yi4 zhao1 hua4 bie2 yu4 yuan3 qu4 ， xi3 zhan3 geng4 zhuo2 ge1 wei4 cheng2 。
- he2 sha1 le4 tu3 yi2 huan4 you2 ， huo4 wei4 bu4 jian3 luo4 yu3 jing1 。
- ping2 fen1 feng1 yue4 xin4 ke3 le4 ， ren2 jia1 xian2 song4 ji1 lian2 meng2 。
- qi3 wei2 shuai4 kun3 lai4 guan1 jue2 ， ding4 zhi1 qiu1 wei2 wang4 tao2 cheng2 。
- xi1 du1 wai4 si1 zhang3 zong1 meng2 ， fan2 jun1 gong4 er4 wei2 zhi1 cheng2 。
- wu4 wei4 wei2 cheng2 dan4 xu1 cheng1 ， heng1 tu2 yao4 dang1 zi4 ci3 sheng1 。
- wei2 jun1 ru2 ya3 wen2 zan1 ying1 ， zhong3 xue2 sui4 jiu3 bi3 zong4 heng2 。
- ao4 pian1 yin3 zhi4 le0 ru2 xiang3 ， qing1 tan2 tu3 xie4 si4 zuo4 qing1 。
- shi1 tong3 lai2 wang3 fu4 you2 chuan2 ， shi2 chu1 miao4 yu3 ren2 wei2 jing1 。
- mei2 hua1 wan4 shu4 zhao4 shan1 bai2 ， li4 zi3 bai3 zhong3 hui1 kong1 ming2 。
- jiu3 men2 xiong2 zun1 sheng4 guan1 fu3 ， san1 shan1 sen1 song3 duo1 di4 ling2 。
- chang2 le4 yi2 zhi4 shu1 bu2 jin4 ， ping2 sheng1 po1 hen4 wei4 jing1 xing2 。
- fan2 jun1 jie2 ju4 wei2 mo2 xie3 ， yuan3 ji4 shi3 wo3 xin1 shen2 qing1 。

## 注释

## 译文

## 赏析
