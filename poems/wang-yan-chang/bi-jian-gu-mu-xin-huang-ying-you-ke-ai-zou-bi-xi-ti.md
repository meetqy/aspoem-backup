---
id: wang-yan-chang-bi-jian-gu-mu-xin-huang-ying-you-ke-ai-zou-bi-xi-ti
title: 壁間古木新篁影有可愛走筆戲題
titlePinyin: bi4 jian4 gu3 mu4 xin1 huang2 ying3 you3 ke3 ai4 zou3 bi3 xi4 ti2
titleSlug: bi-jian-gu-mu-xin-huang-ying-you-ke-ai-zou-bi-xi-ti
author: 汪炎昶
authorPinyin: wang1 yan2 chang3
authorSlug: wang-yan-chang
dynasty: 宋
dynastyPinyin: song4
dynastySlug: song
tags: []
---

## 正文

- 韋偃工古松，與可善枯竹。
- 豈如君家素壁上，有此天然畫兩幅。
- 一株古木欹牆東，狀如峨嵋山巔千歲萬歲之枯松。
- 旁有笛材拔孤玉，扶疏枝葉带露而篩風。
- 天知君愛畫，欲爲發一哂。
- 呼取羲娥作畫師，借此二物爲畫本。
- 戲從君家壁間摹寫之，一枝一葉俱無遺。
- 傍人來見道是畫，問如何畫無能之。
- 元來畫時不用諸葛筆、梁杲墨，別有妙法匿形跡。
- 偷兒雖甚愛，看得捲不得。
- 或全瀏亮或模糊，隨時明暗有卷舒。
- 報君若欲觀此畫，請跨金烏玉兔來其下。

## 拼音

- wei2 yan3 gong1 gu3 song1 ， yu3 ke3 shan4 ku1 zhu2 。
- qi3 ru2 jun1 jia1 su4 bi4 shang4 ， you3 ci3 tian1 ran2 hua4 liang3 fu2 。
- yi4 zhu1 gu3 mu4 qi1 qiang2 dong1 ， zhuang4 ru2 e2 mei2 shan1 dian1 qian1 sui4 wan4 sui4 zhi1 ku1 song1 。
- pang2 you3 di2 cai2 ba2 gu1 yu4 ， fu2 shu1 zhi1 ye4 dai4 lu4 er2 shai1 feng1 。
- tian1 zhi1 jun1 ai4 hua4 ， yu4 wei2 fa1 yi4 shen3 。
- hu1 qu3 xi1 e2 zuo4 hua4 shi1 ， jie4 ci3 er4 wu4 wei2 hua4 ben3 。
- xi4 cong2 jun1 jia1 bi4 jian4 mo2 xie3 zhi1 ， yi4 zhi1 yi2 ye4 ju4 wu2 yi2 。
- bang4 ren2 lai2 jian4 dao4 shi4 hua4 ， wen4 ru2 he2 hua4 wu2 neng2 zhi1 。
- yuan2 lai2 hua4 shi2 bu2 yong4 zhu1 ge3 bi3 、 liang2 gao3 mo4 ， bie2 you3 miao4 fa3 ni4 xing2 ji4 。
- tou1 er2 sui1 shen4 ai4 ， kan4 de2 juan3 bu4 de2 。
- huo4 quan2 liu2 liang4 huo4 mo2 hu0 ， sui2 shi2 ming2 an4 you3 juan3 shu1 。
- bao4 jun1 ruo4 yu4 guan1 ci3 hua4 ， qing3 kua4 jin1 wu1 yu4 tu4 lai2 qi2 xia4 。

## 注释

## 译文

## 赏析
