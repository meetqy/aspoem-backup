---
id: wang-yan-chang-ci-yun-yu-bo-chu-gu-song-pian
title: 次韻俞伯初古松篇
titlePinyin: ci4 yun4 yu2 bo2 chu1 gu3 song1 pian1
titleSlug: ci-yun-yu-bo-chu-gu-song-pian
author: 汪炎昶
authorPinyin: wang1 yan2 chang3
authorSlug: wang-yan-chang
dynasty: 宋
dynastyPinyin: song4
dynastySlug: song
tags: []
---

## 正文

- 挺植今幾世，追數邈不逮。
- 盤古始分畫，已見數抱大。
- 繁荄茁朽壤，力竊孕貞外。
- 靈椿爾何知，詫閲寒暑代。
- 深根謝撼拔，毅色支挫敗。
- 心堅素藴直，貌古自類怪。
- 梢優軸厚地，皮是船下瀨。
- 五嶽空崢嶸，可納枯竅內。
- 綠獰攢磔髯，紋皴蹙腥背。
- 蘿蔦獲引援，蕭艾藉覆蓋。
- 枝抽尚未已，著恐宇宙隘。
- 餘韻落塵寰，海濤讓砰𪿪。
- 此豈臃腫賤，莫肯發衆快。
- 材大固難容，不伐豈憐愛。
- 阿房得附枝，豈見亟圯壞。
- 卑魏若遁藏，醜惰事恬退。
- 枯柏不自量，小器競衒賣。
- 負荷力不給，摧折自賈害。
- 造化久培植，亦以邦國頼。
- 山靈慎愛惜，勿使妄剪拜。
- 大物不虛生，天意終有在。
- 賦才巧爾殊，落落出行輩。
- 所希亟遭逢，葉卷雲影碎。

## 拼音

- ting3 zhi2 jin1 ji1 shi4 ， zhui1 shu4 miao3 bu4 dai3 。
- pan2 gu3 shi3 fen1 hua4 ， yi3 jian4 shu4 bao4 da4 。
- fan2 gai1 zhuo2 xiu3 rang3 ， li4 qie4 yun4 zhen1 wai4 。
- ling2 chun1 er3 he2 zhi1 ， cha4 yue4 han2 shu3 dai4 。
- shen1 gen1 xie4 han4 ba2 ， yi4 se4 zhi1 cuo4 bai4 。
- xin1 jian1 su4 yun4 zhi2 ， mao4 gu3 zi4 lei4 guai4 。
- shao1 you1 zhou2 hou4 di4 ， pi2 shi4 chuan2 xia4 lai4 。
- wu3 yue4 kong1 zheng1 rong2 ， ke3 na4 ku1 qiao4 nei4 。
- lü4 ning2 zan3 zhe2 ran2 ， wen2 cun1 cu4 xing1 bei4 。
- luo2 niao3 huo4 yin3 yuan2 ， xiao1 ai4 jie4 fu4 gai4 。
- zhi1 chou1 shang4 wei4 yi3 ， zhu4 kong3 yu3 zhou4 ai4 。
- yu2 yun4 luo4 chen2 huan2 ， hai3 tao1 rang4 peng1 𪿪。
- ci3 qi3 yong1 zhong3 jian4 ， mo4 ken3 fa1 zhong4 kuai4 。
- cai2 da4 gu4 nan2 rong2 ， bu4 fa2 qi3 lian2 ai4 。
- a1 fang2 de2 fu4 zhi1 ， qi3 jian4 ji2 yi2 huai4 。
- bei1 wei4 ruo4 dun4 cang2 ， chou3 duo4 shi4 tian2 tui4 。
- ku1 bai3 bu2 zi4 liang4 ， xiao3 qi4 jing4 xuan4 mai4 。
- fu4 he2 li4 bu4 gei3 ， cui1 zhe2 zi4 jia3 hai4 。
- zao4 hua4 jiu3 pei2 zhi2 ， yi4 yi3 bang1 guo2 lai4 。
- shan1 ling2 shen4 ai4 xi1 ， wu4 shi3 wang4 jian3 bai4 。
- da4 wu4 bu4 xu1 sheng1 ， tian1 yi4 zhong1 you3 zai4 。
- fu4 cai2 qiao3 er3 shu1 ， luo4 luo4 chu1 xing2 bei4 。
- suo3 xi1 ji2 zao1 feng2 ， ye4 juan4 yun2 ying3 sui4 。

## 注释

## 译文

## 赏析
