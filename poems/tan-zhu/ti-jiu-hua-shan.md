---
id: tan-zhu-ti-jiu-hua-shan
title: 題九華山
titlePinyin: ti2 jiu3 hua2 shan1
titleSlug: ti-jiu-hua-shan
author: 譚銖
authorPinyin: tan2 zhu1
authorSlug: tan-zhu
dynasty: 唐
dynastyPinyin: tang2
dynastySlug: tang
tags: []
---

## 正文

- 憶聞九華山，尚在童稚年。
- 浮沈任名路，窺仰會無緣。
- 罷職池陽時，復遭迎送牽。
- 因茲契誠願，矚望枕席前。
- 況值春正濃，氣色無不全。
- 或如碧玉靜，或似青靄鮮。
- 或接白雲堆，或暎紅霞天。
- 呈姿既不一，變態何啻千。
- 巍峩本無動，崇峻性豈偏。
- 外景自隱隱，潛虛固幽玄。
- 我來暗凝情，務道志更堅。
- 色與山異性，性併山亦然。
- 境變山不動，性存形自遷。
- 自遷不阻俗，自定不失賢。
- 浮華與朱紫，安可迷心田。

## 拼音

- yi4 wen2 jiu3 hua2 shan1 ， shang4 zai4 tong2 zhi4 nian2 。
- fu2 shen3 ren4 ming2 lu4 ， kui1 yang3 hui4 wu2 yuan2 。
- ba4 zhi2 chi2 yang2 shi2 ， fu4 zao1 ying2 song4 qian1 。
- yin1 zi1 qi4 cheng2 yuan4 ， zhu3 wang4 zhen3 xi2 qian2 。
- kuang4 zhi2 chun1 zheng4 nong2 ， qi4 se4 wu2 bu4 quan2 。
- huo4 ru2 bi4 yu4 jing4 ， huo4 si4 qing1 ai3 xian1 。
- huo4 jie1 bai2 yun2 dui1 ， huo4 ying4 hong2 xia2 tian1 。
- cheng2 zi1 ji4 bu4 yi1 ， bian4 tai4 he2 chi4 qian1 。
- wei1 e2 ben3 wu2 dong4 ， chong2 jun4 xing4 qi3 pian1 。
- wai4 jing3 zi4 yin3 yin3 ， qian2 xu1 gu4 you1 xuan2 。
- wo3 lai2 an4 ning2 qing2 ， wu4 dao4 zhi4 geng4 jian1 。
- se4 yu3 shan1 yi4 xing4 ， xing4 bing4 shan1 yi4 ran2 。
- jing4 bian4 shan1 bu2 dong4 ， xing4 cun2 xing2 zi4 qian1 。
- zi4 qian1 bu4 zu3 su2 ， zi4 ding4 bu4 shi1 xian2 。
- fu2 hua2 yu3 zhu1 zi3 ， an1 ke3 mi2 xin1 tian2 。

## 注释

## 译文

## 赏析
