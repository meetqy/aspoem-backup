---
id: pi-ri-xiu-tai-hu-shi-san-su-shen-jing-gong
title: 太湖詩 三宿神景宮
titlePinyin: tai4 hu2 shi1   san1 su4 shen2 jing3 gong1
titleSlug: tai-hu-shi-san-su-shen-jing-gong
author: 皮日休
authorPinyin: pi2 ri4 xiu1
authorSlug: pi-ri-xiu
dynasty: 唐
dynastyPinyin: tang2
dynastySlug: tang
tags: []
---

## 正文

- 古觀岑且寂，幽人情自怡。
- 一來包天下，三宿湖之湄。
- 況此深夏夕，不逢清月姿。
- 玉泉浣衣後，金殿添香時。
- 客省高且敞，客牀蟠復奇。
- 石枕冷入腦，筍席寒侵肌。
- 氣清寐不著，起坐臨階墀。
- 松陰忽微照，獨見螢火芝。
- 素鶴警微露，白蓮明暗池。
- 窗櫺帶乳蘚，壁縫含雲蕤。
- 聞磬走魍魎，見燭奔羈雌。
- 沆瀣欲滴瀝，芭蕉未離披。
- 五更山蟬響，醒發如吹篪。
- 杉風忽然起，飄破步虛詞。
- 道客巾屨樣，上清朝禮儀。
- 明發作此事，豈復甘趨馳。

## 拼音

- gu3 guan1 cen2 qie3 ji4 ， you1 ren2 qing2 zi4 yi2 。
- yi4 lai2 bao1 tian1 xia4 ， san1 su4 hu2 zhi1 mei2 。
- kuang4 ci3 shen1 xia4 xi1 ， bu4 feng2 qing1 yue4 zi1 。
- yu4 quan2 huan4 yi1 hou4 ， jin1 dian4 tian1 xiang1 shi2 。
- ke4 sheng3 gao1 qie3 chang3 ， ke4 chuang2 pan2 fu4 qi2 。
- shi2 zhen3 leng3 ru4 nao3 ， sun3 xi2 han2 qin1 ji1 。
- qi4 qing1 mei4 bu2 zhu4 ， qi3 zuo4 lin2 jie1 chi2 。
- song1 yin1 hu1 wei1 zhao4 ， du2 jian4 ying2 huo3 zhi1 。
- su4 he4 jing3 wei1 lu4 ， bai2 lian2 ming2 an4 chi2 。
- chuang1 ling2 dai4 ru3 xian3 ， bi4 feng2 han2 yun2 rui2 。
- wen2 qing4 zou3 wang3 liang3 ， jian4 zhu2 ben1 ji1 ci2 。
- hang4 xie4 yu4 di1 li4 ， ba1 jiao1 wei4 li2 pi1 。
- wu3 geng1 shan1 chan2 xiang3 ， xing3 fa1 ru2 chui1 chi2 。
- shan1 feng1 hu1 ran2 qi3 ， piao1 po4 bu4 xu1 ci2 。
- dao4 ke4 jin1 ju4 yang4 ， shang4 qing1 chao2 li3 yi2 。
- ming2 fa1 zuo4 ci3 shi4 ， qi3 fu4 gan1 qu1 chi2 。

## 注释

## 译文

## 赏析
