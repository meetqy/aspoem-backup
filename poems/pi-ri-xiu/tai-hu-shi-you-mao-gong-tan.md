---
id: pi-ri-xiu-tai-hu-shi-you-mao-gong-tan
title: 太湖詩 遊毛公壇
titlePinyin: tai4 hu2 shi1   you2 mao2 gong1 tan2
titleSlug: tai-hu-shi-you-mao-gong-tan
author: 皮日休
authorPinyin: pi2 ri4 xiu1
authorSlug: pi-ri-xiu
dynasty: 唐
dynastyPinyin: tang2
dynastySlug: tang
tags: []
---

## 正文

- 却上南山路，松行儼如廡。
- 松根礙幽徑，孱顏不能斧。
- 擺履跨亂雲，傾巾蹲怪樹。
- 三休且半日，始到毛公塢。
- 兩水合一澗，潨崖却爲浦。
- 相敵百千戟，共攂十萬鼓。
- 噴散日月精，射破神仙府。
- 唯愁絕地脈，又恐折天柱。
- 一窺耳目眩，耳聽雲髪豎。
- 次到鍊丹井，井幹翳宿莽。
- 下有蘂剛丹，勺之百疾愈。
- 凝於白獺髓，湛似桐馬乳。
- 黃露醒齒牙，碧黏甘胏腑。
- 檜異松復怪，枯疎互撐拄。
- 乾蛟一百丈，髐然半天舞。
- 下有毛公壇，壇方不盈畝。
- 當時雲龍篆，一片苔蘚古。
- 時時仙禽來，忽忽祥煙聚。
- 我愛周息元，忽起應明主。
- 三諫却歸來，迴頭唾圭組。
- 伊余何不幸，斯人不復覩。
- 如何大開口，與世爭枯腐。
- 將山待夸娥，以肉投䝟貐。
- 歘坐侵桂陰，不知已與午。
- 茲地足靈境，他年終結宇。
- 敢道萬石君，輕於一絲縷。

## 拼音

- que4 shang4 nan2 shan1 lu4 ， song1 xing2 yan3 ru2 wu3 。
- song1 gen1 ai4 you1 jing4 ， chan2 yan2 bu4 neng2 fu3 。
- bai3 lü3 kua4 luan4 yun2 ， qing1 jin1 dun1 guai4 shu4 。
- san1 xiu1 qie3 ban4 ri4 ， shi3 dao4 mao2 gong1 wu4 。
- liang3 shui3 he2 yi1 jian4 ， cong1 ya2 que4 wei2 pu3 。
- xiang1 di2 bai3 qian1 ji3 ， gong4 lei4 shi2 wan4 gu3 。
- pen1 san4 ri4 yue4 jing1 ， she4 po4 shen2 xian1 fu3 。
- wei2 chou2 jue2 di4 mai4 ， you4 kong3 zhe2 tian1 zhu4 。
- yi4 kui1 er3 mu4 xuan4 ， er3 ting1 yun2 fa4 shu4 。
- ci4 dao4 lian4 dan1 jing3 ， jing3 gan4 yi4 su4 mang3 。
- xia4 you3 rui3 gang1 dan1 ， shao2 zhi1 bai3 ji2 yu4 。
- ning2 wu1 bai2 ta3 sui3 ， zhan4 si4 tong2 ma3 ru3 。
- huang2 lu4 xing3 chi3 ya2 ， bi4 nian2 gan1 fei4 fu3 。
- gui4 yi4 song1 fu4 guai4 ， ku1 shu1 hu4 cheng1 zhu3 。
- qian2 jiao1 yi4 bai3 zhang4 ， xiao1 ran2 ban4 tian1 wu3 。
- xia4 you3 mao2 gong1 tan2 ， tan2 fang1 bu4 ying2 mu3 。
- dang1 shi2 yun2 long2 zhuan4 ， yi2 pian4 tai2 xian3 gu3 。
- shi2 shi2 xian1 qin2 lai2 ， hu1 hu1 xiang2 yan1 ju4 。
- wo3 ai4 zhou1 xi1 yuan2 ， hu1 qi3 ying1 ming2 zhu3 。
- san1 jian4 que4 gui1 lai2 ， hui2 tou2 tuo4 gui1 zu3 。
- yi1 yu2 he2 bu2 xing4 ， si1 ren2 bu2 fu4 du3 。
- ru2 he2 da4 kai1 kou3 ， yu3 shi4 zheng1 ku1 fu3 。
- jiang1 shan1 dai4 kua1 e2 ， yi3 rou4 tou2 䝟 yu3 。
- xu1 zuo4 qin1 gui4 yin1 ， bu4 zhi1 yi3 yu3 wu3 。
- zi1 di4 zu2 ling2 jing4 ， ta1 nian2 zhong1 jie2 yu3 。
- gan3 dao4 wan4 shi2 jun1 ， qing1 wu1 yi4 si1 lü3 。

## 注释

## 译文

## 赏析
