---
id: pi-ri-xiu-qi-ai-shi-li-han-lin
title: 七愛詩 李翰林
titlePinyin: qi1 ai4 shi1   li3 han4 lin2
titleSlug: qi-ai-shi-li-han-lin
author: 皮日休
authorPinyin: pi2 ri4 xiu1
authorSlug: pi-ri-xiu
dynasty: 唐
dynastyPinyin: tang2
dynastySlug: tang
tags: []
---

## 正文

- 吾愛李太白，身是酒星魄。
- 口吐天上文，迹作人間客。
- 磥砢千丈林，澄澈萬尋碧。
- 醉中草樂府，十幅筆一息。
- 召見承明廬，天子親賜食。
- 醉曾吐御牀，傲幾觸天澤。
- 權臣妬逸才，心如斗筲窄。
- 失恩出內署，海岳甘自適。
- 刺謁戴接㒿，赴宴著縠屐。
- 諸侯百步迎，明君九天憶。
- 竟遭腐脅疾，醉魄歸八極。
- 大鵬不可籠，大椿不可植。
- 蓬壺不可見，姑射不可識。
- 五岳爲辭鋒，四溟作胸臆。
- 惜哉千萬年，此俊不可得。

## 拼音

- wu2 ai4 li3 tai4 bai2 ， shen1 shi4 jiu3 xing1 po4 。
- kou3 tu3 tian1 shang4 wen2 ， ji4 zuo4 ren2 jian4 ke4 。
- lei3 luo3 qian1 zhang4 lin2 ， cheng2 che4 wan4 xun2 bi4 。
- zui4 zhong1 cao3 le4 fu3 ， shi2 fu2 bi3 yi4 xi1 。
- zhao4 jian4 cheng2 ming2 lu2 ， tian1 zi3 qin1 ci4 shi2 。
- zui4 ceng2 tu3 yu4 chuang2 ， ao4 ji1 chu4 tian1 ze2 。
- quan2 chen2 du4 yi4 cai2 ， xin1 ru2 dou4 shao1 zhai3 。
- shi1 en1 chu1 nei4 shu3 ， hai3 yue4 gan1 zi4 shi4 。
- ci4 ye4 dai4 jie1 㒿， fu4 yan4 zhu4 hu2 ji1 。
- zhu1 hou2 bai3 bu4 ying2 ， ming2 jun1 jiu3 tian1 yi4 。
- jing4 zao1 fu3 xie2 ji2 ， zui4 po4 gui1 ba1 ji2 。
- da4 peng2 bu4 ke3 long2 ， da4 chun1 bu4 ke3 zhi2 。
- peng2 hu2 bu4 ke3 jian4 ， gu1 she4 bu4 ke3 shi2 。
- wu3 yue4 wei2 ci2 feng1 ， si4 ming2 zuo4 xiong1 yi4 。
- xi1 zai1 qian1 wan4 nian2 ， ci3 jun4 bu4 ke3 de2 。

## 注释

## 译文

## 赏析
