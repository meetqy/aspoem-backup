---
id: pi-ri-xiu-zhui-he-you-du-jun-shi-ci-yun
title: 追和幽獨君詩次韻
titlePinyin: zhui1 he2 you1 du2 jun1 shi1 ci4 yun4
titleSlug: zhui-he-you-du-jun-shi-ci-yun
author: 皮日休
authorPinyin: pi2 ri4 xiu1
authorSlug: pi-ri-xiu
dynasty: 唐
dynastyPinyin: tang2
dynastySlug: tang
tags: []
---

## 正文

- 念爾風雅魄，幽咽猶能文。空令傷魂鳥，啼破山邊墳。
- 恨劇但埋土，聲幽難放哀。墳古春自晚，愁緒空崔嵬。
- 白楊老無花，枯根侵夜台。天高有時裂，川去何時回。
- 雙睫不能濡，六藏無可摧。不聞搴蓬事，何必深悲哉。

## 拼音

- nian4 er3 feng1 ya3 po4 ， you1 ye4 you2 neng2 wen2 。 kong1 ling4 shang1 hun2 niao3 ， ti2 po4 shan1 bian1 fen2 。
- hen4 ju4 dan4 mai2 tu3 ， sheng1 you1 nan2 fang4 ai1 。 fen2 gu3 chun1 zi4 wan3 ， chou2 xu4 kong1 cui1 wei2 。
- bai2 yang2 lao3 wu2 hua1 ， ku1 gen1 qin1 ye4 tai2 。 tian1 gao1 you3 shi2 lie4 ， chuan1 qu4 he2 shi2 hui2 。
- shuang1 jie2 bu4 neng2 ru2 ， liu4 cang2 wu2 ke3 cui1 。 bu4 wen2 qian1 peng2 shi4 ， he2 bi4 shen1 bei1 zai1 。

## 注释

## 译文

## 赏析
