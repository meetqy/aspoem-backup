---
id: pi-ri-xiu-qi-ai-shi-li-tai-wei
title: 七愛詩 李太尉
titlePinyin: qi1 ai4 shi1   li3 tai4 wei4
titleSlug: qi-ai-shi-li-tai-wei
author: 皮日休
authorPinyin: pi2 ri4 xiu1
authorSlug: pi-ri-xiu
dynasty: 唐
dynastyPinyin: tang2
dynastySlug: tang
tags: []
---

## 正文

- 吾愛李太尉，崛起定中原。
- 驍雄十萬兵，四面圍國門。
- 一戰取王畿，一叱散妖氛。
- 乘輿既反正，兇豎爭亡魂。
- 巍巍柱天功，蕩蕩蓋世勳。
- 仁於曹孟德，勇過霍將軍。
- 丹券入帑藏，青史傳子孫。
- 所謂大丈夫，動合驚乾坤。
- 所謂聖天子，難得忠貞臣。
- 下以契魚水，上以合風雲。
- 百世必一亂，千年方一人。
- 吾雖翰墨子，氣概敢不羣。
- 願以太平頌，題向甘泉春。

## 拼音

- wu2 ai4 li3 tai4 wei4 ， jue2 qi3 ding4 zhong1 yuan2 。
- xiao1 xiong2 shi2 wan4 bing1 ， si4 mian4 wei2 guo2 men2 。
- yi2 zhan4 qu3 wang2 ji1 ， yi2 chi4 san4 yao1 fen1 。
- cheng2 yu2 ji4 fan3 zheng4 ， xiong1 shu4 zheng1 wang2 hun2 。
- wei1 wei1 zhu4 tian1 gong1 ， dang4 dang4 gai4 shi4 xun1 。
- ren2 wu1 cao2 meng4 de2 ， yong3 guo4 huo4 jiang1 jun1 。
- dan1 quan4 ru4 tang3 cang2 ， qing1 shi3 chuan2 zi3 sun1 。
- suo3 wei4 da4 zhang4 fu0 ， dong4 he2 jing1 qian2 kun1 。
- suo3 wei4 sheng4 tian1 zi3 ， nan2 de2 zhong1 zhen1 chen2 。
- xia4 yi3 qi4 yu2 shui3 ， shang4 yi3 he2 feng1 yun2 。
- bai3 shi4 bi4 yi2 luan4 ， qian1 nian2 fang1 yi4 ren2 。
- wu2 sui1 han4 mo4 zi3 ， qi4 gai4 gan3 bu4 qun2 。
- yuan4 yi3 tai4 ping2 song4 ， ti2 xiang4 gan1 quan2 chun1 。

## 注释

## 译文

## 赏析
