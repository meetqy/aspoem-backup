---
id: pi-ri-xiu-qi-ai-shi-fang-du-er-xiang-guo
title: 七愛詩 房杜二相國
titlePinyin: qi1 ai4 shi1   fang2 du4 er4 xiang1 guo2
titleSlug: qi-ai-shi-fang-du-er-xiang-guo
author: 皮日休
authorPinyin: pi2 ri4 xiu1
authorSlug: pi-ri-xiu
dynasty: 唐
dynastyPinyin: tang2
dynastySlug: tang
tags: []
---

## 正文

- 吾愛房與杜，貧賤共聯步。
- 脫身拋亂世，策杖歸真主。
- 縱橫握中算，左右天下務。
- 骯髒無敵才，磊落不世遇。
- 美矣名公卿，魁然真宰輔。
- 黃閣三十年，清風一萬古。
- 巨業照國史，大勳鎮王府。
- 遂使後世民，至今受陶鑄。
- 粵吾少有志，敢躡前賢路。
- 苟得同其時，願爲執鞭豎。

## 拼音

- wu2 ai4 fang2 yu3 du4 ， pin2 jian4 gong4 lian2 bu4 。
- tuo1 shen1 pao1 luan4 shi4 ， ce4 zhang4 gui1 zhen1 zhu3 。
- zong4 heng2 wo4 zhong1 suan4 ， zuo3 you4 tian1 xia4 wu4 。
- ang1 zang1 wu2 di2 cai2 ， lei3 luo4 bu2 shi4 yu4 。
- mei3 yi3 ming2 gong1 qing1 ， kui2 ran2 zhen1 zai3 fu3 。
- huang2 ge2 san1 shi2 nian2 ， qing1 feng1 yi2 wan4 gu3 。
- ju4 ye4 zhao4 guo2 shi3 ， da4 xun1 zhen4 wang2 fu3 。
- sui4 shi3 hou4 shi4 min2 ， zhi4 jin1 shou4 tao2 zhu4 。
- yue4 wu2 shao3 you3 zhi4 ， gan3 nie4 qian2 xian2 lu4 。
- gou3 de2 tong2 qi2 shi2 ， yuan4 wei2 zhi2 bian1 shu4 。

## 注释

## 译文

## 赏析
