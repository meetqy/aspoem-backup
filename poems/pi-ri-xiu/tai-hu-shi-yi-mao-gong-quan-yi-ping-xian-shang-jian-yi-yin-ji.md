---
id: pi-ri-xiu-tai-hu-shi-yi-mao-gong-quan-yi-ping-xian-shang-jian-yi-yin-ji
title: 太湖詩 以毛公泉一缾獻上諫議因寄
titlePinyin: tai4 hu2 shi1   yi3 mao2 gong1 quan2 yi4 ping2 xian4 shang4 jian4 yi4 yin1 ji4
titleSlug: tai-hu-shi-yi-mao-gong-quan-yi-ping-xian-shang-jian-yi-yin-ji
author: 皮日休
authorPinyin: pi2 ri4 xiu1
authorSlug: pi-ri-xiu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 劉根昔成道，茲塢四百年。
- 毿毿被其體，號爲綠毛仙。
- 因思清【泠】汲，鑿彼岝𡿃巔。
- 五色既鍊矣，一勺方鏗然。
- 既用文武火，俄窮雌雄篇。
- 赤鹽撲紅霧，白華飛素煙。
- 服之生羽翼，倏爾沖玄天。
- 真隱尚有迹，厥祀將近千。
- 我來討靈勝，到此期終焉。
- 滴苦破竇淨，蘚深餘甃圓。
- 澄如玉髓潔，汎如金精鮮。
- 顏色半帶乳，氣味全和鉛。
- 飲之融痞蹇，濯之伸拘攣。
- 有時玩者觸，倏忽風雷顛。
- 素綆絲不短，越罌腹甚便。
- 汲時月液動，擔處玉漿旋。
- 敢獻大司諫，置之鈴閣前。
- 清如介潔性，滌比埽蕩權。
- 炙背野人興，亦思侯伯憐。
- 也知飲冰苦，願受一缾泉。

## 拼音

- liu2 gen1 xi1 cheng2 dao4 ， zi1 wu4 si4 bai3 nian2 。
- san1 san1 bei4 qi2 ti3 ， hao4 wei2 lü4 mao2 xian1 。
- yin1 si1 qing1 【 ling2 】 ji2 ， zao2 bi3 zuo4 𡿃 dian1 。
- wu3 se4 ji4 lian4 yi3 ， yi4 shao2 fang1 keng1 ran2 。
- ji4 yong4 wen2 wu3 huo3 ， e2 qiong2 ci2 xiong2 pian1 。
- chi4 yan2 pu1 hong2 wu4 ， bai2 hua2 fei1 su4 yan1 。
- fu2 zhi1 sheng1 yu3 yi4 ， shu1 er3 chong1 xuan2 tian1 。
- zhen1 yin3 shang4 you3 ji4 ， jue2 si4 jiang1 jin4 qian1 。
- wo3 lai2 tao3 ling2 sheng4 ， dao4 ci3 qi1 zhong1 yan1 。
- di1 ku3 po4 dou4 jing4 ， xian3 shen1 yu2 zhou4 yuan2 。
- cheng2 ru2 yu4 sui3 jie2 ， fan4 ru2 jin1 jing1 xian1 。
- yan2 se4 ban4 dai4 ru3 ， qi4 wei4 quan2 he2 qian1 。
- yin3 zhi1 rong2 pi3 jian3 ， zhuo2 zhi1 shen1 ju1 luan2 。
- you3 shi2 wan2 zhe3 chu4 ， shu1 hu1 feng1 lei2 dian1 。
- su4 geng3 si1 bu4 duan3 ， yue4 ying1 fu4 shen4 bian4 。
- ji2 shi2 yue4 ye4 dong4 ， dan1 chu3 yu4 jiang1 xuan2 。
- gan3 xian4 da4 si1 jian4 ， zhi4 zhi1 ling2 ge2 qian2 。
- qing1 ru2 jie4 jie2 xing4 ， di2 bi3 sao4 dang4 quan2 。
- zhi4 bei4 ye3 ren2 xing1 ， yi4 si1 hou2 bo2 lian2 。
- ye3 zhi1 yin3 bing1 ku3 ， yuan4 shou4 yi4 ping2 quan2 。

## 注释

## 译文

## 赏析
