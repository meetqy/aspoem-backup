---
id: pi-ri-xiu-chu-xia-ji-shi-ji-lu-wang
title: 初夏即事寄魯望
titlePinyin: chu1 xia4 ji2 shi4 ji4 lu3 wang4
titleSlug: chu-xia-ji-shi-ji-lu-wang
author: 皮日休
authorPinyin: pi2 ri4 xiu1
authorSlug: pi-ri-xiu
dynasty: 唐
dynastyPinyin: tang2
dynastySlug: tang
tags: []
---

## 正文

- 夏景恬且曠，遠人疾初平。
- 黃鳥語方熟，紫桐陰正清。
- 廨宇有幽處，私游無定程。
- 歸來閉雙關，亦忘枯與榮。
- 土室作深谷，蘚垣爲干城。
- 𢼮杉突杝架，迸筍支檐楹。
- 片石共坐穩，病鶴同喜晴。
- 癭木四五器，筇杖一兩莖。
- 泉爲葛天味，松作羲皇聲。
- 或看名畫徹，或吟閑詩成。
- 忽枕素琴睡，時把仙書行。
- 自然寡儔侶，莫說更紛爭。
- 具區包地髓，震澤含天英。
- 粵從三讓來，俊造紛然生。
- 顧予客茲地，薄我皆爲傖。
- 唯有陸夫子，盡力提客卿。
- 各負出俗才，俱懷超世情。
- 駐我一棧車，啜君數藜羹。
- 敲門若我訪，倒屣欣逢迎。
- 胡餅蒸甚熟，貊盤舉尤輕。
- 茗脆不禁炙，酒肥或難傾。
- 掃除就藤下，移榻尋虛明。
- 唯共陸夫子，醉與天壤幷。

## 拼音

- xia4 jing3 tian2 qie3 kuang4 ， yuan3 ren2 ji2 chu1 ping2 。
- huang2 niao3 yu3 fang1 shu2 ， zi3 tong2 yin1 zheng4 qing1 。
- xie4 yu3 you3 you1 chu3 ， si1 you2 wu2 ding4 cheng2 。
- gui1 lai2 bi4 shuang1 guan1 ， yi4 wang4 ku1 yu3 rong2 。
- tu3 shi4 zuo4 shen1 gu3 ， xian3 yuan2 wei2 gan1 cheng2 。
- 𢼮 shan1 tu1 yi2 jia4 ， beng4 sun3 zhi1 yan2 ying2 。
- pian4 shi2 gong4 zuo4 wen3 ， bing4 he4 tong2 xi3 qing2 。
- ying3 mu4 si4 wu3 qi4 ， qiong2 zhang4 yi4 liang3 jing4 。
- quan2 wei2 ge3 tian1 wei4 ， song1 zuo4 xi1 huang2 sheng1 。
- huo4 kan4 ming2 hua4 che4 ， huo4 yin2 xian2 shi1 cheng2 。
- hu1 zhen3 su4 qin2 shui4 ， shi2 ba3 xian1 shu1 xing2 。
- zi4 ran2 gua3 chou2 lü3 ， mo4 shuo1 geng4 fen1 zheng1 。
- ju4 qu1 bao1 di4 sui3 ， zhen4 ze2 han2 tian1 ying1 。
- yue4 cong2 san1 rang4 lai2 ， jun4 zao4 fen1 ran2 sheng1 。
- gu4 yu3 ke4 zi1 di4 ， bao2 wo3 jie1 wei2 cang1 。
- wei2 you3 lu4 fu1 zi3 ， jin4 li4 ti2 ke4 qing1 。
- ge4 fu4 chu1 su2 cai2 ， ju4 huai2 chao1 shi4 qing2 。
- zhu4 wo3 yi2 zhan4 ju1 ， chuo4 jun1 shu4 li2 geng1 。
- qiao1 men2 ruo4 wo3 fang3 ， dao3 xi3 xin1 feng2 ying2 。
- hu2 bing3 zheng1 shen4 shu2 ， mo4 pan2 ju3 you2 qing1 。
- ming2 cui4 bu4 jin1 zhi4 ， jiu3 fei2 huo4 nan2 qing1 。
- sao3 chu2 jiu4 teng2 xia4 ， yi2 ta4 xun2 xu1 ming2 。
- wei2 gong4 lu4 fu1 zi3 ， zui4 yu3 tian1 rang3 bing4 。

## 注释

## 译文

## 赏析
