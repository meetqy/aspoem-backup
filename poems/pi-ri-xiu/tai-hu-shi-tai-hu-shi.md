---
id: pi-ri-xiu-tai-hu-shi-tai-hu-shi
title: 太湖詩 太湖石
titlePinyin: tai4 hu2 shi1   tai4 hu2 shi2
titleSlug: tai-hu-shi-tai-hu-shi
author: 皮日休
authorPinyin: pi2 ri4 xiu1
authorSlug: pi-ri-xiu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 茲山有石岸，抵浪如受屠。
- 雪陣千萬戰，蘚巖高下刳。
- 乃是天詭怪，信非人功夫。
- 白丁一云取，難甚網珊瑚。
- 厥狀復若何，鬼工不可圖。
- 或拳若虺蜴，或蹲如虎貙。
- 連絡若鉤鏁，重疊如萼跗。
- 或若巨人骼，或如太帝符。
- 胮肛篔簹筍，格磔琅玕株。
- 斷處露海眼，移來和沙鬚。
- 求之煩耄倪，載之勞舳艫。
- 通侯一以眄，貴却驪龍珠。
- 厚賜以賝賮，遠去窮京都。
- 五侯土山下，要爾添嵒齬。
- 賞玩若稱意，爵祿行斯須。
- 苟有王佐士，崛起於太湖。
- 試問欲西笑，得如茲石無。

## 拼音

- zi1 shan1 you3 shi2 an4 ， di3 lang4 ru2 shou4 tu2 。
- xue3 zhen4 qian1 wan4 zhan4 ， xian3 yan2 gao1 xia4 ku1 。
- nai3 shi4 tian1 gui3 guai4 ， xin4 fei1 ren2 gong1 fu0 。
- bai2 ding1 yi4 yun2 qu3 ， nan2 shen4 wang3 shan1 hu2 。
- jue2 zhuang4 fu4 ruo4 he2 ， gui3 gong1 bu4 ke3 tu2 。
- huo4 quan2 ruo4 hui1 yi4 ， huo4 dun1 ru2 hu3 chu1 。
- lian2 luo4 ruo4 gou1 suo3 ， zhong4 die2 ru2 e4 fu1 。
- huo4 ruo4 ju4 ren2 ge2 ， huo4 ru2 tai4 di4 fu2 。
- pang1 gang1 yun2 dang1 sun3 ， ge2 zhe2 lang2 gan1 zhu1 。
- duan4 chu3 lu4 hai3 yan3 ， yi2 lai2 he2 sha1 xu1 。
- qiu2 zhi1 fan2 mao4 ni2 ， zai4 zhi1 lao2 zhu2 lu2 。
- tong1 hou2 yi4 yi3 mian3 ， gui4 que4 li2 long2 zhu1 。
- hou4 ci4 yi3 chen1 jin4 ， yuan3 qu4 qiong2 jing1 dou1 。
- wu3 hou2 tu3 shan1 xia4 ， yao4 er3 tian1 yan2 yu3 。
- shang3 wan2 ruo4 cheng1 yi4 ， jue2 lu4 xing2 si1 xu1 。
- gou3 you3 wang2 zuo3 shi4 ， jue2 qi3 wu1 tai4 hu2 。
- shi4 wen4 yu4 xi1 xiao4 ， de2 ru2 zi1 shi2 wu2 。

## 注释

## 译文

## 赏析
