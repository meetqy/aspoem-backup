---
id: pi-ri-xiu-san-xiu-shi-san-shou
title: 三羞詩三首
titlePinyin: san1 xiu1 shi1 san1 shou3
titleSlug: san-xiu-shi-san-shou
author: 皮日休
authorPinyin: pi2 ri4 xiu1
authorSlug: pi-ri-xiu
dynasty: 唐
dynastyPinyin: tang2
dynastySlug: tang
tags: []
---

## 正文

- 天子丙戌年，淮右民多飢。
- 就中潁之汭，轉徙何纍纍。
- 夫婦相顧亡，棄却抱中兒。
- 兄弟各自散，出門如大癡。
- 一金易蘆蔔，一縑換鳧茈。
- 荒村墓鳥樹，空屋野花籬。
- 兒童齧草根，倚桑空羸羸。
- 斑白死路傍，枕土皆離離。
- 方知聖人教，於民良在斯。
- 厲能去人愛，荒能奪人慈。
- 如何司牧者，有術皆在茲。
- 粵吾何爲人，數畝清溪湄。
- 一寫落第文，一家歡復嬉。
- 朝食有麥饘，晨起有布衣。
- 一身既飽暖，一家無怨咨。
- 家雖有畎畝，手不秉鎡基。
- 歲雖有札瘥，庖不廢晨炊。
- 何道以致是，我有明公知。
- 食之以侯食，衣之以侯衣。
- 歸時卹金帛，使我奉庭闈。
- 撫己媿潁民，奚不進德爲。
- 因茲感知己，盡日空涕洟。

## 拼音

- tian1 zi3 bing3 xu1 nian2 ， huai2 you4 min2 duo1 ji1 。
- jiu4 zhong1 ying3 zhi1 rui4 ， zhuan3 xi3 he2 lei2 lei2 。
- fu1 fu4 xiang1 gu4 wang2 ， qi4 que4 bao4 zhong1 er2 。
- xiong1 di4 ge4 zi4 san4 ， chu1 men2 ru2 da4 chi1 。
- yi4 jin1 yi4 lu2 bo0 ， yi4 jian1 huan4 fu2 zi3 。
- huang1 cun1 mu4 niao3 shu4 ， kong1 wu1 ye3 hua1 li2 。
- er2 tong2 nie4 cao3 gen1 ， yi3 sang1 kong1 lei2 lei2 。
- ban1 bai2 si3 lu4 bang4 ， zhen3 tu3 jie1 li2 li2 。
- fang1 zhi1 sheng4 ren2 jiao4 ， wu1 min2 liang2 zai4 si1 。
- li4 neng2 qu4 ren2 ai4 ， huang1 neng2 duo2 ren2 ci2 。
- ru2 he2 si1 mu4 zhe3 ， you3 shu4 jie1 zai4 zi1 。
- yue4 wu2 he2 wei2 ren2 ， shu4 mu3 qing1 xi1 mei2 。
- yi4 xie3 luo4 di4 wen2 ， yi4 jia1 huan1 fu4 xi1 。
- chao2 shi2 you3 mai4 zhan1 ， chen2 qi3 you3 bu4 yi1 。
- yi4 shen1 ji4 bao3 nuan3 ， yi4 jia1 wu2 yuan4 zi1 。
- jia1 sui1 you3 quan3 mu3 ， shou3 bu4 bing3 zi1 ji1 。
- sui4 sui1 you3 zha2 chai4 ， pao2 bu2 fei4 chen2 chui1 。
- he2 dao4 yi3 zhi4 shi4 ， wo3 you3 ming2 gong1 zhi1 。
- shi2 zhi1 yi3 hou2 shi2 ， yi1 zhi1 yi3 hou2 yi1 。
- gui1 shi2 xu4 jin1 bo2 ， shi3 wo3 feng4 ting2 wei2 。
- fu3 ji3 kui4 ying3 min2 ， xi1 bu2 jin4 de2 wei2 。
- yin1 zi1 gan3 zhi1 ji3 ， jin4 ri4 kong1 ti4 yi2 。

## 注释

## 译文

## 赏析
