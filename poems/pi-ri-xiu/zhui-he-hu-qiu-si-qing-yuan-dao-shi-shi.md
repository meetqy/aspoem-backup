---
id: pi-ri-xiu-zhui-he-hu-qiu-si-qing-yuan-dao-shi-shi
title: 追和虎丘寺清遠道士詩
titlePinyin: zhui1 he2 hu3 qiu1 si4 qing1 yuan3 dao4 shi0 shi1
titleSlug: zhui-he-hu-qiu-si-qing-yuan-dao-shi-shi
author: 皮日休
authorPinyin: pi2 ri4 xiu1
authorSlug: pi-ri-xiu
dynasty: 唐
dynastyPinyin: tang2
dynastySlug: tang
tags: []
---

## 正文

- 成道自衰周，避世窮炎漢。
- 荆杞雖云梗，煙霞尚容竄。
- 茲岑信靈異，吾懷愜流玩。
- 石澀古鐵鉎，嵐重輕埃漫。
- 松膏膩幽徑，蘋沫著孤岸。
- 諸蘿幄幕暗，衆鳥陶匏亂。
- 巖罅地中心，海光天一半。
- 玄猨行列歸，白雲次第散。
- 蟾蜍生夕景，沆瀣餘清旦。
- 風日采幽什，墨客學靈翰。
- 嗟予慕斯文，一詠復三歎。
- 顯晦雖不同，茲吟粗堪贊。

## 拼音

- cheng2 dao4 zi4 shuai1 zhou1 ， bi4 shi4 qiong2 yan2 han4 。
- jing1 qi3 sui1 yun2 geng3 ， yan1 xia2 shang4 rong2 cuan4 。
- zi1 cen2 xin4 ling2 yi4 ， wu2 huai2 qie4 liu2 wan2 。
- shi2 se4 gu3 tie3 sheng1 ， lan2 zhong4 qing1 ai1 man4 。
- song1 gao1 ni4 you1 jing4 ， pin2 mo4 zhu4 gu1 an4 。
- zhu1 luo2 wo4 mu4 an4 ， zhong4 niao3 tao2 pao2 luan4 。
- yan2 xia4 di4 zhong1 xin1 ， hai3 guang1 tian1 yi2 ban4 。
- xuan2 yuan2 hang2 lie4 gui1 ， bai2 yun2 ci4 di4 san4 。
- chan2 chu2 sheng1 xi1 jing3 ， hang4 xie4 yu2 qing1 dan4 。
- feng1 ri4 cai3 you1 shen2 ， mo4 ke4 xue2 ling2 han4 。
- jie1 yu3 mu4 si1 wen2 ， yi4 yong3 fu4 san1 tan4 。
- xian3 hui4 sui1 bu4 tong2 ， zi1 yin2 cu1 kan1 zan4 。

## 注释

## 译文

## 赏析
