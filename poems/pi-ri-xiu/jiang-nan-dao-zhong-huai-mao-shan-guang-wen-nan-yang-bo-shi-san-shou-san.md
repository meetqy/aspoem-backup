---
id: pi-ri-xiu-jiang-nan-dao-zhong-huai-mao-shan-guang-wen-nan-yang-bo-shi-san-shou-san
title: 江南道中懷茅山廣文南陽博士三首 三
titlePinyin: jiang1 nan2 dao4 zhong1 huai2 mao2 shan1 guang3 wen2 nan2 yang2 bo2 shi4 san1 shou3   san1
titleSlug: jiang-nan-dao-zhong-huai-mao-shan-guang-wen-nan-yang-bo-shi-san-shou-san
author: 皮日休
authorPinyin: pi2 ri4 xiu1
authorSlug: pi-ri-xiu
dynasty: 唐
dynastyPinyin: tang2
dynastySlug: tang
tags: []
---

## 正文

- 五色香煙惹內文，石飴初熟酒初醺。
- 將開丹竈那防鶴，欲算棋圖却望雲。
- 海氣平生當洞見，瀑冰初坼隔山聞。
- 如何世外無交者，一臥金壇只有君。

## 拼音

- wu3 se4 xiang1 yan1 re3 nei4 wen2 ， shi2 yi2 chu1 shu2 jiu3 chu1 xun1 。
- jiang1 kai1 dan1 zao4 na4 fang2 he4 ， yu4 suan4 qi2 tu2 que4 wang4 yun2 。
- hai3 qi4 ping2 sheng1 dang1 dong4 jian4 ， pu4 bing1 chu1 che4 ge2 shan1 wen2 。
- ru2 he2 shi4 wai4 wu2 jiao1 zhe3 ， yi2 wo4 jin1 tan2 zhi3 you3 jun1 。

## 注释

## 译文

## 赏析
