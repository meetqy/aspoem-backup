---
id: pi-ri-xiu-chu-xia-you-leng-qie-jing-she
title: 初夏遊楞伽精舍
titlePinyin: chu1 xia4 you2 leng2 qie2 jing1 she4
titleSlug: chu-xia-you-leng-qie-jing-she
author: 皮日休
authorPinyin: pi2 ri4 xiu1
authorSlug: pi-ri-xiu
dynasty: 唐
dynastyPinyin: tang2
dynastySlug: tang
tags: []
---

## 正文

- 越舼輕似萍，漾漾出煙郭。
- 人聲漸疎曠，天氣忽寥廓。
- 伊予愜斯志，有似劀 {疒} 瘼。
- 遇勝即夷猶，逢幽且淹泊。
- 俄然櫂深處，虛無倚巖崿。
- 霜毫一道人，引我登龍閣。
- 當中見壽象，欲禮光紛箔。
- 珠幡時相鏗，恐是諸天樂。
- 樹杪見觚稜，林端逢赭堊。
- 千尋井猶在，萬祀靈不涸。
- 下通蛟人道，水色黮而惡。
- 欲照六藏驚，將窺百骸愕。
- 朅去山南嶺，其險如邛笮。
- 悠然放吾興，欲把青天摸。
- 紫藤垂罽珥，紅荔懸纓絡。
- 蘚厚滑似漦，峰尖利如鍔。
- 斯須到絕頂，似愈漸離㸌。
- 一片太湖光，只驚天漢落。
- 梅風脫綸帽，乳水透芒屩。
- 嵐姿與波彩，不動渾相著。
- 既不暇供應，將何以酬酢。
- 却來穿竹徑，似入青油幕。
- 穴恐水君開，龕如鬼工鑿。
- 窮幽入茲院，前楯臨巨壑。
- 遺畫龍奴獰，殘香蟲篆薄。
- 褫魂窺玉鏡，澄慮聞金鐸。
- 雲態共縈留，鳥言相許諾。
- 古木勢如虺，近之恐相蠚。
- 怒泉聲似激，聞之意爭博。
- 時禽倏已嘿，衆籟蕭然作。
- 遂令不羈性，戀此如纏縛。
- 念彼上人者，將生付寂寞。
- 曾無膚撓事，肯把心源度。
- 胡爲儒家流，沒齒勤且恪。
- 沐猴本不冠，未是謀生錯。
- 言行既異調，棲遲亦同託。
- 願力儻不遺，請作華林鶴。

## 拼音

- yue4 qiong2 qing1 si4 ping2 ， yang4 yang4 chu1 yan1 guo1 。
- ren2 sheng1 jian4 shu1 kuang4 ， tian1 qi4 hu1 liao2 kuo4 。
- yi1 yu3 qie4 si1 zhi4 ， you3 si4 gua1  { ne4 }  mo4 。
- yu4 sheng4 ji2 yi2 you2 ， feng2 you1 qie3 yan1 bo2 。
- e2 ran2 zhao4 shen1 chu3 ， xu1 wu2 yi3 yan2 e4 。
- shuang1 hao2 yi2 dao4 ren2 ， yin3 wo3 deng1 long2 ge2 。
- dang1 zhong1 jian4 shou4 xiang4 ， yu4 li3 guang1 fen1 bo2 。
- zhu1 fan1 shi2 xiang1 keng1 ， kong3 shi4 zhu1 tian1 le4 。
- shu4 miao3 jian4 gu1 leng2 ， lin2 duan1 feng2 zhe3 e4 。
- qian1 xun2 jing3 you2 zai4 ， wan4 si4 ling2 bu4 he2 。
- xia4 tong1 jiao1 ren2 dao4 ， shui3 se4 dan4 er2 e4 。
- yu4 zhao4 liu4 cang2 jing1 ， jiang1 kui1 bai3 hai2 e4 。
- qie4 qu4 shan1 nan2 ling3 ， qi2 xian3 ru2 qiong2 ze2 。
- you1 ran2 fang4 wu2 xing1 ， yu4 ba3 qing1 tian1 mo1 。
- zi3 teng2 chui2 ji4 er3 ， hong2 li4 xuan2 ying1 luo4 。
- xian3 hou4 hua2 si4 chi2 ， feng1 jian1 li4 ru2 e4 。
- si1 xu1 dao4 jue2 ding3 ， si4 yu4 jian4 li2 huo4 。
- yi2 pian4 tai4 hu2 guang1 ， zhi1 jing1 tian1 han4 luo4 。
- mei2 feng1 tuo1 lun2 mao4 ， ru3 shui3 tou4 mang2 jue1 。
- lan2 zi1 yu3 bo1 cai3 ， bu2 dong4 hun2 xiang1 zhu4 。
- ji4 bu4 xia2 gong4 ying1 ， jiang1 he2 yi3 chou2 zuo4 。
- que4 lai2 chuan1 zhu2 jing4 ， si4 ru4 qing1 you2 mu4 。
- xue2 kong3 shui3 jun1 kai1 ， kan1 ru2 gui3 gong1 zao2 。
- qiong2 you1 ru4 zi1 yuan4 ， qian2 dun4 lin2 ju4 he4 。
- yi2 hua4 long2 nu2 ning2 ， can2 xiang1 chong2 zhuan4 bao2 。
- chi3 hun2 kui1 yu4 jing4 ， cheng2 lü4 wen2 jin1 duo2 。
- yun2 tai4 gong4 ying2 liu2 ， niao3 yan2 xiang1 xu1 nuo4 。
- gu3 mu4 shi4 ru2 hui1 ， jin4 zhi1 kong3 xiang1 he1 。
- nu4 quan2 sheng1 si4 ji1 ， wen2 zhi1 yi4 zheng1 bo2 。
- shi2 qin2 shu1 yi3 hei1 ， zhong4 lai4 xiao1 ran2 zuo4 。
- sui4 ling4 bu4 ji1 xing4 ， lian4 ci3 ru2 chan2 fu4 。
- nian4 bi3 shang4 ren2 zhe3 ， jiang1 sheng1 fu4 ji4 mo4 。
- ceng2 wu2 fu1 nao2 shi4 ， ken3 ba3 xin1 yuan2 du4 。
- hu2 wei2 ru2 jia1 liu2 ， mei2 chi3 qin2 qie3 ke4 。
- mu4 hou2 ben3 bu4 guan1 ， wei4 shi4 mou2 sheng1 cuo4 。
- yan2 xing2 ji4 yi4 diao4 ， qi1 chi2 yi4 tong2 tuo1 。
- yuan4 li4 tang3 bu4 yi2 ， qing3 zuo4 hua2 lin2 he4 。

## 注释

## 译文

## 赏析
