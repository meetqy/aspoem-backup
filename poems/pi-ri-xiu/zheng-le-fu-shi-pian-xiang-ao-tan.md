---
id: pi-ri-xiu-zheng-le-fu-shi-pian-xiang-ao-tan
title: 正樂府十篇 橡媼歎
titlePinyin: zheng4 le4 fu3 shi2 pian1   xiang4 ao3 tan4
titleSlug: zheng-le-fu-shi-pian-xiang-ao-tan
author: 皮日休
authorPinyin: pi2 ri4 xiu1
authorSlug: pi-ri-xiu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 秋深橡子熟，散落榛蕪岡。
- 傴傴黃髪媼，拾之踐晨霜。
- 移時始盈掬，盡日方滿筐。
- 幾曝復幾蒸，用作三冬糧。
- 山前有熟稻，紫穗襲人香。
- 細獲又精舂，粒粒如玉璫。
- 持之納於官，私室無倉箱。
- 如何一石餘，只作五斗量。
- 狡吏不畏刑，貪官不避贓。
- 農時作私債，農畢歸官倉。
- 自冬及於春，橡實誑飢腸。
- 吾聞田成子，詐仁猶自王。
- 吁嗟逢橡媼，不覺淚霑裳。

## 拼音

- qiu1 shen1 xiang4 zi0 shu2 ， san4 luo4 zhen1 wu2 gang1 。
- yu3 yu3 huang2 fa4 ao3 ， shi2 zhi1 jian4 chen2 shuang1 。
- yi2 shi2 shi3 ying2 ju1 ， jin4 ri4 fang1 man3 kuang1 。
- ji1 pu4 fu4 ji1 zheng1 ， yong4 zuo4 san1 dong1 liang2 。
- shan1 qian2 you3 shu2 dao4 ， zi3 sui4 xi2 ren2 xiang1 。
- xi4 huo4 you4 jing1 chong1 ， li4 li4 ru2 yu4 dang1 。
- chi2 zhi1 na4 wu1 guan1 ， si1 shi4 wu2 cang1 xiang1 。
- ru2 he2 yi4 shi2 yu2 ， zhi1 zuo4 wu3 dou3 liang2 。
- jiao3 li4 bu2 wei4 xing2 ， tan1 guan1 bu2 bi4 zang1 。
- nong2 shi2 zuo4 si1 zhai4 ， nong2 bi4 gui1 guan1 cang1 。
- zi4 dong1 ji2 wu1 chun1 ， xiang4 shi2 kuang2 ji1 chang2 。
- wu2 wen2 tian2 cheng2 zi3 ， zha4 ren2 you2 zi4 wang2 。
- xu1 jie1 feng2 xiang4 ao3 ， bu4 jue2 lei4 zhan1 shang0 。

## 注释

## 译文

## 赏析
