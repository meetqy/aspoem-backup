---
id: pi-ri-xiu-tai-hu-shi-gu-yuan-si
title: 太湖詩 孤園寺
titlePinyin: tai4 hu2 shi1   gu1 yuan2 si4
titleSlug: tai-hu-shi-gu-yuan-si
author: 皮日休
authorPinyin: pi2 ri4 xiu1
authorSlug: pi-ri-xiu
dynasty: 唐
dynastyPinyin: tang2
dynastySlug: tang
tags: []
---

## 正文

- 艇子小且兀，緣湖蕩白芷。
- 縈紆泊一碕，宛到孤園寺。
- 蘿島凝清陰，松門湛虛翠。
- 寒泉飛碧螭，古木鬬蒼兕。
- 鐘梵在水魄，樓臺入雲肆。
- 巖邊足鳴𧔢，樹杪多飛鸓。
- 香莎滿院落，風汎金靃靡。
- 靜鶴啄柏蠹，閑猱弄榅䗁。
- 小殿熏陸香，古經貝多紙。
- 老僧方瞑坐，見客還強起。
- 指茲正險絕，何以來到此。
- 先言洞壑數，次話真如理。
- 磬韻醒閑心，茶香凝皓齒。
- 巾之劫貝布，饌以栴檀餌。
- 數刻得清淨，終身欲依止。
- 可憐陶侍讀，身列丹臺位。
- 雅號曰勝力，亦聞師佛氏。
- 今日到孤園，何妨稱弟子。

## 拼音

- ting3 zi3 xiao3 qie3 wu4 ， yuan2 hu2 dang4 bai2 zhi3 。
- ying2 yu1 bo2 yi4 qi2 ， wan3 dao4 gu1 yuan2 si4 。
- luo2 dao3 ning2 qing1 yin1 ， song1 men2 zhan4 xu1 cui4 。
- han2 quan2 fei1 bi4 chi1 ， gu3 mu4 dou4 cang1 si4 。
- zhong1 fan4 zai4 shui3 po4 ， lou2 tai2 ru4 yun2 si4 。
- yan2 bian1 zu2 ming2 𧔢， shu4 miao3 duo1 fei1 lei3 。
- xiang1 sha1 man3 yuan4 luo4 ， feng1 fan4 jin1 huo4 mi2 。
- jing4 he4 zhuo2 bai3 du4 ， xian2 nao2 nong4 wen1 䗁。
- xiao3 dian4 xun1 lu4 xiang1 ， gu3 jing1 bei4 duo1 zhi3 。
- lao3 seng1 fang1 ming2 zuo4 ， jian4 ke4 huan2 qiang2 qi3 。
- zhi3 zi1 zheng4 xian3 jue2 ， he2 yi3 lai2 dao4 ci3 。
- xian1 yan2 dong4 he4 shu4 ， ci4 hua4 zhen1 ru2 li3 。
- qing4 yun4 xing3 xian2 xin1 ， cha2 xiang1 ning2 hao4 chi3 。
- jin1 zhi1 jie2 bei4 bu4 ， zhuan4 yi3 zhan1 tan2 er3 。
- shu4 ke4 de2 qing1 jing4 ， zhong1 shen1 yu4 yi1 zhi3 。
- ke3 lian2 tao2 shi4 du2 ， shen1 lie4 dan1 tai2 wei4 。
- ya3 hao4 yue1 sheng4 li4 ， yi4 wen2 shi1 fo2 shi4 。
- jin1 ri4 dao4 gu1 yuan2 ， he2 fang2 cheng1 di4 zi3 。

## 注释

## 译文

## 赏析
