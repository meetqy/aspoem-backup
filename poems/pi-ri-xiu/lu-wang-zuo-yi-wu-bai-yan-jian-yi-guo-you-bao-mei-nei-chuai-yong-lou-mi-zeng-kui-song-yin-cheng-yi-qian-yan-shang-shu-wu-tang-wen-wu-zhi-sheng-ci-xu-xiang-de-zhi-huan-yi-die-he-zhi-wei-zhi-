---
id: pi-ri-xiu-lu-wang-zuo-yi-wu-bai-yan-jian-yi-guo-you-bao-mei-nei-chuai-yong-lou-mi-zeng-kui-song-yin-cheng-yi-qian-yan-shang-shu-wu-tang-wen-wu-zhi-sheng-ci-xu-xiang-de-zhi-huan-yi-die-he-zhi-wei-zhi-ye
title: 魯望昨以五百言見貽過有褒美內揣庸陋彌增媿悚因成一千言上述吾唐文物之盛次敘相得之歡亦迭和之微旨也
titlePinyin: lu3 wang4 zuo2 yi3 wu3 bai3 yan2 jian4 yi2 guo4 you3 bao1 mei3 nei4 chuai1 yong1 lou4 mi2 zeng1 kui4 song3 yin1 cheng2 yi4 qian1 yan2 shang4 shu4 wu2 tang2 wen2 wu4 zhi1 sheng4 ci4 xu4 xiang1 de2 zhi1 huan1 yi4 die2 he2 zhi1 wei1 zhi3 ye3
titleSlug: lu-wang-zuo-yi-wu-bai-yan-jian-yi-guo-you-bao-mei-nei-chuai-yong-lou-mi-zeng-kui-song-yin-cheng-yi-qian-yan-shang-shu-wu-tang-wen-wu-zhi-sheng-ci-xu-xiang-de-zhi-huan-yi-die-he-zhi-wei-zhi-ye
author: 皮日休
authorPinyin: pi2 ri4 xiu1
authorSlug: pi-ri-xiu
dynasty: 唐
dynastyPinyin: tang2
dynastySlug: tang
tags: []
---

## 正文

- 三辰至精氣，生自蒼頡前。
- 粵從有文字，精氣銖於緜。
- 所以楊墨後，文詞縱橫顛。
- 元狩富材術，建安儼英賢。
- 厥祀四百餘，作者如排穿。
- 五馬渡江日，羣魚食蒲年。
- 大風蕩天地，萬陣黃鬚羶。
- 縱有命世才，不如一空弮。
- 後至陳隋世，得之拘且緛。
- 太浮如瀲灩，太細如蚳蝝。
- 太亂如靡靡，太輕如芊芊。
- 流之爲䣱醟，變之爲游畋。
- 百足雖云衆，不救殺馬蚿。
- 君臣作降虜，北走如㺦猭。
- 所以文字妖，致其國朝遷。
- 吾唐革其弊，取士將科縣。
- 文星下爲人，洪秀密於緶。
- 大開紫宸扉，來者皆詳延。
- 日晏朝不罷，龍姿歡𨌈𨌈。
- 於焉周道反，由是秦法悛。
- 射洪陳子昂，其聲亦喧闐。
- 惜哉不得時，將奮猶拘攣。
- 玉壘李太白，銅堤孟浩然。
- 李寬包堪輿，孟澹擬漪漣。
- 埋骨采石壙，留神鹿門埏。
- 俾其羇旅死，實覺天地孱。
- 猗與子美思，不盡如轉輇。
- 縱爲三十車，一字不可捐。
- 既作風雅主，遂司歌詠權。
- 誰知耒陽土，埋却真神仙。
- 當於李杜際，名輩或泝沿。
- 良御非異馬，由弓非他弦。
- 其物無同異，其人有媸妍。
- 自開元至今，宗社紛如煙。
- 爽若沆瀣英，高如崑崙巔。
- 百家囂浮說，諸子率寓篇。
- 築之爲京觀，解之爲牲牷。
- 各持天地維，率意東西牽。
- 競抵元化首，爭扼真宰咽。
- 或作制誥藪，或爲宮體淵。
- 或堪被金石，或可投花鈿。
- 或爲輿隸唱，或被兒童憐。
- 烏壘虜亦寫，雞林夷爭傳。
- 披揭覆載樞，捭闔神異鍵。
- 力拋尾閭立，思軋大塊旋。
- 降氣或若虹，耀影或如 {艹/冖/殘}。
- 萬象瘡復痏，百靈瘠且 {疒}。
- 謂乎數十公，筆若明堂椽。
- 其中有擬者，不絕當如綖。
- 齊驅不讓策，竝駕或爭駢。
- 所以吾唐風，直將三代甄。
- 被此文物盛，由乎聲詩宣。
- 采彼風人謠，輶軒輕似鸇。
- 麗者固不捨，鄙者亦爲銓。
- 其中有鑾戒，一一堪雕鐫。
- 乙夜以觀之，吾君無釋焉。
- 遂命大司樂，度之如星躔。
- 播於樂府中，俾爲萬代蠲。
- 吹彼圓丘竹，誦茲清廟弦。
- 不惟娛列祖，兼可格上玄。
- 粵予何爲者，生自江海壖。
- 騃騃自總角，不甘耕一壥。
- 諸昆指倉庫，謂我死道邊。
- 何爲不力農，稽古真可嘕。
- 遂與襏襫著，兼之籉笠全。
- 風吹蔓草花，颯颯盈荒田。
- 老牛瞪不行，力弱誰能鞭。
- 乃將耒與耜，竝換槧與鉛。
- 閱彼圖籍肆，致之千百編。
- 攜將入蘇嶺，不就無出緣。
- 堆書塞低屋，添硯涸小泉。
- 對燈任髻爇，馮案從肘研。
- 苟無切玉刀，難除指上胼。
- 爾來五寒暑，試藝稱精專。
- 昌黎道未著，文教如欲騫。
- 其中有聲病，於我如𦧝𦧴。
- 是敢驅頹波，歸之於大川。
- 其文如可用，不敢佞與便。
- 明水在稾秸，太羹臨豆籩。
- 將來示時人，䝟貐垂饞涎。
- 亦或尚華縟，亦曾爲便嬛。
- 亦能制灝灝，亦解攻翩翩。
- 唯思逢陣敵，與彼爭後先。
- 避兵入句吳，窮悴祗自跧。
- 平原陸夫子，投刺來翩躚。
- 開卷讀數行，爲之加敬虔。
- 忽窮一兩首，反顧唯曲拳。
- 始來遺巾幗，乃敢排戈鋋。
- 或爲拔幟走，或遭劘壘還。
- 不能收亂轍，豈暇重爲篿。
- 雖然未三北，亦可輸千鐉。
- 向來說文字，爾汝名可聯。
- 聖人病歿世，不患窮而蹎。
- 我未九品位，君無一囊錢。
- 相逢得何事，兩籠酬戲牋。
- 無顏解媮合，底事居冗員。
- 方知萬鍾祿，不博五湖船。
- 夷【險】但明月，死生應白蓮。
- 吟餘凭几飲，釣罷偎蓑眠。
- 終拋峴山業，相共此留連。

## 拼音

- san1 chen2 zhi4 jing1 qi4 ， sheng1 zi4 cang1 jie2 qian2 。
- yue4 cong2 you3 wen2 zi4 ， jing1 qi4 zhu1 wu1 mian2 。
- suo3 yi3 yang2 mo4 hou4 ， wen2 ci2 zong4 heng2 dian1 。
- yuan2 shou4 fu4 cai2 shu4 ， jian4 an1 yan3 ying1 xian2 。
- jue2 si4 si4 bai3 yu2 ， zuo4 zhe3 ru2 pai2 chuan1 。
- wu3 ma3 du4 jiang1 ri4 ， qun2 yu2 shi2 pu2 nian2 。
- da4 feng1 dang4 tian1 di4 ， wan4 zhen4 huang2 xu1 shan1 。
- zong4 you3 ming4 shi4 cai2 ， bu4 ru2 yi4 kong1 quan1 。
- hou4 zhi4 chen2 sui2 shi4 ， de2 zhi1 ju1 qie3 ruan3 。
- tai4 fu2 ru2 lian4 yan4 ， tai4 xi4 ru2 chi2 yuan2 。
- tai4 luan4 ru2 mi2 mi2 ， tai4 qing1 ru2 qian1 qian1 。
- liu2 zhi1 wei2 䣱 yong4 ， bian4 zhi1 wei2 you2 tian2 。
- bai3 zu2 sui1 yun2 zhong4 ， bu2 jiu4 sha1 ma3 xian2 。
- jun1 chen2 zuo4 jiang4 lu3 ， bei3 zou3 ru2 㺦 chuan4 。
- suo3 yi3 wen2 zi4 yao1 ， zhi4 qi2 guo2 chao2 qian1 。
- wu2 tang2 ge2 qi2 bi4 ， qu3 shi4 jiang1 ke1 xian4 。
- wen2 xing1 xia4 wei2 ren2 ， hong2 xiu4 mi4 wu1 bian4 。
- da4 kai1 zi3 chen2 fei1 ， lai2 zhe3 jie1 xiang2 yan2 。
- ri4 yan4 chao2 bu2 ba4 ， long2 zi1 huan1 𨌈𨌈。
- wu1 yan1 zhou1 dao4 fan3 ， you2 shi4 qin2 fa3 quan1 。
- she4 hong2 chen2 zi3 ang2 ， qi2 sheng1 yi4 xuan1 tian2 。
- xi1 zai1 bu4 de2 shi2 ， jiang1 fen4 you2 ju1 luan2 。
- yu4 lei3 li3 tai4 bai2 ， tong2 di1 meng4 hao4 ran2 。
- li3 kuan1 bao1 kan1 yu2 ， meng4 dan4 ni3 yi1 lian2 。
- mai2 gu3 cai3 shi2 kuang4 ， liu2 shen2 lu4 men2 shan1 。
- bi3 qi2 ji1 lü3 si3 ， shi2 jue2 tian1 di4 chan2 。
- yi1 yu3 zi3 mei3 si1 ， bu2 jin4 ru2 zhuan3 quan2 。
- zong4 wei2 san1 shi2 ju1 ， yi2 zi4 bu4 ke3 juan1 。
- ji4 zuo4 feng1 ya3 zhu3 ， sui4 si1 ge1 yong3 quan2 。
- shui2 zhi1 lei3 yang2 tu3 ， mai2 que4 zhen1 shen2 xian1 。
- dang1 wu1 li3 du4 ji4 ， ming2 bei4 huo4 su4 yan2 。
- liang2 yu4 fei1 yi4 ma3 ， you2 gong1 fei1 ta1 xian2 。
- qi2 wu4 wu2 tong2 yi4 ， qi2 ren2 you3 chi1 yan2 。
- zi4 kai1 yuan2 zhi4 jin1 ， zong1 she4 fen1 ru2 yan1 。
- shuang3 ruo4 hang4 xie4 ying1 ， gao1 ru2 kun1 lun2 dian1 。
- bai3 jia1 xiao1 fu2 shuo1 ， zhu1 zi3 lü4 yu4 pian1 。
- zhu4 zhi1 wei2 jing1 guan1 ， jie3 zhi1 wei2 sheng1 quan2 。
- ge4 chi2 tian1 di4 wei2 ， shuai4 yi4 dong1 xi1 qian1 。
- jing4 di3 yuan2 hua4 shou3 ， zheng1 e4 zhen1 zai3 yan4 。
- huo4 zuo4 zhi4 gao4 sou3 ， huo4 wei2 gong1 ti3 yuan1 。
- huo4 kan1 bei4 jin1 shi2 ， huo4 ke3 tou2 hua1 dian4 。
- huo4 wei2 yu2 li4 chang4 ， huo4 bei4 er2 tong2 lian2 。
- wu1 lei3 lu3 yi4 xie3 ， ji1 lin2 yi2 zheng1 chuan2 。
- pi1 jie1 fu4 zai4 shu1 ， bai3 he2 shen2 yi4 jian4 。
- li4 pao1 wei3 lü2 li4 ， si1 ya4 da4 kuai4 xuan2 。
- jiang4 qi4 huo4 ruo4 hong2 ， yao4 ying3 huo4 ru2  { ao3 / mi4 / can2 }。
- wan4 xiang4 chuang1 fu4 wei3 ， bai3 ling2 ji2 qie3  { ne4 }。
- wei4 hu1 shu4 shi2 gong1 ， bi3 ruo4 ming2 tang2 chuan2 。
- qi2 zhong1 you3 ni3 zhe3 ， bu4 jue2 dang1 ru2 yan2 。
- qi2 qu1 bu2 rang4 ce4 ， bing4 jia4 huo4 zheng1 pian2 。
- suo3 yi3 wu2 tang2 feng1 ， zhi2 jiang1 san1 dai4 zhen1 。
- bei4 ci3 wen2 wu4 sheng4 ， you2 hu1 sheng1 shi1 xuan1 。
- cai3 bi3 feng1 ren2 yao2 ， you2 xuan1 qing1 si4 zhan1 。
- li2 zhe3 gu4 bu4 she3 ， bi3 zhe3 yi4 wei2 quan2 。
- qi2 zhong1 you3 luan2 jie4 ， yi1 yi1 kan1 diao1 juan1 。
- yi3 ye4 yi3 guan1 zhi1 ， wu2 jun1 wu2 shi4 yan1 。
- sui4 ming4 da4 si1 le4 ， du4 zhi1 ru2 xing1 chan2 。
- bo1 wu1 le4 fu3 zhong1 ， bi3 wei2 wan4 dai4 juan1 。
- chui1 bi3 yuan2 qiu1 zhu2 ， song4 zi1 qing1 miao4 xian2 。
- bu4 wei2 yu2 lie4 zu3 ， jian1 ke3 ge2 shang4 xuan2 。
- yue4 yu3 he2 wei2 zhe3 ， sheng1 zi4 jiang1 hai3 ruan2 。
- si4 si4 zi4 zong3 jiao3 ， bu4 gan1 geng1 yi4 chan2 。
- zhu1 kun1 zhi3 cang1 ku4 ， wei4 wo3 si3 dao4 bian1 。
- he2 wei2 bu2 li4 nong2 ， ji1 gu3 zhen1 ke3 xian1 。
- sui4 yu3 bo2 shi4 zhu4 ， jian1 zhi1 tai2 li4 quan2 。
- feng1 chui1 man4 cao3 hua1 ， sa4 sa4 ying2 huang1 tian2 。
- lao3 niu2 deng4 bu4 xing2 ， li4 ruo4 shui2 neng2 bian1 。
- nai3 jiang1 lei3 yu3 si4 ， bing4 huan4 qian4 yu3 qian1 。
- yue4 bi3 tu2 ji2 si4 ， zhi4 zhi1 qian1 bai3 bian1 。
- xie2 jiang1 ru4 su1 ling3 ， bu2 jiu4 wu2 chu1 yuan2 。
- dui1 shu1 sai1 di1 wu1 ， tian1 yan4 he2 xiao3 quan2 。
- dui4 deng1 ren4 ji4 ruo4 ， feng2 an4 cong2 zhou3 yan2 。
- gou3 wu2 qie4 yu4 dao1 ， nan2 chu2 zhi3 shang4 pian2 。
- er3 lai2 wu3 han2 shu3 ， shi4 yi4 cheng1 jing1 zhuan1 。
- chang1 li2 dao4 wei4 zhu4 ， wen2 jiao4 ru2 yu4 qian1 。
- qi2 zhong1 you3 sheng1 bing4 ， wu1 wo3 ru2 𦧝𦧴。
- shi4 gan3 qu1 tui2 bo1 ， gui1 zhi1 wu1 da4 chuan1 。
- qi2 wen2 ru2 ke3 yong4 ， bu4 gan3 ning4 yu3 bian4 。
- ming2 shui3 zai4 gao3 jie1 ， tai4 geng1 lin2 dou4 bian1 。
- jiang1 lai2 shi4 shi2 ren2 ，䝟 yu3 chui2 chan2 xian2 。
- yi4 huo4 shang4 hua2 ru4 ， yi4 ceng2 wei2 bian4 qiong2 。
- yi4 neng2 zhi4 hao4 hao4 ， yi4 jie3 gong1 pian1 pian1 。
- wei2 si1 feng2 zhen4 di2 ， yu3 bi3 zheng1 hou4 xian1 。
- bi4 bing1 ru4 ju4 wu2 ， qiong2 cui4 zhi1 zi4 quan2 。
- ping2 yuan2 lu4 fu1 zi3 ， tou2 ci4 lai2 pian1 xian1 。
- kai1 juan4 du2 shu4 xing2 ， wei2 zhi1 jia1 jing4 qian2 。
- hu1 qiong2 yi4 liang3 shou3 ， fan3 gu4 wei2 qu3 quan2 。
- shi3 lai2 yi2 jin1 guo2 ， nai3 gan3 pai2 ge1 chan2 。
- huo4 wei2 ba2 zhi4 zou3 ， huo4 zao1 mo2 lei3 huan2 。
- bu4 neng2 shou1 luan4 zhe2 ， qi3 xia2 zhong4 wei2 tuan2 。
- sui1 ran2 wei4 san1 bei3 ， yi4 ke3 shu1 qian1 quan1 。
- xiang4 lai2 shuo1 wen2 zi4 ， er3 ru3 ming2 ke3 lian2 。
- sheng4 ren2 bing4 mo4 shi4 ， bu2 huan4 qiong2 er2 dian1 。
- wo3 wei4 jiu3 pin3 wei4 ， jun1 wu2 yi4 nang2 qian2 。
- xiang1 feng2 de2 he2 shi4 ， liang3 long2 chou2 xi4 jian1 。
- wu2 yan2 jie3 tou1 he2 ， di3 shi4 ju1 rong3 yuan2 。
- fang1 zhi1 wan4 zhong1 lu4 ， bu4 bo2 wu3 hu2 chuan2 。
- yi2 【 xian3 】 dan4 ming2 yue4 ， si3 sheng1 ying1 bai2 lian2 。
- yin2 yu2 ping2 ji3 yin3 ， diao4 ba4 wei1 suo1 mian2 。
- zhong1 pao1 xian4 shan1 ye4 ， xiang1 gong4 ci3 liu2 lian2 。

## 注释

## 译文

## 赏析
