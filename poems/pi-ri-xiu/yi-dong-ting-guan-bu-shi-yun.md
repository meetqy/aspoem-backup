---
id: pi-ri-xiu-yi-dong-ting-guan-bu-shi-yun
title: 憶洞庭觀步十韻
titlePinyin: yi4 dong4 ting2 guan1 bu4 shi2 yun4
titleSlug: yi-dong-ting-guan-bu-shi-yun
author: 皮日休
authorPinyin: pi2 ri4 xiu1
authorSlug: pi-ri-xiu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 前時登觀步，暑雨正錚摐。
- 上戍看綿蕝，登村度石矼。
- 崦花時有蔟，溪鳥不成雙。
- 遠樹點黑矟，遙峰露碧幢。
- 巖根瘦似殼，杉破腹如腔。
- 䘨𧘈漁人服，筕篖野店窗。
- 多攜白木鍤，愛買紫泉缸。
- 仙犬聲音古，遺民意緒厖。
- 何文堪緯地，底策可經邦。
- 自此將妻子，歸山不姓龐。

## 拼音

- qian2 shi2 deng1 guan1 bu4 ， shu3 yu3 zheng4 zheng1 chuang1 。
- shang4 shu4 kan4 mian2 jue2 ， deng1 cun1 du4 shi2 gang1 。
- yan1 hua1 shi2 you3 cu4 ， xi1 niao3 bu4 cheng2 shuang1 。
- yuan3 shu4 dian3 hei1 shuo4 ， yao2 feng1 lu4 bi4 zhuang4 。
- yan2 gen1 shou4 si4 ke2 ， shan1 po4 fu4 ru2 qiang1 。
- 䘨𧘈 yu2 ren2 fu2 ， hang2 tang2 ye3 dian4 chuang1 。
- duo1 xie2 bai2 mu4 cha1 ， ai4 mai3 zi3 quan2 gang1 。
- xian1 quan3 sheng1 yin1 gu3 ， yi2 min2 yi4 xu4 mang2 。
- he2 wen2 kan1 wei3 di4 ， di3 ce4 ke3 jing1 bang1 。
- zi4 ci3 jiang1 qi1 zi0 ， gui1 shan1 bu2 xing4 pang2 。

## 注释

## 译文

## 赏析
