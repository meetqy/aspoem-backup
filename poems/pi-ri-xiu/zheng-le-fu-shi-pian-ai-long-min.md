---
id: pi-ri-xiu-zheng-le-fu-shi-pian-ai-long-min
title: 正樂府十篇 哀隴民
titlePinyin: zheng4 le4 fu3 shi2 pian1   ai1 long3 min2
titleSlug: zheng-le-fu-shi-pian-ai-long-min
author: 皮日休
authorPinyin: pi2 ri4 xiu1
authorSlug: pi-ri-xiu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 隴山千萬仞，鸚鵡巢其巔。
- 窮危又極嶮，其山猶不全。
- 蚩蚩隴之民，懸度如登天。
- 空中覘其巢，墮者爭紛然。
- 百禽不得一，十人九死焉。
- 隴川有戍卒，戍卒亦不閑。
- 將命提雕籠，直到金臺前。
- 彼毛不自珍，彼舌不自言。
- 胡爲輕人命，奉此玩好端。
- 吾聞古聖王，珍獸皆舍旃。
- 今此隴民屬，每歲啼漣漣。

## 拼音

- long3 shan1 qian1 wan4 ren4 ， ying1 wu3 chao2 qi2 dian1 。
- qiong2 wei1 you4 ji2 xian3 ， qi2 shan1 you2 bu4 quan2 。
- chi1 chi1 long3 zhi1 min2 ， xuan2 du4 ru2 deng1 tian1 。
- kong1 zhong1 chan1 qi2 chao2 ， duo4 zhe3 zheng1 fen1 ran2 。
- bai3 qin2 bu4 de2 yi1 ， shi2 ren2 jiu3 si3 yan1 。
- long3 chuan1 you3 shu4 zu2 ， shu4 zu2 yi4 bu4 xian2 。
- jiang1 ming4 ti2 diao1 long2 ， zhi2 dao4 jin1 tai2 qian2 。
- bi3 mao2 bu2 zi4 zhen1 ， bi3 she2 bu2 zi4 yan2 。
- hu2 wei2 qing1 ren2 ming4 ， feng4 ci3 wan2 hao3 duan1 。
- wu2 wen2 gu3 sheng4 wang2 ， zhen1 shou4 jie1 she4 zhan1 。
- jin1 ci3 long3 min2 shu3 ， mei3 sui4 ti2 lian2 lian2 。

## 注释

## 译文

## 赏析
