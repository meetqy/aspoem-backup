---
id: pi-ri-xiu-feng-xian-zhi-zheng-pei-mi-jian
title: 奉獻致政裴秘監
titlePinyin: feng4 xian4 zhi4 zheng4 pei2 mi4 jian1
titleSlug: feng-xian-zhi-zheng-pei-mi-jian
author: 皮日休
authorPinyin: pi2 ri4 xiu1
authorSlug: pi-ri-xiu
dynasty: 唐
dynastyPinyin: tang2
dynastySlug: tang
tags: []
---

## 正文

- 何胤本征士，高情動天地。既無閥閱門，常嫌冠冕累。
- 宰邑著嘉政，為郡留高致。移官在書府，方樂鴛池貴。
- 玉季牧江西，泣之不忍離。舍杖隨之去，天下欽高義。
- 烏帽白絺裘，籃輿竹如意。黃菊陶潛酒，青山謝公妓。
- 月檻詠詩情，花溪釣魚戲。鐘陵既方舟，魏闕將結駟。
- 甘求白首閑，不為蒼生起。優詔加大監，所以符公議。
- 既為逍遙公，又作鴟夷子。安車懸不出，駟馬閑無事。
- 微雨漢陂舟，殘日終南騎。富貴盡淩雲，何人能至此。
- 猜禍皆及身，何複至如是。賢哉此丈夫，百世一人矣。

## 拼音

- he2 yin4 ben3 zheng1 shi4 ， gao1 qing2 dong4 tian1 di4 。 ji4 wu2 fa2 yue4 men2 ， chang2 xian2 guan1 mian3 lei4 。
- zai3 yi4 zhu4 jia1 zheng4 ， wei2 jun4 liu2 gao1 zhi4 。 yi2 guan1 zai4 shu1 fu3 ， fang1 le4 yuan1 chi2 gui4 。
- yu4 ji4 mu4 jiang1 xi1 ， qi4 zhi1 bu4 ren3 li2 。 she4 zhang4 sui2 zhi1 qu4 ， tian1 xia4 qin1 gao1 yi4 。
- wu1 mao4 bai2 chi1 qiu2 ， lan2 yu2 zhu2 ru2 yi4 。 huang2 ju2 tao2 qian2 jiu3 ， qing1 shan1 xie4 gong1 ji4 。
- yue4 jian4 yong3 shi1 qing2 ， hua1 xi1 diao4 yu2 xi4 。 zhong1 ling2 ji4 fang1 zhou1 ， wei4 que4 jiang1 jie2 si4 。
- gan1 qiu2 bai2 shou3 xian2 ， bu4 wei2 cang1 sheng1 qi3 。 you1 zhao4 jia1 da4 jian1 ， suo3 yi3 fu2 gong1 yi4 。
- ji4 wei2 xiao1 yao2 gong1 ， you4 zuo4 chi1 yi2 zi3 。 an1 ju1 xuan2 bu4 chu1 ， si4 ma3 xian2 wu2 shi4 。
- wei1 yu3 han4 bei1 zhou1 ， can2 ri4 zhong1 nan2 qi2 。 fu4 gui4 jin4 ling2 yun2 ， he2 ren2 neng2 zhi4 ci3 。
- cai1 huo4 jie1 ji2 shen1 ， he2 fu4 zhi4 ru2 shi4 。 xian2 zai1 ci3 zhang4 fu0 ， bai3 shi4 yi4 ren2 yi3 。

## 注释

## 译文

## 赏析
