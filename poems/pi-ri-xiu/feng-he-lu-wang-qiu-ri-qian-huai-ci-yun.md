---
id: pi-ri-xiu-feng-he-lu-wang-qiu-ri-qian-huai-ci-yun
title: 奉和魯望秋日遣懷次韻
titlePinyin: feng4 he2 lu3 wang4 qiu1 ri4 qian3 huai2 ci4 yun4
titleSlug: feng-he-lu-wang-qiu-ri-qian-huai-ci-yun
author: 皮日休
authorPinyin: pi2 ri4 xiu1
authorSlug: pi-ri-xiu
dynasty: 唐
dynastyPinyin: tang2
dynastySlug: tang
tags: []
---

## 正文

- 高蹈爲時背，幽懷是事兼。
- 神仙君可致，江海我能淹。
- 共守庚申夜，同看乙巳占。
- 藥囊除紫蠹，丹竈拂紅鹽。
- 與物深無競，於生亦太廉。
- 鴻災因足警，魚禍爲稀潛。
- 筆硯秋光洗，衣巾夏蘚霑。
- 酒甔香竹院，魚籠挂茅簷。
- 琴忘因拋譜，詩存爲致籤。
- 茶旗經雨展，石笋帶雲尖。
- 鶴共心情慢，烏同面色黔。
- 向陽裁白帢，終歲憶貂襜。
- 取嶺爲山障，將泉作水簾。
- 溪晴多晚鷺，池廢足秋蟾。
- 破衲雖云補，閑齋未辦苫。
- 共君還有役，竟夕得厭厭。

## 拼音

- gao1 dao3 wei2 shi2 bei4 ， you1 huai2 shi4 shi4 jian1 。
- shen2 xian1 jun1 ke3 zhi4 ， jiang1 hai3 wo3 neng2 yan1 。
- gong4 shou3 geng1 shen1 ye4 ， tong2 kan4 yi3 si4 zhan4 。
- yao4 nang2 chu2 zi3 du4 ， dan1 zao4 fu2 hong2 yan2 。
- yu3 wu4 shen1 wu2 jing4 ， wu1 sheng1 yi4 tai4 lian2 。
- hong2 zai1 yin1 zu2 jing3 ， yu2 huo4 wei2 xi1 qian2 。
- bi3 yan4 qiu1 guang1 xi3 ， yi1 jin1 xia4 xian3 zhan1 。
- jiu3 dan1 xiang1 zhu2 yuan4 ， yu2 long2 gua4 mao2 yan2 。
- qin2 wang4 yin1 pao1 pu3 ， shi1 cun2 wei2 zhi4 qian1 。
- cha2 qi2 jing1 yu3 zhan3 ， shi2 sun3 dai4 yun2 jian1 。
- he4 gong4 xin1 qing2 man4 ， wu1 tong2 mian4 se4 qian2 。
- xiang4 yang2 cai2 bai2 qia4 ， zhong1 sui4 yi4 diao1 chan1 。
- qu3 ling3 wei2 shan1 zhang4 ， jiang1 quan2 zuo4 shui3 lian2 。
- xi1 qing2 duo1 wan3 lu4 ， chi2 fei4 zu2 qiu1 chan2 。
- po4 na4 sui1 yun2 bu3 ， xian2 zhai1 wei4 ban4 shan1 。
- gong4 jun1 huan2 you3 yi4 ， jing4 xi1 de2 yan4 yan4 。

## 注释

## 译文

## 赏析
