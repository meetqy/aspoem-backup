---
id: pi-ri-xiu-wu-zhong-ku-yu-yin-shu-yi-bai-yun-ji-lu-wang
title: 吳中苦雨因書一百韻寄魯望
titlePinyin: wu2 zhong1 ku3 yu3 yin1 shu1 yi4 bai3 yun4 ji4 lu3 wang4
titleSlug: wu-zhong-ku-yu-yin-shu-yi-bai-yun-ji-lu-wang
author: 皮日休
authorPinyin: pi2 ri4 xiu1
authorSlug: pi-ri-xiu
dynasty: 唐
dynastyPinyin: tang2
dynastySlug: tang
tags: []
---

## 正文

- 全吳臨巨溟，百里到滬瀆。
- 海物競駢羅，水怪爭滲漉。
- 狂蜃吐其氣，千尋勃然蹙。
- 一刷半天墨，架爲欹危屋。
- 怒鯨瞪相向，吹浪山轂轂。
- 倏忽腥杳冥，須臾坼崖谷。
- 帝命有嚴程，慈物有潛伏。
- 噓之爲玄雲，彌亙千萬幅。
- 直拔倚天劒，又建橫海纛。
- 化之爲暴雨，潨潨射平陸。
- 如將月窟寫，似把天河撲。
- 著樹勝戟支，中人過箭鏃。
- 龍光倏閃照，虯角搊琤觸。
- 此時一千里，平下天台瀑。
- 雷公恣其志，䃸磹裂電目。
- 蹋破霹靂車，折却三四輻。
- 雨工避罪者，必在蚊睫宿。
- 狂發鏗訇音，不得懈怠僇。
- 頃刻勢稍止，尚自傾蔌蔌。
- 不敢履洿處，恐蹋爛地軸。
- 自爾凡十日，茫然晦林麓。
- 只是遇滂沱，少曾逢霢霂。
- 伊余之廨宇，古製拙卜築。
- 頹檐倒菌黃，破砌頑莎綠。
- 只有方丈居，其中蹐且跼。
- 朽處或似醉，漏時又如沃。
- 階前平汎濫，牆下起趢趚。
- 唯堪著籉笠，復可乘𦨧宿。
- 雞犬竝淋漓，兒童但咿噢。
- 勃勃生濕氣，人人牢於鋦。
- 鬚眉漬將斷，肝膈蒸欲熟。
- 當庭死蘭芷，四垣盛薋菉。
- 解帙展斷書，拂牀安壞櫝。
- 跳梁老蛙黽，直向牀前浴。
- 蹲前但相聒，似把白丁辱。
- 空廚方欲炊，漬米未離䉛。
- 薪蒸濕不著，白晝須然燭。
- 汙萊既已濘，買魚不獲䱙。
- 竟未成麥饘，安能得粱肉。
- 更有陸先生，荒林抱窮蹙。
- 壞宅四五舍，病篠三兩束。
- 蓋檐低礙首，蘚地滑澾足。
- 注欲透承塵，濕難庇廚簏。
- 低摧在圭竇，索漠拋偏裻。
- 手指既已胼，肌膚亦將瘯。
- 一苞勢欲陊，將撐乏寸木。
- 盡日欠束薪，經時無寸粟。
- 【螔】蝓將入甑，蟚蜞已臨鍑。
- 嬌兒未十歲，枵然自啼哭。
- 一錢買粔籹，數里走病僕。
- 破碎舊鶴籠，狼籍晚蠶蔟。
- 千卷素書外，此外無餘蓄。
- 著處紵衣裂，戴次紗帽醭。
- 惡陰潛過午，未及烹葵菽。
- 吳中銅臭戶，七萬沸如臛。
- 嗇止甘蟹䱬，侈唯僭車服。
- 皆希尉吏旨，盡怕里胥錄。
- 低眉事庸奴，開顏納金玉。
- 唯到陸先生，不能分一斛。
- 先生之志氣，薄漢如鴻鵠。
- 遇善必擎跽，見才輒馳逐。
- 廉不受一芥，其餘安可黷。
- 如何鄉里輩，見之乃蝟縮。
- 粵予苦心者，師仰但踖踧。
- 受易既可注，請玄又堪卜。
- 百家皆搜蕩，六藝盡飜覆。
- 似餒見太牢，如迷遇華燭。
- 半年得酬唱，一日屢往復。
- 三秀間稂莠，九成雜巴濮。
- 奔命既不暇，乞降但相續。
- 吟詩口吻噅，把筆指節瘃。
- 君才既不窮，吾道由是篤。
- 所益諒弘多，厥交過親族。
- 相逢似丹漆，相望如朓肭。
- 論業敢並驅，量分合繼躅。
- 相違始兩日，忡忡想華縟。
- 出門泥漫漶，恨無直轅輦。
- 十錢賃一輪，逢上鳴斛觫。
- 赤脚枕書帙，訪予穿詰曲。
- 入門且抵掌，大噱時碌碌。
- 茲淋既浹旬，無乃害九穀。
- 予惟餓不死，得非道之福。
- 手中捉詩卷，語快還共讀。
- 解帶似歸來，脫巾若沐浴。
- 疎如松間篁，野甚麋對鹿。
- 行譚弄書籤，臥話枕棊局。
- 呼童具盤餐，擫衣換雞鶩。
- 或蒸一升麻，或煠兩把菊。
- 用以閱幽奇，豈能資口腹。
- 十分煎臯盧，半榼挽醽醁。
- 高談繄無盡，晝漏何太促。
- 我公大司諫，一切從民欲。
- 梅潤侵束杖，和氣生空獄。
- 而民當斯時，不覺有煩溽。
- 念澇爲之災，拜神再三告。
- 太陰霍然收，天地一澄肅。
- 燔炙既芬芬，威儀乃毣毣。
- 須權元化柄，用拯中夏酷。
- 我願薦先生，左右輔司牧。
- 茲雨何足云，唯思舉顏歜。

## 拼音

- quan2 wu2 lin2 ju4 ming2 ， bai3 li3 dao4 hu4 du2 。
- hai3 wu4 jing4 pian2 luo2 ， shui3 guai4 zheng1 shen4 lu4 。
- kuang2 shen4 tu3 qi2 qi4 ， qian1 xun2 bo2 ran2 cu4 。
- yi4 shua1 ban4 tian1 mo4 ， jia4 wei2 qi1 wei1 wu1 。
- nu4 jing1 deng4 xiang1 xiang4 ， chui1 lang4 shan1 gu3 gu3 。
- shu1 hu1 xing1 yao3 ming2 ， xu1 yu2 che4 ya2 gu3 。
- di4 ming4 you3 yan2 cheng2 ， ci2 wu4 you3 qian2 fu2 。
- xu1 zhi1 wei2 xuan2 yun2 ， mi2 gen4 qian1 wan4 fu2 。
- zhi2 ba2 yi3 tian1 jian4 ， you4 jian4 heng2 hai3 dao4 。
- hua4 zhi1 wei2 bao4 yu3 ， cong1 cong1 she4 ping2 lu4 。
- ru2 jiang1 yue4 ku1 xie3 ， si4 ba3 tian1 he2 pu1 。
- zhu4 shu4 sheng4 ji3 zhi1 ， zhong1 ren2 guo4 jian4 zu2 。
- long2 guang1 shu1 shan3 zhao4 ， qiu2 jiao3 chou1 cheng1 chu4 。
- ci3 shi2 yi4 qian1 li3 ， ping2 xia4 tian1 tai2 pu4 。
- lei2 gong1 zi4 qi2 zhi4 ，䃸 tan2 lie4 dian4 mu4 。
- ta4 po4 pi1 li4 ju1 ， zhe2 que4 san1 si4 fu2 。
- yu3 gong1 bi4 zui4 zhe3 ， bi4 zai4 wen2 jie2 su4 。
- kuang2 fa1 keng1 hong1 yin1 ， bu4 de2 xie4 dai4 lu4 。
- qing3 ke4 shi4 shao1 zhi3 ， shang4 zi4 qing1 su4 su4 。
- bu4 gan3 lü3 wu1 chu3 ， kong3 ta4 lan4 di4 zhou2 。
- zi4 er3 fan2 shi2 ri4 ， mang2 ran2 hui4 lin2 lu4 。
- zhi3 shi4 yu4 pang1 tuo2 ， shao3 ceng2 feng2 mai4 mu4 。
- yi1 yu2 zhi1 xie4 yu3 ， gu3 zhi4 zhuo1 bu3 zhu4 。
- tui2 yan2 dao3 jun1 huang2 ， po4 qi4 wan2 sha1 lü4 。
- zhi3 you3 fang1 zhang4 ju1 ， qi2 zhong1 ji2 qie3 ju2 。
- xiu3 chu3 huo4 si4 zui4 ， lou4 shi2 you4 ru2 wo4 。
- jie1 qian2 ping2 fan4 lan4 ， qiang2 xia4 qi3 lu4 su4 。
- wei2 kan1 zhu4 tai2 li4 ， fu4 ke3 cheng2 𦨧 su4 。
- ji1 quan3 bing4 lin2 li2 ， er2 tong2 dan4 yi1 o1 。
- bo2 bo2 sheng1 shi1 qi4 ， ren2 ren2 lao2 wu1 ju1 。
- xu1 mei2 zi4 jiang1 duan4 ， gan1 ge2 zheng1 yu4 shu2 。
- dang1 ting2 si3 lan2 zhi3 ， si4 yuan2 sheng4 ci2 lu4 。
- jie3 zhi4 zhan3 duan4 shu1 ， fu2 chuang2 an1 huai4 du2 。
- tiao4 liang2 lao3 wa1 min3 ， zhi2 xiang4 chuang2 qian2 yu4 。
- dun1 qian2 dan4 xiang1 guo1 ， si4 ba3 bai2 ding1 ru3 。
- kong1 chu2 fang1 yu4 chui1 ， zi4 mi3 wei4 li2 䉛。
- xin1 zheng1 shi1 bu2 zhu4 ， bai2 zhou4 xu1 ran2 zhu2 。
- wu1 lai2 ji4 yi3 ning4 ， mai3 yu2 bu2 huo4 䱙。
- jing4 wei4 cheng2 mai4 zhan1 ， an1 neng2 de2 liang2 rou4 。
- geng4 you3 lu4 xian1 sheng0 ， huang1 lin2 bao4 qiong2 cu4 。
- huai4 zhai2 si4 wu3 she4 ， bing4 xiao3 san1 liang3 shu4 。
- gai4 yan2 di1 ai4 shou3 ， xian3 di4 hua2 ta4 zu2 。
- zhu4 yu4 tou4 cheng2 chen2 ， shi1 nan2 bi4 chu2 lu4 。
- di1 cui1 zai4 gui1 dou4 ， suo3 mo4 pao1 pian1 du2 。
- shou3 zhi3 ji4 yi3 pian2 ， ji1 fu1 yi4 jiang1 cu4 。
- yi4 bao1 shi4 yu4 duo4 ， jiang1 cheng1 fa2 cun4 mu4 。
- jin4 ri4 qian4 shu4 xin1 ， jing1 shi2 wu2 cun4 su4 。
- 【 yi2 】 yu2 jiang1 ru4 zeng4 ， peng2 qi2 yi3 lin2 fu4 。
- jiao1 er2 wei4 shi2 sui4 ， xiao1 ran2 zi4 ti2 ku1 。
- yi4 qian2 mai3 ju4 nü3 ， shu4 li3 zou3 bing4 pu2 。
- po4 sui4 jiu4 he4 long2 ， lang2 ji2 wan3 can2 cu4 。
- qian1 juan4 su4 shu1 wai4 ， ci3 wai4 wu2 yu2 xu4 。
- zhu4 chu3 zhu4 yi1 lie4 ， dai4 ci4 sha1 mao4 bu2 。
- e4 yin1 qian2 guo4 wu3 ， wei4 ji2 peng1 kui2 shu1 。
- wu2 zhong1 tong2 chou4 hu4 ， qi1 wan4 fei4 ru2 huo4 。
- se4 zhi3 gan1 xie4 䱬， chi3 wei2 jian4 ju1 fu2 。
- jie1 xi1 wei4 li4 zhi3 ， jin4 pa4 li3 xu1 lu4 。
- di1 mei2 shi4 yong1 nu2 ， kai1 yan2 na4 jin1 yu4 。
- wei2 dao4 lu4 xian1 sheng0 ， bu4 neng2 fen1 yi4 hu2 。
- xian1 sheng0 zhi1 zhi4 qi4 ， bao2 han4 ru2 hong2 hu2 。
- yu4 shan4 bi4 qing2 ji4 ， jian4 cai2 zhe2 chi2 zhu2 。
- lian2 bu2 shou4 yi2 jie4 ， qi2 yu2 an1 ke3 du2 。
- ru2 he2 xiang1 li3 bei4 ， jian4 zhi1 nai3 wei4 suo1 。
- yue4 yu3 ku3 xin1 zhe3 ， shi1 yang3 dan4 ji2 cu4 。
- shou4 yi4 ji4 ke3 zhu4 ， qing3 xuan2 you4 kan1 bu3 。
- bai3 jia1 jie1 sou1 dang4 ， liu4 yi4 jin4 fan1 fu4 。
- si4 nei3 jian4 tai4 lao2 ， ru2 mi2 yu4 hua2 zhu2 。
- ban4 nian2 de2 chou2 chang4 ， yi2 ri4 lü3 wang3 fu4 。
- san1 xiu4 jian4 lang2 you3 ， jiu3 cheng2 za2 ba1 pu2 。
- ben4 ming4 ji4 bu4 xia2 ， qi3 xiang2 dan4 xiang1 xu4 。
- yin2 shi1 kou3 wen3 hui1 ， ba3 bi3 zhi3 jie2 zhu2 。
- jun1 cai2 ji4 bu4 qiong2 ， wu2 dao4 you2 shi4 du3 。
- suo3 yi4 liang4 hong2 duo1 ， jue2 jiao1 guo4 qin1 zu2 。
- xiang1 feng2 si4 dan1 qi1 ， xiang1 wang4 ru2 tiao3 na4 。
- lun4 ye4 gan3 bing4 qu1 ， liang2 fen1 he2 ji4 zhu2 。
- xiang1 wei2 shi3 liang3 ri4 ， chong1 chong1 xiang3 hua2 ru4 。
- chu1 men2 ni2 man4 huan4 ， hen4 wu2 zhi2 yuan2 nian3 。
- shi2 qian2 lin4 yi4 lun2 ， feng2 shang4 ming2 hu2 su4 。
- chi4 jiao3 zhen3 shu1 zhi4 ， fang3 yu3 chuan1 jie2 qu3 。
- ru4 men2 qie3 di3 zhang3 ， da4 jue2 shi2 lu4 lu4 。
- zi1 lin2 ji4 jia1 xun2 ， wu2 nai3 hai4 jiu3 gu3 。
- yu3 wei2 e4 bu4 si3 ， de2 fei1 dao4 zhi1 fu2 。
- shou3 zhong1 zhuo1 shi1 juan4 ， yu3 kuai4 huan2 gong4 du2 。
- jie3 dai4 si4 gui1 lai2 ， tuo1 jin1 ruo4 mu4 yu4 。
- shu1 ru2 song1 jian4 huang2 ， ye3 shen4 mi2 dui4 lu4 。
- xing2 tan2 nong4 shu1 qian1 ， wo4 hua4 zhen3 qi2 ju2 。
- hu1 tong2 ju4 pan2 can1 ， ye4 yi1 huan4 ji1 wu4 。
- huo4 zheng1 yi4 sheng1 ma2 ， huo4 ye4 liang3 ba3 ju2 。
- yong4 yi3 yue4 you1 qi2 ， qi3 neng2 zi1 kou3 fu4 。
- shi2 fen1 jian1 gao1 lu2 ， ban4 ke1 wan3 ling2 lu4 。
- gao1 tan2 yi1 wu2 jin4 ， zhou4 lou4 he2 tai4 cu4 。
- wo3 gong1 da4 si1 jian4 ， yi2 qie4 cong2 min2 yu4 。
- mei2 run4 qin1 shu4 zhang4 ， he2 qi4 sheng1 kong1 yu4 。
- er2 min2 dang1 si1 shi2 ， bu4 jue2 you3 fan2 ru4 。
- nian4 lao4 wei2 zhi1 zai1 ， bai4 shen2 zai4 san1 gao4 。
- tai4 yin1 huo4 ran2 shou1 ， tian1 di4 yi4 cheng2 su4 。
- fan2 zhi4 ji4 fen1 fen1 ， wei1 yi2 nai3 mu4 mu4 。
- xu1 quan2 yuan2 hua4 bing3 ， yong4 zheng3 zhong1 xia4 ku4 。
- wo3 yuan4 jian4 xian1 sheng0 ， zuo3 you4 fu3 si1 mu4 。
- zi1 yu3 he2 zu2 yun2 ， wei2 si1 ju3 yan2 chu4 。

## 注释

## 译文

## 赏析
