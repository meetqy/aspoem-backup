---
id: pi-ri-xiu-tai-hu-shi-xiao-xia-wan
title: 太湖詩 銷夏灣
titlePinyin: tai4 hu2 shi1   xiao1 xia4 wan1
titleSlug: tai-hu-shi-xiao-xia-wan
author: 皮日休
authorPinyin: pi2 ri4 xiu1
authorSlug: pi-ri-xiu
dynasty: 唐
dynastyPinyin: tang2
dynastySlug: tang
tags: []
---

## 正文

- 太湖有曲處，其門爲兩崖。
- 當中數十頃，別如一天池。
- 號爲銷夏灣，此名無所私。
- 赤日莫斜照，清風多遙吹。
- 沙嶼埽粉墨，松竹調塤篪。
- 山果紅靺鞨，水苔青髬髵。
- 木陰厚若瓦，嚴磴滑如飴。
- 我來此遊息，夏景方赫曦。
- 一坐盤石上，肅肅寒生肌。
- 小艖或可汎，短策或可支。
- 行驚翠羽起，坐見白蓮披。
- 斂袖弄輕浪，解巾敵涼颸。
- 但有水雲見，更餘沙禽知。
- 京洛往來客，暍死緣奔馳。
- 此中便可老，焉用名利爲。

## 拼音

- tai4 hu2 you3 qu3 chu3 ， qi2 men2 wei2 liang3 ya2 。
- dang1 zhong1 shu4 shi2 qing3 ， bie2 ru2 yi1 tian1 chi2 。
- hao4 wei2 xiao1 xia4 wan1 ， ci3 ming2 wu2 suo3 si1 。
- chi4 ri4 mo4 xie2 zhao4 ， qing1 feng1 duo1 yao2 chui1 。
- sha1 yu3 sao4 fen3 mo4 ， song1 zhu2 diao4 xun1 chi2 。
- shan1 guo3 hong2 mo4 he2 ， shui3 tai2 qing1 pi1 er2 。
- mu4 yin1 hou4 ruo4 wa3 ， yan2 deng4 hua2 ru2 yi2 。
- wo3 lai2 ci3 you2 xi1 ， xia4 jing3 fang1 he4 xi1 。
- yi2 zuo4 pan2 shi2 shang4 ， su4 su4 han2 sheng1 ji1 。
- xiao3 cha1 huo4 ke3 fan4 ， duan3 ce4 huo4 ke3 zhi1 。
- xing2 jing1 cui4 yu3 qi3 ， zuo4 jian4 bai2 lian2 pi1 。
- lian3 xiu4 nong4 qing1 lang4 ， jie3 jin1 di2 liang2 si1 。
- dan4 you3 shui3 yun2 jian4 ， geng4 yu2 sha1 qin2 zhi1 。
- jing1 luo4 wang3 lai2 ke4 ， ye1 si3 yuan2 ben1 chi2 。
- ci3 zhong1 bian4 ke3 lao3 ， yan1 yong4 ming2 li4 wei2 。

## 注释

## 译文

## 赏析
