---
id: pi-ri-xiu-tai-hu-shi-shang-zhen-guan
title: 太湖詩 上真觀
titlePinyin: tai4 hu2 shi1   shang4 zhen1 guan1
titleSlug: tai-hu-shi-shang-zhen-guan
author: 皮日休
authorPinyin: pi2 ri4 xiu1
authorSlug: pi-ri-xiu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 徑盤在山肋，繚繞窮雲端。
- 摘菌杖頭紫，緣崖屐齒刓。
- 半日到上真，洞宮知造難。
- 雙戶啓真景，齋心方可觀。
- 天鈞鳴響亮，天祿行蹣跚。
- 琪樹夾一徑，萬條青琅玕。
- 兩松峙庭際，怪狀吁可歎。
- 大螾騰共結，修蛇飛相盤。
- 皮膚坼甲胄，枝節擒貙犴。
- 罅處似天裂，朽中如井眢。
- 襹褷風聲㾌，跁跒地力痑。
- 根上露鉗釱，空中狂波瀾。
- 合時若莽蒼，闢處如轘轅。
- 儼對無霸陣，靜問嚴陵灘。
- 靈飛一以護，山都焉敢干。
- 兩廊潔寂歷，中殿高巑岏。
- 靜架九色節，閑懸十絕幡。
- 微風時一吹，百寶清闌珊。
- 昔有葉道士，位當升靈官。
- 欲箋紫微志，唯食虹影丹。
- 既逐隱龍去，道風由此殘。
- 猶聞絳目草，往往生空壇。
- 羽客兩三人，石上譚泥丸。
- 謂我或龍胄，粲然與之歡。
- 衣巾紫華冷，食次白芝寒。
- 自覺有真氣，恐隨風力摶。
- 明朝若更往，必擬隳儒冠。

## 拼音

- jing4 pan2 zai4 shan1 lei4 ， liao2 rao4 qiong2 yun2 duan1 。
- zhai1 jun1 zhang4 tou2 zi3 ， yuan2 ya2 ji1 chi3 wan2 。
- ban4 ri4 dao4 shang4 zhen1 ， dong4 gong1 zhi1 zao4 nan2 。
- shuang1 hu4 qi3 zhen1 jing3 ， zhai1 xin1 fang1 ke3 guan1 。
- tian1 jun1 ming2 xiang3 liang4 ， tian1 lu4 xing2 pan2 shan1 。
- qi2 shu4 jia1 yi2 jing4 ， wan4 tiao2 qing1 lang2 gan1 。
- liang3 song1 zhi4 ting2 ji4 ， guai4 zhuang4 xu1 ke3 tan4 。
- da4 yin3 teng2 gong4 jie2 ， xiu1 she2 fei1 xiang1 pan2 。
- pi2 fu1 che4 jia3 zhou4 ， zhi1 jie2 qin2 chu1 an4 。
- xia4 chu3 si4 tian1 lie4 ， xiu3 zhong1 ru2 jing3 yuan1 。
- shi1 shi1 feng1 sheng1 㾌， pao2 qia3 di4 li4 tan1 。
- gen1 shang4 lu4 qian2 di4 ， kong1 zhong1 kuang2 bo1 lan2 。
- he2 shi2 ruo4 mang3 cang1 ， pi4 chu3 ru2 huan4 yuan2 。
- yan3 dui4 wu2 ba4 zhen4 ， jing4 wen4 yan2 ling2 tan1 。
- ling2 fei1 yi4 yi3 hu4 ， shan1 dou1 yan1 gan3 gan1 。
- liang3 lang2 jie2 ji4 li4 ， zhong1 dian4 gao1 cuan2 wan2 。
- jing4 jia4 jiu3 se4 jie2 ， xian2 xuan2 shi2 jue2 fan1 。
- wei1 feng1 shi2 yi4 chui1 ， bai3 bao3 qing1 lan2 shan1 。
- xi1 you3 ye4 dao4 shi0 ， wei4 dang1 sheng1 ling2 guan1 。
- yu4 jian1 zi3 wei1 zhi4 ， wei2 shi2 hong2 ying3 dan1 。
- ji4 zhu2 yin3 long2 qu4 ， dao4 feng1 you2 ci3 can2 。
- you2 wen2 jiang4 mu4 cao3 ， wang3 wang3 sheng1 kong1 tan2 。
- yu3 ke4 liang3 san1 ren2 ， shi2 shang4 tan2 ni2 wan2 。
- wei4 wo3 huo4 long2 zhou4 ， can4 ran2 yu3 zhi1 huan1 。
- yi1 jin1 zi3 hua2 leng3 ， shi2 ci4 bai2 zhi1 han2 。
- zi4 jue2 you3 zhen1 qi4 ， kong3 sui2 feng1 li4 tuan2 。
- ming2 chao2 ruo4 geng4 wang3 ， bi4 ni3 hui1 ru2 guan1 。

## 注释

## 译文

## 赏析
