---
id: pi-ri-xiu-tai-hu-shi-piao-miao-feng
title: 太湖詩 縹緲峰
titlePinyin: tai4 hu2 shi1   piao3 miao3 feng1
titleSlug: tai-hu-shi-piao-miao-feng
author: 皮日休
authorPinyin: pi2 ri4 xiu1
authorSlug: pi-ri-xiu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 頭戴華陽帽，手拄大夏筇。
- 清晨陪道侶，來上縹緲峰。
- 帶露齅藥蔓，和雲尋鹿蹤。
- 時驚𪕍𪕌鼠，飛上千丈松。
- 翠壁內有室，叩之虛䃔䃧。
- 古穴下徹海，視之寒鴻濛。
- 遇歇有佳思，緣危無倦容。
- 須臾到絕頂，似鳥穿樊籠。
- 恐足蹈海日，疑身凌天風。
- 衆岫點巨浸，四方接圓穹。
- 似將青螺髻，撒在明月中。
- 片白作越分，孤嵐爲吳宮。
- 一陣靉靆氣，隱隱生湖東。
- 激雷與波起，狂電將日紅。
- 礊礊雨點大，金髇轟下空。
- 暴光隔雲閃，髣髴亙天龍。
- 連拳百丈尾，下拔湖之洪。
- 捽爲一雪山，欲與昭回通。
- 移時却𢷈下，細碎衡與嵩。
- 神物諒不測，絕境尤難窮。
- 杖策下返照，漸聞仙觀鐘。
- 煙波濆肌骨，雲壑闐心胸。
- 竟死愛未足，當生且歡逢。
- 不然把天爵，自拜太湖公。

## 拼音

- tou2 dai4 hua2 yang2 mao4 ， shou3 zhu3 da4 xia4 qiong2 。
- qing1 chen2 pei2 dao4 lü3 ， lai2 shang4 piao3 miao3 feng1 。
- dai4 lu4 xiu4 yao4 man4 ， he2 yun2 xun2 lu4 zong1 。
- shi2 jing1 𪕍𪕌 shu3 ， fei1 shang4 qian1 zhang4 song1 。
- cui4 bi4 nei4 you3 shi4 ， kou4 zhi1 xu1 䃔䃧。
- gu3 xue2 xia4 che4 hai3 ， shi4 zhi1 han2 hong2 meng2 。
- yu4 xie1 you3 jia1 si1 ， yuan2 wei1 wu2 juan4 rong2 。
- xu1 yu2 dao4 jue2 ding3 ， si4 niao3 chuan1 fan2 long2 。
- kong3 zu2 dao3 hai3 ri4 ， yi2 shen1 ling2 tian1 feng1 。
- zhong4 xiu4 dian3 ju4 jin4 ， si4 fang1 jie1 yuan2 qiong2 。
- si4 jiang1 qing1 luo2 ji4 ， sa1 zai4 ming2 yue4 zhong1 。
- pian4 bai2 zuo4 yue4 fen1 ， gu1 lan2 wei2 wu2 gong1 。
- yi2 zhen4 ai4 dai4 qi4 ， yin3 yin3 sheng1 hu2 dong1 。
- ji1 lei2 yu3 bo1 qi3 ， kuang2 dian4 jiang1 ri4 hong2 。
- ke4 ke4 yu3 dian3 da4 ， jin1 xiao1 hong1 xia4 kong1 。
- bao4 guang1 ge2 yun2 shan3 ， fang3 fu2 gen4 tian1 long2 。
- lian2 quan2 bai3 zhang4 wei3 ， xia4 ba2 hu2 zhi1 hong2 。
- zuo2 wei2 yi4 xue3 shan1 ， yu4 yu3 zhao1 hui2 tong1 。
- yi2 shi2 que4 𢷈 xia4 ， xi4 sui4 heng2 yu3 song1 。
- shen2 wu4 liang4 bu2 ce4 ， jue2 jing4 you2 nan2 qiong2 。
- zhang4 ce4 xia4 fan3 zhao4 ， jian4 wen2 xian1 guan1 zhong1 。
- yan1 bo1 pen1 ji1 gu3 ， yun2 he4 tian2 xin1 xiong1 。
- jing4 si3 ai4 wei4 zu2 ， dang1 sheng1 qie3 huan1 feng2 。
- bu4 ran2 ba3 tian1 jue2 ， zi4 bai4 tai4 hu2 gong1 。

## 注释

## 译文

## 赏析
