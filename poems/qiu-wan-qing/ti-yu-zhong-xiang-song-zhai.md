---
id: qiu-wan-qing-ti-yu-zhong-xiang-song-zhai
title: 題余仲祥松齋
titlePinyin: ti2 yu2 zhong4 xiang2 song1 zhai1
titleSlug: ti-yu-zhong-xiang-song-zhai
author: 裘萬頃
authorPinyin: qiu2 wan4 qing3
authorSlug: qiu-wan-qing
dynasty: 宋
dynastyPinyin: song4
dynastySlug: song
tags: []
---

## 正文

- 芳妍桃李場，紛趨欻成蹊。
- 長松坐偃蹇，遂爾不見知。
- 平生異時人，不與俗轉移。
- 蕭然塵埃中，擅此丘壑奇。
- 窗空境逾清，四壁風來吹。
- 抱琴揖蒼髯，喜氣掀兩眉。
- 臭味既與同，相親不相違。
- 直期閲歲寒，可但忘朝饑。
- 斯正如乃翁，過處更過之。
- 直比千丈幹，歷落不受羈。
- 只恐大厦成，梁棟各有施。
- 出處初何心，山靈勿疑渠。

## 拼音

- fang1 yan2 tao2 li3 chang3 ， fen1 qu1 chua1 cheng2 qi1 。
- chang2 song1 zuo4 yan3 jian3 ， sui4 er3 bu2 jian4 zhi1 。
- ping2 sheng1 yi4 shi2 ren2 ， bu4 yu3 su2 zhuan3 yi2 。
- xiao1 ran2 chen2 ai1 zhong1 ， shan4 ci3 qiu1 he4 qi2 。
- chuang1 kong1 jing4 yu2 qing1 ， si4 bi4 feng1 lai2 chui1 。
- bao4 qin2 yi1 cang1 ran2 ， xi3 qi4 xian1 liang3 mei2 。
- chou4 wei4 ji4 yu3 tong2 ， xiang1 qin1 bu4 xiang1 wei2 。
- zhi2 qi1 yue4 sui4 han2 ， ke3 dan4 wang4 chao2 ji1 。
- si1 zheng4 ru2 nai3 weng1 ， guo4 chu3 geng4 guo4 zhi1 。
- zhi2 bi3 qian1 zhang4 gan4 ， li4 luo4 bu2 shou4 ji1 。
- zhi3 kong3 da4 sha4 cheng2 ， liang2 dong4 ge4 you3 shi1 。
- chu1 chu3 chu1 he2 xin1 ， shan1 ling2 wu4 yi2 qu2 。

## 注释

## 译文

## 赏析
