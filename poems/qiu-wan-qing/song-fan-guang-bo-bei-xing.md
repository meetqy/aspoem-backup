---
id: qiu-wan-qing-song-fan-guang-bo-bei-xing
title: 送范光伯北行
titlePinyin: song4 fan4 guang1 bo2 bei3 xing2
titleSlug: song-fan-guang-bo-bei-xing
author: 裘萬頃
authorPinyin: qiu2 wan4 qing3
authorSlug: qiu-wan-qing
dynasty: 唐
dynastyPinyin: tang2
dynastySlug: tang
tags: [] 
---

## 正文

- 玄冥將歸休，勾芒已促裝。
- 江邊疎柳青，江上寒梅香。
- 有客當此時，中流駕風檣。
- 欲學太史公，窮汶泗沅湘。
- 吾聞帝王州，雄麗幾錢塘。
- 疇昔駐六龍，至今繪未央。
- 鷺洲橫渺瀰，鳳臺摩青蒼。
- 名山與大川，往往遥相望。
- 是間或小留，不妨月徜徉。
- 平生學屠龍，袖手五字章。
- 茲逢賢主人，定知奏宮商。
- 追李逐杜陵，相與升其堂。
- 要令千萬篇，金薤垂琳琅。
- 秋風鴻鴈來，因之東南翔。
- 寫君磊磈胸，慰我離別腸。

## 拼音

- xuan2 ming2 jiang1 gui1 xiu1 ， gou1 mang2 yi3 cu4 zhuang1 。
- jiang1 bian1 shu1 liu3 qing1 ， jiang1 shang4 han2 mei2 xiang1 。
- you3 ke4 dang1 ci3 shi2 ， zhong1 liu2 jia4 feng1 qiang2 。
- yu4 xue2 tai4 shi3 gong1 ， qiong2 wen4 si4 yuan2 xiang1 。
- wu2 wen2 di4 wang2 zhou1 ， xiong2 li2 ji1 qian2 tang2 。
- chou2 xi1 zhu4 liu4 long2 ， zhi4 jin1 hui4 wei4 yang1 。
- lu4 zhou1 heng2 miao3 mi2 ， feng4 tai2 mo2 qing1 cang1 。
- ming2 shan1 yu3 da4 chuan1 ， wang3 wang3 yao2 xiang1 wang4 。
- shi4 jian4 huo4 xiao3 liu2 ， bu4 fang2 yue4 chang2 yang2 。
- ping2 sheng1 xue2 tu2 long2 ， xiu4 shou3 wu3 zi4 zhang1 。
- zi1 feng2 xian2 zhu3 ren2 ， ding4 zhi1 zou4 gong1 shang1 。
- zhui1 li3 zhu2 du4 ling2 ， xiang1 yu3 sheng1 qi2 tang2 。
- yao4 ling4 qian1 wan4 pian1 ， jin1 xie4 chui2 lin2 lang2 。
- qiu1 feng1 hong2 yan4 lai2 ， yin1 zhi1 dong1 nan2 xiang2 。
- xie3 jun1 lei3 wei3 xiong1 ， wei4 wo3 li2 bie2 chang2 。

## 注释

## 译文

## 赏析
