---
id: li-shu-ji-tian-zhu-zhi-er-xing
title: 天柱雉兒行
titlePinyin: tian1 zhu4 zhi4 er2 xing2
titleSlug: tian-zhu-zhi-er-xing
author: 利書記
authorPinyin: li4 shu1 ji4
authorSlug: li-shu-ji
dynasty: 宋
dynastyPinyin: song4
dynastySlug: song
tags: []
---

## 正文

- 當年江上揚風舲，淮山望極排空青。
- 今登天柱賞潜皖，元是吾家翡翠屏。
- 禪叢一室因棲寄，選勝尋幽辨真僞。
- 虛廊揩蘚讀殘碑，三百年前刊異事。
- 此山開闢至唐初，乾元中作金仙居。
- 彭門大師曰崇惠，裁基創始成茅廬。
- 牛頭道化將雄鎮，浮世勞生未知信。
- 乘開石上誦蓮文，非謂疏慵效精進。
- 空山白晝接清宵，壞衲披肩度寂寥。
- 玲瓏宛轉斷人慮，七軸圓音震海潮。
- 奇哉有物名緣會，錦繡毛衣勝綵繪。
- 常伴山雞與鷓鴣，優游飲啄烟霞外。
- 山梁疇昔歎時哉，此日祇園應世來。
- 昂頭斂翼傍禪石，下風側聽忘驚猜。
- 醍醐灑盡燒心火，暮去朝還無不可。
- 宜成永向佛菩提，春燕秋鴻豈知我。
- 俄聞荒草蛻其身，夢魂夜告生爲人。
- 幽奇溪石驗端的，右脅遺翎跡尚新。
- 妙齡自厭居民俗，祝髮依師隠林麓。
- 他經雖授難遽通，唯有芬陀利精熟。
- 師因嘆息省前緣，法種慈熏豈偶然。
- 立名定體標殊特，靈休表示爲佳傳。
- 閑行宴坐何超脫，古鑑無塵罷揮拂。
- 登高臨遠快幽情，滿目風光舊時物。
- 几席巾瓶侍服勤，闃闃孜孜十九春。
- 西原危坐順圓寂，戒珠數粒輝香薪。
- 真源始覺初無礙，月轉遼空水歸海。
- 千聖徒中孰後生，一片靈臺長不昧。
- 回觀輪裏漫啁啾，暖日和風戲未休。
- 恩冤追逐蕩不返，六道三途豈自由。
- 君不見潘安誇射賦，洞爾胸兮穿爾嗉。
- 又不見退之詠獵詩，馬前五色墮離披。
- 雲間哮擊懼鷹隼，草中竄伏憂狐狸。
- 魯恭去後無消息，更有仁恩霑動植。
- 桑下馴游哺影時，未必兒童能隠惻。
- 浮屠窣堵鎮盤岡，累聞繼夕騰禪光。
- 聖賢田地亦如此，方寸凡情未可量。
- 蜀川鸚鵡持經法，舍利精熒滿金匣。
- 至今忌日慘巖巒，羣類悲鳴繞層塔。
- 近歲濡須釋子家，松枝雀化皆稱嗟。
- 纖毫不動幾寒暑，翻然只恐臨蒼霞。
- 賢王國士稱奇絕，巨石豐碑爭頌說。
- 妙墨高文燦斗星，陵遷谷變相磨滅。
- 也知靈識盡超冥，證出斯禽事顯明。
- 寄言嗜欲沈迷者，請看天柱雉兒行。

## 拼音

- dang1 nian2 jiang1 shang4 yang2 feng1 ling2 ， huai2 shan1 wang4 ji2 pai2 kong1 qing1 。
- jin1 deng1 tian1 zhu4 shang3 qian2 wan3 ， yuan2 shi4 wu2 jia1 fei3 cui4 ping2 。
- shan4 cong2 yi2 shi4 yin1 qi1 ji4 ， xuan3 sheng4 xun2 you1 bian4 zhen1 wei3 。
- xu1 lang2 kai1 xian3 du2 can2 bei1 ， san1 bai3 nian2 qian2 kan1 yi4 shi4 。
- ci3 shan1 kai1 pi4 zhi4 tang2 chu1 ， qian2 yuan2 zhong1 zuo4 jin1 xian1 ju1 。
- peng2 men2 da4 shi1 yue1 chong2 hui4 ， cai2 ji1 chuang4 shi3 cheng2 mao2 lu2 。
- niu2 tou2 dao4 hua4 jiang1 xiong2 zhen4 ， fu2 shi4 lao2 sheng1 wei4 zhi1 xin4 。
- cheng2 kai1 shi2 shang4 song4 lian2 wen2 ， fei1 wei4 shu1 yong1 xiao4 jing1 jin4 。
- kong1 shan1 bai2 zhou4 jie1 qing1 xiao1 ， huai4 na4 pi1 jian1 du4 ji4 liao2 。
- ling2 long2 wan3 zhuan3 duan4 ren2 lü4 ， qi1 zhou2 yuan2 yin1 zhen4 hai3 chao2 。
- qi2 zai1 you3 wu4 ming2 yuan2 hui4 ， jin3 xiu4 mao2 yi1 sheng4 cai3 hui4 。
- chang2 ban4 shan1 ji1 yu3 zhe4 gu1 ， you1 you2 yin3 zhuo2 yan1 xia2 wai4 。
- shan1 liang2 chou2 xi1 tan4 shi2 zai1 ， ci3 ri4 qi2 yuan2 ying1 shi4 lai2 。
- ang2 tou2 lian3 yi4 bang4 shan4 shi2 ， xia4 feng1 ce4 ting1 wang4 jing1 cai1 。
- ti2 hu2 sa3 jin4 shao1 xin1 huo3 ， mu4 qu4 chao2 huan2 wu2 bu4 ke3 。
- yi2 cheng2 yong3 xiang4 fo2 pu2 ti2 ， chun1 yan4 qiu1 hong2 qi3 zhi1 wo3 。
- e2 wen2 huang1 cao3 tui4 qi2 shen1 ， meng4 hun2 ye4 gao4 sheng1 wei2 ren2 。
- you1 qi2 xi1 shi2 yan4 duan1 di4 ， you4 xie2 yi2 ling2 ji4 shang4 xin1 。
- miao4 ling2 zi4 yan4 ju1 min2 su2 ， zhu4 fa4 yi1 shi1 yin3 lin2 lu4 。
- ta1 jing1 sui1 shou4 nan2 ju4 tong1 ， wei2 you3 fen1 tuo2 li4 jing1 shu2 。
- shi1 yin1 tan4 xi1 sheng3 qian2 yuan2 ， fa3 zhong3 ci2 xun1 qi3 ou3 ran2 。
- li4 ming2 ding4 ti3 biao1 shu1 te4 ， ling2 xiu1 biao3 shi4 wei2 jia1 chuan2 。
- xian2 xing2 yan4 zuo4 he2 chao1 tuo1 ， gu3 jian4 wu2 chen2 ba4 hui1 fu2 。
- deng1 gao1 lin2 yuan3 kuai4 you1 qing2 ， man3 mu4 feng1 guang1 jiu4 shi2 wu4 。
- ji3 xi2 jin1 ping2 shi4 fu2 qin2 ， qu4 qu4 zi1 zi1 shi2 jiu3 chun1 。
- xi1 yuan2 wei1 zuo4 shun4 yuan2 ji4 ， jie4 zhu1 shu4 li4 hui1 xiang1 xin1 。
- zhen1 yuan2 shi3 jue2 chu1 wu2 ai4 ， yue4 zhuan3 liao2 kong1 shui3 gui1 hai3 。
- qian1 sheng4 tu2 zhong1 shu2 hou4 sheng1 ， yi2 pian4 ling2 tai2 chang2 bu2 mei4 。
- hui2 guan1 lun2 li3 man4 zhou1 jiu1 ， nuan3 ri4 he2 feng1 xi4 wei4 xiu1 。
- en1 yuan1 zhui1 zhu2 dang4 bu4 fan3 ， liu4 dao4 san1 tu2 qi3 zi4 you2 。
- jun1 bu2 jian4 pan1 an1 kua1 she4 fu4 ， dong4 er3 xiong1 xi1 chuan1 er3 su4 。
- you4 bu2 jian4 tui4 zhi1 yong3 lie4 shi1 ， ma3 qian2 wu3 se4 duo4 li2 pi1 。
- yun2 jian4 xiao4 ji1 ju4 ying1 sun3 ， cao3 zhong1 cuan4 fu2 you1 hu2 li0 。
- lu3 gong1 qu4 hou4 wu2 xiao1 xi0 ， geng4 you3 ren2 en1 zhan1 dong4 zhi2 。
- sang1 xia4 xun4 you2 bu3 ying3 shi2 ， wei4 bi4 er2 tong2 neng2 yin3 ce4 。
- fu2 tu2 su1 du3 zhen4 pan2 gang1 ， lei4 wen2 ji4 xi1 teng2 shan4 guang1 。
- sheng4 xian2 tian2 di4 yi4 ru2 ci3 ， fang1 cun4 fan2 qing2 wei4 ke3 liang2 。
- shu3 chuan1 ying1 wu3 chi2 jing1 fa3 ， she4 li4 jing1 ying2 man3 jin1 xia2 。
- zhi4 jin1 ji4 ri4 can3 yan2 luan2 ， qun2 lei4 bei1 ming2 rao4 ceng2 ta3 。
- jin4 sui4 ru2 xu1 shi4 zi3 jia1 ， song1 zhi1 que4 hua4 jie1 cheng1 jie1 。
- xian1 hao2 bu2 dong4 ji1 han2 shu3 ， fan1 ran2 zhi3 kong3 lin2 cang1 xia2 。
- xian2 wang2 guo2 shi4 cheng1 qi2 jue2 ， ju4 shi2 feng1 bei1 zheng1 song4 shuo1 。
- miao4 mo4 gao1 wen2 can4 dou4 xing1 ， ling2 qian1 gu3 bian4 xiang1 mo2 mie4 。
- ye3 zhi1 ling2 shi2 jin4 chao1 ming2 ， zheng4 chu1 si1 qin2 shi4 xian3 ming2 。
- ji4 yan2 shi4 yu4 shen3 mi2 zhe3 ， qing3 kan4 tian1 zhu4 zhi4 er2 xing2 。

## 注释

## 译文

## 赏析
