---
id: liu-han-yu-dou-ge
title: 玉斗歌
titlePinyin: yu4 dou4 ge1
titleSlug: yu-dou-ge
author: 劉翰
authorPinyin: liu2 han4
authorSlug: liu-han
dynasty: 宋
dynastyPinyin: song4
dynastySlug: song
tags: []
---

## 正文

- 漢兵咸陽未休舍，楚王長歌到戲下。
- 項伯夜入張良營，沛公倉皇出城謝。
- 自言戮力共攻秦，不意入關成此勳。
- 閉關籍民備他盜，盡封府庫待將軍。
- 項莊拔劍項伯起，漢楚興亡在今爾。
- 鴻門壯士斬關來，慷慨一卮誰懼死。
- 君不見秦亡鹿走驪山傾，四方盡起諸侯兵。
- 龍顔隆準泗上長，天之所授誰能爭。
- 英雄肯落他人手，獨遣謀臣談辯口。
- 君王間道却歸來，滿地秋聲鳴玉斗。

## 拼音

- han4 bing1 xian2 yang2 wei4 xiu1 she4 ， chu3 wang2 chang2 ge1 dao4 xi4 xia4 。
- xiang4 bo2 ye4 ru4 zhang1 liang2 ying2 ， pei4 gong1 cang1 huang2 chu1 cheng2 xie4 。
- zi4 yan2 lu4 li4 gong4 gong1 qin2 ， bu2 yi4 ru4 guan1 cheng2 ci3 xun1 。
- bi4 guan1 ji2 min2 bei4 ta1 dao4 ， jin4 feng1 fu3 ku4 dai4 jiang1 jun1 。
- xiang4 zhuang1 ba2 jian4 xiang4 bo2 qi3 ， han4 chu3 xing1 wang2 zai4 jin1 er3 。
- hong2 men2 zhuang4 shi4 zhan3 guan1 lai2 ， kang1 kai3 yi4 zhi1 shui2 ju4 si3 。
- jun1 bu2 jian4 qin2 wang2 lu4 zou3 li2 shan1 qing1 ， si4 fang1 jin4 qi3 zhu1 hou2 bing1 。
- long2 yan2 long2 zhun3 si4 shang4 chang2 ， tian1 zhi1 suo3 shou4 shui2 neng2 zheng1 。
- ying1 xiong2 ken3 luo4 ta1 ren2 shou3 ， du2 qian3 mou2 chen2 tan2 bian4 kou3 。
- jun1 wang2 jian4 dao4 que4 gui1 lai2 ， man3 di4 qiu1 sheng1 ming2 yu4 dou4 。

## 注释

## 译文

## 赏析
