---
id: liu-han-hong-men-yan
title: 鴻門宴
titlePinyin: hong2 men2 yan4
titleSlug: hong-men-yan
author: 劉翰
authorPinyin: liu2 han4
authorSlug: liu-han
dynasty: 宋
dynastyPinyin: song4
dynastySlug: song
tags: []
---

## 正文

- 江東遥遥八千騎，大戰小戰七十二。
- 劉郎曉鞭天馬來，踧踏長安開帝里。
- 子嬰已降隆準公，君王置酒鴻門東。
- 張良已去玉斗碎，三月火照咸陽紅。
- 繡衣歸來日將夜，可惜雄心天不借。
- 當時已失范增謀，尚引長戈到垓下。
- 刁斗乍急營壘驚，夜深旗尾秋風橫。
- 玉帳佳人不成夢，月明四面聞歌聲。
- 拔劍相看淚如雨，我作楚歌君楚舞。
- 明朝寶馬一聲嘶，江北江東皆漢土。

## 拼音

- jiang1 dong1 yao2 yao2 ba1 qian1 qi2 ， da4 zhan4 xiao3 zhan4 qi1 shi2 er4 。
- liu2 lang2 xiao3 bian1 tian1 ma3 lai2 ， cu4 ta4 chang2 an1 kai1 di4 li3 。
- zi3 ying1 yi3 jiang4 long2 zhun3 gong1 ， jun1 wang2 zhi4 jiu3 hong2 men2 dong1 。
- zhang1 liang2 yi3 qu4 yu4 dou4 sui4 ， san1 yue4 huo3 zhao4 xian2 yang2 hong2 。
- xiu4 yi1 gui1 lai2 ri4 jiang1 ye4 ， ke3 xi1 xiong2 xin1 tian1 bu2 jie4 。
- dang1 shi2 yi3 shi1 fan4 zeng1 mou2 ， shang4 yin3 chang2 ge1 dao4 gai1 xia4 。
- diao1 dou4 zha4 ji2 ying2 lei3 jing1 ， ye4 shen1 qi2 wei3 qiu1 feng1 heng2 。
- yu4 zhang4 jia1 ren2 bu4 cheng2 meng4 ， yue4 ming2 si4 mian4 wen2 ge1 sheng1 。
- ba2 jian4 xiang1 kan4 lei4 ru2 yu3 ， wo3 zuo4 chu3 ge1 jun1 chu3 wu3 。
- ming2 chao2 bao3 ma3 yi4 sheng1 si1 ， jiang1 bei3 jiang1 dong1 jie1 han4 tu3 。

## 注释

## 译文

## 赏析
