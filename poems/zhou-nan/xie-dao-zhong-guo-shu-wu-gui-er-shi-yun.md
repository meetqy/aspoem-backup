---
id: zhou-nan-xie-dao-zhong-guo-shu-wu-gui-er-shi-yun
title: 偕蹈中過書塢歸二十韻
titlePinyin: xie2 dao3 zhong1 guo4 shu1 wu4 gui1 er4 shi2 yun4
titleSlug: xie-dao-zhong-guo-shu-wu-gui-er-shi-yun
author: 周南
authorPinyin: zhou1 nan2
authorSlug: zhou-nan
dynasty: 宋
dynastyPinyin: song4
dynastySlug: song
tags: []
---

## 正文

- 我塢須君到，茲行說幾時。
- 喜來衣裹少，勇出岸頭維。
- 篙節探渠溜，燈籠上酒瓻。
- 亂蛙嘈沮洳，警犬候笆籬。
- 闕白瞻林罅，排蒼架月規。
- 澣絺櫺易透，潔榻帚難施。
- 落彈如梅熟，拋簪似筍遺。
- 橘包收夕潤，杉彩漾朝曦。
- 漆椀湖魚瑩，瓷甌釜粥糜。
- 弛肩高木蔭，安膝下亭茨。
- 散地今茲見，荒蹊過者誰。
- 詭求諸老記，留下故人詩。
- 憊幹宵中復，佳眠旦起遲。
- 衣篝寬女送，藥劑切兄醫。
- 僕點昏來窊，船樁泊定移。
- 句材當面逼，天巧古人窺。
- 還往楓橋路，低徊泰伯祠。
- 比君多數歲，把卷憶吾師。
- 八月登秔稻，西風理釣絲。
- 未嫌墟曲小，來赴野塘期。

## 拼音

- wo3 wu4 xu1 jun1 dao4 ， zi1 xing2 shuo1 ji1 shi2 。
- xi3 lai2 yi1 guo3 shao3 ， yong3 chu1 an4 tou2 wei2 。
- gao1 jie2 tan4 qu2 liu1 ， deng1 long2 shang4 jiu3 chi1 。
- luan4 wa1 cao2 ju4 ru4 ， jing3 quan3 hou4 ba1 li2 。
- que4 bai2 zhan1 lin2 xia4 ， pai2 cang1 jia4 yue4 gui1 。
- huan4 chi1 ling2 yi4 tou4 ， jie2 ta4 zhou3 nan2 shi1 。
- luo4 dan4 ru2 mei2 shu2 ， pao1 zan1 si4 sun3 yi2 。
- ju2 bao1 shou1 xi1 run4 ， shan1 cai3 yang4 chao2 xi1 。
- qi1 wan3 hu2 yu2 ying2 ， ci2 ou1 fu3 zhou1 mi2 。
- chi2 jian1 gao1 mu4 yin1 ， an1 xi1 xia4 ting2 ci2 。
- san4 di4 jin1 zi1 jian4 ， huang1 qi1 guo4 zhe3 shui2 。
- gui3 qiu2 zhu1 lao3 ji4 ， liu2 xia4 gu4 ren2 shi1 。
- bei4 gan4 xiao1 zhong1 fu4 ， jia1 mian2 dan4 qi3 chi2 。
- yi1 gou1 kuan1 nü3 song4 ， yao4 ji4 qie4 xiong1 yi1 。
- pu2 dian3 hun1 lai2 wa1 ， chuan2 zhuang1 bo2 ding4 yi2 。
- ju4 cai2 dang1 mian4 bi1 ， tian1 qiao3 gu3 ren2 kui1 。
- huan2 wang3 feng1 qiao2 lu4 ， di1 huai2 tai4 bo2 ci2 。
- bi3 jun1 duo1 shu4 sui4 ， ba3 juan4 yi4 wu2 shi1 。
- ba1 yue4 deng1 jing1 dao4 ， xi1 feng1 li3 diao4 si1 。
- wei4 xian2 xu1 qu3 xiao3 ， lai2 fu4 ye3 tang2 qi1 。

## 注释

## 译文

## 赏析
