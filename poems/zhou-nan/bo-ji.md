---
id: zhou-nan-bo-ji
title: 博雞
titlePinyin: bo2 ji1
titleSlug: bo-ji
author: 周南
authorPinyin: zhou1 nan2
authorSlug: zhou-nan
dynasty: 宋
dynastyPinyin: song4
dynastySlug: song
tags: []
---

## 正文

- 慶元夏四月，所至喧博雞。
- 小市車不通，引首望其逵。
- 雞籠三尺高，雞價千錢提。
- 苦云輸錢少，取取鬭樣歸。
- 小兒博手短，顛走歌呼齊。
- 搜携遍村墅，往往空其棲。
- 或買鵝代之，亦取雞爲辭。
- 僕夫告我言，官人那未知。
- 聚呶已跨日，來初知爲誰。
- 余無五行學，覺有纖芥疑。
- 老距不可臛，利觜長安施。
- 更訝十錢片，一博多得之。
- 歸尋故老問，始云眼見希。
- 因之互猜愕，傳來又夸毗。
- 或謂近雞禍，或言雞者饑。
- 歲行將在酉，事應恐在茲。
- 聖明攸好德，百祲潛光輝。
- 蠢茲朱衣者，萬萬不關時。
- 但疑一種類，爭雄無兼雌。
- 更恐坊市內，相望野雞啼。
- 豈將有微沴，神者預啟其。
- 乖風感乖氣，朗鑒尚表微。
- 人言良過矣，邦禁亦未非。
- 我欲效風人，聊賦博雞詩。

## 拼音

- qing4 yuan2 xia4 si4 yue4 ， suo3 zhi4 xuan1 bo2 ji1 。
- xiao3 shi4 ju1 bu4 tong1 ， yin3 shou3 wang4 qi2 kui2 。
- ji1 long2 san1 chi3 gao1 ， ji1 jia4 qian1 qian2 ti2 。
- ku3 yun2 shu1 qian2 shao3 ， qu3 qu3 dou4 yang4 gui1 。
- xiao3 er2 bo2 shou3 duan3 ， dian1 zou3 ge1 hu1 qi2 。
- sou1 xie2 bian4 cun1 shu4 ， wang3 wang3 kong1 qi2 qi1 。
- huo4 mai3 e2 dai4 zhi1 ， yi4 qu3 ji1 wei2 ci2 。
- pu2 fu1 gao4 wo3 yan2 ， guan1 ren2 na4 wei4 zhi1 。
- ju4 nao2 yi3 kua4 ri4 ， lai2 chu1 zhi1 wei2 shui2 。
- yu2 wu2 wu3 xing2 xue2 ， jue2 you3 xian1 jie4 yi2 。
- lao3 ju4 bu4 ke3 huo4 ， li4 zi1 chang2 an1 shi1 。
- geng4 ya4 shi2 qian2 pian4 ， yi4 bo2 duo1 de2 zhi1 。
- gui1 xun2 gu4 lao3 wen4 ， shi3 yun2 yan3 jian4 xi1 。
- yin1 zhi1 hu4 cai1 e4 ， chuan2 lai2 you4 kua1 pi2 。
- huo4 wei4 jin4 ji1 huo4 ， huo4 yan2 ji1 zhe3 ji1 。
- sui4 xing2 jiang1 zai4 you3 ， shi4 ying1 kong3 zai4 zi1 。
- sheng4 ming2 you1 hao3 de2 ， bai3 jin4 qian2 guang1 hui1 。
- chun3 zi1 zhu1 yi1 zhe3 ， wan4 wan4 bu4 guan1 shi2 。
- dan4 yi2 yi4 zhong3 lei4 ， zheng1 xiong2 wu2 jian1 ci2 。
- geng4 kong3 fang1 shi4 nei4 ， xiang1 wang4 ye3 ji1 ti2 。
- qi3 jiang1 you3 wei1 li4 ， shen2 zhe3 yu4 qi3 qi2 。
- guai1 feng1 gan3 guai1 qi4 ， lang3 jian4 shang4 biao3 wei1 。
- ren2 yan2 liang2 guo4 yi3 ， bang1 jin4 yi4 wei4 fei1 。
- wo3 yu4 xiao4 feng1 ren2 ， liao2 fu4 bo2 ji1 shi1 。

## 注释

## 译文

## 赏析
