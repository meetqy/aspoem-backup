---
id: fang-yue-shan-zhuang-shu-shi
title: 山莊書事
titlePinyin: shan1 zhuang1 shu1 shi4
titleSlug: shan-zhuang-shu-shi
author: 方岳
authorPinyin: fang1 yue4
authorSlug: fang-yue
dynasty: 宋
dynastyPinyin: song4
dynastySlug: song
tags: []
---

## 正文

- 晨興抹兩屨，爲口見驅迫。
- 課童督秋刈，野穫夜彭魄。
- 田翁適過予，繿縷黑而瘠。
- 具言土力貧，年登苦囏阨。
- 一飯不自期，未議了稱責。
- 昨者耆長來，名復掛欠籍。
- 截絹入官輸，官怒邊幅窄。
- 拋擲下堂階，退字印文赤。
- 賣牛重買絲，篝燈不停息。
- 明當扣東鄰，假牛下牟麥。
- 久貧少人情，恐復不見借。
- 既去重感傷，行行猶欠息。
- 我歸不能眠，草根鳴蟋蟀。

## 拼音

- chen2 xing1 mo3 liang3 ju4 ， wei2 kou3 jian4 qu1 po4 。
- ke4 tong2 du1 qiu1 yi4 ， ye3 huo4 ye4 peng2 po4 。
- tian2 weng1 shi4 guo4 yu3 ， lan2 lü3 hei1 er2 ji2 。
- ju4 yan2 tu3 li4 pin2 ， nian2 deng1 ku3 jian1 e4 。
- yi2 fan4 bu2 zi4 qi1 ， wei4 yi4 le0 cheng1 ze2 。
- zuo2 zhe3 qi2 chang2 lai2 ， ming2 fu4 gua4 qian4 ji2 。
- jie2 juan4 ru4 guan1 shu1 ， guan1 nu4 bian1 fu2 zhai3 。
- pao1 zhi4 xia4 tang2 jie1 ， tui4 zi4 yin4 wen2 chi4 。
- mai4 niu2 zhong4 mai3 si1 ， gou1 deng1 bu4 ting2 xi1 。
- ming2 dang1 kou4 dong1 lin2 ， jia3 niu2 xia4 mu4 mai4 。
- jiu3 pin2 shao3 ren2 qing2 ， kong3 fu4 bu2 jian4 jie4 。
- ji4 qu4 zhong4 gan3 shang1 ， hang2 hang2 you2 qian4 xi1 。
- wo3 gui1 bu4 neng2 mian2 ， cao3 gen1 ming2 xi1 shuai4 。

## 注释

## 译文

## 赏析
