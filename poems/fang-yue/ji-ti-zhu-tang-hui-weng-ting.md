---
id: fang-yue-ji-ti-zhu-tang-hui-weng-ting
title: 寄題朱塘晦翁亭
titlePinyin: ji4 ti2 zhu1 tang2 hui4 weng1 ting2
titleSlug: ji-ti-zhu-tang-hui-weng-ting
author: 方岳
authorPinyin: fang1 yue4
authorSlug: fang-yue
dynasty: 宋
dynastyPinyin: song4
dynastySlug: song
tags: []
---

## 正文

- 吾州斷雲邊，山水則大好。
- 不知幾何年，有一晦翁老。
- 去爲考亭人，草樹日枯槁。
- 兒時所釣遊，豈不槩懷抱。
- 歸來乎令威，杖屨費幽討。
- 寒綠翁家塘，昨夢幾傾倒。
- 田田君子花，籍籍書带草。
- 誰其月三間，聊以寄吾浩。
- 翁今爲飛仙，落葉紛不掃。
- 滕侯所書紳，歲月略可考。
- 諸郎表章之，三峯倚晴昊。
- 藐予抱遺書，生世恨不早。
- 至今章句間，兀兀首空皓。
- 緬懷草堂雲，春風動芹藻。

## 拼音

- wu2 zhou1 duan4 yun2 bian1 ， shan1 shui3 ze2 da4 hao3 。
- bu4 zhi1 ji1 he2 nian2 ， you3 yi2 hui4 weng1 lao3 。
- qu4 wei2 kao3 ting2 ren2 ， cao3 shu4 ri4 ku1 gao3 。
- er2 shi2 suo3 diao4 you2 ， qi3 bu2 gai4 huai2 bao4 。
- gui1 lai2 hu1 ling4 wei1 ， zhang4 ju4 fei4 you1 tao3 。
- han2 lü4 weng1 jia1 tang2 ， zuo2 meng4 ji1 qing1 dao3 。
- tian2 tian2 jun1 zi3 hua1 ， ji2 ji2 shu1 dai4 cao3 。
- shui2 qi2 yue4 san1 jian4 ， liao2 yi3 ji4 wu2 hao4 。
- weng1 jin1 wei2 fei1 xian1 ， luo4 ye4 fen1 bu4 sao3 。
- teng2 hou2 suo3 shu1 shen1 ， sui4 yue4 lüe4 ke3 kao3 。
- zhu1 lang2 biao3 zhang1 zhi1 ， san1 feng1 yi3 qing2 hao4 。
- miao3 yu3 bao4 yi2 shu1 ， sheng1 shi4 hen4 bu4 zao3 。
- zhi4 jin1 zhang1 ju4 jian4 ， wu4 wu4 shou3 kong1 hao4 。
- mian3 huai2 cao3 tang2 yun2 ， chun1 feng1 dong4 qin2 zao3 。

## 注释

## 译文

## 赏析
