---
id: fang-yue-xin-qing
title: 新晴
titlePinyin: xin1 qing2
titleSlug: xin-qing
author: 方岳
authorPinyin: fang1 yue4
authorSlug: fang-yue
dynasty: 宋
dynastyPinyin: song4
dynastySlug: song
tags: []
---

## 正文

- 久雨村仍暝，新晴物自欣。
- 蝶翎穿戶過，禽哢隔溪聞。
- 野徑忙穿屐，山泥儘濺裙。
- 柳垂春寂寂，花落雪紛紛。
- 半月風雷雹，四郊烟水雲。
- 畫圖寒不捲，林壑遠難分。
- 好在魚蝦侶，甘同鳥獸羣。
- 塢深藏曲折，竈冷鬰氛氳。
- 野碓多舂藥，山庖少膳葷。
- 瓶儲徵士粟，澗煮野人芹。
- 美可冰甆茹，香惟瓦甑醺。
- 鷹芽長及寸，貓笋重兼斤。
- 淡泊諳貧味，熹微策睡勳。
- 意行隨遠近，高卧送朝曛。
- 原隰桑麻沃，衡門卉木薰。
- 隠居捐世累，處士應星文。
- 詩憶春池草，書忘秘閣芸。
- 桐孫涵古色，柏子吐奇芬。
- 載籍悲千古，枰棋憖兩軍。
- 烏藤同寢飯，黄犢了耕耘。
- 目爲蠅頭眩，肱緣鸛嘴皸。
- 一科曾不補，四體正須勤。
- 陋巷瓢供飲，文窮硯待焚。
- 剛腸猶木彊，皺面自靴紋。
- 夜帳猿孤憤，山籬犬怒狺。
- 怪哉空復咄，老矣尚何云。
- 我亦輕餘子，人誰愛此君。
- 避喧方匿影，走俗枉勞筋。
- 日月雙飛鳥，江湖一聚蚊。
- 相携聊醉去，酒不到劉墳。

## 拼音

- jiu3 yu3 cun1 reng2 ming2 ， xin1 qing2 wu4 zi4 xin1 。
- die2 ling2 chuan1 hu4 guo4 ， qin2 long4 ge2 xi1 wen2 。
- ye3 jing4 mang2 chuan1 ji1 ， shan1 ni2 jin3 jian4 qun2 。
- liu3 chui2 chun1 ji4 ji4 ， hua1 luo4 xue3 fen1 fen1 。
- ban4 yue4 feng1 lei2 bao2 ， si4 jiao1 yan1 shui3 yun2 。
- hua4 tu2 han2 bu4 juan3 ， lin2 he4 yuan3 nan2 fen1 。
- hao3 zai4 yu2 xia1 lü3 ， gan1 tong2 niao3 shou4 qun2 。
- wu4 shen1 cang2 qu1 zhe2 ， zao4 leng3 yu4 fen1 yun1 。
- ye3 dui4 duo1 chong1 yao4 ， shan1 pao2 shao3 shan4 hun1 。
- ping2 chu3 zhi3 shi4 su4 ， jian4 zhu3 ye3 ren2 qin2 。
- mei3 ke3 bing1 ci2 ru2 ， xiang1 wei2 wa3 zeng4 xun1 。
- ying1 ya2 chang2 ji2 cun4 ， mao1 sun3 zhong4 jian1 jin1 。
- dan4 bo2 an1 pin2 wei4 ， xi1 wei1 ce4 shui4 xun1 。
- yi4 xing2 sui2 yuan3 jin4 ， gao1 wo4 song4 chao2 xun1 。
- yuan2 xi2 sang1 ma2 wo4 ， heng2 men2 hui4 mu4 xun1 。
- yin3 ju1 juan1 shi4 lei4 ， chu3 shi4 ying1 xing1 wen2 。
- shi1 yi4 chun1 chi2 cao3 ， shu1 wang4 mi4 ge2 yun2 。
- tong2 sun1 han2 gu3 se4 ， bai3 zi3 tu3 qi2 fen1 。
- zai4 ji2 bei1 qian1 gu3 ， ping2 qi2 yin4 liang3 jun1 。
- wu1 teng2 tong2 qin3 fan4 ， huang2 du2 le0 geng1 yun2 。
- mu4 wei2 ying2 tou2 xuan4 ， gong1 yuan2 guan4 zui3 jun1 。
- yi4 ke1 ceng2 bu4 bu3 ， si4 ti3 zheng4 xu1 qin2 。
- lou4 xiang4 piao2 gong4 yin3 ， wen2 qiong2 yan4 dai4 fen2 。
- gang1 chang2 you2 mu4 qiang2 ， zhou4 mian4 zi4 xue1 wen2 。
- ye4 zhang4 yuan2 gu1 fen4 ， shan1 li2 quan3 nu4 yin2 。
- guai4 zai1 kong1 fu4 duo1 ， lao3 yi3 shang4 he2 yun2 。
- wo3 yi4 qing1 yu2 zi3 ， ren2 shui2 ai4 ci3 jun1 。
- bi4 xuan1 fang1 ni4 ying3 ， zou3 su2 wang3 lao2 jin1 。
- ri4 yue4 shuang1 fei1 niao3 ， jiang1 hu2 yi2 ju4 wen2 。
- xiang1 xie2 liao2 zui4 qu4 ， jiu3 bu2 dao4 liu2 fen2 。

## 注释

## 译文

## 赏析
