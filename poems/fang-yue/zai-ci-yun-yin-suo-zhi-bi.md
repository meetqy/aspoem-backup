---
id: fang-yue-zai-ci-yun-yin-suo-zhi-bi
title: 再次韻因索紙筆
titlePinyin: zai4 ci4 yun4 yin1 suo3 zhi3 bi3
titleSlug: zai-ci-yun-yin-suo-zhi-bi
author: 方岳
authorPinyin: fang1 yue4
authorSlug: fang-yue
dynasty: 唐
dynastyPinyin: tang2
dynastySlug: tang
tags: [] 
---

## 正文

- 誰何扣門聲啄木，踏雪逢迎寒起粟。
- 詩筒過我捷於羽，墨滑豈供貂尾續。
- 雲鏘孤響落瓊璈，頓覺聞韶不知肉。
- 膽驚强韻婁吐舌，春溢長箋手幾縮。
- 鈍根難除撚髭苦，夜凡晶熒殘幾燭。
- 管城子老免冠謝，久不中書三致祝。
- 擇交正自欠楮生，兩窮相值聲蔌蔌。
- 端凝頼有弘農陶，時一浴之雲外瀑。
- 山寒亦聞泓有語，未致兩生長不足。
- 誰其下榻徐孺子，不以寒暄事竿牘。
- 徑須回旋作詩供，縱使長貧顔有穆。
- 書生得句如得官，無以藉之眉爲蹙。
- 雲煙繭紙生踴躍，涕唾犀毫負慙恧。
- 倘非渠輩稱揮灑，未見無虞堪即鹿。
- 殘風剩月幸見分，卷軸今當汗駒犢。
- 夜窗賡載有餘暇，牋注離騷到蘭菊。
- 雪鋪玉箋烏絲欄，一一手抄森似束。
- 毋令千載韓退之，作傳譏嘲老而禿。

## 拼音

- shui2 he2 kou4 men2 sheng1 zhuo2 mu4 ， ta4 xue3 feng2 ying2 han2 qi3 su4 。
- shi1 tong3 guo4 wo3 jie2 wu1 yu3 ， mo4 hua2 qi3 gong4 diao1 wei3 xu4 。
- yun2 qiang1 gu1 xiang3 luo4 qiong2 ao2 ， dun4 jue2 wen2 shao2 bu4 zhi1 rou4 。
- dan3 jing1 qiang2 yun4 lou2 tu3 she2 ， chun1 yi4 chang2 jian1 shou3 ji1 suo1 。
- dun4 gen1 nan2 chu2 nian3 zi1 ku3 ， ye4 fan2 jing1 ying2 can2 ji1 zhu2 。
- guan3 cheng2 zi0 lao3 mian3 guan1 xie4 ， jiu3 bu4 zhong1 shu1 san1 zhi4 zhu4 。
- ze2 jiao1 zheng4 zi4 qian4 chu3 sheng1 ， liang3 qiong2 xiang1 zhi2 sheng1 su4 su4 。
- duan1 ning2 lai4 you3 hong2 nong2 tao2 ， shi2 yi2 yu4 zhi1 yun2 wai4 pu4 。
- shan1 han2 yi4 wen2 hong2 you3 yu3 ， wei4 zhi4 liang3 sheng1 chang2 bu4 zu2 。
- shui2 qi2 xia4 ta4 xu2 ru2 zi3 ， bu4 yi3 han2 xuan1 shi4 gan1 du2 。
- jing4 xu1 hui2 xuan2 zuo4 shi1 gong4 ， zong4 shi3 chang2 pin2 yan2 you3 mu4 。
- shu1 sheng1 de2 ju4 ru2 de2 guan1 ， wu2 yi3 jie4 zhi1 mei2 wei2 cu4 。
- yun2 yan1 jian3 zhi3 sheng1 yong3 yue4 ， ti4 tuo4 xi1 hao2 fu4 can2 nü4 。
- tang3 fei1 qu2 bei4 cheng1 hui1 sa3 ， wei4 jian4 wu2 yu2 kan1 ji2 lu4 。
- can2 feng1 sheng4 yue4 xing4 jian4 fen1 ， juan4 zhou2 jin1 dang1 han4 ju1 du2 。
- ye4 chuang1 geng1 zai4 you3 yu2 xia2 ， jian1 zhu4 li2 sao1 dao4 lan2 ju2 。
- xue3 pu1 yu4 jian1 wu1 si1 lan2 ， yi1 yi1 shou3 chao1 sen1 si4 shu4 。
- wu2 ling4 qian1 zai4 han2 tui4 zhi1 ， zuo4 chuan2 ji1 chao2 lao3 er2 tu1 。

## 注释

## 译文

## 赏析
