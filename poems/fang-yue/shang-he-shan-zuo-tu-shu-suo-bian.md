---
id: fang-yue-shang-he-shan-zuo-tu-shu-suo-bian
title: 上鶴山作圖書所扁
titlePinyin: shang4 he4 shan1 zuo4 tu2 shu1 suo3 bian3
titleSlug: shang-he-shan-zuo-tu-shu-suo-bian
author: 方岳
authorPinyin: fang1 yue4
authorSlug: fang-yue
dynasty: 宋
dynastyPinyin: song4
dynastySlug: song
tags: []
---

## 正文

- 我本耕田夫，識字略可數。
- 誰令半窗燈，奪此一犁雨。
- 明經爲青紫，無乃以書賈。
- 晚知事大謬，於學竟何補。
- 歸來抱遺經，頗欲窺門戶。
- 忍饑堪丹鉛，環坐書作堵。
- 時或躋唐虞，身親到鄒魯。
- 吾方忘吾貧，三徑蓬藋拄。
- 獨慙鶴山翁，健筆照衡宇。
- 赤手盤蛟蛇，今已泉下土。
- 連雲甲第多，未必快此覩。
- 乃知癡書人，差勝守錢虜。

## 拼音

- wo3 ben3 geng1 tian2 fu1 ， shi2 zi4 lüe4 ke3 shu4 。
- shui2 ling4 ban4 chuang1 deng1 ， duo2 ci3 yi4 li2 yu3 。
- ming2 jing1 wei2 qing1 zi3 ， wu2 nai3 yi3 shu1 jia3 。
- wan3 zhi1 shi4 da4 miu4 ， wu1 xue2 jing4 he2 bu3 。
- gui1 lai2 bao4 yi2 jing1 ， po1 yu4 kui1 men2 hu4 。
- ren3 ji1 kan1 dan1 qian1 ， huan2 zuo4 shu1 zuo4 du3 。
- shi2 huo4 ji1 tang2 yu2 ， shen1 qin1 dao4 zou1 lu3 。
- wu2 fang1 wang4 wu2 pin2 ， san1 jing4 peng2 diao4 zhu3 。
- du2 can2 he4 shan1 weng1 ， jian4 bi3 zhao4 heng2 yu3 。
- chi4 shou3 pan2 jiao1 she2 ， jin1 yi3 quan2 xia4 tu3 。
- lian2 yun2 jia3 di4 duo1 ， wei4 bi4 kuai4 ci3 du3 。
- nai3 zhi1 chi1 shu1 ren2 ， cha4 sheng4 shou3 qian2 lu3 。

## 注释

## 译文

## 赏析
