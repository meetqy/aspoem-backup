---
id: fang-yue-xi-cheng-jun-yong
title: 戲呈君用
titlePinyin: xi4 cheng2 jun1 yong4
titleSlug: xi-cheng-jun-yong
author: 方岳
authorPinyin: fang1 yue4
authorSlug: fang-yue
dynasty: 宋
dynastyPinyin: song4
dynastySlug: song
tags: []
---

## 正文

- 秋崖初無負郭二頃田，向來耕舍寒炊煙。
- 負薪行歌遭婦駡，往往倒崖底之枯松，煮崖邊之飛泉。
- 龜腸怒吼賣牛具，龍骨倒挂行蝸涎。
- 乃以農自目，其然豈其然。
- 胥山之窮固亦無一錢，較之於我猶差賢。
- 白頭把筆耕六籍，芸人芸己皆逢年。
- 可曾腰斧響空谷，但聞種之以弘農陶，耨之以絳人玄。
- 先生之號則不可，北山久欲移文鎸。
- 吾嘗觀諸朝，左右分兩銓。
- 若使后夔降典夷作樂，各違所長非所便。
- 我今手招白雲與渠語，兩易其任盟當堅。
- 君農我樵萬山綠，依舊司存雨露邊。
- 亦不必承明之廬九入，亦不必歲中之官九遷。
- 共披煙蓑拜新號，疏駁不到松風前。
- 爛柯扣角醉眠熟，佳話留與山中傳。

## 拼音

- qiu1 ya2 chu1 wu2 fu4 guo1 er4 qing3 tian2 ， xiang4 lai2 geng1 she4 han2 chui1 yan1 。
- fu4 xin1 xing2 ge1 zao1 fu4 ma4 ， wang3 wang3 dao3 ya2 di3 zhi1 ku1 song1 ， zhu3 ya2 bian1 zhi1 fei1 quan2 。
- gui1 chang2 nu4 hou3 mai4 niu2 ju4 ， long2 gu3 dao3 gua4 xing2 wo1 xian2 。
- nai3 yi3 nong2 zi4 mu4 ， qi2 ran2 qi3 qi2 ran2 。
- xu1 shan1 zhi1 qiong2 gu4 yi4 wu2 yi4 qian2 ， jiao4 zhi1 wu1 wo3 you2 cha4 xian2 。
- bai2 tou2 ba3 bi3 geng1 liu4 ji2 ， yun2 ren2 yun2 ji3 jie1 feng2 nian2 。
- ke3 ceng2 yao1 fu3 xiang3 kong1 gu3 ， dan4 wen2 zhong3 zhi1 yi3 hong2 nong2 tao2 ， nou4 zhi1 yi3 jiang4 ren2 xuan2 。
- xian1 sheng0 zhi1 hao4 ze2 bu4 ke3 ， bei3 shan1 jiu3 yu4 yi2 wen2 juan1 。
- wu2 chang2 guan1 zhu1 chao2 ， zuo3 you4 fen1 liang3 quan2 。
- ruo4 shi3 hou4 kui2 jiang4 dian3 yi2 zuo4 le4 ， ge4 wei2 suo3 chang2 fei1 suo3 bian4 。
- wo3 jin1 shou3 zhao1 bai2 yun2 yu3 qu2 yu3 ， liang3 yi4 qi2 ren4 meng2 dang1 jian1 。
- jun1 nong2 wo3 qiao2 wan4 shan1 lü4 ， yi1 jiu4 si1 cun2 yu3 lu4 bian1 。
- yi4 bu2 bi4 cheng2 ming2 zhi1 lu2 jiu3 ru4 ， yi4 bu2 bi4 sui4 zhong1 zhi1 guan1 jiu3 qian1 。
- gong4 pi1 yan1 suo1 bai4 xin1 hao4 ， shu1 bo2 bu2 dao4 song1 feng1 qian2 。
- lan4 ke1 kou4 jiao3 zui4 mian2 shu2 ， jia1 hua4 liu2 yu3 shan1 zhong1 chuan2 。

## 注释

## 译文

## 赏析
