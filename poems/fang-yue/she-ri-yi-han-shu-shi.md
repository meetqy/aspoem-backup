---
id: fang-yue-she-ri-yi-han-shu-shi
title: 社日以旱蔬食
titlePinyin: she4 ri4 yi3 han4 shu1 shi2
titleSlug: she-ri-yi-han-shu-shi
author: 方岳
authorPinyin: fang1 yue4
authorSlug: fang-yue
dynasty: 宋
dynastyPinyin: song4
dynastySlug: song
tags: []
---

## 正文

- 驕陽挾融風，合力爲此旱。
- 南山膚寸雲，六合望彌滿。
- 怒吹不待族，赤日行火繖。
- 幽窗幾長身，玉立拯蕭散。
- 中乾不自持，槁項何足算。
- 以茲占西疇，可想一本稈。
- 社公亦耐事，水舊不渠管。
- 方勤玉食憂，下令屠牛坦。
- 坐令宰平手，無肉醉町畽。
- 但聞寬大書，已責寧使緩。
- 龍湫有潜鱗，鬰屈睡欲懶。
- 移文頌風伯，九關誰可款。

## 拼音

- jiao1 yang2 xie2 rong2 feng1 ， he2 li4 wei2 ci3 han4 。
- nan2 shan1 fu1 cun4 yun2 ， liu4 he2 wang4 mi2 man3 。
- nu4 chui1 bu2 dai4 zu2 ， chi4 ri4 xing2 huo3 san3 。
- you1 chuang1 ji1 chang2 shen1 ， yu4 li4 zheng3 xiao1 san4 。
- zhong1 qian2 bu2 zi4 chi2 ， gao3 xiang4 he2 zu2 suan4 。
- yi3 zi1 zhan4 xi1 chou2 ， ke3 xiang3 yi4 ben3 gan3 。
- she4 gong1 yi4 nai4 shi4 ， shui3 jiu4 bu4 qu2 guan3 。
- fang1 qin2 yu4 shi2 you1 ， xia4 ling4 tu2 niu2 tan3 。
- zuo4 ling4 zai3 ping2 shou3 ， wu2 rou4 zui4 ting3 tuan3 。
- dan4 wen2 kuan1 da4 shu1 ， yi3 ze2 ning2 shi3 huan3 。
- long2 qiu1 you3 qian2 lin2 ， yu4 qu1 shui4 yu4 lan3 。
- yi2 wen2 song4 feng1 bo2 ， jiu3 guan1 shui2 ke3 kuan3 。

## 注释

## 译文

## 赏析
