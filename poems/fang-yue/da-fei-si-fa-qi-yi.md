---
id: fang-yue-da-fei-si-fa-qi-yi
title: 答費司法  其一
titlePinyin: da2 fei4 si1 fa3     qi2 yi1
titleSlug: da-fei-si-fa-qi-yi
author: 方岳
authorPinyin: fang1 yue4
authorSlug: fang-yue
dynasty: 宋
dynastyPinyin: song4
dynastySlug: song
tags: []
---

## 正文

- 長房一青竹，閲世不知幾。
- 下視區中人，歲月老分至。
- 頗聞第二泉，風煙未渠已。
- 謫墮脩茶經，政坐一念起。
- 誰令哀鴻號，手足痛入髓。
- 秋江渴到底，安得半帆駛。
- 大士慈愍故，慮豈不及此。
- 軍持乞餘滴，厥德安敢倍。
- 願言出岫心，慰我在原意。
- 歸尋舊時杖，小住五百歲。

## 拼音

- chang2 fang2 yi4 qing1 zhu2 ， yue4 shi4 bu4 zhi1 ji1 。
- xia4 shi4 qu1 zhong1 ren2 ， sui4 yue4 lao3 fen1 zhi4 。
- po1 wen2 di4 er4 quan2 ， feng1 yan1 wei4 qu2 yi3 。
- zhe2 duo4 xiu1 cha2 jing1 ， zheng4 zuo4 yi2 nian4 qi3 。
- shui2 ling4 ai1 hong2 hao4 ， shou3 zu2 tong4 ru4 sui3 。
- qiu1 jiang1 ke3 dao4 di3 ， an1 de2 ban4 fan1 shi3 。
- da4 shi4 ci2 min3 gu4 ， lü4 qi3 bu4 ji2 ci3 。
- jun1 chi2 qi3 yu2 di1 ， jue2 de2 an1 gan3 bei4 。
- yuan4 yan2 chu1 xiu4 xin1 ， wei4 wo3 zai4 yuan2 yi4 。
- gui1 xun2 jiu4 shi2 zhang4 ， xiao3 zhu4 wu3 bai3 sui4 。

## 注释

## 译文

## 赏析
