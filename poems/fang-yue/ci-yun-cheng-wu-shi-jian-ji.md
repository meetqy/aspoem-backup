---
id: fang-yue-ci-yun-cheng-wu-shi-jian-ji
title: 次韻程務實見寄
titlePinyin: ci4 yun4 cheng2 wu4 shi2 jian4 ji4
titleSlug: ci-yun-cheng-wu-shi-jian-ji
author: 方岳
authorPinyin: fang1 yue4
authorSlug: fang-yue
dynasty: 宋
dynastyPinyin: song4
dynastySlug: song
tags: []
---

## 正文

- 客來問奚自，曰予自虞庠。
- 有友猿鶴姿，與子鴻鴈行。
- 石崖鬰崔嵬，玉灑高頡頏。
- 昔爲斗與牛，今爲參與商。
- 銜袖尺素書，寄此明月光。
- 吾詩眇何似，雞羣之昂昂。
- 唱予和者誰，一叫孤鳳凰。
- 孰云噲等伍，乃與國士雙。
- 大書適豪縱，深刻何煒煌。
- 尚餘煙雨痕，急埽莓苔牆。
- 所嗟眼中人，未試肘後方。
- 平生湖海氣，收拾歸短章。
- 故雖百車渠，僅同一毫芒。
- 極知不入時，面有半寸霜。
- 再三約梅花，雪谷深韜藏。
- 少須具筆硯，鼓枻凌寒江。
- 君紉杜若佩，我製芙蓉裳。

## 拼音

- ke4 lai2 wen4 xi1 zi4 ， yue1 yu3 zi4 yu2 xiang2 。
- you3 you3 yuan2 he4 zi1 ， yu3 zi3 hong2 yan4 xing2 。
- shi2 ya2 yu4 cui1 wei2 ， yu4 sa3 gao1 jie2 hang2 。
- xi1 wei2 dou4 yu3 niu2 ， jin1 wei2 can1 yu3 shang1 。
- xian2 xiu4 chi3 su4 shu1 ， ji4 ci3 ming2 yue4 guang1 。
- wu2 shi1 miao3 he2 si4 ， ji1 qun2 zhi1 ang2 ang2 。
- chang4 yu3 he2 zhe3 shui2 ， yi2 jiao4 gu1 feng4 huang2 。
- shu2 yun2 kuai4 deng3 wu3 ， nai3 yu3 guo2 shi4 shuang1 。
- da4 shu1 shi4 hao2 zong4 ， shen1 ke4 he2 wei3 huang2 。
- shang4 yu2 yan1 yu3 hen2 ， ji2 sao4 mei2 tai2 qiang2 。
- suo3 jie1 yan3 zhong1 ren2 ， wei4 shi4 zhou3 hou4 fang1 。
- ping2 sheng1 hu2 hai3 qi4 ， shou1 shi0 gui1 duan3 zhang1 。
- gu4 sui1 bai3 ju1 qu2 ， jin3 tong2 yi4 hao2 mang2 。
- ji2 zhi1 bu2 ru4 shi2 ， mian4 you3 ban4 cun4 shuang1 。
- zai4 san1 yue1 mei2 hua1 ， xue3 gu3 shen1 tao1 cang2 。
- shao3 xu1 ju4 bi3 yan4 ， gu3 yi4 ling2 han2 jiang1 。
- jun1 ren4 du4 ruo4 pei4 ， wo3 zhi4 fu2 rong2 shang0 。

## 注释

## 译文

## 赏析
