---
id: fang-yue-ji-shi
title: 祭詩
titlePinyin: ji4 shi1
titleSlug: ji-shi
author: 方岳
authorPinyin: fang1 yue4
authorSlug: fang-yue
dynasty: 宋
dynastyPinyin: song4
dynastySlug: song
tags: []
---

## 正文

- 我生胡不辰，八齡失吾祖。
- 今垂四十年，眉目略可覩。
- 當時深根培，所望大門戶。
- 岳也忝一科，遺餘曾不補。
- 而乃輕濤江，飛檄淮南府。
- 父兄肯相隨，薄飯共貧苦。
- 寧知事大謬，俱作一抔土。
- 去年汶素蹕，永痛松柏古。
- 祿釜亦已矣，尚安事圭組。
- 今年誤一出，竟犯時輩怒。
- 去國不及炊，觸熱到環堵。
- 無何七月望，新露灑秋宇。
- 近郊有蘭若，梵唄薄雲雨。
- 彼氓一念存，提携頗旁午。
- 因果夫何如，亦各言恃怙。
- 伊予祖父兄，超然定何許。
- 然皆其忌月，悲豈不氓愈。
- 齋盂饌伊蒲，從衆共傴僂。
- 蓋以妄塞悲，有淚泚清酤。

## 拼音

- wo3 sheng1 hu2 bu4 chen2 ， ba1 ling2 shi1 wu2 zu3 。
- jin1 chui2 si4 shi2 nian2 ， mei2 mu4 lüe4 ke3 du3 。
- dang1 shi2 shen1 gen1 pei2 ， suo3 wang4 da4 men2 hu4 。
- yue4 ye3 tian3 yi4 ke1 ， yi2 yu2 ceng2 bu4 bu3 。
- er2 nai3 qing1 tao1 jiang1 ， fei1 xi2 huai2 nan2 fu3 。
- fu4 xiong1 ken3 xiang1 sui2 ， bao2 fan4 gong4 pin2 ku3 。
- ning2 zhi1 shi4 da4 miu4 ， ju4 zuo4 yi4 pou2 tu3 。
- qu4 nian2 wen4 su4 bi4 ， yong3 tong4 song1 bai3 gu3 。
- lu4 fu3 yi4 yi3 yi3 ， shang4 an1 shi4 gui1 zu3 。
- jin1 nian2 wu4 yi4 chu1 ， jing4 fan4 shi2 bei4 nu4 。
- qu4 guo2 bu4 ji2 chui1 ， chu4 re4 dao4 huan2 du3 。
- wu2 he2 qi1 yue4 wang4 ， xin1 lu4 sa3 qiu1 yu3 。
- jin4 jiao1 you3 lan2 ruo4 ， fan4 bei0 bao2 yun2 yu3 。
- bi3 mang2 yi2 nian4 cun2 ， ti2 xie2 po1 pang2 wu3 。
- yin1 guo3 fu1 he2 ru2 ， yi4 ge4 yan2 shi4 hu4 。
- yi1 yu3 zu3 fu4 xiong1 ， chao1 ran2 ding4 he2 xu1 。
- ran2 jie1 qi2 ji4 yue4 ， bei1 qi3 bu4 mang2 yu4 。
- zhai1 yu2 zhuan4 yi1 pu2 ， cong2 zhong4 gong4 yu3 lü3 。
- gai4 yi3 wang4 sai1 bei1 ， you3 lei4 ci3 qing1 gu1 。

## 注释

## 译文

## 赏析
