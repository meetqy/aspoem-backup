---
id: fang-yue-he-zhi-ping-wei-xiao-ge-hua-wo-yuan-fang-dai-qi-shang-ming-zhi-yue-ting-xue-ge-yu-chang-ju-qi-er
title: 合紙屏爲小閣畫卧袁訪戴其上名之曰聽雪各與長句  其二
titlePinyin: he2 zhi3 ping2 wei2 xiao3 ge2 hua4 wo4 yuan2 fang3 dai4 qi2 shang4 ming2 zhi1 yue1 ting1 xue3 ge4 yu3 chang2 ju4     qi2 er4
titleSlug: he-zhi-ping-wei-xiao-ge-hua-wo-yuan-fang-dai-qi-shang-ming-zhi-yue-ting-xue-ge-yu-chang-ju-qi-er
author: 方岳
authorPinyin: fang1 yue4
authorSlug: fang-yue
dynasty: 唐
dynastyPinyin: tang2
dynastySlug: tang
tags: [] 
---

## 正文

- 颼颼飀飀風落木，淅淅瀝瀝聲撼竹。
- 乾坤不夜起開關，一港玻璃四山玉。
- 我所思兮渺中洲，幽懷欲寫誰與酬。
- 世間餘子不足語，乘興徑上漁翁舟。
- 未到山陰竟回棹，歘去驟來何草草。
- 神交如必面相朋，逸韻高情一如掃。
- 寧可一生無此人，不可一日無此君。
- 襟期何必戴安道，玉立寒青自不羣。

## 拼音

- sou1 sou1 liu2 liu2 feng1 luo4 mu4 ， xi1 xi1 li4 li4 sheng1 han4 zhu2 。
- qian2 kun1 bu2 ye4 qi3 kai1 guan1 ， yi4 gang3 bo1 li0 si4 shan1 yu4 。
- wo3 suo3 si1 xi1 miao3 zhong1 zhou1 ， you1 huai2 yu4 xie3 shui2 yu3 chou2 。
- shi4 jian4 yu2 zi3 bu4 zu2 yu3 ， cheng2 xing1 jing4 shang4 yu2 weng1 zhou1 。
- wei4 dao4 shan1 yin1 jing4 hui2 zhao4 ， xu1 qu4 zhou4 lai2 he2 cao3 cao3 。
- shen2 jiao1 ru2 bi4 mian4 xiang4 peng2 ， yi4 yun4 gao1 qing2 yi4 ru2 sao3 。
- ning2 ke3 yi4 sheng1 wu2 ci3 ren2 ， bu4 ke3 yi2 ri4 wu2 ci3 jun1 。
- jin1 qi1 he2 bi4 dai4 an1 dao4 ， yu4 li4 han2 qing1 zi4 bu4 qun2 。

## 注释

## 译文

## 赏析
