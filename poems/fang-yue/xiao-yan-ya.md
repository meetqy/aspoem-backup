---
id: fang-yue-xiao-yan-ya
title: 效演雅
titlePinyin: xiao4 yan3 ya3
titleSlug: xiao-yan-ya
author: 方岳
authorPinyin: fang1 yue4
authorSlug: fang-yue
dynasty: 宋
dynastyPinyin: song4
dynastySlug: song
tags: []
---

## 正文

- 山谿斗折更蛇行，逗密穿幽見物情。
- 蜜爲無花糧道絕，蟻知有雨陣圖成。
- 飲風吸露蟬尸解，聳壑凌霄鶴骨輕。
- 鸜鵒能爲祖仁舞，狎鷗欲與海翁盟。
- 未忘王謝尋常燕，不肯酈生吾友鶯。
- 鷺以先後爭食邑，鵲占南北啟門閎。
- 春池潑潑魚當乳，霜渚喑喑鴈不鳴。
- 啄木畫符工出蠹，提壺沽酒爲催耕。
- 蚌何知識三緘口，蟹坐風騷五鼎烹。
- 巴郢畫眉翻律呂，儀秦反舌定縱橫。
- 鵝嗔晉帖得奇字，鷄喚祖鞭非惡聲。
- 飽卧夕陽牛反嚼，誤投乾葉鹿虛驚。
- 一枝棲息鷦鷯足，三窟經營狡兔𤬪。
- 蝌蚪草泥文字古，蝸涎蘇壁篆書精。
- 首昂蝜蝂貪寧死，壁奮螳螂禍自嬰。
- 山麂見人頭卓朔，野鴟得鼠腹彭亨。
- 雉傾族類甘爲翳，鴨解人言略自名。
- 羊狠濫稱髯主簿，蟫肥薦食楮先生。
- 色雖甚美猿深逝，骨不須多狗必爭。
- 蛙爲公乎緣底怒，鳩寧拙耳了無營。
- 勞形大塊皆同夢，蝶化莊周月正明。

## 拼音

- shan1 xi1 dou4 zhe2 geng4 she2 xing2 ， dou4 mi4 chuan1 you1 jian4 wu4 qing2 。
- mi4 wei2 wu2 hua1 liang2 dao4 jue2 ， yi3 zhi1 you3 yu3 zhen4 tu2 cheng2 。
- yin3 feng1 xi1 lu4 chan2 shi1 jie3 ， song3 he4 ling2 xiao1 he4 gu3 qing1 。
- qu2 yu4 neng2 wei2 zu3 ren2 wu3 ， xia2 ou1 yu4 yu3 hai3 weng1 meng2 。
- wei4 wang4 wang2 xie4 xun2 chang2 yan4 ， bu4 ken3 li4 sheng1 wu2 you3 ying1 。
- lu4 yi3 xian1 hou4 zheng1 shi2 yi4 ， que4 zhan4 nan2 bei3 qi3 men2 hong2 。
- chun1 chi2 po1 po1 yu2 dang1 ru3 ， shuang1 zhu3 yin1 yin1 yan4 bu4 ming2 。
- zhuo2 mu4 hua4 fu2 gong1 chu1 du4 ， ti2 hu2 gu1 jiu3 wei2 cui1 geng1 。
- bang4 he2 zhi1 shi2 san1 jian1 kou3 ， xie4 zuo4 feng1 sao1 wu3 ding3 peng1 。
- ba1 ying3 hua4 mei2 fan1 lü4 lü3 ， yi2 qin2 fan3 she2 ding4 zong4 heng2 。
- e2 chen1 jin4 tie1 de2 qi2 zi4 ， ji1 huan4 zu3 bian1 fei1 e4 sheng1 。
- bao3 wo4 xi1 yang2 niu2 fan3 jiao2 ， wu4 tou2 qian2 ye4 lu4 xu1 jing1 。
- yi4 zhi1 qi1 xi1 jiao1 liao2 zu2 ， san1 ku1 jing1 ying2 jiao3 tu4 𤬪。
- ke1 dou3 cao3 ni2 wen2 zi4 gu3 ， wo1 xian2 su1 bi4 zhuan4 shu1 jing1 。
- shou3 ang2 fu4 ban3 tan1 ning2 si3 ， bi4 fen4 tang2 lang2 huo4 zi4 ying1 。
- shan1 ji3 jian4 ren2 tou2 zhuo2 shuo4 ， ye3 chi1 de2 shu3 fu4 peng2 heng1 。
- zhi4 qing1 zu2 lei4 gan1 wei2 yi4 ， ya1 jie3 ren2 yan2 lüe4 zi4 ming2 。
- yang2 hen3 lan4 cheng1 ran2 zhu3 bo2 ， yin2 fei2 jian4 shi2 chu3 xian1 sheng1 。
- se4 sui1 shen4 mei3 yuan2 shen1 shi4 ， gu3 bu4 xu1 duo1 gou3 bi4 zheng1 。
- wa1 wei2 gong1 hu1 yuan2 di3 nu4 ， jiu1 ning2 zhuo1 er3 le0 wu2 ying2 。
- lao2 xing2 da4 kuai4 jie1 tong2 meng4 ， die2 hua4 zhuang1 zhou1 yue4 zheng4 ming2 。

## 注释

## 译文

## 赏析
