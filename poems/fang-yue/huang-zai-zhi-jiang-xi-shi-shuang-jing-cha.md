---
id: fang-yue-huang-zai-zhi-jiang-xi-shi-shuang-jing-cha
title: 黄宰致江西詩雙井茶
titlePinyin: huang2 zai3 zhi4 jiang1 xi1 shi1 shuang1 jing3 cha2
titleSlug: huang-zai-zhi-jiang-xi-shi-shuang-jing-cha
author: 方岳
authorPinyin: fang1 yue4
authorSlug: fang-yue
dynasty: 宋
dynastyPinyin: song4
dynastySlug: song
tags: []
---

## 正文

- 黄侯授我以江西詩禪之宗派，瀹我以雙井老仙之雪香。
- 磚爐春著兔毫玉，石鼎月翻魚眼湯。
- 夜窗搜攪十年讀，候蟲鳴秋聲殷牆。
- 乃翁詩家第一祖，不用棒喝行諸方。
- 掀翻杜陵自作古，夜半衣缽誰升堂。
- 單傳橫出二十六，未許歙梅洪鴈行。
- 雅聞滕閣藏墨本，欲往從之山阻長。
- 牙籤大冊忽在眼，荒苔茅屋森珩璜。
- 東湖柳色入眉宇，君其幾代之諸郎。
- 不離文字話祖意，傳燈肯與留山房。
- 寧知三生受昏闇，縱有此燈無此光。
- 宜州戍樓山月苦，茫茫參到無何鄉。

## 拼音

- huang2 hou2 shou4 wo3 yi3 jiang1 xi1 shi1 shan4 zhi1 zong1 pai4 ， yue4 wo3 yi3 shuang1 jing3 lao3 xian1 zhi1 xue3 xiang1 。
- zhuan1 lu2 chun1 zhu4 tu4 hao2 yu4 ， shi2 ding3 yue4 fan1 yu2 yan3 tang1 。
- ye4 chuang1 sou1 jiao3 shi2 nian2 du2 ， hou4 chong2 ming2 qiu1 sheng1 yin1 qiang2 。
- nai3 weng1 shi1 jia1 di4 yi1 zu3 ， bu2 yong4 bang4 he4 xing2 zhu1 fang1 。
- xian1 fan1 du4 ling2 zi4 zuo4 gu3 ， ye4 ban4 yi1 bo1 shui2 sheng1 tang2 。
- dan1 chuan2 heng2 chu1 er4 shi2 liu4 ， wei4 xu1 xi1 mei2 hong2 yan4 xing2 。
- ya3 wen2 teng2 ge2 cang2 mo4 ben3 ， yu4 wang3 cong2 zhi1 shan1 zu3 chang2 。
- ya2 qian1 da4 ce4 hu1 zai4 yan3 ， huang1 tai2 mao2 wu1 sen1 heng2 huang2 。
- dong1 hu2 liu3 se4 ru4 mei2 yu3 ， jun1 qi2 ji1 dai4 zhi1 zhu1 lang2 。
- bu4 li2 wen2 zi4 hua4 zu3 yi4 ， chuan2 deng1 ken3 yu3 liu2 shan1 fang2 。
- ning2 zhi1 san1 sheng1 shou4 hun1 an4 ， zong4 you3 ci3 deng1 wu2 ci3 guang1 。
- yi2 zhou1 shu4 lou2 shan1 yue4 ku3 ， mang2 mang2 can1 dao4 wu2 he2 xiang1 。

## 注释

## 译文

## 赏析
