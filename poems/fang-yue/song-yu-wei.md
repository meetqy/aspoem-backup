---
id: fang-yue-song-yu-wei
title: 送俞尉
titlePinyin: song4 yu2 wei4
titleSlug: song-yu-wei
author: 方岳
authorPinyin: fang1 yue4
authorSlug: fang-yue
dynasty: 宋
dynastyPinyin: song4
dynastySlug: song
tags: []
---

## 正文

- 空山十日雨，茅屋無炊煙。
- 吾饑尚可忍，夜讀聲琅然。
- 荒寒數家聚，生理尤堪憐。
- 頻年歲不入，枯草生秋田。
- 春深麥猶穉，米斗直萬錢。
- 悲哉幾斛愁，博此半釜𩜾。
- 前村老翁姥，語笑何由緣。
- 問知好官人，發廩不我朘。
- 常時有司吝，寧肯圭撮捐。
- 官來剖私量，不受吏舞權。
- 中流一壺濟，空復寬眼前。
- 高軒忽予過，剪韭相留連。
- 九華元老蒼，歸袖何翩翩。
- 官無高與卑，爲政要可傳。
- 使我一念存，所至民瘼痊。
- 常平吾故人，問俗惟初搴。
- 爲言民戚休，毋或諉老天。
- 吾方屏田廬，不敢馳書箋。
- 併聲絕宣城，倘寄晴雲篇。

## 拼音

- kong1 shan1 shi2 ri4 yu3 ， mao2 wu1 wu2 chui1 yan1 。
- wu2 ji1 shang4 ke3 ren3 ， ye4 du2 sheng1 lang2 ran2 。
- huang1 han2 shu4 jia1 ju4 ， sheng1 li3 you2 kan1 lian2 。
- bin1 nian2 sui4 bu2 ru4 ， ku1 cao3 sheng1 qiu1 tian2 。
- chun1 shen1 mai4 you2 zhi4 ， mi3 dou4 zhi2 wan4 qian2 。
- bei1 zai1 ji1 hu2 chou2 ， bo2 ci3 ban4 fu3 𩜾。
- qian2 cun1 lao3 weng1 lao3 ， yu3 xiao4 he2 you2 yuan2 。
- wen4 zhi1 hao3 guan1 ren2 ， fa1 lin3 bu4 wo3 juan1 。
- chang2 shi2 you3 si1 lin4 ， ning2 ken3 gui1 cuo1 juan1 。
- guan1 lai2 pou1 si1 liang2 ， bu2 shou4 li4 wu3 quan2 。
- zhong1 liu2 yi4 hu2 ji4 ， kong1 fu4 kuan1 yan3 qian2 。
- gao1 xuan1 hu1 yu3 guo4 ， jian3 jiu3 xiang1 liu2 lian2 。
- jiu3 hua2 yuan2 lao3 cang1 ， gui1 xiu4 he2 pian1 pian1 。
- guan1 wu2 gao1 yu3 bei1 ， wei2 zheng4 yao4 ke3 chuan2 。
- shi3 wo3 yi2 nian4 cun2 ， suo3 zhi4 min2 mo4 quan2 。
- chang2 ping2 wu2 gu4 ren2 ， wen4 su2 wei2 chu1 qian1 。
- wei2 yan2 min2 qi1 xiu1 ， wu2 huo4 wei3 lao3 tian1 。
- wu2 fang1 ping2 tian2 lu2 ， bu4 gan3 chi2 shu1 jian1 。
- bing4 sheng1 jue2 xuan1 cheng2 ， tang3 ji4 qing2 yun2 pian1 。

## 注释

## 译文

## 赏析
