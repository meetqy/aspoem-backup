---
id: fang-yue-zheng-qian-pan-qu-su-huang-men-tu-shi-yuan-you-wen-zhang-gu-chui-zhi-yu-wei-yun-jian-yi-zhe-fu-geng-zai-qi-wu
title: 鄭僉判取蘇黄門圖史園囿文章鼓吹之語爲韻見貽輒復賡載  其五
titlePinyin: zheng4 qian1 pan4 qu3 su1 huang2 men2 tu2 shi3 yuan2 you4 wen2 zhang1 gu3 chui1 zhi1 yu3 wei2 yun4 jian4 yi2 zhe2 fu4 geng1 zai4     qi2 wu3
titleSlug: zheng-qian-pan-qu-su-huang-men-tu-shi-yuan-you-wen-zhang-gu-chui-zhi-yu-wei-yun-jian-yi-zhe-fu-geng-zai-qi-wu
author: 方岳
authorPinyin: fang1 yue4
authorSlug: fang-yue
dynasty: 唐
dynastyPinyin: tang2
dynastySlug: tang
tags: [] 
---

## 正文

- 往年鄭子真，口語挂吏文。
- 寧知世間事，變化紛如雲。
- 有司出納吝，但守吾見聞。
- 參互漏一錢，怒氣欲嚼齦。
- 鞭笞敢誰何，竟取衆犬狺。
- 大官飽谿壑，此特其毫分。
- 奮髯一軒渠，要亦何足云。
- 人言老先生，膏以明自焚。
- 歸來北窗底，寸田得鉏耘。
- 諸公直汲黯，羔鴈當成羣。
- 乃肯巾柴車，林壑伴野麇。
- 相從亦何樂，頼有中書君。

## 拼音

- wang3 nian2 zheng4 zi3 zhen1 ， kou3 yu3 gua4 li4 wen2 。
- ning2 zhi1 shi4 jian4 shi4 ， bian4 hua4 fen1 ru2 yun2 。
- you3 si1 chu1 na4 lin4 ， dan4 shou3 wu2 jian4 wen2 。
- can1 hu4 lou4 yi4 qian2 ， nu4 qi4 yu4 jiao2 yin2 。
- bian1 chi1 gan3 shui2 he2 ， jing4 qu3 zhong4 quan3 yin2 。
- da4 guan1 bao3 xi1 he4 ， ci3 te4 qi2 hao2 fen1 。
- fen4 ran2 yi4 xuan1 qu2 ， yao4 yi4 he2 zu2 yun2 。
- ren2 yan2 lao3 xian1 sheng0 ， gao1 yi3 ming2 zi4 fen2 。
- gui1 lai2 bei3 chuang1 di3 ， cun4 tian2 de2 chu2 yun2 。
- zhu1 gong1 zhi2 ji2 an4 ， gao1 yan4 dang1 cheng2 qun2 。
- nai3 ken3 jin1 chai2 ju1 ， lin2 he4 ban4 ye3 jun1 。
- xiang1 cong2 yi4 he2 le4 ， lai4 you3 zhong1 shu1 jun1 。

## 注释

## 译文

## 赏析
