---
id: fang-yue-you-he-zhu-gong-zuo-xue-yue-ge
title: 又和諸公作雪月歌
titlePinyin: you4 he2 zhu1 gong1 zuo4 xue3 yue4 ge1
titleSlug: you-he-zhu-gong-zuo-xue-yue-ge
author: 方岳
authorPinyin: fang1 yue4
authorSlug: fang-yue
dynasty: 宋
dynastyPinyin: song4
dynastySlug: song
tags: []
---

## 正文

- 月觀夜午雪觀早，酒興崔嵬詩潦草。
- 梅花在傍具知狀，喚渠收拾秋崖藁。
- 月邊雪邊同一寒，詩成不許凡人看。
- 年年月寒雪寒處，老骨槎牙倚枯樹。
- 不知天下人，面有三寸塵。
- 政使書癡傳癖猶可憎，而况無風無味之錢神。
- 麾之門外，問諸水濱。
- 非我不與相比鄰，渠自胸次不我親。
- 千古萬古赤壁月，千古萬古剡溪雪。
- 天荒地老方可人，當日人曾笑渠拙。
- 有梅不可無吾詩，無月無雪無人知。
- 梅花亦不用收拾，付與萬竅更相呼。
- 雪如瓊瑶月如水，青山白髮時乎時。
- 有薇可羹螯可嚼，此味勿令兒輩覺。
- 四海諸公共往來，雪中與渠無適莫。

## 拼音

- yue4 guan1 ye4 wu3 xue3 guan1 zao3 ， jiu3 xing1 cui1 wei2 shi1 liao2 cao3 。
- mei2 hua1 zai4 bang4 ju4 zhi1 zhuang4 ， huan4 qu2 shou1 shi0 qiu1 ya2 gao3 。
- yue4 bian1 xue3 bian1 tong2 yi4 han2 ， shi1 cheng2 bu4 xu1 fan2 ren2 kan4 。
- nian2 nian2 yue4 han2 xue3 han2 chu3 ， lao3 gu3 cha2 ya2 yi3 ku1 shu4 。
- bu4 zhi1 tian1 xia4 ren2 ， mian4 you3 san1 cun4 chen2 。
- zheng4 shi3 shu1 chi1 chuan2 pi3 you2 ke3 zeng1 ， er2 kuang4 wu2 feng1 wu2 wei4 zhi1 qian2 shen2 。
- hui1 zhi1 men2 wai4 ， wen4 zhu1 shui3 bin1 。
- fei1 wo3 bu4 yu3 xiang1 bi3 lin2 ， qu2 zi4 xiong1 ci4 bu4 wo3 qin1 。
- qian1 gu3 wan4 gu3 chi4 bi4 yue4 ， qian1 gu3 wan4 gu3 shan4 xi1 xue3 。
- tian1 huang1 di4 lao3 fang1 ke3 ren2 ， dang1 ri4 ren2 ceng2 xiao4 qu2 zhuo1 。
- you3 mei2 bu4 ke3 wu2 wu2 shi1 ， wu2 yue4 wu2 xue3 wu2 ren2 zhi1 。
- mei2 hua1 yi4 bu2 yong4 shou1 shi0 ， fu4 yu3 wan4 qiao4 geng4 xiang1 hu1 。
- xue3 ru2 qiong2 yao2 yue4 ru2 shui3 ， qing1 shan1 bai2 fa4 shi2 hu1 shi2 。
- you3 wei1 ke3 geng1 ao2 ke3 jiao2 ， ci3 wei4 wu4 ling4 er2 bei4 jue2 。
- si4 hai3 zhu1 gong1 gong4 wang3 lai2 ， xue3 zhong1 yu3 qu2 wu2 shi4 mo4 。

## 注释

## 译文

## 赏析
