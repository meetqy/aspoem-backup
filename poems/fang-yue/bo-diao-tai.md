---
id: fang-yue-bo-diao-tai
title: 泊釣臺
titlePinyin: bo2 diao4 tai2
titleSlug: bo-diao-tai
author: 方岳
authorPinyin: fang1 yue4
authorSlug: fang-yue
dynasty: 宋
dynastyPinyin: song4
dynastySlug: song
tags: []
---

## 正文

- 落帆鸕鷀步，倚策羊裘軒。
- 紛披穉篠閒，森鬰古木尊。
- 幽蹊石齒齒，醉袖風翻翻。
- 緬懷臺上人，老蘚雙骭存。
- 寧知天九重，不博月一痕。
- 咄哉侯君旁，坐受富貴吞。
- 先生無乃誤，肯與癡人言。
- 吾詩亦贅矣，舐舌不可捫。

## 拼音

- luo4 fan1 lu2 ci2 bu4 ， yi3 ce4 yang2 qiu2 xuan1 。
- fen1 pi1 zhi4 xiao3 xian2 ， sen1 yu4 gu3 mu4 zun1 。
- you1 qi1 shi2 chi3 chi3 ， zui4 xiu4 feng1 fan1 fan1 。
- mian3 huai2 tai2 shang4 ren2 ， lao3 xian3 shuang1 gan4 cun2 。
- ning2 zhi1 tian1 jiu3 chong2 ， bu4 bo2 yue4 yi1 hen2 。
- duo1 zai1 hou2 jun1 pang2 ， zuo4 shou4 fu4 gui4 tun1 。
- xian1 sheng0 wu2 nai3 wu4 ， ken3 yu3 chi1 ren2 yan2 。
- wu2 shi1 yi4 zhui4 yi3 ， shi4 she2 bu4 ke3 men2 。

## 注释

## 译文

## 赏析
