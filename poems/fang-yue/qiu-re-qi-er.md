---
id: fang-yue-qiu-re-qi-er
title: 秋熱  其二
titlePinyin: qiu1 re4     qi2 er4
titleSlug: qiu-re-qi-er
author: 方岳
authorPinyin: fang1 yue4
authorSlug: fang-yue
dynasty: 宋
dynastyPinyin: song4
dynastySlug: song
tags: []
---

## 正文

- 殘暑何姦雄，酷烈不肯退。
- 穉秋太君子，斂避不敢對。
- 薰風來無期，民慍良憒憒。
- 吳牛方喘月，渴想蓐收代。
- 金行既用事，炎赫乃故在。
- 於今幾何時，秋夏終晦昧。
- 畏熱如畏虎，悸汗流浹背。
- 南山殷其雷，崛起雲霮䨴。
- 誰當牋老天，與世思盥頮。
- 風雨一洗之，此熱不可再。

## 拼音

- can2 shu3 he2 jian1 xiong2 ， ku4 lie4 bu4 ken3 tui4 。
- zhi4 qiu1 tai4 jun1 zi3 ， lian3 bi4 bu4 gan3 dui4 。
- xun1 feng1 lai2 wu2 qi1 ， min2 yun4 liang2 kui4 kui4 。
- wu2 niu2 fang1 chuan3 yue4 ， ke3 xiang3 ru4 shou1 dai4 。
- jin1 xing2 ji4 yong4 shi4 ， yan2 he4 nai3 gu4 zai4 。
- wu1 jin1 ji1 he2 shi2 ， qiu1 xia4 zhong1 hui4 mei4 。
- wei4 re4 ru2 wei4 hu3 ， ji4 han4 liu2 jia1 bei4 。
- nan2 shan1 yin1 qi2 lei2 ， jue2 qi3 yun2 dan4 䨴。
- shui2 dang1 jian1 lao3 tian1 ， yu3 shi4 si1 guan4 hui4 。
- feng1 yu3 yi4 xi3 zhi1 ， ci3 re4 bu4 ke3 zai4 。

## 注释

## 译文

## 赏析
