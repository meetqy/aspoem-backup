---
id: fang-yue-ti-dong-yi-zhi-hua-mu-chao
title: 題董一之花木抄
titlePinyin: ti2 dong3 yi1 zhi1 hua1 mu4 chao1
titleSlug: ti-dong-yi-zhi-hua-mu-chao
author: 方岳
authorPinyin: fang1 yue4
authorSlug: fang-yue
dynasty: 宋
dynastyPinyin: song4
dynastySlug: song
tags: []
---

## 正文

- 君不見王子猷，剡溪夜雪之孤舟。
- 此翁百好不入眼，而雅與竹深相投。
- 君不見陶淵明，徽絃不具之古琴。
- 東籬把菊偶然耳，人或作圖傳至今。
- 吾何曾識董一之，於此略已心相知。
- 事治好春繞菴屋，豈有俗子能爾爲。
- 江風山月無盡藏，時一吐出胸中奇。
- 與茶作經花作譜，銓次蘅若蘭蓀蘺。
- 秦碑晉帖了真贋，硯石錯落書參差。
- 邇來抄注到儕友，唾視錢癖何人斯。
- 長卿但有四立壁，無一持贈長嗟咨。
- 煩爲傳聲語花草，倘可千里同襟期。
- 吾聞奇章公石李成畫，在廬九老湘九疑。
- 煙雲渺綿不可狀，世乏佳士當歸誰。
- 君其持以問太空，所不與者如此詩。

## 拼音

- jun1 bu2 jian4 wang2 zi3 you2 ， shan4 xi1 ye4 xue3 zhi1 gu1 zhou1 。
- ci3 weng1 bai3 hao3 bu2 ru4 yan3 ， er2 ya3 yu3 zhu2 shen1 xiang1 tou2 。
- jun1 bu2 jian4 tao2 yuan1 ming2 ， hui1 xian2 bu2 ju4 zhi1 gu3 qin2 。
- dong1 li2 ba3 ju2 ou3 ran2 er3 ， ren2 huo4 zuo4 tu2 chuan2 zhi4 jin1 。
- wu2 he2 ceng2 shi2 dong3 yi1 zhi1 ， wu1 ci3 lüe4 yi3 xin1 xiang1 zhi1 。
- shi4 zhi4 hao3 chun1 rao4 an1 wu1 ， qi3 you3 su2 zi3 neng2 er3 wei2 。
- jiang1 feng1 shan1 yue4 wu2 jin4 cang2 ， shi2 yi4 tu3 chu1 xiong1 zhong1 qi2 。
- yu3 cha2 zuo4 jing1 hua1 zuo4 pu3 ， quan2 ci4 heng2 ruo4 lan2 sun1 li2 。
- qin2 bei1 jin4 tie1 le0 zhen1 yan4 ， yan4 shi2 cuo4 luo4 shu1 can1 cha4 。
- er3 lai2 chao1 zhu4 dao4 chai2 you3 ， tuo4 shi4 qian2 pi3 he2 ren2 si1 。
- chang2 qing1 dan4 you3 si4 li4 bi4 ， wu2 yi4 chi2 zeng4 chang2 jie1 zi1 。
- fan2 wei2 chuan2 sheng1 yu3 hua1 cao3 ， tang3 ke3 qian1 li3 tong2 jin1 qi1 。
- wu2 wen2 qi2 zhang1 gong1 shi2 li3 cheng2 hua4 ， zai4 lu2 jiu3 lao3 xiang1 jiu3 yi2 。
- yan1 yun2 miao3 mian2 bu4 ke3 zhuang4 ， shi4 fa2 jia1 shi4 dang1 gui1 shui2 。
- jun1 qi2 chi2 yi3 wen4 tai4 kong1 ， suo3 bu4 yu3 zhe3 ru2 ci3 shi1 。

## 注释

## 译文

## 赏析
