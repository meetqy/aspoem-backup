---
id: fang-yue-yu-zhi-neng-ye-hua
title: 與至能夜話
titlePinyin: yu3 zhi4 neng2 ye4 hua4
titleSlug: yu-zhi-neng-ye-hua
author: 方岳
authorPinyin: fang1 yue4
authorSlug: fang-yue
dynasty: 宋
dynastyPinyin: song4
dynastySlug: song
tags: []
---

## 正文

- 吾生如征鴻，歲月如脫兔。
- 江上煙雨寒，花老春已暮。
- 肯辭白髮親，我蓋坐貧故。
- 文章未得力，儒冠豈余誤。
- 至能我輩人，未隨時俗惡。
- 青燈竹窗底，健論時一吐。
- 風雷萬馬奔，滄溟百川赴。
- 策名藉奉常，顔色若有迕。
- 堂堂湖海豪，豈供折腰具。
- 欲於我乎館，西山美無度。
- 謹勿袖笏來，恐犯西山怒。

## 拼音

- wu2 sheng1 ru2 zheng1 hong2 ， sui4 yue4 ru2 tuo1 tu4 。
- jiang1 shang4 yan1 yu3 han2 ， hua1 lao3 chun1 yi3 mu4 。
- ken3 ci2 bai2 fa4 qin1 ， wo3 gai4 zuo4 pin2 gu4 。
- wen2 zhang1 wei4 de2 li4 ， ru2 guan1 qi3 yu2 wu4 。
- zhi4 neng2 wo3 bei4 ren2 ， wei4 sui2 shi2 su2 e4 。
- qing1 deng1 zhu2 chuang1 di3 ， jian4 lun4 shi2 yi4 tu3 。
- feng1 lei2 wan4 ma3 ben1 ， cang1 ming2 bai3 chuan1 fu4 。
- ce4 ming2 jie4 feng4 chang2 ， yan2 se4 ruo4 you3 wu3 。
- tang2 tang2 hu2 hai3 hao2 ， qi3 gong4 zhe2 yao1 ju4 。
- yu4 wu1 wo3 hu1 guan3 ， xi1 shan1 mei3 wu2 du4 。
- jin3 wu4 xiu4 hu4 lai2 ， kong3 fan4 xi1 shan1 nu4 。

## 注释

## 译文

## 赏析
