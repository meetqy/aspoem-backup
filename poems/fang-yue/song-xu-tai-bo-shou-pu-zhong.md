---
id: fang-yue-song-xu-tai-bo-shou-pu-zhong
title: 送徐太博守莆中
titlePinyin: song4 xu2 tai4 bo2 shou3 pu2 zhong1
titleSlug: song-xu-tai-bo-shou-pu-zhong
author: 方岳
authorPinyin: fang1 yue4
authorSlug: fang-yue
dynasty: 宋
dynastyPinyin: song4
dynastySlug: song
tags: []
---

## 正文

- 南州高士心如水，夜雨爐亭歲欲環。
- 朝蹟只如初到日，州麾猶在兩年間。
- 秋來竹屋多歸夢，天與莆人一破顔。
- 館下諸生能戀戀，眼中循吏故班班。
- 相傳士子多于鯽，共喜府公清似山。
- 慶曆諫臣書在否，乾淳文賦筆追還。
- 郎官紅熟海風靜，通印子肥春網閒。
- 心事太平兒女語，詩家尊宿鬢毛斑。
- 歡迎騎竹來何暮，贈別垂楊不可攀。
- 辦與老夫同一念，不憂吾道久間關。

## 拼音

- nan2 zhou1 gao1 shi4 xin1 ru2 shui3 ， ye4 yu3 lu2 ting2 sui4 yu4 huan2 。
- chao2 ji4 zhi1 ru2 chu1 dao4 ri4 ， zhou1 hui1 you2 zai4 liang3 nian2 jian4 。
- qiu1 lai2 zhu2 wu1 duo1 gui1 meng4 ， tian1 yu3 pu2 ren2 yi2 po4 yan2 。
- guan3 xia4 zhu1 sheng1 neng2 lian4 lian4 ， yan3 zhong1 xun2 li4 gu4 ban1 ban1 。
- xiang1 chuan2 shi4 zi3 duo1 yu2 ji4 ， gong4 xi3 fu3 gong1 qing1 si4 shan1 。
- qing4 li4 jian4 chen2 shu1 zai4 fou3 ， qian2 chun2 wen2 fu4 bi3 zhui1 huan2 。
- lang2 guan1 hong2 shu2 hai3 feng1 jing4 ， tong1 yin4 zi0 fei2 chun1 wang3 xian2 。
- xin1 shi4 tai4 ping2 er2 nü3 yu3 ， shi1 jia1 zun1 su4 bin4 mao2 ban1 。
- huan1 ying2 qi2 zhu2 lai2 he2 mu4 ， zeng4 bie2 chui2 yang2 bu4 ke3 pan1 。
- ban4 yu3 lao3 fu1 tong2 yi2 nian4 ， bu4 you1 wu2 dao4 jiu3 jian4 guan1 。

## 注释

## 译文

## 赏析
