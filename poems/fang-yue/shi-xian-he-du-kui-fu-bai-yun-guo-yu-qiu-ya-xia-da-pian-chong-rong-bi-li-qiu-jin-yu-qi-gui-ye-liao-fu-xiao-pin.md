---
id: fang-yue-shi-xian-he-du-kui-fu-bai-yun-guo-yu-qiu-ya-xia-da-pian-chong-rong-bi-li-qiu-jin-yu-qi-gui-ye-liao-fu-xiao-pin
title: 式賢和杜夔府百韻過余秋崖下大篇舂容筆力遒勁于其歸也聊復效顰
titlePinyin: shi4 xian2 he2 du4 kui2 fu3 bai3 yun4 guo4 yu2 qiu1 ya2 xia4 da4 pian1 chong1 rong2 bi3 li4 qiu2 jin4 yu2 qi2 gui1 ye3 liao2 fu4 xiao4 pin2
titleSlug: shi-xian-he-du-kui-fu-bai-yun-guo-yu-qiu-ya-xia-da-pian-chong-rong-bi-li-qiu-jin-yu-qi-gui-ye-liao-fu-xiao-pin
author: 方岳
authorPinyin: fang1 yue4
authorSlug: fang-yue
dynasty: 唐
dynastyPinyin: tang2
dynastySlug: tang
tags: [] 
---

## 正文

- 林壑黄昏外，衡門紫翠邊。
- 火耕今已老，雲卧幾何年。
- 棋斂將殘局，篙回興盡船。
- 畫麟真已矣，騎犢適悠然。
- 野性難拘束，時情易變遷。
- 獨携青玉杖，自拾錦囊篇。
- 磊塊心逾小，崎嶇智未圓。
- 別營三徑草，規作一壺天。
- 紙帳嵐霏重，崖花雨滴偏。
- 到頭新歲月，行脚舊山川。
- 鶴冷通房宿，猿愁隔樹懸。
- 菊餐金顥露，蘚當水衡錢。
- 儘懶從吾睡，雖窮不受憐。
- 半生資馬磨，三嘆向龍泉。
- 霜檻千林瘦，春燈四壁穿。
- 陰霾知病骨，寒意入詩肩。
- 竹母誰分種，茶僧略具員。
- 對山徐自遣，與世久無緣。
- 風月於人厚，雲霄不爾便。
- 接筩通暗溜，洗硯試輕烟。
- 未暇思身後，何如了目前。
- 閒爲真富貴，健是小神仙。
- 夜磬番僧講，秋帆賈客傳。
- 遠遊天漠漠，危誦水湲湲。
- 墾隴時同喫，分溪手自煎。
- 山厨尊土菌，石鼎鄙葷羶。
- 愛此窗三尺，寬于室九筵。
- 忽驚南牧馬，吹過逆風鸇。
- 聖日清如許，妖星竟不悛。
- 閭閻飛羽檄，江漢足矛鋋。
- 哀痛絲綸詔，英雄將相權。
- 旄頭森似彗，駿骨詎如攣。
- 朋黨相仍斥，誅求一切蠲。
- 中庸方謹獨，無逸不畋。
- 天意憂勤甚，人知性命全。
- 掄材虞稷契，邁德漢文宣。
- 定亂連三箭，扶顛在一賢。
- 戍兵增竈萬，侍女出宮千。
- 置柵從人欲，開榛自我先。
- 民勞魚潑剌，版築騎蹁躚。
- 傅野親持鍤，虞琴幸改絃。
- 經營聯砦壁，形勝借蹄筌。
- 有備曾微此，無謀莫甚焉。
- 貉緣熊道誤，驥或蟻封還。
- 急務歌常武，清談絕又玄。
- 腐紅銷鎧甲，穉綠失桑田。
- 老子今元亮，何人昔魯連。
- 三邊今按甲，一飯許烹鮮。
- 鄂渚骸平壘，荆州指掬舷。
- 竟孤明月約，難染碧雲牋。
- 稍喜妖氛退，重爲逸興牽。
- 幽人甘寂寞，佳客慰迍邅。
- 松桂深培養，詩書肯廢捐。
- 披胸呈突兀，迸齒落清漣。
- 巨跡宜瞻華，靈源盍導瀍。
- 孰能當北面，何事過東阡。
- 英妙奔前轍，吾衰懶後鞭。
- 一言開蠖濩，千里對嬋娟。
- 莫作沾泥絮，端如蛻殻蟬。
- 江湖情浩蕩，風雪語連綿。
- 雋永纔殘藁，奇溫只破氈。
- 水聲湘浦瑟，梅片壽陽鈿。
- 尚覺山如畫，何堪筆似椽。
- 交遊分半席，談笑俯層巔。
- 共指辭章病，寧無寶劑痊。
- 性根如有棘，業語漫生蓮。
- 到海江千折，撐空石一拳。
- 氄毛卑燕雀，鬐鬛奮鯨鱣。
- 龜玉毋須藉，龍駒不用韉。
- 文心聊爾爾，道脈始涓涓。
- 霽月行濂水，春風入孔壖。
- 訓言今具在，文字肯相纏。
- 鵰老秋方擊，魚鰥夜不眠。
- 麥維經歲茂，穀亦得霜堅。
- 我輩寧迂闊，人皆鬭小妍。
- 幾多花藹藹，輕薄蝶翩翩。
- 垂世何關此，留情盍審旃。
- 書林窺秘寶，典冊上台躔。
- 餘事輕王粲，微名老鄭虔。
- 六經皆鼓吹，萬象盡鎔甄。
- 不爾鸞膠續，空令兔穎駢。
- 曉行溫草卷，夜讀絕韋編。
- 文會吾何有，詩盟詎敢專。
- 駑材諳舊路，驚羽落虛弦。
- 雖乏三年艾，猶能一指禪。
- 意存圖自省，言到亦忘詮。
- 但使我爲我，不幾燕伐燕。
- 蟲魚真瑣碎，鴻鵠要孤鶱。
- 國步今寧謐，鄉情頼款延。
- 地鑪煨熟火，野飯壓饑涎。
- 已掃秋風榻，其如雨夜鵑。
- 淄澠工濫載，管鮑闕周旋。
- 大雅推鄒魯，長年問偓佺。
- 極知荷塢陋，漸慨芰裳褰。
- 苹聚呦呦鹿，滄連跕跕鳶。
- 襟期將子共，禮數莫吾愆。
- 上聖天同大，中興石可鎸。
- 廟廊春郁穆，岩穴草葱芊。
- 人好鳥還好，身孱氣不孱。
- 興來頻寫寄，一一尚能銓。

## 拼音

- lin2 he4 huang2 hun1 wai4 ， heng2 men2 zi3 cui4 bian1 。
- huo3 geng1 jin1 yi3 lao3 ， yun2 wo4 ji1 he2 nian2 。
- qi2 lian3 jiang1 can2 ju2 ， gao1 hui2 xing1 jin4 chuan2 。
- hua4 lin2 zhen1 yi3 yi3 ， qi2 du2 shi4 you1 ran2 。
- ye3 xing4 nan2 ju1 shu4 ， shi2 qing2 yi4 bian4 qian1 。
- du2 xie2 qing1 yu4 zhang4 ， zi4 shi2 jin3 nang2 pian1 。
- lei3 kuai4 xin1 yu2 xiao3 ， qi2 qu1 zhi4 wei4 yuan2 。
- bie2 ying2 san1 jing4 cao3 ， gui1 zuo4 yi4 hu2 tian1 。
- zhi3 zhang4 lan2 fei1 zhong4 ， ya2 hua1 yu3 di1 pian1 。
- dao4 tou2 xin1 sui4 yue4 ， xing2 jiao3 jiu4 shan1 chuan1 。
- he4 leng3 tong1 fang2 su4 ， yuan2 chou2 ge2 shu4 xuan2 。
- ju2 can1 jin1 hao4 lu4 ， xian3 dang1 shui3 heng2 qian2 。
- jin3 lan3 cong2 wu2 shui4 ， sui1 qiong2 bu2 shou4 lian2 。
- ban4 sheng1 zi1 ma3 mo2 ， san1 tan4 xiang4 long2 quan2 。
- shuang1 jian4 qian1 lin2 shou4 ， chun1 deng1 si4 bi4 chuan1 。
- yin1 mai2 zhi1 bing4 gu3 ， han2 yi4 ru4 shi1 jian1 。
- zhu2 mu3 shui2 fen1 zhong3 ， cha2 seng1 lüe4 ju4 yuan2 。
- dui4 shan1 xu2 zi4 qian3 ， yu3 shi4 jiu3 wu2 yuan2 。
- feng1 yue4 wu1 ren2 hou4 ， yun2 xiao1 bu4 er3 bian4 。
- jie1 tong3 tong1 an4 liu1 ， xi3 yan4 shi4 qing1 yan1 。
- wei4 xia2 si1 shen1 hou4 ， he2 ru2 le0 mu4 qian2 。
- xian2 wei2 zhen1 fu4 gui4 ， jian4 shi4 xiao3 shen2 xian1 。
- ye4 qing4 fan1 seng1 jiang3 ， qiu1 fan1 jia3 ke4 chuan2 。
- yuan3 you2 tian1 mo4 mo4 ， wei1 song4 shui3 yuan2 yuan2 。
- ken3 long3 shi2 tong2 chi1 ， fen1 xi1 shou3 zi4 jian1 。
- shan1 chu2 zun1 tu3 jun1 ， shi2 ding3 bi3 hun1 shan1 。
- ai4 ci3 chuang1 san1 chi3 ， kuan1 yu2 shi4 jiu3 yan2 。
- hu1 jing1 nan2 mu4 ma3 ， chui1 guo4 ni4 feng1 zhan1 。
- sheng4 ri4 qing1 ru2 xu1 ， yao1 xing1 jing4 bu4 quan1 。
- lü2 yan2 fei1 yu3 xi2 ， jiang1 han4 zu2 mao2 chan2 。
- ai1 tong4 si1 lun2 zhao4 ， ying1 xiong2 jiang1 xiang1 quan2 。
- mao2 tou2 sen1 si4 hui4 ， jun4 gu3 ju4 ru2 luan2 。
- peng2 dang3 xiang1 reng2 chi4 ， zhu1 qiu2 yi2 qie4 juan1 。
- zhong1 yong1 fang1 jin3 du2 ， wu2 yi4 bu4 tian2 。
- tian1 yi4 you1 qin2 shen4 ， ren2 zhi1 xing4 ming4 quan2 。
- lun1 cai2 yu2 ji4 qi4 ， mai4 de2 han4 wen2 xuan1 。
- ding4 luan4 lian2 san1 jian4 ， fu2 dian1 zai4 yi4 xian2 。
- shu4 bing1 zeng1 zao4 wan4 ， shi4 nü3 chu1 gong1 qian1 。
- zhi4 shan1 cong2 ren2 yu4 ， kai1 zhen1 zi4 wo3 xian1 。
- min2 lao2 yu2 po1 la4 ， ban3 zhu4 qi2 pian2 xian1 。
- fu4 ye3 qin1 chi2 cha1 ， yu2 qin2 xing4 gai3 xian2 。
- jing1 ying2 lian2 zhai4 bi4 ， xing2 sheng4 jie4 ti2 quan2 。
- you3 bei4 ceng2 wei1 ci3 ， wu2 mou2 mo4 shen4 yan1 。
- mo4 yuan2 xiong2 dao4 wu4 ， ji4 huo4 yi3 feng1 huan2 。
- ji2 wu4 ge1 chang2 wu3 ， qing1 tan2 jue2 you4 xuan2 。
- fu3 hong2 xiao1 kai3 jia3 ， zhi4 lü4 shi1 sang1 tian2 。
- lao3 zi3 jin1 yuan2 liang4 ， he2 ren2 xi1 lu3 lian2 。
- san1 bian1 jin1 an4 jia3 ， yi2 fan4 xu1 peng1 xian1 。
- e4 zhu3 hai2 ping2 lei3 ， jing1 zhou1 zhi3 ju1 xian2 。
- jing4 gu1 ming2 yue4 yue1 ， nan2 ran3 bi4 yun2 jian1 。
- shao1 xi3 yao1 fen1 tui4 ， zhong4 wei2 yi4 xing1 qian1 。
- you1 ren2 gan1 ji4 mo4 ， jia1 ke4 wei4 zhun1 zhan1 。
- song1 gui4 shen1 pei2 yang3 ， shi1 shu1 ken3 fei4 juan1 。
- pi1 xiong1 cheng2 tu1 wu4 ， beng4 chi3 luo4 qing1 lian2 。
- ju4 ji4 yi2 zhan1 hua2 ， ling2 yuan2 he2 dao3 chan2 。
- shu2 neng2 dang1 bei3 mian4 ， he2 shi4 guo4 dong1 qian1 。
- ying1 miao4 ben1 qian2 zhe2 ， wu2 shuai1 lan3 hou4 bian1 。
- yi4 yan2 kai1 huo4 hu4 ， qian1 li3 dui4 chan2 juan1 。
- mo4 zuo4 zhan1 ni2 xu4 ， duan1 ru2 tui4 qiao4 chan2 。
- jiang1 hu2 qing2 hao4 dang4 ， feng1 xue3 yu3 lian2 mian2 。
- jun4 yong3 cai2 can2 gao3 ， qi2 wen1 zhi1 po4 zhan1 。
- shui3 sheng1 xiang1 pu3 se4 ， mei2 pian4 shou4 yang2 dian4 。
- shang4 jue2 shan1 ru2 hua4 ， he2 kan1 bi3 si4 chuan2 。
- jiao1 you2 fen1 ban4 xi2 ， tan2 xiao4 fu3 ceng2 dian1 。
- gong4 zhi3 ci2 zhang1 bing4 ， ning2 wu2 bao3 ji4 quan2 。
- xing4 gen1 ru2 you3 ji2 ， ye4 yu3 man4 sheng1 lian2 。
- dao4 hai3 jiang1 qian1 zhe2 ， cheng1 kong1 shi2 yi4 quan2 。
- rong3 mao2 bei1 yan4 que4 ， qi2 lie4 fen4 jing1 zhan1 。
- gui1 yu4 wu2 xu1 jie4 ， long2 ju1 bu2 yong4 jian1 。
- wen2 xin1 liao2 er3 er3 ， dao4 mai4 shi3 juan1 juan1 。
- ji4 yue4 xing2 lian2 shui3 ， chun1 feng1 ru4 kong3 ruan2 。
- xun4 yan2 jin1 ju4 zai4 ， wen2 zi4 ken3 xiang1 chan2 。
- diao1 lao3 qiu1 fang1 ji1 ， yu2 guan1 ye4 bu4 mian2 。
- mai4 wei2 jing1 sui4 mao4 ， gu3 yi4 de2 shuang1 jian1 。
- wo3 bei4 ning2 yu1 kuo4 ， ren2 jie1 dou4 xiao3 yan2 。
- ji1 duo1 hua1 ai3 ai3 ， qing1 bao2 die2 pian1 pian1 。
- chui2 shi4 he2 guan1 ci3 ， liu2 qing2 he2 shen3 zhan1 。
- shu1 lin2 kui1 mi4 bao3 ， dian3 ce4 shang4 tai2 chan2 。
- yu2 shi4 qing1 wang2 can4 ， wei1 ming2 lao3 zheng4 qian2 。
- liu4 jing1 jie1 gu3 chui1 ， wan4 xiang4 jin4 rong2 zhen1 。
- bu4 er3 luan2 jiao1 xu4 ， kong1 ling4 tu4 ying3 pian2 。
- xiao3 xing2 wen1 cao3 juan4 ， ye4 du2 jue2 wei2 bian1 。
- wen2 hui4 wu2 he2 you3 ， shi1 meng2 ju4 gan3 zhuan1 。
- nu2 cai2 an1 jiu4 lu4 ， jing1 yu3 luo4 xu1 xian2 。
- sui1 fa2 san1 nian2 ai4 ， you2 neng2 yi4 zhi3 shan4 。
- yi4 cun2 tu2 zi4 xing3 ， yan2 dao4 yi4 wang4 quan2 。
- dan4 shi3 wo3 wei2 wo3 ， bu4 ji1 yan4 fa2 yan4 。
- chong2 yu2 zhen1 suo3 sui4 ， hong2 hu2 yao4 gu1 xian1 。
- guo2 bu4 jin1 ning2 mi4 ， xiang1 qing2 lai4 kuan3 yan2 。
- di4 lu2 wei1 shu2 huo3 ， ye3 fan4 ya1 ji1 xian2 。
- yi3 sao3 qiu1 feng1 ta4 ， qi2 ru2 yu3 ye4 jian1 。
- zi1 mian3 gong1 lan4 zai4 ， guan3 bao4 que4 zhou1 xuan2 。
- da4 ya3 tui1 zou1 lu3 ， chang2 nian2 wen4 wo4 quan2 。
- ji2 zhi1 he2 wu4 lou4 ， jian4 kai3 ji4 shang0 qian1 。
- ping2 ju4 you1 you1 lu4 ， cang1 lian2 dian3 dian3 yuan1 。
- jin1 qi1 jiang1 zi3 gong4 ， li3 shu4 mo4 wu2 qian1 。
- shang4 sheng4 tian1 tong2 da4 ， zhong1 xing1 shi2 ke3 juan1 。
- miao4 lang2 chun1 yu4 mu4 ， yan2 xue2 cao3 cong1 qian1 。
- ren2 hao3 niao3 huan2 hao3 ， shen1 chan2 qi4 bu4 chan2 。
- xing1 lai2 bin1 xie3 ji4 ， yi1 yi1 shang4 neng2 quan2 。

## 注释

## 译文

## 赏析
