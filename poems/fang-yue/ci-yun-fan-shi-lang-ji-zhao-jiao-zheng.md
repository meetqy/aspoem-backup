---
id: fang-yue-ci-yun-fan-shi-lang-ji-zhao-jiao-zheng
title: 次韻范侍郎寄趙校正
titlePinyin: ci4 yun4 fan4 shi4 lang2 ji4 zhao4 jiao4 zheng4
titleSlug: ci-yun-fan-shi-lang-ji-zhao-jiao-zheng
author: 方岳
authorPinyin: fang1 yue4
authorSlug: fang-yue
dynasty: 宋
dynastyPinyin: song4
dynastySlug: song
tags: []
---

## 正文

- 嗚呼小雅廢，邊角摇軍聲。
- 采芹舊青衿，亦須事力征。
- 朱轓挾武將，白眼輕儒生。
- 區區衆濁間，嗟子難爲清。
- 向來意何如，豈惟以文鳴。
- 乃今事大謬，老氣猶崢嶸。
- 論事抉石猊，摛辭吸川鯨。
- 久抱一束書，空山卧月明。
- 竊憂蠢詖胡，鱗介腥神京。
- 幸存三寸舌，寧守二尺檠。
- 有愚欲獻璞，無意望報瓊。
- 云何山陰興，莫寫塞下情。
- 竹牀撼夜柝，茅屋荒秋城。
- 回首閶闔門，何啻九萬程。
- 願言大白低，滁山足春耕。
- 堂皇坐醉翁，開閤延羣英。

## 拼音

- wu1 hu1 xiao3 ya3 fei4 ， bian1 jiao3 yao2 jun1 sheng1 。
- cai3 qin2 jiu4 qing1 jin1 ， yi4 xu1 shi4 li4 zheng1 。
- zhu1 fan1 xie2 wu3 jiang1 ， bai2 yan3 qing1 ru2 sheng1 。
- qu1 qu1 zhong4 zhuo2 jian4 ， jie1 zi3 nan2 wei2 qing1 。
- xiang4 lai2 yi4 he2 ru2 ， qi3 wei2 yi3 wen2 ming2 。
- nai3 jin1 shi4 da4 miu4 ， lao3 qi4 you2 zheng1 rong2 。
- lun4 shi4 jue2 shi2 ni2 ， chi1 ci2 xi1 chuan1 jing1 。
- jiu3 bao4 yi2 shu4 shu1 ， kong1 shan1 wo4 yue4 ming2 。
- qie4 you1 chun3 bi4 hu2 ， lin2 jie4 xing1 shen2 jing1 。
- xing4 cun2 san1 cun4 she2 ， ning2 shou3 er4 chi3 qing2 。
- you3 yu2 yu4 xian4 pu2 ， wu2 yi4 wang4 bao4 qiong2 。
- yun2 he2 shan1 yin1 xing1 ， mo4 xie3 sai1 xia4 qing2 。
- zhu2 chuang2 han4 ye4 tuo4 ， mao2 wu1 huang1 qiu1 cheng2 。
- hui2 shou3 chang1 he2 men2 ， he2 chi4 jiu3 wan4 cheng2 。
- yuan4 yan2 da4 bai2 di1 ， chu2 shan1 zu2 chun1 geng1 。
- tang2 huang2 zuo4 zui4 weng1 ， kai1 he2 yan2 qun2 ying1 。

## 注释

## 译文

## 赏析
