---
id: fang-yue-zai-yong-yun-chou-zhu-xing-fu
title: 再用韻酬朱行甫
titlePinyin: zai4 yong4 yun4 chou2 zhu1 xing2 fu3
titleSlug: zai-yong-yun-chou-zhu-xing-fu
author: 方岳
authorPinyin: fang1 yue4
authorSlug: fang-yue
dynasty: 宋
dynastyPinyin: song4
dynastySlug: song
tags: []
---

## 正文

- 夢中翠鳳飛來雙，駕言后土遜名邦。
- 手持玉簡判紅紫，斂袂欲以詩城降。
- 粹容喜動日月角，揖我入對玲瓏窗。
- 爲言瓊花返蓬閬，下界久矣無根樁。
- 乃今存者贋本耳，補亡以紿青油幢。
- 人間識真蓋亦寡，載酒嘉賓寧論缸。
- 黄冠誕譎謹勿信，傳訛聽舛其言哤。
- 爲花作辨誰氏子，謬妄補入黄鍾腔。
- 耳庸目陋惑世俗，其罪不能三赦憃。
- 朱雲之孫亦奇士，文有氣骨豐而厖。
- 謂瓊赤玉匪爲白，不比俗論紛茸尨。
- 詩筒往來捷於響，夜發嚴鼓聲逢逢。
- 咨爾岳爲謝此老，壯哉寸管飛濤江。

## 拼音

- meng4 zhong1 cui4 feng4 fei1 lai2 shuang1 ， jia4 yan2 hou4 tu3 xun4 ming2 bang1 。
- shou3 chi2 yu4 jian3 pan4 hong2 zi3 ， lian3 mei4 yu4 yi3 shi1 cheng2 jiang4 。
- cui4 rong2 xi3 dong4 ri4 yue4 jiao3 ， yi1 wo3 ru4 dui4 ling2 long2 chuang1 。
- wei2 yan2 qiong2 hua1 fan3 peng2 lang4 ， xia4 jie4 jiu3 yi3 wu2 gen1 zhuang1 。
- nai3 jin1 cun2 zhe3 yan4 ben3 er3 ， bu3 wang2 yi3 dai4 qing1 you2 zhuang4 。
- ren2 jian4 shi2 zhen1 gai4 yi4 gua3 ， zai4 jiu3 jia1 bin1 ning2 lun4 gang1 。
- huang2 guan1 dan4 jue2 jin3 wu4 xin4 ， chuan2 e2 ting1 chuan3 qi2 yan2 mang2 。
- wei2 hua1 zuo4 bian4 shui2 shi4 zi3 ， miu4 wang4 bu3 ru4 huang2 zhong1 qiang1 。
- er3 yong1 mu4 lou4 huo4 shi4 su2 ， qi2 zui4 bu4 neng2 san1 she4 chong1 。
- zhu1 yun2 zhi1 sun1 yi4 qi2 shi4 ， wen2 you3 qi4 gu3 feng1 er2 mang2 。
- wei4 qiong2 chi4 yu4 fei3 wei2 bai2 ， bu4 bi3 su2 lun4 fen1 rong2 meng2 。
- shi1 tong3 wang3 lai2 jie2 wu1 xiang3 ， ye4 fa1 yan2 gu3 sheng1 feng2 feng2 。
- zi1 er3 yue4 wei2 xie4 ci3 lao3 ， zhuang4 zai1 cun4 guan3 fei1 tao1 jiang1 。

## 注释

## 译文

## 赏析
