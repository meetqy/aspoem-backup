---
id: fang-yue-ci-yun-cheng-shao-zhang-tou-zeng
title: 次韻程少章投贈
titlePinyin: ci4 yun4 cheng2 shao3 zhang1 tou2 zeng4
titleSlug: ci-yun-cheng-shao-zhang-tou-zeng
author: 方岳
authorPinyin: fang1 yue4
authorSlug: fang-yue
dynasty: 宋
dynastyPinyin: song4
dynastySlug: song
tags: []
---

## 正文

- 十稔眠半村，一醉子萬象。
- 向來此方寸，甚矣似元亮。
- 釣石自寒煙，誰知太公望。
- 北山忽移文，猿鶴費尋訪。
- 老夫竟何有，豪奪牛背上。
- 時時夢中歸，樵笛故悲壯。
- 始予斥祈下，天地方絪縕。
- 綱常幾何在，梟嘯千乾文。
- 林希亦入耳，擲筆爭書勳。
- 羣憸併附和，四面皆楚軍。
- 當時此事集，不可夷狄聞。
- 風雷忽飛厲，聖矣堯舜君。
- 方今紫宸朝，落落盡圭璧。
- 予雖草茅士，亦有二三策。
- 不愁衫故青，所恨頭盡白。
- 古人如可作，雅欲分半席。
- 誰當爲斧斤，恐不中柱石。
- 一官乞閒外，此計吾已必。
- 平生剛直胸，不肯偶土木。
- 諫書上文石，親見天穆穆。
- 諸賢忍不言，諾諾恐非福。
- 急回狂瀾倒，何啻焦釜沃。
- 如聞左璫橫，爾音乃金玉。
- 因聲訊諸賢，往事炳如燭。
- 蹇馿灞橋雪，可人天一方。
- 理亂了不聞，衫袖走郎當。
- 老石卧白雲，采蕨山之陽。
- 謹毋事筆硯，霜月琱肝腸。
- 買船予亦東，一棹摇寒光。
- 當洗老瓦盆，遲君醉溪堂。

## 拼音

- shi2 ren3 mian2 ban4 cun1 ， yi2 zui4 zi3 wan4 xiang4 。
- xiang4 lai2 ci3 fang1 cun4 ， shen4 yi3 si4 yuan2 liang4 。
- diao4 shi2 zi4 han2 yan1 ， shui2 zhi1 tai4 gong1 wang4 。
- bei3 shan1 hu1 yi2 wen2 ， yuan2 he4 fei4 xun2 fang3 。
- lao3 fu1 jing4 he2 you3 ， hao2 duo2 niu2 bei4 shang4 。
- shi2 shi2 meng4 zhong1 gui1 ， qiao2 di2 gu4 bei1 zhuang4 。
- shi3 yu3 chi4 qi2 xia4 ， tian1 di4 fang1 yin1 yun4 。
- gang1 chang2 ji1 he2 zai4 ， xiao1 xiao4 qian1 qian2 wen2 。
- lin2 xi1 yi4 ru4 er3 ， zhi4 bi3 zheng1 shu1 xun1 。
- qun2 xian1 bing4 fu4 he4 ， si4 mian4 jie1 chu3 jun1 。
- dang1 shi2 ci3 shi4 ji2 ， bu4 ke3 yi2 di2 wen2 。
- feng1 lei2 hu1 fei1 li4 ， sheng4 yi3 yao2 shun4 jun1 。
- fang1 jin1 zi3 chen2 chao2 ， luo4 luo4 jin4 gui1 bi4 。
- yu3 sui1 cao3 mao2 shi4 ， yi4 you3 er4 san1 ce4 。
- bu4 chou2 shan1 gu4 qing1 ， suo3 hen4 tou2 jin4 bai2 。
- gu3 ren2 ru2 ke3 zuo4 ， ya3 yu4 fen1 ban4 xi2 。
- shui2 dang1 wei2 fu3 jin1 ， kong3 bu4 zhong1 zhu4 shi2 。
- yi4 guan1 qi3 xian2 wai4 ， ci3 ji4 wu2 yi3 bi4 。
- ping2 sheng1 gang1 zhi2 xiong1 ， bu4 ken3 ou3 tu3 mu4 。
- jian4 shu1 shang4 wen2 shi2 ， qin1 jian4 tian1 mu4 mu4 。
- zhu1 xian2 ren3 bu4 yan2 ， nuo4 nuo4 kong3 fei1 fu2 。
- ji2 hui2 kuang2 lan2 dao3 ， he2 chi4 jiao1 fu3 wo4 。
- ru2 wen2 zuo3 dang1 heng2 ， er3 yin1 nai3 jin1 yu4 。
- yin1 sheng1 xun4 zhu1 xian2 ， wang3 shi4 bing3 ru2 zhu2 。
- jian3 lu2 ba4 qiao2 xue3 ， ke3 ren2 tian1 yi4 fang1 。
- li3 luan4 le0 bu4 wen2 ， shan1 xiu4 zou3 lang2 dang1 。
- lao3 shi2 wo4 bai2 yun2 ， cai3 jue2 shan1 zhi1 yang2 。
- jin3 wu2 shi4 bi3 yan4 ， shuang1 yue4 diao1 gan1 chang2 。
- mai3 chuan2 yu3 yi4 dong1 ， yi2 zhao4 yao2 han2 guang1 。
- dang1 xi3 lao3 wa3 pen2 ， chi2 jun1 zui4 xi1 tang2 。

## 注释

## 译文

## 赏析
