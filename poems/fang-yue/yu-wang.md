---
id: fang-yue-yu-wang
title: 雨望
titlePinyin: yu3 wang4
titleSlug: yu-wang
author: 方岳
authorPinyin: fang1 yue4
authorSlug: fang-yue
dynasty: 宋
dynastyPinyin: song4
dynastySlug: song
tags: []
---

## 正文

- 前溪雨埋村，咫尺不我過。
- 雷霆但濛鴻，林莽亦掀簸。
- 竟微一飄灑，起此北窗卧。
- 對面自胡越，孰爲天宇大。
- 得非老龍公，憫念茅屋破。
- 田父適在傍，出語驚四坐。
- 指予兩青虹，可見不可唾。
- 是能隔截之，帝澤誰與播。
- 坐令水南人，一蹉成百蹉。
- 上天本均平，夫豈不渠奈。
- 虹亦何能神，書生例窮餓。

## 拼音

- qian2 xi1 yu3 mai2 cun1 ， zhi3 chi3 bu4 wo3 guo4 。
- lei2 ting2 dan4 meng2 hong2 ， lin2 mang3 yi4 xian1 bo4 。
- jing4 wei1 yi4 piao1 sa3 ， qi3 ci3 bei3 chuang1 wo4 。
- dui4 mian4 zi4 hu2 yue4 ， shu2 wei2 tian1 yu3 da4 。
- de2 fei1 lao3 long2 gong1 ， min3 nian4 mao2 wu1 po4 。
- tian2 fu4 shi4 zai4 bang4 ， chu1 yu3 jing1 si4 zuo4 。
- zhi3 yu3 liang3 qing1 hong2 ， ke3 jian4 bu4 ke3 tuo4 。
- shi4 neng2 ge2 jie2 zhi1 ， di4 ze2 shui2 yu3 bo1 。
- zuo4 ling4 shui3 nan2 ren2 ， yi4 cuo1 cheng2 bai3 cuo1 。
- shang4 tian1 ben3 jun1 ping2 ， fu1 qi3 bu4 qu2 nai4 。
- hong2 yi4 he2 neng2 shen2 ， shu1 sheng1 li4 qiong2 e4 。

## 注释

## 译文

## 赏析
