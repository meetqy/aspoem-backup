---
id: fang-yue-da-wu-shang-shu
title: 答吳尚書
titlePinyin: da2 wu2 shang4 shu1
titleSlug: da-wu-shang-shu
author: 方岳
authorPinyin: fang1 yue4
authorSlug: fang-yue
dynasty: 宋
dynastyPinyin: song4
dynastySlug: song
tags: []
---

## 正文

- 今夕復何夕，翠籠蒲艾香。
- 明朝做端午，節物追楚鄉。
- 客從何方來，寄我錦雲章。
- 江山渺何許，宛然挹清揚。
- 忽憶老先生，方上千歲觴。
- 北園竹萬箇，想見清簟凉。
- 安得子列子，御我蘚古傍。
- 劇談坐抵掌，一吐冰雪腸。
- 當時寫巴曲，本擬書數行。
- 筆閣不得下，聊與歌慨慷。
- 迺今亦復爾，歌短意則長。

## 拼音

- jin1 xi1 fu4 he2 xi1 ， cui4 long2 pu2 ai4 xiang1 。
- ming2 chao2 zuo4 duan1 wu3 ， jie2 wu4 zhui1 chu3 xiang1 。
- ke4 cong2 he2 fang1 lai2 ， ji4 wo3 jin3 yun2 zhang1 。
- jiang1 shan1 miao3 he2 xu1 ， wan3 ran2 yi4 qing1 yang2 。
- hu1 yi4 lao3 xian1 sheng0 ， fang1 shang4 qian1 sui4 shang1 。
- bei3 yuan2 zhu2 wan4 ge4 ， xiang3 jian4 qing1 dian4 liang2 。
- an1 de2 zi3 lie4 zi3 ， yu4 wo3 xian3 gu3 bang4 。
- ju4 tan2 zuo4 di3 zhang3 ， yi4 tu3 bing1 xue3 chang2 。
- dang1 shi2 xie3 ba1 qu3 ， ben3 ni3 shu1 shu4 xing2 。
- bi3 ge2 bu4 de2 xia4 ， liao2 yu3 ge1 kai3 kang1 。
- nai3 jin1 yi4 fu4 er3 ， ge1 duan3 yi4 ze2 chang2 。

## 注释

## 译文

## 赏析
