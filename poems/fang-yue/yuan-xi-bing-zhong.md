---
id: fang-yue-yuan-xi-bing-zhong
title: 元夕病中
titlePinyin: yuan2 xi1 bing4 zhong1
titleSlug: yuan-xi-bing-zhong
author: 方岳
authorPinyin: fang1 yue4
authorSlug: fang-yue
dynasty: 宋
dynastyPinyin: song4
dynastySlug: song
tags: []
---

## 正文

- 家貧近市常喧啾，燈夕無燈冷於水。
- 罷參法喜深炷香，示疾維摩低隠几。
- 梅花相親不余負，酒盞成疎竟誰使。
- 一生甘作癡凍蠅，百方莫趁追奔螘。
- 頗聞捷奏箭飛書，想見昇平花作市。
- 醉吹笙篴舞蛾眉，春入鼓鼙騰馬耳。
- 落釵敖盪少年事，彈鋏悲歌游俠子。
- 寧種松風眠隠居，自斸芝田餐甪里。
- 掉頭塵土誰枉尺，過眼紛華不盈咫。
- 吾生如月浪中翻，人情得蜜刀頭舐。
- 內觀各自普光明，頓悟中生大驩喜。
- 紞如三鼓雨聲寒，睡思正濃姑舍是。

## 拼音

- jia1 pin2 jin4 shi4 chang2 xuan1 jiu1 ， deng1 xi1 wu2 deng1 leng3 wu1 shui3 。
- ba4 can1 fa3 xi3 shen1 zhu4 xiang1 ， shi4 ji2 wei2 mo2 di1 yin3 ji3 。
- mei2 hua1 xiang1 qin1 bu4 yu2 fu4 ， jiu3 zhan3 cheng2 shu1 jing4 shui2 shi3 。
- yi4 sheng1 gan1 zuo4 chi1 dong4 ying2 ， bai3 fang1 mo4 chen4 zhui1 ben1 yi3 。
- po1 wen2 jie2 zou4 jian4 fei1 shu1 ， xiang3 jian4 sheng1 ping2 hua1 zuo4 shi4 。
- zui4 chui1 sheng1 di2 wu3 e2 mei2 ， chun1 ru4 gu3 pi2 teng2 ma3 er3 。
- luo4 chai1 ao2 dang4 shao4 nian2 shi4 ， dan4 jia2 bei1 ge1 you2 xia2 zi3 。
- ning2 zhong3 song1 feng1 mian2 yin3 ju1 ， zi4 zhu2 zhi1 tian2 can1 lu4 li3 。
- diao4 tou2 chen2 tu3 shui2 wang3 chi3 ， guo4 yan3 fen1 hua2 bu4 ying2 zhi3 。
- wu2 sheng1 ru2 yue4 lang4 zhong1 fan1 ， ren2 qing2 de2 mi4 dao1 tou2 shi4 。
- nei4 guan1 ge4 zi4 pu3 guang1 ming2 ， dun4 wu4 zhong1 sheng1 da4 huan1 xi3 。
- dan3 ru2 san1 gu3 yu3 sheng1 han2 ， shui4 si1 zheng4 nong2 gu1 she4 shi4 。

## 注释

## 译文

## 赏析
