---
id: zou-ji-yi-weng-ting-ge
title: 一翁亭歌
titlePinyin: yi4 weng1 ting2 ge1
titleSlug: yi-weng-ting-ge
author: 鄒極
authorPinyin: zou1 ji2
authorSlug: zou-ji
dynasty: 宋
dynastyPinyin: song4
dynastySlug: song
tags: []
---

## 正文

- 一翁亭高半空住，老健身輕若平步。
- 昔約隠者招不來，今日招魂返何處。
- 亭壓峻嶺出茂林，百里山水如鏡聚。
- 俯窺井邑在澗底，鳳臺獅子沈烟霧。
- 豁然氣象心胸開，陰晴異景天際來。
- 巧思難窮畫工筆，冥搜不盡詩人才。
- 春歸谷暖花卉亂，士女遊嬉情爛漫。
- 暑風清快秋思多，玉樹瓊樓雪中看。
- 時時獨上凭危欄，爲愛孤松不可攀。
- 百年天畀作伴侶，偃蹇肯落塵凡間。
- 有時携琴坐松下，竹徑雖掃門常關。
- 風吹清韵月散影，家僮不至那知還。
- 有時爲招三兩客，對松置酒味松德。
- 壞梁棟撓彼小材，大夫自是粗官職。
- 醉來摩松鱗觸手，汙松以官亦何有。
- 許由洗耳常不嗔，伯夷餓死吾無取。
- 登亭自負只一翁，四海退者豈我同。
- 多緣失志畏罪廢，往往養譽要王公。
- 我由蘭署出持節，按道適至親庭中。
- 亟遭大變僅存息，無復有意圖勳庸。
- 遂瀝丹誠叩天闕，乞得真館棲玉隆。
- 歲餘尚厭仕籍在，抽簪解組顔猶紅。
- 是非榮辱自此杜，生事無憂付農圃。
- 種蔬植果雞魚肥，日具賓庖式歌舞。
- 斯亭最後得景多，百年過半能幾何。
- 經營土木亦可止，盡取此生適而已。

## 拼音

- yi4 weng1 ting2 gao1 ban4 kong1 zhu4 ， lao3 jian4 shen1 qing1 ruo4 ping2 bu4 。
- xi1 yue1 yin3 zhe3 zhao1 bu4 lai2 ， jin1 ri4 zhao1 hun2 fan3 he2 chu3 。
- ting2 ya1 jun4 ling3 chu1 mao4 lin2 ， bai3 li3 shan1 shui3 ru2 jing4 ju4 。
- fu3 kui1 jing3 yi4 zai4 jian4 di3 ， feng4 tai2 shi1 zi3 shen3 yan1 wu4 。
- huo4 ran2 qi4 xiang4 xin1 xiong1 kai1 ， yin1 qing2 yi4 jing3 tian1 ji4 lai2 。
- qiao3 si1 nan2 qiong2 hua4 gong1 bi3 ， ming2 sou1 bu2 jin4 shi1 ren2 cai2 。
- chun1 gui1 gu3 nuan3 hua1 hui4 luan4 ， shi4 nü3 you2 xi1 qing2 lan4 man4 。
- shu3 feng1 qing1 kuai4 qiu1 si1 duo1 ， yu4 shu4 qiong2 lou2 xue3 zhong1 kan4 。
- shi2 shi2 du2 shang4 ping2 wei1 lan2 ， wei2 ai4 gu1 song1 bu4 ke3 pan1 。
- bai3 nian2 tian1 bi4 zuo4 ban4 lü3 ， yan3 jian3 ken3 luo4 chen2 fan2 jian4 。
- you3 shi2 xie2 qin2 zuo4 song1 xia4 ， zhu2 jing4 sui1 sao3 men2 chang2 guan1 。
- feng1 chui1 qing1 yun4 yue4 san4 ying3 ， jia1 tong2 bu2 zhi4 na4 zhi1 huan2 。
- you3 shi2 wei2 zhao1 san1 liang3 ke4 ， dui4 song1 zhi4 jiu3 wei4 song1 de2 。
- huai4 liang2 dong4 nao2 bi3 xiao3 cai2 ， dai4 fu0 zi4 shi4 cu1 guan1 zhi2 。
- zui4 lai2 mo2 song1 lin2 chu4 shou3 ， wu1 song1 yi3 guan1 yi4 he2 you3 。
- xu1 you2 xi3 er3 chang2 bu4 chen1 ， bo2 yi2 e4 si3 wu2 wu2 qu3 。
- deng1 ting2 zi4 fu4 zhi1 yi4 weng1 ， si4 hai3 tui4 zhe3 qi3 wo3 tong2 。
- duo1 yuan2 shi1 zhi4 wei4 zui4 fei4 ， wang3 wang3 yang3 yu4 yao4 wang2 gong1 。
- wo3 you2 lan2 shu3 chu1 chi2 jie2 ， an4 dao4 shi4 zhi4 qin1 ting2 zhong1 。
- ji2 zao1 da4 bian4 jin3 cun2 xi1 ， wu2 fu4 you3 yi4 tu2 xun1 yong1 。
- sui4 li4 dan1 cheng2 kou4 tian1 que4 ， qi3 de2 zhen1 guan3 qi1 yu4 long2 。
- sui4 yu2 shang4 yan4 shi4 ji2 zai4 ， chou1 zan1 jie3 zu3 yan2 you2 hong2 。
- shi4 fei1 rong2 ru3 zi4 ci3 du4 ， sheng1 shi4 wu2 you1 fu4 nong2 pu3 。
- zhong3 shu1 zhi2 guo3 ji1 yu2 fei2 ， ri4 ju4 bin1 pao2 shi4 ge1 wu3 。
- si1 ting2 zui4 hou4 de2 jing3 duo1 ， bai3 nian2 guo4 ban4 neng2 ji1 he2 。
- jing1 ying2 tu3 mu4 yi4 ke3 zhi3 ， jin4 qu3 ci3 sheng1 shi4 er2 yi3 。

## 注释

## 译文

## 赏析
