---
id: zou-ji-hui-tang-ge-wei-yi-ling-zhu-tian-jing-zuo
title: 晦堂歌爲邑令朱天經作
titlePinyin: hui4 tang2 ge1 wei2 yi4 ling4 zhu1 tian1 jing1 zuo4
titleSlug: hui-tang-ge-wei-yi-ling-zhu-tian-jing-zuo
author: 鄒極
authorPinyin: zou1 ji2
authorSlug: zou-ji
dynasty: 宋
dynastyPinyin: song4
dynastySlug: song
tags: []
---

## 正文

- 吾邑有賢令，才猷足經國。
- 政成越一考，俊譽自赫赫。
- 既圃闢後堂，背南面西北。
- 爲愛園中景，花木皆手植。
- 乘閒一造見，問名名未得。
- 反覆爲君思，請以晦題額。
- 晦取用而明，非謂入宴息。
- 韜藏蒞衆術，蓄養輔世德。
- 制動本以靜，對語定以默。
- 大欲揚王庭，小亦去民忒。
- 有如匣中劍，利在誅奸慝。
- 又若山下泉，出乃作惠澤。
- 公家急期會，訴牒仍堆積。
- 一判情僞分，經目猶白黑。
- 堂中琴寂寞，昔優今逼迫。
- 堂內經縱橫，客至君欣懌。
- 豈無詩酒興，相與樂暇隙。
- 平臺歌舞地，池上有瑶席。
- 坐揖竹風細，行依檜陰直。
- 返照亙天紅，輕烟半山白。
- 試觀禽鳥細，所畏網與弋。
- 我晦異君子，終焉茲屏跡。
- 出處各一時，俯仰無愧色。
- 作詩見情性，擬古麗以則。

## 拼音

- wu2 yi4 you3 xian2 ling4 ， cai2 you2 zu2 jing1 guo2 。
- zheng4 cheng2 yue4 yi4 kao3 ， jun4 yu4 zi4 he4 he4 。
- ji4 pu3 pi4 hou4 tang2 ， bei4 nan2 mian4 xi1 bei3 。
- wei2 ai4 yuan2 zhong1 jing3 ， hua1 mu4 jie1 shou3 zhi2 。
- cheng2 xian2 yi2 zao4 jian4 ， wen4 ming2 ming2 wei4 de2 。
- fan3 fu4 wei2 jun1 si1 ， qing3 yi3 hui4 ti2 e2 。
- hui4 qu3 yong4 er2 ming2 ， fei1 wei4 ru4 yan4 xi1 。
- tao1 cang2 li4 zhong4 shu4 ， xu4 yang3 fu3 shi4 de2 。
- zhi4 dong4 ben3 yi3 jing4 ， dui4 yu3 ding4 yi3 mo4 。
- da4 yu4 yang2 wang2 ting2 ， xiao3 yi4 qu4 min2 te4 。
- you3 ru2 xia2 zhong1 jian4 ， li4 zai4 zhu1 jian1 te4 。
- you4 ruo4 shan1 xia4 quan2 ， chu1 nai3 zuo4 hui4 ze2 。
- gong1 jia1 ji2 qi1 hui4 ， su4 die2 reng2 dui1 ji1 。
- yi2 pan4 qing2 wei3 fen1 ， jing1 mu4 you2 bai2 hei1 。
- tang2 zhong1 qin2 ji4 mo4 ， xi1 you1 jin1 bi1 po4 。
- tang2 nei4 jing1 zong4 heng2 ， ke4 zhi4 jun1 xin1 yi4 。
- qi3 wu2 shi1 jiu3 xing1 ， xiang1 yu3 le4 xia2 xi4 。
- ping2 tai2 ge1 wu3 di4 ， chi2 shang4 you3 yao2 xi2 。
- zuo4 yi1 zhu2 feng1 xi4 ， xing2 yi1 gui4 yin1 zhi2 。
- fan3 zhao4 gen4 tian1 hong2 ， qing1 yan1 ban4 shan1 bai2 。
- shi4 guan1 qin2 niao3 xi4 ， suo3 wei4 wang3 yu3 yi4 。
- wo3 hui4 yi4 jun1 zi3 ， zhong1 yan1 zi1 ping2 ji4 。
- chu1 chu3 ge4 yi4 shi2 ， fu3 yang3 wu2 kui4 se4 。
- zuo4 shi1 jian4 qing2 xing4 ， ni3 gu3 li2 yi3 ze2 。

## 注释

## 译文

## 赏析
