---
id: chen-zhu-song-er-hang-fu-chang-guo-xue-lu
title: 送兒沆赴昌國學錄
titlePinyin: song4 er2 hang4 fu4 chang1 guo2 xue2 lu4
titleSlug: song-er-hang-fu-chang-guo-xue-lu
author: 陳著
authorPinyin: chen2 zhu4
authorSlug: chen-zhu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 來汝沆，吾語汝。
- 蓬萊鄉，仙者寓，汝行豈爲求仙故。
- 寶陀山，佛者住，汝今豈爲禮佛去。
- 吾聞滃洲好學舍，兵後弦歌尚存魯。
- 巨鼇拄牢蒼璧島，長鯨截斷紅塵路。
- 黄公高節懔猶在，茹侯英標儼如覩。
- 芷翁器業國有傳，逸少詞章家有譜。
- 扶桑日出長精神，滄溟際天豁襟宇。
- 潮水生落見乘除，風濤澎湃嘗斂阻。
- 耳目所接皆爲學，身心所會當約取。
- 旦氣清明方見性，人生涉歷終知趣。
- 規模要放面前闊，議論要到心平處。
- 雪霜之際有陽春，波浪之中有砥柱。
- 畏友當如父師敬，平交當以兄弟處。
- 我雖自餒耄何及，汝方年壯力須努。
- 亦欲長教在我傍，深恐獨學爲汝誤。
- 不然何以資一出，幸猶近只寸半渡。
- 駕言曰仕實從游，自昔成人出辛苦。
- 著汝意氣勉自强，味哉言語謹勿負。
- 東雲在望道路開，西風吹送衣裳舞。
- 消受宮牆飯幾盂，勝舉家庭祿三釜。
- 歲月箭過歸有期，却把本色初心娛父母。

## 拼音

- lai2 ru3 hang4 ， wu2 yu3 ru3 。
- peng2 lai2 xiang1 ， xian1 zhe3 yu4 ， ru3 xing2 qi3 wei2 qiu2 xian1 gu4 。
- bao3 tuo2 shan1 ， fo2 zhe3 zhu4 ， ru3 jin1 qi3 wei2 li3 fo2 qu4 。
- wu2 wen2 weng3 zhou1 hao3 xue2 she4 ， bing1 hou4 xian2 ge1 shang4 cun2 lu3 。
- ju4 ao2 zhu3 lao2 cang1 bi4 dao3 ， chang2 jing1 jie2 duan4 hong2 chen2 lu4 。
- huang2 gong1 gao1 jie2 lin3 you2 zai4 ， ru2 hou2 ying1 biao1 yan3 ru2 du3 。
- zhi3 weng1 qi4 ye4 guo2 you3 chuan2 ， yi4 shao3 ci2 zhang1 jia1 you3 pu3 。
- fu2 sang1 ri4 chu1 chang2 jing1 shen2 ， cang1 ming2 ji4 tian1 huo1 jin1 yu3 。
- chao2 shui3 sheng1 luo4 jian4 cheng2 chu2 ， feng1 tao1 peng2 pai4 chang2 lian3 zu3 。
- er3 mu4 suo3 jie1 jie1 wei2 xue2 ， shen1 xin1 suo3 hui4 dang1 yue1 qu3 。
- dan4 qi4 qing1 ming2 fang1 jian4 xing4 ， ren2 sheng1 she4 li4 zhong1 zhi1 qu4 。
- gui1 mo2 yao4 fang4 mian4 qian2 kuo4 ， yi4 lun4 yao4 dao4 xin1 ping2 chu3 。
- xue3 shuang1 zhi1 ji4 you3 yang2 chun1 ， bo1 lang4 zhi1 zhong1 you3 di3 zhu4 。
- wei4 you3 dang1 ru2 fu4 shi1 jing4 ， ping2 jiao1 dang1 yi3 xiong1 di4 chu3 。
- wo3 sui1 zi4 nei3 mao4 he2 ji2 ， ru3 fang1 nian2 zhuang4 li4 xu1 nu3 。
- yi4 yu4 chang2 jiao4 zai4 wo3 bang4 ， shen1 kong3 du2 xue2 wei2 ru3 wu4 。
- bu4 ran2 he2 yi3 zi1 yi4 chu1 ， xing4 you2 jin4 zhi1 cun4 ban4 du4 。
- jia4 yan2 yue1 shi4 shi2 cong2 you2 ， zi4 xi1 cheng2 ren2 chu1 xin1 ku3 。
- zhu4 ru3 yi4 qi4 mian3 zi4 qiang2 ， wei4 zai1 yan2 yu3 jin3 wu4 fu4 。
- dong1 yun2 zai4 wang4 dao4 lu4 kai1 ， xi1 feng1 chui1 song4 yi1 shang0 wu3 。
- xiao1 shou4 gong1 qiang2 fan4 ji1 yu2 ， sheng4 ju3 jia1 ting2 lu4 san1 fu3 。
- sui4 yue4 jian4 guo4 gui1 you3 qi1 ， que4 ba3 ben3 se4 chu1 xin1 yu2 fu4 mu3 。

## 注释

## 译文

## 赏析
