---
id: chen-zhu-song-chen-kong-chen-lu-yin-xue-ren-man-xi-gui
title: 送陳孔晨錄鄞學任滿西歸
titlePinyin: song4 chen2 kong3 chen2 lu4 yin2 xue2 ren4 man3 xi1 gui1
titleSlug: song-chen-kong-chen-lu-yin-xue-ren-man-xi-gui
author: 陳著
authorPinyin: chen2 zhu4
authorSlug: chen-zhu
dynasty: 宋
dynastyPinyin: song4
dynastySlug: song
tags: []
---

## 正文

- 思昔南墅翁，用不盡書力。
- 留以裕厥子，著鞭飽諳歷。
- 鄞庠多材地，糾錄迂分職。
- 休休自無犯，耿耿不事激。
- 時雨化後生，春風久宿德。
- 妙墨雲烟飛，清吟雪霜逼。
- 萬口何異辭，三年如一日。
- 芙蓉桂花天，扁舟戒行色。
- 帳飲集寮寀，袖詩空士籍。
- 相送相致祝，此去萬里翼。
- 非入蓬萊觀，則上梧桐掖。
- 我素與子契，而況同宗出。
- 區區愛莫助，珍重而翁積。
- 豈不欲臨餞，耄笑筋力嗇。
- 數語教兒洵，持候州西驛。

## 拼音

- si1 xi1 nan2 shu4 weng1 ， yong4 bu2 jin4 shu1 li4 。
- liu2 yi3 yu4 jue2 zi3 ， zhu4 bian1 bao3 an1 li4 。
- yin2 xiang2 duo1 cai2 di4 ， jiu1 lu4 yu1 fen1 zhi2 。
- xiu1 xiu1 zi4 wu2 fan4 ， geng3 geng3 bu2 shi4 ji1 。
- shi2 yu3 hua4 hou4 sheng1 ， chun1 feng1 jiu3 su4 de2 。
- miao4 mo4 yun2 yan1 fei1 ， qing1 yin2 xue3 shuang1 bi1 。
- wan4 kou3 he2 yi4 ci2 ， san1 nian2 ru2 yi2 ri4 。
- fu2 rong2 gui4 hua1 tian1 ， pian1 zhou1 jie4 xing2 se4 。
- zhang4 yin3 ji2 liao2 cai3 ， xiu4 shi1 kong1 shi4 ji2 。
- xiang1 song4 xiang1 zhi4 zhu4 ， ci3 qu4 wan4 li3 yi4 。
- fei1 ru4 peng2 lai2 guan1 ， ze2 shang4 wu2 tong2 ye4 。
- wo3 su4 yu3 zi3 qi4 ， er2 kuang4 tong2 zong1 chu1 。
- qu1 qu1 ai4 mo4 zhu4 ， zhen1 zhong4 er2 weng1 ji1 。
- qi3 bu2 yu4 lin2 jian4 ， mao4 xiao4 jin1 li4 se4 。
- shu4 yu3 jiao4 er2 xun2 ， chi2 hou4 zhou1 xi1 yi4 。

## 注释

## 译文

## 赏析
