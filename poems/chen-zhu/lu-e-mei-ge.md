---
id: chen-zhu-lu-e-mei-ge
title: 綠萼梅歌
titlePinyin: lü4 e4 mei2 ge1
titleSlug: lu-e-mei-ge
author: 陳著
authorPinyin: chen2 zhu4
authorSlug: chen-zhu
dynasty: 宋
dynastyPinyin: song4
dynastySlug: song
tags: []
---

## 正文

- 君不見宣和艮岳綠萼梅，百花魁中此爲魁。
- 絳霄燈火不終夕，剪爲荆薪燬爲灰。
- 又不見駐蹕錢塘開聚景，此梅又花天寵幸。
- 江神不才馬飛渡，踏碎禁地花無影。
- 兩地百五十年餘，花與國都相有無。
- 誰知造物不盡意，尚留人間一種癯。
- 山中佳人清似水，放開吟饕嚼花髓。
- 我未見花得見詩，見詩便與花相似。
- 且聞九月花已芳，奇觀到眼詩爲忙。
- 臘前年後是正候，忽爲秋光豈其常。
- 大庾嶺頭炎瘴地，年年早開不爲異。
- 四明相去數千里，不應早花亦如此。
- 吁嗟地氣如車輪，自南而北知幾春。
- 如今所見到草木，不獨飛鳥啼天津。
- 梅乎梅乎本清絕，花如白玉枝如鐵。
- 矯矯胡爲心亦隨，不念從前傲霜雪。
- 唐苑九月誇梨花，鶴林九月艷杜鵑。
- 我欲梅根一酹酒，謹勿與彼爭取非時妍。

## 拼音

- jun1 bu2 jian4 xuan1 he2 gen4 yue4 lü4 e4 mei2 ， bai3 hua1 kui2 zhong1 ci3 wei2 kui2 。
- jiang4 xiao1 deng1 huo3 bu4 zhong1 xi1 ， jian3 wei2 jing1 xin1 hui3 wei2 hui1 。
- you4 bu2 jian4 zhu4 bi4 qian2 tang2 kai1 ju4 jing3 ， ci3 mei2 you4 hua1 tian1 chong3 xing4 。
- jiang1 shen2 bu4 cai2 ma3 fei1 du4 ， ta4 sui4 jin4 di4 hua1 wu2 ying3 。
- liang3 di4 bai3 wu3 shi2 nian2 yu2 ， hua1 yu3 guo2 dou1 xiang1 you3 wu2 。
- shui2 zhi1 zao4 wu4 bu2 jin4 yi4 ， shang4 liu2 ren2 jian4 yi4 zhong3 qu2 。
- shan1 zhong1 jia1 ren2 qing1 si4 shui3 ， fang4 kai1 yin2 tao1 jiao2 hua1 sui3 。
- wo3 wei4 jian4 hua1 de2 jian4 shi1 ， jian4 shi1 bian4 yu3 hua1 xiang1 si4 。
- qie3 wen2 jiu3 yue4 hua1 yi3 fang1 ， qi2 guan1 dao4 yan3 shi1 wei2 mang2 。
- la4 qian2 nian2 hou4 shi4 zheng4 hou4 ， hu1 wei2 qiu1 guang1 qi3 qi2 chang2 。
- da4 yu3 ling3 tou2 yan2 zhang4 di4 ， nian2 nian2 zao3 kai1 bu4 wei2 yi4 。
- si4 ming2 xiang1 qu4 shu4 qian1 li3 ， bu4 ying1 zao3 hua1 yi4 ru2 ci3 。
- xu1 jie1 di4 qi4 ru2 ju1 lun2 ， zi4 nan2 er2 bei3 zhi1 ji1 chun1 。
- ru2 jin1 suo3 jian4 dao4 cao3 mu4 ， bu4 du2 fei1 niao3 ti2 tian1 jin1 。
- mei2 hu1 mei2 hu1 ben3 qing1 jue2 ， hua1 ru2 bai2 yu4 zhi1 ru2 tie3 。
- jiao3 jiao3 hu2 wei2 xin1 yi4 sui2 ， bu2 nian4 cong2 qian2 ao4 shuang1 xue3 。
- tang2 yuan4 jiu3 yue4 kua1 li2 hua1 ， he4 lin2 jiu3 yue4 yan4 du4 jian1 。
- wo3 yu4 mei2 gen1 yi2 lei4 jiu3 ， jin3 wu4 yu3 bi3 zheng1 qu3 fei1 shi2 yan2 。

## 注释

## 译文

## 赏析
