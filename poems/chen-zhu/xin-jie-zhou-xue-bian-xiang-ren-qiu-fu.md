---
id: chen-zhu-xin-jie-zhou-xue-bian-xiang-ren-qiu-fu
title: 新揭州學扁鄉人求賦
titlePinyin: xin1 jie1 zhou1 xue2 bian3 xiang1 ren2 qiu2 fu4
titleSlug: xin-jie-zhou-xue-bian-xiang-ren-qiu-fu
author: 陳著
authorPinyin: chen2 zhu4
authorSlug: chen-zhu
dynasty: 宋
dynastyPinyin: song4
dynastySlug: song
tags: []
---

## 正文

- 芹水揚新波，杏壇敷新陰。
- 春風年年事，迺有春如今。
- 薰薰禮義香，洋洋弦誦音。
- 但看此身貴，遐不在玉金。
- 疇昔豈□夢，足縶口就瘖。
- 風雨魑魅多，一坎幾千尋。
- 文明應奎壁，杲杲白日臨。
- 綆之濯清泠，鼓之起埋沈。
- 犂鋤彼自分，丕我以佩衿。
- 花封肇魚符，儒庠視泮林。
- 筮吉更扁揭，籀法何嚴森。
- 正氣護宮牆，精光貫書琴。
- 賢侯蒞落成，寮寀分盍簪。
- 慇懃公堂酒，再拜奉一斟。
- 願言壽斯文，師友相規箴。
- 道腴養斯豐，學深浚斯深。
- 厎柱既有在，狂瀾可能淫。
- 庶爲鄒魯國，不負孔孟心。

## 拼音

- qin2 shui3 yang2 xin1 bo1 ， xing4 tan2 fu1 xin1 yin1 。
- chun1 feng1 nian2 nian2 shi4 ， nai3 you3 chun1 ru2 jin1 。
- xun1 xun1 li3 yi4 xiang1 ， yang2 yang2 xian2 song4 yin1 。
- dan4 kan4 ci3 shen1 gui4 ， xia2 bu2 zai4 yu4 jin1 。
- chou2 xi1 qi3 □ meng4 ， zu2 zhi2 kou3 jiu4 yin1 。
- feng1 yu3 chi1 mei4 duo1 ， yi4 kan3 ji1 qian1 xun2 。
- wen2 ming2 ying1 kui2 bi4 ， gao3 gao3 bai2 ri4 lin2 。
- geng3 zhi1 zhuo2 qing1 ling2 ， gu3 zhi1 qi3 mai2 shen3 。
- li2 chu2 bi3 zi4 fen1 ， pi1 wo3 yi3 pei4 jin1 。
- hua1 feng1 zhao4 yu2 fu2 ， ru2 xiang2 shi4 pan4 lin2 。
- shi4 ji2 geng4 bian3 jie1 ， zhou4 fa3 he2 yan2 sen1 。
- zheng4 qi4 hu4 gong1 qiang2 ， jing1 guang1 guan4 shu1 qin2 。
- xian2 hou2 li4 luo4 cheng2 ， liao2 cai3 fen1 he2 zan1 。
- yin1 qin2 gong1 tang2 jiu3 ， zai4 bai4 feng4 yi4 zhen1 。
- yuan4 yan2 shou4 si1 wen2 ， shi1 you3 xiang1 gui1 zhen1 。
- dao4 yu2 yang3 si1 feng1 ， xue2 shen1 jun4 si1 shen1 。
- di3 zhu4 ji4 you3 zai4 ， kuang2 lan2 ke3 neng2 yin2 。
- shu4 wei2 zou1 lu3 guo2 ， bu2 fu4 kong3 meng4 xin1 。

## 注释

## 译文

## 赏析
