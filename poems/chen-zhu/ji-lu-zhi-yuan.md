---
id: chen-zhu-ji-lu-zhi-yuan
title: 寄盧致遠
titlePinyin: ji4 lu2 zhi4 yuan3
titleSlug: ji-lu-zhi-yuan
author: 陳著
authorPinyin: chen2 zhu4
authorSlug: chen-zhu
dynasty: 宋
dynastyPinyin: song4
dynastySlug: song
tags: []
---

## 正文

- 春來日日雪滿山，雪晴初放春風還。
- 高人佳處獨先得，挼藍新漲溪一灣。
- 垂楊隔岸竹隔水，梅花飛香莎草斑。
- 市聲咫尺自辟易，天景呈發無留慳。
- 何須學徐生東泛海，也休問老子西入關。
- 手招鴻鵠碧雲遠，耳狎雞犬白日閒。
- 雨畦灌蔬翠鼎鼎，春槽壓酒紅潺潺。
- 可以仙吾氣，可以童吾顔。
- 可以平步騷吾吟，免著蠟屐窮躋攀。
- 可以曠視舞吾醉，安用長袖妍弓彎。
- 乾坤雖大此輒少，媿我衰老非其班。
- 投我之轄下我榻，便欲援我起塵寰。
- 携持雅道歸破屋，分與松菊盟長跧。
- 君如不能棄我去，倘可畫我浮邱洪崖間。

## 拼音

- chun1 lai2 ri4 ri4 xue3 man3 shan1 ， xue3 qing2 chu1 fang4 chun1 feng1 huan2 。
- gao1 ren2 jia1 chu3 du2 xian1 de2 ， ruo2 lan2 xin1 zhang3 xi1 yi4 wan1 。
- chui2 yang2 ge2 an4 zhu2 ge2 shui3 ， mei2 hua1 fei1 xiang1 suo1 cao3 ban1 。
- shi4 sheng1 zhi3 chi3 zi4 pi4 yi4 ， tian1 jing3 cheng2 fa1 wu2 liu2 qian1 。
- he2 xu1 xue2 xu2 sheng1 dong1 fan4 hai3 ， ye3 xiu1 wen4 lao3 zi3 xi1 ru4 guan1 。
- shou3 zhao1 hong2 hu2 bi4 yun2 yuan3 ， er3 xia2 ji1 quan3 bai2 ri4 xian2 。
- yu3 qi2 guan4 shu1 cui4 ding3 ding3 ， chun1 cao2 ya1 jiu3 hong2 chan2 chan2 。
- ke3 yi3 xian1 wu2 qi4 ， ke3 yi3 tong2 wu2 yan2 。
- ke3 yi3 ping2 bu4 sao1 wu2 yin2 ， mian3 zhu4 la4 ji1 qiong2 ji1 pan1 。
- ke3 yi3 kuang4 shi4 wu3 wu2 zui4 ， an1 yong4 chang2 xiu4 yan2 gong1 wan1 。
- qian2 kun1 sui1 da4 ci3 zhe2 shao3 ， kui4 wo3 shuai1 lao3 fei1 qi2 ban1 。
- tou2 wo3 zhi1 xia2 xia4 wo3 ta4 ， bian4 yu4 yuan2 wo3 qi3 chen2 huan2 。
- xie2 chi2 ya3 dao4 gui1 po4 wu1 ， fen1 yu3 song1 ju2 meng2 chang2 quan2 。
- jun1 ru2 bu4 neng2 qi4 wo3 qu4 ， tang3 ke3 hua4 wo3 fu2 qiu1 hong2 ya2 jian4 。

## 注释

## 译文

## 赏析
