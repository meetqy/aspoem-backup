---
id: chen-zhu-song-yi-zai-ding-gai-zhi-ren-man
title: 送邑宰丁溉之任滿
titlePinyin: song4 yi4 zai3 ding1 gai4 zhi1 ren4 man3
titleSlug: song-yi-zai-ding-gai-zhi-ren-man
author: 陳著
authorPinyin: chen2 zhu4
authorSlug: chen-zhu
dynasty: 宋
dynastyPinyin: song4
dynastySlug: song
tags: []
---

## 正文

- 君不見南山峯晴倚空，有時烟嵐失青葱。
- 又不見碑潭水清貫市，有時波濤漲黄滓。
- 銅章一臨山水閒，變態有甚水與山。
- 自從有邑知幾尹，仁聞始終無二三。
- 況直焦氛半封內，轉爲樂國非容易。
- 飛鳬忽載福星來，力量精神有餘地。
- 吾鄉由來文獻多，道脈無如世故何。
- 蔬園每每今棟宇，芹波瀰瀰新弦歌。
- 小民艱食業山海，弱肉難供虎狼噬。
- 寒忽煖衣饑忽食，晝無打門夜無吠。
- 百里乳哺父母懷，惡稔時勞匣劍開。
- 同寮議論兄弟視，理到肯放山筆回。
- 苦蘗雋永世味外，甘棠種在人心裏。
- 圖誌雖書不盡書，頌碑歌記如何記。
- 及瓜而代芒芒行，花城如畫琴在堂。
- 手揮帳餞前路闊，唾去金饋西風香。
- 來不携家影相逐，去不挑包心自足。
- 眉閒迎笑動瑶琴，膝下候歸翻綵服。
- 南溪景擅孟城奇，酒丹米白魚蟹肥。
- 家林燕喜莫惜醉，仕宦得閒能幾時。
- 平實工夫根本大，舒徐步武官職耐。
- 向上規模看宰邑，誰能如公三出宰。
- 誰能如公徹底清，誰能如公不眩名。
- 卓乎高哉日月證，足以行矣雲霄程。
- 出門爲民還小駐，肯借心香勤旱雨。
- 一雨三日豈偶然，異日作霖天已許。
- 老夫生身八十年，何幸親見真前緣。
- 既無筋力送之遠，又乏詞藻揚其賢。
- 漫將里詠塗歌者，掇拾萬一溪藤寫。
- 長揖奉爲行李累，爲我一讀清天下。

## 拼音

- jun1 bu2 jian4 nan2 shan1 feng1 qing2 yi3 kong1 ， you3 shi2 yan1 lan2 shi1 qing1 cong1 。
- you4 bu2 jian4 bei1 tan2 shui3 qing1 guan4 shi4 ， you3 shi2 bo1 tao1 zhang3 huang2 zi3 。
- tong2 zhang1 yi4 lin2 shan1 shui3 xian2 ， bian4 tai4 you3 shen4 shui3 yu3 shan1 。
- zi4 cong2 you3 yi4 zhi1 ji1 yin3 ， ren2 wen2 shi3 zhong1 wu2 er4 san1 。
- kuang4 zhi2 jiao1 fen1 ban4 feng1 nei4 ， zhuan3 wei2 le4 guo2 fei1 rong2 yi4 。
- fei1 fu2 hu1 zai4 fu2 xing1 lai2 ， li4 liang4 jing1 shen2 you3 yu2 di4 。
- wu2 xiang1 you2 lai2 wen2 xian4 duo1 ， dao4 mai4 wu2 ru2 shi4 gu4 he2 。
- shu1 yuan2 mei3 mei3 jin1 dong4 yu3 ， qin2 bo1 mi2 mi2 xin1 xian2 ge1 。
- xiao3 min2 jian1 shi2 ye4 shan1 hai3 ， ruo4 rou4 nan2 gong4 hu3 lang2 shi4 。
- han2 hu1 xuan1 yi1 ji1 hu1 shi2 ， zhou4 wu2 da3 men2 ye4 wu2 fei4 。
- bai3 li3 ru3 bu3 fu4 mu3 huai2 ， e4 ren3 shi2 lao2 xia2 jian4 kai1 。
- tong2 liao2 yi4 lun4 xiong1 di4 shi4 ， li3 dao4 ken3 fang4 shan1 bi3 hui2 。
- ku3 bo4 jun4 yong3 shi4 wei4 wai4 ， gan1 tang2 zhong3 zai4 ren2 xin1 li3 。
- tu2 zhi4 sui1 shu1 bu2 jin4 shu1 ， song4 bei1 ge1 ji4 ru2 he2 ji4 。
- ji2 gua1 er2 dai4 mang2 mang2 xing2 ， hua1 cheng2 ru2 hua4 qin2 zai4 tang2 。
- shou3 hui1 zhang4 jian4 qian2 lu4 kuo4 ， tuo4 qu4 jin1 kui4 xi1 feng1 xiang1 。
- lai2 bu4 xie2 jia1 ying3 xiang1 zhu2 ， qu4 bu4 tiao1 bao1 xin1 zi4 zu2 。
- mei2 xian2 ying2 xiao4 dong4 yao2 qin2 ， xi1 xia4 hou4 gui1 fan1 cai3 fu2 。
- nan2 xi1 jing3 shan4 meng4 cheng2 qi2 ， jiu3 dan1 mi3 bai2 yu2 xie4 fei2 。
- jia1 lin2 yan4 xi3 mo4 xi1 zui4 ， shi4 huan4 de2 xian2 neng2 ji1 shi2 。
- ping2 shi2 gong1 fu0 gen1 ben3 da4 ， shu1 xu2 bu4 wu3 guan1 zhi2 nai4 。
- xiang4 shang4 gui1 mo2 kan4 zai3 yi4 ， shui2 neng2 ru2 gong1 san1 chu1 zai3 。
- shui2 neng2 ru2 gong1 che4 di3 qing1 ， shui2 neng2 ru2 gong1 bu2 xuan4 ming2 。
- zhuo2 hu1 gao1 zai1 ri4 yue4 zheng4 ， zu2 yi3 xing2 yi3 yun2 xiao1 cheng2 。
- chu1 men2 wei2 min2 huan2 xiao3 zhu4 ， ken3 jie4 xin1 xiang1 qin2 han4 yu3 。
- yi4 yu3 san1 ri4 qi3 ou3 ran2 ， yi4 ri4 zuo4 lin2 tian1 yi3 xu1 。
- lao3 fu1 sheng1 shen1 ba1 shi2 nian2 ， he2 xing4 qin1 jian4 zhen1 qian2 yuan2 。
- ji4 wu2 jin1 li4 song4 zhi1 yuan3 ， you4 fa2 ci2 zao3 yang2 qi2 xian2 。
- man4 jiang1 li3 yong3 tu2 ge1 zhe3 ， duo1 shi2 wan4 yi4 xi1 teng2 xie3 。
- chang2 yi1 feng4 wei2 xing2 li0 lei4 ， wei2 wo3 yi4 du2 qing1 tian1 xia4 。

## 注释

## 译文

## 赏析
