---
id: chen-zhu-lao-xing-xing-ci-yun-zui-zhong
title: 老興行慈雲醉中
titlePinyin: lao3 xing1 xing2 ci2 yun2 zui4 zhong1
titleSlug: lao-xing-xing-ci-yun-zui-zhong
author: 陳著
authorPinyin: chen2 zhu4
authorSlug: chen-zhu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 梅花斕斑春漸芳，山弄晴色溪生光。
- 筍擔自隨信老步，一步一佇春意長。
- 路逢鄰叟笑謂我，鬚鬢皓矣脚尚强。
- 及今行樂刻當歲，莫學癡人無知死亦忙。
- 味哉此語舉手謝，乘興迤邐入寶坊。
- 住山老子拍手喜，翠微摇曳白鳥翔。
- 本來未有十日別，已似故知久別遇他鄉。
- 坐我以蒲團疊膝之榻，薰我以柏鼎醒心之香。
- 飽我以銀絲之餠長菜之饌，瀹我以石花之水申椒之湯。
- 世方慕羨黄粱枕，誰顧蕭颯芙蓉裳。
- 獨如羊棗昌歜嗜，要與古柏寒松蒼。
- 可但三宿桑下生恩愛，已是十年方外通肝腸。
- 疇昔盡隨電光一抹過，方來能有日晷幾寸量。
- 劃然長嘯出門去，弟遵吾前子扶傍。
- 慈雲信美非吾□，歸與歸與仰面天茫茫。

## 拼音

- mei2 hua1 lan2 ban1 chun1 jian4 fang1 ， shan1 nong4 qing2 se4 xi1 sheng1 guang1 。
- sun3 dan1 zi4 sui2 xin4 lao3 bu4 ， yi2 bu4 yi2 zhu4 chun1 yi4 chang2 。
- lu4 feng2 lin2 sou3 xiao4 wei4 wo3 ， xu1 bin4 hao4 yi3 jiao3 shang4 qiang2 。
- ji2 jin1 xing2 le4 ke4 dang1 sui4 ， mo4 xue2 chi1 ren2 wu2 zhi1 si3 yi4 mang2 。
- wei4 zai1 ci3 yu3 ju3 shou3 xie4 ， cheng2 xing1 yi3 li3 ru4 bao3 fang1 。
- zhu4 shan1 lao3 zi3 pai1 shou3 xi3 ， cui4 wei1 yao2 ye4 bai2 niao3 xiang2 。
- ben3 lai2 wei4 you3 shi2 ri4 bie2 ， yi3 si4 gu4 zhi1 jiu3 bie2 yu4 ta1 xiang1 。
- zuo4 wo3 yi3 pu2 tuan2 die2 xi1 zhi1 ta4 ， xun1 wo3 yi3 bai3 ding3 xing3 xin1 zhi1 xiang1 。
- bao3 wo3 yi3 yin2 si1 zhi1 bing3 chang2 cai4 zhi1 zhuan4 ， yue4 wo3 yi3 shi2 hua1 zhi1 shui3 shen1 jiao1 zhi1 tang1 。
- shi4 fang1 mu4 xian4 huang2 liang2 zhen3 ， shui2 gu4 xiao1 sa4 fu2 rong2 shang0 。
- du2 ru2 yang2 zao3 chang1 chu4 shi4 ， yao4 yu3 gu3 bai3 han2 song1 cang1 。
- ke3 dan4 san1 su4 sang1 xia4 sheng1 en1 ai4 ， yi3 shi4 shi2 nian2 fang1 wai4 tong1 gan1 chang2 。
- chou2 xi1 jin4 sui2 dian4 guang1 yi4 mo3 guo4 ， fang1 lai2 neng2 you3 ri4 gui3 ji1 cun4 liang2 。
- hua2 ran2 chang2 xiao4 chu1 men2 qu4 ， di4 zun1 wu2 qian2 zi3 fu2 bang4 。
- ci2 yun2 xin4 mei3 fei1 wu2 □， gui1 yu3 gui1 yu3 yang3 mian4 tian1 mang2 mang2 。

## 注释

## 译文

## 赏析
