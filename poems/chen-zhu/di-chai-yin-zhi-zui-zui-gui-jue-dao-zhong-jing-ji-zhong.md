---
id: chen-zhu-di-chai-yin-zhi-zui-zui-gui-jue-dao-zhong-jing-ji-zhong
title: 弟茝飲至醉醉歸蹶道中荆棘中
titlePinyin: di4 chai3 yin3 zhi4 zui4 zui4 gui1 jue3 dao4 zhong1 jing1 ji2 zhong1
titleSlug: di-chai-yin-zhi-zui-zui-gui-jue-dao-zhong-jing-ji-zhong
author: 陳著
authorPinyin: chen2 zhu4
authorSlug: chen-zhu
dynasty: 宋
dynastyPinyin: song4
dynastySlug: song
tags: []
---

## 正文

- 聖俞小飲亦百杯，高叉兩手無欹頹。
- 曼卿登樓終日飲，端坐人謂神仙來。
- 二賢佳語三百載，磊磊亦有梅山在。
- 有人招邀無不如，吞吸樽罍氣如海。
- 夜來一醉不爲淫，歸路胡爲不自禁。
- 蹴壓荆棘卧霜草，接䍦倒著披衣襟。
- 我來相問胡乃爾，笑而答之言纚纚。
- 禮豈爲我輩設哉，君特未知其趣耳。
- 今日何日要如何，宇宙偪仄蜂一窠。
- 進不得以事業見，退老溪曲山之阿。
- 當時仰天月如水，恍惚采石江頭逢醉李。
- 或時展轉見鄰簷，如席同舍郎家甕邊地。
- 以形骸觀若狂疏，外形骸觀方見吾。
- 世人總被形役心，我獨了了心存初。
- 淵明對菊敗籬下，豈其嗜酒誰知者。
- 少陵非愛牛炙酒，花鳥感時詩淚瀉。
- 一聞此語心神驚，大夢忽覺暗忽明。
- 自今有酒但相覓，從人看我兄弟醉中醒。

## 拼音

- sheng4 yu2 xiao3 yin3 yi4 bai3 bei1 ， gao1 cha1 liang3 shou3 wu2 qi1 tui2 。
- man4 qing1 deng1 lou2 zhong1 ri4 yin3 ， duan1 zuo4 ren2 wei4 shen2 xian1 lai2 。
- er4 xian2 jia1 yu3 san1 bai3 zai4 ， lei3 lei3 yi4 you3 mei2 shan1 zai4 。
- you3 ren2 zhao1 yao1 wu2 bu4 ru2 ， tun1 xi1 zun1 lei2 qi4 ru2 hai3 。
- ye4 lai2 yi2 zui4 bu4 wei2 yin2 ， gui1 lu4 hu2 wei2 bu2 zi4 jin1 。
- cu4 ya1 jing1 ji2 wo4 shuang1 cao3 ， jie1 䍦 dao3 zhu4 pi1 yi1 jin1 。
- wo3 lai2 xiang1 wen4 hu2 nai3 er3 ， xiao4 er2 da2 zhi1 yan2 li2 li2 。
- li3 qi3 wei2 wo3 bei4 she4 zai1 ， jun1 te4 wei4 zhi1 qi2 qu4 er3 。
- jin1 ri4 he2 ri4 yao4 ru2 he2 ， yu3 zhou4 bi1 ze4 feng1 yi4 ke1 。
- jin4 bu4 de2 yi3 shi4 ye4 jian4 ， tui4 lao3 xi1 qu3 shan1 zhi1 a1 。
- dang1 shi2 yang3 tian1 yue4 ru2 shui3 ， huang3 hu1 cai3 shi2 jiang1 tou2 feng2 zui4 li3 。
- huo4 shi2 zhan3 zhuan3 jian4 lin2 yan2 ， ru2 xi2 tong2 she4 lang2 jia1 weng4 bian1 di4 。
- yi3 xing2 hai2 guan1 ruo4 kuang2 shu1 ， wai4 xing2 hai2 guan1 fang1 jian4 wu2 。
- shi4 ren2 zong3 bei4 xing2 yi4 xin1 ， wo3 du2 liao3 liao3 xin1 cun2 chu1 。
- yuan1 ming2 dui4 ju2 bai4 li2 xia4 ， qi3 qi2 shi4 jiu3 shui2 zhi1 zhe3 。
- shao3 ling2 fei1 ai4 niu2 zhi4 jiu3 ， hua1 niao3 gan3 shi2 shi1 lei4 xie4 。
- yi4 wen2 ci3 yu3 xin1 shen2 jing1 ， da4 meng4 hu1 jue2 an4 hu1 ming2 。
- zi4 jin1 you3 jiu3 dan4 xiang1 mi4 ， cong2 ren2 kan4 wo3 xiong1 di4 zui4 zhong1 xing3 。

## 注释

## 译文

## 赏析
