---
id: chen-zhu-bing-xu-er-yue-nian-wu-ri-mei-shan-di-wei-sun-shi-zhou-sui-fu
title: 丙戌二月廿五日梅山弟爲孫試周遂賦
titlePinyin: bing3 xu1 er4 yue4 nian4 wu3 ri4 mei2 shan1 di4 wei2 sun1 shi4 zhou1 sui4 fu4
titleSlug: bing-xu-er-yue-nian-wu-ri-mei-shan-di-wei-sun-shi-zhou-sui-fu
author: 陳著
authorPinyin: chen2 zhu4
authorSlug: chen-zhu
dynasty: 宋
dynastyPinyin: song4
dynastySlug: song
tags: []
---

## 正文

- 梅山種梅封且培，梅山種善如種梅。
- 有善必報既有子，有子且復生孫來。
- 蕭艾中間芝挺出，今朝纔爲兩三日。
- 咿嘔似欲指之無，燁燁眼光如點漆。
- 中庭展席分排鋪，童冠環立覘所趨。
- 從容顧視前舉手，干戈俎豆詩與書。
- 吾家昆弟存者幾，六十見孫有吾弟。
- 未聞他日成人事，庶幾正脈存祖禰。
- 杯盤團欒家庭春，豈是閑心競芳辰。
- 危時閉門獨生意，一醉有感天猶仁。
- 吾弟所喜吾亦喜，亦欲含飴娛晚歲。
- 自知無德開後人，有不盡澤吾先世。
- 不觀呂范兩名家，賢子若是何其多。
- 皆從世積心上出，安知他日吾非他。

## 拼音

- mei2 shan1 zhong3 mei2 feng1 qie3 pei2 ， mei2 shan1 zhong3 shan4 ru2 zhong3 mei2 。
- you3 shan4 bi4 bao4 ji4 you3 zi3 ， you3 zi3 qie3 fu4 sheng1 sun1 lai2 。
- xiao1 ai4 zhong1 jian4 zhi1 ting3 chu1 ， jin1 chao2 cai2 wei2 liang3 san1 ri4 。
- yi1 ou3 si4 yu4 zhi3 zhi1 wu2 ， ye4 ye4 yan3 guang1 ru2 dian3 qi1 。
- zhong1 ting2 zhan3 xi2 fen1 pai2 pu1 ， tong2 guan1 huan2 li4 chan1 suo3 qu1 。
- cong2 rong2 gu4 shi4 qian2 ju3 shou3 ， gan1 ge1 zu3 dou4 shi1 yu3 shu1 。
- wu2 jia1 kun1 di4 cun2 zhe3 ji1 ， liu4 shi2 jian4 sun1 you3 wu2 di4 。
- wei4 wen2 ta1 ri4 cheng2 ren2 shi4 ， shu4 ji1 zheng4 mai4 cun2 zu3 mi2 。
- bei1 pan2 tuan2 luan2 jia1 ting2 chun1 ， qi3 shi4 xian2 xin1 jing4 fang1 chen2 。
- wei1 shi2 bi4 men2 du2 sheng1 yi4 ， yi2 zui4 you3 gan3 tian1 you2 ren2 。
- wu2 di4 suo3 xi3 wu2 yi4 xi3 ， yi4 yu4 han2 yi2 yu2 wan3 sui4 。
- zi4 zhi1 wu2 de2 kai1 hou4 ren2 ， you3 bu2 jin4 ze2 wu2 xian1 shi4 。
- bu4 guan1 lü3 fan4 liang3 ming2 jia1 ， xian2 zi3 ruo4 shi4 he2 qi2 duo1 。
- jie1 cong2 shi4 ji1 xin1 shang4 chu1 ， an1 zhi1 ta1 ri4 wu2 fei1 ta1 。

## 注释

## 译文

## 赏析
