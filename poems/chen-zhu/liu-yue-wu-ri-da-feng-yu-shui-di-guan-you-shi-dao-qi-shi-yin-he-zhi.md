---
id: chen-zhu-liu-yue-wu-ri-da-feng-yu-shui-di-guan-you-shi-dao-qi-shi-yin-he-zhi
title: 六月五日大風雨水弟觀有詩道其事因和之
titlePinyin: liu4 yue4 wu3 ri4 da4 feng1 yu3 shui3 di4 guan1 you3 shi1 dao4 qi2 shi4 yin1 he2 zhi1
titleSlug: liu-yue-wu-ri-da-feng-yu-shui-di-guan-you-shi-dao-qi-shi-yin-he-zhi
author: 陳著
authorPinyin: chen2 zhu4
authorSlug: chen-zhu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 自古人間多水旱，人事盡時功過半。
- 區區事空不事實，三代以後人心亂。
- 吾鄉薄産寄山溪，崎嶇隨勢無尺齊。
- 受水通灌盍預備，隄防以石堰築泥。
- 顧不此信信偶木，鴂舌唄誦淫比屋。
- 豈知性本依人行，方信之中神所宿。
- 大雲遮日雷無聲，兼旬望霓憂羣生。
- 更兼五日天不雨，原無黍稷田無秔。
- 田里倚龍爲人命，百拜哀鳴聒龍聽。
- 忽焉夜雨一霑濡，咸謂卧龍今睡醒。
- 胡爲詰朝天晦冥，颶母橫挾揚威靈。
- 撼山崩谷發廬舍，掀播兩間摧萬形。
- 初謂得雨龍之賜，誰料此風隨後至。
- 或者風雨自有數，龍亦無知天做事。
- 不如反己自求天，難獨靠龍圖萬全。
- 況持紙錢徼妄想，正似銜石將海填。
- 里無千戶分十甲，諂鬼誅裒知幾匝。
- 流俗酣溺死不怪，我有苦言誰聽納。

## 拼音

- zi4 gu3 ren2 jian4 duo1 shui3 han4 ， ren2 shi4 jin4 shi2 gong1 guo4 ban4 。
- qu1 qu1 shi4 kong1 bu2 shi4 shi2 ， san1 dai4 yi3 hou4 ren2 xin1 luan4 。
- wu2 xiang1 bao2 chan3 ji4 shan1 xi1 ， qi2 qu1 sui2 shi4 wu2 chi3 qi2 。
- shou4 shui3 tong1 guan4 he2 yu4 bei4 ， di1 fang2 yi3 shi2 yan4 zhu4 ni2 。
- gu4 bu4 ci3 xin4 xin4 ou3 mu4 ， jue2 she2 bei0 song4 yin2 bi3 wu1 。
- qi3 zhi1 xing4 ben3 yi1 ren2 hang2 ， fang1 xin4 zhi1 zhong1 shen2 suo3 su4 。
- da4 yun2 zhe1 ri4 lei2 wu2 sheng1 ， jian1 xun2 wang4 ni2 you1 qun2 sheng1 。
- geng4 jian1 wu3 ri4 tian1 bu4 yu3 ， yuan2 wu2 shu3 ji4 tian2 wu2 jing1 。
- tian2 li3 yi3 long2 wei2 ren2 ming4 ， bai3 bai4 ai1 ming2 guo1 long2 ting1 。
- hu1 yan1 ye4 yu3 yi4 zhan1 ru2 ， xian2 wei4 wo4 long2 jin1 shui4 xing3 。
- hu2 wei2 jie2 chao2 tian1 hui4 ming2 ， ju4 mu3 heng2 xie2 yang2 wei1 ling2 。
- han4 shan1 beng1 gu3 fa1 lu2 she4 ， xian1 bo1 liang3 jian4 cui1 wan4 xing2 。
- chu1 wei4 de2 yu3 long2 zhi1 ci4 ， shui2 liao4 ci3 feng1 sui2 hou4 zhi4 。
- huo4 zhe3 feng1 yu3 zi4 you3 shu4 ， long2 yi4 wu2 zhi1 tian1 zuo4 shi4 。
- bu4 ru2 fan3 ji3 zi4 qiu2 tian1 ， nan2 du2 kao4 long2 tu2 wan4 quan2 。
- kuang4 chi2 zhi3 qian2 jiao3 wang4 xiang3 ， zheng4 si4 xian2 shi2 jiang1 hai3 tian2 。
- li3 wu2 qian1 hu4 fen1 shi2 jia3 ， chan3 gui3 zhu1 pou2 zhi1 ji1 za1 。
- liu2 su2 han1 ni4 si3 bu2 guai4 ， wo3 you3 ku3 yan2 shui2 ting1 na4 。

## 注释

## 译文

## 赏析
