---
id: chen-zhu-kan-hua-yin
title: 看花吟
titlePinyin: kan4 hua1 yin2
titleSlug: kan-hua-yin
author: 陳著
authorPinyin: chen2 zhu4
authorSlug: chen-zhu
dynasty: 宋
dynastyPinyin: song4
dynastySlug: song
tags: []
---

## 正文

- 少陵野老老更癡，看花看開千萬枝。
- 安樂窩中打乖叟，看花只看半開時。
- 二賢看花各有意，我亦有意看離披。
- 紅飛換得綠陰出，瀟灑頗與老眼宜。
- 麥風揚塵野色秀，梅雨蒸葉香氣滋。
- 避人好鳥著巢穩，爭春蜂蝶今何之。
- 本來生意無間斷，靜看遊戲造物兒。
- 不觀聖人畫剝卦，剝窮於上復下隨。
- 嗟乎人事正如此，盛非終盛衰非衰。
- 衰盛相乘乃常理，盛不必喜衰奚悲。
- 誰知世情偏喜盛，我看花衰我自知。

## 拼音

- shao3 ling2 ye3 lao3 lao3 geng4 chi1 ， kan4 hua1 kan4 kai1 qian1 wan4 zhi1 。
- an1 le4 wo1 zhong1 da3 guai1 sou3 ， kan4 hua1 zhi1 kan4 ban4 kai1 shi2 。
- er4 xian2 kan4 hua1 ge4 you3 yi4 ， wo3 yi4 you3 yi4 kan4 li2 pi1 。
- hong2 fei1 huan4 de2 lü4 yin1 chu1 ， xiao1 sa3 po1 yu3 lao3 yan3 yi2 。
- mai4 feng1 yang2 chen2 ye3 se4 xiu4 ， mei2 yu3 zheng1 ye4 xiang1 qi4 zi1 。
- bi4 ren2 hao3 niao3 zhu4 chao2 wen3 ， zheng1 chun1 feng1 die2 jin1 he2 zhi1 。
- ben3 lai2 sheng1 yi4 wu2 jian4 duan4 ， jing4 kan4 you2 xi4 zao4 wu4 er2 。
- bu4 guan1 sheng4 ren2 hua4 bao1 gua4 ， bao1 qiong2 wu1 shang4 fu4 xia4 sui2 。
- jie1 hu1 ren2 shi4 zheng4 ru2 ci3 ， sheng4 fei1 zhong1 sheng4 shuai1 fei1 shuai1 。
- shuai1 sheng4 xiang1 cheng2 nai3 chang2 li3 ， sheng4 bu2 bi4 xi3 shuai1 xi1 bei1 。
- shui2 zhi1 shi4 qing2 pian1 xi3 sheng4 ， wo3 kan4 hua1 shuai1 wo3 zi4 zhi1 。

## 注释

## 译文

## 赏析
