---
id: chen-zhu-lian-mao-shi-nei
title: 憐貓示內
titlePinyin: lian2 mao1 shi4 nei4
titleSlug: lian-mao-shi-nei
author: 陳著
authorPinyin: chen2 zhu4
authorSlug: chen-zhu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 黑花一銜蟬，畜之今幾年。
- 捕攫奔走捷，巧黠乃其天。
- 一臠亦割啗，分與眠席眠。
- 邇來主人出，出久厨無煙。
- 罄室鼠輩少，時得聊自延。
- 不就鄰婦呼，甯饑肯垂涎。
- 夜寒身無棲，竈窟恬餘暄。
- 灰染突塵涴，毛色非舊鮮。
- 主人來歸初，繞室如訴冤。
- 旁人固不解，主人當知憐。
- 云何云可惡，惡彼身攣拳。
- 依隨行坐閒，呵叱加笞鞭。
- 不念昔可愛，惟惡今非前。
- 本來是一物，色改愛遂遷。
- 吁嗟乎貓乎，豈獨於貓然。
- 人於夫婦閒，情義亦罕全。
- 花顔少年時，偎倚心相纏。
- 皤皤白髮垂，相醜亦相妍。
- 吁嗟乎人乎，有耳聽我言。
- 人生七十稀，能得幾時安。
- 毋以私自賊，同室操戈鋋。
- 舉案與齊眉，當如孟光賢。
- 糟糠不下堂，當與宋弘肩。
- 不然祇自苦，於我何益焉。
- 我賦我婦讀，一笑願不愆。

## 拼音

- hei1 hua1 yi4 xian2 chan2 ， chu4 zhi1 jin1 ji1 nian2 。
- bu3 jue2 ben1 zou3 jie2 ， qiao3 xia2 nai3 qi2 tian1 。
- yi4 luan2 yi4 ge1 dan4 ， fen1 yu3 mian2 xi2 mian2 。
- er3 lai2 zhu3 ren2 chu1 ， chu1 jiu3 chu2 wu2 yan1 。
- qing4 shi4 shu3 bei4 shao3 ， shi2 de2 liao2 zi4 yan2 。
- bu2 jiu4 lin2 fu4 hu1 ， ning2 ji1 ken3 chui2 xian2 。
- ye4 han2 shen1 wu2 qi1 ， zao4 ku1 tian2 yu2 xuan1 。
- hui1 ran3 tu1 chen2 wo4 ， mao2 se4 fei1 jiu4 xian1 。
- zhu3 ren2 lai2 gui1 chu1 ， rao4 shi4 ru2 su4 yuan1 。
- pang2 ren2 gu4 bu4 jie3 ， zhu3 ren2 dang1 zhi1 lian2 。
- yun2 he2 yun2 ke3 e4 ， e4 bi3 shen1 luan2 quan2 。
- yi1 sui2 xing2 zuo4 xian2 ， he1 chi4 jia1 chi1 bian1 。
- bu2 nian4 xi1 ke3 ai4 ， wei2 e4 jin1 fei1 qian2 。
- ben3 lai2 shi4 yi2 wu4 ， se4 gai3 ai4 sui4 qian1 。
- xu1 jie1 hu1 mao1 hu1 ， qi3 du2 wu1 mao1 ran2 。
- ren2 wu1 fu1 fu4 xian2 ， qing2 yi4 yi4 han3 quan2 。
- hua1 yan2 shao4 nian2 shi2 ， wei1 yi3 xin1 xiang1 chan2 。
- po2 po2 bai2 fa4 chui2 ， xiang1 chou3 yi4 xiang1 yan2 。
- xu1 jie1 hu1 ren2 hu1 ， you3 er3 ting1 wo3 yan2 。
- ren2 sheng1 qi1 shi2 xi1 ， neng2 de2 ji1 shi2 an1 。
- wu2 yi3 si1 zi4 zei2 ， tong2 shi4 cao1 ge1 chan2 。
- ju3 an4 yu3 qi2 mei2 ， dang1 ru2 meng4 guang1 xian2 。
- zao1 kang1 bu2 xia4 tang2 ， dang1 yu3 song4 hong2 jian1 。
- bu4 ran2 qi2 zi4 ku3 ， wu1 wo3 he2 yi4 yan1 。
- wo3 fu4 wo3 fu4 du2 ， yi2 xiao4 yuan4 bu4 qian1 。

## 注释

## 译文

## 赏析
