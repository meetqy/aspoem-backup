---
id: chen-zhu-ci-yun-zhang-zi-kai-ci-zi-shi-zui
title: 次韻張子開次子試晬
titlePinyin: ci4 yun4 zhang1 zi3 kai1 ci4 zi3 shi4 zui4
titleSlug: ci-yun-zhang-zi-kai-ci-zi-shi-zui
author: 陳著
authorPinyin: chen2 zhu4
authorSlug: chen-zhu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 聞昔甯馨兒，如馬千里馳。
- 或秀如芝蘭，或如飣坐梨。
- 居易生七月，已能指無之。
- 又比令狐楚，五歲善屬辭。
- 是皆非偶爾，陰有造物司。
- 吾黨正氣旺，楊泣墨子悲。
- 誰知世變極，所見及所期。
- 卓哉子張子，不問今何時。
- 種德以種子，愈出而愈奇。
- 元方既及冠，可寶已不貲。
- 經史日研精，甚於渴與饑。
- 百發當百中，善射如由基。
- 亦曰厚自積，王魏不仕隋。
- 再索又得兒，照室光陸離。
- 今朝歲一周，岐嶷傲娥羲。
- 叢珍試初步，動覺應矩規。
- 粲粲文在手，炯炯白在眉。
- 但喜家傳昌，浮機豈終危。
- 宙宇一開泰，扶植須人爲。
- 在外寄藩屏，在朝資棟儀。
- 雖當保抱中，方來事可龜。
- 風埃自澒洞，庭階且燕熙。
- 眼底雙鳳雛，笑唾燕雀卑。
- 而況表獨立，硬脊非韋脂。
- 觀志既有人，一脈如抽絲。
- 作室必肯堂，何患不塈茨。
- 此事真慶事，他事非所怡。
- 我老拙已固，無能說項斯。
- 來詩走風檣，難用蠡管窺。
- 趁筆聊示耳，深愧無精思。

## 拼音

- wen2 xi1 ning2 xin1 er2 ， ru2 ma3 qian1 li3 chi2 。
- huo4 xiu4 ru2 zhi1 lan2 ， huo4 ru2 ding4 zuo4 li2 。
- ju1 yi4 sheng1 qi1 yue4 ， yi3 neng2 zhi3 wu2 zhi1 。
- you4 bi3 ling2 hu2 chu3 ， wu3 sui4 shan4 shu3 ci2 。
- shi4 jie1 fei1 ou3 er3 ， yin1 you3 zao4 wu4 si1 。
- wu2 dang3 zheng4 qi4 wang4 ， yang2 qi4 mo4 zi3 bei1 。
- shui2 zhi1 shi4 bian4 ji2 ， suo3 jian4 ji2 suo3 qi1 。
- zhuo2 zai1 zi3 zhang1 zi3 ， bu2 wen4 jin1 he2 shi2 。
- zhong3 de2 yi3 zhong3 zi3 ， yu4 chu1 er2 yu4 qi2 。
- yuan2 fang1 ji4 ji2 guan4 ， ke3 bao3 yi3 bu4 zi1 。
- jing1 shi3 ri4 yan2 jing1 ， shen4 wu1 ke3 yu3 ji1 。
- bai3 fa1 dang1 bai3 zhong1 ， shan4 she4 ru2 you2 ji1 。
- yi4 yue1 hou4 zi4 ji1 ， wang2 wei4 bu2 shi4 sui2 。
- zai4 suo3 you4 de2 er2 ， zhao4 shi4 guang1 lu4 li2 。
- jin1 chao2 sui4 yi4 zhou1 ， qi2 yi2 ao4 e2 xi1 。
- cong2 zhen1 shi4 chu1 bu4 ， dong4 jue2 ying1 ju3 gui1 。
- can4 can4 wen2 zai4 shou3 ， jiong3 jiong3 bai2 zai4 mei2 。
- dan4 xi3 jia1 chuan2 chang1 ， fu2 ji1 qi3 zhong1 wei1 。
- zhou4 yu3 yi4 kai1 tai4 ， fu2 zhi2 xu1 ren2 wei2 。
- zai4 wai4 ji4 fan1 ping2 ， zai4 chao2 zi1 dong4 yi2 。
- sui1 dang1 bao3 bao4 zhong1 ， fang1 lai2 shi4 ke3 gui1 。
- feng1 ai1 zi4 hong4 dong4 ， ting2 jie1 qie3 yan4 xi1 。
- yan3 di3 shuang1 feng4 chu2 ， xiao4 tuo4 yan4 que4 bei1 。
- er2 kuang4 biao3 du2 li4 ， ying4 ji3 fei1 wei2 zhi1 。
- guan1 zhi4 ji4 you3 ren2 ， yi2 mai4 ru2 chou1 si1 。
- zuo4 shi4 bi4 ken3 tang2 ， he2 huan4 bu2 ji4 ci2 。
- ci3 shi4 zhen1 qing4 shi4 ， ta1 shi4 fei1 suo3 yi2 。
- wo3 lao3 zhuo1 yi3 gu4 ， wu2 neng2 shuo1 xiang4 si1 。
- lai2 shi1 zou3 feng1 qiang2 ， nan2 yong4 li2 guan3 kui1 。
- chen4 bi3 liao2 shi4 er3 ， shen1 kui4 wu2 jing1 si1 。

## 注释

## 译文

## 赏析
