---
id: chen-zhu-ying-wu-bo-xiu-xian-wei-jiao-yin-xue-qiu-shi
title: 應吳伯秀縣尉教鄞學求詩
titlePinyin: ying1 wu2 bo2 xiu4 xian4 wei4 jiao4 yin2 xue2 qiu2 shi1
titleSlug: ying-wu-bo-xiu-xian-wei-jiao-yin-xue-qiu-shi
author: 陳著
authorPinyin: chen2 zhu4
authorSlug: chen-zhu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 四明萬丈崖，佳氣蒸氤氳。
- 融結固有在，特起誰如君。
- 丹霄舞飛霞，青春藹奇芬。
- 目下開五色，賸把天香分。
- 飄颻忽自得，盤薄蓬海濱。
- 無復出岫想，傲睨黄埃塵。
- 秋臺挾明月，驅馳下東鄞。
- 談言邑庠舊，教事非易新。
- 詩書墮寂寞，衿佩苟朝曛。
- 欲借膚寸陰，化爲無邊春。
- 胡爲乎水雷，珍重經綸屯。
- 何當自山川，流動志氣神。
- 扇之月旦評，推以天風輪。
- 終然難卷藏，快覩本色真。
- 詞章要織組，手有錦繡紋。
- 道義在培植，身爲枝葉根。
- 須知大造化，不問官卑尊。
- 因思杜先生，如古王河汾。
- 宙宇非不寬，鄉里乃急親。
- 賢躅漸寥邈，凜凜哉斯文。
- 吾爲石雲賀，亦以勉石雲。

## 拼音

- si4 ming2 wan4 zhang4 ya2 ， jia1 qi4 zheng1 yin1 yun1 。
- rong2 jie2 gu4 you3 zai4 ， te4 qi3 shui2 ru2 jun1 。
- dan1 xiao1 wu3 fei1 xia2 ， qing1 chun1 ai3 qi2 fen1 。
- mu4 xia4 kai1 wu3 se4 ， sheng4 ba3 tian1 xiang1 fen1 。
- piao1 yao2 hu1 zi4 de2 ， pan2 bao2 peng2 hai3 bin1 。
- wu2 fu4 chu1 xiu4 xiang3 ， ao4 ni4 huang2 ai1 chen2 。
- qiu1 tai2 xie2 ming2 yue4 ， qu1 chi2 xia4 dong1 yin2 。
- tan2 yan2 yi4 xiang2 jiu4 ， jiao4 shi4 fei1 yi4 xin1 。
- shi1 shu1 duo4 ji4 mo4 ， jin1 pei4 gou3 chao2 xun1 。
- yu4 jie4 fu1 cun4 yin1 ， hua4 wei2 wu2 bian1 chun1 。
- hu2 wei2 hu1 shui3 lei2 ， zhen1 zhong4 jing1 lun2 tun2 。
- he2 dang1 zi4 shan1 chuan1 ， liu2 dong4 zhi4 qi4 shen2 。
- shan4 zhi1 yue4 dan4 ping2 ， tui1 yi3 tian1 feng1 lun2 。
- zhong1 ran2 nan2 juan4 cang2 ， kuai4 du3 ben3 se4 zhen1 。
- ci2 zhang1 yao4 zhi1 zu3 ， shou3 you3 jin3 xiu4 wen2 。
- dao4 yi4 zai4 pei2 zhi2 ， shen1 wei2 zhi1 ye4 gen1 。
- xu1 zhi1 da4 zao4 hua4 ， bu2 wen4 guan1 bei1 zun1 。
- yin1 si1 du4 xian1 sheng0 ， ru2 gu3 wang2 he2 fen2 。
- zhou4 yu3 fei1 bu4 kuan1 ， xiang1 li3 nai3 ji2 qin1 。
- xian2 zhu2 jian4 liao2 miao3 ， lin3 lin3 zai1 si1 wen2 。
- wu2 wei2 shi2 yun2 he4 ， yi4 yi3 mian3 shi2 yun2 。

## 注释

## 译文

## 赏析
