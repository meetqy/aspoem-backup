---
id: chen-zhu-dai-zhao-xin-fu-qian-ren-zhu-dong-yi
title: 代趙信甫千人助冬衣
titlePinyin: dai4 zhao4 xin4 fu3 qian1 ren2 zhu4 dong1 yi1
titleSlug: dai-zhao-xin-fu-qian-ren-zhu-dong-yi
author: 陳著
authorPinyin: chen2 zhu4
authorSlug: chen-zhu
dynasty: 宋
dynastyPinyin: song4
dynastySlug: song
tags: []
---

## 正文

- 憶昔渾家衣天香，翩翩風流公子裳。
- 蟾宮步武雲送上，雁塔姓名星摇芒。
- 綠袍照眼初意銳，青氈入手前路長。
- 誰知蕉鹿成夜夢，日與蓬鷃爭時光。
- 纍纍鵠形走山谷，戰戰繭足履冰霜。
- 貂裘已弊有嫂輕季子，牛衣雖泣無妻問王章。
- 懸鶉襹褷不投俗，捫蝨勃窣徒談王。
- 豈不欲羨補衮居峻地，豈不欲著錦繡歸故鄉。
- 顧瞻外飾至此面自赬，摸索中襟淒其汗如滂。
- 況今玄冥令凜冽，難把赤立身支當。
- 彼狨鞍寶馬重狐貉，彼毳茵繡帳雙鴛鴦。
- 或錦步障五十里，或金縷衣十二行。
- 與富貴家自擇伴，如衰颯輩難登堂。
- 老者衣帛盍早計，大寒索裘真癡忙。
- 縉紳遺緒慘莫繼，章縫本色終難忘。
- 從來固多急義譜，今亦何敢淺識量。
- 君不見履常長貧凍至死，絮襖不具有識空悲傷。
- 又不見范叔一寒如此極，綈袍之戀千載猶芬芳。

## 拼音

- yi4 xi1 hun2 jia1 yi1 tian1 xiang1 ， pian1 pian1 feng1 liu2 gong1 zi3 shang0 。
- chan2 gong1 bu4 wu3 yun2 song4 shang4 ， yan4 ta3 xing4 ming2 xing1 yao2 mang2 。
- lü4 pao2 zhao4 yan3 chu1 yi4 rui4 ， qing1 zhan1 ru4 shou3 qian2 lu4 chang2 。
- shui2 zhi1 jiao1 lu4 cheng2 ye4 meng4 ， ri4 yu3 peng2 yan4 zheng1 shi2 guang1 。
- lei2 lei2 hu2 xing2 zou3 shan1 gu3 ， zhan4 zhan4 jian3 zu2 lü3 bing1 shuang1 。
- diao1 qiu2 yi3 bi4 you3 sao3 qing1 ji4 zi0 ， niu2 yi1 sui1 qi4 wu2 qi1 wen4 wang2 zhang1 。
- xuan2 chun2 shi1 shi1 bu4 tou2 su2 ， men2 shi1 bo2 su1 tu2 tan2 wang2 。
- qi3 bu2 yu4 xian4 bu3 gun3 ju1 jun4 di4 ， qi3 bu2 yu4 zhu4 jin3 xiu4 gui1 gu4 xiang1 。
- gu4 zhan1 wai4 shi4 zhi4 ci3 mian4 zi4 cheng1 ， mo1 suo3 zhong1 jin1 qi1 qi2 han4 ru2 pang1 。
- kuang4 jin1 xuan2 ming2 ling4 lin3 lie4 ， nan2 ba3 chi4 li4 shen1 zhi1 dang1 。
- bi3 rong2 an1 bao3 ma3 zhong4 hu2 mo4 ， bi3 cui4 yin1 xiu4 zhang4 shuang1 yuan1 yang1 。
- huo4 jin3 bu4 zhang4 wu3 shi2 li3 ， huo4 jin1 lü3 yi1 shi2 er4 hang2 。
- yu3 fu4 gui4 jia1 zi4 ze2 ban4 ， ru2 shuai1 sa4 bei4 nan2 deng1 tang2 。
- lao3 zhe3 yi1 bo2 he2 zao3 ji4 ， da4 han2 suo3 qiu2 zhen1 chi1 mang2 。
- jin4 shen1 yi2 xu4 can3 mo4 ji4 ， zhang1 feng2 ben3 se4 zhong1 nan2 wang4 。
- cong2 lai2 gu4 duo1 ji2 yi4 pu3 ， jin1 yi4 he2 gan3 qian3 shi2 liang2 。
- jun1 bu2 jian4 lü3 chang2 chang2 pin2 dong4 zhi4 si3 ， xu4 ao3 bu2 ju4 you3 shi2 kong1 bei1 shang1 。
- you4 bu2 jian4 fan4 shu1 yi4 han2 ru2 ci3 ji2 ， ti4 pao2 zhi1 lian4 qian1 zai4 you2 fen1 fang1 。

## 注释

## 译文

## 赏析
