---
id: chen-zhu-hou-ji-shi-xing
title: 後紀時行
titlePinyin: hou4 ji4 shi2 xing2
titleSlug: hou-ji-shi-xing
author: 陳著
authorPinyin: chen2 zhu4
authorSlug: chen-zhu
dynasty: 宋
dynastyPinyin: song4
dynastySlug: song
tags: []
---

## 正文

- 歲在乙酉孟春朔，天氣凝滯雲不開。
- 一日二日三四日，或雪或雨或夜雷。
- 山川失色萬物病，寒氣折骨淖沒脛。
- 如大兵後洪水餘，雞犬無聲煙火冷。
- 況昔三陽轉新元，公私萬事五日寬。
- 上得杯酒壽父母，下與妻孥賀團欒。
- 如今景物不可說，官府何曾有時節。
- 符移捷出星火飛，吏卒叫囂豺虎烈。
- 意謂東風換年頭，眼前百痼庶有瘳。
- 天時人事乃如此，何以解吾憂世憂。
- 元日連陰至七日，老杜感時詩紀實。
- 太平時節身難遇，昌黎此語亦悽惻。
- 是時世事未如今，二老已有難言心。
- 我今更有難言處，聊記歲月那忍吟。

## 拼音

- sui4 zai4 yi3 you3 meng4 chun1 shuo4 ， tian1 qi4 ning2 zhi4 yun2 bu4 kai1 。
- yi2 ri4 er4 ri4 san1 si4 ri4 ， huo4 xue3 huo4 yu3 huo4 ye4 lei2 。
- shan1 chuan1 shi1 se4 wan4 wu4 bing4 ， han2 qi4 zhe2 gu3 nao4 mei2 jing4 。
- ru2 da4 bing1 hou4 hong2 shui3 yu2 ， ji1 quan3 wu2 sheng1 yan1 huo3 leng3 。
- kuang4 xi1 san1 yang2 zhuan3 xin1 yuan2 ， gong1 si1 wan4 shi4 wu3 ri4 kuan1 。
- shang4 de2 bei1 jiu3 shou4 fu4 mu3 ， xia4 yu3 qi1 nu2 he4 tuan2 luan2 。
- ru2 jin1 jing3 wu4 bu4 ke3 shuo1 ， guan1 fu3 he2 ceng2 you3 shi2 jie2 。
- fu2 yi2 jie2 chu1 xing1 huo3 fei1 ， li4 zu2 jiao4 xiao1 chai2 hu3 lie4 。
- yi4 wei4 dong1 feng1 huan4 nian2 tou2 ， yan3 qian2 bai3 gu4 shu4 you3 chou1 。
- tian1 shi2 ren2 shi4 nai3 ru2 ci3 ， he2 yi3 jie3 wu2 you1 shi4 you1 。
- yuan2 ri4 lian2 yin1 zhi4 qi1 ri4 ， lao3 du4 gan3 shi2 shi1 ji4 shi2 。
- tai4 ping2 shi2 jie2 shen1 nan2 yu4 ， chang1 li2 ci3 yu3 yi4 qi1 ce4 。
- shi4 shi2 shi4 shi4 wei4 ru2 jin1 ， er4 lao3 yi3 you3 nan2 yan2 xin1 。
- wo3 jin1 geng4 you3 nan2 yan2 chu3 ， liao2 ji4 sui4 yue4 na4 ren3 yin2 。

## 注释

## 译文

## 赏析
