---
id: chen-zhu-shen-chu-zhui-gui-sheng-zai-wang-fu-shi-jia
title: 深出贅歸省再往婦氏家
titlePinyin: shen1 chu1 zhui4 gui1 sheng3 zai4 wang3 fu4 shi4 jia1
titleSlug: shen-chu-zhui-gui-sheng-zai-wang-fu-shi-jia
author: 陳著
authorPinyin: chen2 zhu4
authorSlug: chen-zhu
dynasty: 宋
dynastyPinyin: song4
dynastySlug: song
tags: []
---

## 正文

- 父子恩愛重，人生別離苦。
- 惟汝善事我，我亦深愛汝。
- 我年今七十，又有多病母。
- 出贅非汝心，事有難直取。
- 寸步安可離，而乃江山阻。
- 憶昨汝歸時，大暑走風雨。
- 身如出水荄，淋瀝带泥滷。
- 弱質又逃病，老懷方免慮。
- 胡爲有力者，夜半負篋去。
- 本自無完衣，轉使時赤露。
- 命窮不可醫，眉攢若爲訴。
- 我心愈惻惻，還送汝行路。
- 奈何其奈何，聽我細分付。
- 出入誰能無，歸期況堪數。
- 遠遊必有方，無愧聖人語。
- 得失亦何常，翕然雲散聚。
- 不見古君子，墮甑甯復顧。
- 賢哉汝婦翁，可以就規矩。
- 瑟琴相好合，更聞汝得婦。
- 足寬父母心，百里在庭戶。
- 謹勿困閒愁，宗事要擔負。

## 拼音

- fu4 zi3 en1 ai4 zhong4 ， ren2 sheng1 bie2 li2 ku3 。
- wei2 ru3 shan4 shi4 wo3 ， wo3 yi4 shen1 ai4 ru3 。
- wo3 nian2 jin1 qi1 shi2 ， you4 you3 duo1 bing4 mu3 。
- chu1 zhui4 fei1 ru3 xin1 ， shi4 you3 nan2 zhi2 qu3 。
- cun4 bu4 an1 ke3 li2 ， er2 nai3 jiang1 shan1 zu3 。
- yi4 zuo2 ru3 gui1 shi2 ， da4 shu3 zou3 feng1 yu3 。
- shen1 ru2 chu1 shui3 gai1 ， lin2 li4 dai4 ni2 lu3 。
- ruo4 zhi4 you4 tao2 bing4 ， lao3 huai2 fang1 mian3 lü4 。
- hu2 wei2 you3 li4 zhe3 ， ye4 ban4 fu4 qie4 qu4 。
- ben3 zi4 wu2 wan2 yi1 ， zhuan3 shi3 shi2 chi4 lu4 。
- ming4 qiong2 bu4 ke3 yi1 ， mei2 zan3 ruo4 wei2 su4 。
- wo3 xin1 yu4 ce4 ce4 ， huan2 song4 ru3 xing2 lu4 。
- nai4 he2 qi2 nai4 he2 ， ting1 wo3 xi4 fen1 fu4 。
- chu1 ru4 shui2 neng2 wu2 ， gui1 qi1 kuang4 kan1 shu4 。
- yuan3 you2 bi4 you3 fang1 ， wu2 kui4 sheng4 ren2 yu3 。
- de2 shi1 yi4 he2 chang2 ， xi1 ran2 yun2 san4 ju4 。
- bu2 jian4 gu3 jun1 zi3 ， duo4 zeng4 ning2 fu4 gu4 。
- xian2 zai1 ru3 fu4 weng1 ， ke3 yi3 jiu4 gui1 ju3 。
- se4 qin2 xiang1 hao3 he2 ， geng4 wen2 ru3 de2 fu4 。
- zu2 kuan1 fu4 mu3 xin1 ， bai3 li3 zai4 ting2 hu4 。
- jin3 wu4 kun4 xian2 chou2 ， zong1 shi4 yao4 dan1 fu4 。

## 注释

## 译文

## 赏析
