---
id: chen-zhu-ci-yun-yue-liu-bi-di-you-shu-yu-gui-yin-yong-qian-yun-shi-zhi
title: 次韻瀹留避地有書欲歸因用前韻示之
titlePinyin: ci4 yun4 yue4 liu2 bi4 di4 you3 shu1 yu4 gui1 yin1 yong4 qian2 yun4 shi4 zhi1
titleSlug: ci-yun-yue-liu-bi-di-you-shu-yu-gui-yin-yong-qian-yun-shi-zhi
author: 陳著
authorPinyin: chen2 zhu4
authorSlug: chen-zhu
dynasty: 宋
dynastyPinyin: song4
dynastySlug: song
tags: []
---

## 正文

- 離亂身命危，煩惱頭髮折。
- 我兒在山南，百書饒苦舌。
- 誰知我憶兒，如火煅心鐵。
- 人生恩愛海，各自憐骨血。
- 初謂時節好，膝下長娛悅。
- 顧今□相遠，矛頭苟餔歠。
- 兵馬交往來，近日尤難說。
- 急投一隙寬，呼兒歸暫合。
- 未問溝壑填，且偷須臾活。
- 春來兩日强，寒氣猶凜烈。
- 寄巢不蔽風，敗纊聊同挾。
- 父坐母蓐卧，兄立弟裾接。
- 分散得團欒，不語意自浹。
- 爲白潤姊知，未須生悁結。
- 明朝倘可行，亦須回一匝。

## 拼音

- li2 luan4 shen1 ming4 wei1 ， fan2 nao3 tou2 fa4 zhe2 。
- wo3 er2 zai4 shan1 nan2 ， bai3 shu1 rao2 ku3 she2 。
- shui2 zhi1 wo3 yi4 er2 ， ru2 huo3 duan4 xin1 tie3 。
- ren2 sheng1 en1 ai4 hai3 ， ge4 zi4 lian2 gu3 xue4 。
- chu1 wei4 shi2 jie2 hao3 ， xi1 xia4 chang2 yu2 yue4 。
- gu4 jin1 □ xiang1 yuan3 ， mao2 tou2 gou3 bu1 chuo4 。
- bing1 ma3 jiao1 wang3 lai2 ， jin4 ri4 you2 nan2 shuo1 。
- ji2 tou2 yi2 xi4 kuan1 ， hu1 er2 gui1 zan4 he2 。
- wei4 wen4 gou1 he4 tian2 ， qie3 tou1 xu1 yu2 huo2 。
- chun1 lai2 liang3 ri4 qiang2 ， han2 qi4 you2 lin3 lie4 。
- ji4 chao2 bu2 bi4 feng1 ， bai4 kuang4 liao2 tong2 xie2 。
- fu4 zuo4 mu3 ru4 wo4 ， xiong1 li4 di4 ju1 jie1 。
- fen1 san4 de2 tuan2 luan2 ， bu4 yu3 yi4 zi4 jia1 。
- wei2 bai2 run4 zi3 zhi1 ， wei4 xu1 sheng1 yuan1 jie2 。
- ming2 chao2 tang3 ke3 xing2 ， yi4 xu1 hui2 yi4 za1 。

## 注释

## 译文

## 赏析
