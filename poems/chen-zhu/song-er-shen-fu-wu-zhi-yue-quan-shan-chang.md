---
id: chen-zhu-song-er-shen-fu-wu-zhi-yue-quan-shan-chang
title: 送兒深赴婺之月泉山長
titlePinyin: song4 er2 shen1 fu4 wu4 zhi1 yue4 quan2 shan1 chang2
titleSlug: song-er-shen-fu-wu-zhi-yue-quan-shan-chang
author: 陳著
authorPinyin: chen2 zhu4
authorSlug: chen-zhu
dynasty: 宋
dynastyPinyin: song4
dynastySlug: song
tags: []
---

## 正文

- 來汝深，吾語汝，汝今此行五百里。
- 吾豈不欲汝在傍，朝夕告教從容裏。
- 世莫難於續書脈，孝莫大於養吾志。
- 男兒須爲大丈夫，遠遊有方學者事。
- 汝行乎，吾决矣。
- 名山大川如不識，坎井中見能有幾。
- 嚴師良友如不親，家庭閒語未必是。
- 若曰高車過萬里橋，非所羨於司馬氏。
- 若曰榮鄉佩六相印，亦何取於蘇季子。
- 區區物外先入心，役役終身非切己。
- 星婺域，月泉水，古到今，最多士。
- 要知三人必有師，毋謂一日長乎爾。
- 賊人之子乃自賊，毀人之善是自毀。
- 同寮當出肺肝話，諸生當如手足視。
- 回顧弱植荷倚重，雋永古訓滋味旨。
- 遇食不求飽，飲酒不至醉。
- 閒事付浮雲，本色爲實地。
- 詩書何幸薄有祿，齏鹽猶勝空煮字。
- 仕未可養汝奈何，耄猶加餐我自慰。
- 要得友朋之譽可聽聞，即是父母之前相諾唯。
- 三年日月一箭過，不必吾懼但爲吾所喜。

## 拼音

- lai2 ru3 shen1 ， wu2 yu3 ru3 ， ru3 jin1 ci3 xing2 wu3 bai3 li3 。
- wu2 qi3 bu2 yu4 ru3 zai4 bang4 ， zhao1 xi1 gao4 jiao4 cong2 rong2 li3 。
- shi4 mo4 nan2 wu1 xu4 shu1 mai4 ， xiao4 mo4 da4 wu1 yang3 wu2 zhi4 。
- nan2 er2 xu1 wei2 da4 zhang4 fu0 ， yuan3 you2 you3 fang1 xue2 zhe3 shi4 。
- ru3 xing2 hu1 ， wu2 jue2 yi3 。
- ming2 shan1 da4 chuan1 ru2 bu4 shi2 ， kan3 jing3 zhong1 jian4 neng2 you3 ji1 。
- yan2 shi1 liang2 you3 ru2 bu4 qin1 ， jia1 ting2 xian2 yu3 wei4 bi4 shi4 。
- ruo4 yue1 gao1 ju1 guo4 wan4 li3 qiao2 ， fei1 suo3 xian4 wu1 si1 ma3 shi4 。
- ruo4 yue1 rong2 xiang1 pei4 liu4 xiang1 yin4 ， yi4 he2 qu3 wu1 su1 ji4 zi0 。
- qu1 qu1 wu4 wai4 xian1 ru4 xin1 ， yi4 yi4 zhong1 shen1 fei1 qie4 ji3 。
- xing1 wu4 yu4 ， yue4 quan2 shui3 ， gu3 dao4 jin1 ， zui4 duo1 shi4 。
- yao4 zhi1 san1 ren2 bi4 you3 shi1 ， wu2 wei4 yi2 ri4 chang2 hu1 er3 。
- zei2 ren2 zhi1 zi3 nai3 zi4 zei2 ， hui3 ren2 zhi1 shan4 shi4 zi4 hui3 。
- tong2 liao2 dang1 chu1 fei4 gan1 hua4 ， zhu1 sheng1 dang1 ru2 shou3 zu2 shi4 。
- hui2 gu4 ruo4 zhi2 he2 yi3 zhong4 ， jun4 yong3 gu3 xun4 zi1 wei4 zhi3 。
- yu4 shi2 bu4 qiu2 bao3 ， yin3 jiu3 bu2 zhi4 zui4 。
- xian2 shi4 fu4 fu2 yun2 ， ben3 se4 wei2 shi2 di4 。
- shi1 shu1 he2 xing4 bao2 you3 lu4 ， ji1 yan2 you2 sheng4 kong1 zhu3 zi4 。
- shi4 wei4 ke3 yang3 ru3 nai4 he2 ， mao4 you2 jia1 can1 wo3 zi4 wei4 。
- yao4 de2 you3 peng2 zhi1 yu4 ke3 ting1 wen2 ， ji2 shi4 fu4 mu3 zhi1 qian2 xiang1 nuo4 wei2 。
- san1 nian2 ri4 yue4 yi1 jian4 guo4 ， bu2 bi4 wu2 ju4 dan4 wei2 wu2 suo3 xi3 。

## 注释

## 译文

## 赏析
