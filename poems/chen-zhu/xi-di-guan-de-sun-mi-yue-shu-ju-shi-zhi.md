---
id: chen-zhu-xi-di-guan-de-sun-mi-yue-shu-ju-shi-zhi
title: 喜弟觀得孫彌月數句識之
titlePinyin: xi3 di4 guan1 de2 sun1 mi2 yue4 shu4 ju4 shi2 zhi1
titleSlug: xi-di-guan-de-sun-mi-yue-shu-ju-shi-zhi
author: 陳著
authorPinyin: chen2 zhu4
authorSlug: chen-zhu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我昔四十七，正室熊始抱。
- 命蹇坐遲晚，不及含飴笑。
- 今汝絕勝我，較我一年早。
- 手撫宗嫡孫，況有眉壽老。
- 汝心當何如，喜氣浮襁褓。
- 何幸親見之，是子當跨竈。
- 深源出芳流，盛德受豐報。
- 家慶三世圖，人閒如此少。
- 彌月湯餠席，雲集尊與少。
- 歡極不知醉，老懷得傾倒。
- 平生汝從我，篤友肝膽照。
- 凜然來者懼，今乃知有紹。
- 回首我四兒，賢否雖未料。
- 庶如我汝心，世世式相好。

## 拼音

- wo3 xi1 si4 shi2 qi1 ， zheng4 shi4 xiong2 shi3 bao4 。
- ming4 jian3 zuo4 chi2 wan3 ， bu4 ji2 han2 yi2 xiao4 。
- jin1 ru3 jue2 sheng4 wo3 ， jiao4 wo3 yi4 nian2 zao3 。
- shou3 fu3 zong1 di2 sun1 ， kuang4 you3 mei2 shou4 lao3 。
- ru3 xin1 dang1 he2 ru2 ， xi3 qi4 fu2 qiang3 bao3 。
- he2 xing4 qin1 jian4 zhi1 ， shi4 zi3 dang1 kua4 zao4 。
- shen1 yuan2 chu1 fang1 liu2 ， sheng4 de2 shou4 feng1 bao4 。
- jia1 qing4 san1 shi4 tu2 ， ren2 xian2 ru2 ci3 shao3 。
- mi2 yue4 tang1 bing3 xi2 ， yun2 ji2 zun1 yu3 shao3 。
- huan1 ji2 bu4 zhi1 zui4 ， lao3 huai2 de2 qing1 dao3 。
- ping2 sheng1 ru3 cong2 wo3 ， du3 you3 gan1 dan3 zhao4 。
- lin3 ran2 lai2 zhe3 ju4 ， jin1 nai3 zhi1 you3 shao4 。
- hui2 shou3 wo3 si4 er2 ， xian2 fou3 sui1 wei4 liao4 。
- shu4 ru2 wo3 ru3 xin1 ， shi4 shi4 shi4 xiang1 hao3 。

## 注释

## 译文

## 赏析
