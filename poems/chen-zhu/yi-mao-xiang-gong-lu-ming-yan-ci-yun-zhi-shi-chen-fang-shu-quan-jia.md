---
id: chen-zhu-yi-mao-xiang-gong-lu-ming-yan-ci-yun-zhi-shi-chen-fang-shu-quan-jia
title: 乙卯鄉貢鹿鳴宴次韻制使陳方叔勸駕
titlePinyin: yi3 mao3 xiang1 gong4 lu4 ming2 yan4 ci4 yun4 zhi4 shi3 chen2 fang1 shu1 quan4 jia4
titleSlug: yi-mao-xiang-gong-lu-ming-yan-ci-yun-zhi-shi-chen-fang-shu-quan-jia
author: 陳著
authorPinyin: chen2 zhu4
authorSlug: chen-zhu
dynasty: 宋
dynastyPinyin: song4
dynastySlug: song
tags: []
---

## 正文

- 我朝自開國，聚奎五星明。
- 人物輩稷契，製作諧莖英。
- 從來詞賦學，尤負器識名。
- 沂公事業富，蜀公德望清。
- 手提文正印，身爲國長城。
- 藐然予小子，亦知師長卿。
- 細將狀月露，壯欲吞幽并。
- 消磨凡幾載，僥倖才一鳴。
- 自謂錐穎脫，猶有劍氣橫。
- 師帥重吹送，寒賤分光榮。
- 向前步驟闊，平生溫飽輕。
- 終懷勸駕禮，肯愧鹿鳴聲。

## 拼音

- wo3 chao2 zi4 kai1 guo2 ， ju4 kui2 wu3 xing1 ming2 。
- ren2 wu4 bei4 ji4 qi4 ， zhi4 zuo4 xie2 jing4 ying1 。
- cong2 lai2 ci2 fu4 xue2 ， you2 fu4 qi4 shi2 ming2 。
- yi2 gong1 shi4 ye4 fu4 ， shu3 gong1 de2 wang4 qing1 。
- shou3 ti2 wen2 zheng4 yin4 ， shen1 wei2 guo2 chang2 cheng2 。
- miao3 ran2 yu3 xiao3 zi0 ， yi4 zhi1 shi1 chang2 qing1 。
- xi4 jiang1 zhuang4 yue4 lu4 ， zhuang4 yu4 tun1 you1 bing4 。
- xiao1 mo2 fan2 ji1 zai4 ， jiao3 xing4 cai2 yi4 ming2 。
- zi4 wei4 zhui1 ying3 tuo1 ， you2 you3 jian4 qi4 heng2 。
- shi1 shuai4 zhong4 chui1 song4 ， han2 jian4 fen1 guang1 rong2 。
- xiang4 qian2 bu4 zhou4 kuo4 ， ping2 sheng1 wen1 bao3 qing1 。
- zhong1 huai2 quan4 jia4 li3 ， ken3 kui4 lu4 ming2 sheng1 。

## 注释

## 译文

## 赏析
