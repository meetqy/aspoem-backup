---
id: chen-zhu-bi-nan-xi-keng-yong-yue-yun
title: 避難西坑用瀹韻
titlePinyin: bi4 nan2 xi1 keng1 yong4 yue4 yun4
titleSlug: bi-nan-xi-keng-yong-yue-yun
author: 陳著
authorPinyin: chen2 zhu4
authorSlug: chen-zhu
dynasty: 宋
dynastyPinyin: song4
dynastySlug: song
tags: []
---

## 正文

- 春雨宜農耕，逆旅愁坐雨。
- 雪寒饑殺人，豪富雪中舞。
- 憂樂古來殊，欲說頭自俯。
- 見山豈不愛，身危心不武。
- 入深復入深，有谷如子午。
- 生死未可知，誰能問甘苦。

## 拼音

- chun1 yu3 yi2 nong2 geng1 ， ni4 lü3 chou2 zuo4 yu3 。
- xue3 han2 ji1 sha1 ren2 ， hao2 fu4 xue3 zhong1 wu3 。
- you1 le4 gu3 lai2 shu1 ， yu4 shuo1 tou2 zi4 fu3 。
- jian4 shan1 qi3 bu2 ai4 ， shen1 wei1 xin1 bu4 wu3 。
- ru4 shen1 fu4 ru4 shen1 ， you3 gu3 ru2 zi3 wu3 。
- sheng1 si3 wei4 ke3 zhi1 ， shui2 neng2 wen4 gan1 ku3 。

## 注释

## 译文

## 赏析
