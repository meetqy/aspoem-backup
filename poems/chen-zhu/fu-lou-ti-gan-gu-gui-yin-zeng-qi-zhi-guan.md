---
id: chen-zhu-fu-lou-ti-gan-gu-gui-yin-zeng-qi-zhi-guan
title: 賦樓提幹古檜因贈其之官
titlePinyin: fu4 lou2 ti2 gan4 gu3 gui4 yin1 zeng4 qi2 zhi1 guan1
titleSlug: fu-lou-ti-gan-gu-gui-yin-zeng-qi-zhi-guan
author: 陳著
authorPinyin: chen2 zhu4
authorSlug: chen-zhu
dynasty: 宋
dynastyPinyin: song4
dynastySlug: song
tags: []
---

## 正文

- 我行晝錦坊，老檜欺眼碧。
- 樛枝巧相扶，衆星拱月璧。
- 人力固有待，面勢本天則。
- 愛益雨露深，風霜莫能賊。
- 維黄楊州公，好此如好德。
- 千金買歸家，與德共封植。
- 秀出攻媿齋，管領無媿色。
- 立朝大節成，有詩見胸臆。
- 三世傳到君，培養當益力。
- 不墜先正心，是乃子孫職。
- 君今西入官，此樹留鄉國。
- 看君德日進，此樹日滋息。
- 他日成名歸，相對兩奇特。

## 拼音

- wo3 xing2 zhou4 jin3 fang1 ， lao3 gui4 qi1 yan3 bi4 。
- jiu1 zhi1 qiao3 xiang1 fu2 ， zhong4 xing1 gong3 yue4 bi4 。
- ren2 li4 gu4 you3 dai4 ， mian4 shi4 ben3 tian1 ze2 。
- ai4 yi4 yu3 lu4 shen1 ， feng1 shuang1 mo4 neng2 zei2 。
- wei2 huang2 yang2 zhou1 gong1 ， hao3 ci3 ru2 hao3 de2 。
- qian1 jin1 mai3 gui1 jia1 ， yu3 de2 gong4 feng1 zhi2 。
- xiu4 chu1 gong1 kui4 zhai1 ， guan3 ling3 wu2 kui4 se4 。
- li4 chao2 da4 jie2 cheng2 ， you3 shi1 jian4 xiong1 yi4 。
- san1 shi4 chuan2 dao4 jun1 ， pei2 yang3 dang1 yi4 li4 。
- bu2 zhui4 xian1 zheng4 xin1 ， shi4 nai3 zi3 sun1 zhi2 。
- jun1 jin1 xi1 ru4 guan1 ， ci3 shu4 liu2 xiang1 guo2 。
- kan4 jun1 de2 ri4 jin4 ， ci3 shu4 ri4 zi1 xi1 。
- ta1 ri4 cheng2 ming2 gui1 ， xiang1 dui4 liang3 qi2 te4 。

## 注释

## 译文

## 赏析
