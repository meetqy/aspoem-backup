---
id: chen-zhu-ji-fu-huang-dong-fa-hu-shan-jing-she
title: 寄賦黄東發湖山精舍
titlePinyin: ji4 fu4 huang2 dong1 fa1 hu2 shan1 jing1 she4
titleSlug: ji-fu-huang-dong-fa-hu-shan-jing-she
author: 陳著
authorPinyin: chen2 zhu4
authorSlug: chen-zhu
dynasty: 宋
dynastyPinyin: song4
dynastySlug: song
tags: []
---

## 正文

- 斷鼇奠極戲者誰，岷山如龍萬里馳。
- 大江之陽起衡岳，崒嵂散作千委蛇。
- 直趨四明卓秀偉，二百八十峯參差。
- 潮江合捧山駐脚，伏脈分行東西支。
- 東或峨眉或鳳翼，□□萬頃琉璃陂。
- 二靈龜浮挾霞嶼，大涵回顧藏嶮巇。
- 我昔經行一俯仰，問百年前□何其。
- 邇來世變那可道，前輩風流歸春澌。
- 山川無言黯失色，徒使旁觀重歔欷。
- 西來諸峯江之外，獨抱古青何巍巍。
- 遠踏渤澥瀰湠漫，近枕慈水清漣漪。
- 平生聽人歷鋪說，屐齒欲到足猶縻。
- 況彼地靈所融結，是爲之越老屈奇。
- 且聞勝處巧著屋，包括光景無餘遺。
- 幾年期我數語贅，終恐摸索非真知。
- 忽焉自省筆自舞，但說此翁他何疑。
- 怪石稜稜聳瘦骨，秀色隠隠開疏眉。
- 寬曠能容萬壑赴，峭特雄壓千秋卑。
- 雲雨蓄洩大功用，波濤變化皆文辭。
- 上而層陰入鳳凰，下而瑞脈生蘭芝。
- 浮□藹藹自來去，本相不受時牡脂。
- 曉猿不驚鶴不怨，幽花野草芳菲菲。
- 以所見見有如此，又何以觀山水爲。
- 君不見蘇子由詣京師，自謂終南嵩華雖已見，不若得見韓公琦。
- 又不見歐陽公贈別時，說道廬山高哉幾千仞，即此便是劉凝之。
- 我翁視此亦何愧，愧我蕪拙欠發揮。
- 若曰湖山精舍自品題，自有黄曹二賢之長詩。

## 拼音

- duan4 ao2 dian4 ji2 xi4 zhe3 shui2 ， min2 shan1 ru2 long2 wan4 li3 chi2 。
- da4 jiang1 zhi1 yang2 qi3 heng2 yue4 ， zu2 lü4 san4 zuo4 qian1 wei1 yi2 。
- zhi2 qu1 si4 ming2 zhuo2 xiu4 wei3 ， er4 bai3 ba1 shi2 feng1 can1 cha4 。
- chao2 jiang1 he2 peng3 shan1 zhu4 jiao3 ， fu2 mai4 fen1 hang2 dong1 xi1 zhi1 。
- dong1 huo4 e2 mei2 huo4 feng4 yi4 ，□□ wan4 qing3 liu2 li2 bei1 。
- er4 ling2 gui1 fu2 xie2 xia2 yu3 ， da4 han2 hui2 gu4 cang2 xian3 xi1 。
- wo3 xi1 jing1 xing2 yi4 fu3 yang3 ， wen4 bai3 nian2 qian2 □ he2 qi2 。
- er3 lai2 shi4 bian4 na4 ke3 dao4 ， qian2 bei4 feng1 liu2 gui1 chun1 si1 。
- shan1 chuan1 wu2 yan2 an4 shi1 se4 ， tu2 shi3 pang2 guan1 zhong4 xu1 xi1 。
- xi1 lai2 zhu1 feng1 jiang1 zhi1 wai4 ， du2 bao4 gu3 qing1 he2 wei1 wei1 。
- yuan3 ta4 bo2 xie4 mi2 tan4 man4 ， jin4 zhen3 ci2 shui3 qing1 lian2 yi1 。
- ping2 sheng1 ting1 ren2 li4 pu1 shuo1 ， ji1 chi3 yu4 dao4 zu2 you2 mi2 。
- kuang4 bi3 di4 ling2 suo3 rong2 jie2 ， shi4 wei2 zhi1 yue4 lao3 qu1 qi2 。
- qie3 wen2 sheng4 chu3 qiao3 zhu4 wu1 ， bao1 kuo4 guang1 jing3 wu2 yu2 yi2 。
- ji1 nian2 qi1 wo3 shu4 yu3 zhui4 ， zhong1 kong3 mo1 suo3 fei1 zhen1 zhi1 。
- hu1 yan1 zi4 xing3 bi3 zi4 wu3 ， dan4 shuo1 ci3 weng1 ta1 he2 yi2 。
- guai4 shi2 leng2 leng2 song3 shou4 gu3 ， xiu4 se4 yin3 yin3 kai1 shu1 mei2 。
- kuan1 kuang4 neng2 rong2 wan4 he4 fu4 ， qiao4 te4 xiong2 ya1 qian1 qiu1 bei1 。
- yun2 yu3 xu4 xie4 da4 gong1 yong4 ， bo1 tao1 bian4 hua4 jie1 wen2 ci2 。
- shang4 er2 ceng2 yin1 ru4 feng4 huang2 ， xia4 er2 rui4 mai4 sheng1 lan2 zhi1 。
- fu2 □ ai3 ai3 zi4 lai2 qu4 ， ben3 xiang4 bu2 shou4 shi2 mu3 zhi1 。
- xiao3 yuan2 bu4 jing1 he4 bu2 yuan4 ， you1 hua1 ye3 cao3 fang1 fei1 fei1 。
- yi3 suo3 jian4 jian4 you3 ru2 ci3 ， you4 he2 yi3 guan1 shan1 shui3 wei2 。
- jun1 bu2 jian4 su1 zi3 you2 yi4 jing1 shi1 ， zi4 wei4 zhong1 nan2 song1 hua2 sui1 yi3 jian4 ， bu2 ruo4 de2 jian4 han2 gong1 qi2 。
- you4 bu2 jian4 ou1 yang2 gong1 zeng4 bie2 shi2 ， shuo1 dao4 lu2 shan1 gao1 zai1 ji1 qian1 ren4 ， ji2 ci3 bian4 shi4 liu2 ning2 zhi1 。
- wo3 weng1 shi4 ci3 yi4 he2 kui4 ， kui4 wo3 wu2 zhuo1 qian4 fa1 hui1 。
- ruo4 yue1 hu2 shan1 jing1 she4 zi4 pin3 ti2 ， zi4 you3 huang2 cao2 er4 xian2 zhi1 chang2 shi1 。

## 注释

## 译文

## 赏析
