---
id: chen-zhu-song-chen-li-feng-lu-jiao-zhi-yan
title: 送陳笠峰路教之燕
titlePinyin: song4 chen2 li4 feng1 lu4 jiao4 zhi1 yan4
titleSlug: song-chen-li-feng-lu-jiao-zhi-yan
author: 陳著
authorPinyin: chen2 zhu4
authorSlug: chen-zhu
dynasty: 宋
dynastyPinyin: song4
dynastySlug: song
tags: []
---

## 正文

- 笠峰秀甲東南郊，面勢雄特根基牢。
- 上與日月星辰交，下走海脈通六鼇。
- 藴蓄玉金賁山毛，噴洩雲雨蘇焦熬。
- 之子生於其間擅英豪，重不輕試厚自韜。
- 中歲一跨鵬風翱，道之行也茲其遭。
- 越庠素號多俊髦，博士一飯久爲妄者饕。
- 芹藻泛泛隨波濤，茅葦彌望誰其薅。
- 拜舞異渥開新陶，長身古眼空滔滔。
- 正如矢初脫箙弓離弢，又如砥斂水淬出匣刀。
- 朝講暮說音奏諧肆驁，日漸月漬學子飽雋詩書膏。
- 意欲國爲鄒魯家稷皋，斥其餘忍百廢鏖。
- 百年功績三年勞，臺府交牘爭薦褒。
- 雖欲頓轡將焉逃，小春布暖風未號。
- 陸可鞍馬水可艘，齏根鱠鱸蠏霜螯。
- 一飲百榼新篘醪，梅花驛路萬里重游遨。
- 大則徑上玉堂揮健毫，不亦小駐粉省班郎曹。
- 我欲餞送乏酒羔，贈言一紙忘忉忉。
- 峻坂立馬嚴提鑣，急流放船穩著篙。
- 他日清望拂星旄，衣錦歸時當與笠峰相爲高。

## 拼音

- li4 feng1 xiu4 jia3 dong1 nan2 jiao1 ， mian4 shi4 xiong2 te4 gen1 ji1 lao2 。
- shang4 yu3 ri4 yue4 xing1 chen2 jiao1 ， xia4 zou3 hai3 mai4 tong1 liu4 ao2 。
- yun4 xu4 yu4 jin1 bi4 shan1 mao2 ， pen1 xie4 yun2 yu3 su1 jiao1 ao2 。
- zhi1 zi3 sheng1 wu1 qi2 jian4 shan4 ying1 hao2 ， zhong4 bu4 qing1 shi4 hou4 zi4 tao1 。
- zhong1 sui4 yi2 kua4 peng2 feng1 ao2 ， dao4 zhi1 xing2 ye3 zi1 qi2 zao1 。
- yue4 xiang2 su4 hao4 duo1 jun4 mao2 ， bo2 shi4 yi2 fan4 jiu3 wei2 wang4 zhe3 tao1 。
- qin2 zao3 fan4 fan4 sui2 bo1 tao1 ， mao2 wei3 mi2 wang4 shui2 qi2 hao1 。
- bai4 wu3 yi4 wo4 kai1 xin1 tao2 ， chang2 shen1 gu3 yan3 kong1 tao1 tao1 。
- zheng4 ru2 shi3 chu1 tuo1 fu2 gong1 li2 tao1 ， you4 ru2 di3 lian3 shui3 cui4 chu1 xia2 dao1 。
- chao2 jiang3 mu4 shuo1 yin1 zou4 xie2 si4 ao4 ， ri4 jian4 yue4 zi4 xue2 zi3 bao3 jun4 shi1 shu1 gao1 。
- yi4 yu4 guo2 wei2 zou1 lu3 jia1 ji4 gao1 ， chi4 qi2 yu2 ren3 bai3 fei4 ao2 。
- bai3 nian2 gong1 ji4 san1 nian2 lao2 ， tai2 fu3 jiao1 du2 zheng1 jian4 bao1 。
- sui1 yu4 dun4 pei4 jiang1 yan1 tao2 ， xiao3 chun1 bu4 nuan3 feng1 wei4 hao4 。
- lu4 ke3 an1 ma3 shui3 ke3 sou1 ， ji1 gen1 kuai4 lu2 xie4 shuang1 ao2 。
- yi4 yin3 bai3 ke1 xin1 chou1 lao2 ， mei2 hua1 yi4 lu4 wan4 li3 chong2 you2 ao2 。
- da4 ze2 jing4 shang4 yu4 tang2 hui1 jian4 hao2 ， bu2 yi4 xiao3 zhu4 fen3 sheng3 ban1 lang2 cao2 。
- wo3 yu4 jian4 song4 fa2 jiu3 gao1 ， zeng4 yan2 yi4 zhi3 wang4 dao1 dao1 。
- jun4 ban3 li4 ma3 yan2 ti2 biao1 ， ji2 liu2 fang4 chuan2 wen3 zhu4 gao1 。
- ta1 ri4 qing1 wang4 fu2 xing1 mao2 ， yi1 jin3 gui1 shi2 dang1 yu3 li4 feng1 xiang1 wei2 gao1 。

## 注释

## 译文

## 赏析
