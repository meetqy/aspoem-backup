---
id: chen-zhu-song-dong-bo-he-xi-gui
title: 送董伯和西歸
titlePinyin: song4 dong3 bo2 he2 xi1 gui1
titleSlug: song-dong-bo-he-xi-gui
author: 陳著
authorPinyin: chen2 zhu4
authorSlug: chen-zhu
dynasty: 宋
dynastyPinyin: song4
dynastySlug: song
tags: []
---

## 正文

- 葉葉青霞衣，來赴山中期。
- 相看到忘言，日夜春風吹。
- 昨夜雨瀟瀟，今日君欲歸。
- 人生如夢寐，世道正嶮巇。
- 我髮白已委，況堪生別離。
- 君歸不可駐，我心得君知。
- 闌干與雲平，白鳥來往飛。
- 安得身有翼，長與相追隨。
- 舉手一揖別，不作兒女悲。
- 一樽尚可同，百里非天涯。

## 拼音

- ye4 ye4 qing1 xia2 yi1 ， lai2 fu4 shan1 zhong1 qi1 。
- xiang1 kan4 dao4 wang4 yan2 ， ri4 ye4 chun1 feng1 chui1 。
- zuo2 ye4 yu3 xiao1 xiao1 ， jin1 ri4 jun1 yu4 gui1 。
- ren2 sheng1 ru2 meng4 mei4 ， shi4 dao4 zheng4 xian3 xi1 。
- wo3 fa4 bai2 yi3 wei3 ， kuang4 kan1 sheng1 bie2 li2 。
- jun1 gui1 bu4 ke3 zhu4 ， wo3 xin1 de2 jun1 zhi1 。
- lan2 gan1 yu3 yun2 ping2 ， bai2 niao3 lai2 wang3 fei1 。
- an1 de2 shen1 you3 yi4 ， chang2 yu3 xiang1 zhui1 sui2 。
- ju3 shou3 yi4 yi1 bie2 ， bu2 zuo4 er2 nü3 bei1 。
- yi4 zun1 shang4 ke3 tong2 ， bai3 li3 fei1 tian1 ya2 。

## 注释

## 译文

## 赏析
