---
id: chen-zhu-dai-tian-ning-si-seng-ke-ju-zeng-zi-ren-shan-zhuo-ge
title: 代天甯寺僧可舉贈梓人善斲歌
titlePinyin: dai4 tian1 ning2 si4 seng1 ke3 ju3 zeng4 zi3 ren2 shan4 zhuo2 ge1
titleSlug: dai-tian-ning-si-seng-ke-ju-zeng-zi-ren-shan-zhuo-ge
author: 陳著
authorPinyin: chen2 zhu4
authorSlug: chen-zhu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 四明山南鬰嵯峨，異氣上與青天摩。
- 人豪挾秀布山下，餘爲巧匠擅一窩。
- 頎然而長獨出者，此中巧處得最多。
- 誰知造物亦有意，要爲公輸世其科。
- 天甯古剎本雄麗，一旦忽受融風苛。
- 作而新之豈易事，一手足任奚謀他。
- 前年起山門，見者贊歎誰敢呵。
- 今年起佛殿，鎮壓大地山與河。
- 百川奏材奔贔屭，萬夫應役鳴鸛鵝。
- 眼意所及規矩就，頤指之下鋸斧羅。
- 巍巍列柱鐵直立，整整駢榱玉圓瑳。
- 層檐飛走鳳翼舞，修梁騰上虹光拖。
- 上入雲霄爭雁路，下臨城市眇蟻窠。
- 可以坐三大如來於中閒正面，可以奉五百羅漢於東西兩阿。
- 我仗我佛大勢力，翻起尺水成大波。
- 汝有妙思隨我意，輪奐視昔百倍過。
- 寶坊突兀見此屋，回首人世今如何。
- 當年大而富貴戶，寒煙落日廢址迷蓬莎。
- 小而苟活破茅舍，淒風苦雨不識陽春和。
- 慈悲法門何遮礙，平等世界何偏頗。
- 安得如汝千百億，莊嚴棟宇徧婆娑。
- 有快活，無障魔，大家拍手齊唱善斲歌。

## 拼音

- si4 ming2 shan1 nan2 yu4 cuo2 e2 ， yi4 qi4 shang4 yu3 qing1 tian1 mo2 。
- ren2 hao2 xie2 xiu4 bu4 shan1 xia4 ， yu2 wei2 qiao3 jiang4 shan4 yi4 wo1 。
- qi2 ran2 er2 chang2 du2 chu1 zhe3 ， ci3 zhong1 qiao3 chu3 de2 zui4 duo1 。
- shui2 zhi1 zao4 wu4 yi4 you3 yi4 ， yao4 wei2 gong1 shu1 shi4 qi2 ke1 。
- tian1 ning2 gu3 cha4 ben3 xiong2 li2 ， yi2 dan4 hu1 shou4 rong2 feng1 ke1 。
- zuo4 er2 xin1 zhi1 qi3 yi4 shi4 ， yi4 shou3 zu2 ren4 xi1 mou2 ta1 。
- qian2 nian2 qi3 shan1 men2 ， jian4 zhe3 zan4 tan4 shui2 gan3 he1 。
- jin1 nian2 qi3 fo2 dian4 ， zhen4 ya1 da4 di4 shan1 yu3 he2 。
- bai3 chuan1 zou4 cai2 ben1 bi4 xi4 ， wan4 fu1 ying1 yi4 ming2 guan4 e2 。
- yan3 yi4 suo3 ji2 gui1 ju3 jiu4 ， yi2 zhi3 zhi1 xia4 ju4 fu3 luo2 。
- wei1 wei1 lie4 zhu4 tie3 zhi2 li4 ， zheng3 zheng3 pian2 cui1 yu4 yuan2 cuo1 。
- ceng2 yan2 fei1 zou3 feng4 yi4 wu3 ， xiu1 liang2 teng2 shang4 hong2 guang1 tuo1 。
- shang4 ru4 yun2 xiao1 zheng1 yan4 lu4 ， xia4 lin2 cheng2 shi4 miao3 yi3 ke1 。
- ke3 yi3 zuo4 san1 da4 ru2 lai2 wu1 zhong1 xian2 zheng4 mian4 ， ke3 yi3 feng4 wu3 bai3 luo2 han4 wu1 dong1 xi1 liang3 a1 。
- wo3 zhang4 wo3 fo2 da4 shi4 li4 ， fan1 qi3 chi3 shui3 cheng2 da4 bo1 。
- ru3 you3 miao4 si1 sui2 wo3 yi4 ， lun2 huan4 shi4 xi1 bai3 bei4 guo4 。
- bao3 fang1 tu1 wu4 jian4 ci3 wu1 ， hui2 shou3 ren2 shi4 jin1 ru2 he2 。
- dang1 nian2 da4 er2 fu4 gui4 hu4 ， han2 yan1 luo4 ri4 fei4 zhi3 mi2 peng2 sha1 。
- xiao3 er2 gou3 huo2 po4 mao2 she4 ， qi1 feng1 ku3 yu3 bu4 shi2 yang2 chun1 he2 。
- ci2 bei1 fa3 men2 he2 zhe1 ai4 ， ping2 deng3 shi4 jie4 he2 pian1 po1 。
- an1 de2 ru2 ru3 qian1 bai3 yi4 ， zhuang1 yan2 dong4 yu3 bian4 po2 suo1 。
- you3 kuai4 huo0 ， wu2 zhang4 mo2 ， da4 jia1 pai1 shou3 qi2 chang4 shan4 zhuo2 ge1 。

## 注释

## 译文

## 赏析
