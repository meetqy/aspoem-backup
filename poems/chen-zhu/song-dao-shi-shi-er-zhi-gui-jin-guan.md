---
id: chen-zhu-song-dao-shi-shi-er-zhi-gui-jin-guan
title: 送道士十二姪歸金觀
titlePinyin: song4 dao4 shi0 shi2 er4 zhi2 gui1 jin1 guan1
titleSlug: song-dao-shi-shi-er-zhi-gui-jin-guan
author: 陳著
authorPinyin: chen2 zhu4
authorSlug: chen-zhu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 世道日以漓，人事日以非。
- 吾宗昔昌繁，儒冠森巍巍。
- 時節相會聚，燕笑芳菲菲。
- 邇來歲復歲，存者星晨稀。
- 我今七十九，奄奄一息微。
- 汝亦七十八，褵褷舊羽衣。
- 老我雖待盡，猶與墳墓依。
- 而汝百里外，煢鶴傍孤飛。
- 我非壽彭籛，汝非丁令威。
- 年事已到此，餘生露易晞。
- 後會安可必，欲別增歔欷。
- 相送出門去，溪寒日無輝。
- 我佇汝回首，此意知者希。
- 丁甯且加餐，得健時一歸。

## 拼音

- shi4 dao4 ri4 yi3 li2 ， ren2 shi4 ri4 yi3 fei1 。
- wu2 zong1 xi1 chang1 fan2 ， ru2 guan1 sen1 wei1 wei1 。
- shi2 jie2 xiang1 hui4 ju4 ， yan4 xiao4 fang1 fei1 fei1 。
- er3 lai2 sui4 fu4 sui4 ， cun2 zhe3 xing1 chen2 xi1 。
- wo3 jin1 qi1 shi2 jiu3 ， yan3 yan3 yi4 xi1 wei1 。
- ru3 yi4 qi1 shi2 ba1 ， li2 shi1 jiu4 yu3 yi1 。
- lao3 wo3 sui1 dai4 jin4 ， you2 yu3 fen2 mu4 yi1 。
- er2 ru3 bai3 li3 wai4 ， qiong2 he4 bang4 gu1 fei1 。
- wo3 fei1 shou4 peng2 jian1 ， ru3 fei1 ding1 ling4 wei1 。
- nian2 shi4 yi3 dao4 ci3 ， yu2 sheng1 lu4 yi4 xi1 。
- hou4 hui4 an1 ke3 bi4 ， yu4 bie2 zeng1 xu1 xi1 。
- xiang1 song4 chu1 men2 qu4 ， xi1 han2 ri4 wu2 hui1 。
- wo3 zhu4 ru3 hui2 shou3 ， ci3 yi4 zhi1 zhe3 xi1 。
- ding1 ning2 qie3 jia1 can1 ， de2 jian4 shi2 yi4 gui1 。

## 注释

## 译文

## 赏析
