---
id: chen-zhu-xian-xiong-zhi-neng-yuan-ji-bing-yin-shi-yi-yue-shi-qi-ri-xing-dou-xie-shi-jia-yu-zuo
title: 先兄至能遠忌丙寅十一月十七日行都謝氏家寓作
titlePinyin: xian1 xiong1 zhi4 neng2 yuan3 ji4 bing3 yin2 shi2 yi1 yue4 shi2 qi1 ri4 xing2 dou1 xie4 shi4 jia1 yu4 zuo4
titleSlug: xian-xiong-zhi-neng-yuan-ji-bing-yin-shi-yi-yue-shi-qi-ri-xing-dou-xie-shi-jia-yu-zuo
author: 陳著
authorPinyin: chen2 zhu4
authorSlug: chen-zhu
dynasty: 宋
dynastyPinyin: song4
dynastySlug: song
tags: []
---

## 正文

- 人生有兄弟，手足相扶持。
- 兄死我獨生，我生獨何爲。
- 父母生我晚，我憶我兒癡。
- 兄出我挽袖，兄入我迎衣。
- 低頭嗅我頭，垂手牽手隨。
- 指望我長成，口授書與詩。
- 嘉定癸未春，授筆題春詞。
- 詞云青春過，二十七年期。
- 讖語殊可怪，河魚忽乘之。
- 纏綿日以革，醫藥窮所施。
- 我父解衣典，我母躬爨炊。
- 猶謂病有瘳，誰料終莫醫。
- 家徒四壁立，正頼兄撐支。
- 進有功名望，退有菽水資。
- 胡然遽止此，門戶將依誰。
- 風雨屋棟傾，江海亡楫維。
- 父母相持哭，二姊哭撫尸。
- 時我甫十歲，痛哭已深知。
- 我今五十三，夢見猶涕洟。
- 今日是何日，有感兄死時。
- 老淚滴復滴，往事那可思。
- 回首天地閒，鬩牆何人斯。
- 我抱無兄恨，且爲世道悲。
- 耿耿不成句，聊以示諸兒。

## 拼音

- ren2 sheng1 you3 xiong1 di4 ， shou3 zu2 xiang1 fu2 chi2 。
- xiong1 si3 wo3 du2 sheng1 ， wo3 sheng1 du2 he2 wei2 。
- fu4 mu3 sheng1 wo3 wan3 ， wo3 yi4 wo3 er2 chi1 。
- xiong1 chu1 wo3 wan3 xiu4 ， xiong1 ru4 wo3 ying2 yi1 。
- di1 tou2 xiu4 wo3 tou2 ， chui2 shou3 qian1 shou3 sui2 。
- zhi3 wang4 wo3 chang2 cheng2 ， kou3 shou4 shu1 yu3 shi1 。
- jia1 ding4 gui3 wei4 chun1 ， shou4 bi3 ti2 chun1 ci2 。
- ci2 yun2 qing1 chun1 guo4 ， er4 shi2 qi1 nian2 qi1 。
- chen4 yu3 shu1 ke3 guai4 ， he2 yu2 hu1 cheng2 zhi1 。
- chan2 mian2 ri4 yi3 ge2 ， yi1 yao4 qiong2 suo3 shi1 。
- wo3 fu4 jie3 yi1 dian3 ， wo3 mu3 gong1 cuan4 chui1 。
- you2 wei4 bing4 you3 chou1 ， shui2 liao4 zhong1 mo4 yi1 。
- jia1 tu2 si4 bi4 li4 ， zheng4 lai4 xiong1 cheng1 zhi1 。
- jin4 you3 gong1 ming2 wang4 ， tui4 you3 shu1 shui3 zi1 。
- hu2 ran2 ju4 zhi3 ci3 ， men2 hu4 jiang1 yi1 shui2 。
- feng1 yu3 wu1 dong4 qing1 ， jiang1 hai3 wang2 ji2 wei2 。
- fu4 mu3 xiang1 chi2 ku1 ， er4 zi3 ku1 fu3 shi1 。
- shi2 wo3 fu3 shi2 sui4 ， tong4 ku1 yi3 shen1 zhi1 。
- wo3 jin1 wu3 shi2 san1 ， meng4 jian4 you2 ti4 yi2 。
- jin1 ri4 shi4 he2 ri4 ， you3 gan3 xiong1 si3 shi2 。
- lao3 lei4 di1 fu4 di1 ， wang3 shi4 na4 ke3 si1 。
- hui2 shou3 tian1 di4 xian2 ， xi4 qiang2 he2 ren2 si1 。
- wo3 bao4 wu2 xiong1 hen4 ， qie3 wei2 shi4 dao4 bei1 。
- geng3 geng3 bu4 cheng2 ju4 ， liao2 yi3 shi4 zhu1 er2 。

## 注释

## 译文

## 赏析
