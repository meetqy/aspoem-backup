---
id: chen-zhu-yong-qian-ren-shi-zhu-er-yun
title: 用前人示諸兒韻
titlePinyin: yong4 qian2 ren2 shi4 zhu1 er2 yun4
titleSlug: yong-qian-ren-shi-zhu-er-yun
author: 陳著
authorPinyin: chen2 zhu4
authorSlug: chen-zhu
dynasty: 宋
dynastyPinyin: song4
dynastySlug: song
tags: []
---

## 正文

- 世事紛游塵，薄俗囂鬭鶉。
- 手足誰魯衛，肝膽多越秦。
- 獨君先君子，父事吾先人。
- 我得從之游，義與同胞鈞。
- 上而下四方，相依爲齒脣。
- 閒嘗道病殆，飲食藥餌親。
- 卓卓乎古道，難言但書紳。
- 今及其子交，知愛邁等倫。
- 不曰淡無味，如嗜千里蓴。
- 其子又其孫，秀異良可珍。
- 架有萬牙籤，膝間又循循。
- 功名特土苴，學術要深淳。
- 工夫入細處，力行自忱恂。
- 推而致廣大，直扶天地垠。
- 書積非易□，難欺是蒼旻。
- 不觀冬閉固，發爲青陽春。
- 因知栽者培，根本前人身。
- 萬事風絮盡，盛德修唯湮。
- 契稠無浪語，感舊還酸辛。
- 吾年七十近，不入時材掄。
- 眼昏惟內顧，遑知世妝新。
- 耳聾謝外聞，免飲聒者醇。
- 溪曲五畝園，安受閉戶貧。
- 蔬畦野草徑，月夕清風晨。
- 杖履携諸兒，俯仰時一巡。
- 殘息尚可延，何幸里有仁。
- 豈無泰交期，得輿展轉神。
- 遠業歸後主，我得爲天民。

## 拼音

- shi4 shi4 fen1 you2 chen2 ， bao2 su2 xiao1 dou4 chun2 。
- shou3 zu2 shui2 lu3 wei4 ， gan1 dan3 duo1 yue4 qin2 。
- du2 jun1 xian1 jun1 zi3 ， fu4 shi4 wu2 xian1 ren2 。
- wo3 de2 cong2 zhi1 you2 ， yi4 yu3 tong2 bao1 jun1 。
- shang4 er2 xia4 si4 fang1 ， xiang1 yi1 wei2 chi3 chun2 。
- xian2 chang2 dao4 bing4 dai4 ， yin3 shi2 yao4 er3 qin1 。
- zhuo2 zhuo2 hu1 gu3 dao4 ， nan2 yan2 dan4 shu1 shen1 。
- jin1 ji2 qi2 zi3 jiao1 ， zhi1 ai4 mai4 deng3 lun2 。
- bu4 yue1 dan4 wu2 wei4 ， ru2 shi4 qian1 li3 chun2 。
- qi2 zi3 you4 qi2 sun1 ， xiu4 yi4 liang2 ke3 zhen1 。
- jia4 you3 wan4 ya2 qian1 ， xi1 jian4 you4 xun2 xun2 。
- gong1 ming2 te4 tu3 ju1 ， xue2 shu4 yao4 shen1 chun2 。
- gong1 fu0 ru4 xi4 chu3 ， li4 xing2 zi4 chen2 xun2 。
- tui1 er2 zhi4 guang3 da4 ， zhi2 fu2 tian1 di4 yin2 。
- shu1 ji1 fei1 yi4 □， nan2 qi1 shi4 cang1 min2 。
- bu4 guan1 dong1 bi4 gu4 ， fa1 wei2 qing1 yang2 chun1 。
- yin1 zhi1 zai1 zhe3 pei2 ， gen1 ben3 qian2 ren2 shen1 。
- wan4 shi4 feng1 xu4 jin4 ， sheng4 de2 xiu1 wei2 yan1 。
- qi4 chou2 wu2 lang4 yu3 ， gan3 jiu4 huan2 suan1 xin1 。
- wu2 nian2 qi1 shi2 jin4 ， bu2 ru4 shi2 cai2 lun1 。
- yan3 hun1 wei2 nei4 gu4 ， huang2 zhi1 shi4 zhuang1 xin1 。
- er3 long2 xie4 wai4 wen2 ， mian3 yin3 guo1 zhe3 chun2 。
- xi1 qu3 wu3 mu3 yuan2 ， an1 shou4 bi4 hu4 pin2 。
- shu1 qi2 ye3 cao3 jing4 ， yue4 xi1 qing1 feng1 chen2 。
- zhang4 lü3 xie2 zhu1 er2 ， fu3 yang3 shi2 yi4 xun2 。
- can2 xi1 shang4 ke3 yan2 ， he2 xing4 li3 you3 ren2 。
- qi3 wu2 tai4 jiao1 qi1 ， de2 yu2 zhan3 zhuan3 shen2 。
- yuan3 ye4 gui1 hou4 zhu3 ， wo3 de2 wei2 tian1 min2 。

## 注释

## 译文

## 赏析
