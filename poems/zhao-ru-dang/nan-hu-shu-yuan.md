---
id: zhao-ru-dang-nan-hu-shu-yuan
title: 南湖書院
titlePinyin: nan2 hu2 shu1 yuan4
titleSlug: nan-hu-shu-yuan
author: 趙汝譡
authorPinyin: zhao4 ru3 dang3
authorSlug: zhao-ru-dang
dynasty: 宋
dynastyPinyin: song4
dynastySlug: song
tags: []
---

## 正文

- 捍川始成邑，巡甸遂建都。
- 千載倚脩堤，三吳達高塗。
- 衛軍弛馬牧，令尹司官湖。
- 濬中深有蓄，豐外堅無虞。
- 往者水冒沒，傷哉人愁吁。
- 雨常夏潦盈，旱必秋田枯。
- 民功念久隳，邦患諗預圖。
- 忽驚華構敞，豈爲縱覽娛。
- 溪落露魴鯉，草長戲鷗鳬。
- 丹霞出雲表，翠巘亙天隅。
- 緬懷謝公言，希迹巖棲徒。
- 且復與閭里，共守桑麻區。

## 拼音

- han4 chuan1 shi3 cheng2 yi4 ， xun2 dian4 sui4 jian4 du1 。
- qian1 zai4 yi3 xiu1 di1 ， san1 wu2 da2 gao1 tu2 。
- wei4 jun1 chi2 ma3 mu4 ， ling4 yin3 si1 guan1 hu2 。
- jun4 zhong1 shen1 you3 xu4 ， feng1 wai4 jian1 wu2 yu2 。
- wang3 zhe3 shui3 mao4 mei2 ， shang1 zai1 ren2 chou2 xu1 。
- yu3 chang2 xia4 liao2 ying2 ， han4 bi4 qiu1 tian2 ku1 。
- min2 gong1 nian4 jiu3 hui1 ， bang1 huan4 shen3 yu4 tu2 。
- hu1 jing1 hua2 gou4 chang3 ， qi3 wei2 zong4 lan3 yu2 。
- xi1 luo4 lu4 fang2 li3 ， cao3 chang2 xi4 ou1 fu2 。
- dan1 xia2 chu1 yun2 biao3 ， cui4 yan3 gen4 tian1 yu2 。
- mian3 huai2 xie4 gong1 yan2 ， xi1 ji4 yan2 qi1 tu2 。
- qie3 fu4 yu3 lü2 li3 ， gong4 shou3 sang1 ma2 qu1 。

## 注释

## 译文

## 赏析
