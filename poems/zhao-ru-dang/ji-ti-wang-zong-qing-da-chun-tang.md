---
id: zhao-ru-dang-ji-ti-wang-zong-qing-da-chun-tang
title: 寄題王宗卿答春堂
titlePinyin: ji4 ti2 wang2 zong1 qing1 da2 chun1 tang2
titleSlug: ji-ti-wang-zong-qing-da-chun-tang
author: 趙汝譡
authorPinyin: zhao4 ru3 dang3
authorSlug: zhao-ru-dang
dynasty: 宋
dynastyPinyin: song4
dynastySlug: song
tags: []
---

## 正文

- 天德不可名，煦濡在三春。
- 母恩不可報，愛慕極終身。
- 粲粲白華士，築堂奉其親。
- 堂前種叢蘭，堂後植脩筠。
- 列卿禁武近，出牧藩條新。
- 起居佩慈訓，平讞宣皇仁。
- 屬懷音書遥，曷慰色笑頻。
- 馳神越海嶠，竦睇徹昏晨。
- 鼎鍾曾足多，滫瀡良未珍。
- 請將蓼莪義，一爲君子陳。

## 拼音

- tian1 de2 bu4 ke3 ming2 ， xu4 ru2 zai4 san1 chun1 。
- mu3 en1 bu4 ke3 bao4 ， ai4 mu4 ji2 zhong1 shen1 。
- can4 can4 bai2 hua2 shi4 ， zhu4 tang2 feng4 qi2 qin1 。
- tang2 qian2 zhong3 cong2 lan2 ， tang2 hou4 zhi2 xiu1 yun2 。
- lie4 qing1 jin4 wu3 jin4 ， chu1 mu4 fan1 tiao2 xin1 。
- qi3 ju1 pei4 ci2 xun4 ， ping2 yan4 xuan1 huang2 ren2 。
- shu3 huai2 yin1 shu1 yao2 ， he2 wei4 se4 xiao4 bin1 。
- chi2 shen2 yue4 hai3 jiao4 ， song3 di4 che4 hun1 chen2 。
- ding3 zhong1 ceng2 zu2 duo1 ， xiu3 sui3 liang2 wei4 zhen1 。
- qing3 jiang1 liao3 e2 yi4 ， yi4 wei2 jun1 zi3 chen2 。

## 注释

## 译文

## 赏析
