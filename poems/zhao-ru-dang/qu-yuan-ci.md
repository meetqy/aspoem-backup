---
id: zhao-ru-dang-qu-yuan-ci
title: 屈原祠
titlePinyin: qu1 yuan2 ci2
titleSlug: qu-yuan-ci
author: 趙汝譡
authorPinyin: zhao4 ru3 dang3
authorSlug: zhao-ru-dang
dynasty: 宋
dynastyPinyin: song4
dynastySlug: song
tags: []
---

## 正文

- 忠深獨逢尤，怨極翻作歌。
- 豈云嗜好異，奈此芳潔何。
- 郢都值末造，聽惑賢佞訛。
- 令尹專國事，君王信秦和。
- 內思謀諫盡，旁困讒嫉多。
- 秉道身必斥，徇時則同波。
- 我生帝降直，臣節安敢頗。
- 痛心易激烈，危步難逶迤。
- 忍觀宗緒墜，去復念本柯。
- 采藻或澗濱，茹芝亦巖阿。
- 下將從彭咸，終已投汨羅。
- 湘水碧湛湛，湘山鬰峩峩。
- 昔存懷沙恨，今見垂綸過。
- 仲夏草樹蕃，初華粲蓮荷。
- 禪棲寄幽祀，羈思發長哦。
- 風雅尚遺音，景宋寖殊科。
- 遠游一感嘆，白首留江沱。

## 拼音

- zhong1 shen1 du2 feng2 you2 ， yuan4 ji2 fan1 zuo4 ge1 。
- qi3 yun2 shi4 hao4 yi4 ， nai4 ci3 fang1 jie2 he2 。
- ying3 dou1 zhi2 mo4 zao4 ， ting1 huo4 xian2 ning4 e2 。
- ling4 yin3 zhuan1 guo2 shi4 ， jun1 wang2 xin4 qin2 he2 。
- nei4 si1 mou2 jian4 jin4 ， pang2 kun4 chan2 ji2 duo1 。
- bing3 dao4 shen1 bi4 chi4 ， xun4 shi2 ze2 tong2 bo1 。
- wo3 sheng1 di4 jiang4 zhi2 ， chen2 jie2 an1 gan3 po1 。
- tong4 xin1 yi4 ji1 lie4 ， wei1 bu4 nan2 wei1 yi2 。
- ren3 guan1 zong1 xu4 zhui4 ， qu4 fu4 nian4 ben3 ke1 。
- cai3 zao3 huo4 jian4 bin1 ， ru2 zhi1 yi4 yan2 a1 。
- xia4 jiang1 cong2 peng2 xian2 ， zhong1 yi3 tou2 mi4 luo2 。
- xiang1 shui3 bi4 zhan4 zhan4 ， xiang1 shan1 yu4 e2 e2 。
- xi1 cun2 huai2 sha1 hen4 ， jin1 jian4 chui2 lun2 guo4 。
- zhong4 xia4 cao3 shu4 fan1 ， chu1 hua2 can4 lian2 he2 。
- shan4 qi1 ji4 you1 si4 ， ji1 si1 fa1 chang2 o4 。
- feng1 ya3 shang4 yi2 yin1 ， jing3 song4 jin4 shu1 ke1 。
- yuan3 you2 yi4 gan3 tan4 ， bai2 shou3 liu2 jiang1 tuo2 。

## 注释

## 译文

## 赏析
