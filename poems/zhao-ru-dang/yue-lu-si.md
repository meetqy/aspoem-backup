---
id: zhao-ru-dang-yue-lu-si
title: 嶽麓寺
titlePinyin: yue4 lu4 si4
titleSlug: yue-lu-si
author: 趙汝譡
authorPinyin: zhao4 ru3 dang3
authorSlug: zhao-ru-dang
dynasty: 宋
dynastyPinyin: song4
dynastySlug: song
tags: []
---

## 正文

- 霽景映蒼麓，嵐光泛層巒。
- 清和愜幽步，窈繚窮遐觀。
- 偶與文會俱，未覺心賞闌。
- 一窗奧明具，萬象高下寬。
- 城郭隠沙際，廟宮見林端。
- 引澗日流厨，取泉時出山。
- 摩挲雲杉去，惆悵煙竹寒。
- 嚶鳴感伐木，肥遯思考槃。
- 鄒公有荒臺，百世名不刊。
- 悠悠湘波去，使我空長歎。

## 拼音

- ji4 jing3 ying4 cang1 lu4 ， lan2 guang1 fan4 ceng2 luan2 。
- qing1 he2 qie4 you1 bu4 ， yao3 liao2 qiong2 xia2 guan1 。
- ou3 yu3 wen2 hui4 ju4 ， wei4 jue2 xin1 shang3 lan2 。
- yi4 chuang1 ao4 ming2 ju4 ， wan4 xiang4 gao1 xia4 kuan1 。
- cheng2 guo1 yin3 sha1 ji4 ， miao4 gong1 jian4 lin2 duan1 。
- yin3 jian4 ri4 liu2 chu2 ， qu3 quan2 shi2 chu1 shan1 。
- mo2 suo1 yun2 shan1 qu4 ， chou2 chang4 yan1 zhu2 han2 。
- ying1 ming2 gan3 fa2 mu4 ， fei2 dun4 si1 kao3 pan2 。
- zou1 gong1 you3 huang1 tai2 ， bai3 shi4 ming2 bu4 kan1 。
- you1 you1 xiang1 bo1 qu4 ， shi3 wo3 kong1 chang2 tan4 。

## 注释

## 译文

## 赏析
