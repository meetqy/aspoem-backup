---
id: zhao-ru-dang-gao-wen-miao
title: 高文廟
titlePinyin: gao1 wen2 miao4
titleSlug: gao-wen-miao
author: 趙汝譡
authorPinyin: zhao4 ru3 dang3
authorSlug: zhao-ru-dang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 盛朝陵谷遠，遺廟林麓長。
- 美哉漢二君，百世常流光。
- 功高拯塗炭，德盛敦農桑。
- 興禮表儒化，授經恢士方。
- 盡令秦網壞，汔復周道康。
- 下國崇明祀，令人薦嘉嘗。
- 豆籩列臣佐，冠佩參侯王。
- 蒼髮商山中，素編穀城傍。
- 曾云絳灌輩，敢厠蕭曹行。
- 奇才洛陽子，抱策意激揚。
- 蘭芷弔沉汨，風沙歎遊湘。
- 遇合從古難，賦騷空自傷。
- 逮平襲衰緒，終獻委絕綱。
- 罔念開承初，巍巍炎祚昌。
- 階庭上蘚迹，祝史陳椒漿。
- 跪起敢不敬，詠歌獨無忘。

## 拼音

- sheng4 chao2 ling2 gu3 yuan3 ， yi2 miao4 lin2 lu4 chang2 。
- mei3 zai1 han4 er4 jun1 ， bai3 shi4 chang2 liu2 guang1 。
- gong1 gao1 zheng3 tu2 tan4 ， de2 sheng4 dun1 nong2 sang1 。
- xing1 li3 biao3 ru2 hua4 ， shou4 jing1 hui1 shi4 fang1 。
- jin4 ling4 qin2 wang3 huai4 ， qi4 fu4 zhou1 dao4 kang1 。
- xia4 guo2 chong2 ming2 si4 ， ling4 ren2 jian4 jia1 chang2 。
- dou4 bian1 lie4 chen2 zuo3 ， guan1 pei4 can1 hou2 wang2 。
- cang1 fa4 shang1 shan1 zhong1 ， su4 bian1 gu3 cheng2 bang4 。
- ceng2 yun2 jiang4 guan4 bei4 ， gan3 ce4 xiao1 cao2 xing2 。
- qi2 cai2 luo4 yang2 zi3 ， bao4 ce4 yi4 ji1 yang2 。
- lan2 zhi3 diao4 chen2 mi4 ， feng1 sha1 tan4 you2 xiang1 。
- yu4 he2 cong2 gu3 nan2 ， fu4 sao1 kong1 zi4 shang1 。
- dai3 ping2 xi2 shuai1 xu4 ， zhong1 xian4 wei3 jue2 gang1 。
- wang3 nian4 kai1 cheng2 chu1 ， wei1 wei1 yan2 zuo4 chang1 。
- jie1 ting2 shang4 xian3 ji4 ， zhu4 shi3 chen2 jiao1 jiang1 。
- gui4 qi3 gan3 bu2 jing4 ， yong3 ge1 du2 wu2 wang4 。

## 注释

## 译文

## 赏析
