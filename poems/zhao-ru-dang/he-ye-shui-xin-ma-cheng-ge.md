---
id: zhao-ru-dang-he-ye-shui-xin-ma-cheng-ge
title: 和葉水心馬塍歌
titlePinyin: he2 ye4 shui3 xin1 ma3 cheng2 ge1
titleSlug: he-ye-shui-xin-ma-cheng-ge
author: 趙汝譡
authorPinyin: zhao4 ru3 dang3
authorSlug: zhao-ru-dang
dynasty: 宋
dynastyPinyin: song4
dynastySlug: song
tags: []
---

## 正文

- 昔年家住長安里，春風盡日香塵起。
- 紛紛車馬過綺陌，買花人多少人識。
- 王侯第宅連苑牆，粲若瓊蘂敷丹房。
- 花窠近取馬塍本，曲欄高檻深迷藏。
- 主歡對客小舉袖，擊鼓吹簫滿前後。
- 真珠一斛聘國姝，琥珀千杯酌天酒。
- 幾年農器不鑄兵，雨耕雲穫歌且行。
- 種花土腴無水旱，園稅十倍田租平。
- 挐音來近菰蒲住，演漾迴溪通枉渚。
- 霜晴沙淺橘林明，日暮水渾魚網聚。
- 東門故侯應自許，灞陵醉尉寧須怒。
- 何當學稼隨老農，荷鋤驅犢田中去。

## 拼音

- xi1 nian2 jia1 zhu4 chang2 an1 li3 ， chun1 feng1 jin4 ri4 xiang1 chen2 qi3 。
- fen1 fen1 ju1 ma3 guo4 qi3 mo4 ， mai3 hua1 ren2 duo1 shao3 ren2 shi2 。
- wang2 hou2 di4 zhai2 lian2 yuan4 qiang2 ， can4 ruo4 qiong2 rui3 fu1 dan1 fang2 。
- hua1 ke1 jin4 qu3 ma3 cheng2 ben3 ， qu3 lan2 gao1 jian4 shen1 mi2 cang2 。
- zhu3 huan1 dui4 ke4 xiao3 ju3 xiu4 ， ji1 gu3 chui1 xiao1 man3 qian2 hou4 。
- zhen1 zhu1 yi4 hu2 pin4 guo2 shu1 ， hu3 po4 qian1 bei1 zhuo2 tian1 jiu3 。
- ji1 nian2 nong2 qi4 bu2 zhu4 bing1 ， yu3 geng1 yun2 huo4 ge1 qie3 xing2 。
- zhong3 hua1 tu3 yu2 wu2 shui3 han4 ， yuan2 shui4 shi2 bei4 tian2 zu1 ping2 。
- na2 yin1 lai2 jin4 gu1 pu2 zhu4 ， yan3 yang4 hui2 xi1 tong1 wang3 zhu3 。
- shuang1 qing2 sha1 qian3 ju2 lin2 ming2 ， ri4 mu4 shui3 hun2 yu2 wang3 ju4 。
- dong1 men2 gu4 hou2 ying1 zi4 xu1 ， ba4 ling2 zui4 wei4 ning2 xu1 nu4 。
- he2 dang1 xue2 jia4 sui2 lao3 nong2 ， he2 chu2 qu1 du2 tian2 zhong1 qu4 。

## 注释

## 译文

## 赏析
