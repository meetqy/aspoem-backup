---
id: zhao-ru-dang-he-gong-li-zhai-feng-cui-jiao-ting
title: 和鞏栗齋豐翠蛟亭
titlePinyin: he2 gong3 li4 zhai1 feng1 cui4 jiao1 ting2
titleSlug: he-gong-li-zhai-feng-cui-jiao-ting
author: 趙汝譡
authorPinyin: zhao4 ru3 dang3
authorSlug: zhao-ru-dang
dynasty: 宋
dynastyPinyin: song4
dynastySlug: song
tags: []
---

## 正文

- 衆峯抱蒼龍，蟠屈翠蛟水。
- 放之兩崖閒，奔洶不得止。
- 濤瀾生席上，雷雹轉石底。
- 恍疑天柱摇，將拔陰洞起。
- 蘇公雄氣壓，詩骨得山髓。
- 指麾驅鯤鯨，赫奕動箕尾。
- 紛紛下土人，蟻垤自封侈。
- 驟觀目睛眩，筆墜汗流泚。
- 坐令空谷嘯，聲徹霄漢裏。
- 君來松根吟，仙者相去咫。
- 老蛟破鎖出，餘怒猶未已。
- 決開澗千丈，散作霧五里。
- 今年溪湖乾，草樹生意靡。
- 寸泉落山苗，靈藥起垂死。
- 遺吾雲子飯，報汝青玉几。
- 野人尋泉竇，筒壞方復理。
- 泓然山巔池，冬夏常若此。

## 拼音

- zhong4 feng1 bao4 cang1 long2 ， pan2 qu1 cui4 jiao1 shui3 。
- fang4 zhi1 liang3 ya2 xian2 ， ben1 xiong1 bu4 de2 zhi3 。
- tao1 lan2 sheng1 xi2 shang4 ， lei2 bao2 zhuan3 shi2 di3 。
- huang3 yi2 tian1 zhu4 yao2 ， jiang1 ba2 yin1 dong4 qi3 。
- su1 gong1 xiong2 qi4 ya1 ， shi1 gu3 de2 shan1 sui3 。
- zhi3 hui1 qu1 kun1 jing1 ， he4 yi4 dong4 ji1 wei3 。
- fen1 fen1 xia4 tu3 ren2 ， yi3 die2 zi4 feng1 chi3 。
- zhou4 guan1 mu4 jing1 xuan4 ， bi3 zhui4 han4 liu2 ci3 。
- zuo4 ling4 kong1 gu3 xiao4 ， sheng1 che4 xiao1 han4 li3 。
- jun1 lai2 song1 gen1 yin2 ， xian1 zhe3 xiang1 qu4 zhi3 。
- lao3 jiao1 po4 suo3 chu1 ， yu2 nu4 you2 wei4 yi3 。
- jue2 kai1 jian4 qian1 zhang4 ， san4 zuo4 wu4 wu3 li3 。
- jin1 nian2 xi1 hu2 qian2 ， cao3 shu4 sheng1 yi4 mi2 。
- cun4 quan2 luo4 shan1 miao2 ， ling2 yao4 qi3 chui2 si3 。
- yi2 wu2 yun2 zi3 fan4 ， bao4 ru3 qing1 yu4 ji3 。
- ye3 ren2 xun2 quan2 dou4 ， tong3 huai4 fang1 fu4 li3 。
- hong2 ran2 shan1 dian1 chi2 ， dong1 xia4 chang2 ruo4 ci3 。

## 注释

## 译文

## 赏析
