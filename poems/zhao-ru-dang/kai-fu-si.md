---
id: zhao-ru-dang-kai-fu-si
title: 開福寺
titlePinyin: kai1 fu2 si4
titleSlug: kai-fu-si
author: 趙汝譡
authorPinyin: zhao4 ru3 dang3
authorSlug: zhao-ru-dang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 蕭辰款招提，近郭野趣深。
- 廣池映茂樹，秋水涵夕陰。
- 及茲塵事暇，誰與同幽襟。
- 竹密隠江艇，荷衰浄雲岑。
- 暑宮覆玉井，春囿開丹林。
- 繁華荒王迹，寂寞英霸心。
- 圖劍歸把玩，光稜就銷沉。
- 哀樂物所感，興廢理可尋。
- 聊以舒永眺，庶將慰孤吟。

## 拼音

- xiao1 chen2 kuan3 zhao1 ti2 ， jin4 guo1 ye3 qu4 shen1 。
- guang3 chi2 ying4 mao4 shu4 ， qiu1 shui3 han2 xi1 yin1 。
- ji2 zi1 chen2 shi4 xia2 ， shui2 yu3 tong2 you1 jin1 。
- zhu2 mi4 yin3 jiang1 ting3 ， he2 shuai1 jing4 yun2 cen2 。
- shu3 gong1 fu4 yu4 jing3 ， chun1 you4 kai1 dan1 lin2 。
- fan2 hua2 huang1 wang2 ji4 ， ji4 mo4 ying1 ba4 xin1 。
- tu2 jian4 gui1 ba3 wan2 ， guang1 leng2 jiu4 xiao1 chen2 。
- ai1 le4 wu4 suo3 gan3 ， xing1 fei4 li3 ke3 xun2 。
- liao2 yi3 shu1 yong3 tiao4 ， shu4 jiang1 wei4 gu1 yin2 。

## 注释

## 译文

## 赏析
