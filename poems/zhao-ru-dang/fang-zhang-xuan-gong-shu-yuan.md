---
id: zhao-ru-dang-fang-zhang-xuan-gong-shu-yuan
title: 訪張宣公書院
titlePinyin: fang3 zhang1 xuan1 gong1 shu1 yuan4
titleSlug: fang-zhang-xuan-gong-shu-yuan
author: 趙汝譡
authorPinyin: zhao4 ru3 dang3
authorSlug: zhao-ru-dang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 神龍翔慶霄，威鳳乘陽暉。
- 德隆昌運合，教薄英才衰。
- 聖武起王功，哲儒植邦基。
- 溫純州殿講，深切玉璪規。
- 賢軌寧遽傾，休風倏潜移。
- 巧緣一州將，輟此萬乘師。
- 退抱康世模，濟川舍其維。
- 收士雲麓深，會友雪嶽奇。
- 閔曾行獨顯，呂葛策未施。
- 絕響曠孰嗣，素編烟今垂。
- 永眷游習地，載瞻燕居儀。
- 駕言往城南，翻動湘中思。
- 景迫昧見道，登堂惘如遺。
- 方池秋泉清，脩徑晨露滋。
- 荷老莫採折，草荒欲芟治。
- 徘徊重撫事，詠歎空復辭。

## 拼音

- shen2 long2 xiang2 qing4 xiao1 ， wei1 feng4 cheng2 yang2 hui1 。
- de2 long2 chang1 yun4 he2 ， jiao4 bao2 ying1 cai2 shuai1 。
- sheng4 wu3 qi3 wang2 gong1 ， zhe2 ru2 zhi2 bang1 ji1 。
- wen1 chun2 zhou1 dian4 jiang3 ， shen1 qie4 yu4 zao3 gui1 。
- xian2 gui3 ning2 ju4 qing1 ， xiu1 feng1 shu1 qian2 yi2 。
- qiao3 yuan2 yi4 zhou1 jiang1 ， chuo4 ci3 wan4 cheng2 shi1 。
- tui4 bao4 kang1 shi4 mo2 ， ji4 chuan1 she4 qi2 wei2 。
- shou1 shi4 yun2 lu4 shen1 ， hui4 you3 xue3 yue4 qi2 。
- min3 ceng2 xing2 du2 xian3 ， lü3 ge3 ce4 wei4 shi1 。
- jue2 xiang3 kuang4 shu2 si4 ， su4 bian1 yan1 jin1 chui2 。
- yong3 juan4 you2 xi2 di4 ， zai4 zhan1 yan4 ju1 yi2 。
- jia4 yan2 wang3 cheng2 nan2 ， fan1 dong4 xiang1 zhong1 si1 。
- jing3 po4 mei4 jian4 dao4 ， deng1 tang2 wang3 ru2 yi2 。
- fang1 chi2 qiu1 quan2 qing1 ， xiu1 jing4 chen2 lu4 zi1 。
- he2 lao3 mo4 cai3 zhe2 ， cao3 huang1 yu4 shan1 zhi4 。
- pai2 huai2 zhong4 fu3 shi4 ， yong3 tan4 kong1 fu4 ci2 。

## 注释

## 译文

## 赏析
