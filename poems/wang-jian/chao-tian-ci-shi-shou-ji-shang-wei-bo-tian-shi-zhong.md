---
id: wang-jian-chao-tian-ci-shi-shou-ji-shang-wei-bo-tian-shi-zhong
title: 朝天詞十首寄上魏博田侍中
titlePinyin: chao2 tian1 ci2 shi2 shou3 ji4 shang4 wei4 bo2 tian2 shi4 zhong1
titleSlug: chao-tian-ci-shi-shou-ji-shang-wei-bo-tian-shi-zhong
author: 王建
authorPinyin: wang2 jian4
authorSlug: wang-jian
dynasty: 唐
dynastyPinyin: tang2
dynastySlug: tang
tags: []
---

## 正文

- 山川初展國圖寬，未識龍顏坐不安。
- 風動白髯旌節下，過時天子禦樓看。
- 相感君臣總淚流，恩深舞蹈不知休。
- 初從戰地來無物，唯奏新添十八州。
- 催修水殿宴沂公，與別諸侯總不同。
- 隔月太常先習樂，金書牌纛彩雲中。
- 無人敢奪在先籌，天子門邊送與球。
- 遙索彩箱新樣錦，內人舁出馬前頭。
- 禦馬牽來親自試，珠球到處玉蹄知。
- 殿頭宣賜連催上，未解紅纓不敢騎。
- 老作三公經獻壽，臨時猶自語差池。
- 私從班裏來長跪，捧上金杯便合儀。
- 四海無波乞放閑，三封手疏犯龍顏。
- 他時若有邊塵動，不待天書自出山。
- 胡馬悠悠未盡歸，玉關猶隔吐蕃旗。
- 老臣一表求高臥，邊事從今欲問誰。
- 威容難畫改頻頻，眉目分毫恐不真。
- 有詔別圖書閣上，先教粉本定風神。
- 重賜弓刀內宴回，看人城外滿樓臺。
- 君臣不作多時別，收盡邊旗當日來。

## 拼音

- shan1 chuan1 chu1 zhan3 guo2 tu2 kuan1 ， wei4 shi2 long2 yan2 zuo4 bu4 an1 。
- feng1 dong4 bai2 ran2 jing1 jie2 xia4 ， guo4 shi2 tian1 zi3 yu4 lou2 kan4 。
- xiang1 gan3 jun1 chen2 zong3 lei4 liu2 ， en1 shen1 wu3 dao3 bu4 zhi1 xiu1 。
- chu1 cong2 zhan4 di4 lai2 wu2 wu4 ， wei2 zou4 xin1 tian1 shi2 ba1 zhou1 。
- cui1 xiu1 shui3 dian4 yan4 yi2 gong1 ， yu3 bie2 zhu1 hou2 zong3 bu4 tong2 。
- ge2 yue4 tai4 chang2 xian1 xi2 le4 ， jin1 shu1 pai2 dao4 cai3 yun2 zhong1 。
- wu2 ren2 gan3 duo2 zai4 xian1 chou2 ， tian1 zi3 men2 bian1 song4 yu3 qiu2 。
- yao2 suo3 cai3 xiang1 xin1 yang4 jin3 ， nei4 ren2 yu2 chu1 ma3 qian2 tou2 。
- yu4 ma3 qian1 lai2 qin1 zi4 shi4 ， zhu1 qiu2 dao4 chu3 yu4 ti2 zhi1 。
- dian4 tou2 xuan1 ci4 lian2 cui1 shang4 ， wei4 jie3 hong2 ying1 bu4 gan3 qi2 。
- lao3 zuo4 san1 gong1 jing1 xian4 shou4 ， lin2 shi2 you2 zi4 yu3 cha1 chi2 。
- si1 cong2 ban1 li3 lai2 chang2 gui4 ， peng3 shang4 jin1 bei1 bian4 he2 yi2 。
- si4 hai3 wu2 bo1 qi3 fang4 xian2 ， san1 feng1 shou3 shu1 fan4 long2 yan2 。
- ta1 shi2 ruo4 you3 bian1 chen2 dong4 ， bu2 dai4 tian1 shu1 zi4 chu1 shan1 。
- hu2 ma3 you1 you1 wei4 jin4 gui1 ， yu4 guan1 you2 ge2 tu3 bo1 qi2 。
- lao3 chen2 yi4 biao3 qiu2 gao1 wo4 ， bian1 shi4 cong2 jin1 yu4 wen4 shui2 。
- wei1 rong2 nan2 hua4 gai3 bin1 bin1 ， mei2 mu4 fen1 hao2 kong3 bu4 zhen1 。
- you3 zhao4 bie2 tu2 shu1 ge2 shang4 ， xian1 jiao4 fen3 ben3 ding4 feng1 shen2 。
- zhong4 ci4 gong1 dao1 nei4 yan4 hui2 ， kan4 ren2 cheng2 wai4 man3 lou2 tai2 。
- jun1 chen2 bu2 zuo4 duo1 shi2 bie2 ， shou1 jin4 bian1 qi2 dang1 ri4 lai2 。

## 注释

## 译文

## 赏析
