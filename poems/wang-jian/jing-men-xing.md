---
id: wang-jian-jing-men-xing
title: 荆門行
titlePinyin: jing1 men2 xing2
titleSlug: jing-men-xing
author: 王建
authorPinyin: wang2 jian4
authorSlug: wang-jian
dynasty: 唐
dynastyPinyin: tang2
dynastySlug: tang
tags: []
---

## 正文

- 江邊行人暮悠悠，山頭殊未見荆州。
- 峴亭西南路多曲，櫟林深深石鏃鏃。
- 看炊紅米煮白魚，夜向雞鳴店家宿。
- 南中三月蚊蚋生，黃昏不聞人語聲。
- 生紗帷疎薄如霧，隔衣噆膚耳邊鳴。
- 欲明不待燈火起，喚得官船過蠻水。
- 女兒停客茆屋新，開門掃地桐花裏。
- 犬聲撲撲寒溪煙，人家燒竹種山田。
- 巴雲欲雨薰石熱，麋鹿度江蟲出穴。
- 大蛇過處一山腥，野牛驚跳雙角折。
- 斜分漢水橫千山，山青水綠荆門關。
- 向前問箇長沙路，舊是屈原沈溺處。
- 誰家丹旐已南來，逢著流人從此去。
- 月明山鳥多不棲，下枝飛上高枝啼。
- 主人念遠心不懌，羅衫臥對章臺夕。
- 紅燭交橫各自歸，酒醒還是他鄉客。
- 壯年留滯尚思家，況復白頭在天涯。

## 拼音

- jiang1 bian1 xing2 ren2 mu4 you1 you1 ， shan1 tou2 shu1 wei4 jian4 jing1 zhou1 。
- xian4 ting2 xi1 nan2 lu4 duo1 qu3 ， li4 lin2 shen1 shen1 shi2 zu2 zu2 。
- kan4 chui1 hong2 mi3 zhu3 bai2 yu2 ， ye4 xiang4 ji1 ming2 dian4 jia1 su4 。
- nan2 zhong1 san1 yue4 wen2 rui4 sheng1 ， huang2 hun1 bu4 wen2 ren2 yu3 sheng1 。
- sheng1 sha1 wei2 shu1 bao2 ru2 wu4 ， ge2 yi1 zan3 fu1 er3 bian1 ming2 。
- yu4 ming2 bu2 dai4 deng1 huo3 qi3 ， huan4 de2 guan1 chuan2 guo4 man2 shui3 。
- nü3 er2 ting2 ke4 mao2 wu1 xin1 ， kai1 men2 sao3 di4 tong2 hua1 li3 。
- quan3 sheng1 pu1 pu1 han2 xi1 yan1 ， ren2 jia1 shao1 zhu2 zhong3 shan1 tian2 。
- ba1 yun2 yu4 yu3 xun1 shi2 re4 ， mi2 lu4 du4 jiang1 chong2 chu1 xue2 。
- da4 she2 guo4 chu3 yi4 shan1 xing1 ， ye3 niu2 jing1 tiao4 shuang1 jiao3 zhe2 。
- xie2 fen1 han4 shui3 heng2 qian1 shan1 ， shan1 qing1 shui3 lü4 jing1 men2 guan1 。
- xiang4 qian2 wen4 ge4 chang2 sha1 lu4 ， jiu4 shi4 qu1 yuan2 shen3 ni4 chu3 。
- shui2 jia1 dan1 zhao4 yi3 nan2 lai2 ， feng2 zhu4 liu2 ren2 cong2 ci3 qu4 。
- yue4 ming2 shan1 niao3 duo1 bu4 qi1 ， xia4 zhi1 fei1 shang4 gao1 zhi1 ti2 。
- zhu3 ren2 nian4 yuan3 xin1 bu2 yi4 ， luo2 shan1 wo4 dui4 zhang1 tai2 xi1 。
- hong2 zhu2 jiao1 heng2 ge4 zi4 gui1 ， jiu3 xing3 huan2 shi4 ta1 xiang1 ke4 。
- zhuang4 nian2 liu2 zhi4 shang4 si1 jia1 ， kuang4 fu4 bai2 tou2 zai4 tian1 ya2 。

## 注释

## 译文

## 赏析
