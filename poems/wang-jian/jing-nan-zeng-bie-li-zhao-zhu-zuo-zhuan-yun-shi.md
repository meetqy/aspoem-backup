---
id: wang-jian-jing-nan-zeng-bie-li-zhao-zhu-zuo-zhuan-yun-shi
title: 荆南贈別李肇著作轉韻詩
titlePinyin: jing1 nan2 zeng4 bie2 li3 zhao4 zhu4 zuo4 zhuan3 yun4 shi1
titleSlug: jing-nan-zeng-bie-li-zhao-zhu-zuo-zhuan-yun-shi
author: 王建
authorPinyin: wang2 jian4
authorSlug: wang-jian
dynasty: 唐
dynastyPinyin: tang2
dynastySlug: tang
tags: []
---

## 正文

- 輝天復耀地，再爲歌詠始。
- 素傳學道徒，清門有君子。
- 文澗瀉潺潺，德峰來壘壘。
- 兩京二十年，投食公卿間。
- 封章既不下，故舊多慙顏。
- 賣馬市耕牛，却歸湘浦山。
- 麥收蠶上簇，衣食應豐足。
- 碧澗伴僧禪，秋山對雨宿。
- 且歡身體適，幸免纓組束。
- 上宰鎮荆州，敬重同歲遊。
- 歡逢通世友，簡授畫戎籌。
- 遲遲就公食，愴愴別野裘。
- 主人開宴席，禮數無形迹。
- 醉笑或顛吟，發談皆損益。
- 臨甃理芳鮮，升堂引賓客。
- 早歲慕嘉名，遠思今始平。
- 孔門忝同轍，潘館幸諸甥。
- 自知再婚娶，豈望爲親情。
- 欣欣還切切，又二千里別。
- 楚筆防寄書，蜀茶憂遠熱。
- 關山足重疊，會合何時節。
- 莫歎各從軍，且愁岐路分。
- 美人停玉指，離瑟不中聞。
- 爭向巴山夜，猿聲滿碧雲。

## 拼音

- hui1 tian1 fu4 yao4 di4 ， zai4 wei2 ge1 yong3 shi3 。
- su4 chuan2 xue2 dao4 tu2 ， qing1 men2 you3 jun1 zi3 。
- wen2 jian4 xie4 chan2 chan2 ， de2 feng1 lai2 lei3 lei3 。
- liang3 jing1 er4 shi2 nian2 ， tou2 shi2 gong1 qing1 jian4 。
- feng1 zhang1 ji4 bu2 xia4 ， gu4 jiu4 duo1 can2 yan2 。
- mai4 ma3 shi4 geng1 niu2 ， que4 gui1 xiang1 pu3 shan1 。
- mai4 shou1 can2 shang4 cu4 ， yi1 shi2 ying1 feng1 zu2 。
- bi4 jian4 ban4 seng1 shan4 ， qiu1 shan1 dui4 yu3 su4 。
- qie3 huan1 shen1 ti3 shi4 ， xing4 mian3 ying1 zu3 shu4 。
- shang4 zai3 zhen4 jing1 zhou1 ， jing4 zhong4 tong2 sui4 you2 。
- huan1 feng2 tong1 shi4 you3 ， jian3 shou4 hua4 rong2 chou2 。
- chi2 chi2 jiu4 gong1 shi2 ， chuang4 chuang4 bie2 ye3 qiu2 。
- zhu3 ren2 kai1 yan4 xi2 ， li3 shu4 wu2 xing2 ji4 。
- zui4 xiao4 huo4 dian1 yin2 ， fa1 tan2 jie1 sun3 yi4 。
- lin2 zhou4 li3 fang1 xian1 ， sheng1 tang2 yin3 bin1 ke4 。
- zao3 sui4 mu4 jia1 ming2 ， yuan3 si1 jin1 shi3 ping2 。
- kong3 men2 tian3 tong2 zhe2 ， pan1 guan3 xing4 zhu1 sheng1 。
- zi4 zhi1 zai4 hun1 qu3 ， qi3 wang4 wei2 qin1 qing2 。
- xin1 xin1 huan2 qie4 qie4 ， you4 er4 qian1 li3 bie2 。
- chu3 bi3 fang2 ji4 shu1 ， shu3 cha2 you1 yuan3 re4 。
- guan1 shan1 zu2 zhong4 die2 ， hui4 he2 he2 shi2 jie2 。
- mo4 tan4 ge4 cong2 jun1 ， qie3 chou2 qi2 lu4 fen1 。
- mei3 ren2 ting2 yu4 zhi3 ， li2 se4 bu4 zhong1 wen2 。
- zheng1 xiang4 ba1 shan1 ye4 ， yuan2 sheng1 man3 bi4 yun2 。

## 注释

## 译文

## 赏析
