---
id: wang-jian-xun-tong-ge
title: 尋橦歌
titlePinyin: xun2 tong2 ge1
titleSlug: xun-tong-ge
author: 王建
authorPinyin: wang2 jian4
authorSlug: wang-jian
dynasty: 唐
dynastyPinyin: tang2
dynastySlug: tang
tags: []
---

## 正文

- 人間百戲皆可學，尋橦不比諸餘樂。
- 重梳短髻下金鈿，紅帽青巾各一邊。
- 身輕足捷勝男子，繞竿四面爭先緣。
- 習多依附攲竿滑，上下蹁躚皆著襪。
- 翻身垂頸欲落地，却住把腰初似歇。
- 大竿百夫擎不起，褭褭半在青雲裏。
- 纖腰女兒不動容，戴行直舞一曲終。
- 回頭但覺人眼見，矜難恐畏天無風。
- 險中更險何曾失，山鼠懸頭猿挂膝。
- 小垂一手當舞盤，斜慘雙蛾看落日。
- 斯須改變曲解新，貴欲歡他平地人。
- 散時滿面生顏色，行步依前無氣力。

## 拼音

- ren2 jian4 bai3 xi4 jie1 ke3 xue2 ， xun2 tong2 bu4 bi3 zhu1 yu2 le4 。
- zhong4 shu1 duan3 ji4 xia4 jin1 dian4 ， hong2 mao4 qing1 jin1 ge4 yi4 bian1 。
- shen1 qing1 zu2 jie2 sheng4 nan2 zi3 ， rao4 gan1 si4 mian4 zheng1 xian1 yuan2 。
- xi2 duo1 yi1 fu4 ji1 gan1 hua2 ， shang4 xia4 pian2 xian1 jie1 zhu4 wa4 。
- fan1 shen1 chui2 jing3 yu4 luo4 di4 ， que4 zhu4 ba3 yao1 chu1 si4 xie1 。
- da4 gan1 bai3 fu1 qing2 bu4 qi3 ， niao3 niao3 ban4 zai4 qing1 yun2 li3 。
- xian1 yao1 nü3 er2 bu2 dong4 rong2 ， dai4 xing2 zhi2 wu3 yi4 qu3 zhong1 。
- hui2 tou2 dan4 jue2 ren2 yan3 jian4 ， jin1 nan2 kong3 wei4 tian1 wu2 feng1 。
- xian3 zhong1 geng4 xian3 he2 ceng2 shi1 ， shan1 shu3 xuan2 tou2 yuan2 gua4 xi1 。
- xiao3 chui2 yi4 shou3 dang1 wu3 pan2 ， xie2 can3 shuang1 e2 kan4 luo4 ri4 。
- si1 xu1 gai3 bian4 qu1 jie3 xin1 ， gui4 yu4 huan1 ta1 ping2 di4 ren2 。
- san4 shi2 man3 mian4 sheng1 yan2 se4 ， xing2 bu4 yi1 qian2 wu2 qi4 li4 。

## 注释

## 译文

## 赏析
