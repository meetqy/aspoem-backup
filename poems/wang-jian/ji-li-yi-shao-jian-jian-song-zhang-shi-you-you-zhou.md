---
id: wang-jian-ji-li-yi-shao-jian-jian-song-zhang-shi-you-you-zhou
title: 寄李益少監兼送張實遊幽州
titlePinyin: ji4 li3 yi4 shao3 jian1 jian1 song4 zhang1 shi2 you2 you1 zhou1
titleSlug: ji-li-yi-shao-jian-jian-song-zhang-shi-you-you-zhou
author: 王建
authorPinyin: wang2 jian4
authorSlug: wang-jian
dynasty: 唐
dynastyPinyin: tang2
dynastySlug: tang
tags: []
---

## 正文

- 大雅廢已久，人倫失其常。
- 天若不生君，誰復爲文綱。
- 迷者得道路，溺者遇舟航。
- 國風人已變，山澤增輝光。
- 星辰有其位，豈合離帝傍。
- 賢人既遐征，鳳鳥安來翔。
- 少小慕高名，所念隔山岡。
- 集卷新紙封，每讀常焚香。
- 古來難自達，取鑑在賢良。
- 未爲知音故，徒恨名不彰。
- 諒無金石堅，性命豈能長。
- 常恐一世中，不上君子堂。
- 偉哉清河子，少年志堅強。
- 篋中有素文，千里求發揚。
- 自願音韻乖，無因合宮商。
- 幸君達精誠，爲我求回章。

## 拼音

- da4 ya3 fei4 yi3 jiu3 ， ren2 lun2 shi1 qi2 chang2 。
- tian1 ruo4 bu4 sheng1 jun1 ， shui2 fu4 wei2 wen2 gang1 。
- mi2 zhe3 de2 dao4 lu4 ， ni4 zhe3 yu4 zhou1 hang2 。
- guo2 feng1 ren2 yi3 bian4 ， shan1 ze2 zeng1 hui1 guang1 。
- xing1 chen2 you3 qi2 wei4 ， qi3 he2 li2 di4 bang4 。
- xian2 ren2 ji4 xia2 zheng1 ， feng4 niao3 an1 lai2 xiang2 。
- shao3 xiao3 mu4 gao1 ming2 ， suo3 nian4 ge2 shan1 gang1 。
- ji2 juan4 xin1 zhi3 feng1 ， mei3 du2 chang2 fen2 xiang1 。
- gu3 lai2 nan2 zi4 da2 ， qu3 jian4 zai4 xian2 liang2 。
- wei4 wei2 zhi1 yin1 gu4 ， tu2 hen4 ming2 bu4 zhang1 。
- liang4 wu2 jin1 shi2 jian1 ， xing4 ming4 qi3 neng2 chang2 。
- chang2 kong3 yi2 shi4 zhong1 ， bu2 shang4 jun1 zi3 tang2 。
- wei3 zai1 qing1 he2 zi0 ， shao4 nian2 zhi4 jian1 qiang2 。
- qie4 zhong1 you3 su4 wen2 ， qian1 li3 qiu2 fa1 yang2 。
- zi4 yuan4 yin1 yun4 guai1 ， wu2 yin1 he2 gong1 shang1 。
- xing4 jun1 da2 jing1 cheng2 ， wei2 wo3 qiu2 hui2 zhang1 。

## 注释

## 译文

## 赏析
