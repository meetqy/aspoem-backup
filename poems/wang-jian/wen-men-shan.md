---
id: wang-jian-wen-men-shan
title: 溫門山
titlePinyin: wen1 men2 shan1
titleSlug: wen-men-shan
author: 王建
authorPinyin: wang2 jian4
authorSlug: wang-jian
dynasty: 唐
dynastyPinyin: tang2
dynastySlug: tang
tags: []
---

## 正文

- 早入溫門山，羣峰亂如戟。
- 崩崖欲相觸，呀豁斷行跡。
- 脫屐尋淺流，定足畏欹石。
- 路盡十里溪，地多千歲栢。
- 洞門晝陰黑，深處惟石壁。
- 似見丹砂光，亦聞鍾乳滴。
- 靈池出山底，沸水沖地脈。
- 暖氣成濕煙，濛濛窗中白。
- 隨僧入古寺，便是雲外客。
- 月出天氣涼，夜鐘山寂寂。

## 拼音

- zao3 ru4 wen1 men2 shan1 ， qun2 feng1 luan4 ru2 ji3 。
- beng1 ya2 yu4 xiang1 chu4 ， ya0 huo1 duan4 xing2 ji4 。
- tuo1 ji1 xun2 qian3 liu2 ， ding4 zu2 wei4 qi1 shi2 。
- lu4 jin4 shi2 li3 xi1 ， di4 duo1 qian1 sui4 bai3 。
- dong4 men2 zhou4 yin1 hei1 ， shen1 chu3 wei2 shi2 bi4 。
- si4 jian4 dan1 sha1 guang1 ， yi4 wen2 zhong1 ru3 di1 。
- ling2 chi2 chu1 shan1 di3 ， fei4 shui3 chong1 di4 mai4 。
- nuan3 qi4 cheng2 shi1 yan1 ， meng2 meng2 chuang1 zhong1 bai2 。
- sui2 seng1 ru4 gu3 si4 ， bian4 shi4 yun2 wai4 ke4 。
- yue4 chu1 tian1 qi4 liang2 ， ye4 zhong1 shan1 ji4 ji4 。

## 注释

## 译文

## 赏析
