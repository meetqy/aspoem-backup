---
id: wang-jian-liang-zhou-xing
title: 涼州行
titlePinyin: liang2 zhou1 xing2
titleSlug: liang-zhou-xing
author: 王建
authorPinyin: wang2 jian4
authorSlug: wang-jian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 涼州四邊沙皓皓，漢家無人開舊道。
- 邊頭州縣盡胡兵，將軍別築防秋城。
- 萬里人家皆已沒，年年旌節發西京。
- 多來中國收婦女，一半生男爲漢語。
- 蕃人舊日不耕犂，相學如今種禾黍。
- 驅羊亦著錦爲衣，爲惜氈裘防鬬時。
- 養蠶繅繭成匹帛，那堪繞帳作旌旗。
- 城頭山雞鳴角角，洛陽家家學胡樂。

## 拼音

- liang2 zhou1 si4 bian1 sha1 hao4 hao4 ， han4 jia1 wu2 ren2 kai1 jiu4 dao4 。
- bian1 tou2 zhou1 xian4 jin4 hu2 bing1 ， jiang1 jun1 bie2 zhu4 fang2 qiu1 cheng2 。
- wan4 li3 ren2 jia1 jie1 yi3 mei2 ， nian2 nian2 jing1 jie2 fa1 xi1 jing1 。
- duo1 lai2 zhong1 guo2 shou1 fu4 nü3 ， yi2 ban4 sheng1 nan2 wei2 han4 yu3 。
- fan1 ren2 jiu4 ri4 bu4 geng1 li2 ， xiang1 xue2 ru2 jin1 zhong3 he2 shu3 。
- qu1 yang2 yi4 zhu4 jin3 wei2 yi1 ， wei2 xi1 zhan1 qiu2 fang2 dou4 shi2 。
- yang3 can2 sao1 jian3 cheng2 pi3 bo2 ， na4 kan1 rao4 zhang4 zuo4 jing1 qi2 。
- cheng2 tou2 shan1 ji1 ming2 jiao3 jiao3 ， luo4 yang2 jia1 jia1 xue2 hu2 le4 。

## 注释

## 译文

## 赏析
