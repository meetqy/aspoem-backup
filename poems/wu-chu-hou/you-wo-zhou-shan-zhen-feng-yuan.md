---
id: wu-chu-hou-you-wo-zhou-shan-zhen-feng-yuan
title: 遊沃洲山真封院
titlePinyin: you2 wo4 zhou1 shan1 zhen1 feng1 yuan4
titleSlug: you-wo-zhou-shan-zhen-feng-yuan
author: 吳處厚
authorPinyin: wu2 chu3 hou4
authorSlug: wu-chu-hou
dynasty: 宋
dynastyPinyin: song4
dynastySlug: song
tags: []
---

## 正文

- 幼年曾讀樂天碑，及壯亦覽高僧傳。
- 聞有沃洲風景佳，脚未能到心空羨。
- 近至新昌披縣圖，此山乃在吾廐圈。
- 想像時時掛夢魂，欲一遊之念無便。
- 夜來人報天姥雪，今日趁晴初出縣。
- 酸風瞥瞥吹我鬚，寒氣稜稜刮人面。
- 半膝短衫翻以輕，獨脚小轎快而健。
- 不知路入幽澗長，但覺山隨白雲轉。
- 靠昏投宿梅林村，侵卯便過真封院。
- 新霜滑澾行李難，一步一拄一回眩。
- 養馬坡前秋草黄，駿骨已埋無復見。
- 放鶴峰頭樹影孤，鶴不來歸雲漫漫。
- 入門觸物皆荒凉，塵几蠹經三五卷。
- 餓鴉叫噪繞生臺，野雀毰毸集寒殿。
- 老杉千尺惟空腔，猶有枯藤半縈纏。
- 憶昔江左全盛時，十有八人皆俊彥。
- 或吟或嘯或遨嬉，不覺回頭垂纓弁。
- 林泉耽味久成癖，魚鳥留連老忘倦。
- 前有道猷後法潛，錫杖卓泉堅志願。
- 晚則道林經構之，左右前後遂完繕。
- 煙霞一窟直幾錢，買醭商量價何賤。
- 聚徒數百日高談，供有香花齋有麵。
- 歲時浸久山浸荒，種粟燒畬耕掘遍。
- 茂林髠𩯝無幾存，莽蕩周回空一片。
- 惟餘溪水清汪灣，百匹秋光瀉寒練。
- 古今興廢盡如斯，欲去使人還戀戀。

## 拼音

- you4 nian2 ceng2 du2 le4 tian1 bei1 ， ji2 zhuang4 yi4 lan3 gao1 seng1 chuan2 。
- wen2 you3 wo4 zhou1 feng1 jing3 jia1 ， jiao3 wei4 neng2 dao4 xin1 kong1 xian4 。
- jin4 zhi4 xin1 chang1 pi1 xian4 tu2 ， ci3 shan1 nai3 zai4 wu2 jiu4 quan1 。
- xiang3 xiang4 shi2 shi2 gua4 meng4 hun2 ， yu4 yi4 you2 zhi1 nian4 wu2 bian4 。
- ye4 lai2 ren2 bao4 tian1 lao3 xue3 ， jin1 ri4 chen4 qing2 chu1 chu1 xian4 。
- suan1 feng1 pie1 pie1 chui1 wo3 xu1 ， han2 qi4 leng2 leng2 gua1 ren2 mian4 。
- ban4 xi1 duan3 shan1 fan1 yi3 qing1 ， du2 jiao3 xiao3 jiao4 kuai4 er2 jian4 。
- bu4 zhi1 lu4 ru4 you1 jian4 chang2 ， dan4 jue2 shan1 sui2 bai2 yun2 zhuan3 。
- kao4 hun1 tou2 su4 mei2 lin2 cun1 ， qin1 mao3 bian4 guo4 zhen1 feng1 yuan4 。
- xin1 shuang1 hua2 ta4 xing2 li0 nan2 ， yi2 bu4 yi4 zhu3 yi4 hui2 xuan4 。
- yang3 ma3 po1 qian2 qiu1 cao3 huang2 ， jun4 gu3 yi3 mai2 wu2 fu4 jian4 。
- fang4 he4 feng1 tou2 shu4 ying3 gu1 ， he4 bu4 lai2 gui1 yun2 man4 man4 。
- ru4 men2 chu4 wu4 jie1 huang1 liang2 ， chen2 ji3 du4 jing1 san1 wu3 juan4 。
- e4 ya1 jiao4 zao4 rao4 sheng1 tai2 ， ye3 que4 pei2 sai1 ji2 han2 dian4 。
- lao3 shan1 qian1 chi3 wei2 kong1 qiang1 ， you2 you3 ku1 teng2 ban4 ying2 chan2 。
- yi4 xi1 jiang1 zuo3 quan2 sheng4 shi2 ， shi2 you3 ba1 ren2 jie1 jun4 yan4 。
- huo4 yin2 huo4 xiao4 huo4 ao2 xi1 ， bu4 jue2 hui2 tou2 chui2 ying1 bian4 。
- lin2 quan2 dan1 wei4 jiu3 cheng2 pi3 ， yu2 niao3 liu2 lian2 lao3 wang4 juan4 。
- qian2 you3 dao4 you2 hou4 fa3 qian2 ， xi1 zhang4 zhuo2 quan2 jian1 zhi4 yuan4 。
- wan3 ze2 dao4 lin2 jing1 gou4 zhi1 ， zuo3 you4 qian2 hou4 sui4 wan2 shan4 。
- yan1 xia2 yi4 ku1 zhi2 ji1 qian2 ， mai3 bu2 shang1 liang0 jia4 he2 jian4 。
- ju4 tu2 shu4 bai3 ri4 gao1 tan2 ， gong4 you3 xiang1 hua1 zhai1 you3 mian4 。
- sui4 shi2 jin4 jiu3 shan1 jin4 huang1 ， zhong3 su4 shao1 she1 geng1 jue2 bian4 。
- mao4 lin2 kun1 𩯝 wu2 ji1 cun2 ， mang3 dang4 zhou1 hui2 kong1 yi2 pian4 。
- wei2 yu2 xi1 shui3 qing1 wang1 wan1 ， bai3 pi3 qiu1 guang1 xie4 han2 lian4 。
- gu3 jin1 xing1 fei4 jin4 ru2 si1 ， yu4 qu4 shi3 ren2 huan2 lian4 lian4 。

## 注释

## 译文

## 赏析
