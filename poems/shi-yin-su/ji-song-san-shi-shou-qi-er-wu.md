---
id: shi-yin-su-ji-song-san-shi-shou-qi-er-wu
title: 偈頌三十首  其二五
titlePinyin: ji4 song4 san1 shi2 shou3     qi2 er4 wu3
titleSlug: ji-song-san-shi-shou-qi-er-wu
author: 釋印肅
authorPinyin: shi4 yin4 su4
authorSlug: shi-yin-su
dynasty: 宋
dynastyPinyin: song4
dynastySlug: song
tags: []
---

## 正文

- 顛倒夢想忽然破，直入孤峰常獨坐。
- 不曾相見與相親，祇麽巍巍迎達磨。
- 東西露柱滿添湯，南北石頭快推磨。
- 到與不到俱喫茶，萬里清風同唱和。
- 快活快活也大哥，達磨達磨真老婆。
- 多時尋覓覓不見，却來草裏念摩訶。
- 幾年相伴急走過，新羅低頭覓不見，舉首又蹉過。
- 今日無知知，不是强揚播。
- 若有知知者，未免番成禍。
- 四七二三不立形，歷劫三祇祇這箇。
- 從古迄今食不餐，肚脹氣均常不餓。
- 傷嗟捉月夜猿癡，往復疲勞多退墮。
- 不知古佛只傳心，除了此心無別可。
- 師子子，不消多，直下無心唱哩囉。
- 拈却眼來作鼻孔，呵呵大笑探禪河。
- 無量劫來風泡子，至今汩沒和巴歌。
- 稽首寶積佛，敬禮阿彌陀。
- 普菴此來無箇事，大家相勸演若多。
- 元來不識頭依舊，何須苦苦更波波。

## 拼音

- dian1 dao3 meng4 xiang3 hu1 ran2 po4 ， zhi2 ru4 gu1 feng1 chang2 du2 zuo4 。
- bu4 ceng2 xiang1 jian4 yu3 xiang1 qin1 ， qi2 mo2 wei1 wei1 ying2 da2 mo2 。
- dong1 xi1 lu4 zhu4 man3 tian1 tang1 ， nan2 bei3 shi2 tou2 kuai4 tui1 mo4 。
- dao4 yu3 bu2 dao4 ju4 chi1 cha2 ， wan4 li3 qing1 feng1 tong2 chang4 he4 。
- kuai4 huo0 kuai4 huo0 ye3 da4 ge1 ， da2 mo2 da2 mo2 zhen1 lao3 po0 。
- duo1 shi2 xun2 mi4 mi4 bu2 jian4 ， que4 lai2 cao3 li3 nian4 mo2 he1 。
- ji1 nian2 xiang1 ban4 ji2 zou3 guo4 ， xin1 luo2 di1 tou2 mi4 bu2 jian4 ， ju3 shou3 you4 cuo1 guo4 。
- jin1 ri4 wu2 zhi1 zhi1 ， bu2 shi4 qiang2 yang2 bo1 。
- ruo4 you3 zhi1 zhi1 zhe3 ， wei4 mian3 fan1 cheng2 huo4 。
- si4 qi1 er4 san1 bu2 li4 xing2 ， li4 jie2 san1 qi2 qi2 zhe4 ge4 。
- cong2 gu3 qi4 jin1 shi2 bu4 can1 ， du4 zhang4 qi4 jun1 chang2 bu2 e4 。
- shang1 jie1 zhuo1 yue4 ye4 yuan2 chi1 ， wang3 fu4 pi2 lao2 duo1 tui4 duo4 。
- bu4 zhi1 gu3 fo2 zhi1 chuan2 xin1 ， chu2 le0 ci3 xin1 wu2 bie2 ke3 。
- shi1 zi3 zi3 ， bu4 xiao1 duo1 ， zhi2 xia4 wu2 xin1 chang4 li1 luo1 。
- nian1 que4 yan3 lai2 zuo4 bi2 kong3 ， he1 he1 da4 xiao4 tan4 shan4 he2 。
- wu2 liang2 jie2 lai2 feng1 pao4 zi3 ， zhi4 jin1 gu3 mei2 he2 ba1 ge1 。
- qi3 shou3 bao3 ji1 fo2 ， jing4 li3 a1 mi2 tuo2 。
- pu3 an1 ci3 lai2 wu2 ge4 shi4 ， da4 jia1 xiang1 quan4 yan3 ruo4 duo1 。
- yuan2 lai2 bu4 shi2 tou2 yi1 jiu4 ， he2 xu1 ku3 ku3 geng4 bo1 bo1 。

## 注释

## 译文

## 赏析
