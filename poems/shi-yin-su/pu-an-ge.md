---
id: shi-yin-su-pu-an-ge
title: 普菴歌
titlePinyin: pu3 an1 ge1
titleSlug: pu-an-ge
author: 釋印肅
authorPinyin: shi4 yin4 su4
authorSlug: shi-yin-su
dynasty: 宋
dynastyPinyin: song4
dynastySlug: song
tags: []
---

## 正文

- 祇箇普菴純寶貝，妙慧莊嚴真暢快。
- 無門爲戶到人稀，萬里神光圓頂蓋。
- 非相身，無不在，體露堂堂聲色外。
- 世間夢幻曷能隨，超出世間那肯愛。
- 絕意識，無眼界，浄名卧疾瞿曇解。
- 指權就實度眾生，勿謂古賢來捏怪。
- 悟普菴，本無壞，空劫有窮渠自在。
- 四生六道豈相干，物我兼忘心唯最。
- 無有無，內非內，海印發光誰敢對。
- 森羅萬象普菴收，絕待靈明全體會。
- 忘能所，勿知解，瓦礫真金誰敢買。
- 若還不是老胡來，覿面難逢輪劫肯。
- 雪齊腰，求教誨，得旨忘言轉不退。
- 百鍊金剛無孔鎚，要斷龜毛兔角罪。
- 如意珠，我今解，剎剎塵塵鋪障昧。
- 一毫端量大千輝，爍破無明生死袋。

## 拼音

- qi2 ge4 pu3 an1 chun2 bao3 bei4 ， miao4 hui4 zhuang1 yan2 zhen1 chang4 kuai4 。
- wu2 men2 wei2 hu4 dao4 ren2 xi1 ， wan4 li3 shen2 guang1 yuan2 ding3 gai4 。
- fei1 xiang1 shen1 ， wu2 bu2 zai4 ， ti3 lu4 tang2 tang2 sheng1 se4 wai4 。
- shi4 jian4 meng4 huan4 he2 neng2 sui2 ， chao1 chu1 shi4 jian4 na4 ken3 ai4 。
- jue2 yi4 shi2 ， wu2 yan3 jie4 ， jing4 ming2 wo4 ji2 qu2 tan2 jie3 。
- zhi3 quan2 jiu4 shi2 du4 zhong4 sheng1 ， wu4 wei4 gu3 xian2 lai2 nie1 guai4 。
- wu4 pu3 an1 ， ben3 wu2 huai4 ， kong1 jie2 you3 qiong2 qu2 zi4 zai4 。
- si4 sheng1 liu4 dao4 qi3 xiang1 gan1 ， wu4 wo3 jian1 wang4 xin1 wei2 zui4 。
- wu2 you3 wu2 ， nei4 fei1 nei4 ， hai3 yin4 fa1 guang1 shui2 gan3 dui4 。
- sen1 luo2 wan4 xiang4 pu3 an1 shou1 ， jue2 dai4 ling2 ming2 quan2 ti3 hui4 。
- wang4 neng2 suo3 ， wu4 zhi1 jie3 ， wa3 li4 zhen1 jin1 shui2 gan3 mai3 。
- ruo4 huan2 bu2 shi4 lao3 hu2 lai2 ， di2 mian4 nan2 feng2 lun2 jie2 ken3 。
- xue3 qi2 yao1 ， qiu2 jiao4 hui4 ， de2 zhi3 wang4 yan2 zhuan3 bu2 tui4 。
- bai3 lian4 jin1 gang1 wu2 kong3 chui2 ， yao4 duan4 gui1 mao2 tu4 jiao3 zui4 。
- ru2 yi4 zhu1 ， wo3 jin1 jie3 ， cha4 cha4 chen2 chen2 pu1 zhang4 mei4 。
- yi4 hao2 duan1 liang2 da4 qian1 hui1 ， shuo4 po4 wu2 ming2 sheng1 si3 dai4 。

## 注释

## 译文

## 赏析
