---
id: shi-yin-su-da-li-ge
title: 達理歌
titlePinyin: da2 li3 ge1
titleSlug: da-li-ge
author: 釋印肅
authorPinyin: shi4 yin4 su4
authorSlug: shi-yin-su
dynasty: 唐
dynastyPinyin: tang2
dynastySlug: tang
tags: [] 
---

## 正文

- 普菴識心達理，不是胡言亂語。
- 教化三千大千，箇箇透泥入水。
- 應無所住生心，更不祭神拜鬼。
- 時中浄念法身，何假燒錢化紙。
- 不被邪魔所惑，各各盡淘真理。
- 亦非夜聚曉散，亦不遠尋山水。
- 亦不發願燒香，亦不棄離妻子。
- 不啗眾生血味，便敬六親九祖。
- 誓不飲酒猖狂，不入牢獄苦楚。
- 見利便不干心，處處如欽父母。
- 你爭無明人我，我自無可作做。
- 修橋補路隨緣，身作山河國土。
- 供養大地含靈，上願皇圖永固。
- 時時風調雨順，日日民歌樂舞。
- 皆因自性天真，永不入他門戶。
- 如今一物無求，不著邪魔祛使。
- 不離當處湛然，運水搬柴佛事。
- 何須打鐃擊鈸，豈用槌鐘擊鼓。
- 饒舌合掌歸依，早被參方取怒。
- 只心普遍蓮花，何異西方浄土。
- 自古本自無迷，今本何曾有悟。
- 設有三乘五教，也似添鹽和醋。
- 生死涅槃如夢，佛說無所作做。
- 更問達磨西來，他亦別無門路。
- 直指人心是佛，不可更移一步。
- 纔有絲髮是非，便入魔家邪戶。
- 死中得活之人，諸佛龍天守護。
- 斬釘截鐵丈夫，這箇凡夫了事。
- 如今人贊神欽，萬劫群靈仰慕。
- 到此若不回心，豈識摩尼寶庫。
- 自利利他不竭，經劫且無怕怖。
- 披雲嘯月吟古風，透石穿山談正法。
- 只個心如巧畫師，只個身如無縫塔。
- 東村老婆是我娘，爺是南門張大伯。

## 拼音

- pu3 an1 shi2 xin1 da2 li3 ， bu2 shi4 hu2 yan2 luan4 yu3 。
- jiao4 hua4 san1 qian1 da4 qian1 ， ge4 ge4 tou4 ni2 ru4 shui3 。
- ying1 wu2 suo3 zhu4 sheng1 xin1 ， geng4 bu2 ji4 shen2 bai4 gui3 。
- shi2 zhong1 jing4 nian4 fa3 shen1 ， he2 jia3 shao1 qian2 hua4 zhi3 。
- bu2 bei4 xie2 mo2 suo3 huo4 ， ge4 ge4 jin4 tao2 zhen1 li3 。
- yi4 fei1 ye4 ju4 xiao3 san4 ， yi4 bu4 yuan3 xun2 shan1 shui3 。
- yi4 bu4 fa1 yuan4 shao1 xiang1 ， yi4 bu2 qi4 li2 qi1 zi0 。
- bu2 dan4 zhong4 sheng1 xue4 wei4 ， bian4 jing4 liu4 qin1 jiu3 zu3 。
- shi4 bu4 yin3 jiu3 chang1 kuang2 ， bu2 ru4 lao2 yu4 ku3 chu3 。
- jian4 li4 bian4 bu4 gan1 xin1 ， chu3 chu3 ru2 qin1 fu4 mu3 。
- ni3 zheng1 wu2 ming2 ren2 wo3 ， wo3 zi4 wu2 ke3 zuo4 zuo4 。
- xiu1 qiao2 bu3 lu4 sui2 yuan2 ， shen1 zuo4 shan1 he2 guo2 tu3 。
- gong4 yang3 da4 di4 han2 ling2 ， shang4 yuan4 huang2 tu2 yong3 gu4 。
- shi2 shi2 feng1 diao4 yu3 shun4 ， ri4 ri4 min2 ge1 le4 wu3 。
- jie1 yin1 zi4 xing4 tian1 zhen1 ， yong3 bu2 ru4 ta1 men2 hu4 。
- ru2 jin1 yi2 wu4 wu2 qiu2 ， bu2 zhu4 xie2 mo2 qu1 shi3 。
- bu4 li2 dang1 chu3 zhan4 ran2 ， yun4 shui3 ban1 chai2 fo2 shi4 。
- he2 xu1 da3 nao2 ji1 bo2 ， qi3 yong4 chui2 zhong1 ji1 gu3 。
- rao2 she2 he2 zhang3 gui1 yi1 ， zao3 bei4 can1 fang1 qu3 nu4 。
- zhi1 xin1 pu3 bian4 lian2 hua1 ， he2 yi4 xi1 fang1 jing4 tu3 。
- zi4 gu3 ben3 zi4 wu2 mi2 ， jin1 ben3 he2 ceng2 you3 wu4 。
- she4 you3 san1 cheng2 wu3 jiao4 ， ye3 si4 tian1 yan2 he2 cu4 。
- sheng1 si3 nie4 pan2 ru2 meng4 ， fo2 shuo1 wu2 suo3 zuo4 zuo4 。
- geng4 wen4 da2 mo2 xi1 lai2 ， ta1 yi4 bie2 wu2 men2 lu4 。
- zhi2 zhi3 ren2 xin1 shi4 fo2 ， bu4 ke3 geng4 yi2 yi2 bu4 。
- cai2 you3 si1 fa4 shi4 fei1 ， bian4 ru4 mo2 jia1 xie2 hu4 。
- si3 zhong1 de2 huo2 zhi1 ren2 ， zhu1 fo2 long2 tian1 shou3 hu4 。
- zhan3 ding1 jie2 tie3 zhang4 fu0 ， zhe4 ge4 fan2 fu1 liao3 shi4 。
- ru2 jin1 ren2 zan4 shen2 qin1 ， wan4 jie2 qun2 ling2 yang3 mu4 。
- dao4 ci3 ruo4 bu4 hui2 xin1 ， qi3 shi2 mo2 ni2 bao3 ku4 。
- zi4 li4 li4 ta1 bu4 jie2 ， jing1 jie2 qie3 wu2 pa4 bu4 。
- pi1 yun2 xiao4 yue4 yin2 gu3 feng1 ， tou4 shi2 chuan1 shan1 tan2 zheng4 fa3 。
- zhi1 ge4 xin1 ru2 qiao3 hua4 shi1 ， zhi1 ge4 shen1 ru2 wu2 feng2 ta3 。
- dong1 cun1 lao3 po0 shi4 wo3 niang2 ， ye2 shi4 nan2 men2 zhang1 da4 bo2 。

## 注释

## 译文

## 赏析
