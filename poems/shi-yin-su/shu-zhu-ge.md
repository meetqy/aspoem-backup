---
id: shi-yin-su-shu-zhu-ge
title: 數珠歌
titlePinyin: shu4 zhu1 ge1
titleSlug: shu-zhu-ge
author: 釋印肅
authorPinyin: shi4 yin4 su4
authorSlug: shi-yin-su
dynasty: 宋
dynastyPinyin: song4
dynastySlug: song
tags: []
---

## 正文

- 如是數珠祇一顆，離垢摩尼光不破。
- 佛說剎說眾生說，三世一切說這個。
- 未了人，休將過，成佛人希念佛多。
- 却將妄念數如麻，念來年久却成魔。
- 假慈悲，當什麽，順時吉，逆時禍。
- 行住坐卧似風牽，誑謗佛法如行貨。
- 木槵子，麻穿過，假名一百單八箇。
- 和酒和肉耀心光，誰覺死來連汝墮。
- 心念肉，口波波，業識如是怎奈何。
- 靈府未清徒念佛，身心浄土自彌陀。
- 旃檀成，來惠我，拈起連天笑一和。
- 自家不比這般人，黄葉止啼元是我。
- 聰明人，猶較可，二乘聞說心如火。
- 幾百劫中用數珠，今日教人都訣破。
- 善男子，不恁麽，法無斷滅言無過。
- 一人道假百千虛，何不學西來達磨。
- 不立文字無唱和，寂滅光中神護佐。
- 九年面壁沒人知，直指人心少林坐。
- 雪齊腰，割臂墮，猶自惺惺不放過。
- 徵詰神光勿得心，忽然解悟方擔荷。
- 報參玄，休懡㦬，决擇身心是什麽。
- 虛空何物可相當，體得一如閑打坐。
- 十方諸佛念珠同，法界圓明無兩個。

## 拼音

- ru2 shi4 shu4 zhu1 qi2 yi4 ke1 ， li2 gou4 mo2 ni2 guang1 bu2 po4 。
- fo2 shuo1 cha4 shuo1 zhong4 sheng1 shuo1 ， san1 shi4 yi2 qie4 shuo1 zhe4 ge4 。
- wei4 liao3 ren2 ， xiu1 jiang1 guo4 ， cheng2 fo2 ren2 xi1 nian4 fo2 duo1 。
- que4 jiang1 wang4 nian4 shu4 ru2 ma2 ， nian4 lai2 nian2 jiu3 que4 cheng2 mo2 。
- jia3 ci2 bei1 ， dang1 shen2 mo2 ， shun4 shi2 ji2 ， ni4 shi2 huo4 。
- xing2 zhu4 zuo4 wo4 si4 feng1 qian1 ， kuang2 bang4 fo2 fa3 ru2 xing2 huo4 。
- mu4 huan4 zi3 ， ma2 chuan1 guo4 ， jia3 ming2 yi4 bai3 dan1 ba1 ge4 。
- he2 jiu3 he2 rou4 yao4 xin1 guang1 ， shui2 jue2 si3 lai2 lian2 ru3 duo4 。
- xin1 nian4 rou4 ， kou3 bo1 bo1 ， ye4 shi2 ru2 shi4 zen3 nai4 he2 。
- ling2 fu3 wei4 qing1 tu2 nian4 fo2 ， shen1 xin1 jing4 tu3 zi4 mi2 tuo2 。
- zhan1 tan2 cheng2 ， lai2 hui4 wo3 ， nian1 qi3 lian2 tian1 xiao4 yi4 he2 。
- zi4 jia1 bu4 bi3 zhe4 ban1 ren2 ， huang2 ye4 zhi3 ti2 yuan2 shi4 wo3 。
- cong1 ming2 ren2 ， you2 jiao4 ke3 ， er4 cheng2 wen2 shuo1 xin1 ru2 huo3 。
- ji1 bai3 jie2 zhong1 yong4 shu4 zhu1 ， jin1 ri4 jiao1 ren2 dou1 jue2 po4 。
- shan4 nan2 zi3 ， bu2 nen4 mo2 ， fa3 wu2 duan4 mie4 yan2 wu2 guo4 。
- yi4 ren2 dao4 jia3 bai3 qian1 xu1 ， he2 bu4 xue2 xi1 lai2 da2 mo2 。
- bu2 li4 wen2 zi4 wu2 chang4 he4 ， ji4 mie4 guang1 zhong1 shen2 hu4 zuo3 。
- jiu3 nian2 mian4 bi4 mei2 ren2 zhi1 ， zhi2 zhi3 ren2 xin1 shao4 lin2 zuo4 。
- xue3 qi2 yao1 ， ge1 bi4 duo4 ， you2 zi4 xing1 xing1 bu2 fang4 guo4 。
- zhi3 jie2 shen2 guang1 wu4 de2 xin1 ， hu1 ran2 jie3 wu4 fang1 dan1 he2 。
- bao4 can1 xuan2 ， xiu1 mo3 㦬， jue2 ze2 shen1 xin1 shi4 shen2 mo2 。
- xu1 kong1 he2 wu4 ke3 xiang1 dang1 ， ti3 de2 yi4 ru2 xian2 da3 zuo4 。
- shi2 fang1 zhu1 fo2 nian4 zhu1 tong2 ， fa3 jie4 yuan2 ming2 wu2 liang3 ge4 。

## 注释

## 译文

## 赏析
