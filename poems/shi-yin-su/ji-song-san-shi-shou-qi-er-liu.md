---
id: shi-yin-su-ji-song-san-shi-shou-qi-er-liu
title: 偈頌三十首  其二六
titlePinyin: ji4 song4 san1 shi2 shou3     qi2 er4 liu4
titleSlug: ji-song-san-shi-shou-qi-er-liu
author: 釋印肅
authorPinyin: shi4 yin4 su4
authorSlug: shi-yin-su
dynasty: 宋
dynastyPinyin: song4
dynastySlug: song
tags: []
---

## 正文

- 善者多魔自古今，佛魔一體只空心。
- 心迷不覺慳成賊，心悟回頭便捨金。
- 莫怪迷心心怕賊，賊心對面也難尋。
- 三途地獄因斯得，奉報須防仁不仁。
- 不是道人先注脚，免他來喜去沈吟。
- 一年三百六十日，夢想顛倒不曾息。
- 耳聞眼見善菴名，更莫邪言喧戲劇。
- 思量生死大驚神，唯了本心稱第一。
- 暫時忽聽本無心，解脫沉淪千萬億。
- 寄語諸人莫蹈虛，勾闌不穩莫稍依。
- 莫令墮入深坑下，未免先當說與伊。
- 來往任觀心不住，聲香味觸且隨時。
- 孤峰獨特誰爲伴，塵世忙然我道奇。

## 拼音

- shan4 zhe3 duo1 mo2 zi4 gu3 jin1 ， fo2 mo2 yi4 ti3 zhi1 kong1 xin1 。
- xin1 mi2 bu4 jue2 qian1 cheng2 zei2 ， xin1 wu4 hui2 tou2 bian4 she3 jin1 。
- mo4 guai4 mi2 xin1 xin1 pa4 zei2 ， zei2 xin1 dui4 mian4 ye3 nan2 xun2 。
- san1 tu2 di4 yu4 yin1 si1 de2 ， feng4 bao4 xu1 fang2 ren2 bu4 ren2 。
- bu2 shi4 dao4 ren2 xian1 zhu4 jiao3 ， mian3 ta1 lai2 xi3 qu4 shen3 yin2 。
- yi4 nian2 san1 bai3 liu4 shi2 ri4 ， meng4 xiang3 dian1 dao3 bu4 ceng2 xi1 。
- er3 wen2 yan3 jian4 shan4 an1 ming2 ， geng4 mo4 ye2 yan2 xuan1 xi4 ju4 。
- si1 liang0 sheng1 si3 da4 jing1 shen2 ， wei2 le0 ben3 xin1 cheng1 di4 yi1 。
- zan4 shi2 hu1 ting1 ben3 wu2 xin1 ， jie3 tuo1 chen2 lun2 qian1 wan4 yi4 。
- ji4 yu3 zhu1 ren2 mo4 dao3 xu1 ， gou1 lan2 bu4 wen3 mo4 shao1 yi1 。
- mo4 ling4 duo4 ru4 shen1 keng1 xia4 ， wei4 mian3 xian1 dang1 shuo1 yu3 yi1 。
- lai2 wang3 ren4 guan1 xin1 bu2 zhu4 ， sheng1 xiang1 wei4 chu4 qie3 sui2 shi2 。
- gu1 feng1 du2 te4 shui2 wei2 ban4 ， chen2 shi4 mang2 ran2 wo3 dao4 qi2 。

## 注释

## 译文

## 赏析
