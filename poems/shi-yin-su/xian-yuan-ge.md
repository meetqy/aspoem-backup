---
id: shi-yin-su-xian-yuan-ge
title: 顯元歌
titlePinyin: xian3 yuan2 ge1
titleSlug: xian-yuan-ge
author: 釋印肅
authorPinyin: shi4 yin4 su4
authorSlug: shi-yin-su
dynasty: 宋
dynastyPinyin: song4
dynastySlug: song
tags: []
---

## 正文

- 不識本家元寶貝，汩沒緣塵生死快。
- 阿賴耶識藏無明，十八界纏繒網蓋。
- 貪嗔癡，常在在，心鏡空花分內外。
- 不知四大假成軀，妄執六塵增渴愛。
- 迷此心，有三界，大地茫茫誰曉解。
- 依師戒定學看經，聞通真空即生怪。
- 世間物，無不壞，唯獨法身鎮長在。
- 毛吞巨海有誰知，芥納須彌實奇最。
- 本無外，亦非內，心法無形無可對。
- 假施七寶滿三千，道眼未開心不會。
- 莫說知，休談解，自驪珠，不著買。
- 用無盡處示眾生，識不破人還□□。
- 聽語言，爲教誨，不脫聲聞生進退。
- 剎那一念入魔群，萬劫虛招無間罪。
- 本無傳，莫求解，祇這靈光終不昧。
- 大無邊表細無塵，圓覺一輪如意袋。

## 拼音

- bu4 shi2 ben3 jia1 yuan2 bao3 bei4 ， gu3 mei2 yuan2 chen2 sheng1 si3 kuai4 。
- a1 lai4 ye1 shi2 cang2 wu2 ming2 ， shi2 ba1 jie4 chan2 zeng1 wang3 gai4 。
- tan1 chen1 chi1 ， chang2 zai4 zai4 ， xin1 jing4 kong1 hua1 fen1 nei4 wai4 。
- bu4 zhi1 si4 da4 jia3 cheng2 qu1 ， wang4 zhi2 liu4 chen2 zeng1 ke3 ai4 。
- mi2 ci3 xin1 ， you3 san1 jie4 ， da4 di4 mang2 mang2 shui2 xiao3 jie3 。
- yi1 shi1 jie4 ding4 xue2 kan4 jing1 ， wen2 tong1 zhen1 kong1 ji2 sheng1 guai4 。
- shi4 jian4 wu4 ， wu2 bu2 huai4 ， wei2 du2 fa3 shen1 zhen4 chang2 zai4 。
- mao2 tun1 ju4 hai3 you3 shui2 zhi1 ， jie4 na4 xu1 mi2 shi2 qi2 zui4 。
- ben3 wu2 wai4 ， yi4 fei1 nei4 ， xin1 fa3 wu2 xing2 wu2 ke3 dui4 。
- jia3 shi1 qi1 bao3 man3 san1 qian1 ， dao4 yan3 wei4 kai1 xin1 bu2 hui4 。
- mo4 shuo1 zhi1 ， xiu1 tan2 jie3 ， zi4 li2 zhu1 ， bu2 zhu4 mai3 。
- yong4 wu2 jin4 chu3 shi4 zhong4 sheng1 ， shi2 bu2 po4 ren2 huan2 □□。
- ting1 yu3 yan2 ， wei2 jiao4 hui4 ， bu4 tuo1 sheng1 wen2 sheng1 jin4 tui4 。
- cha4 na4 yi2 nian4 ru4 mo2 qun2 ， wan4 jie2 xu1 zhao1 wu2 jian4 zui4 。
- ben3 wu2 chuan2 ， mo4 qiu2 jie3 ， qi2 zhe4 ling2 guang1 zhong1 bu2 mei4 。
- da4 wu2 bian1 biao3 xi4 wu2 chen2 ， yuan2 jue2 yi4 lun2 ru2 yi4 dai4 。

## 注释

## 译文

## 赏析
