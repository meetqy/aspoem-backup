---
id: shi-yin-su-ti-bao-ta
title: 題寶塔
titlePinyin: ti2 bao3 ta3
titleSlug: ti-bao-ta
author: 釋印肅
authorPinyin: shi4 yin4 su4
authorSlug: shi-yin-su
dynasty: 宋
dynastyPinyin: song4
dynastySlug: song
tags: []
---

## 正文

- 塔本無縫，真如不動。
- 說此經處，涌出虛空。
- 釋迦多寶，聽說如夢。
- 東西無二，見見不同。
- 無剎不收，無色不融。
- 層層落落，光影重重。
- 恒河沙劫，盡入其中。
- 三世諸佛，一法身通。
- 針劄不入，壽量無窮。
- 目連舍利，常隱於中。
- 阿育王像，妙色金容。
- 天龍八部，萬億靈通。
- 擎山持杵，遍滿虛空。
- 護持禮塔，摧滅魔蹤。
- 顯正寶塔，八面玲瓏。
- 水火不壞，障毗嵐風。
- 眾生見者，永脫樊籠。
- 信者施者，功德不空。
- 無住布施，福德無窮。
- 住相布施，猶滯途中。
- 諸佛子等，無功之功。
- 成如是塔，標指宗風。
- 空劫壞時，此塔不鎔。
- 劫火洞然，體若虛空。
- 究竟涅槃，應時體用。
- 逗機應化，無法不同。
- 皇圖永固，舜雨堯風。
- 郡邑宰僚，祿位高崇。
- 萬民快樂，五穀盈豐。
- 狼烟自息，瑞氣和濃。
- 性相平等，含靈體同。
- 世出世間，色不異空。
- 稽首和南，禮塔事終。
- 乾道四年，戊子季冬。
- 南泉慈化，肅老遺風。
- 法界有情，一切珍重。

## 拼音

- ta3 ben3 wu2 feng2 ， zhen1 ru2 bu2 dong4 。
- shuo1 ci3 jing1 chu3 ， yong3 chu1 xu1 kong1 。
- shi4 jia1 duo1 bao3 ， ting1 shuo1 ru2 meng4 。
- dong1 xi1 wu2 er4 ， jian4 jian4 bu4 tong2 。
- wu2 cha4 bu4 shou1 ， wu2 se4 bu4 rong2 。
- ceng2 ceng2 luo4 luo4 ， guang1 ying3 chong2 chong2 。
- heng2 he2 sha1 jie2 ， jin4 ru4 qi2 zhong1 。
- san1 shi4 zhu1 fo2 ， yi4 fa3 shen1 tong1 。
- zhen1 zha1 bu2 ru4 ， shou4 liang2 wu2 qiong2 。
- mu4 lian2 she4 li4 ， chang2 yin3 wu1 zhong1 。
- a1 yu4 wang2 xiang4 ， miao4 se4 jin1 rong2 。
- tian1 long2 ba1 bu4 ， wan4 yi4 ling2 tong1 。
- qing2 shan1 chi2 chu3 ， bian4 man3 xu1 kong1 。
- hu4 chi2 li3 ta3 ， cui1 mie4 mo2 zong1 。
- xian3 zheng4 bao3 ta3 ， ba1 mian4 ling2 long2 。
- shui3 huo3 bu2 huai4 ， zhang4 pi2 lan2 feng1 。
- zhong4 sheng1 jian4 zhe3 ， yong3 tuo1 fan2 long2 。
- xin4 zhe3 shi1 zhe3 ， gong1 de2 bu4 kong1 。
- wu2 zhu4 bu4 shi1 ， fu2 de2 wu2 qiong2 。
- zhu4 xiang1 bu4 shi1 ， you2 zhi4 tu2 zhong1 。
- zhu1 fo2 zi3 deng3 ， wu2 gong1 zhi1 gong1 。
- cheng2 ru2 shi4 ta3 ， biao1 zhi3 zong1 feng1 。
- kong1 jie2 huai4 shi2 ， ci3 ta3 bu4 rong2 。
- jie2 huo3 dong4 ran2 ， ti3 ruo4 xu1 kong1 。
- jiu1 jing4 nie4 pan2 ， ying1 shi2 ti3 yong4 。
- dou4 ji1 ying1 hua4 ， wu2 fa3 bu4 tong2 。
- huang2 tu2 yong3 gu4 ， shun4 yu3 yao2 feng1 。
- jun4 yi4 zai3 liao2 ， lu4 wei4 gao1 chong2 。
- wan4 min2 kuai4 le4 ， wu3 gu3 ying2 feng1 。
- lang2 yan1 zi4 xi1 ， rui4 qi4 he2 nong2 。
- xing4 xiang4 ping2 deng3 ， han2 ling2 ti3 tong2 。
- shi4 chu1 shi4 jian4 ， se4 bu2 yi4 kong1 。
- qi3 shou3 he2 nan2 ， li3 ta3 shi4 zhong1 。
- qian2 dao4 si4 nian2 ， wu4 zi3 ji4 dong1 。
- nan2 quan2 ci2 hua4 ， su4 lao3 yi2 feng1 。
- fa3 jie4 you3 qing2 ， yi2 qie4 zhen1 zhong4 。

## 注释

## 译文

## 赏析
