---
id: shi-yin-su-tong-lun-ge
title: 同輪歌
titlePinyin: tong2 lun2 ge1
titleSlug: tong-lun-ge
author: 釋印肅
authorPinyin: shi4 yin4 su4
authorSlug: shi-yin-su
dynasty: 宋
dynastyPinyin: song4
dynastySlug: song
tags: []
---

## 正文

- 應機互換不空同，任運隨時轉此公。
- 豈用千尋麻索拽，指端輕撥滿寰中。
- 活潑潑，耀玲瓏，相繼聯綿不斷窮。
- 誰識那邊關捩子，閑摇取笑各西東。
- 能應也資慵，無求不得此輪中。
- 墜石此時猶拙計，力多功淺眾難供。
- 斯用寡，意豐濃，八萬塵勞一點融。
- 饑渴永銷從此脫，兒孫代代得昌隆。
- 不費力，實從容，超彼迷流摝井中。
- 莫令繩斷沉泥底，手脚茫然杳絕蹤。
- 謾道同輪歌表裏，到來觀者莫儱侗。
- 知道本來無可說，屈伸俯仰示宗風。

## 拼音

- ying1 ji1 hu4 huan4 bu4 kong1 tong2 ， ren4 yun4 sui2 shi2 zhuan3 ci3 gong1 。
- qi3 yong4 qian1 xun2 ma2 suo3 zhuai4 ， zhi3 duan1 qing1 bo1 man3 huan2 zhong1 。
- huo2 po1 po1 ， yao4 ling2 long2 ， xiang1 ji4 lian2 mian2 bu2 duan4 qiong2 。
- shui2 shi2 na4 bian1 guan1 lie4 zi3 ， xian2 yao2 qu3 xiao4 ge4 xi1 dong1 。
- neng2 ying1 ye3 zi1 yong1 ， wu2 qiu2 bu4 de2 ci3 lun2 zhong1 。
- zhui4 shi2 ci3 shi2 you2 zhuo1 ji4 ， li4 duo1 gong1 qian3 zhong4 nan2 gong4 。
- si1 yong4 gua3 ， yi4 feng1 nong2 ， ba1 wan4 chen2 lao2 yi4 dian3 rong2 。
- ji1 ke3 yong3 xiao1 cong2 ci3 tuo1 ， er2 sun1 dai4 dai4 de2 chang1 long2 。
- bu2 fei4 li4 ， shi2 cong2 rong2 ， chao1 bi3 mi2 liu2 lu4 jing3 zhong1 。
- mo4 ling4 sheng2 duan4 chen2 ni2 di3 ， shou3 jiao3 mang2 ran2 yao3 jue2 zong1 。
- man2 dao4 tong2 lun2 ge1 biao3 li3 ， dao4 lai2 guan1 zhe3 mo4 long3 dong4 。
- zhi1 dao4 ben3 lai2 wu2 ke3 shuo1 ， qu1 shen1 fu3 yang3 shi4 zong1 feng1 。

## 注释

## 译文

## 赏析
