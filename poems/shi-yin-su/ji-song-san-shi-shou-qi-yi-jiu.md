---
id: shi-yin-su-ji-song-san-shi-shou-qi-yi-jiu
title: 偈頌三十首  其一九
titlePinyin: ji4 song4 san1 shi2 shou3     qi2 yi1 jiu3
titleSlug: ji-song-san-shi-shou-qi-yi-jiu
author: 釋印肅
authorPinyin: shi4 yin4 su4
authorSlug: shi-yin-su
dynasty: 宋
dynastyPinyin: song4
dynastySlug: song
tags: []
---

## 正文

- 佛是西天之梵語，此土將覺義以同名。
- 心迷不覺屬眾生，心轉覺時一切佛。
- 佛開口處爲言教，化導迷心轉覺心。
- 眾生開口成寐語，沙魘群迷叫不醒。
- 迷悟不同希達者，諸佛方便救迷情。
- 情忘想盡明心者，海藏琅函不可輕。
- 在在處處堪聞演，共祝吾皇亙古今。
- 臣忠子孝那邊靜，風雨調和物物成。
- 是非一體元無二，佛與眾生不出心。
- 我今圓滿如來藏，唯願眾生發信心。
- 等與如來同受用，一聞千悟永瞻欽。
- 這回針芥若不遇，剎那失足墜幽冥。
- 閻公問汝將何答，未免刀山火燄林。
- 地獄皆因心不悟，一十八界杳難尋。
- 八萬四千城可畏，鐵圍無間苦呻吟。
- 箇中不遇佛光照，萬劫無由得出輪。
- 忉利諸天因業墜，後聞天皷復超升。
- 人生有限空花相，光陰迅速豈堪停。
- 古人究道如救頭，後士無依豈不驚。
- 一失人身難再復，榮華富貴苦來臨。
- 如今自有非他事，性水澄清理甚深。
- 海印森羅融萬象，湛然無古亦無今。
- 化無所化知無二，自肯隨心了此經。

## 拼音

- fo2 shi4 xi1 tian1 zhi1 fan4 yu3 ， ci3 tu3 jiang1 jue2 yi4 yi3 tong2 ming2 。
- xin1 mi2 bu4 jue2 shu3 zhong4 sheng1 ， xin1 zhuan3 jue2 shi2 yi2 qie4 fo2 。
- fo2 kai1 kou3 chu3 wei2 yan2 jiao4 ， hua4 dao3 mi2 xin1 zhuan3 jue2 xin1 。
- zhong4 sheng1 kai1 kou3 cheng2 mei4 yu3 ， sha1 yan3 qun2 mi2 jiao4 bu4 xing3 。
- mi2 wu4 bu4 tong2 xi1 da2 zhe3 ， zhu1 fo2 fang1 bian4 jiu4 mi2 qing2 。
- qing2 wang4 xiang3 jin4 ming2 xin1 zhe3 ， hai3 cang2 lang2 han2 bu4 ke3 qing1 。
- zai4 zai4 chu3 chu3 kan1 wen2 yan3 ， gong4 zhu4 wu2 huang2 gen4 gu3 jin1 。
- chen2 zhong1 zi3 xiao4 na4 bian1 jing4 ， feng1 yu3 diao4 he2 wu4 wu4 cheng2 。
- shi4 fei1 yi4 ti3 yuan2 wu2 er4 ， fo2 yu3 zhong4 sheng1 bu4 chu1 xin1 。
- wo3 jin1 yuan2 man3 ru2 lai2 cang2 ， wei2 yuan4 zhong4 sheng1 fa1 xin4 xin1 。
- deng3 yu3 ru2 lai2 tong2 shou4 yong4 ， yi4 wen2 qian1 wu4 yong3 zhan1 qin1 。
- zhe4 hui2 zhen1 jie4 ruo4 bu2 yu4 ， cha4 na4 shi1 zu2 zhui4 you1 ming2 。
- yan2 gong1 wen4 ru3 jiang1 he2 da2 ， wei4 mian3 dao1 shan1 huo3 yan4 lin2 。
- di4 yu4 jie1 yin1 xin1 bu2 wu4 ， yi1 shi2 ba1 jie4 yao3 nan2 xun2 。
- ba1 wan4 si4 qian1 cheng2 ke3 wei4 ， tie3 wei2 wu2 jian4 ku3 shen1 yin2 。
- ge4 zhong1 bu2 yu4 fo2 guang1 zhao4 ， wan4 jie2 wu2 you2 de2 chu1 lun2 。
- dao1 li4 zhu1 tian1 yin1 ye4 zhui4 ， hou4 wen2 tian1 gu3 fu4 chao1 sheng1 。
- ren2 sheng1 you3 xian4 kong1 hua1 xiang1 ， guang1 yin1 xun4 su4 qi3 kan1 ting2 。
- gu3 ren2 jiu1 dao4 ru2 jiu4 tou2 ， hou4 shi4 wu2 yi1 qi3 bu4 jing1 。
- yi4 shi1 ren2 shen1 nan2 zai4 fu4 ， rong2 hua2 fu4 gui4 ku3 lai2 lin2 。
- ru2 jin1 zi4 you3 fei1 ta1 shi4 ， xing4 shui3 cheng2 qing1 li3 shen4 shen1 。
- hai3 yin4 sen1 luo2 rong2 wan4 xiang4 ， zhan4 ran2 wu2 gu3 yi4 wu2 jin1 。
- hua4 wu2 suo3 hua4 zhi1 wu2 er4 ， zi4 ken3 sui2 xin1 le0 ci3 jing1 。

## 注释

## 译文

## 赏析
