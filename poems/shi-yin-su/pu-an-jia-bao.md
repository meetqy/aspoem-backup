---
id: shi-yin-su-pu-an-jia-bao
title: 普菴家寶
titlePinyin: pu3 an1 jia1 bao3
titleSlug: pu-an-jia-bao
author: 釋印肅
authorPinyin: shi4 yin4 su4
authorSlug: shi-yin-su
dynasty: 宋
dynastyPinyin: song4
dynastySlug: song
tags: []
---

## 正文

- 普菴家寶，不著尋討。
- 迷時不見，在處煩惱。
- 悟時無相，如日杲杲。
- 取舍不得，自然恰好。
- 誰生誰病，誰死誰老。
- 達人無證，凡夫顛倒。
- 日西道晚，日東道早。
- 有睛無眼，撞頭磕腦。
- 扶籬摸壁，棄金抱草。
- 機關木人，弄口叫好。
- 線牽則動，索斷則倒。
- 撒放閑處，如第爛藁。
- 本自無形，被他作造。
- 五彩妝來，安名立號。
- 只欲瞞他，何曾自保。
- 打鬧過日，全無倚靠。
- 問他貴姓，口中便道。
- 草木李張，適來方到。
- 有甚急事，特來干冒。
- 衣食不足，莫怪聒燥。
- 人口不安，田園旱澇。
- 賺埋公祖，移墳修造。
- 被術人算，年月不好。
- 朝山拜嶽，何處不到。
- 未嘗感應，至今囉噪。
- 又逢卦師，胡言亂道。
- 速遷公祖，更改門竈。
- 絲蠶天旺，官祿便到。
- 但信八卦，陰陽最好。
- 公卿宰相，都是我振。
- 酌發稍輕，摇頭擺腦。
- 贈他豐厚，連聲道好。
- 因此貧窮，日夕煩惱。
- 雪上加霜，苦寒難保。
- 耳裏忽聞，普菴得道。
- 捻土爲香，直須親到。
- 行來不覺，鐘聲浩浩。
- 自心火急，無人通報。
- 行童不管，維那高傲。
- 息心定意，低聲苦告。
- 不久之間，果見一老。
- 一條拄杖，披一布襖。
- 豎個指頭，教我速道。
- 鼻孔遼天，眼睛潦倒。
- 更不說錢，也不愛寶。
- 不得妄想，不得作造。
- 但識得心，無法不到。
- 汝本是佛，不須別討。
- 離諸名相，法身自保。
- 生滅本無，諸佛假號。
- 世出世相，全無可道。
- 真實一心，不空靈寶。
- 十方諸佛，都有裏許。
- 一切幻緣，此心無主。
- 幻化須盡，心等太虛。
- 識得此心，如瑠璃珠。
- 隨色影現，無著無去。
- 得意忘言，了更無語。
- 亦無可舍，亦無可取。
- 也不燒疏，也不化紙。
- 設齋無限，供養蛇鼠。
- 布施不明，却還沉墜。
- 雖是善因，能招惡理。
- 公子王孫，因修福慧。
- 持齋精進，衣食布施。
- 纔出頭來，一切整備。
- 豈用埋屍，卜度好地。
- 心若不善，一切不利。
- 頭頭作業，處處祭鬼。
- 枯骨消磨，神識沉墜。
- 生不念善，死地獄現。
- 在處慈悲，來生方便。
- 不信佛法，貧窮下賤。
- 萬中無一，官人相現。
- 滿山滿嶺，頭長觜尖。
- 撈魚罝鳥，歷劫相煎。
- 無一毫善，皆是結冤。
- 不識父母，叫喚喧天。
- 貪婬殺盜，罪不可言。
- 陰振未滿，王法牽纏。
- 心無一足，煩惱連天。
- 因何不息，澄浄心田。
- 若不飲酒，智慧光鮮。
- 親近善者，心自善妍。
- 若不食肉，公婆不哭。
- 日夕心靈，善神助福。
- 若不殺盜，自身無惱。
- 行住坐卧，心無煩惱。
- 若不邪婬，浄行甚深。
- 精神勿虧，身體安寧。
- 若不妄言，常親貴侶。
- 守口如瓶，不驚寒暑。
- 若不貪愛，觸目便會。
- 見如不見，背如不背。
- 若不嗔癡，眼耳如泥。
- 天翻地覆，我自不知。
- 若不惡口，身如瓦狗。
- 人來不吠，棒打不走。
- 若不兩舌，無事閑歇。
- 誰是誰非，清風明月。
- 若不綺語，身心一如。
- 所在尊貴，爲人中瑞。
- 十般不善，在迷不見。
- 佛爲分別，覺悟自見。
- 依此脩行，見本來面。
- 大地含靈，誰敢輕賤。
- 心共一心，隨業轉變。
- 我若不如，只管喫現。
- 我令始覺，感佛方便。
- 翻十不善，回向十善。
- 永不賺你，天亦常願。
- 超出三界，見佛知見。
- 凡夫肉眼，非明不見。
- 無日月燈，如黑漆面。
- 開眼見色，色即歸空。
- 空中無得，恰如無見。
- 開眼無見，猶如無目。
- 見與不見，全無可善。
- 眼不是眼，見不是見。
- 空色無寶，不明方便。
- 達本了心，是佛知見。
- 心若未了，識業黑變。
- 今日安樂，逐光隨現。
- 眼光落地，黑暗周徧。
- 心思業顯，雷奔閃電。
- 怕怖天地，投誰發願。
- 百千刀輪，火車掣電。
- 一剎那間，魂識消散。
- 動經塵劫，業無所間。
- 豈比世間，公牽私絆。
- 哀哉眾生，尚貪喫飯。
- 若還思死，火急難辨。
- 五千教典，祕言無限。
- 只爲愚心，習氣深慣。
- 己化聞經，己身無難。
- 一人了達，與眾除患。
- 不勸不善，惡不消散。
- 若聞其聲，何忍食由。
- 若見眾生，死當助哭。
- 身衣口食，難心自足。
- 直至到死，神識纏逐。
- 隨念往生，定入毛畜。
- 心不念佛，鎮在牢獄。
- 心若念善，□□□□。
- 善果善因，笙箏笙竹。
- 不曾捻種，遍地野菊。
- 耕田得禾，耕畬得粟。
- 樂善天堂，造惡地獄。
- 善惡無差，由心直曲。
- 信佛拜泥，轉轉昏迷。
- 信神燒紙，自損穀皮。
- 信經讀字，不干心事。
- 信道行婬，只瞞自心。
- 信善貪財，到死也獃。
- 信福殺盜，不久惡報。
- 信是說非，將油洗衣。
- 信罪不悔，如飛蛾昧。
- 火爍油煎，去了又來。
- 一似浮徒，貪嗔癡愛。
- 前念作福，後念受罪。
- 人不達理，妄執神鬼。
- 人不會事，梅上添醋。
- 急處鬭急，好做不做。
- 見他富貴，一心趨侍。
- 借口一文，還十文利。
- 連妻带子，爲他奴婢。
- 子細觀瞻，丈夫意氣。
- 非我不非，是我不是。
- 有無分定，因果相繼。
- 懶惰貧窮，精勤富貴。
- 脩般若多，獲慈悲惠。
- 今生和順，在處恭敬。
- 來生佛國，開發眾信。
- 習氣清浄，行住皆定。
- 定中有慧，慧體如鏡。
- 鏡不是鏡，是非成病。
- 失却是非，大圓智鏡。
- 若人全會，何垢何浄。
- 本無背面，光明性命。
- 性即佛性，命即慧命。
- 非生非老，誰死誰病。
- 包括有無，無欠無剩。
- 風動塵起，無有不應。
- 水陸色空，血脈連通。
- 微塵不透，不成正道。
- 影響無知，猶如死屍。
- 頭上一劄，却令眼眨。
- 脚下一針，用口呻吟。
- 問病叫痛，類同蠢動。
- 將假爲身，業力所成。
- 成應有壞，有壞復形。
- 成有本空，誰解通宗。
- 不宗爲本，無住爲宗。
- 不空不住，無異虛空。
- 快須薦取，脫却樊籠。
- 古佛今佛，因此大通。
- 釋迦親印，猶如虛空。
- 如水中月，應物標宗。
- 如水是體，水月空同。
- 有無相貌，二相皆同。
- 同則無礙，有礙不中。
- 不中非佛，佛亦無窮。
- 騰今耀古，不受瞞籠。
- 萬法之母，諸佛祖公。
- 若人了達，便與佛同。
- 若人不了，萬法盲聾。
- 猶如雜話，枉費日工。
- 如是家寶，永不空空。
- 究竟無說，法本無空。
- 普菴和尚，家寶示眾。

## 拼音

- pu3 an1 jia1 bao3 ， bu2 zhu4 xun2 tao3 。
- mi2 shi2 bu2 jian4 ， zai4 chu3 fan2 nao3 。
- wu4 shi2 wu2 xiang1 ， ru2 ri4 gao3 gao3 。
- qu3 she3 bu4 de2 ， zi4 ran2 qia4 hao3 。
- shui2 sheng1 shui2 bing4 ， shui2 si3 shui2 lao3 。
- da2 ren2 wu2 zheng4 ， fan2 fu1 dian1 dao3 。
- ri4 xi1 dao4 wan3 ， ri4 dong1 dao4 zao3 。
- you3 jing1 wu2 yan3 ， zhuang4 tou2 ke1 nao3 。
- fu2 li2 mo1 bi4 ， qi4 jin1 bao4 cao3 。
- ji1 guan1 mu4 ren2 ， nong4 kou3 jiao4 hao3 。
- xian4 qian1 ze2 dong4 ， suo3 duan4 ze2 dao3 。
- sa3 fang4 xian2 chu3 ， ru2 di4 lan4 gao3 。
- ben3 zi4 wu2 xing2 ， bei4 ta1 zuo4 zao4 。
- wu3 cai3 zhuang1 lai2 ， an1 ming2 li4 hao4 。
- zhi1 yu4 man2 ta1 ， he2 ceng2 zi4 bao3 。
- da3 nao4 guo4 ri4 ， quan2 wu2 yi3 kao4 。
- wen4 ta1 gui4 xing4 ， kou3 zhong1 bian4 dao4 。
- cao3 mu4 li3 zhang1 ， shi4 lai2 fang1 dao4 。
- you3 shen4 ji2 shi4 ， te4 lai2 gan1 mao4 。
- yi1 shi2 bu4 zu2 ， mo4 guai4 guo1 zao4 。
- ren2 kou3 bu4 an1 ， tian2 yuan2 han4 lao4 。
- zhuan4 mai2 gong1 zu3 ， yi2 fen2 xiu1 zao4 。
- bei4 shu4 ren2 suan4 ， nian2 yue4 bu4 hao3 。
- chao2 shan1 bai4 yue4 ， he2 chu3 bu2 dao4 。
- wei4 chang2 gan3 ying1 ， zhi4 jin1 luo1 zao4 。
- you4 feng2 gua4 shi1 ， hu2 yan2 luan4 dao4 。
- su4 qian1 gong1 zu3 ， geng1 gai3 men2 zao4 。
- si1 can2 tian1 wang4 ， guan1 lu4 bian4 dao4 。
- dan4 xin4 ba1 gua4 ， yin1 yang2 zui4 hao3 。
- gong1 qing1 zai3 xiang4 ， dou1 shi4 wo3 zhen4 。
- zhuo2 fa1 shao1 qing1 ， yao2 tou2 bai3 nao3 。
- zeng4 ta1 feng1 hou4 ， lian2 sheng1 dao4 hao3 。
- yin1 ci3 pin2 qiong2 ， ri4 xi1 fan2 nao3 。
- xue3 shang4 jia1 shuang1 ， ku3 han2 nan2 bao3 。
- er3 li3 hu1 wen2 ， pu3 an1 de2 dao4 。
- nian3 tu3 wei2 xiang1 ， zhi2 xu1 qin1 dao4 。
- xing2 lai2 bu4 jue2 ， zhong1 sheng1 hao4 hao4 。
- zi4 xin1 huo3 ji2 ， wu2 ren2 tong1 bao4 。
- xing2 tong2 bu4 guan3 ， wei2 na4 gao1 ao4 。
- xi1 xin1 ding4 yi4 ， di1 sheng1 ku3 gao4 。
- bu4 jiu3 zhi1 jian4 ， guo3 jian4 yi4 lao3 。
- yi4 tiao2 zhu3 zhang4 ， pi1 yi2 bu4 ao3 。
- shu4 ge4 zhi3 tou2 ， jiao4 wo3 su4 dao4 。
- bi2 kong3 liao2 tian1 ， yan3 jing0 liao2 dao3 。
- geng4 bu4 shuo1 qian2 ， ye3 bu2 ai4 bao3 。
- bu4 de2 wang4 xiang3 ， bu4 de2 zuo4 zao4 。
- dan4 shi2 de2 xin1 ， wu2 fa3 bu2 dao4 。
- ru3 ben3 shi4 fo2 ， bu4 xu1 bie2 tao3 。
- li2 zhu1 ming2 xiang4 ， fa3 shen1 zi4 bao3 。
- sheng1 mie4 ben3 wu2 ， zhu1 fo2 jia3 hao4 。
- shi4 chu1 shi4 xiang1 ， quan2 wu2 ke3 dao4 。
- zhen1 shi2 yi4 xin1 ， bu4 kong1 ling2 bao3 。
- shi2 fang1 zhu1 fo2 ， dou1 you3 li3 xu1 。
- yi2 qie4 huan4 yuan2 ， ci3 xin1 wu2 zhu3 。
- huan4 hua4 xu1 jin4 ， xin1 deng3 tai4 xu1 。
- shi2 de2 ci3 xin1 ， ru2 liu2 li2 zhu1 。
- sui2 se4 ying3 xian4 ， wu2 zhu4 wu2 qu4 。
- de2 yi4 wang4 yan2 ， liao3 geng4 wu2 yu3 。
- yi4 wu2 ke3 she4 ， yi4 wu2 ke3 qu3 。
- ye3 bu4 shao1 shu1 ， ye3 bu2 hua4 zhi3 。
- she4 zhai1 wu2 xian4 ， gong4 yang3 she2 shu3 。
- bu4 shi1 bu4 ming2 ， que4 huan2 chen2 zhui4 。
- sui1 shi4 shan4 yin1 ， neng2 zhao1 e4 li3 。
- gong1 zi3 wang2 sun1 ， yin1 xiu1 fu2 hui4 。
- chi2 zhai1 jing1 jin4 ， yi1 shi2 bu4 shi1 。
- cai2 chu1 tou2 lai2 ， yi2 qie4 zheng3 bei4 。
- qi3 yong4 mai2 shi1 ， bu3 du4 hao3 di4 。
- xin1 ruo4 bu2 shan4 ， yi2 qie4 bu2 li4 。
- tou2 tou2 zuo4 ye4 ， chu3 chu3 ji4 gui3 。
- ku1 gu3 xiao1 mo2 ， shen2 shi2 chen2 zhui4 。
- sheng1 bu2 nian4 shan4 ， si3 di4 yu4 xian4 。
- zai4 chu3 ci2 bei1 ， lai2 sheng1 fang1 bian4 。
- bu2 xin4 fo2 fa3 ， pin2 qiong2 xia4 jian4 。
- wan4 zhong1 wu2 yi1 ， guan1 ren2 xiang1 xian4 。
- man3 shan1 man3 ling3 ， tou2 chang2 zi1 jian1 。
- lao1 yu2 ju1 niao3 ， li4 jie2 xiang1 jian1 。
- wu2 yi4 hao2 shan4 ， jie1 shi4 jie2 yuan1 。
- bu4 shi2 fu4 mu3 ， jiao4 huan4 xuan1 tian1 。
- tan1 yin2 sha1 dao4 ， zui4 bu4 ke3 yan2 。
- yin1 zhen4 wei4 man3 ， wang2 fa3 qian1 chan2 。
- xin1 wu2 yi4 zu2 ， fan2 nao3 lian2 tian1 。
- yin1 he2 bu4 xi1 ， cheng2 jing4 xin1 tian2 。
- ruo4 bu4 yin3 jiu3 ， zhi4 hui4 guang1 xian1 。
- qin1 jin4 shan4 zhe3 ， xin1 zi4 shan4 yan2 。
- ruo4 bu4 shi2 rou4 ， gong1 po2 bu4 ku1 。
- ri4 xi1 xin1 ling2 ， shan4 shen2 zhu4 fu2 。
- ruo4 bu4 sha1 dao4 ， zi4 shen1 wu2 nao3 。
- xing2 zhu4 zuo4 wo4 ， xin1 wu2 fan2 nao3 。
- ruo4 bu4 xie2 yin2 ， jing4 xing2 shen4 shen1 。
- jing1 shen2 wu4 kui1 ， shen1 ti3 an1 ning2 。
- ruo4 bu2 wang4 yan2 ， chang2 qin1 gui4 lü3 。
- shou3 kou3 ru2 ping2 ， bu4 jing1 han2 shu3 。
- ruo4 bu4 tan1 ai4 ， chu4 mu4 bian4 hui4 。
- jian4 ru2 bu2 jian4 ， bei4 ru2 bu2 bei4 。
- ruo4 bu4 chen1 chi1 ， yan3 er3 ru2 ni2 。
- tian1 fan1 di4 fu4 ， wo3 zi4 bu4 zhi1 。
- ruo4 bu2 e4 kou3 ， shen1 ru2 wa3 gou3 。
- ren2 lai2 bu2 fei4 ， bang4 da3 bu4 zou3 。
- ruo4 bu4 liang3 she2 ， wu2 shi4 xian2 xie1 。
- shui2 shi4 shui2 fei1 ， qing1 feng1 ming2 yue4 。
- ruo4 bu4 qi3 yu3 ， shen1 xin1 yi4 ru2 。
- suo3 zai4 zun1 gui4 ， wei2 ren2 zhong1 rui4 。
- shi2 ban1 bu2 shan4 ， zai4 mi2 bu2 jian4 。
- fo2 wei2 fen1 bie2 ， jue2 wu4 zi4 jian4 。
- yi1 ci3 xiu1 xing2 ， jian4 ben3 lai2 mian4 。
- da4 di4 han2 ling2 ， shui2 gan3 qing1 jian4 。
- xin1 gong4 yi4 xin1 ， sui2 ye4 zhuan3 bian4 。
- wo3 ruo4 bu4 ru2 ， zhi3 guan3 chi1 xian4 。
- wo3 ling4 shi3 jue2 ， gan3 fo2 fang1 bian4 。
- fan1 shi2 bu2 shan4 ， hui2 xiang4 shi2 shan4 。
- yong3 bu2 zhuan4 ni3 ， tian1 yi4 chang2 yuan4 。
- chao1 chu1 san1 jie4 ， jian4 fo2 zhi1 jian4 。
- fan2 fu1 rou4 yan3 ， fei1 ming2 bu2 jian4 。
- wu2 ri4 yue4 deng1 ， ru2 hei1 qi1 mian4 。
- kai1 yan3 jian4 se4 ， se4 ji2 gui1 kong1 。
- kong1 zhong1 wu2 de2 ， qia4 ru2 wu2 jian4 。
- kai1 yan3 wu2 jian4 ， you2 ru2 wu2 mu4 。
- jian4 yu3 bu2 jian4 ， quan2 wu2 ke3 shan4 。
- yan3 bu2 shi4 yan3 ， jian4 bu2 shi4 jian4 。
- kong1 se4 wu2 bao3 ， bu4 ming2 fang1 bian4 。
- da2 ben3 le0 xin1 ， shi4 fo2 zhi1 jian4 。
- xin1 ruo4 wei4 liao3 ， shi2 ye4 hei1 bian4 。
- jin1 ri4 an1 le4 ， zhu2 guang1 sui2 xian4 。
- yan3 guang1 luo4 di4 ， hei1 an4 zhou1 bian4 。
- xin1 si0 ye4 xian3 ， lei2 ben1 shan3 dian4 。
- pa4 bu4 tian1 di4 ， tou2 shui2 fa1 yuan4 。
- bai3 qian1 dao1 lun2 ， huo3 ju1 che4 dian4 。
- yi2 cha4 na4 jian4 ， hun2 shi2 xiao1 san4 。
- dong4 jing1 chen2 jie2 ， ye4 wu2 suo3 jian4 。
- qi3 bi3 shi4 jian4 ， gong1 qian1 si1 ban4 。
- ai1 zai1 zhong4 sheng1 ， shang4 tan1 chi1 fan4 。
- ruo4 huan2 si1 si3 ， huo3 ji2 nan2 bian4 。
- wu3 qian1 jiao4 dian3 ， bi4 yan2 wu2 xian4 。
- zhi1 wei2 yu2 xin1 ， xi2 qi4 shen1 guan4 。
- ji3 hua4 wen2 jing1 ， ji3 shen1 wu2 nan2 。
- yi4 ren2 le0 da2 ， yu3 zhong4 chu2 huan4 。
- bu2 quan4 bu2 shan4 ， e4 bu4 xiao1 san4 。
- ruo4 wen2 qi2 sheng1 ， he2 ren3 shi2 you2 。
- ruo4 jian4 zhong4 sheng1 ， si3 dang1 zhu4 ku1 。
- shen1 yi1 kou3 shi2 ， nan2 xin1 zi4 zu2 。
- zhi2 zhi4 dao4 si3 ， shen2 shi2 chan2 zhu2 。
- sui2 nian4 wang3 sheng1 ， ding4 ru4 mao2 chu4 。
- xin1 bu2 nian4 fo2 ， zhen4 zai4 lao2 yu4 。
- xin1 ruo4 nian4 shan4 ，□□□□。
- shan4 guo3 shan4 yin1 ， sheng1 zheng1 sheng1 zhu2 。
- bu4 ceng2 nian3 zhong3 ， bian4 di4 ye3 ju2 。
- geng1 tian2 de2 he2 ， geng1 she1 de2 su4 。
- le4 shan4 tian1 tang2 ， zao4 e4 di4 yu4 。
- shan4 e4 wu2 cha4 ， you2 xin1 zhi2 qu3 。
- xin4 fo2 bai4 ni2 ， zhuan3 zhuan3 hun1 mi2 。
- xin4 shen2 shao1 zhi3 ， zi4 sun3 gu3 pi2 。
- xin4 jing1 du2 zi4 ， bu4 gan1 xin1 shi4 。
- xin4 dao4 heng0 yin2 ， zhi1 man2 zi4 xin1 。
- xin4 shan4 tan1 cai2 ， dao4 si3 ye3 dai1 。
- xin4 fu2 sha1 dao4 ， bu4 jiu3 e4 bao4 。
- xin4 shi4 shuo1 fei1 ， jiang1 you2 xi3 yi1 。
- xin4 zui4 bu4 hui3 ， ru2 fei1 e2 mei4 。
- huo3 shuo4 you2 jian1 ， qu4 le0 you4 lai2 。
- yi2 si4 fu2 tu2 ， tan1 chen1 chi1 ai4 。
- qian2 nian4 zuo4 fu2 ， hou4 nian4 shou4 zui4 。
- ren2 bu4 da2 li3 ， wang4 zhi2 shen2 gui3 。
- ren2 bu2 hui4 shi4 ， mei2 shang4 tian1 cu4 。
- ji2 chu3 dou4 ji2 ， hao3 zuo4 bu0 zuo4 。
- jian4 ta1 fu4 gui4 ， yi4 xin1 qu1 shi4 。
- jie4 kou3 yi4 wen2 ， huan2 shi2 wen2 li4 。
- lian2 qi1 dai4 zi0 ， wei2 ta1 nu2 bi4 。
- zi3 xi4 guan1 zhan1 ， zhang4 fu0 yi4 qi4 。
- fei1 wo3 bu4 fei1 ， shi4 wo3 bu2 shi4 。
- you3 wu2 fen1 ding4 ， yin1 guo3 xiang1 ji4 。
- lan3 duo4 pin2 qiong2 ， jing1 qin2 fu4 gui4 。
- xiu1 bo1 re3 duo1 ， huo4 ci2 bei1 hui4 。
- jin1 sheng1 he2 shun4 ， zai4 chu3 gong1 jing4 。
- lai2 sheng1 fo2 guo2 ， kai1 fa1 zhong4 xin4 。
- xi2 qi4 qing1 jing4 ， xing2 zhu4 jie1 ding4 。
- ding4 zhong1 you3 hui4 ， hui4 ti3 ru2 jing4 。
- jing4 bu2 shi4 jing4 ， shi4 fei1 cheng2 bing4 。
- shi1 que4 shi4 fei1 ， da4 yuan2 zhi4 jing4 。
- ruo4 ren2 quan2 hui4 ， he2 gou4 he2 jing4 。
- ben3 wu2 bei4 mian4 ， guang1 ming2 xing4 ming4 。
- xing4 ji2 fo2 xing4 ， ming4 ji2 hui4 ming4 。
- fei1 sheng1 fei1 lao3 ， shui2 si3 shui2 bing4 。
- bao1 kuo4 you3 wu2 ， wu2 qian4 wu2 sheng4 。
- feng1 dong4 chen2 qi3 ， wu2 you3 bu4 ying1 。
- shui3 lu4 se4 kong1 ， xue4 mai4 lian2 tong1 。
- wei1 chen2 bu2 tou4 ， bu4 cheng2 zheng4 dao4 。
- ying3 xiang3 wu2 zhi1 ， you2 ru2 si3 shi1 。
- tou2 shang4 yi4 zha1 ， que4 ling4 yan3 zha3 。
- jiao3 xia4 yi4 zhen1 ， yong4 kou3 shen1 yin2 。
- wen4 bing4 jiao4 tong4 ， lei4 tong2 chun3 dong4 。
- jiang1 jia3 wei2 shen1 ， ye4 li4 suo3 cheng2 。
- cheng2 ying1 you3 huai4 ， you3 huai4 fu4 xing2 。
- cheng2 you3 ben3 kong1 ， shui2 jie3 tong1 zong1 。
- bu4 zong1 wei2 ben3 ， wu2 zhu4 wei2 zong1 。
- bu4 kong1 bu2 zhu4 ， wu2 yi4 xu1 kong1 。
- kuai4 xu1 jian4 qu3 ， tuo1 que4 fan2 long2 。
- gu3 fo2 jin1 fo2 ， yin1 ci3 da4 tong1 。
- shi4 jia1 qin1 yin4 ， you2 ru2 xu1 kong1 。
- ru2 shui3 zhong1 yue4 ， ying1 wu4 biao1 zong1 。
- ru2 shui3 shi4 ti3 ， shui3 yue4 kong1 tong2 。
- you3 wu2 xiang4 mao4 ， er4 xiang1 jie1 tong2 。
- tong2 ze2 wu2 ai4 ， you3 ai4 bu4 zhong1 。
- bu4 zhong1 fei1 fo2 ， fo2 yi4 wu2 qiong2 。
- teng2 jin1 yao4 gu3 ， bu2 shou4 man2 long2 。
- wan4 fa3 zhi1 mu3 ， zhu1 fo2 zu3 gong1 。
- ruo4 ren2 le0 da2 ， bian4 yu3 fo2 tong2 。
- ruo4 ren2 bu4 le0 ， wan4 fa3 mang2 long2 。
- you2 ru2 za2 hua4 ， wang3 fei4 ri4 gong1 。
- ru2 shi4 jia1 bao3 ， yong3 bu4 kong1 kong1 。
- jiu1 jing4 wu2 shuo1 ， fa3 ben3 wu2 kong1 。
- pu3 an1 he2 shang4 ， jia1 bao3 shi4 zhong4 。

## 注释

## 译文

## 赏析
