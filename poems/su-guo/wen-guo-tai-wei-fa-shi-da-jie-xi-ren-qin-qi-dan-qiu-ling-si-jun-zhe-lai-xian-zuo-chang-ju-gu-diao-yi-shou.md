---
id: su-guo-wen-guo-tai-wei-fa-shi-da-jie-xi-ren-qin-qi-dan-qiu-ling-si-jun-zhe-lai-xian-zuo-chang-ju-gu-diao-yi-shou
title: 聞郭太尉發師大捷奚人擒契丹酋領四軍者來獻作長句古調一首
titlePinyin: wen2 guo1 tai4 wei4 fa1 shi1 da4 jie2 xi1 ren2 qin2 qi4 dan1 qiu2 ling3 si4 jun1 zhe3 lai2 xian4 zuo4 chang2 ju4 gu3 diao4 yi4 shou3
titleSlug: wen-guo-tai-wei-fa-shi-da-jie-xi-ren-qin-qi-dan-qiu-ling-si-jun-zhe-lai-xian-zuo-chang-ju-gu-diao-yi-shou
author: 蘇過
authorPinyin: su1 guo4
authorSlug: su-guo
dynasty: 宋
dynastyPinyin: song4
dynastySlug: song
tags: []
---

## 正文

- 遼人猖蹶敗紀綱，鳥獸驚駭自取亡。
- 歸我五季舊土疆，有如宣宗復河湟。
- 彼酋假息不自量，網開三面猶跳梁。
- 爝火乃欲犯太陽，怒臂當車學螳螂。
- 支天所壞仍鴟張，含沙射影出復藏。
- 將軍義勇冠三光，願以部曲除螟蝗。
- 戶有三丁一我將，遣汝積憤當少償。
- 上馬亟持十日糧，長矛短戟舂其吭。
- 前者披靡後者戕，係累妻子涕泗滂。
- 將軍折北昔未嘗，以巧服人尤所長。
- 勿追窮寇非深防，會遣生致如探囊。
- 匈奴自古夸豪強，三表五餌稱前王。
- 竟無一日笞中行，昭君遠嫁令人傷。
- 豈知天兵自鷹揚，郅支援首須陳湯。
- 頭顱萬里行朔方，遣示藁街聽徜徉。
- 偃兵息民令有常，昔居鋒鏑今農桑。
- 百年版籍淪要荒，一日冠蓋欣相望。
- 李白長歌漢道昌，兩階羽舞垂衣裳。

## 拼音

- liao2 ren2 chang1 jue3 bai4 ji4 gang1 ， niao3 shou4 jing1 hai4 zi4 qu3 wang2 。
- gui1 wo3 wu3 ji4 jiu4 tu3 jiang1 ， you3 ru2 xuan1 zong1 fu4 he2 huang2 。
- bi3 qiu2 jia3 xi1 bu2 zi4 liang4 ， wang3 kai1 san1 mian4 you2 tiao4 liang2 。
- jue2 huo3 nai3 yu4 fan4 tai4 yang2 ， nu4 bi4 dang1 ju1 xue2 tang2 lang2 。
- zhi1 tian1 suo3 huai4 reng2 chi1 zhang1 ， han2 sha1 she4 ying3 chu1 fu4 cang2 。
- jiang1 jun1 yi4 yong3 guan1 san1 guang1 ， yuan4 yi3 bu4 qu3 chu2 ming2 huang2 。
- hu4 you3 san1 ding1 yi4 wo3 jiang1 ， qian3 ru3 ji1 fen4 dang1 shao3 chang2 。
- shang4 ma3 ji2 chi2 shi2 ri4 liang2 ， chang2 mao2 duan3 ji3 chong1 qi2 keng1 。
- qian2 zhe3 pi1 mi3 hou4 zhe3 qiang1 ， xi4 lei4 qi1 zi0 ti4 si4 pang1 。
- jiang1 jun1 zhe2 bei3 xi1 wei4 chang2 ， yi3 qiao3 fu2 ren2 you2 suo3 chang2 。
- wu4 zhui1 qiong2 kou4 fei1 shen1 fang2 ， hui4 qian3 sheng1 zhi4 ru2 tan4 nang2 。
- xiong1 nu2 zi4 gu3 kua1 hao2 qiang2 ， san1 biao3 wu3 er3 cheng1 qian2 wang2 。
- jing4 wu2 yi2 ri4 chi1 zhong1 hang2 ， zhao1 jun1 yuan3 jia4 ling4 ren2 shang1 。
- qi3 zhi1 tian1 bing1 zi4 ying1 yang2 ， zhi4 zhi1 yuan2 shou3 xu1 chen2 tang1 。
- tou2 lu2 wan4 li3 xing2 shuo4 fang1 ， qian3 shi4 gao3 jie1 ting1 chang2 yang2 。
- yan3 bing1 xi1 min2 ling4 you3 chang2 ， xi1 ju1 feng1 di2 jin1 nong2 sang1 。
- bai3 nian2 ban3 ji2 lun2 yao4 huang1 ， yi2 ri4 guan1 gai4 xin1 xiang1 wang4 。
- li3 bai2 chang2 ge1 han4 dao4 chang1 ， liang3 jie1 yu3 wu3 chui2 yi1 shang0 。

## 注释

## 译文

## 赏析
