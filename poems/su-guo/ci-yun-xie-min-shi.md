---
id: su-guo-ci-yun-xie-min-shi
title: 次韻謝民師
titlePinyin: ci4 yun4 xie4 min2 shi1
titleSlug: ci-yun-xie-min-shi
author: 蘇過
authorPinyin: su1 guo4
authorSlug: su-guo
dynasty: 宋
dynastyPinyin: song4
dynastySlug: song
tags: []
---

## 正文

- 老鶴過海仍將雛，澹然如將沒齒疏。
- 人生如寄何足道，富貴貧賤隙白駒。
- 飄流僅以虞夫子，饑坐弦歌古儋耳。
- 不堪秦嶺望家山，敢有玉關生入理。
- 廣文才名三十年，困窮直到寒無氈。
- 將軍夜行遭醉尉，曲逆解衣嘗刺船。
- 豈知雷雨來說渥，歸路江山宛如昨。
- 饑人但覺粃糠美，憂患始知田舍樂。
- 夢中猶記魚相濡，莊叟屢困監河枯。
- 聊因競病歌歸歟，寧復燦爛悲窮途。
- 知君篤學真爲己，不從世好惟耽此。
- 作詩頗似建安風，取友更同鮑叔義。
- 我聞得士朝廷尊，搢紳所寄惟斯文。
- 象犀珠玉本安用，猶使四海爭趨奔。
- 高人處世誠難矣，絕俗驚愚空目瞇。
- 坐令瑚璉廢清廟，澗毛何由薦天子。
- 我羨平生馬少游，不願溝瀆容吞舟。
- 夜光明月請自閟，按劍或恐疑輕投。

## 拼音

- lao3 he4 guo4 hai3 reng2 jiang1 chu2 ， dan4 ran2 ru2 jiang1 mei2 chi3 shu1 。
- ren2 sheng1 ru2 ji4 he2 zu2 dao4 ， fu4 gui4 pin2 jian4 xi4 bai2 ju1 。
- piao1 liu2 jin3 yi3 yu2 fu1 zi3 ， ji1 zuo4 xian2 ge1 gu3 dan1 er3 。
- bu4 kan1 qin2 ling3 wang4 jia1 shan1 ， gan3 you3 yu4 guan1 sheng1 ru4 li3 。
- guang3 wen2 cai2 ming2 san1 shi2 nian2 ， kun4 qiong2 zhi2 dao4 han2 wu2 zhan1 。
- jiang1 jun1 ye4 xing2 zao1 zui4 wei4 ， qu3 ni4 jie3 yi1 chang2 ci4 chuan2 。
- qi3 zhi1 lei2 yu3 lai2 shuo1 wo4 ， gui1 lu4 jiang1 shan1 wan3 ru2 zuo2 。
- ji1 ren2 dan4 jue2 bi3 kang1 mei3 ， you1 huan4 shi3 zhi1 tian2 she4 le4 。
- meng4 zhong1 you2 ji4 yu2 xiang1 ru2 ， zhuang1 sou3 lü3 kun4 jian1 he2 ku1 。
- liao2 yin1 jing4 bing4 ge1 gui1 yu2 ， ning2 fu4 can4 lan4 bei1 qiong2 tu2 。
- zhi1 jun1 du3 xue2 zhen1 wei2 ji3 ， bu4 cong2 shi4 hao3 wei2 dan1 ci3 。
- zuo4 shi1 po1 si4 jian4 an1 feng1 ， qu3 you3 geng4 tong2 bao4 shu1 yi4 。
- wo3 wen2 de2 shi4 chao2 ting2 zun1 ， jin4 shen1 suo3 ji4 wei2 si1 wen2 。
- xiang4 xi1 zhu1 yu4 ben3 an1 yong4 ， you2 shi3 si4 hai3 zheng1 qu1 ben1 。
- gao1 ren2 chu3 shi4 cheng2 nan2 yi3 ， jue2 su2 jing1 yu2 kong1 mu4 mi1 。
- zuo4 ling4 hu2 lian3 fei4 qing1 miao4 ， jian4 mao2 he2 you2 jian4 tian1 zi3 。
- wo3 xian4 ping2 sheng1 ma3 shao3 you2 ， bu2 yuan4 gou1 du2 rong2 tun1 zhou1 。
- ye4 guang1 ming2 yue4 qing3 zi4 bi4 ， an4 jian4 huo4 kong3 yi2 qing1 tou2 。

## 注释

## 译文

## 赏析
