---
id: su-guo-yu-hou-jian-yue
title: 雨後見月
titlePinyin: yu3 hou4 jian4 yue4
titleSlug: yu-hou-jian-yue
author: 蘇過
authorPinyin: su1 guo4
authorSlug: su-guo
dynasty: 宋
dynastyPinyin: song4
dynastySlug: song
tags: []
---

## 正文

- 薰風轉亭午，流汗浹絺綌。
- 隆隆空山雷，跨海飛雨黑。
- 芭蕉集亂響，風竹瀉暗滴。
- 懸知歲有待，已喜瘴先滌。
- 沈沈璧月上，稍稍星河出。
- 枕簟延清光，草木沍寒碧。
- 幽人夢未回，良夜誰與惜。
- 隔籬喚西家，倒榼共餘瀝。
- 西家長苦貧，而有好顔色。
- 終年飯半菽，愛酒無從得。
- 嗟余不解飲，看爾時舉白。
- 豈不賢老兵，聊慰羈旅夕。

## 拼音

- xun1 feng1 zhuan3 ting2 wu3 ， liu2 han4 jia1 chi1 xi4 。
- long2 long2 kong1 shan1 lei2 ， kua4 hai3 fei1 yu3 hei1 。
- ba1 jiao1 ji2 luan4 xiang3 ， feng1 zhu2 xie4 an4 di1 。
- xuan2 zhi1 sui4 you3 dai4 ， yi3 xi3 zhang4 xian1 di2 。
- shen3 shen3 bi4 yue4 shang4 ， shao1 shao1 xing1 he2 chu1 。
- zhen3 dian4 yan2 qing1 guang1 ， cao3 mu4 hu4 han2 bi4 。
- you1 ren2 meng4 wei4 hui2 ， liang2 ye4 shui2 yu3 xi1 。
- ge2 li2 huan4 xi1 jia1 ， dao3 ke1 gong4 yu2 li4 。
- xi1 jia1 chang2 ku3 pin2 ， er2 you3 hao3 yan2 se4 。
- zhong1 nian2 fan4 ban4 shu1 ， ai4 jiu3 wu2 cong2 de2 。
- jie1 yu2 bu4 jie3 yin3 ， kan4 er3 shi2 ju3 bai2 。
- qi3 bu4 xian2 lao3 bing1 ， liao2 wei4 ji1 lü3 xi1 。

## 注释

## 译文

## 赏析
