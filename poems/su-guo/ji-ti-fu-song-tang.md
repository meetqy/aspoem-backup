---
id: su-guo-ji-ti-fu-song-tang
title: 寄題撫松堂
titlePinyin: ji4 ti2 fu3 song1 tang2
titleSlug: ji-ti-fu-song-tang
author: 蘇過
authorPinyin: su1 guo4
authorSlug: su-guo
dynasty: 唐
dynastyPinyin: tang2
dynastySlug: tang
tags: [] 
---

## 正文

- 胸中朝市遠，何必擇所居。
- 門無結駟客，山林入吾廬。
- 西洛有君子，筑室城之隅。
- 種松在庭戶，志與淵明俱。
- 朝挹西山爽，暮尋南澗娛。
- 霜中鶴骨瘦，雨夜龍髯疏。
- 主人應相似，節抱陵雲孤。
- 不知寒暑遷，肯徇世俗趨。
- 昔稱水南北，去曳侯門裾。
- 能伴松菊老，固知涇渭殊。
- 我恨營口腹，斂板慚妻孥。
- 三逕未能歸，高臥子不如。
- 青衫滿塵土，何時返樵漁。
- 未用北山移，我來只須臾。

## 拼音

- xiong1 zhong1 chao2 shi4 yuan3 ， he2 bi4 ze2 suo3 ju1 。
- men2 wu2 jie2 si4 ke4 ， shan1 lin2 ru4 wu2 lu2 。
- xi1 luo4 you3 jun1 zi3 ， zhu4 shi4 cheng2 zhi1 yu2 。
- zhong3 song1 zai4 ting2 hu4 ， zhi4 yu3 yuan1 ming2 ju4 。
- chao2 yi4 xi1 shan1 shuang3 ， mu4 xun2 nan2 jian4 yu2 。
- shuang1 zhong1 he4 gu3 shou4 ， yu3 ye4 long2 ran2 shu1 。
- zhu3 ren2 ying1 xiang1 si4 ， jie2 bao4 ling2 yun2 gu1 。
- bu4 zhi1 han2 shu3 qian1 ， ken3 xun4 shi4 su2 qu1 。
- xi1 cheng1 shui3 nan2 bei3 ， qu4 ye4 hou2 men2 ju1 。
- neng2 ban4 song1 ju2 lao3 ， gu4 zhi1 jing1 wei4 shu1 。
- wo3 hen4 ying2 kou3 fu4 ， lian3 ban3 can2 qi1 nu2 。
- san1 jing4 wei4 neng2 gui1 ， gao1 wo4 zi3 bu4 ru2 。
- qing1 shan1 man3 chen2 tu3 ， he2 shi2 fan3 qiao2 yu2 。
- wei4 yong4 bei3 shan1 yi2 ， wo3 lai2 zhi1 xu1 yu2 。

## 注释

## 译文

## 赏析
