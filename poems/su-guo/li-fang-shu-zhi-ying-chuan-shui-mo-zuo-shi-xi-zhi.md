---
id: su-guo-li-fang-shu-zhi-ying-chuan-shui-mo-zuo-shi-xi-zhi
title: 李方叔治潁川水磨作詩戲之
titlePinyin: li3 fang1 shu1 zhi4 ying3 chuan1 shui3 mo4 zuo4 shi1 xi4 zhi1
titleSlug: li-fang-shu-zhi-ying-chuan-shui-mo-zuo-shi-xi-zhi
author: 蘇過
authorPinyin: su1 guo4
authorSlug: su-guo
dynasty: 唐
dynastyPinyin: tang2
dynastySlug: tang
tags: [] 
---

## 正文

- 君不見相如昔隱臨邛市，文君當壚身滌器。
- 未逢給札賦凌雲，豈免辛勤穿犢鼻。
- 又不見蘇秦大困還家時，失計頗遭妻子詈。
- 誰令奔走事口舌，不學周人營什二。
- 李侯平生無一廛，只有便便五經笥。
- 儒冠半世已誤身，老欲歸耕無耒耜。
- 近聞潁川有瀑布，碓磨能窮谿谷利。
- 釃渠鑿石激清流，機動輪旋人力易。
- 今年麥熟春雨足，車載斗量應有備。
- 勿嫌巾袂縞紛紛，飽看谿渠鳴涖涖。
- 堆盤坐想雪如山，夢中已覺錢流地。
- 特君結廬秋風初，我欲叩門來上瑞。
- 起搜湯餅掃飛羅，轢釜操刀定中饋。
- 千金何必羨鴟夷，少有屬饜而已矣。
- 嵇康好鍛季主卜，達人未免茲游戲。

## 拼音

- jun1 bu2 jian4 xiang1 ru2 xi1 yin3 lin2 qiong2 shi4 ， wen2 jun1 dang1 lu2 shen1 di2 qi4 。
- wei4 feng2 gei3 zha2 fu4 ling2 yun2 ， qi3 mian3 xin1 qin2 chuan1 du2 bi2 。
- you4 bu2 jian4 su1 qin2 da4 kun4 huan2 jia1 shi2 ， shi1 ji4 po1 zao1 qi1 zi0 li4 。
- shui2 ling4 ben1 zou3 shi4 kou3 she2 ， bu4 xue2 zhou1 ren2 ying2 shen2 er4 。
- li3 hou2 ping2 sheng1 wu2 yi4 chan2 ， zhi3 you3 bian4 bian4 wu3 jing1 si4 。
- ru2 guan1 ban4 shi4 yi3 wu4 shen1 ， lao3 yu4 gui1 geng1 wu2 lei3 si4 。
- jin4 wen2 ying3 chuan1 you3 pu4 bu4 ， dui4 mo2 neng2 qiong2 xi1 gu3 li4 。
- shi1 qu2 zao2 shi2 ji1 qing1 liu2 ， ji1 dong4 lun2 xuan2 ren2 li4 yi4 。
- jin1 nian2 mai4 shu2 chun1 yu3 zu2 ， ju1 zai4 dou4 liang2 ying1 you3 bei4 。
- wu4 xian2 jin1 mei4 gao3 fen1 fen1 ， bao3 kan4 xi1 qu2 ming2 li4 li4 。
- dui1 pan2 zuo4 xiang3 xue3 ru2 shan1 ， meng4 zhong1 yi3 jue2 qian2 liu2 di4 。
- te4 jun1 jie2 lu2 qiu1 feng1 chu1 ， wo3 yu4 kou4 men2 lai2 shang4 rui4 。
- qi3 sou1 tang1 bing3 sao3 fei1 luo2 ， li4 fu3 cao1 dao1 ding4 zhong1 kui4 。
- qian1 jin1 he2 bi4 xian4 chi1 yi2 ， shao3 you3 shu3 yan4 er2 yi3 yi3 。
- ji1 kang1 hao3 duan4 ji4 zhu3 bu3 ， da2 ren2 wei4 mian3 zi1 you2 xi4 。

## 注释

## 译文

## 赏析
