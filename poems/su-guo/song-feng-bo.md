---
id: su-guo-song-feng-bo
title: 訟風伯
titlePinyin: song4 feng1 bo2
titleSlug: song-feng-bo
author: 蘇過
authorPinyin: su1 guo4
authorSlug: su-guo
dynasty: 宋
dynastyPinyin: song4
dynastySlug: song
tags: []
---

## 正文

- 天胡久不雨，我欲訟之天。
- 二麥槁欲死，驕陽猶熾然。
- 重陰數布野，雨意來無邊。
- 未許一濡地，輒遇四風顛。
- 擺搖澗谷響，寧復留雲煙。
- 雨師良已勤，風伯殆未悛。
- 天公縱此爲，忍使暴我田。
- 默訴若有答，不待巫史傳。
- 昨者六七月，屋溜如繩懸。
- 淋漓逮十日，奔突潰百川。
- 行旅已斷道，閭閻欲通船。
- 不藉屏翳功，日星幾變遷。
- 我請酌民情，血誠通帝淵。
- 風雨要有時，乃不爲咎愆。
- 赤子仰粒食，云何絕其煙。
- 徒閔負販勞，不憂稼穡先。
- 怨讟滿南畝，懽忻爲市廛。
- 謾說昏墊害，欲誇掃除賢。
- 何曾補日月，空祇留饑年。
- 區區訟風伯，聊賡退之篇。

## 拼音

- tian1 hu2 jiu3 bu4 yu3 ， wo3 yu4 song4 zhi1 tian1 。
- er4 mai4 gao3 yu4 si3 ， jiao1 yang2 you2 chi4 ran2 。
- zhong4 yin1 shu4 bu4 ye3 ， yu3 yi4 lai2 wu2 bian1 。
- wei4 xu1 yi4 ru2 di4 ， zhe2 yu4 si4 feng1 dian1 。
- bai3 yao2 jian4 gu3 xiang3 ， ning2 fu4 liu2 yun2 yan1 。
- yu3 shi1 liang2 yi3 qin2 ， feng1 bo2 dai4 wei4 quan1 。
- tian1 gong1 zong4 ci3 wei2 ， ren3 shi3 bao4 wo3 tian2 。
- mo4 su4 ruo4 you3 da2 ， bu2 dai4 wu1 shi3 chuan2 。
- zuo2 zhe3 liu4 qi1 yue4 ， wu1 liu1 ru2 sheng2 xuan2 。
- lin2 li2 dai3 shi2 ri4 ， ben1 tu1 kui4 bai3 chuan1 。
- xing2 lü3 yi3 duan4 dao4 ， lü2 yan2 yu4 tong1 chuan2 。
- bu2 jie4 ping2 yi4 gong1 ， ri4 xing1 ji1 bian4 qian1 。
- wo3 qing3 zhuo2 min2 qing2 ， xue4 cheng2 tong1 di4 yuan1 。
- feng1 yu3 yao4 you3 shi2 ， nai3 bu4 wei2 jiu4 qian1 。
- chi4 zi3 yang3 li4 shi2 ， yun2 he2 jue2 qi2 yan1 。
- tu2 min3 fu4 fan4 lao2 ， bu4 you1 jia4 se4 xian1 。
- yuan4 du2 man3 nan2 mu3 ， huan1 xin1 wei2 shi4 chan2 。
- man2 shuo1 hun1 dian4 hai4 ， yu4 kua1 sao3 chu2 xian2 。
- he2 ceng2 bu3 ri4 yue4 ， kong1 qi2 liu2 ji1 nian2 。
- qu1 qu1 song4 feng1 bo2 ， liao2 geng1 tui4 zhi1 pian1 。

## 注释

## 译文

## 赏析
