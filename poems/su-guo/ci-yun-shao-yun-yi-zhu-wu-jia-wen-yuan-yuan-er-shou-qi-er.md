---
id: su-guo-ci-yun-shao-yun-yi-zhu-wu-jia-wen-yuan-yuan-er-shou-qi-er
title: 次韻少藴移竹於賈文元園二首  其二
titlePinyin: ci4 yun4 shao3 yun4 yi2 zhu2 wu1 jia3 wen2 yuan2 yuan2 er4 shou3     qi2 er4
titleSlug: ci-yun-shao-yun-yi-zhu-wu-jia-wen-yuan-yuan-er-shou-qi-er
author: 蘇過
authorPinyin: su1 guo4
authorSlug: su-guo
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我公經綸手，胡爲試盤根。
- 忠言與嘉績，有後期臧孫。
- 胸中五千卷，三歲不窺園。
- 種德如川增，源深自潺湲。
- 遽辭承明廬，出備諸侯藩。
- 仁風被草木，已覺棠陰繁。
- 此君況手植，伴公讀書軒。
- 未須勞越吟，寓目聊江村。
- 羣豪爭吐奇，和詩相勸敦。
- 愧無崢嶸句，往繼火陸渾。

## 拼音

- wo3 gong1 jing1 lun2 shou3 ， hu2 wei2 shi4 pan2 gen1 。
- zhong1 yan2 yu3 jia1 ji4 ， you3 hou4 qi1 zang1 sun1 。
- xiong1 zhong1 wu3 qian1 juan4 ， san1 sui4 bu4 kui1 yuan2 。
- zhong3 de2 ru2 chuan1 zeng1 ， yuan2 shen1 zi4 chan2 yuan2 。
- ju4 ci2 cheng2 ming2 lu2 ， chu1 bei4 zhu1 hou2 fan1 。
- ren2 feng1 bei4 cao3 mu4 ， yi3 jue2 tang2 yin1 fan2 。
- ci3 jun1 kuang4 shou3 zhi2 ， ban4 gong1 du2 shu1 xuan1 。
- wei4 xu1 lao2 yue4 yin2 ， yu4 mu4 liao2 jiang1 cun1 。
- qun2 hao2 zheng1 tu3 qi2 ， he2 shi1 xiang1 quan4 dun1 。
- kui4 wu2 zheng1 rong2 ju4 ， wang3 ji4 huo3 lu4 hun2 。

## 注释

## 译文

## 赏析
