---
id: su-guo-ji-ti-bei-hai-wen-ju-tang
title: 寄題北海文舉堂
titlePinyin: ji4 ti2 bei3 hai3 wen2 ju3 tang2
titleSlug: ji-ti-bei-hai-wen-ju-tang
author: 蘇過
authorPinyin: su1 guo4
authorSlug: su-guo
dynasty: 宋
dynastyPinyin: song4
dynastySlug: song
tags: []
---

## 正文

- 巨君竊漢璽，如取鴻毛輕。
- 孟德老且死，不見姦業成。
- 乃知朝無人，誰憚百公卿。
- 一夫能仗節，介然屹長城。
- 忠義國所託，安危與之並。
- 吾於文舉見，坐折姦邪萌。
- 誰能搏猛虎，乃用尺箠嬰。
- 義氣橫宇宙，不煩尺寸兵。
- 悲哉天所壞，一木難扶傾。
- 梟鸞不兩立，夫子安得生。
- 中原竟分裂，三姓鼎足爭。
- 當知千載後，高名獨崢嶸。
- 使君定不凡，論友古豪英。
- 作堂追餘烈，豈祇求空名。
- 廢卷屢嘆息，孤忠誰發明。
- 玉石痛俱燼，鯨鯢脫誅烹。
- 嗟余志謬懦，怒髪猶衝纓。
- 九原不可作，涕淚徒縱橫。

## 拼音

- ju4 jun1 qie4 han4 xi3 ， ru2 qu3 hong2 mao2 qing1 。
- meng4 de2 lao3 qie3 si3 ， bu2 jian4 jian1 ye4 cheng2 。
- nai3 zhi1 chao2 wu2 ren2 ， shui2 dan4 bai3 gong1 qing1 。
- yi4 fu1 neng2 zhang4 jie2 ， jie4 ran2 yi4 chang2 cheng2 。
- zhong1 yi4 guo2 suo3 tuo1 ， an1 wei1 yu3 zhi1 bing4 。
- wu2 wu1 wen2 ju3 jian4 ， zuo4 zhe2 jian1 xie2 meng2 。
- shui2 neng2 bo2 meng3 hu3 ， nai3 yong4 chi3 chui2 ying1 。
- yi4 qi4 heng2 yu3 zhou4 ， bu4 fan2 chi3 cun4 bing1 。
- bei1 zai1 tian1 suo3 huai4 ， yi2 mu4 nan2 fu2 qing1 。
- xiao1 luan2 bu4 liang3 li4 ， fu1 zi3 an1 de2 sheng1 。
- zhong1 yuan2 jing4 fen1 lie4 ， san1 xing4 ding3 zu2 zheng1 。
- dang1 zhi1 qian1 zai4 hou4 ， gao1 ming2 du2 zheng1 rong2 。
- shi3 jun1 ding4 bu4 fan2 ， lun4 you3 gu3 hao2 ying1 。
- zuo4 tang2 zhui1 yu2 lie4 ， qi3 qi2 qiu2 kong1 ming2 。
- fei4 juan4 lü3 tan4 xi1 ， gu1 zhong1 shui2 fa1 ming2 。
- yu4 shi2 tong4 ju4 jin4 ， jing1 ni2 tuo1 zhu1 peng1 。
- jie1 yu2 zhi4 miu4 nuo4 ， nu4 fa4 you2 chong1 ying1 。
- jiu3 yuan2 bu4 ke3 zuo4 ， ti4 lei4 tu2 zong4 heng2 。

## 注释

## 译文

## 赏析
