---
id: su-guo-song-feng-ting-ci
title: 松風亭詞
titlePinyin: song1 feng1 ting2 ci2
titleSlug: song-feng-ting-ci
author: 蘇過
authorPinyin: su1 guo4
authorSlug: su-guo
dynasty: 宋
dynastyPinyin: song4
dynastySlug: song
tags: []
---

## 正文

- 亂一水兮清泠，絕塵市兮郊垌。
- 鬰松風之參差，忽飛構兮危亭。
- 悲風來兮號滄溟，寒月出兮款戶庭。
- 聽萬籟兮發無形，感窮歲兮物彫零。
- 簾舒卷兮度飛螢，白露下兮靄疏星。
- 二江東來兮勢建瓴，千山右繞兮環翠屏。
- 彼柴門兮晝常扃，屏外物兮返視聽。
- 嗟世故之迫隘兮，夫何異於圄囹。
- 幸此身之日遠兮，□可逃於天刑。
- 望神仙其咫尺兮，想羽人於杳冥。
- 或命駕以遨遊兮，茲弭節而少停。
- 友羣仙兮役萬靈，驂鸞鶴兮駕鳳軿。
- 願執鞭兮展軨，愧凡骨兮羶腥。
- 余師首陽之清德兮，超千古而猶馨。
- 偉三閭之諒直兮，高衆人而獨醒。
- 慕子房這明哲兮，學辟穀以引齡。
- 嗚呼雖九原之不可作兮，庶斯人以發硎。

## 拼音

- luan4 yi4 shui3 xi1 qing1 ling2 ， jue2 chen2 shi4 xi1 jiao1 dong4 。
- yu4 song1 feng1 zhi1 can1 cha4 ， hu1 fei1 gou4 xi1 wei1 ting2 。
- bei1 feng1 lai2 xi1 hao4 cang1 ming2 ， han2 yue4 chu1 xi1 kuan3 hu4 ting2 。
- ting1 wan4 lai4 xi1 fa1 wu2 xing2 ， gan3 qiong2 sui4 xi1 wu4 diao1 ling2 。
- lian2 shu1 juan3 xi1 du4 fei1 ying2 ， bai2 lu4 xia4 xi1 ai3 shu1 xing1 。
- er4 jiang1 dong1 lai2 xi1 shi4 jian4 ling2 ， qian1 shan1 you4 rao4 xi1 huan2 cui4 ping2 。
- bi3 chai2 men2 xi1 zhou4 chang2 jiong1 ， ping2 wai4 wu4 xi1 fan3 shi4 ting1 。
- jie1 shi4 gu4 zhi1 po4 ai4 xi1 ， fu1 he2 yi4 wu1 yu3 ling2 。
- xing4 ci3 shen1 zhi1 ri4 yuan3 xi1 ，□ ke3 tao2 wu1 tian1 xing2 。
- wang4 shen2 xian1 qi2 zhi3 chi3 xi1 ， xiang3 yu3 ren2 wu1 yao3 ming2 。
- huo4 ming4 jia4 yi3 ao2 you2 xi1 ， zi1 mi3 jie2 er2 shao3 ting2 。
- you3 qun2 xian1 xi1 yi4 wan4 ling2 ， can1 luan2 he4 xi1 jia4 feng4 ping2 。
- yuan4 zhi2 bian1 xi1 zhan3 ling2 ， kui4 fan2 gu3 xi1 shan1 xing1 。
- yu2 shi1 shou3 yang2 zhi1 qing1 de2 xi1 ， chao1 qian1 gu3 er2 you2 xin1 。
- wei3 san1 lü2 zhi1 liang4 zhi2 xi1 ， gao1 zhong4 ren2 er2 du2 xing3 。
- mu4 zi3 fang2 zhe4 ming2 zhe2 xi1 ， xue2 pi4 gu3 yi3 yin3 ling2 。
- wu1 hu1 sui1 jiu3 yuan2 zhi1 bu4 ke3 zuo4 xi1 ， shu4 si1 ren2 yi3 fa1 xing2 。

## 注释

## 译文

## 赏析
