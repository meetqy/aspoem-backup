---
id: su-guo-ci-yun-cheng-zhi-zi-yan-chang-ju
title: 次韻承之紫巖長句
titlePinyin: ci4 yun4 cheng2 zhi1 zi3 yan2 chang2 ju4
titleSlug: ci-yun-cheng-zhi-zi-yan-chang-ju
author: 蘇過
authorPinyin: su1 guo4
authorSlug: su-guo
dynasty: 宋
dynastyPinyin: song4
dynastySlug: song
tags: []
---

## 正文

- 亂山窮處聞魚鼓，梵宇潭潭不知暑。
- 當時麻衣此卜居，自啟山林著藍縷。
- 飛空樓觀驚造化，縹緲雲間如帝所。
- 道人疑是有道者，己不求人人自許。
- 富兒爭致千金多，貧者不辭筋力苦。
- 若非足指按大地，荒山坐變琉璃宇。
- 南陽持節奉詔歸，夜上崢嶸攜幕府。
- 是時六月火令熾，千騎解鞍人按堵。
- 登臨豈爲謝公賞，七子賦詩歌趙武。
- 長廊月出清風生，古殿無人鈴獨語。
- 公留三日看溪漲，白晝魚蝦落飛雨。
- 我昔千里上太行，身世飄零悲逆旅。
- 莫投紫巖稍自慰，欲扣僧房無可侶。
- 有來野餉苜蓿飯，主人對客羞貧窶。
- 何似元戎從掾吏，落日紅旗照洲渚。
- 椎牛釃酒勞還役，號令三更傳部伍。
- 君能筆力記其事，句法更如山峻阻。
- 一時豪放豈易得，況有幻怪供詩取。
- 歸來尚可詫朋友，雲夢青丘俱不數。
- 山川雖是風物殊，樂哉信美非吾土。

## 拼音

- luan4 shan1 qiong2 chu3 wen2 yu2 gu3 ， fan4 yu3 tan2 tan2 bu4 zhi1 shu3 。
- dang1 shi2 ma2 yi1 ci3 bu3 ju1 ， zi4 qi3 shan1 lin2 zhu4 lan2 lü3 。
- fei1 kong1 lou2 guan1 jing1 zao4 hua4 ， piao3 miao3 yun2 jian4 ru2 di4 suo3 。
- dao4 ren2 yi2 shi4 you3 dao4 zhe3 ， ji3 bu4 qiu2 ren2 ren2 zi4 xu1 。
- fu4 er2 zheng1 zhi4 qian1 jin1 duo1 ， pin2 zhe3 bu4 ci2 jin1 li4 ku3 。
- ruo4 fei1 zu2 zhi3 an4 da4 di4 ， huang1 shan1 zuo4 bian4 liu2 li2 yu3 。
- nan2 yang2 chi2 jie2 feng4 zhao4 gui1 ， ye4 shang4 zheng1 rong2 xie2 mu4 fu3 。
- shi4 shi2 liu4 yue4 huo3 ling4 chi4 ， qian1 qi2 jie3 an1 ren2 an4 du3 。
- deng1 lin2 qi3 wei2 xie4 gong1 shang3 ， qi1 zi3 fu4 shi1 ge1 zhao4 wu3 。
- chang2 lang2 yue4 chu1 qing1 feng1 sheng1 ， gu3 dian4 wu2 ren2 ling2 du2 yu3 。
- gong1 liu2 san1 ri4 kan4 xi1 zhang3 ， bai2 zhou4 yu2 xia1 luo4 fei1 yu3 。
- wo3 xi1 qian1 li3 shang4 tai4 hang2 ， shen1 shi4 piao1 ling2 bei1 ni4 lü3 。
- mo4 tou2 zi3 yan2 shao1 zi4 wei4 ， yu4 kou4 seng1 fang2 wu2 ke3 lü3 。
- you3 lai2 ye3 xiang3 mu4 xu0 fan4 ， zhu3 ren2 dui4 ke4 xiu1 pin2 ju4 。
- he2 si4 yuan2 rong2 cong2 yuan4 li4 ， luo4 ri4 hong2 qi2 zhao4 zhou1 zhu3 。
- zhui1 niu2 shi1 jiu3 lao2 huan2 yi4 ， hao4 ling4 san1 geng1 chuan2 bu4 wu3 。
- jun1 neng2 bi3 li4 ji4 qi2 shi4 ， ju4 fa3 geng4 ru2 shan1 jun4 zu3 。
- yi4 shi2 hao2 fang4 qi3 yi4 de2 ， kuang4 you3 huan4 guai4 gong4 shi1 qu3 。
- gui1 lai2 shang4 ke3 cha4 peng2 you0 ， yun2 meng4 qing1 qiu1 ju4 bu2 shu4 。
- shan1 chuan1 sui1 shi4 feng1 wu4 shu1 ， le4 zai1 xin4 mei3 fei1 wu2 tu3 。

## 注释

## 译文

## 赏析
