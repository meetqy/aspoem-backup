---
id: su-guo-ci-yun-xin-zhong-lang-guan-an
title: 次韻信中郎官庵
titlePinyin: ci4 yun4 xin4 zhong1 lang2 guan1 an1
titleSlug: ci-yun-xin-zhong-lang-guan-an
author: 蘇過
authorPinyin: su1 guo4
authorSlug: su-guo
dynasty: 宋
dynastyPinyin: song4
dynastySlug: song
tags: []
---

## 正文

- 飛流半山來，忽作長劍倚。
- 吾知有奇境，何畏虎尾履。
- 郎官初得名，山川雖信美。
- 誰能此巖居，暫寓非終止。
- 吾儕世外緣，壯心殊不已。
- 每譏懷與安，同是非夫恥。
- 忍饑啖藜藿，且博一笑喜。
- 更尋雲外人，安得助薪水。
- 伶俜穿鳥道，窈窕下澗底。
- 路述煙草合，欲往不得跬。
- 登樓亡其梯，航海失一葦。
- 仰觀二三子，脚下雲埃起。
- 山靈若相戲，危石折屐齒。
- 憂我不再來，遺恨丘壑裏。
- 借君談天口，駭我未聞耳。
- 秋高山更奇，後會志益偉。
- 捫蘿貴先登，噬臍無效此。
- 與君控扶搖，赤腳踏清泚。

## 拼音

- fei1 liu2 ban4 shan1 lai2 ， hu1 zuo4 chang2 jian4 yi3 。
- wu2 zhi1 you3 qi2 jing4 ， he2 wei4 hu3 wei3 lü3 。
- lang2 guan1 chu1 de2 ming2 ， shan1 chuan1 sui1 xin4 mei3 。
- shui2 neng2 ci3 yan2 ju1 ， zan4 yu4 fei1 zhong1 zhi3 。
- wu2 chai2 shi4 wai4 yuan2 ， zhuang4 xin1 shu1 bu4 yi3 。
- mei3 ji1 huai2 yu3 an1 ， tong2 shi4 fei1 fu1 chi3 。
- ren3 ji1 dan4 li2 huo4 ， qie3 bo2 yi2 xiao4 xi3 。
- geng4 xun2 yun2 wai4 ren2 ， an1 de2 zhu4 xin1 shui3 。
- ling2 ping1 chuan1 niao3 dao4 ， yao3 tiao3 xia4 jian4 di3 。
- lu4 shu4 yan1 cao3 he2 ， yu4 wang3 bu4 de2 kui3 。
- deng1 lou2 wang2 qi2 ti1 ， hang2 hai3 shi1 yi4 wei3 。
- yang3 guan1 er4 san1 zi3 ， jiao3 xia4 yun2 ai1 qi3 。
- shan1 ling2 ruo4 xiang1 xi4 ， wei1 shi2 zhe2 ji1 chi3 。
- you1 wo3 bu2 zai4 lai2 ， yi2 hen4 qiu1 he4 li3 。
- jie4 jun1 tan2 tian1 kou3 ， hai4 wo3 wei4 wen2 er3 。
- qiu1 gao1 shan1 geng4 qi2 ， hou4 hui4 zhi4 yi4 wei3 。
- men2 luo2 gui4 xian1 deng1 ， shi4 qi2 wu2 xiao4 ci3 。
- yu3 jun1 kong4 fu2 yao2 ， chi4 jiao3 ta4 qing1 ci3 。

## 注释

## 译文

## 赏析
