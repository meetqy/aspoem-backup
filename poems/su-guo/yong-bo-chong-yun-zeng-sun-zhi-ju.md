---
id: su-guo-yong-bo-chong-yun-zeng-sun-zhi-ju
title: 用伯充韻贈孫志舉
titlePinyin: yong4 bo2 chong1 yun4 zeng4 sun1 zhi4 ju3
titleSlug: yong-bo-chong-yun-zeng-sun-zhi-ju
author: 蘇過
authorPinyin: su1 guo4
authorSlug: su-guo
dynasty: 宋
dynastyPinyin: song4
dynastySlug: song
tags: []
---

## 正文

- 朱顔染黄茅，自意嶺表人。
- 長恬服世俗，敢愧歠菽貧。
- 送車反自厓，異獠紛來賓。
- 蛙蝝與蚔醢，敬我如族姻。
- 海風吹余舟，夜渡徐聞垠。
- 往來一漚間，勞生竟非真。
- 重尋江南遊，再款空同闉。
- 山中有異士，束書來卜鄰。
- 胸中出虹霓，雷袂勇且仁。
- 索居□枯槁，賴此意少春。
- 當年老于公，硬語本爲民。
- 終身雖坎壈，誰得疏而親。
- 臧孫固有後，仲子先離倫。
- 不憂廊廟遲，綠髪未肯銀。
- 季子又一奇，武庫戈矛新。
- 片言折鹿角，不許枝詞諄。
- 近聞獲麟書，還許登成均。
- 歸歟汶上兄，器新人惟陳。

## 拼音

- zhu1 yan2 ran3 huang2 mao2 ， zi4 yi4 ling3 biao3 ren2 。
- chang2 tian2 fu2 shi4 su2 ， gan3 kui4 chuo4 shu1 pin2 。
- song4 ju1 fan3 zi4 ya2 ， yi4 liao2 fen1 lai2 bin1 。
- wa1 yuan2 yu3 qi2 hai3 ， jing4 wo3 ru2 zu2 yin1 。
- hai3 feng1 chui1 yu2 zhou1 ， ye4 du4 xu2 wen2 yin2 。
- wang3 lai2 yi4 ou1 jian4 ， lao2 sheng1 jing4 fei1 zhen1 。
- zhong4 xun2 jiang1 nan2 you2 ， zai4 kuan3 kong1 tong2 yin1 。
- shan1 zhong1 you3 yi4 shi4 ， shu4 shu1 lai2 bu3 lin2 。
- xiong1 zhong1 chu1 hong2 ni2 ， lei2 mei4 yong3 qie3 ren2 。
- suo3 ju1 □ ku1 gao3 ， lai4 ci3 yi4 shao3 chun1 。
- dang1 nian2 lao3 yu2 gong1 ， ying4 yu3 ben3 wei2 min2 。
- zhong1 shen1 sui1 kan3 lan3 ， shui2 de2 shu1 er2 qin1 。
- zang1 sun1 gu4 you3 hou4 ， zhong4 zi3 xian1 li2 lun2 。
- bu4 you1 lang2 miao4 chi2 ， lü4 fa4 wei4 ken3 yin2 。
- ji4 zi0 you4 yi4 qi2 ， wu3 ku4 ge1 mao2 xin1 。
- pian4 yan2 zhe2 lu4 jiao3 ， bu4 xu1 zhi1 ci2 zhun1 。
- jin4 wen2 huo4 lin2 shu1 ， huan2 xu1 deng1 cheng2 jun1 。
- gui1 yu2 wen4 shang4 xiong1 ， qi4 xin1 ren2 wei2 chen2 。

## 注释

## 译文

## 赏析
