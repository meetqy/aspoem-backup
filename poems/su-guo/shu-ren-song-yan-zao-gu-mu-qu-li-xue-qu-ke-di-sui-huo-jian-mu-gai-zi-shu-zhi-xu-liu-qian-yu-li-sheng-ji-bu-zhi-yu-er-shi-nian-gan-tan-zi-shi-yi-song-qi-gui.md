---
id: su-guo-shu-ren-song-yan-zao-gu-mu-qu-li-xue-qu-ke-di-sui-huo-jian-mu-gai-zi-shu-zhi-xu-liu-qian-yu-li-sheng-ji-bu-zhi-yu-er-shi-nian-gan-tan-zi-shi-yi-song-qi-gui
title: 蜀人宋衍蚤孤母去力學取科第遂獲見母蓋自蜀至許六千餘里聲跡不至逾二十年感嘆茲事以送其歸
titlePinyin: shu3 ren2 song4 yan3 zao3 gu1 mu3 qu4 li4 xue2 qu3 ke1 di4 sui4 huo4 jian4 mu3 gai4 zi4 shu3 zhi4 xu1 liu4 qian1 yu2 li3 sheng1 ji4 bu2 zhi4 yu2 er4 shi2 nian2 gan3 tan4 zi1 shi4 yi3 song4 qi2 gui1
titleSlug: shu-ren-song-yan-zao-gu-mu-qu-li-xue-qu-ke-di-sui-huo-jian-mu-gai-zi-shu-zhi-xu-liu-qian-yu-li-sheng-ji-bu-zhi-yu-er-shi-nian-gan-tan-zi-shi-yi-song-qi-gui
author: 蘇過
authorPinyin: su1 guo4
authorSlug: su-guo
dynasty: 宋
dynastyPinyin: song4
dynastySlug: song
tags: []
---

## 正文

- 綠槐染衣蘆作鞭，朝騎駿馬下九天。
- 人爲君榮君未喜，我家劍南親萬里。
- 四歲兒啼母不知，肺肝欲裂悲語誰。
- 不如讀書期有立，可以藉手榮吾慈。
- 白雲悵望天一方，潁水之北嵩之陽。
- 君王一日親試策，阿蘭不願尚書郎。
- 里門下馬人爭看，對泣相持行路嘆。
- 版輿歸侍錦江頭，戲彩重償齓與丱。

## 拼音

- lü4 huai2 ran3 yi1 lu2 zuo4 bian1 ， chao2 qi2 jun4 ma3 xia4 jiu3 tian1 。
- ren2 wei2 jun1 rong2 jun1 wei4 xi3 ， wo3 jia1 jian4 nan2 qin1 wan4 li3 。
- si4 sui4 er2 ti2 mu3 bu4 zhi1 ， fei4 gan1 yu4 lie4 bei1 yu3 shui2 。
- bu4 ru2 du2 shu1 qi1 you3 li4 ， ke3 yi3 jie4 shou3 rong2 wu2 ci2 。
- bai2 yun2 chang4 wang4 tian1 yi4 fang1 ， ying3 shui3 zhi1 bei3 song1 zhi1 yang2 。
- jun1 wang2 yi2 ri4 qin1 shi4 ce4 ， a1 lan2 bu2 yuan4 shang4 shu1 lang2 。
- li3 men2 xia4 ma3 ren2 zheng1 kan4 ， dui4 qi4 xiang1 chi2 xing2 lu4 tan4 。
- ban3 yu2 gui1 shi4 jin3 jiang1 tou2 ， xi4 cai3 zhong4 chang2 chen4 yu3 guan4 。

## 注释

## 译文

## 赏析
