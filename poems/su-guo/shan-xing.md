---
id: su-guo-shan-xing
title: 山行
titlePinyin: shan1 xing2
titleSlug: shan-xing
author: 蘇過
authorPinyin: su1 guo4
authorSlug: su-guo
dynasty: 宋
dynastyPinyin: song4
dynastySlug: song
tags: []
---

## 正文

- 肩輿歷盡黄茆岡，青山壁立聳大行。
- 忽驚雷轉山石裂，濤頭千尺分錢塘。
- 飛空雨雹寒崖碧，倒影垂虹射晴日。
- 高巖俯瞰先目眩，杖策縱觀森股慄。
- 只疑天河瀉地上，又恐灧澦飛山脊。
- 猿猱悲鳴霜樹折，虎豹震動山月黑。
- 千年水石自成寶，下有蛟龍深莫測。
- 明年歲旱當汝求，暴雨一聲飛霹靂。

## 拼音

- jian1 yu2 li4 jin4 huang2 mao2 gang1 ， qing1 shan1 bi4 li4 song3 da4 xing2 。
- hu1 jing1 lei2 zhuan3 shan1 shi2 lie4 ， tao1 tou2 qian1 chi3 fen1 qian2 tang2 。
- fei1 kong1 yu3 bao2 han2 ya2 bi4 ， dao4 ying3 chui2 hong2 she4 qing2 ri4 。
- gao1 yan2 fu3 kan4 xian1 mu4 xuan4 ， zhang4 ce4 zong4 guan1 sen1 gu3 li4 。
- zhi1 yi2 tian1 he2 xie4 di4 shang4 ， you4 kong3 yan4 yu4 fei1 shan1 ji3 。
- yuan2 nao2 bei1 ming2 shuang1 shu4 zhe2 ， hu3 bao4 zhen4 dong4 shan1 yue4 hei1 。
- qian1 nian2 shui3 shi2 zi4 cheng2 bao3 ， xia4 you3 jiao1 long2 shen1 mo4 ce4 。
- ming2 nian2 sui4 han4 dang1 ru3 qiu2 ， bao4 yu3 yi4 sheng1 fei1 pi1 li4 。

## 注释

## 译文

## 赏析
