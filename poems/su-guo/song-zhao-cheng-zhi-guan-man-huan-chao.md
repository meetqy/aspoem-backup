---
id: su-guo-song-zhao-cheng-zhi-guan-man-huan-chao
title: 送趙承之官滿還朝
titlePinyin: song4 zhao4 cheng2 zhi1 guan1 man3 huan2 chao2
titleSlug: song-zhao-cheng-zhi-guan-man-huan-chao
author: 蘇過
authorPinyin: su1 guo4
authorSlug: su-guo
dynasty: 唐
dynastyPinyin: tang2
dynastySlug: tang
tags: [] 
---

## 正文

- 先君昔論交，士爲天下服。
- 同升顧周行，歲晚逢吏部。
- 俱懷丘明恥，共棄夫子惡。
- 君方汗血駒，早就凌夢鄉賦。
- 千里不難到，乃願伯樂顧。
- 懷謁來中山，自許相如慕。
- 荆州一得見，意已輕萬戶。
- 我時望膺門，通達愧文舉。
- 顧茲豪傑人，驥尾失早附。
- 蹉跎二十年，塵滿幷州路。
- 班荆話疇昔，墮淚髪垂素。
- 中郎真有子，盡以功名付。
- 文章蓋餘事，剛茹柔不吐。
- 聊從兩油幕，謾借將軍筯。
- 笑談出羽檄，橫槊縱奇句。
- 吾聞明天子，赫赫張治具。
- 網羅到巖穴，況子籍其譽。
- 鐫功燕然山，行有千載遇。
- 豈宜山谷中，尚使騏驥騖。
- 請緩三逕歸，執筆太史柱。

## 拼音

- xian1 jun1 xi1 lun4 jiao1 ， shi4 wei2 tian1 xia4 fu2 。
- tong2 sheng1 gu4 zhou1 xing2 ， sui4 wan3 feng2 li4 bu4 。
- ju4 huai2 qiu1 ming2 chi3 ， gong4 qi4 fu1 zi3 e4 。
- jun1 fang1 han4 xue4 ju1 ， zao3 jiu4 ling2 meng4 xiang1 fu4 。
- qian1 li3 bu4 nan2 dao4 ， nai3 yuan4 bo2 le4 gu4 。
- huai2 ye4 lai2 zhong1 shan1 ， zi4 xu1 xiang1 ru2 mu4 。
- jing1 zhou1 yi4 de2 jian4 ， yi4 yi3 qing1 wan4 hu4 。
- wo3 shi2 wang4 ying1 men2 ， tong1 da2 kui4 wen2 ju3 。
- gu4 zi1 hao2 jie2 ren2 ， ji4 wei3 shi1 zao3 fu4 。
- cuo1 tuo2 er4 shi2 nian2 ， chen2 man3 bing4 zhou1 lu4 。
- ban1 jing1 hua4 chou2 xi1 ， duo4 lei4 fa4 chui2 su4 。
- zhong1 lang2 zhen1 you3 zi3 ， jin4 yi3 gong1 ming2 fu4 。
- wen2 zhang1 gai4 yu2 shi4 ， gang1 ru2 rou2 bu4 tu3 。
- liao2 cong2 liang3 you2 mu4 ， man2 jie4 jiang1 jun1 zhu4 。
- xiao4 tan2 chu1 yu3 xi2 ， heng2 shuo4 zong4 qi2 ju4 。
- wu2 wen2 ming2 tian1 zi3 ， he4 he4 zhang1 zhi4 ju4 。
- wang3 luo2 dao4 yan2 xue2 ， kuang4 zi3 ji2 qi2 yu4 。
- juan1 gong1 yan1 ran2 shan1 ， xing2 you3 qian1 zai4 yu4 。
- qi3 yi2 shan1 gu3 zhong1 ， shang4 shi3 qi2 ji4 wu4 。
- qing3 huan3 san1 jing4 gui1 ， zhi2 bi3 tai4 shi3 zhu4 。

## 注释

## 译文

## 赏析
