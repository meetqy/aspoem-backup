---
id: su-guo-song-zhao-yi-zhi-cheng-ru-yin
title: 送趙儀之丞汝陰
titlePinyin: song4 zhao4 yi2 zhi1 cheng2 ru3 yin1
titleSlug: song-zhao-yi-zhi-cheng-ru-yin
author: 蘇過
authorPinyin: su1 guo4
authorSlug: su-guo
dynasty: 宋
dynastyPinyin: song4
dynastySlug: song
tags: []
---

## 正文

- 先師詔後人，學優仕有餘。
- 治身猶農功，勤惰報亦如。
- 公子生華屋，翛然山澤癯。
- 胸中一丘壑，結髪談詩書。
- 閑平風流在，自與常人殊。
- 清華通帝籍，簪受輝里閭。
- 我獨求試吏，十室聊卷舒。
- 未起青雲心，且與黄卷娛。
- 淮壖留薦饑，待子活焦枯。
- 前賢迹相踵，詠歌載西湖。
- 麥秋未可期，往哺當勤劬。
- 作詩聊祖道，請以書鄰虛。

## 拼音

- xian1 shi1 zhao4 hou4 ren2 ， xue2 you1 shi4 you3 yu2 。
- zhi4 shen1 you2 nong2 gong1 ， qin2 duo4 bao4 yi4 ru2 。
- gong1 zi3 sheng1 hua2 wu1 ， xiao1 ran2 shan1 ze2 qu2 。
- xiong1 zhong1 yi4 qiu1 he4 ， jie2 fa4 tan2 shi1 shu1 。
- xian2 ping2 feng1 liu2 zai4 ， zi4 yu3 chang2 ren2 shu1 。
- qing1 hua2 tong1 di4 ji2 ， zan1 shou4 hui1 li3 lü2 。
- wo3 du2 qiu2 shi4 li4 ， shi2 shi4 liao2 juan3 shu1 。
- wei4 qi3 qing1 yun2 xin1 ， qie3 yu3 huang2 juan4 yu2 。
- huai2 ruan2 liu2 jian4 ji1 ， dai4 zi3 huo2 jiao1 ku1 。
- qian2 xian2 ji4 xiang1 zhong3 ， yong3 ge1 zai4 xi1 hu2 。
- mai4 qiu1 wei4 ke3 qi1 ， wang3 bu3 dang1 qin2 qu2 。
- zuo4 shi1 liao2 zu3 dao4 ， qing3 yi3 shu1 lin2 xu1 。

## 注释

## 译文

## 赏析
