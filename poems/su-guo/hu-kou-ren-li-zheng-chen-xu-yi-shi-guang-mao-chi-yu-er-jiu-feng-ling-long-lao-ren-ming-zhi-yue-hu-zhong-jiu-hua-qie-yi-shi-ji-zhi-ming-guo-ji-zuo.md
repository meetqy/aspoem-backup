---
id: su-guo-hu-kou-ren-li-zheng-chen-xu-yi-shi-guang-mao-chi-yu-er-jiu-feng-ling-long-lao-ren-ming-zhi-yue-hu-zhong-jiu-hua-qie-yi-shi-ji-zhi-ming-guo-ji-zuo
title: 湖口人李正臣蓄異石廣袤尺餘而九峰玲瓏老人名之曰壺中九華且以詩紀之命過繼作
titlePinyin: hu2 kou3 ren2 li3 zheng4 chen2 xu4 yi4 shi2 guang3 mao4 chi3 yu2 er2 jiu3 feng1 ling2 long2 lao3 ren2 ming2 zhi1 yue1 hu2 zhong1 jiu3 hua2 qie3 yi3 shi1 ji4 zhi1 ming4 guo4 ji4 zuo4
titleSlug: hu-kou-ren-li-zheng-chen-xu-yi-shi-guang-mao-chi-yu-er-jiu-feng-ling-long-lao-ren-ming-zhi-yue-hu-zhong-jiu-hua-qie-yi-shi-ji-zhi-ming-guo-ji-zuo
author: 蘇過
authorPinyin: su1 guo4
authorSlug: su-guo
dynasty: 宋
dynastyPinyin: song4
dynastySlug: song
tags: []
---

## 正文

- 至人寓迹塵凡中，杖頭掛壺來何從。
- 長房俗眼偶澄澈，一笑市井得此翁。
- 試窺壺中子無物，何處著此千柱宮。
- 毘耶華藏皆已有，不獨海上棲瀛蓬。
- 我聞須彌納芥子，況此空洞孰不容。
- 何人誤持一嶂出，恍是九華巉絕峰。
- 令人卻信劉郎語，當年霹靂化九龍。
- 誰將真形寫此石，太華女几分清雄。
- 終當作亭號秋浦，刻公妙句傳無窮。

## 拼音

- zhi4 ren2 yu4 ji4 chen2 fan2 zhong1 ， zhang4 tou2 gua4 hu2 lai2 he2 cong2 。
- chang2 fang2 su2 yan3 ou3 cheng2 che4 ， yi2 xiao4 shi4 jing3 de2 ci3 weng1 。
- shi4 kui1 hu2 zhong1 zi3 wu2 wu4 ， he2 chu3 zhu4 ci3 qian1 zhu4 gong1 。
- pi2 ye1 hua2 cang2 jie1 yi3 you3 ， bu4 du2 hai3 shang4 qi1 ying2 peng2 。
- wo3 wen2 xu1 mi2 na4 jie4 zi3 ， kuang4 ci3 kong1 dong4 shu2 bu4 rong2 。
- he2 ren2 wu4 chi2 yi2 zhang4 chu1 ， huang3 shi4 jiu3 hua2 chan2 jue2 feng1 。
- ling4 ren2 que4 xin4 liu2 lang2 yu3 ， dang1 nian2 pi1 li4 hua4 jiu3 long2 。
- shui2 jiang1 zhen1 xing2 xie3 ci3 shi2 ， tai4 hua2 nü3 ji3 fen1 qing1 xiong2 。
- zhong1 dang1 zuo4 ting2 hao4 qiu1 pu3 ， ke4 gong1 miao4 ju4 chuan2 wu2 qiong2 。

## 注释

## 译文

## 赏析
