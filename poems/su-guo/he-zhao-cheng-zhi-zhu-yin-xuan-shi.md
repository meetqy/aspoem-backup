---
id: su-guo-he-zhao-cheng-zhi-zhu-yin-xuan-shi
title: 和趙承之竹隱軒詩
titlePinyin: he2 zhao4 cheng2 zhi1 zhu2 yin3 xuan1 shi1
titleSlug: he-zhao-cheng-zhi-zhu-yin-xuan-shi
author: 蘇過
authorPinyin: su1 guo4
authorSlug: su-guo
dynasty: 宋
dynastyPinyin: song4
dynastySlug: song
tags: []
---

## 正文

- 莫將不貲身，玩此有限年。
- 心待三逕足，何時賦歸田。
- 陶令甑無粟，阮公不言錢。
- 可憐六尺軀，坐受衆目憐。
- 我正犯此戒，隱憂浩無邊。
- 幽懷祇自知，攪佩悲芳荃。
- 聞君昔種竹，妙意誠超然。
- 欲伴歲寒老，此計將終焉。
- 鬰鬰環堵中，清風自招延。
- 林泉有餘樂，簪組未易牽。
- 早知文章累，不願銘燕然。
- 一爲世所羈，遂與昔志捐。
- 富貴豈不欲，孤高易隮顛。
- 翻然回吾駕，造物報爾天。
- 辛苦自纏縛，老蠶迷再眠。
- 邯鄲一夢破，懷抱良蹁躚。
- 寄語山中友，信歸在言前。
- 耘治秋水凈，掃灑春風妍。
- 君言誠起余，肺腑不待鐫。
- 強顔爲升斗，情態等市廛。
- 投紱亦從此，過君請擊鮮。
- 中止微鹿門隱，不愧竹林賢。
- 放懷繩墨外，俱作平地仙。

## 拼音

- mo4 jiang1 bu4 zi1 shen1 ， wan2 ci3 you3 xian4 nian2 。
- xin1 dai4 san1 jing4 zu2 ， he2 shi2 fu4 gui1 tian2 。
- tao2 ling4 zeng4 wu2 su4 ， ruan3 gong1 bu4 yan2 qian2 。
- ke3 lian2 liu4 chi3 qu1 ， zuo4 shou4 zhong4 mu4 lian2 。
- wo3 zheng4 fan4 ci3 jie4 ， yin3 you1 hao4 wu2 bian1 。
- you1 huai2 qi2 zi4 zhi1 ， jiao3 pei4 bei1 fang1 quan2 。
- wen2 jun1 xi1 zhong3 zhu2 ， miao4 yi4 cheng2 chao1 ran2 。
- yu4 ban4 sui4 han2 lao3 ， ci3 ji4 jiang1 zhong1 yan1 。
- yu4 yu4 huan2 du3 zhong1 ， qing1 feng1 zi4 zhao1 yan2 。
- lin2 quan2 you3 yu2 le4 ， zan1 zu3 wei4 yi4 qian1 。
- zao3 zhi1 wen2 zhang1 lei4 ， bu2 yuan4 ming2 yan4 ran2 。
- yi4 wei2 shi4 suo3 ji1 ， sui4 yu3 xi1 zhi4 juan1 。
- fu4 gui4 qi3 bu2 yu4 ， gu1 gao1 yi4 ji1 dian1 。
- fan1 ran2 hui2 wu2 jia4 ， zao4 wu4 bao4 er3 tian1 。
- xin1 ku3 zi4 chan2 fu4 ， lao3 can2 mi2 zai4 mian2 。
- han2 dan1 yi2 meng4 po4 ， huai2 bao4 liang2 pian2 xian1 。
- ji4 yu3 shan1 zhong1 you3 ， xin4 gui1 zai4 yan2 qian2 。
- yun2 zhi4 qiu1 shui3 jing4 ， sao3 sa3 chun1 feng1 yan2 。
- jun1 yan2 cheng2 qi3 yu2 ， fei4 fu3 bu2 dai4 juan1 。
- qiang2 yan2 wei2 sheng1 dou3 ， qing2 tai4 deng3 shi4 chan2 。
- tou2 fu2 yi4 cong2 ci3 ， guo4 jun1 qing3 ji1 xian1 。
- zhong1 zhi3 wei1 lu4 men2 yin3 ， bu2 kui4 zhu2 lin2 xian2 。
- fang4 huai2 sheng2 mo4 wai4 ， ju4 zuo4 ping2 di4 xian1 。

## 注释

## 译文

## 赏析
