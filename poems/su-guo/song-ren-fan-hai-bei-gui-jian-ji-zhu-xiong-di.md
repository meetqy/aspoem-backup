---
id: su-guo-song-ren-fan-hai-bei-gui-jian-ji-zhu-xiong-di
title: 送人泛海北歸兼寄諸兄弟
titlePinyin: song4 ren2 fan4 hai3 bei3 gui1 jian1 ji4 zhu1 xiong1 di4
titleSlug: song-ren-fan-hai-bei-gui-jian-ji-zhu-xiong-di
author: 蘇過
authorPinyin: su1 guo4
authorSlug: su-guo
dynasty: 宋
dynastyPinyin: song4
dynastySlug: song
tags: []
---

## 正文

- 冥冥天水吞爲一，夜依北斗占南北。
- 危樓時吐蛟蜃氣，半山忽隱長鯨脊。
- 起看檣頭雉尾轉，一帆千里日未足。
- 此身何止輕鴻毛，到家始覺是真肉。
- 怪君胡爲冒此險，象犀珠玉非所役。
- 凜然風義照古人，尺書爲我通消息。
- 我似當時常校尉，掘鼠餐氈從屬國。
- 茫茫海闊雁不到，長欲繫書空憫默。
- 憑君爲語諸季孟，耐事忍慚真子職。
- 面唾勿嫌解自乾，盜金卻償安用詰。
- 杜門只作田舍子，地往江鄉乘下澤。
- 三吳想見稻如雲，舶還時救陳蔡厄。

## 拼音

- ming2 ming2 tian1 shui3 tun1 wei2 yi1 ， ye4 yi1 bei3 dou3 zhan4 nan2 bei3 。
- wei1 lou2 shi2 tu3 jiao1 shen4 qi4 ， ban4 shan1 hu1 yin3 chang2 jing1 ji3 。
- qi3 kan4 qiang2 tou2 zhi4 wei3 zhuan3 ， yi4 fan1 qian1 li3 ri4 wei4 zu2 。
- ci3 shen1 he2 zhi3 qing1 hong2 mao2 ， dao4 jia1 shi3 jue2 shi4 zhen1 rou4 。
- guai4 jun1 hu2 wei2 mao4 ci3 xian3 ， xiang4 xi1 zhu1 yu4 fei1 suo3 yi4 。
- lin3 ran2 feng1 yi4 zhao4 gu3 ren2 ， chi3 shu1 wei2 wo3 tong1 xiao1 xi1 。
- wo3 si4 dang1 shi2 chang2 xiao4 wei4 ， jue2 shu3 can1 zhan1 cong2 shu3 guo2 。
- mang2 mang2 hai3 kuo4 yan4 bu2 dao4 ， chang2 yu4 xi4 shu1 kong1 min3 mo4 。
- ping2 jun1 wei2 yu3 zhu1 ji4 meng4 ， nai4 shi4 ren3 can2 zhen1 zi3 zhi2 。
- mian4 tuo4 wu4 xian2 jie3 zi4 qian2 ， dao4 jin1 que4 chang2 an1 yong4 jie2 。
- du4 men2 zhi1 zuo4 tian2 she4 zi3 ， di4 wang3 jiang1 xiang1 cheng2 xia4 ze2 。
- san1 wu2 xiang3 jian4 dao4 ru2 yun2 ， bo2 huan2 shi2 jiu4 chen2 cai4 e4 。

## 注释

## 译文

## 赏析
