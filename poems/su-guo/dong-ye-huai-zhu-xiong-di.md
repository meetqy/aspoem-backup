---
id: su-guo-dong-ye-huai-zhu-xiong-di
title: 冬夜懷諸兄弟
titlePinyin: dong1 ye4 huai2 zhu1 xiong1 di4
titleSlug: dong-ye-huai-zhu-xiong-di
author: 蘇過
authorPinyin: su1 guo4
authorSlug: su-guo
dynasty: 宋
dynastyPinyin: song4
dynastySlug: song
tags: []
---

## 正文

- 霜風連日惡，霜月連夜苦。
- 青燈寒無光，翳翳昏復吐。
- 念我手足愛，相望若秦楚。
- 兩兄寄陽羨，耕稼事農圃。
- 簞瓢有餘樂，菽水未爲窶。
- 兩兄客潁川，耿耿懷去魯。
- 近聞營菟裘，稍亦葺環堵。
- 有弟雖咫尺，相逢猶齟齬。
- 黄灣隔小海，孤嶺度大庾。
- 今年厄陳蔡，夫子嗟兕虎。
- 惟我二兄弟，頗亦嘗險阻。
- 憶昔居大梁，共結慈明侶。
- 晨窗惟六人，夜榻到三鼓。
- 豈知聚散事，翻手如雲雨。
- 我今處海南，日與漁樵伍。
- 黄茅蔽澗谷，白霧昏庭宇。
- 風高翔鴟梟，月黑號鼯鼠。
- 舟居雜蠻蜑，卉服半夷虜。
- 下牀但藥餌，遣瘴煩樽俎。
- 何須鳶墮時，方念平聯繫語。

## 拼音

- shuang1 feng1 lian2 ri4 e4 ， shuang1 yue4 lian2 ye4 ku3 。
- qing1 deng1 han2 wu2 guang1 ， yi4 yi4 hun1 fu4 tu3 。
- nian4 wo3 shou3 zu2 ai4 ， xiang1 wang4 ruo4 qin2 chu3 。
- liang3 xiong1 ji4 yang2 xian4 ， geng1 jia4 shi4 nong2 pu3 。
- dan1 piao2 you3 yu2 le4 ， shu1 shui3 wei4 wei2 ju4 。
- liang3 xiong1 ke4 ying3 chuan1 ， geng3 geng3 huai2 qu4 lu3 。
- jin4 wen2 ying2 tu2 qiu2 ， shao1 yi4 qi4 huan2 du3 。
- you3 di4 sui1 zhi3 chi3 ， xiang1 feng2 you2 ju3 yu3 。
- huang2 wan1 ge2 xiao3 hai3 ， gu1 ling3 du4 da4 yu3 。
- jin1 nian2 e4 chen2 cai4 ， fu1 zi3 jie1 si4 hu3 。
- wei2 wo3 er4 xiong1 di4 ， po1 yi4 chang2 xian3 zu3 。
- yi4 xi1 ju1 da4 liang2 ， gong4 jie2 ci2 ming2 lü3 。
- chen2 chuang1 wei2 liu4 ren2 ， ye4 ta4 dao4 san1 gu3 。
- qi3 zhi1 ju4 san4 shi4 ， fan1 shou3 ru2 yun2 yu3 。
- wo3 jin1 chu3 hai3 nan2 ， ri4 yu3 yu2 qiao2 wu3 。
- huang2 mao2 bi4 jian4 gu3 ， bai2 wu4 hun1 ting2 yu3 。
- feng1 gao1 xiang2 chi1 xiao1 ， yue4 hei1 hao4 wu2 shu3 。
- zhou1 ju1 za2 man2 dan4 ， hui4 fu2 ban4 yi2 lu3 。
- xia4 chuang2 dan4 yao4 er3 ， qian3 zhang4 fan2 zun1 zu3 。
- he2 xu1 yuan1 duo4 shi2 ， fang1 nian4 ping2 lian2 xi4 yu3 。

## 注释

## 译文

## 赏析
