---
id: su-guo-he-da-ren-you-luo-fu-shan
title: 和大人遊羅浮山
titlePinyin: he2 da4 ren2 you2 luo2 fu2 shan1
titleSlug: he-da-ren-you-luo-fu-shan
author: 蘇過
authorPinyin: su1 guo4
authorSlug: su-guo
dynasty: 宋
dynastyPinyin: song4
dynastySlug: song
tags: []
---

## 正文

- 我公陰德誰與京，學道豈厭遲蜚鳴。
- 世間出世無兩得，先使此路荒承明。
- 謫官羅浮定天意，不涉憂患那長生。
- 海涯莫驚萬里遠，山下幸足五畝耕。
- 人生露電非虛語，在椿固已悲老彭。
- 蓬萊方丈今咫尺，富貴敝屣孰重輕。
- 結茅願爲麋鹿友，無心坐伏豺虎獰。
- 況公方瞳已照座，奕奕神光在天庭。
- 出青入玄二氣換，妙理默契黄庭經。
- 但願他時仇池主，不願更勒燕然銘。
- 稚川刀圭儻可得，簪組永謝漢公卿。
- 腹中梨棗晚自成，本無荆棘何所平。

## 拼音

- wo3 gong1 yin1 de2 shui2 yu3 jing1 ， xue2 dao4 qi3 yan4 chi2 fei1 ming2 。
- shi4 jian4 chu1 shi4 wu2 liang3 de2 ， xian1 shi3 ci3 lu4 huang1 cheng2 ming2 。
- zhe2 guan1 luo2 fu2 ding4 tian1 yi4 ， bu2 she4 you1 huan4 na4 chang2 sheng1 。
- hai3 ya2 mo4 jing1 wan4 li3 yuan3 ， shan1 xia4 xing4 zu2 wu3 mu3 geng1 。
- ren2 sheng1 lu4 dian4 fei1 xu1 yu3 ， zai4 chun1 gu4 yi3 bei1 lao3 peng2 。
- peng2 lai2 fang1 zhang4 jin1 zhi3 chi3 ， fu4 gui4 bi4 xi3 shu2 zhong4 qing1 。
- jie2 mao2 yuan4 wei2 mi2 lu4 you3 ， wu2 xin1 zuo4 fu2 chai2 hu3 ning2 。
- kuang4 gong1 fang1 tong2 yi3 zhao4 zuo4 ， yi4 yi4 shen2 guang1 zai4 tian1 ting2 。
- chu1 qing1 ru4 xuan2 er4 qi4 huan4 ， miao4 li3 mo4 qi4 huang2 ting2 jing1 。
- dan4 yuan4 ta1 shi2 qiu2 chi2 zhu3 ， bu2 yuan4 geng4 le4 yan4 ran2 ming2 。
- zhi4 chuan1 dao1 gui1 tang3 ke3 de2 ， zan1 zu3 yong3 xie4 han4 gong1 qing1 。
- fu4 zhong1 li2 zao3 wan3 zi4 cheng2 ， ben3 wu2 jing1 ji2 he2 suo3 ping2 。

## 注释

## 译文

## 赏析
