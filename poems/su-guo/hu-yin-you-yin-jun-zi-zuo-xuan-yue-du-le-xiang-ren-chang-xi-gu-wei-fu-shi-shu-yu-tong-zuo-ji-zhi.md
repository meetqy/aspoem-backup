---
id: su-guo-hu-yin-you-yin-jun-zi-zuo-xuan-yue-du-le-xiang-ren-chang-xi-gu-wei-fu-shi-shu-yu-tong-zuo-ji-zhi
title: 湖陰有隱君子作軒曰獨樂鄉人常希古爲賦詩屬予同作寄之
titlePinyin: hu2 yin1 you3 yin3 jun1 zi3 zuo4 xuan1 yue1 du2 le4 xiang1 ren2 chang2 xi1 gu3 wei2 fu4 shi1 shu3 yu3 tong2 zuo4 ji4 zhi1
titleSlug: hu-yin-you-yin-jun-zi-zuo-xuan-yue-du-le-xiang-ren-chang-xi-gu-wei-fu-shi-shu-yu-tong-zuo-ji-zhi
author: 蘇過
authorPinyin: su1 guo4
authorSlug: su-guo
dynasty: 宋
dynastyPinyin: song4
dynastySlug: song
tags: []
---

## 正文

- 吾聞顔氏子，簞瓢歡有餘。
- 不知外慕樂，服膺在詩書。
- 君看軒冕榮，其辱與之俱。
- 斯由豈不遂，上蔡曾弗如。
- 倚伏無已時，循環共一塗。
- 賢愚但相笑，莫知改前車。
- 嗟我晚聞道，一官真蘧廬。
- 得之不爲喜，失之分所無。
- 塵垢未忘掃，冰炭久已除。
- 蕭然百憂釋，夢覺兩于于。
- 江南有高士，以樂名其居。
- 嗜不同衆好，德則良不孤。
- 磨鉛事簡策，校讎獨勤劬。
- 持此返退藏，不願拾紫朱。
- 黄卷有晤語，捨茲無與娛。
- 安得乘扁舟，訪君在五湖。

## 拼音

- wu2 wen2 yan2 shi4 zi3 ， dan1 piao2 huan1 you3 yu2 。
- bu4 zhi1 wai4 mu4 le4 ， fu2 ying1 zai4 shi1 shu1 。
- jun1 kan4 xuan1 mian3 rong2 ， qi2 ru3 yu3 zhi1 ju4 。
- si1 you2 qi3 bu2 sui4 ， shang4 cai4 ceng2 fu2 ru2 。
- yi3 fu2 wu2 yi3 shi2 ， xun2 huan2 gong4 yi4 tu2 。
- xian2 yu2 dan4 xiang1 xiao4 ， mo4 zhi1 gai3 qian2 ju1 。
- jie1 wo3 wan3 wen2 dao4 ， yi4 guan1 zhen1 qu2 lu2 。
- de2 zhi1 bu4 wei2 xi3 ， shi1 zhi1 fen1 suo3 wu2 。
- chen2 gou4 wei4 wang4 sao3 ， bing1 tan4 jiu3 yi3 chu2 。
- xiao1 ran2 bai3 you1 shi4 ， meng4 jue2 liang3 yu2 yu2 。
- jiang1 nan2 you3 gao1 shi4 ， yi3 le4 ming2 qi2 ju1 。
- shi4 bu4 tong2 zhong4 hao3 ， de2 ze2 liang2 bu4 gu1 。
- mo2 qian1 shi4 jian3 ce4 ， xiao4 chou2 du2 qin2 qu2 。
- chi2 ci3 fan3 tui4 cang2 ， bu2 yuan4 shi2 zi3 zhu1 。
- huang2 juan4 you3 wu4 yu3 ， she3 zi1 wu2 yu3 yu2 。
- an1 de2 cheng2 pian1 zhou1 ， fang3 jun1 zai4 wu3 hu2 。

## 注释

## 译文

## 赏析
