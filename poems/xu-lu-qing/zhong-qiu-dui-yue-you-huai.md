---
id: xu-lu-qing-zhong-qiu-dui-yue-you-huai
title: 中秋對月有懷
titlePinyin: zhong1 qiu1 dui4 yue4 you3 huai2
titleSlug: zhong-qiu-dui-yue-you-huai
author: 徐鹿卿
authorPinyin: xu2 lu4 qing1
authorSlug: xu-lu-qing
dynasty: 唐
dynastyPinyin: tang2
dynastySlug: tang
tags: [] 
---

## 正文

- 前年今日文闈裏，鏖戰紛紛酣萬蟻。
- 去年歸去浙江頭，塵滿征衫未曾洗。
- 今年又對梅花嶺，日味虀鹽翻故紙。
- 乾坤一季兩中秋，兄弟三人各千里。
- 伯兄恍作期年別，夏口武昌幾山水。
- 季弟秋初辭母去，去日不堪重倒指。
- 孔懷一念我既然，伯季念吾亦如此。
- 天涯海角渺相望，蓬轉萍浮無定止。
- 古言秋月只愁人，人自關心何預此。
- 陰晴圓缺歲復歲，離合悲歡固其理。
- 何時當有二頃田，歸卧雲山漱清泚。
- 烹茶煨栗對秋輝，老穉團欒相爾汝。
- 此心烱烱明月知，一醉狂吟聊復爾。
- 詩成鄉夢透泉溪，人物山川亦良是。
- 殷勤多謝桂花風，忽遣清香喚人起。

## 拼音

- qian2 nian2 jin1 ri4 wen2 wei2 li3 ， ao2 zhan4 fen1 fen1 han1 wan4 yi3 。
- qu4 nian2 gui1 qu4 zhe4 jiang1 tou2 ， chen2 man3 zheng1 shan1 wei4 ceng2 xi3 。
- jin1 nian2 you4 dui4 mei2 hua1 ling3 ， ri4 wei4 ji1 yan2 fan1 gu4 zhi3 。
- qian2 kun1 yi2 ji4 liang3 zhong1 qiu1 ， xiong1 di4 san1 ren2 ge4 qian1 li3 。
- bo2 xiong1 huang3 zuo4 qi1 nian2 bie2 ， xia4 kou3 wu3 chang1 ji1 shan1 shui3 。
- ji4 di4 qiu1 chu1 ci2 mu3 qu4 ， qu4 ri4 bu4 kan1 zhong4 dao3 zhi3 。
- kong3 huai2 yi2 nian4 wo3 ji4 ran2 ， bo2 ji4 nian4 wu2 yi4 ru2 ci3 。
- tian1 ya2 hai3 jiao3 miao3 xiang1 wang4 ， peng2 zhuan3 ping2 fu2 wu2 ding4 zhi3 。
- gu3 yan2 qiu1 yue4 zhi1 chou2 ren2 ， ren2 zi4 guan1 xin1 he2 yu4 ci3 。
- yin1 qing2 yuan2 que1 sui4 fu4 sui4 ， li2 he2 bei1 huan1 gu4 qi2 li3 。
- he2 shi2 dang1 you3 er4 qing3 tian2 ， gui1 wo4 yun2 shan1 shu4 qing1 ci3 。
- peng1 cha2 wei1 li4 dui4 qiu1 hui1 ， lao3 zhi4 tuan2 luan2 xiang1 er3 ru3 。
- ci3 xin1 jiong3 jiong3 ming2 yue4 zhi1 ， yi2 zui4 kuang2 yin2 liao2 fu4 er3 。
- shi1 cheng2 xiang1 meng4 tou4 quan2 xi1 ， ren2 wu4 shan1 chuan1 yi4 liang2 shi4 。
- yin1 qin2 duo1 xie4 gui4 hua1 feng1 ， hu1 qian3 qing1 xiang1 huan4 ren2 qi3 。

## 注释

## 译文

## 赏析
