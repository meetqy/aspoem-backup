---
id: xu-lu-qing-fu-pan-zai-shi-ying-zi-yun-shi-zai-he-zhi
title: 府判再示楹字韻詩再和之
titlePinyin: fu3 pan4 zai4 shi4 ying2 zi4 yun4 shi1 zai4 he2 zhi1
titleSlug: fu-pan-zai-shi-ying-zi-yun-shi-zai-he-zhi
author: 徐鹿卿
authorPinyin: xu2 lu4 qing1
authorSlug: xu-lu-qing
dynasty: 宋
dynastyPinyin: song4
dynastySlug: song
tags: []
---

## 正文

- 別駕寶橫道，冷官槁代楹。
- 誰令塵土姿，近映冰壺清。
- 君家閩山陽，泉以蒙著名。
- 平生養正功，烱烱心地明。
- 我家古泉溪，四顧巖巒縈。
- 日迂長者轍，來往紛振纓。
- 湛泉偶趨風，嗽液咀流英。
- 古榕憩陰陰，綠竹哦青青。
- 泉鳴似喚客，盈耳清音泠。
- 歡謠動海隅，溫詔來宸京。
- 只今遊覽地，回首真郵亭。

## 拼音

- bie2 jia4 bao3 heng2 dao4 ， leng3 guan1 gao3 dai4 ying2 。
- shui2 ling4 chen2 tu3 zi1 ， jin4 ying4 bing1 hu2 qing1 。
- jun1 jia1 min3 shan1 yang2 ， quan2 yi3 meng2 zhu4 ming2 。
- ping2 sheng1 yang3 zheng4 gong1 ， jiong3 jiong3 xin1 di4 ming2 。
- wo3 jia1 gu3 quan2 xi1 ， si4 gu4 yan2 luan2 ying2 。
- ri4 yu1 chang2 zhe3 zhe2 ， lai2 wang3 fen1 zhen4 ying1 。
- zhan4 quan2 ou3 qu1 feng1 ， sou4 ye4 zui3 liu2 ying1 。
- gu3 rong2 qi4 yin1 yin1 ， lü4 zhu2 o4 qing1 qing1 。
- quan2 ming2 si4 huan4 ke4 ， ying2 er3 qing1 yin1 ling2 。
- huan1 yao2 dong4 hai3 yu2 ， wen1 zhao4 lai2 chen2 jing1 。
- zhi1 jin1 you2 lan3 di4 ， hui2 shou3 zhen1 you2 ting2 。

## 注释

## 译文

## 赏析
