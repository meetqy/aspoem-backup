---
id: fang-yi-kui-gan-xing-er-shi-qi-shou-qi-er-liu
title: 感興二十七首  其二六
titlePinyin: gan3 xing1 er4 shi2 qi1 shou3     qi2 er4 liu4
titleSlug: gan-xing-er-shi-qi-shou-qi-er-liu
author: 方一夔
authorPinyin: fang1 yi4 kui2
authorSlug: fang-yi-kui
dynasty: 宋
dynastyPinyin: song4
dynastySlug: song
tags: []
---

## 正文

- 屏前戲羣優，黄冠與榛杖。
- 喜怒視朝暮，弔慶隨俯仰。
- 不知有線索，但道多伎倆。
- 須臾屏後人，掣去無影響。
- 人生大化中，天地一罝網。
- 紛紛聲利場，舉世爭掉鞅。
- 此身歸空虛，身外計得喪。
- 我笑癡絕人，長作去來想。
- 區區曹孟德，詭譎窮萬狀。
- 聞道西陵墳，妓樂閙黄壤。

## 拼音

- ping2 qian2 xi4 qun2 you1 ， huang2 guan1 yu3 zhen1 zhang4 。
- xi3 nu4 shi4 zhao1 mu4 ， diao4 qing4 sui2 fu3 yang3 。
- bu4 zhi1 you3 xian4 suo3 ， dan4 dao4 duo1 ji4 liang3 。
- xu1 yu2 ping2 hou4 ren2 ， che4 qu4 wu2 ying3 xiang3 。
- ren2 sheng1 da4 hua4 zhong1 ， tian1 di4 yi4 ju1 wang3 。
- fen1 fen1 sheng1 li4 chang3 ， ju3 shi4 zheng1 diao4 yang1 。
- ci3 shen1 gui1 kong1 xu1 ， shen1 wai4 ji4 de2 sang1 。
- wo3 xiao4 chi1 jue2 ren2 ， chang2 zuo4 qu4 lai2 xiang3 。
- qu1 qu1 cao2 meng4 de2 ， gui3 jue2 qiong2 wan4 zhuang4 。
- wen2 dao4 xi1 ling2 fen2 ， ji4 le4 nao4 huang2 rang3 。

## 注释

## 译文

## 赏析
