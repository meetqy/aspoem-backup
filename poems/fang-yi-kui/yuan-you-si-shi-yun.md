---
id: fang-yi-kui-yuan-you-si-shi-yun
title: 遠遊四十韻
titlePinyin: yuan3 you2 si4 shi2 yun4
titleSlug: yuan-you-si-shi-yun
author: 方一夔
authorPinyin: fang1 yi4 kui2
authorSlug: fang-yi-kui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 介士苦拘檢，策士妙籌度。
- 俠窟養聲譽，宦海高階爵。
- 紛然殊門戶，何能脫韁索。
- 自憐心期遠，雅與俗物薄。
- 潛光瑩璆璧，幽芬結蘺葯。
- 濯濯出山泉，亭亭橫空鶚。
- 挾策誤中眉，投耒悲失脚。
- 文圍嚴靷鞅，詩戰淬鋩鍔。
- 梯飈轉南溟，銘山蕩朔漠。
- 君門虎豹嚴，天路鬼神惡。
- 高唱不逢和，貴售屢遭却。
- 龍移崖垠崩，鼇掉海湖涸。
- 運流數遷謝，時改異今昨。
- 乃翁安事書，此輩宜疎闊。
- 三年屠蛟虯，無用閑猛斫。
- 百金買砂青，不售虛奇藥。
- 日月雙飛奔，身世兩寂寞。
- 夜雨暗燈火，秋月冷籬落。
- 不甘軟弱吞，坐受饑窮縛。
- 萬里落半途，全局差一着。
- 逝將故人心，共赴青雲約。
- 東遊畧蓬壺，南望趨衡霍。
- 鼎中珠還返，腰下寶踴躍。
- 朝真玉皇頷，問道金仙諾。
- 青丘啟玄命，白虎司祕鑰。
- 朱實足我糧，靈液共我酌。
- 睠我上界仙，差勝生民樂。
- 危登望沙界，橫潰煎鼎鑊。
- 氈毳宅吳楚，戈鋋血川洛。
- 冠纓望豺狼，羅綺逐猱玃。
- 枯根痛芟薙，弱肉生啖嚼。
- 離離盡丘墳，莽莽空城郭。
- 悲來愴長懷，悟去念遐託。
- 相期離塵垢，有便上寥廓。
- 翹跡霄漢隔，動步窮途錯。
- 機關暗施張，爪距猛拏攫。
- 盆瓶喧蠛蠓，旦暮算渠畧。
- 紛紛自起滅，泛泛無棲泊。
- 雲烟渺空山，浪濤赴舊壑。
- 他日欲相知，姓名寄歸鶴。

## 拼音

- jie4 shi4 ku3 ju1 jian3 ， ce4 shi4 miao4 chou2 du4 。
- xia2 ku1 yang3 sheng1 yu4 ， huan4 hai3 gao1 jie1 jue2 。
- fen1 ran2 shu1 men2 hu4 ， he2 neng2 tuo1 jiang1 suo3 。
- zi4 lian2 xin1 qi1 yuan3 ， ya3 yu3 su2 wu4 bao2 。
- qian2 guang1 ying2 qiu2 bi4 ， you1 fen1 jie2 li2 yao4 。
- zhuo2 zhuo2 chu1 shan1 quan2 ， ting2 ting2 heng2 kong1 e4 。
- xie2 ce4 wu4 zhong1 mei2 ， tou2 lei3 bei1 shi1 jiao3 。
- wen2 wei2 yan2 yin3 yang1 ， shi1 zhan4 cui4 mang2 e4 。
- ti1 biao1 zhuan3 nan2 ming2 ， ming2 shan1 dang4 shuo4 mo4 。
- jun1 men2 hu3 bao4 yan2 ， tian1 lu4 gui3 shen2 e4 。
- gao1 chang4 bu4 feng2 he2 ， gui4 shou4 lü3 zao1 que4 。
- long2 yi2 ya2 yin2 beng1 ， ao2 diao4 hai3 hu2 he2 。
- yun4 liu2 shu4 qian1 xie4 ， shi2 gai3 yi4 jin1 zuo2 。
- nai3 weng1 an1 shi4 shu1 ， ci3 bei4 yi2 shu1 kuo4 。
- san1 nian2 tu2 jiao1 qiu2 ， wu2 yong4 xian2 meng3 zhuo2 。
- bai3 jin1 mai3 sha1 qing1 ， bu2 shou4 xu1 qi2 yao4 。
- ri4 yue4 shuang1 fei1 ben1 ， shen1 shi4 liang3 ji4 mo4 。
- ye4 yu3 an4 deng1 huo3 ， qiu1 yue4 leng3 li2 luo4 。
- bu4 gan1 ruan3 ruo4 tun1 ， zuo4 shou4 ji1 qiong2 fu4 。
- wan4 li3 luo4 ban4 tu2 ， quan2 ju2 cha4 yi1 zhe0 。
- shi4 jiang1 gu4 ren2 xin1 ， gong4 fu4 qing1 yun2 yue1 。
- dong1 you2 lüe4 peng2 hu2 ， nan2 wang4 qu1 heng2 huo4 。
- ding3 zhong1 zhu1 huan2 fan3 ， yao1 xia4 bao3 yong3 yue4 。
- chao2 zhen1 yu4 huang2 han4 ， wen4 dao4 jin1 xian1 nuo4 。
- qing1 qiu1 qi3 xuan2 ming4 ， bai2 hu3 si1 bi4 yue4 。
- zhu1 shi2 zu2 wo3 liang2 ， ling2 ye4 gong4 wo3 zhuo2 。
- juan4 wo3 shang4 jie4 xian1 ， cha4 sheng4 sheng1 min2 le4 。
- wei1 deng1 wang4 sha1 jie4 ， heng2 kui4 jian1 ding3 huo4 。
- zhan1 cui4 zhai2 wu2 chu3 ， ge1 chan2 xue4 chuan1 luo4 。
- guan1 ying1 wang4 chai2 lang2 ， luo2 qi3 zhu2 nao2 jue2 。
- ku1 gen1 tong4 shan1 ti4 ， ruo4 rou4 sheng1 dan4 jiao2 。
- li2 li2 jin4 qiu1 fen2 ， mang3 mang3 kong1 cheng2 guo1 。
- bei1 lai2 chuang4 chang2 huai2 ， wu4 qu4 nian4 xia2 tuo1 。
- xiang1 qi1 li2 chen2 gou4 ， you3 bian4 shang4 liao2 kuo4 。
- qiao2 ji4 xiao1 han4 ge2 ， dong4 bu4 qiong2 tu2 cuo4 。
- ji1 guan1 an4 shi1 zhang1 ， zhua3 ju4 meng3 na2 jue2 。
- pen2 ping2 xuan1 mie4 meng3 ， dan4 mu4 suan4 qu2 lüe4 。
- fen1 fen1 zi4 qi3 mie4 ， fan4 fan4 wu2 qi1 bo2 。
- yun2 yan1 miao3 kong1 shan1 ， lang4 tao1 fu4 jiu4 he4 。
- ta1 ri4 yu4 xiang1 zhi1 ， xing4 ming2 ji4 gui1 he4 。

## 注释

## 译文

## 赏析
