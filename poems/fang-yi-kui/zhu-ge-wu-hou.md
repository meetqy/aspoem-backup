---
id: fang-yi-kui-zhu-ge-wu-hou
title: 諸葛武侯
titlePinyin: zhu1 ge3 wu3 hou2
titleSlug: zhu-ge-wu-hou
author: 方一夔
authorPinyin: fang1 yi4 kui2
authorSlug: fang-yi-kui
dynasty: 宋
dynastyPinyin: song4
dynastySlug: song
tags: []
---

## 正文

- 我從古人中，不數管晏輩。
- 紛紛後春秋，僅有孔明在。
- 伊人層壑冰，表裏絕疵纇。
- 文章派莘巖，氣節凌梁岱。
- 未把渭上麾，甘抱隆中耒。
- 維時太清暗，芒炎亙彗孛。
- 老瞞鬼蜮雄，闊步無留碍。
- 區區蜂與蟻，應手鐵山碎。
- 陸城胄天潢，窮乏卓錐塊。
- 垂白氣不衰，逝肯一寸退。
- 孔明托末契，一起鎮橫潰。
- 煌煌復讎義，掀揭人心晦。
- 風雲兩飛揚，眼底無强對。
- 取分孫曹間，隻手探懷內。
- 自堪托六尺，不啻才十倍。
- 暮年五丈師，此舉不俟再。
- 中堅擁貔貅，勢若决瀦匯。
- 半道失良圖，天理意茫昧。
- 彼哉髠鉗兒，見雪空狂吠。
- 是非付陳編，清泉奉芳酹。
- 何時起九京，六合需一溉。
- 朗詠出師篇，千載照肝肺。

## 拼音

- wo3 cong2 gu3 ren2 zhong1 ， bu2 shu4 guan3 yan4 bei4 。
- fen1 fen1 hou4 chun1 qiu1 ， jin3 you3 kong3 ming2 zai4 。
- yi1 ren2 ceng2 he4 bing1 ， biao3 li3 jue2 ci1 lei4 。
- wen2 zhang1 pai4 shen1 yan2 ， qi4 jie2 ling2 liang2 dai4 。
- wei4 ba3 wei4 shang4 hui1 ， gan1 bao4 long2 zhong1 lei3 。
- wei2 shi2 tai4 qing1 an4 ， mang2 yan2 gen4 hui4 bei4 。
- lao3 man2 gui3 yu4 xiong2 ， kuo4 bu4 wu2 liu2 ai4 。
- qu1 qu1 feng1 yu3 yi3 ， ying1 shou3 tie3 shan1 sui4 。
- lu4 cheng2 zhou4 tian1 huang2 ， qiong2 fa2 zhuo2 zhui1 kuai4 。
- chui2 bai2 qi4 bu4 shuai1 ， shi4 ken3 yi2 cun4 tui4 。
- kong3 ming2 tuo1 mo4 qi4 ， yi4 qi3 zhen4 heng2 kui4 。
- huang2 huang2 fu4 chou2 yi4 ， xian1 jie1 ren2 xin1 hui4 。
- feng1 yun2 liang3 fei1 yang2 ， yan3 di3 wu2 qiang2 dui4 。
- qu3 fen1 sun1 cao2 jian4 ， zhi1 shou3 tan4 huai2 nei4 。
- zi4 kan1 tuo1 liu4 chi3 ， bu2 chi4 cai2 shi2 bei4 。
- mu4 nian2 wu3 zhang4 shi1 ， ci3 ju3 bu2 si4 zai4 。
- zhong1 jian1 yong1 pi2 xiu1 ， shi4 ruo4 jue2 zhu1 hui4 。
- ban4 dao4 shi1 liang2 tu2 ， tian1 li3 yi4 mang2 mei4 。
- bi3 zai1 kun1 qian2 er2 ， jian4 xue3 kong1 kuang2 fei4 。
- shi4 fei1 fu4 chen2 bian1 ， qing1 quan2 feng4 fang1 lei4 。
- he2 shi2 qi3 jiu3 jing1 ， liu4 he2 xu1 yi2 gai4 。
- lang3 yong3 chu1 shi1 pian1 ， qian1 zai4 zhao4 gan1 fei4 。

## 注释

## 译文

## 赏析
