---
id: fang-yi-kui-xie-jiao-yu-fu-cao-tang-huang-xin-mei-ji-zhu-xiong-you-xian-ming-si
title: 偕教諭傅草堂黄心梅及諸兄遊賢明寺
titlePinyin: xie2 jiao4 yu4 fu4 cao3 tang2 huang2 xin1 mei2 ji2 zhu1 xiong1 you2 xian2 ming2 si4
titleSlug: xie-jiao-yu-fu-cao-tang-huang-xin-mei-ji-zhu-xiong-you-xian-ming-si
author: 方一夔
authorPinyin: fang1 yi4 kui2
authorSlug: fang-yi-kui
dynasty: 宋
dynastyPinyin: song4
dynastySlug: song
tags: []
---

## 正文

- 朋儕久拘檢，偶此陟翠微。
- 凌波渡野航，踏雲扣小扉。
- 林霜變紋纈，抝月湛珠璣。
- 古寺半莓苔，空堂盡蛜蝛。
- 持鉢乞朝暮，殘僧猶未歸。
- 清歌振冥杳，善響聲轉希。
- 倦餘枕木榻，慮靜鷗不飛。
- 我亦嘿不語，趺坐觀天機。
- 幽芳艷巖菊，暝色漏晴暉。
- 趁行戲拍肩，扶醉爭牽衣。
- 鄧林蔭千里，飛栖偶相依。
- 無人識幽趣，再鼓黄金徽。

## 拼音

- peng2 chai2 jiu3 ju1 jian3 ， ou3 ci3 zhi4 cui4 wei1 。
- ling2 bo1 du4 ye3 hang2 ， ta4 yun2 kou4 xiao3 fei1 。
- lin2 shuang1 bian4 wen2 xie4 ， ao3 yue4 zhan4 zhu1 ji1 。
- gu3 si4 ban4 mei2 tai2 ， kong1 tang2 jin4 yi1 wei1 。
- chi2 bo1 qi3 zhao1 mu4 ， can2 seng1 you2 wei4 gui1 。
- qing1 ge1 zhen4 ming2 yao3 ， shan4 xiang3 sheng1 zhuan3 xi1 。
- juan4 yu2 zhen3 mu4 ta4 ， lü4 jing4 ou1 bu4 fei1 。
- wo3 yi4 hei1 bu4 yu3 ， fu1 zuo4 guan1 tian1 ji1 。
- you1 fang1 yan4 yan2 ju2 ， ming2 se4 lou4 qing2 hui1 。
- chen4 xing2 xi4 pai1 jian1 ， fu2 zui4 zheng1 qian1 yi1 。
- deng4 lin2 yin1 qian1 li3 ， fei1 qi1 ou3 xiang1 yi1 。
- wu2 ren2 shi2 you1 qu4 ， zai4 gu3 huang2 jin1 hui1 。

## 注释

## 译文

## 赏析
