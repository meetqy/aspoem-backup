---
id: fang-yi-kui-bie-hong-fu-weng
title: 別洪復翁
titlePinyin: bie2 hong2 fu4 weng1
titleSlug: bie-hong-fu-weng
author: 方一夔
authorPinyin: fang1 yi4 kui2
authorSlug: fang-yi-kui
dynasty: 宋
dynastyPinyin: song4
dynastySlug: song
tags: []
---

## 正文

- 十載與君友，何曾異悲歡。
- 憂寒夜同袍，念饑日同餐。
- 晚節各大繆，濁世多波瀾。
- 我爭東山墩，君赴金沙灘。
- 雲萍不相接，我窮君長歎。
- 出門重入門，轉覺營生難。
- 故人贈尺書，招我來東安。
- 水雲三百里，飛鴻集江磐。
- 君如跨海鵬，發軔鶱鶱翰。
- 咫尺視萬里，歸泝天池湍。
- 梅花點飛雪，相將理征鞍。
- 新詩月幾首，願寄青琅玕。

## 拼音

- shi2 zai4 yu3 jun1 you3 ， he2 ceng2 yi4 bei1 huan1 。
- you1 han2 ye4 tong2 pao2 ， nian4 ji1 ri4 tong2 can1 。
- wan3 jie2 ge4 da4 mou2 ， zhuo2 shi4 duo1 bo1 lan2 。
- wo3 zheng1 dong1 shan1 dun1 ， jun1 fu4 jin1 sha1 tan1 。
- yun2 ping2 bu4 xiang1 jie1 ， wo3 qiong2 jun1 chang2 tan4 。
- chu1 men2 zhong4 ru4 men2 ， zhuan3 jue2 ying2 sheng1 nan2 。
- gu4 ren2 zeng4 chi3 shu1 ， zhao1 wo3 lai2 dong1 an1 。
- shui3 yun2 san1 bai3 li3 ， fei1 hong2 ji2 jiang1 pan2 。
- jun1 ru2 kua4 hai3 peng2 ， fa1 ren4 xian1 xian1 han4 。
- zhi3 chi3 shi4 wan4 li3 ， gui1 su4 tian1 chi2 tuan1 。
- mei2 hua1 dian3 fei1 xue3 ， xiang1 jiang1 li3 zheng1 an1 。
- xin1 shi1 yue4 ji1 shou3 ， yuan4 ji4 qing1 lang2 gan1 。

## 注释

## 译文

## 赏析
