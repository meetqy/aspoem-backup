---
id: fang-yi-kui-gu-yi-liu-shou-qi-er
title: 古意六首  其二
titlePinyin: gu3 yi4 liu4 shou3     qi2 er4
titleSlug: gu-yi-liu-shou-qi-er
author: 方一夔
authorPinyin: fang1 yi4 kui2
authorSlug: fang-yi-kui
dynasty: 宋
dynastyPinyin: song4
dynastySlug: song
tags: []
---

## 正文

- 誰斧若木枝，銅榦蒼玉葉。
- 年年來滄波，疑與溟渤接。
- 戲携赤玉舄，跨此寒岌嶪。
- 飄然造殊庭，不用維與楫。
- 浩浩吹天風，凉氣入衣衱。
- 拍浮天漢濱，匏瓜芒熚熚。
- 黄牛不服箱，放繩掉長鬣。
- 素娥不織裳，拋梭理香頰。
- 千年蒼蘚痕，機杼空妥帖。
- 疑是媧皇土，藏去壓歸篋。
- 歸來不知處，滿目迷空堞。
- 惟有賣卜人，知向天根躡。

## 拼音

- shui2 fu3 ruo4 mu4 zhi1 ， tong2 gan4 cang1 yu4 ye4 。
- nian2 nian2 lai2 cang1 bo1 ， yi2 yu3 ming2 bo2 jie1 。
- xi4 xie2 chi4 yu4 xi4 ， kua4 ci3 han2 ji2 ye4 。
- piao1 ran2 zao4 shu1 ting2 ， bu2 yong4 wei2 yu3 ji2 。
- hao4 hao4 chui1 tian1 feng1 ， liang2 qi4 ru4 yi1 jie2 。
- pai1 fu2 tian1 han4 bin1 ， pao2 gua1 mang2 bi4 bi4 。
- huang2 niu2 bu4 fu2 xiang1 ， fang4 sheng2 diao4 chang2 lie4 。
- su4 e2 bu4 zhi1 shang0 ， pao1 suo1 li3 xiang1 jia2 。
- qian1 nian2 cang1 xian3 hen2 ， ji1 zhu4 kong1 tuo3 tie1 。
- yi2 shi4 wa1 huang2 tu3 ， cang2 qu4 ya1 gui1 qie4 。
- gui1 lai2 bu4 zhi1 chu3 ， man3 mu4 mi2 kong1 die2 。
- wei2 you3 mai4 bu3 ren2 ， zhi1 xiang4 tian1 gen1 nie4 。

## 注释

## 译文

## 赏析
