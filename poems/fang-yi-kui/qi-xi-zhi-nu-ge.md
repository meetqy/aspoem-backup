---
id: fang-yi-kui-qi-xi-zhi-nu-ge
title: 七夕織女歌
titlePinyin: qi1 xi1 zhi1 nü3 ge1
titleSlug: qi-xi-zhi-nu-ge
author: 方一夔
authorPinyin: fang1 yi4 kui2
authorSlug: fang-yi-kui
dynasty: 宋
dynastyPinyin: song4
dynastySlug: song
tags: []
---

## 正文

- 牛郎咫尺隔天河，鵲橋散後離恨多。
- 今夕不知復何夕，遥看新月橫金波。
- 拋梭擲紝愁零亂，彩鳳飄飄度霄漢。
- 重來指點昔游處，香奩寶篋蟲絲滿。
- 一年一度承君顔，相別相逢比夢間。
- 舊愁未了新愁起，已見紅日銜青山。
- 當初謾道仙家別，日遠月長不見接。
- 不似人間夫與妻，百歲光陰長會合。

## 拼音

- niu2 lang2 zhi3 chi3 ge2 tian1 he2 ， que4 qiao2 san4 hou4 li2 hen4 duo1 。
- jin1 xi1 bu4 zhi1 fu4 he2 xi1 ， yao2 kan4 xin1 yue4 heng2 jin1 bo1 。
- pao1 suo1 zhi4 ren4 chou2 ling2 luan4 ， cai3 feng4 piao1 piao1 du4 xiao1 han4 。
- zhong4 lai2 zhi3 dian3 xi1 you2 chu3 ， xiang1 lian2 bao3 qie4 chong2 si1 man3 。
- yi4 nian2 yi2 du4 cheng2 jun1 yan2 ， xiang1 bie2 xiang1 feng2 bi3 meng4 jian4 。
- jiu4 chou2 wei4 liao3 xin1 chou2 qi3 ， yi3 jian4 hong2 ri4 xian2 qing1 shan1 。
- dang1 chu1 man2 dao4 xian1 jia1 bie2 ， ri4 yuan3 yue4 chang2 bu2 jian4 jie1 。
- bu2 si4 ren2 jian4 fu1 yu3 qi1 ， bai3 sui4 guang1 yin1 chang2 hui4 he2 。

## 注释

## 译文

## 赏析
