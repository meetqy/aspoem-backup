---
id: fang-yi-kui-wen-shu-zai-bao-liu-yue-shuo-ri-shi
title: 文書再報六月朔日食
titlePinyin: wen2 shu1 zai4 bao4 liu4 yue4 shuo4 ri4 shi2
titleSlug: wen-shu-zai-bao-liu-yue-shuo-ri-shi
author: 方一夔
authorPinyin: fang1 yi4 kui2
authorSlug: fang-yi-kui
dynasty: 宋
dynastyPinyin: song4
dynastySlug: song
tags: []
---

## 正文

- 憶昔雨洗冬甲子，春來飛雪徧千里。
- 老農雪讖古相傳，一番春雪一番水。
- 今年麥熟雲成堆，并刀收斂疑寇來。
- 自從入梅不見雨，田間熱氣飛黄埃。
- 清臺奏下郵傳急，月蝕九分日蝕七。
- 昨宵搥鼓閙如雷，素娥憑怒面漆黑。
- 太陽室家怒相囓，東西不肯還宮闕。
- 天公不肯目偏盲，又傳日蝕林鍾月。
- 一箋夜拜東皇公，休作怪變驚兒童。
- 願分陰陽作平等，五日一雨十日風。

## 拼音

- yi4 xi1 yu3 xi3 dong1 jia3 zi3 ， chun1 lai2 fei1 xue3 bian4 qian1 li3 。
- lao3 nong2 xue3 chen4 gu3 xiang1 chuan2 ， yi4 fan1 chun1 xue3 yi4 fan1 shui3 。
- jin1 nian2 mai4 shu2 yun2 cheng2 dui1 ， bing4 dao1 shou1 lian3 yi2 kou4 lai2 。
- zi4 cong2 ru4 mei2 bu2 jian4 yu3 ， tian2 jian4 re4 qi4 fei1 huang2 ai1 。
- qing1 tai2 zou4 xia4 you2 chuan2 ji2 ， yue4 shi2 jiu3 fen1 ri4 shi2 qi1 。
- zuo2 xiao1 chui2 gu3 nao4 ru2 lei2 ， su4 e2 ping2 nu4 mian4 qi1 hei1 。
- tai4 yang2 shi4 jia1 nu4 xiang1 nie4 ， dong1 xi1 bu4 ken3 huan2 gong1 que4 。
- tian1 gong1 bu4 ken3 mu4 pian1 mang2 ， you4 chuan2 ri4 shi2 lin2 zhong1 yue4 。
- yi4 jian1 ye4 bai4 dong1 huang2 gong1 ， xiu1 zuo4 guai4 bian4 jing1 er2 tong2 。
- yuan4 fen1 yin1 yang2 zuo4 ping2 deng3 ， wu3 ri4 yi4 yu3 shi2 ri4 feng1 。

## 注释

## 译文

## 赏析
