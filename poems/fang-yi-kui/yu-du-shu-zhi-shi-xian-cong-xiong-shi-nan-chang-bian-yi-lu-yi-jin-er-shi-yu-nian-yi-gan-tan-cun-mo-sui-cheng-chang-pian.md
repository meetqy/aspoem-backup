---
id: fang-yi-kui-yu-du-shu-zhi-shi-xian-cong-xiong-shi-nan-chang-bian-yi-lu-yi-jin-er-shi-yu-nian-yi-gan-tan-cun-mo-sui-cheng-chang-pian
title: 予讀書之室先從兄時南嘗扁以綠猗今二十餘年矣感歎存歿遂成長篇
titlePinyin: yu3 du2 shu1 zhi1 shi4 xian1 cong2 xiong1 shi2 nan2 chang2 bian3 yi3 lü4 yi1 jin1 er4 shi2 yu2 nian2 yi3 gan3 tan4 cun2 mo4 sui4 cheng2 chang2 pian1
titleSlug: yu-du-shu-zhi-shi-xian-cong-xiong-shi-nan-chang-bian-yi-lu-yi-jin-er-shi-yu-nian-yi-gan-tan-cun-mo-sui-cheng-chang-pian
author: 方一夔
authorPinyin: fang1 yi4 kui2
authorSlug: fang-yi-kui
dynasty: 宋
dynastyPinyin: song4
dynastySlug: song
tags: []
---

## 正文

- 峨峨高山東，迢迢青溪曲。
- 采蘅擷薜荔，結搆蝸牛屋。
- 中有讀書堂，堂外萬脩竹。
- 錯出泉石間，翛然隔塵俗。
- 勁剛逢干節，空洞夷齊腹。
- 長釣橫江鯨，翠立摩天鵠。
- 借問主人誰，彼美清如玉。
- 瓶罌空四壁，簡冊富萬軸。
- 小篆揭新扁，高步踵前躅。
- 籜龍忽變化，遺歌焉忍續。
- 歲晚坐相向，此君幸予辱。
- 榮悴紛變態，風雨寒暘燠。
- 春來枝葉蕃，蒼璆森在目。
- 勢且干青雲，肯顧凡草木。
- 憐渠痛灑掃，日哦三四幅。
- 吾詩試評品，千古配淇澳。

## 拼音

- e2 e2 gao1 shan1 dong1 ， tiao2 tiao2 qing1 xi1 qu3 。
- cai3 heng2 xie2 bi4 li4 ， jie2 gou4 wo1 niu2 wu1 。
- zhong1 you3 du2 shu1 tang2 ， tang2 wai4 wan4 xiu1 zhu2 。
- cuo4 chu1 quan2 shi2 jian4 ， xiao1 ran2 ge2 chen2 su2 。
- jin4 gang1 feng2 gan1 jie2 ， kong1 dong4 yi2 qi2 fu4 。
- chang2 diao4 heng2 jiang1 jing1 ， cui4 li4 mo2 tian1 hu2 。
- jie4 wen4 zhu3 ren2 shui2 ， bi3 mei3 qing1 ru2 yu4 。
- ping2 ying1 kong1 si4 bi4 ， jian3 ce4 fu4 wan4 zhou2 。
- xiao3 zhuan4 jie1 xin1 bian3 ， gao1 bu4 zhong3 qian2 zhu2 。
- tuo4 long2 hu1 bian4 hua4 ， yi2 ge1 yan1 ren3 xu4 。
- sui4 wan3 zuo4 xiang1 xiang4 ， ci3 jun1 xing4 yu3 ru3 。
- rong2 cui4 fen1 bian4 tai4 ， feng1 yu3 han2 yang2 yu4 。
- chun1 lai2 zhi1 ye4 fan1 ， cang1 qiu2 sen1 zai4 mu4 。
- shi4 qie3 gan1 qing1 yun2 ， ken3 gu4 fan2 cao3 mu4 。
- lian2 qu2 tong4 sa3 sao3 ， ri4 o4 san1 si4 fu2 。
- wu2 shi1 shi4 ping2 pin3 ， qian1 gu3 pei4 qi2 ao4 。

## 注释

## 译文

## 赏析
