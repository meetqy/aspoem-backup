---
id: fang-yi-kui-yong-zi-sheng-yun-xie-wu-you-zhi-hui-la-jian
title: 用子聲韻謝吳友直惠蠟箋
titlePinyin: yong4 zi3 sheng1 yun4 xie4 wu2 you3 zhi2 hui4 la4 jian1
titleSlug: yong-zi-sheng-yun-xie-wu-you-zhi-hui-la-jian
author: 方一夔
authorPinyin: fang1 yi4 kui2
authorSlug: fang-yi-kui
dynasty: 宋
dynastyPinyin: song4
dynastySlug: song
tags: []
---

## 正文

- 千年老穀無人知，萬杵椎冰身汗熱。
- 木膚解剝白於綿，凍手龜皴腕將折。
- 荆州魚網蘭亭絸，彼美不曾傳祕訣。
- 獨留此木在人間，禿盡青山散妖血。
- 邇來奇製蠟作紋，草木蟲魚生眼纈。
- 只今吳越稱第一，秋浦浣花派滕薛。
- 先生好古得此物，揮手行與時流別。
- 紫薇花前草尺一，書成氣凜寒松雪。
- 不然名山撰古史，蛟龍鬰屈蟠奩篋。
- 有時浮戲寫詩章，颯颯落錐蠶食葉。
- 比來分遣二十輩，西江遠借餘波浥。
- 聊憑和詩報瓊瑶，袖手愧逢强對怯。

## 拼音

- qian1 nian2 lao3 gu3 wu2 ren2 zhi1 ， wan4 chu3 zhui1 bing1 shen1 han4 re4 。
- mu4 fu1 jie3 bao1 bai2 wu1 mian2 ， dong4 shou3 gui1 cun1 wan4 jiang1 zhe2 。
- jing1 zhou1 yu2 wang3 lan2 ting2 jian3 ， bi3 mei3 bu4 ceng2 chuan2 bi4 jue2 。
- du2 liu2 ci3 mu4 zai4 ren2 jian4 ， tu1 jin4 qing1 shan1 san4 yao1 xue4 。
- er3 lai2 qi2 zhi4 la4 zuo4 wen2 ， cao3 mu4 chong2 yu2 sheng1 yan3 xie4 。
- zhi1 jin1 wu2 yue4 cheng1 di4 yi1 ， qiu1 pu3 huan4 hua1 pai4 teng2 xue1 。
- xian1 sheng0 hao3 gu3 de2 ci3 wu4 ， hui1 shou3 xing2 yu3 shi2 liu2 bie2 。
- zi3 wei1 hua1 qian2 cao3 chi3 yi1 ， shu1 cheng2 qi4 lin3 han2 song1 xue3 。
- bu4 ran2 ming2 shan1 zhuan4 gu3 shi3 ， jiao1 long2 yu4 qu1 pan2 lian2 qie4 。
- you3 shi2 fu2 xi4 xie3 shi1 zhang1 ， sa4 sa4 luo4 zhui1 can2 shi2 ye4 。
- bi3 lai2 fen1 qian3 er4 shi2 bei4 ， xi1 jiang1 yuan3 jie4 yu2 bo1 yi4 。
- liao2 ping2 he2 shi1 bao4 qiong2 yao2 ， xiu4 shou3 kui4 feng2 qiang2 dui4 qie4 。

## 注释

## 译文

## 赏析
