---
id: fang-yi-kui-gan-xing-er-shi-qi-shou-qi-jiu
title: 感興二十七首  其九
titlePinyin: gan3 xing1 er4 shi2 qi1 shou3     qi2 jiu3
titleSlug: gan-xing-er-shi-qi-shou-qi-jiu
author: 方一夔
authorPinyin: fang1 yi4 kui2
authorSlug: fang-yi-kui
dynasty: 宋
dynastyPinyin: song4
dynastySlug: song
tags: []
---

## 正文

- 浙江萬里浪，杳杳來夾碣。
- 倒流趨海門，震薄魚龍窟。
- 舶舟何處來，隨潮出復沒。
- 眩眼方摇摇，歘至如飛鶻。
- 水天漭無際，雷風互飛發。
- 寄身波濤中，性命危一髮。
- 寄語弄潮兒，昨夜缺完月。

## 拼音

- zhe4 jiang1 wan4 li3 lang4 ， yao3 yao3 lai2 jia1 jie2 。
- dao4 liu2 qu1 hai3 men2 ， zhen4 bao2 yu2 long2 ku1 。
- bo2 zhou1 he2 chu3 lai2 ， sui2 chao2 chu1 fu4 mei2 。
- xuan4 yan3 fang1 yao2 yao2 ， xu1 zhi4 ru2 fei1 gu3 。
- shui3 tian1 mang3 wu2 ji4 ， lei2 feng1 hu4 fei1 fa1 。
- ji4 shen1 bo1 tao1 zhong1 ， xing4 ming4 wei1 yi2 fa4 。
- ji4 yu3 nong4 chao2 er2 ， zuo2 ye4 que1 wan2 yue4 。

## 注释

## 译文

## 赏析
