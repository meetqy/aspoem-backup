---
id: fang-yi-kui-wu-chou-tan
title: 無愁潭
titlePinyin: wu2 chou2 tan2
titleSlug: wu-chou-tan
author: 方一夔
authorPinyin: fang1 yi4 kui2
authorSlug: fang-yi-kui
dynasty: 宋
dynastyPinyin: song4
dynastySlug: song
tags: []
---

## 正文

- 酌我無愁酒，歌我無愁詩。
- 朅來無愁潭上弄明月，潄滌萬慮清肝脾。
- 平生蓄積總開豁，便欲遺世超希夷。
- 持盃試問此潭水，昔來何處今何之。
- 覆船山高寒岌嶪，玉泉飛下東天池。
- 分流一瀉數百里，直抵絕壑潴清漪。
- 鏡平百丈洞無底，其下深黑蟠蛟螭。
- 幽蘭薜芷亂洲渚，倒影寒浸枯松枝。
- 千回萬折流到海，波濤噴薄孤城危。
- 潮生水滿潮退涸，蓬萊清淺倏改移。
- 此愁與水兩無盡，昔人已去今人悲。
- 君不見莫愁山下春水長，畫船鼉鼓相追隨。
- 淡烟芳草望不斷，石城荒廢留空陂。
- 不如此潭只在山水窟，縱有奇勝無人知。
- 何曾紅粉照清泚，但有欵乃漁翁詞。
- 一聲歌斷暮山碧，秋風兩鬢寒颸颸。

## 拼音

- zhuo2 wo3 wu2 chou2 jiu3 ， ge1 wo3 wu2 chou2 shi1 。
- qie4 lai2 wu2 chou2 tan2 shang4 nong4 ming2 yue4 ， shu4 di2 wan4 lü4 qing1 gan1 pi2 。
- ping2 sheng1 xu4 ji1 zong3 kai1 huo1 ， bian4 yu4 yi2 shi4 chao1 xi1 yi2 。
- chi2 bei1 shi4 wen4 ci3 tan2 shui3 ， xi1 lai2 he2 chu3 jin1 he2 zhi1 。
- fu4 chuan2 shan1 gao1 han2 ji2 ye4 ， yu4 quan2 fei1 xia4 dong1 tian1 chi2 。
- fen1 liu2 yi2 xie4 shu4 bai3 li3 ， zhi2 di3 jue2 he4 zhu1 qing1 yi1 。
- jing4 ping2 bai3 zhang4 dong4 wu2 di3 ， qi2 xia4 shen1 hei1 pan2 jiao1 chi1 。
- you1 lan2 bi4 zhi3 luan4 zhou1 zhu3 ， dao4 ying3 han2 jin4 ku1 song1 zhi1 。
- qian1 hui2 wan4 zhe2 liu2 dao4 hai3 ， bo1 tao1 pen1 bao2 gu1 cheng2 wei1 。
- chao2 sheng1 shui3 man3 chao2 tui4 he2 ， peng2 lai2 qing1 qian3 shu1 gai3 yi2 。
- ci3 chou2 yu3 shui3 liang3 wu2 jin4 ， xi1 ren2 yi3 qu4 jin1 ren2 bei1 。
- jun1 bu2 jian4 mo4 chou2 shan1 xia4 chun1 shui3 chang2 ， hua4 chuan2 tuo2 gu3 xiang1 zhui1 sui2 。
- dan4 yan1 fang1 cao3 wang4 bu2 duan4 ， shi2 cheng2 huang1 fei4 liu2 kong1 bei1 。
- bu4 ru2 ci3 tan2 zhi1 zai4 shan1 shui3 ku1 ， zong4 you3 qi2 sheng4 wu2 ren2 zhi1 。
- he2 ceng2 hong2 fen3 zhao4 qing1 ci3 ， dan4 you3 kuan3 nai3 yu2 weng1 ci2 。
- yi4 sheng1 ge1 duan4 mu4 shan1 bi4 ， qiu1 feng1 liang3 bin4 han2 si1 si1 。

## 注释

## 译文

## 赏析
