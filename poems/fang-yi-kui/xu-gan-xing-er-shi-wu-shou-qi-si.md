---
id: fang-yi-kui-xu-gan-xing-er-shi-wu-shou-qi-si
title: 續感興二十五首  其四
titlePinyin: xu4 gan3 xing1 er4 shi2 wu3 shou3     qi2 si4
titleSlug: xu-gan-xing-er-shi-wu-shou-qi-si
author: 方一夔
authorPinyin: fang1 yi4 kui2
authorSlug: fang-yi-kui
dynasty: 宋
dynastyPinyin: song4
dynastySlug: song
tags: []
---

## 正文

- 移根托西園，桃李賞奇遇。
- 春妍雖可憐，顔色悲中路。
- 奈何窮巷士，多被才華誤。
- 諸公謬愛客，輪囷獲殊顧。
- 投分未云深，容易輸情愫。
- 恩光借春陽，滋液荷凝露。
- 悠悠當路塵，素地輕點污。
- 歲暮抱棄捐，君看囚山賦。

## 拼音

- yi2 gen1 tuo1 xi1 yuan2 ， tao2 li3 shang3 qi2 yu4 。
- chun1 yan2 sui1 ke3 lian2 ， yan2 se4 bei1 zhong1 lu4 。
- nai4 he2 qiong2 xiang4 shi4 ， duo1 bei4 cai2 hua2 wu4 。
- zhu1 gong1 miu4 ai4 ke4 ， lun2 qun1 huo4 shu1 gu4 。
- tou2 fen1 wei4 yun2 shen1 ， rong2 yi4 shu1 qing2 su4 。
- en1 guang1 jie4 chun1 yang2 ， zi1 ye4 he2 ning2 lu4 。
- you1 you1 dang1 lu4 chen2 ， su4 di4 qing1 dian3 wu1 。
- sui4 mu4 bao4 qi4 juan1 ， jun1 kan4 qiu2 shan1 fu4 。

## 注释

## 译文

## 赏析
