---
id: fang-yi-kui-guo-shen-pu-luo-gei-shi-yin-jiu-ju
title: 過深浦羅給事隠舊居
titlePinyin: guo4 shen1 pu3 luo2 gei3 shi4 yin3 jiu4 ju1
titleSlug: guo-shen-pu-luo-gei-shi-yin-jiu-ju
author: 方一夔
authorPinyin: fang1 yi4 kui2
authorSlug: fang-yi-kui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 給事三父子，著籍古池陽。
- 販夫偶奇貨，末暮來錢塘。
- 維時漢運衰，紫宸厭天狼。
- 長鯨沸河洛，幅裂萬里疆。
- 惟子曉大義，白筆摇風霜。
- 願提十萬旅，巢穴傾朱梁。
- 青雲不假翼，無路凌高翔。
- 其事竟無成，青史垂芬芳。
- 中原轉莽莽，一垤爭侯王。
- 登高抉浮雲，極目慘八荒。
- 遐想同心人，過君橋梓鄉。
- 徘徊扣牧子，遺跡悲荒凉。
- 區區夏蟲知，知我於詩長。
- 豈知用心處，流落不忘唐。
- 我欲傳高士，置君後柴桑。
- 含情苦摇蕩，佇立蒼洲旁。

## 拼音

- gei3 shi4 san1 fu4 zi3 ， zhu4 ji2 gu3 chi2 yang2 。
- fan4 fu1 ou3 qi2 huo4 ， mo4 mu4 lai2 qian2 tang2 。
- wei2 shi2 han4 yun4 shuai1 ， zi3 chen2 yan4 tian1 lang2 。
- chang2 jing1 fei4 he2 luo4 ， fu2 lie4 wan4 li3 jiang1 。
- wei2 zi3 xiao3 da4 yi4 ， bai2 bi3 yao2 feng1 shuang1 。
- yuan4 ti2 shi2 wan4 lü3 ， chao2 xue2 qing1 zhu1 liang2 。
- qing1 yun2 bu4 jia3 yi4 ， wu2 lu4 ling2 gao1 xiang2 。
- qi2 shi4 jing4 wu2 cheng2 ， qing1 shi3 chui2 fen1 fang1 。
- zhong1 yuan2 zhuan3 mang3 mang3 ， yi4 die2 zheng1 hou2 wang2 。
- deng1 gao1 jue2 fu2 yun2 ， ji2 mu4 can3 ba1 huang1 。
- xia2 xiang3 tong2 xin1 ren2 ， guo4 jun1 qiao2 zi3 xiang1 。
- pai2 huai2 kou4 mu4 zi3 ， yi2 ji4 bei1 huang1 liang2 。
- qu1 qu1 xia4 chong2 zhi1 ， zhi1 wo3 wu1 shi1 chang2 。
- qi3 zhi1 yong4 xin1 chu3 ， liu2 luo4 bu2 wang4 tang2 。
- wo3 yu4 chuan2 gao1 shi4 ， zhi4 jun1 hou4 chai2 sang1 。
- han2 qing2 ku3 yao2 dang4 ， zhu4 li4 cang1 zhou1 pang2 。

## 注释

## 译文

## 赏析
