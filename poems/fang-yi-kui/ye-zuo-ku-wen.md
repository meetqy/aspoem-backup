---
id: fang-yi-kui-ye-zuo-ku-wen
title: 夜坐苦蚊
titlePinyin: ye4 zuo4 ku3 wen2
titleSlug: ye-zuo-ku-wen
author: 方一夔
authorPinyin: fang1 yi4 kui2
authorSlug: fang-yi-kui
dynasty: 宋
dynastyPinyin: song4
dynastySlug: song
tags: []
---

## 正文

- 萬物有常理，動息隨昏昕。
- 區區蟲豸中，惡毒無如蚊。
- 云是鬼母化，佛語非傳聞。
- 喙尺利芒刺，腰圍隠花紋。
- 饑尋飛翅輕，飽飲酡顔醺。
- 搏噬以自肥，乘時鼓妖氛。
- 潛伏草莽間，窺伺日向曛。
- 須臾却四出，攢集窮崖垠。
- 橫空聚復散，如布鵝鸛軍。
- 騰身飛猱捷，發喊迅雷磤。
- 瞥然闖門戶，來者何繽紛。
- 不但入翠幕，偏工惱紅裙。
- 端坐缺隄障，各各磨牙齦。
- 血肉生咀嚼，斑駁瘃與皸。
- 如塗守宮血，丹砂服兼斤。
- 紈扇不住手，摇動酸骨筋。
- 或時中指麾，殷輪血朱纁。
- 雖能殺一二，未足空其羣。
- 有來效方略，薙草收蕕薰。
- 延燒煽烟焰，殺氣凝陰雲。
- 羅空燖鴞隼，搜野醢䴥麕。
- 醜類盡驅逐，暫息苗與獯。
- 自從生盤古，元氣日磔分。
- 有生潰亂出，甘苦更臭芬。
- 而我墮世味，未能去羶葷。
- 天陽爍六合，慢膚似遭焚。
- 之蟲併搜攪，入夜無一傾。
- 誰知有制伏，火攻策奇勳。
- 當如運甓法，百匝不憚勤。
- 事會靡終極，來者徵吾文。

## 拼音

- wan4 wu4 you3 chang2 li3 ， dong4 xi1 sui2 hun1 xin1 。
- qu1 qu1 chong2 zhi4 zhong1 ， e4 du2 wu2 ru2 wen2 。
- yun2 shi4 gui3 mu3 hua4 ， fo2 yu3 fei1 chuan2 wen2 。
- hui4 chi3 li4 mang2 ci4 ， yao1 wei2 yin3 hua1 wen2 。
- ji1 xun2 fei1 chi4 qing1 ， bao3 yin3 tuo2 yan2 xun1 。
- bo2 shi4 yi3 zi4 fei2 ， cheng2 shi2 gu3 yao1 fen1 。
- qian2 fu2 cao3 mang3 jian4 ， kui1 si4 ri4 xiang4 xun1 。
- xu1 yu2 que4 si4 chu1 ， zan3 ji2 qiong2 ya2 yin2 。
- heng2 kong1 ju4 fu4 san4 ， ru2 bu4 e2 guan4 jun1 。
- teng2 shen1 fei1 nao2 jie2 ， fa1 han3 xun4 lei2 yin1 。
- pie1 ran2 chuang3 men2 hu4 ， lai2 zhe3 he2 bin1 fen1 。
- bu2 dan4 ru4 cui4 mu4 ， pian1 gong1 nao3 hong2 qun2 。
- duan1 zuo4 que1 di1 zhang4 ， ge4 ge4 mo2 ya2 yin2 。
- xue4 rou4 sheng1 ju3 jue2 ， ban1 bo2 zhu2 yu3 jun1 。
- ru2 tu2 shou3 gong1 xue4 ， dan1 sha1 fu2 jian1 jin1 。
- wan2 shan4 bu2 zhu4 shou3 ， yao2 dong4 suan1 gu3 jin1 。
- huo4 shi2 zhong1 zhi3 hui1 ， yin1 lun2 xue4 zhu1 xun1 。
- sui1 neng2 sha1 yi1 er4 ， wei4 zu2 kong1 qi2 qun2 。
- you3 lai2 xiao4 fang1 lüe4 ， ti4 cao3 shou1 you2 xun1 。
- yan2 shao1 shan1 yan1 yan4 ， sha1 qi4 ning2 yin1 yun2 。
- luo2 kong1 xun2 xiao1 sun3 ， sou1 ye3 hai3 䴥 jun1 。
- chou3 lei4 jin4 qu1 zhu2 ， zan4 xi1 miao2 yu3 xun1 。
- zi4 cong2 sheng1 pan2 gu3 ， yuan2 qi4 ri4 zhe2 fen1 。
- you3 sheng1 kui4 luan4 chu1 ， gan1 ku3 geng4 chou4 fen1 。
- er2 wo3 duo4 shi4 wei4 ， wei4 neng2 qu4 shan1 hun1 。
- tian1 yang2 shuo4 liu4 he2 ， man4 fu1 si4 zao1 fen2 。
- zhi1 chong2 bing4 sou1 jiao3 ， ru4 ye4 wu2 yi4 qing1 。
- shui2 zhi1 you3 zhi4 fu2 ， huo3 gong1 ce4 qi2 xun1 。
- dang1 ru2 yun4 pi4 fa3 ， bai3 za1 bu2 dan4 qin2 。
- shi4 hui4 mi2 zhong1 ji2 ， lai2 zhe3 zhi3 wu2 wen2 。

## 注释

## 译文

## 赏析
