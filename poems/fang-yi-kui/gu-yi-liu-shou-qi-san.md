---
id: fang-yi-kui-gu-yi-liu-shou-qi-san
title: 古意六首  其三
titlePinyin: gu3 yi4 liu4 shou3     qi2 san1
titleSlug: gu-yi-liu-shou-qi-san
author: 方一夔
authorPinyin: fang1 yi4 kui2
authorSlug: fang-yi-kui
dynasty: 宋
dynastyPinyin: song4
dynastySlug: song
tags: []
---

## 正文

- 翩翩南昌尉，來自九江西。
- 天關列虎豹，欲進無階梯。
- 臣有治安策，不忍死窮棲。
- 浮浮山林氣，披褐朝金閨。
- 上言訐貴戚，下言憫羣黎。
- 肉食久喑默，狂叫發草藜。
- 臣言可采擇，寸刀刳鯨鯢。
- 一再不合意，反旆風凄凄。
- 君綱墜不振，况復子與妻。
- 自諧塵外約，東遊隠會稽。

## 拼音

- pian1 pian1 nan2 chang1 wei4 ， lai2 zi4 jiu3 jiang1 xi1 。
- tian1 guan1 lie4 hu3 bao4 ， yu4 jin4 wu2 jie1 ti1 。
- chen2 you3 zhi4 an1 ce4 ， bu4 ren3 si3 qiong2 qi1 。
- fu2 fu2 shan1 lin2 qi4 ， pi1 he4 chao2 jin1 gui1 。
- shang4 yan2 jie2 gui4 qi1 ， xia4 yan2 min3 qun2 li2 。
- rou4 shi2 jiu3 yin1 mo4 ， kuang2 jiao4 fa1 cao3 li2 。
- chen2 yan2 ke3 cai3 ze2 ， cun4 dao1 ku1 jing1 ni2 。
- yi2 zai4 bu4 he2 yi4 ， fan3 pei4 feng1 qi1 qi1 。
- jun1 gang1 zhui4 bu2 zhen4 ， kuang4 fu4 zi3 yu3 qi1 。
- zi4 xie2 chen2 wai4 yue1 ， dong1 you2 yin3 hui4 ji1 。

## 注释

## 译文

## 赏析
