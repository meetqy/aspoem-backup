---
id: fang-yi-kui-ci-yun-jia-yin-gao-gui
title: 次韻稼隠告歸
titlePinyin: ci4 yun4 jia4 yin3 gao4 gui1
titleSlug: ci-yun-jia-yin-gao-gui
author: 方一夔
authorPinyin: fang1 yi4 kui2
authorSlug: fang-yi-kui
dynasty: 宋
dynastyPinyin: song4
dynastySlug: song
tags: []
---

## 正文

- 我觀大瀛海，天水二清廓。
- 誰麾海若來，樂鬭萬蛟鰐。
- 風濤拍屯門，潰作無底壑。
- 鬐鬛豎旂旛，牙角利椎鑿。
- 血人不肯吐，安得留殘啄。
- 茫茫泝雲槎，日夜失棲泊。
- 歸塗三月糧，囊底餘圭勺。
- 平生崒嵂氣，磨淬去隅角。
- 案空螢已乾，匣閉龍不躍。
- 故衣粘蜃氣，未洗瘴霧惡。
- 爾來出白雲，奔走亂車鐸。
- 有來證奇字，時扣草玄閣。
- 高碁固饒人，欲學苦無脚。
- 惟君桑梓英，遇合長落落。
- 申旦首胥溪，險韻當離酌。
- 勿爲松菊挽，來占秋堂幕。

## 拼音

- wo3 guan1 da4 ying2 hai3 ， tian1 shui3 er4 qing1 kuo4 。
- shui2 hui1 hai3 ruo4 lai2 ， le4 dou4 wan4 jiao1 e4 。
- feng1 tao1 pai1 tun2 men2 ， kui4 zuo4 wu2 di3 he4 。
- qi2 lie4 shu4 qi2 fan1 ， ya2 jiao3 li4 zhui1 zao2 。
- xue4 ren2 bu4 ken3 tu3 ， an1 de2 liu2 can2 zhuo2 。
- mang2 mang2 su4 yun2 cha2 ， ri4 ye4 shi1 qi1 bo2 。
- gui1 tu2 san1 yue4 liang2 ， nang2 di3 yu2 gui1 shao2 。
- ping2 sheng1 zu2 lü4 qi4 ， mo2 cui4 qu4 yu2 jiao3 。
- an4 kong1 ying2 yi3 qian2 ， xia2 bi4 long2 bu2 yue4 。
- gu4 yi1 nian2 shen4 qi4 ， wei4 xi3 zhang4 wu4 e4 。
- er3 lai2 chu1 bai2 yun2 ， ben1 zou3 luan4 ju1 duo2 。
- you3 lai2 zheng4 qi2 zi4 ， shi2 kou4 cao3 xuan2 ge2 。
- gao1 qi2 gu4 rao2 ren2 ， yu4 xue2 ku3 wu2 jiao3 。
- wei2 jun1 sang1 zi3 ying1 ， yu4 he2 chang2 luo4 luo4 。
- shen1 dan4 shou3 xu1 xi1 ， xian3 yun4 dang1 li2 zhuo2 。
- wu4 wei2 song1 ju2 wan3 ， lai2 zhan4 qiu1 tang2 mu4 。

## 注释

## 译文

## 赏析
