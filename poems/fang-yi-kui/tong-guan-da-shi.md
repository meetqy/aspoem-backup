---
id: fang-yi-kui-tong-guan-da-shi
title: 桐關大石
titlePinyin: tong2 guan1 da4 shi2
titleSlug: tong-guan-da-shi
author: 方一夔
authorPinyin: fang1 yi4 kui2
authorSlug: fang-yi-kui
dynasty: 宋
dynastyPinyin: song4
dynastySlug: song
tags: []
---

## 正文

- 蓋天蒼蒼非虛空，高懸萬象驚愚蒙。
- 仙人朝罷玉帝側，戲拋黄土留遺蹤。
- 何年墮此作砥柱，千古屹立洪濤中。
- 巨魚出沒深不測，罅縫草長蒲花茸。
- 淙淙細浪夜舂擊，水石鞺鞳鏗金鐘。
- 我來載酒坐其上，扁舟南下編青篷。
- 飲酣恍恍欲飛去，如踞猛虎騎遊龍。
- 夜深酒醒山月落，一曲短笛橫秋風。

## 拼音

- gai4 tian1 cang1 cang1 fei1 xu1 kong1 ， gao1 xuan2 wan4 xiang4 jing1 yu2 meng2 。
- xian1 ren2 chao2 ba4 yu4 di4 ce4 ， xi4 pao1 huang2 tu3 liu2 yi2 zong1 。
- he2 nian2 duo4 ci3 zuo4 di3 zhu4 ， qian1 gu3 yi4 li4 hong2 tao1 zhong1 。
- ju4 yu2 chu1 mei2 shen1 bu2 ce4 ， xia4 feng2 cao3 chang2 pu2 hua1 rong2 。
- cong2 cong2 xi4 lang4 ye4 chong1 ji1 ， shui3 shi2 tang1 ta4 keng1 jin1 zhong1 。
- wo3 lai2 zai4 jiu3 zuo4 qi2 shang4 ， pian1 zhou1 nan2 xia4 bian1 qing1 peng2 。
- yin3 han1 huang3 huang3 yu4 fei1 qu4 ， ru2 ju4 meng3 hu3 qi2 you2 long2 。
- ye4 shen1 jiu3 xing3 shan1 yue4 luo4 ， yi4 qu3 duan3 di2 heng2 qiu1 feng1 。

## 注释

## 译文

## 赏析
