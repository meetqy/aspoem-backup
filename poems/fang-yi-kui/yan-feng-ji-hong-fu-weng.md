---
id: fang-yi-kui-yan-feng-ji-hong-fu-weng
title: 巖峰寄洪復翁
titlePinyin: yan2 feng1 ji4 hong2 fu4 weng1
titleSlug: yan-feng-ji-hong-fu-weng
author: 方一夔
authorPinyin: fang1 yi4 kui2
authorSlug: fang-yi-kui
dynasty: 宋
dynastyPinyin: song4
dynastySlug: song
tags: []
---

## 正文

- 巖峯孤尖來何雄，此地金紫山爲宗。
- 西行百里無去處，突起峭壁高衡嵩。
- 一支側走截水口，鱗甲閃閃卧玉龍。
- 龍來苦渴噀澗水，光芒錯出千丈虹。
- 試緣石嶝步巉絕，圭笏琬琰來會同。
- 天風回聲過絕頂，波濤洶洶生寒松。
- 銀壪玉澗斲冰雪，飛雪六月聲琤琮。
- 孤撐碧落望北極，世間無此奇絕峯。
- 其下仙人昔蛻骨，玉棺往往留遺蹤。
- 昂頭欲語忽飛去，時有歸鶴來遼東。
- 住持山人子洪子，枝葉遠出崖仙翁。
- 妙年歷落出塵想，幽幽桂樹生芳叢。
- 溪山佳勝屬彈壓，綺語異境爭天工。
- 心期不與俗子偶，移文招我來山中。
- 劇談抵掌振林谷，妙趣吻合比鐘鏞。
- 丈夫舒卷自常事，要令邱壑藏心胸。
- 他年蓄久極必泄，膚寸油雲雨太空。

## 拼音

- yan2 feng1 gu1 jian1 lai2 he2 xiong2 ， ci3 di4 jin1 zi3 shan1 wei2 zong1 。
- xi1 xing2 bai3 li3 wu2 qu4 chu3 ， tu1 qi3 qiao4 bi4 gao1 heng2 song1 。
- yi4 zhi1 ce4 zou3 jie2 shui3 kou3 ， lin2 jia3 shan3 shan3 wo4 yu4 long2 。
- long2 lai2 ku3 ke3 xun4 jian4 shui3 ， guang1 mang2 cuo4 chu1 qian1 zhang4 hong2 。
- shi4 yuan2 shi2 deng4 bu4 chan2 jue2 ， gui1 hu4 wan3 yan3 lai2 hui4 tong2 。
- tian1 feng1 hui2 sheng1 guo4 jue2 ding3 ， bo1 tao1 xiong1 xiong1 sheng1 han2 song1 。
- yin2 wan1 yu4 jian4 zhuo2 bing1 xue3 ， fei1 xue3 liu4 yue4 sheng1 cheng1 cong2 。
- gu1 cheng1 bi4 luo4 wang4 bei3 ji2 ， shi4 jian4 wu2 ci3 qi2 jue2 feng1 。
- qi2 xia4 xian1 ren2 xi1 tui4 gu3 ， yu4 guan1 wang3 wang3 liu2 yi2 zong1 。
- ang2 tou2 yu4 yu3 hu1 fei1 qu4 ， shi2 you3 gui1 he4 lai2 liao2 dong1 。
- zhu4 chi2 shan1 ren2 zi3 hong2 zi3 ， zhi1 ye4 yuan3 chu1 ya2 xian1 weng1 。
- miao4 nian2 li4 luo4 chu1 chen2 xiang3 ， you1 you1 gui4 shu4 sheng1 fang1 cong2 。
- xi1 shan1 jia1 sheng4 shu3 dan4 ya1 ， qi3 yu3 yi4 jing4 zheng1 tian1 gong1 。
- xin1 qi1 bu4 yu3 su2 zi3 ou3 ， yi2 wen2 zhao1 wo3 lai2 shan1 zhong1 。
- ju4 tan2 di3 zhang3 zhen4 lin2 gu3 ， miao4 qu4 wen3 he2 bi3 zhong1 yong1 。
- zhang4 fu1 shu1 juan3 zi4 chang2 shi4 ， yao4 ling4 qiu1 he4 cang2 xin1 xiong1 。
- ta1 nian2 xu4 jiu3 ji2 bi4 xie4 ， fu1 cun4 you2 yun2 yu3 tai4 kong1 。

## 注释

## 译文

## 赏析
