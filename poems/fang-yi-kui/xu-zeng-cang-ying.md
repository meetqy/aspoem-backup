---
id: fang-yi-kui-xu-zeng-cang-ying
title: 續憎蒼蠅
titlePinyin: xu4 zeng1 cang1 ying2
titleSlug: xu-zeng-cang-ying
author: 方一夔
authorPinyin: fang1 yi4 kui2
authorSlug: fang-yi-kui
dynasty: 宋
dynastyPinyin: song4
dynastySlug: song
tags: []
---

## 正文

- 炎官煽毒日色頳，四海鼎沸遭焚蒸。
- 吳牛耕罷汗且喘，暫休樹影眠溝堘。
- 不知蒼蠅名品夥，乘時附勢相欺陵。
- 其間一種號赤目，巧窺猛攫如饑鷹。
- 鑽眸噆鼻不可奈，以首溷水澆清澄。
- 自期擺脫有此計，須臾撲緣如牽繩。
- 牧兒旁坐少肋力，摑以指掌麾以肱。
- 更憑草帚時一掃，墜地死者堆斗升。
- 乾坤蕩蕩産萬類，涵淹惡物吁可憎。
- 閒從林下看水牯，作詩爲續憎蒼蠅。

## 拼音

- yan2 guan1 shan1 du2 ri4 se4 cheng1 ， si4 hai3 ding3 fei4 zao1 fen2 zheng1 。
- wu2 niu2 geng1 ba4 han4 qie3 chuan3 ， zan4 xiu1 shu4 ying3 mian2 gou1 cheng2 。
- bu4 zhi1 cang1 ying2 ming2 pin3 huo3 ， cheng2 shi2 fu4 shi4 xiang1 qi1 ling2 。
- qi2 jian4 yi4 zhong3 hao4 chi4 mu4 ， qiao3 kui1 meng3 jue2 ru2 ji1 ying1 。
- zuan1 mou2 zan3 bi2 bu4 ke3 nai4 ， yi3 shou3 hun4 shui3 jiao1 qing1 cheng2 。
- zi4 qi1 bai3 tuo1 you3 ci3 ji4 ， xu1 yu2 pu1 yuan2 ru2 qian1 sheng2 。
- mu4 er2 pang2 zuo4 shao3 lei4 li4 ， guo2 yi3 zhi3 zhang3 hui1 yi3 gong1 。
- geng4 ping2 cao3 zhou3 shi2 yi4 sao3 ， zhui4 di4 si3 zhe3 dui1 dou3 sheng1 。
- qian2 kun1 dang4 dang4 chan3 wan4 lei4 ， han2 yan1 e4 wu4 xu1 ke3 zeng1 。
- xian2 cong2 lin2 xia4 kan4 shui3 gu3 ， zuo4 shi1 wei2 xu4 zeng1 cang1 ying2 。

## 注释

## 译文

## 赏析
