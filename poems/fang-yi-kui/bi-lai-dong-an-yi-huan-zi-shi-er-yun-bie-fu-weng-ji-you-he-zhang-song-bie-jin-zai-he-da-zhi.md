---
id: fang-yi-kui-bi-lai-dong-an-yi-huan-zi-shi-er-yun-bie-fu-weng-ji-you-he-zhang-song-bie-jin-zai-he-da-zhi
title: 比來東安以歡字十二韻別復翁繼有和章送別今再和答之
titlePinyin: bi3 lai2 dong1 an1 yi3 huan1 zi4 shi2 er4 yun4 bie2 fu4 weng1 ji4 you3 he2 zhang1 song4 bie2 jin1 zai4 he2 da2 zhi1
titleSlug: bi-lai-dong-an-yi-huan-zi-shi-er-yun-bie-fu-weng-ji-you-he-zhang-song-bie-jin-zai-he-da-zhi
author: 方一夔
authorPinyin: fang1 yi4 kui2
authorSlug: fang-yi-kui
dynasty: 宋
dynastyPinyin: song4
dynastySlug: song
tags: []
---

## 正文

- 我携無言子，東去顔不歡。
- 故人日已遠，嘿嘿寢與餐。
- 寄洪樂山水，岡巒湧濤瀾。
- 有時戲吟詩，音韻摇風灘。
- 朋儕相徵逐，歌笑雜悲歎。
- 朝吳暮過楚，千里不憚難。
- 功成早斂退，騎鶴伴子安。
- 下視地上友，俛首依江磐。
- 低飛不能起，俯借摩天翰。
- 我老涉世患，衰懦心不湍。
- 從君上寥廓，永謝輿與鞍。
- 歸來不空手，玄圃收明玕。

## 拼音

- wo3 xie2 wu2 yan2 zi3 ， dong1 qu4 yan2 bu4 huan1 。
- gu4 ren2 ri4 yi3 yuan3 ， hei1 hei1 qin3 yu3 can1 。
- ji4 hong2 le4 shan1 shui3 ， gang1 luan2 yong3 tao1 lan2 。
- you3 shi2 xi4 yin2 shi1 ， yin1 yun4 yao2 feng1 tan1 。
- peng2 chai2 xiang1 zhi3 zhu2 ， ge1 xiao4 za2 bei1 tan4 。
- chao2 wu2 mu4 guo4 chu3 ， qian1 li3 bu2 dan4 nan2 。
- gong1 cheng2 zao3 lian3 tui4 ， qi2 he4 ban4 zi3 an1 。
- xia4 shi4 di4 shang4 you3 ， fu3 shou3 yi1 jiang1 pan2 。
- di1 fei1 bu4 neng2 qi3 ， fu3 jie4 mo2 tian1 han4 。
- wo3 lao3 she4 shi4 huan4 ， shuai1 nuo4 xin1 bu4 tuan1 。
- cong2 jun1 shang4 liao2 kuo4 ， yong3 xie4 yu2 yu3 an1 。
- gui1 lai2 bu4 kong1 shou3 ， xuan2 pu3 shou1 ming2 gan1 。

## 注释

## 译文

## 赏析
