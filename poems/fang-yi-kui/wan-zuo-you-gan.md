---
id: fang-yi-kui-wan-zuo-you-gan
title: 晚坐有感
titlePinyin: wan3 zuo4 you3 gan3
titleSlug: wan-zuo-you-gan
author: 方一夔
authorPinyin: fang1 yi4 kui2
authorSlug: fang-yi-kui
dynasty: 宋
dynastyPinyin: song4
dynastySlug: song
tags: []
---

## 正文

- 青山圍四旁，南斷如金玦。
- 殘霞映寒碧，杳杳鳥孤沒。
- 我本忘機人，忽忽老歲月。
- 身係三家村，心到極窮髮。
- 蕭然病脚僧，丈室坐說法。
- 事業誰做盡，堯舜行不徹。
- 義理誰說盡，孔孟引不發。
- 有心阻世用，自來同一轍。
- 人生直如寄，世路會有役。
- 何時拂衣去，結筏造溟渤。

## 拼音

- qing1 shan1 wei2 si4 pang2 ， nan2 duan4 ru2 jin1 jue2 。
- can2 xia2 ying4 han2 bi4 ， yao3 yao3 niao3 gu1 mei2 。
- wo3 ben3 wang4 ji1 ren2 ， hu1 hu1 lao3 sui4 yue4 。
- shen1 xi4 san1 jia1 cun1 ， xin1 dao4 ji2 qiong2 fa4 。
- xiao1 ran2 bing4 jiao3 seng1 ， zhang4 shi4 zuo4 shuo1 fa3 。
- shi4 ye4 shui2 zuo4 jin4 ， yao2 shun4 xing2 bu2 che4 。
- yi4 li3 shui2 shuo1 jin4 ， kong3 meng4 yin3 bu4 fa1 。
- you3 xin1 zu3 shi4 yong4 ， zi4 lai2 tong2 yi4 zhe2 。
- ren2 sheng1 zhi2 ru2 ji4 ， shi4 lu4 hui4 you3 yi4 。
- he2 shi2 fu2 yi1 qu4 ， jie2 fa2 zao4 ming2 bo2 。

## 注释

## 译文

## 赏析
