---
id: fang-yi-kui-zeng-he-feng-yang-ti-gan-sen
title: 贈鶴峰楊提幹森
titlePinyin: zeng4 he4 feng1 yang2 ti2 gan4 sen1
titleSlug: zeng-he-feng-yang-ti-gan-sen
author: 方一夔
authorPinyin: fang1 yi4 kui2
authorSlug: fang-yi-kui
dynasty: 宋
dynastyPinyin: song4
dynastySlug: song
tags: []
---

## 正文

- 功名真定兔，赤手誰摶控。
- 十載武陵春，一餉揚州夢。
- 時窮非我獨，萬事付破甕。
- 猶有夙昔心，耿耿滿空洞。
- 豪氣輕元龍，雄卞眇子貢。
- 夢池句逾勁，賭墅機屢中。
- 我來客東安，兩載補缺空。
- 青山浩獨媚，飛雲倦孤送。
- 翩翩老令威，霜翮頗驚衆。
- 憐我一客鳥，鳴和閙晴哢。
- 妙哉屠龍手，老去餘此弄。
- 三年逝相從，不爲千金痛。
- 浮跡寄閒適，片語折喧鬨。
- 歸鞭定何時，矯首躡飛鞚。

## 拼音

- gong1 ming2 zhen1 ding4 tu4 ， chi4 shou3 shui2 tuan2 kong4 。
- shi2 zai4 wu3 ling2 chun1 ， yi4 xiang3 yang2 zhou1 meng4 。
- shi2 qiong2 fei1 wo3 du2 ， wan4 shi4 fu4 po4 weng4 。
- you2 you3 su4 xi1 xin1 ， geng3 geng3 man3 kong1 dong4 。
- hao2 qi4 qing1 yuan2 long2 ， xiong2 bian4 miao3 zi3 gong4 。
- meng4 chi2 ju4 yu2 jin4 ， du3 shu4 ji1 lü3 zhong1 。
- wo3 lai2 ke4 dong1 an1 ， liang3 zai4 bu3 que1 kong1 。
- qing1 shan1 hao4 du2 mei4 ， fei1 yun2 juan4 gu1 song4 。
- pian1 pian1 lao3 ling4 wei1 ， shuang1 he2 po1 jing1 zhong4 。
- lian2 wo3 yi2 ke4 niao3 ， ming2 he2 nao4 qing2 long4 。
- miao4 zai1 tu2 long2 shou3 ， lao3 qu4 yu2 ci3 nong4 。
- san1 nian2 shi4 xiang1 cong2 ， bu4 wei2 qian1 jin1 tong4 。
- fu2 ji4 ji4 xian2 shi4 ， pian4 yu3 zhe2 xuan1 hong4 。
- gui1 bian1 ding4 he2 shi2 ， jiao3 shou3 nie4 fei1 kong4 。

## 注释

## 译文

## 赏析
