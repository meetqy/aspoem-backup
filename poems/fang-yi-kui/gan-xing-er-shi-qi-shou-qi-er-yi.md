---
id: fang-yi-kui-gan-xing-er-shi-qi-shou-qi-er-yi
title: 感興二十七首  其二一
titlePinyin: gan3 xing1 er4 shi2 qi1 shou3     qi2 er4 yi1
titleSlug: gan-xing-er-shi-qi-shou-qi-er-yi
author: 方一夔
authorPinyin: fang1 yi4 kui2
authorSlug: fang-yi-kui
dynasty: 宋
dynastyPinyin: song4
dynastySlug: song
tags: []
---

## 正文

- 冀北渥洼種，墮地已汗血。
- 深目老奚奴，日夜供剪刷。
- 一朝混南朔，馳道三丈闊。
- 道邊館候騎，歷歷抵燕越。
- 吳兒富金錢，補買計家活。
- 牽來中程度，火印死不滅。
- 置之皂櫪中，時彼芻與秣。
- 往來給官行，飛去如電抹。
- 奔走皮骨空，不見淹歲月。
- 區區鹽車中，莫笑駑馬劣。

## 拼音

- ji4 bei3 wo4 wa1 zhong3 ， duo4 di4 yi3 han4 xue4 。
- shen1 mu4 lao3 xi1 nu2 ， ri4 ye4 gong4 jian3 shua1 。
- yi4 zhao1 hun4 nan2 shuo4 ， chi2 dao4 san1 zhang4 kuo4 。
- dao4 bian1 guan3 hou4 qi2 ， li4 li4 di3 yan4 yue4 。
- wu2 er2 fu4 jin1 qian2 ， bu3 mai3 ji4 jia1 huo2 。
- qian1 lai2 zhong1 cheng2 du4 ， huo3 yin4 si3 bu2 mie4 。
- zhi4 zhi1 zao4 li4 zhong1 ， shi2 bi3 chu2 yu3 mo4 。
- wang3 lai2 gei3 guan1 xing2 ， fei1 qu4 ru2 dian4 mo3 。
- ben1 zou3 pi2 gu3 kong1 ， bu2 jian4 yan1 sui4 yue4 。
- qu1 qu1 yan2 ju1 zhong1 ， mo4 xiao4 nu2 ma3 lie4 。

## 注释

## 译文

## 赏析
