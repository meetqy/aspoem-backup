---
id: fang-yi-kui-ci-yun-hong-fu-weng-ci-wo-shi-zhao-guan
title: 次韻洪復翁辭沃氏招館
titlePinyin: ci4 yun4 hong2 fu4 weng1 ci2 wo4 shi4 zhao1 guan3
titleSlug: ci-yun-hong-fu-weng-ci-wo-shi-zhao-guan
author: 方一夔
authorPinyin: fang1 yi4 kui2
authorSlug: fang-yi-kui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 可憐傾城無蹇修，睥睨欲媲王與侯，年華荏苒春復秋。
- 夜彈古詞韻三州，紛紛箏笆沸啁啾，忽爾雅操聲俱收。
- 我亦少小獵九丘，掩鼻利達視若蕕，秣厲欲洗平生羞。
- 羲娥鞭後逝莫留，誰麾衰暮出巖幽，丁丁斤斧愁林搜。
- 苞裹破硯開荒疇，詩卷千束喘兩牛，隘視宇宙前無儔。
- 頼有夫子紛應酬，冷然獨繭繅長抽，讕言不作詩帳囚。
- 旁人指我作書郵，雙雙紫芒炯中洲，談笑不下孫叔優。
- 交情雲水空悠悠，肯爲腐鼠瞥下韝。
- 湖海何處無俊游，對面不識非我謀。
- 醉呼梅花居上頭，高寒不落第二流。
- 我亦倒囊出饑猴，雪中雙屨追清游。

## 拼音

- ke3 lian2 qing1 cheng2 wu2 jian3 xiu1 ， pi4 ni4 yu4 pi4 wang2 yu3 hou2 ， nian2 hua2 ren3 ran3 chun1 fu4 qiu1 。
- ye4 dan4 gu3 ci2 yun4 san1 zhou1 ， fen1 fen1 zheng1 ba1 fei4 zhou1 jiu1 ， hu1 er3 ya3 cao1 sheng1 ju4 shou1 。
- wo3 yi4 shao3 xiao3 lie4 jiu3 qiu1 ， yan3 bi2 li4 da2 shi4 ruo4 you2 ， mo4 li4 yu4 xi3 ping2 sheng1 xiu1 。
- xi1 e2 bian1 hou4 shi4 mo4 liu2 ， shui2 hui1 shuai1 mu4 chu1 yan2 you1 ， ding1 ding1 jin1 fu3 chou2 lin2 sou1 。
- bao1 guo3 po4 yan4 kai1 huang1 chou2 ， shi1 juan4 qian1 shu4 chuan3 liang3 niu2 ， ai4 shi4 yu3 zhou4 qian2 wu2 chou2 。
- lai4 you3 fu1 zi3 fen1 ying1 chou2 ， leng3 ran2 du2 jian3 sao1 chang2 chou1 ， lan2 yan2 bu2 zuo4 shi1 zhang4 qiu2 。
- pang2 ren2 zhi3 wo3 zuo4 shu1 you2 ， shuang1 shuang1 zi3 mang2 jiong3 zhong1 zhou1 ， tan2 xiao4 bu2 xia4 sun1 shu1 you1 。
- jiao1 qing0 yun2 shui3 kong1 you1 you1 ， ken3 wei2 fu3 shu3 pie1 xia4 gou1 。
- hu2 hai3 he2 chu3 wu2 jun4 you2 ， dui4 mian4 bu4 shi2 fei1 wo3 mou2 。
- zui4 hu1 mei2 hua1 ju1 shang4 tou2 ， gao1 han2 bu2 luo4 di4 er4 liu2 。
- wo3 yi4 dao3 nang2 chu1 ji1 hou2 ， xue3 zhong1 shuang1 ju4 zhui1 qing1 you2 。

## 注释

## 译文

## 赏析
