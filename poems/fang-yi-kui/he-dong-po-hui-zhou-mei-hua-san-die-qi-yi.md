---
id: fang-yi-kui-he-dong-po-hui-zhou-mei-hua-san-die-qi-yi
title: 和東坡惠州梅花三疊  其一
titlePinyin: he2 dong1 po1 hui4 zhou1 mei2 hua1 san1 die2     qi2 yi1
titleSlug: he-dong-po-hui-zhou-mei-hua-san-die-qi-yi
author: 方一夔
authorPinyin: fang1 yi4 kui2
authorSlug: fang-yi-kui
dynasty: 宋
dynastyPinyin: song4
dynastySlug: song
tags: []
---

## 正文

- 子真換骨三家村，青帝東臯來醉魂。
- 夜深更遣明月洗，瘴氛吹散南海昏。
- 仙宮么鳳挽不住，自要寂寞留故園。
- 便教凍餓死亦足，冷面不作雞肉溫。
- 烟痕半空照寒水，露臉猶泫迎晨暾。
- 游蜂底處得消息，不計春色關重門。
- 先生對花韻清苦，短偈衮衮翻千言。
- 花神嗔我太漏泄，罰以太白傾殘樽。

## 拼音

- zi3 zhen1 huan4 gu3 san1 jia1 cun1 ， qing1 di4 dong1 gao1 lai2 zui4 hun2 。
- ye4 shen1 geng4 qian3 ming2 yue4 xi3 ， zhang4 fen1 chui1 san4 nan2 hai3 hun1 。
- xian1 gong1 me0 feng4 wan3 bu2 zhu4 ， zi4 yao4 ji4 mo4 liu2 gu4 yuan2 。
- bian4 jiao4 dong4 e4 si3 yi4 zu2 ， leng3 mian4 bu2 zuo4 ji1 rou4 wen1 。
- yan1 hen2 ban4 kong1 zhao4 han2 shui3 ， lu4 lian3 you2 xuan4 ying2 chen2 tun1 。
- you2 feng1 di3 chu3 de2 xiao1 xi0 ， bu2 ji4 chun1 se4 guan1 zhong4 men2 。
- xian1 sheng1 dui4 hua1 yun4 qing1 ku3 ， duan3 ji4 gun3 gun3 fan1 qian1 yan2 。
- hua1 shen2 chen1 wo3 tai4 lou4 xie4 ， fa2 yi3 tai4 bai2 qing1 can2 zun1 。

## 注释

## 译文

## 赏析
