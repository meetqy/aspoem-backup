---
id: fang-yi-kui-gu-yi-liu-shou-qi-si
title: 古意六首  其四
titlePinyin: gu3 yi4 liu4 shou3     qi2 si4
titleSlug: gu-yi-liu-shou-qi-si
author: 方一夔
authorPinyin: fang1 yi4 kui2
authorSlug: fang-yi-kui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 武夷千餘仞，山上巢羣仙。
- 曾遊析木津，醉墮白玉船。
- 其下誰換骨，潤州小嬋娟。
- 烱烱玉蓮鎖，棲之此山顛。
- 丹砂一點染，靈化誰控摶。
- 塵根洗不盡，展轉來凡間。
- 從言一念失，巫山渺雲烟。
- 徒然八十返，空度三千年。

## 拼音

- wu3 yi2 qian1 yu2 ren4 ， shan1 shang4 chao2 qun2 xian1 。
- ceng2 you2 xi1 mu4 jin1 ， zui4 duo4 bai2 yu4 chuan2 。
- qi2 xia4 shui2 huan4 gu3 ， run4 zhou1 xiao3 chan2 juan1 。
- jiong3 jiong3 yu4 lian2 suo3 ， qi1 zhi1 ci3 shan1 dian1 。
- dan1 sha1 yi4 dian3 ran3 ， ling2 hua4 shui2 kong4 tuan2 。
- chen2 gen1 xi3 bu2 jin4 ， zhan3 zhuan3 lai2 fan2 jian4 。
- cong2 yan2 yi2 nian4 shi1 ， wu1 shan1 miao3 yun2 yan1 。
- tu2 ran2 ba1 shi2 fan3 ， kong1 du4 san1 qian1 nian2 。

## 注释

## 译文

## 赏析
