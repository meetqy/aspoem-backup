---
id: fang-yi-kui-biao-sheng-he-yun-jiao-she-guan-er-yu-you-wu-qi-xing-zeng-zhi-yi-shi
title: 表甥何雲嶠舍館而語游於其行贈之以詩
titlePinyin: biao3 sheng1 he2 yun2 jiao4 she4 guan3 er2 yu3 you2 wu1 qi2 xing2 zeng4 zhi1 yi3 shi1
titleSlug: biao-sheng-he-yun-jiao-she-guan-er-yu-you-wu-qi-xing-zeng-zhi-yi-shi
author: 方一夔
authorPinyin: fang1 yi4 kui2
authorSlug: fang-yi-kui
dynasty: 宋
dynastyPinyin: song4
dynastySlug: song
tags: []
---

## 正文

- 書生事業窘一門，窮年獨處三家村。
- 蟾蜍爬沙鞭不走，無力號叫排天閽。
- 曩聞將軍狂可撼，往舍窠臼窺其藩。
- 讕言稗說不暇擇，談笑抵當如優髠。
- 諸公義財澀且薄，頗樂軟熟憎囂煩。
- 今君窮餓坐百巧，安肯挾冊媒朝昏。
- 試探囊中祕花術，勇决不待中宵奔。
- 吾聞武侯暗得司馬法，平沙散布風雲屯。
- 多時奇傑了不悟，後來知者靖與溫。
- 子今持此說性命，禍福出口如瀾翻。
- 文章不作杯水直，不如薄藝隨我兩脚跟。
- 滔滔世駕不可挽，行矣與汝傾離尊。

## 拼音

- shu1 sheng1 shi4 ye4 jiong3 yi4 men2 ， qiong2 nian2 du2 chu3 san1 jia1 cun1 。
- chan2 chu2 pa2 sha1 bian1 bu4 zou3 ， wu2 li4 hao4 jiao4 pai2 tian1 hun1 。
- nang3 wen2 jiang1 jun1 kuang2 ke3 han4 ， wang3 she4 ke1 jiu4 kui1 qi2 fan1 。
- lan2 yan2 bai4 shuo1 bu4 xia2 ze2 ， tan2 xiao4 di3 dang1 ru2 you1 kun1 。
- zhu1 gong1 yi4 cai2 se4 qie3 bao2 ， po1 le4 ruan3 shu2 zeng1 xiao1 fan2 。
- jin1 jun1 qiong2 e4 zuo4 bai3 qiao3 ， an1 ken3 xie2 ce4 mei2 chao2 hun1 。
- shi4 tan4 nang2 zhong1 bi4 hua1 shu4 ， yong3 jue2 bu2 dai4 zhong1 xiao1 ben1 。
- wu2 wen2 wu3 hou2 an4 de2 si1 ma3 fa3 ， ping2 sha1 san4 bu4 feng1 yun2 tun2 。
- duo1 shi2 qi2 jie2 le0 bu2 wu4 ， hou4 lai2 zhi1 zhe3 jing4 yu3 wen1 。
- zi3 jin1 chi2 ci3 shuo1 xing4 ming4 ， huo4 fu2 chu1 kou3 ru2 lan2 fan1 。
- wen2 zhang1 bu2 zuo4 bei1 shui3 zhi2 ， bu4 ru2 bao2 yi4 sui2 wo3 liang3 jiao3 gen1 。
- tao1 tao1 shi4 jia4 bu4 ke3 wan3 ， xing2 yi3 yu3 ru3 qing1 li2 zun1 。

## 注释

## 译文

## 赏析
