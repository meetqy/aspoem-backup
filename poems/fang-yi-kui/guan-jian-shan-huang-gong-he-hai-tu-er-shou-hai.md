---
id: fang-yi-kui-guan-jian-shan-huang-gong-he-hai-tu-er-shou-hai
title: 觀兼山黄公河海圖二首 海
titlePinyin: guan1 jian1 shan1 huang2 gong1 he2 hai3 tu2 er4 shou3   hai3
titleSlug: guan-jian-shan-huang-gong-he-hai-tu-er-shou-hai
author: 方一夔
authorPinyin: fang1 yi4 kui2
authorSlug: fang-yi-kui
dynasty: 宋
dynastyPinyin: song4
dynastySlug: song
tags: []
---

## 正文

- 逝川走東海，日夜無休歇。
- 咄此盤中渦，不長亦不竭。
- 日月走中天，於焉雙出沒。
- 駭浪掀扶胥，高於朔山雪。
- 蠵蜃吐樓臺，蛟鼉護窟穴。
- 海若不徒夸，馮夷甘受屈。
- 吾聞三神山，恍恍銀宮闕。
- 便隨長風去，發軔首溟渤。
- 倘逢方平生，海底探明月。
- 坐待清淺時，歸來未華髮。

## 拼音

- shi4 chuan1 zou3 dong1 hai3 ， ri4 ye4 wu2 xiu1 xie1 。
- duo1 ci3 pan2 zhong1 wo1 ， bu4 chang2 yi4 bu4 jie2 。
- ri4 yue4 zou3 zhong1 tian1 ， wu1 yan1 shuang1 chu1 mei2 。
- hai4 lang4 xian1 fu2 xu1 ， gao1 wu1 shuo4 shan1 xue3 。
- xi1 shen4 tu3 lou2 tai2 ， jiao1 tuo2 hu4 ku1 xue2 。
- hai3 ruo4 bu4 tu2 kua1 ， feng2 yi2 gan1 shou4 qu1 。
- wu2 wen2 san1 shen2 shan1 ， huang3 huang3 yin2 gong1 que4 。
- bian4 sui2 chang2 feng1 qu4 ， fa1 ren4 shou3 ming2 bo2 。
- tang3 feng2 fang1 ping2 sheng1 ， hai3 di3 tan4 ming2 yue4 。
- zuo4 dai4 qing1 qian3 shi2 ， gui1 lai2 wei4 hua2 fa4 。

## 注释

## 译文

## 赏析
