---
id: kong-meng-dou-si-bai-ting
title: 四柏亭
titlePinyin: si4 bai3 ting2
titleSlug: si-bai-ting
author: 孔夢斗
authorPinyin: kong3 meng4 dou4
authorSlug: kong-meng-dou
dynasty: 宋
dynastyPinyin: song4
dynastySlug: song
tags: []
---

## 正文

- 道鄉採芹暇，手植四株柏。
- 相對有正味，愛此歲寒格。
- 忠言賈奇禍，幾削諫臣跡。
- 柏亦助道鄉，每號風雨夕。
- 柏死公不死，大名日皦白。
- 後人補種之，存棠思召伯。
- 亭亭儼相持，撐雲空百尺。
- 是柏出雖晚，風致猶古昔。
- 我來跂遺芳，清坐假一席。
- 徘徊意難捨，猛把闌干拍。
- 寄語景行人，用意幸勿窄。

## 拼音

- dao4 xiang1 cai3 qin2 xia2 ， shou3 zhi2 si4 zhu1 bai3 。
- xiang1 dui4 you3 zheng4 wei4 ， ai4 ci3 sui4 han2 ge2 。
- zhong1 yan2 jia3 qi2 huo4 ， ji1 xiao1 jian4 chen2 ji4 。
- bai3 yi4 zhu4 dao4 xiang1 ， mei3 hao4 feng1 yu3 xi1 。
- bai3 si3 gong1 bu4 si3 ， da4 ming2 ri4 jiao3 bai2 。
- hou4 ren2 bu3 zhong3 zhi1 ， cun2 tang2 si1 zhao4 bo2 。
- ting2 ting2 yan3 xiang1 chi2 ， cheng1 yun2 kong1 bai3 chi3 。
- shi4 bai3 chu1 sui1 wan3 ， feng1 zhi4 you2 gu3 xi1 。
- wo3 lai2 qi2 yi2 fang1 ， qing1 zuo4 jia3 yi4 xi2 。
- pai2 huai2 yi4 nan2 she3 ， meng3 ba3 lan2 gan1 pai1 。
- ji4 yu3 jing3 xing2 ren2 ， yong4 yi4 xing4 wu4 zhai3 。

## 注释

## 译文

## 赏析
