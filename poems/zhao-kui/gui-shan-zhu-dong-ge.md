---
id: zhao-kui-gui-shan-zhu-dong-ge
title: 桂山諸洞歌
titlePinyin: gui4 shan1 zhu1 dong4 ge1
titleSlug: gui-shan-zhu-dong-ge
author: 趙夔
authorPinyin: zhao4 kui2
authorSlug: zhao-kui
dynasty: 宋
dynastyPinyin: song4
dynastySlug: song
tags: []
---

## 正文

- 宜人之地少陵詩，閱玩前賢詞意奇。
- 爛然五詠非虛語，位壓坤方占一維。
- 青青四顧列羣山，生自天工巧若𨬖。
- 玲瓏拔地聳層秀，崢嶸嵯峨星斗間。
- 其中有洞十二所，七星山下栖霞府。
- 日月華君顯迹靈，遇者當時鄭冠卿。
- 歸到人間已三載，仙洞光陰時未改。
- 至今舊記傳無窮，玄巖蟠蟄聞白龍。
- 一泓沈碧寒潭瑩，水月圓明下翠峰。
- 枕城樓觀環俯視，綠鎖喬林春日媚。
- 秦碑柳記已難觀，漓水南流泛渺漫。
- 慶林巽穴玄風出，華景高明隱丹室。
- 西方虛秀貫山腰，南華朝陽風景饒。
- 夕陽北牖通仙徑，白雀嘉蓮池淥浄。
- 許多佳致卒難題，留與詞人賡雅詠。

## 拼音

- yi2 ren2 zhi1 di4 shao3 ling2 shi1 ， yue4 wan2 qian2 xian2 ci2 yi4 qi2 。
- lan4 ran2 wu3 yong3 fei1 xu1 yu3 ， wei4 ya1 kun1 fang1 zhan4 yi4 wei2 。
- qing1 qing1 si4 gu4 lie4 qun2 shan1 ， sheng1 zi4 tian1 gong1 qiao3 ruo4 𨬖。
- ling2 long2 ba2 di4 song3 ceng2 xiu4 ， zheng1 rong2 cuo2 e2 xing1 dou3 jian4 。
- qi2 zhong1 you3 dong4 shi2 er4 suo3 ， qi1 xing1 shan1 xia4 qi1 xia2 fu3 。
- ri4 yue4 hua2 jun1 xian3 ji4 ling2 ， yu4 zhe3 dang1 shi2 zheng4 guan1 qing1 。
- gui1 dao4 ren2 jian4 yi3 san1 zai4 ， xian1 dong4 guang1 yin1 shi2 wei4 gai3 。
- zhi4 jin1 jiu4 ji4 chuan2 wu2 qiong2 ， xuan2 yan2 pan2 zhe2 wen2 bai2 long2 。
- yi4 hong2 shen3 bi4 han2 tan2 ying2 ， shui3 yue4 yuan2 ming2 xia4 cui4 feng1 。
- zhen3 cheng2 lou2 guan1 huan2 fu3 shi4 ， lü4 suo3 qiao2 lin2 chun1 ri4 mei4 。
- qin2 bei1 liu3 ji4 yi3 nan2 guan1 ， li2 shui3 nan2 liu2 fan4 miao3 man4 。
- qing4 lin2 xun4 xue2 xuan2 feng1 chu1 ， hua2 jing3 gao1 ming2 yin3 dan1 shi4 。
- xi1 fang1 xu1 xiu4 guan4 shan1 yao1 ， nan2 hua2 chao2 yang2 feng1 jing3 rao2 。
- xi1 yang2 bei3 you3 tong1 xian1 jing4 ， bai2 que4 jia1 lian2 chi2 lu4 jing4 。
- xu1 duo1 jia1 zhi4 zu2 nan2 ti2 ， liu2 yu3 ci2 ren2 geng1 ya3 yong3 。

## 注释

## 译文

## 赏析
