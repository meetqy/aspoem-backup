---
id: zhao-kui-qiu-pu-lou
title: 秋浦樓
titlePinyin: qiu1 pu3 lou2
titleSlug: qiu-pu-lou
author: 趙葵
authorPinyin: zhao4 kui2
authorSlug: zhao-kui
dynasty: 宋
dynastyPinyin: song4
dynastySlug: song
tags: []
---

## 正文

- 麗譙岧嶢壯城關，萬里關河歸目睫。
- 雨餘漁釣玉奩開，烟生芙蓉翠屏列。
- 吳頭楚尾二十秋，滿耳絃歌聲未絕。
- 不才濫綴鴛鷺行，夜夢時還許歸謁。
- 蕭晨振策來翠微，母憐吾兒倍怡悅。
- 昔偕汝父居是邦，舊事辛苦爲兒話。
- 星星鶴髮簪霞冠，笑者朱衣擁金節。
- 一門和氣皆君恩，恩與天同酬未得。
- 生平區區忠孝心，歲晚願爲松與柏。
- 可憐清賞屬登臨，風景不殊人事別。
- 徘徊徙倚十二闌，嘯聲吹上梅梢月。

## 拼音

- li2 qiao2 tiao2 yao2 zhuang4 cheng2 guan1 ， wan4 li3 guan1 he2 gui1 mu4 jie2 。
- yu3 yu2 yu2 diao4 yu4 lian2 kai1 ， yan1 sheng1 fu2 rong2 cui4 ping2 lie4 。
- wu2 tou2 chu3 wei3 er4 shi2 qiu1 ， man3 er3 xian2 ge1 sheng1 wei4 jue2 。
- bu4 cai2 lan4 zhui4 yuan1 lu4 xing2 ， ye4 meng4 shi2 huan2 xu1 gui1 ye4 。
- xiao1 chen2 zhen4 ce4 lai2 cui4 wei1 ， mu3 lian2 wu2 er2 bei4 yi2 yue4 。
- xi1 xie2 ru3 fu4 ju1 shi4 bang1 ， jiu4 shi4 xin1 ku3 wei2 er2 hua4 。
- xing1 xing0 he4 fa4 zan1 xia2 guan4 ， xiao4 zhe3 zhu1 yi1 yong1 jin1 jie2 。
- yi4 men2 he2 qi4 jie1 jun1 en1 ， en1 yu3 tian1 tong2 chou2 wei4 de2 。
- sheng1 ping2 qu1 qu1 zhong1 xiao4 xin1 ， sui4 wan3 yuan4 wei2 song1 yu3 bai3 。
- ke3 lian2 qing1 shang3 shu3 deng1 lin2 ， feng1 jing3 bu4 shu1 ren2 shi4 bie2 。
- pai2 huai2 xi3 yi3 shi2 er4 lan2 ， xiao4 sheng1 chui1 shang4 mei2 shao1 yue4 。

## 注释

## 译文

## 赏析
