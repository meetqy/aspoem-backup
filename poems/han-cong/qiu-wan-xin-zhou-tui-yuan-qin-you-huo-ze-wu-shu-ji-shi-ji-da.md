---
id: han-cong-qiu-wan-xin-zhou-tui-yuan-qin-you-huo-ze-wu-shu-ji-shi-ji-da
title: 秋晚信州推院親友或責無書即事寄答
titlePinyin: qiu1 wan3 xin4 zhou1 tui1 yuan4 qin1 you3 huo4 ze2 wu2 shu1 ji2 shi4 ji4 da2
titleSlug: qiu-wan-xin-zhou-tui-yuan-qin-you-huo-ze-wu-shu-ji-shi-ji-da
author: 韓琮
authorPinyin: han2 cong2
authorSlug: han-cong
dynasty: 唐
dynastyPinyin: tang2
dynastySlug: tang
tags: []
---

## 正文

- 官信安仁拙，書非叔夜慵。
- 謬馳驄馬傳，難附鯉魚封。
- 萬里勞何補，千年運忝逢。
- 不量橫草力，虛慕入雲蹤。
- 潔水空澄鑑，持鉛亦礪鋒。
- 月寒深夜桂，霜凜近秋松。
- 憲摘無逃魏，冤申得夢馮。
- 問貍將挾虎，殲蠆敢虞蜂。
- 商吹移砧調，春華改鏡容。
- 歸期方畹積，愁思暮山重。
- 仙鼠猶驚燕，莎雞欲變蛩。
- 唯應碧湘浦，雲落及芙蓉。

## 拼音

- guan1 xin4 an1 ren2 zhuo1 ， shu1 fei1 shu1 ye4 yong1 。
- miu4 chi2 cong1 ma3 chuan2 ， nan2 fu4 li3 yu2 feng1 。
- wan4 li3 lao2 he2 bu3 ， qian1 nian2 yun4 tian3 feng2 。
- bu4 liang2 heng2 cao3 li4 ， xu1 mu4 ru4 yun2 zong1 。
- jie2 shui3 kong1 cheng2 jian4 ， chi2 qian1 yi4 li4 feng1 。
- yue4 han2 shen1 ye4 gui4 ， shuang1 lin3 jin4 qiu1 song1 。
- xian4 zhai1 wu2 tao2 wei4 ， yuan1 shen1 de2 meng4 feng2 。
- wen4 li2 jiang1 xie2 hu3 ， jian1 chai4 gan3 yu2 feng1 。
- shang1 chui1 yi2 zhen1 diao4 ， chun1 hua2 gai3 jing4 rong2 。
- gui1 qi1 fang1 wan3 ji1 ， chou2 si1 mu4 shan1 zhong4 。
- xian1 shu3 you2 jing1 yan4 ， sha1 ji1 yu4 bian4 qiong2 。
- wei2 ying1 bi4 xiang1 pu3 ， yun2 luo4 ji2 fu2 rong2 。

## 注释

## 译文

## 赏析
