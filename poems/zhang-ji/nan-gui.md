---
id: zhang-ji-nan-gui
title: 南歸
titlePinyin: nan2 gui1
titleSlug: nan-gui
author: 張籍
authorPinyin: zhang1 ji2
authorSlug: zhang-ji
dynasty: 唐
dynastyPinyin: tang2
dynastySlug: tang
tags: []
---

## 正文

- 促促念道路，四支不常寧。
- 行車未及家，天外非盡程。
- 骨肉待我歡，鄉里望我榮。
- 豈知東與西，顦顇竟無成。
- 人言苦夜長，窮者不念明。
- 懼離其寢寐，百憂傷性靈。
- 世道多險薄，相勸畢中誠。
- 遠遊無知音，不如商賈行。
- 達人有常志，愚夫勞所營。
- 舊山行去遠，言歸樂此生。

## 拼音

- cu4 cu4 nian4 dao4 lu4 ， si4 zhi1 bu4 chang2 ning2 。
- xing2 ju1 wei4 ji2 jia1 ， tian1 wai4 fei1 jin4 cheng2 。
- gu3 rou4 dai4 wo3 huan1 ， xiang1 li3 wang4 wo3 rong2 。
- qi3 zhi1 dong1 yu3 xi1 ， qiao2 cui4 jing4 wu2 cheng2 。
- ren2 yan2 ku3 ye4 chang2 ， qiong2 zhe3 bu2 nian4 ming2 。
- ju4 li2 qi2 qin3 mei4 ， bai3 you1 shang1 xing4 ling2 。
- shi4 dao4 duo1 xian3 bao2 ， xiang1 quan4 bi4 zhong1 cheng2 。
- yuan3 you2 wu2 zhi1 yin1 ， bu4 ru2 shang1 jia3 xing2 。
- da2 ren2 you3 chang2 zhi4 ， yu2 fu1 lao2 suo3 ying2 。
- jiu4 shan1 xing2 qu4 yuan3 ， yan2 gui1 le4 ci3 sheng1 。

## 注释

## 译文

## 赏析
