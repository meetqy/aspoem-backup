---
id: zhang-ji-zeng-bie-meng-jiao
title: 贈別孟郊
titlePinyin: zeng4 bie2 meng4 jiao1
titleSlug: zeng-bie-meng-jiao
author: 張籍
authorPinyin: zhang1 ji2
authorSlug: zhang-ji
dynasty: 唐
dynastyPinyin: tang2
dynastySlug: tang
tags: []
---

## 正文

- 歷歷天上星，沉沉水中萍。
- 幸當清秋夜，流影及微形。
- 君生衰俗間，立身如禮經。
- 純誠發新文，獨有金石聲。
- 才名振京國，歸省東南行。
- 停車楚城下，顧我不念程。
- 寶鏡曾墜水，不磨豈自明。
- 苦節居貧賤，所知賴友生。
- 歡會方別離，戚戚憂慮幷。
- 安得在一方，終老無送迎。

## 拼音

- li4 li4 tian1 shang4 xing1 ， chen2 chen2 shui3 zhong1 ping2 。
- xing4 dang1 qing1 qiu1 ye4 ， liu2 ying3 ji2 wei1 xing2 。
- jun1 sheng1 shuai1 su2 jian4 ， li4 shen1 ru2 li3 jing1 。
- chun2 cheng2 fa1 xin1 wen2 ， du2 you3 jin1 shi2 sheng1 。
- cai2 ming2 zhen4 jing1 guo2 ， gui1 sheng3 dong1 nan2 xing2 。
- ting2 ju1 chu3 cheng2 xia4 ， gu4 wo3 bu2 nian4 cheng2 。
- bao3 jing4 ceng2 zhui4 shui3 ， bu4 mo2 qi3 zi4 ming2 。
- ku3 jie2 ju1 pin2 jian4 ， suo3 zhi1 lai4 you3 sheng1 。
- huan1 hui4 fang1 bie2 li2 ， qi1 qi1 you1 lü4 bing4 。
- an1 de2 zai4 yi4 fang1 ， zhong1 lao3 wu2 song4 ying2 。

## 注释

## 译文

## 赏析
