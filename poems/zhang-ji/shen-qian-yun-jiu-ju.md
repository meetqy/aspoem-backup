---
id: zhang-ji-shen-qian-yun-jiu-ju
title: 沈千運舊居
titlePinyin: shen3 qian1 yun4 jiu4 ju1
titleSlug: shen-qian-yun-jiu-ju
author: 張籍
authorPinyin: zhang1 ji2
authorSlug: zhang-ji
dynasty: 唐
dynastyPinyin: tang2
dynastySlug: tang
tags: []
---

## 正文

- 汝北君子宅，我來見頹墉。
- 亂離子孫盡，地屬鄰里翁。
- 土木被丘墟，谿路不連通。
- 舊井蔓草合，牛羊墜其中。
- 君辭天下書，放意任體躬。
- 一生不自力，家與逆旅同。
- 高議切星辰，餘聲激瘖聾。
- 方將旌舊閭，百世可封崇。
- 嗟其未積年，已爲荒林叢。
- 時豈無知音，不能崇此風。
- 浩蕩竟無覩，我將安所從。

## 拼音

- ru3 bei3 jun1 zi3 zhai2 ， wo3 lai2 jian4 tui2 yong1 。
- luan4 li2 zi3 sun1 jin4 ， di4 shu3 lin2 li3 weng1 。
- tu3 mu4 bei4 qiu1 xu1 ， xi1 lu4 bu4 lian2 tong1 。
- jiu4 jing3 man4 cao3 he2 ， niu2 yang2 zhui4 qi2 zhong1 。
- jun1 ci2 tian1 xia4 shu1 ， fang4 yi4 ren4 ti3 gong1 。
- yi4 sheng1 bu2 zi4 li4 ， jia1 yu3 ni4 lü3 tong2 。
- gao1 yi4 qie4 xing1 chen2 ， yu2 sheng1 ji1 yin1 long2 。
- fang1 jiang1 jing1 jiu4 lü2 ， bai3 shi4 ke3 feng1 chong2 。
- jie1 qi2 wei4 ji1 nian2 ， yi3 wei2 huang1 lin2 cong2 。
- shi2 qi3 wu2 zhi1 yin1 ， bu4 neng2 chong2 ci3 feng1 。
- hao4 dang4 jing4 wu2 du3 ， wo3 jiang1 an1 suo3 cong2 。

## 注释

## 译文

## 赏析
