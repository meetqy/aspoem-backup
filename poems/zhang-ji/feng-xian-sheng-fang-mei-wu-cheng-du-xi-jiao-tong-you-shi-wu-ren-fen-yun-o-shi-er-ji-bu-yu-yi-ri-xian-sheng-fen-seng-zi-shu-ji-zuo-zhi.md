---
id: zhang-ji-feng-xian-sheng-fang-mei-wu-cheng-du-xi-jiao-tong-you-shi-wu-ren-fen-yun-o-shi-er-ji-bu-yu-yi-ri-xian-sheng-fen-seng-zi-shu-ji-zuo-zhi
title: 馮先生訪梅於成都西郊同游十五人分韵哦詩而積不與翊日先生分僧字屬積作之
titlePinyin: feng2 xian1 sheng0 fang3 mei2 wu1 cheng2 du1 xi1 jiao1 tong2 you2 shi2 wu3 ren2 fen1 yun4 o4 shi1 er2 ji1 bu4 yu3 yi4 ri4 xian1 sheng0 fen1 seng1 zi4 shu3 ji1 zuo4 zhi1
titleSlug: feng-xian-sheng-fang-mei-wu-cheng-du-xi-jiao-tong-you-shi-wu-ren-fen-yun-o-shi-er-ji-bu-yu-yi-ri-xian-sheng-fen-seng-zi-shu-ji-zuo-zhi
author: 張積
authorPinyin: zhang1 ji1
authorSlug: zhang-ji
dynasty: 唐
dynastyPinyin: tang2
dynastySlug: tang
tags: [] 
---

## 正文

- 春回九地陽潛升，南枝破臘如酥凝。
- 疏籬度香竹稍短，寒沙倒影溪流澄。
- 魁然老株忽駭目，雪鱗矯矯雙龍騰。
- 天公一叱困仆地，掀髯弄爪高曲肱。
- 長林望斷千百株，奮首直欲青雲凌。
- 黎州太守和羹手，十里往看車呼登。
- 西江破曉郊路浄，合簪者誰金蘭朋。
- 歡笑藉草飛大白，行厨載酒多於澠。
- 風花飄摇落杯面，漱齒澆胸如嚼冰。
- 湘流之清峴山瘦，千古邂逅一笑興。
- 却踏東風急回首，侵夜霜月寒生稜。
- 入門未坐亟相詫，曰今見之生未曾。
- 成都勝事多四蜀，我欲問津雲水僧。
- 先生功成早丐身，未老重來醉倚籐。

## 拼音

- chun1 hui2 jiu3 di4 yang2 qian2 sheng1 ， nan2 zhi1 po4 la4 ru2 su1 ning2 。
- shu1 li2 du4 xiang1 zhu2 shao1 duan3 ， han2 sha1 dao4 ying3 xi1 liu2 cheng2 。
- kui2 ran2 lao3 zhu1 hu1 hai4 mu4 ， xue3 lin2 jiao3 jiao3 shuang1 long2 teng2 。
- tian1 gong1 yi2 chi4 kun4 pu2 di4 ， xian1 ran2 nong4 zhua3 gao1 qu1 gong1 。
- chang2 lin2 wang4 duan4 qian1 bai3 zhu1 ， fen4 shou3 zhi2 yu4 qing1 yun2 ling2 。
- li2 zhou1 tai4 shou3 he2 geng1 shou3 ， shi2 li3 wang3 kan4 ju1 hu1 deng1 。
- xi1 jiang1 po4 xiao3 jiao1 lu4 jing4 ， he2 zan1 zhe3 shui2 jin1 lan2 peng2 。
- huan1 xiao4 jie4 cao3 fei1 da4 bai2 ， xing2 chu2 zai4 jiu3 duo1 wu1 mian3 。
- feng1 hua1 piao1 yao2 luo4 bei1 mian4 ， shu4 chi3 jiao1 xiong1 ru2 jiao2 bing1 。
- xiang1 liu2 zhi1 qing1 xian4 shan1 shou4 ， qian1 gu3 xie4 hou4 yi2 xiao4 xing1 。
- que4 ta4 dong1 feng1 ji2 hui2 shou3 ， qin1 ye4 shuang1 yue4 han2 sheng1 leng2 。
- ru4 men2 wei4 zuo4 ji2 xiang1 cha4 ， yue1 jin1 jian4 zhi1 sheng1 wei4 ceng2 。
- cheng2 dou1 sheng4 shi4 duo1 si4 shu3 ， wo3 yu4 wen4 jin1 yun2 shui3 seng1 。
- xian1 sheng0 gong1 cheng2 zao3 gai4 shen1 ， wei4 lao3 zhong4 lai2 zui4 yi3 teng2 。

## 注释

## 译文

## 赏析
