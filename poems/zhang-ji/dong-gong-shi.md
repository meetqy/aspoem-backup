---
id: zhang-ji-dong-gong-shi
title: 董公詩
titlePinyin: dong3 gong1 shi1
titleSlug: dong-gong-shi
author: 張籍
authorPinyin: zhang1 ji2
authorSlug: zhang-ji
dynasty: 唐
dynastyPinyin: tang2
dynastySlug: tang
tags: []
---

## 正文

- 誰主東諸侯，元臣隴西公。
- 旌節居汴水，四方皆承風。
- 在朝四十年，天下誦其功。
- 相我明天子，政成如太宗。
- 東方有艱難，公乃出臨戎。
- 單車入危城，慈惠安羣兇。
- 公謂其黨言，汝材甚驍雄。
- 爲我帳下士，出入衛我躬。
- 汝息爲我子，汝親我爲翁。
- 衆皆相顧泣，無不和且恭。
- 其父教子義，其妻勉夫忠。
- 不自以爲資，奉上但顒顒。
- 公衣無文采，公食少肥濃。
- 所憂在萬人，人實我寧空。
- 輕刑寬其政，薄賦弛租庸。
- 四郡三十城，不知歲饑凶。
- 天子臨朝喜，元老留在東。
- 今聞揚盛德，就安我大邦。
- 百辟賀明主，皇風恩賜重。
- 朝廷有大事，就決其所從。
- 海內既無虞，君臣方肅雍。
- 端居任僚屬，宴語常從容。
- 翩翩者蒼烏，來巢於林叢。
- 甘瓜生場圃，一蔕實連中。
- 田有嘉穀隴，異畝穗亦同。
- 賢人佐聖人，德與神明通。
- 感應我淳化，生瑞我地中。
- 昔者此州人，但矜馬與弓。
- 今公施德禮，自然威武崇。
- 公其共百年，受祿將無窮。

## 拼音

- shui2 zhu3 dong1 zhu1 hou2 ， yuan2 chen2 long3 xi1 gong1 。
- jing1 jie2 ju1 bian4 shui3 ， si4 fang1 jie1 cheng2 feng1 。
- zai4 chao2 si4 shi2 nian2 ， tian1 xia4 song4 qi2 gong1 。
- xiang1 wo3 ming2 tian1 zi3 ， zheng4 cheng2 ru2 tai4 zong1 。
- dong1 fang1 you3 jian1 nan2 ， gong1 nai3 chu1 lin2 rong2 。
- dan1 ju1 ru4 wei1 cheng2 ， ci2 hui4 an1 qun2 xiong1 。
- gong1 wei4 qi2 dang3 yan2 ， ru3 cai2 shen4 xiao1 xiong2 。
- wei2 wo3 zhang4 xia4 shi4 ， chu1 ru4 wei4 wo3 gong1 。
- ru3 xi1 wei2 wo3 zi3 ， ru3 qin1 wo3 wei2 weng1 。
- zhong4 jie1 xiang1 gu4 qi4 ， wu2 bu4 he2 qie3 gong1 。
- qi2 fu4 jiao4 zi3 yi4 ， qi2 qi1 mian3 fu1 zhong1 。
- bu2 zi4 yi3 wei2 zi1 ， feng4 shang4 dan4 yong2 yong2 。
- gong1 yi1 wu2 wen2 cai3 ， gong1 shi2 shao3 fei2 nong2 。
- suo3 you1 zai4 wan4 ren2 ， ren2 shi2 wo3 ning2 kong1 。
- qing1 xing2 kuan1 qi2 zheng4 ， bao2 fu4 chi2 zu1 yong1 。
- si4 jun4 san1 shi2 cheng2 ， bu4 zhi1 sui4 ji1 xiong1 。
- tian1 zi3 lin2 chao2 xi3 ， yuan2 lao3 liu2 zai4 dong1 。
- jin1 wen2 yang2 sheng4 de2 ， jiu4 an1 wo3 da4 bang1 。
- bai3 pi4 he4 ming2 zhu3 ， huang2 feng1 en1 ci4 zhong4 。
- chao2 ting2 you3 da4 shi4 ， jiu4 jue2 qi2 suo3 cong2 。
- hai3 nei4 ji4 wu2 yu2 ， jun1 chen2 fang1 su4 yong1 。
- duan1 ju1 ren4 liao2 shu3 ， yan4 yu3 chang2 cong2 rong2 。
- pian1 pian1 zhe3 cang1 wu1 ， lai2 chao2 wu1 lin2 cong2 。
- gan1 gua1 sheng1 chang3 pu3 ， yi2 di4 shi2 lian2 zhong1 。
- tian2 you3 jia1 gu3 long3 ， yi4 mu3 sui4 yi4 tong2 。
- xian2 ren2 zuo3 sheng4 ren2 ， de2 yu3 shen2 ming2 tong1 。
- gan3 ying1 wo3 chun2 hua4 ， sheng1 rui4 wo3 di4 zhong1 。
- xi1 zhe3 ci3 zhou1 ren2 ， dan4 jin1 ma3 yu3 gong1 。
- jin1 gong1 shi1 de2 li3 ， zi4 ran2 wei1 wu3 chong2 。
- gong1 qi2 gong4 bai3 nian2 ， shou4 lu4 jiang1 wu2 qiong2 。

## 注释

## 译文

## 赏析
