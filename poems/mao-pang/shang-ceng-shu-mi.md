---
id: mao-pang-shang-ceng-shu-mi
title: 上曾樞密
titlePinyin: shang4 ceng2 shu1 mi4
titleSlug: shang-ceng-shu-mi
author: 毛滂
authorPinyin: mao2 pang1
authorSlug: mao-pang
dynasty: 宋
dynastyPinyin: song4
dynastySlug: song
tags: []
---

## 正文

- 燕齊日暮客不歸，新豐主人豈相知。
- 不須買絲繡平原，不用黄金鑄子期。
- 會當酸鹹有同好，主簿且須歸祭竈。
- 請見臨川太尉公，此語難爲俗人道。
- 我公悅士甘如肉，萬錢供客飯脱粟。
- 讀書始堪屬大事，誰論少文織薄曲。
- 眼看齊相不六尺，太史猶忻事鞭策。
- 胸中端正在眸子，巖電兩瞳秋漢碧。
- 致君堯舜不足驚，升平本付公輩人。
- 西郊濃雲含雨色，可勝枯槁懷陽春。
- 門前賓客馬如蟻，誰是我公天下士。
- 趦趄欲進仍厚顔，紛紛無乃遼東豕。
- 蹇驢破帽棲塵坌，曳裾最晚空餘恨。
- 草奏猶堪試傔人，無令歸作潛夫論。

## 拼音

- yan4 qi2 ri4 mu4 ke4 bu4 gui1 ， xin1 feng1 zhu3 ren2 qi3 xiang1 zhi1 。
- bu4 xu1 mai3 si1 xiu4 ping2 yuan2 ， bu2 yong4 huang2 jin1 zhu4 zi3 qi1 。
- hui4 dang1 suan1 xian2 you3 tong2 hao4 ， zhu3 bo2 qie3 xu1 gui1 ji4 zao4 。
- qing3 jian4 lin2 chuan1 tai4 wei4 gong1 ， ci3 yu3 nan2 wei2 su2 ren2 dao4 。
- wo3 gong1 yue4 shi4 gan1 ru2 rou4 ， wan4 qian2 gong4 ke4 fan4 tuo1 su4 。
- du2 shu1 shi3 kan1 shu3 da4 shi4 ， shui2 lun4 shao3 wen2 zhi1 bao2 qu3 。
- yan3 kan4 qi2 xiang1 bu2 liu4 chi3 ， tai4 shi3 you2 xin1 shi4 bian1 ce4 。
- xiong1 zhong1 duan1 zheng4 zai4 mou2 zi0 ， yan2 dian4 liang3 tong2 qiu1 han4 bi4 。
- zhi4 jun1 yao2 shun4 bu4 zu2 jing1 ， sheng1 ping2 ben3 fu4 gong1 bei4 ren2 。
- xi1 jiao1 nong2 yun2 han2 yu3 se4 ， ke3 sheng4 ku1 gao3 huai2 yang2 chun1 。
- men2 qian2 bin1 ke4 ma3 ru2 yi3 ， shui2 shi4 wo3 gong1 tian1 xia4 shi4 。
- zi1 ju1 yu4 jin4 reng2 hou4 yan2 ， fen1 fen1 wu2 nai3 liao2 dong1 shi3 。
- jian3 lü2 po4 mao4 qi1 chen2 ben4 ， ye4 ju1 zui4 wan3 kong1 yu2 hen4 。
- cao3 zou4 you2 kan1 shi4 qian4 ren2 ， wu2 ling4 gui1 zuo4 qian2 fu1 lun4 。

## 注释

## 译文

## 赏析
