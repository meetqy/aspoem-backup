---
id: mao-pang-ji-cao-zi-fang-shi-jun
title: 寄曹子方使君
titlePinyin: ji4 cao2 zi3 fang1 shi3 jun1
titleSlug: ji-cao-zi-fang-shi-jun
author: 毛滂
authorPinyin: mao2 pang1
authorSlug: mao-pang
dynasty: 宋
dynastyPinyin: song4
dynastySlug: song
tags: []
---

## 正文

- 使君未知我，得自吞氈翁。
- 我未識使君，已聞伯夷風。
- 十年詩卷裏，未面先從容。
- 頃我客東都，寄聲謝老農。
- 繡衣南州來，是爾使君公。
- 爲爾掃菜色，無襦當夜縫。
- 東都逆旅人，零落如霜蓬。
- 一廛願爲氓，歸勢鳥脱籠。
- 既登君子堂，倒戈避詩鋒。
- 紫芝秀眉宇，東野凛長松。
- 憐我骨硉兀，槽櫪駢兒童。
- 秣以玉山禾，不置凡馬中。
- 去年溪城月，使君馬如龍。
- 呼我載後車，詩月相朣朧。
- 朅來桑麻間，午夢回村舂。
- 使君亦留犢，往聽長安鐘。
- 相望渺雲海，烟雪迷西東。
- 遙傳摛彩筆，秀句爭考功。
- 那知古槐畔，苦語如秋蛩。
- 一笑答雲山，萬事付瘖聾。
- 吞舟亦失水，蚍蜉登背胸。
- 拂鐘雖不錚，綴履豈所工。
- 天高白虎殿，日永明光宮。
- 去参鵷鷺羣，勿羡高飛鴻。

## 拼音

- shi3 jun1 wei4 zhi1 wo3 ， de2 zi4 tun1 zhan1 weng1 。
- wo3 wei4 shi2 shi3 jun1 ， yi3 wen2 bo2 yi2 feng1 。
- shi2 nian2 shi1 juan4 li3 ， wei4 mian4 xian1 cong2 rong2 。
- qing3 wo3 ke4 dong1 dou1 ， ji4 sheng1 xie4 lao3 nong2 。
- xiu4 yi1 nan2 zhou1 lai2 ， shi4 er3 shi3 jun1 gong1 。
- wei2 er3 sao3 cai4 se4 ， wu2 ru2 dang1 ye4 feng2 。
- dong1 dou1 ni4 lü3 ren2 ， ling2 luo4 ru2 shuang1 peng2 。
- yi4 chan2 yuan4 wei2 mang2 ， gui1 shi4 niao3 tuo1 long2 。
- ji4 deng1 jun1 zi3 tang2 ， dao3 ge1 bi4 shi1 feng1 。
- zi3 zhi1 xiu4 mei2 yu3 ， dong1 ye3 lin3 chang2 song1 。
- lian2 wo3 gu3 lu4 wu4 ， cao2 li4 pian2 er2 tong2 。
- mo4 yi3 yu4 shan1 he2 ， bu2 zhi4 fan2 ma3 zhong1 。
- qu4 nian2 xi1 cheng2 yue4 ， shi3 jun1 ma3 ru2 long2 。
- hu1 wo3 zai4 hou4 ju1 ， shi1 yue4 xiang4 tong2 long2 。
- qie4 lai2 sang1 ma2 jian4 ， wu3 meng4 hui2 cun1 chong1 。
- shi3 jun1 yi4 liu2 du2 ， wang3 ting1 chang2 an1 zhong1 。
- xiang1 wang4 miao3 yun2 hai3 ， yan1 xue3 mi2 xi1 dong1 。
- yao2 chuan2 chi1 cai3 bi3 ， xiu4 ju4 zheng1 kao3 gong1 。
- na4 zhi1 gu3 huai2 pan4 ， ku3 yu3 ru2 qiu1 qiong2 。
- yi2 xiao4 da2 yun2 shan1 ， wan4 shi4 fu4 yin1 long2 。
- tun1 zhou1 yi4 shi1 shui3 ， pi2 fu2 deng1 bei4 xiong1 。
- fu2 zhong1 sui1 bu4 zheng1 ， zhui4 lü3 qi3 suo3 gong1 。
- tian1 gao1 bai2 hu3 dian4 ， ri4 yong3 ming2 guang1 gong1 。
- qu4 can1 yuan1 lu4 qun2 ， wu4 xian4 gao1 fei1 hong2 。

## 注释

## 译文

## 赏析
