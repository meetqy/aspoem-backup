---
id: mao-pang-xie-ren-fen-ji-mi-yun-da-xiao-tuan
title: 謝人分寄密雲大小團
titlePinyin: xie4 ren2 fen1 ji4 mi4 yun2 da4 xiao3 tuan2
titleSlug: xie-ren-fen-ji-mi-yun-da-xiao-tuan
author: 毛滂
authorPinyin: mao2 pang1
authorSlug: mao-pang
dynasty: 宋
dynastyPinyin: song4
dynastySlug: song
tags: []
---

## 正文

- 密雲不雨西郊黑，小龍蜿蜒出朝夕。
- 中有濯枝三日霖，可洗流金千里赤。
- 大龍雨足意貎閒，萬里澤流纔一息。
- 無心自爲百穀仰，變化風雲聊戲劇。
- 一杯洗心未足言，看瀁滄溟太空濕。
- 大月已圓當久照，小月未滿哉生魄。
- 雨龍出此雲月間，背負青天擁霄碧。
- 豈惟大旱有雲霓，解作豐年雪花白。
- 黄綾袋子天上來，本是閩山早春色。
- 金盤珠露猶浥封，瓊房玉芝記相識。
- 朱門日上三槐梢，大官初頒萬錢食。
- 松風忽響第一泉，乳花徐開練波立。
- 我公胸中冰雪明，不受一塵乘間入。
- 寧煩多飲氣自清，乞餘賤客猶能及。
- 此客覊賤亦喜茶，老葉唯知煎若澀。
- 藜羮粟飯每稱是，九天雲腴詎應得。
- 舊聞作匙用黄金，擊拂要須金有力。
- 家貧點茶秪匕筯，可是鬬茶還鬬墨。
- 東歸得此希世珍，真同被褐而懷璧。
- 筆牀茶竈下三江，欲寄殘年向泉石。
- 砂缾煮湯青竹林，會有玉川來作客。

## 拼音

- mi4 yun2 bu4 yu3 xi1 jiao1 hei1 ， xiao3 long2 wan1 yan2 chu1 zhao1 xi1 。
- zhong1 you3 zhuo2 zhi1 san1 ri4 lin2 ， ke3 xi3 liu2 jin1 qian1 li3 chi4 。
- da4 long2 yu3 zu2 yi4 ni2 xian2 ， wan4 li3 ze2 liu2 cai2 yi4 xi1 。
- wu2 xin1 zi4 wei2 bai3 gu3 yang3 ， bian4 hua4 feng1 yun2 liao2 xi4 ju4 。
- yi4 bei1 xi3 xin1 wei4 zu2 yan2 ， kan4 yang3 cang1 ming2 tai4 kong1 shi1 。
- da4 yue4 yi3 yuan2 dang1 jiu3 zhao4 ， xiao3 yue4 wei4 man3 zai1 sheng1 po4 。
- yu3 long2 chu1 ci3 yun2 yue4 jian4 ， bei4 fu4 qing1 tian1 yong1 xiao1 bi4 。
- qi3 wei2 da4 han4 you3 yun2 ni2 ， jie3 zuo4 feng1 nian2 xue3 hua1 bai2 。
- huang2 ling2 dai4 zi0 tian1 shang4 lai2 ， ben3 shi4 min3 shan1 zao3 chun1 se4 。
- jin1 pan2 zhu1 lu4 you2 yi4 feng1 ， qiong2 fang2 yu4 zhi1 ji4 xiang1 shi2 。
- zhu1 men2 ri4 shang4 san1 huai2 shao1 ， da4 guan1 chu1 ban1 wan4 qian2 shi2 。
- song1 feng1 hu1 xiang3 di4 yi1 quan2 ， ru3 hua1 xu2 kai1 lian4 bo1 li4 。
- wo3 gong1 xiong1 zhong1 bing1 xue3 ming2 ， bu2 shou4 yi4 chen2 cheng2 jian4 ru4 。
- ning2 fan2 duo1 yin3 qi4 zi4 qing1 ， qi3 yu2 jian4 ke4 you2 neng2 ji2 。
- ci3 ke4 ji1 jian4 yi4 xi3 cha2 ， lao3 ye4 wei2 zhi1 jian1 ruo4 se4 。
- li2 geng1 su4 fan4 mei3 cheng1 shi4 ， jiu3 tian1 yun2 yu2 ju4 ying1 de2 。
- jiu4 wen2 zuo4 chi2 yong4 huang2 jin1 ， ji1 fu2 yao4 xu1 jin1 you3 li4 。
- jia1 pin2 dian3 cha2 di1 bi3 zhu4 ， ke3 shi4 dou4 cha2 huan2 dou4 mo4 。
- dong1 gui1 de2 ci3 xi1 shi4 zhen1 ， zhen1 tong2 bei4 he4 er2 huai2 bi4 。
- bi3 chuang2 cha2 zao4 xia4 san1 jiang1 ， yu4 ji4 can2 nian2 xiang4 quan2 shi2 。
- sha1 ping2 zhu3 tang1 qing1 zhu2 lin2 ， hui4 you3 yu4 chuan1 lai2 zuo4 ke4 。

## 注释

## 译文

## 赏析
