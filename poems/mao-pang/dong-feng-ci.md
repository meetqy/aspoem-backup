---
id: mao-pang-dong-feng-ci
title: 東風辭
titlePinyin: dong1 feng1 ci2
titleSlug: dong-feng-ci
author: 毛滂
authorPinyin: mao2 pang1
authorSlug: mao-pang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 凍雲不凝層冰活，阿香推車上空闊。
- 龍蛇夢驚鱗甲暖，霰雪影斷清光奪。
- 玉帝手持發生機，馳召東風俾迴斡。
- 東風駕言正月頭，先驅持律吹九州。
- 勞苦萬物抱憔悴，嘘呵太和如汗流。
- 草根暖回土膏動，僵冷盡起寒威收。
- 習習熙熙遠相屬，原隰龍鱗吹小綠。
- 韶光漸深人不知，但見新新自相續。
- 珠璣零露日繽紛，要助東風力作春。
- 向使不來慰枯槁，正應合抱皆樵薪。
- 眼明初破玄冥黑，咄嗟萬物回顔色。
- 何但桃李著榮華，未遺兔葵并燕麥。
- 萬物之命懸東風，誰云蘭臺敢爭雄。
- 披襟受之不容易，羣公不有歸我公。
- 我公人英國尚父，代天與天通肺腑。
- 夔龍土苴直唾棄，有作自令物鼓舞。
- 爲時生公豈非天，身任重大寧偶然。
- 氣壓千官山不動，德行四海春無邊。
- 東風功成看萬彙，雨露涵濡寧惜費。
- 我公經綸亦如春，惠養元元作元氣。
- 萬口祝公如一辭，願公顔朱髪常黟。
- 那知東風共無邊，年年會與青春期。

## 拼音

- dong4 yun2 bu4 ning2 ceng2 bing1 huo2 ， a1 xiang1 tui1 ju1 shang4 kong1 kuo4 。
- long2 she2 meng4 jing1 lin2 jia3 nuan3 ， xian4 xue3 ying3 duan4 qing1 guang1 duo2 。
- yu4 di4 shou3 chi2 fa1 sheng1 ji1 ， chi2 zhao4 dong1 feng1 bi3 hui2 wo4 。
- dong1 feng1 jia4 yan2 zheng1 yue4 tou2 ， xian1 qu1 chi2 lü4 chui1 jiu3 zhou1 。
- lao2 ku3 wan4 wu4 bao4 qiao2 cui4 ， xu1 he1 tai4 he2 ru2 han4 liu2 。
- cao3 gen1 nuan3 hui2 tu3 gao1 dong4 ， jiang1 leng3 jin4 qi3 han2 wei1 shou1 。
- xi2 xi2 xi1 xi1 yuan3 xiang1 shu3 ， yuan2 xi2 long2 lin2 chui1 xiao3 lü4 。
- shao2 guang1 jian4 shen1 ren2 bu4 zhi1 ， dan4 jian4 xin1 xin1 zi4 xiang1 xu4 。
- zhu1 ji1 ling2 lu4 ri4 bin1 fen1 ， yao4 zhu4 dong1 feng1 li4 zuo4 chun1 。
- xiang4 shi3 bu4 lai2 wei4 ku1 gao3 ， zheng4 ying1 he2 bao4 jie1 qiao2 xin1 。
- yan3 ming2 chu1 po4 xuan2 ming2 hei1 ， duo1 jie1 wan4 wu4 hui2 yan2 se4 。
- he2 dan4 tao2 li3 zhu4 rong2 hua2 ， wei4 yi2 tu4 kui2 bing4 yan4 mai4 。
- wan4 wu4 zhi1 ming4 xuan2 dong1 feng1 ， shui2 yun2 lan2 tai2 gan3 zheng1 xiong2 。
- pi1 jin1 shou4 zhi1 bu4 rong2 yi4 ， qun2 gong1 bu4 you3 gui1 wo3 gong1 。
- wo3 gong1 ren2 ying1 guo2 shang4 fu4 ， dai4 tian1 yu3 tian1 tong1 fei4 fu3 。
- kui2 long2 tu3 ju1 zhi2 tuo4 qi4 ， you3 zuo4 zi4 ling4 wu4 gu3 wu3 。
- wei2 shi2 sheng1 gong1 qi3 fei1 tian1 ， shen1 ren4 zhong4 da4 ning2 ou3 ran2 。
- qi4 ya1 qian1 guan1 shan1 bu2 dong4 ， de2 xing2 si4 hai3 chun1 wu2 bian1 。
- dong1 feng1 gong1 cheng2 kan4 wan4 hui4 ， yu3 lu4 han2 ru2 ning2 xi1 fei4 。
- wo3 gong1 jing1 lun2 yi4 ru2 chun1 ， hui4 yang3 yuan2 yuan2 zuo4 yuan2 qi4 。
- wan4 kou3 zhu4 gong1 ru2 yi1 ci2 ， yuan4 gong1 yan2 zhu1 fa4 chang2 yi1 。
- na4 zhi1 dong1 feng1 gong4 wu2 bian1 ， nian2 nian2 hui4 yu3 qing1 chun1 qi1 。

## 注释

## 译文

## 赏析
