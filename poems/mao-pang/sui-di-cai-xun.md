---
id: mao-pang-sui-di-cai-xun
title: 隋堤採蕈
titlePinyin: sui2 di1 cai3 xun4
titleSlug: sui-di-cai-xun
author: 毛滂
authorPinyin: mao2 pang1
authorSlug: mao-pang
dynasty: 宋
dynastyPinyin: song4
dynastySlug: song
tags: []
---

## 正文

- 老夫少時性豪侈，頗復慨想諸公子。
- 家徒四壁不自憐，客來笑呼客且止。
- 牧羊幸得時擊鮮，種秫足救缾罍恥。
- 萍虀豆粥何足數，紅粱雀黍屢登匕。
- 老來百呼無一諾，空瓢但酌三江水。
- 侍祠何功費太倉，月賜萬錢良過矣。
- 秋採菊英春採薺，歲月無憂三百指。
- 西湖兩年相慰藉，東風爲長蓴絲紫。
- 年來吏滿官有程，退無可耕那得已。
- 曉猿夜鶴謝游從，筆牀茶竈供行李。
- 異時浮家淮海上，魚鰕舟量賤無比。
- 白魚截玉數尺長，本不論錢數魴鯉。
- 祇今寸鱗乃許價，無魚自應相貴爾。
- 謂當此行且空飯，彈鋏而歌遶淮市。
- 誰知一飽不足慮，造物尚得相料理。
- 榆堤雨潤風力和，老楊出菌鶵駢觜。
- 輪囷長芽長雲葉，磊落小叢攅玉蘂。
- 呼兒採掇歸自烹，不遣辛酸亂清美。
- 五芝風味均茵憑，八珍品目當奴婢。
- 不貪俎豆逐駑馬，肯同腥羶怒螻蟻。
- 君看五鼎或殺身，未如老楊饑足恃。
- 後逢枯朽慎勿薪，太和蒸之有如此。

## 拼音

- lao3 fu1 shao3 shi2 xing4 hao2 chi3 ， po1 fu4 kai3 xiang3 zhu1 gong1 zi3 。
- jia1 tu2 si4 bi4 bu2 zi4 lian2 ， ke4 lai2 xiao4 hu1 ke4 qie3 zhi3 。
- mu4 yang2 xing4 de2 shi2 ji1 xian1 ， zhong3 shu2 zu2 jiu4 ping2 lei2 chi3 。
- ping2 ji1 dou4 zhou1 he2 zu2 shu4 ， hong2 liang2 que4 shu3 lü3 deng1 bi3 。
- lao3 lai2 bai3 hu1 wu2 yi2 nuo4 ， kong1 piao2 dan4 zhuo2 san1 jiang1 shui3 。
- shi4 ci2 he2 gong1 fei4 tai4 cang1 ， yue4 ci4 wan4 qian2 liang2 guo4 yi3 。
- qiu1 cai3 ju2 ying1 chun1 cai3 ji4 ， sui4 yue4 wu2 you1 san1 bai3 zhi3 。
- xi1 hu2 liang3 nian2 xiang1 wei4 jie4 ， dong1 feng1 wei2 chang2 chun2 si1 zi3 。
- nian2 lai2 li4 man3 guan1 you3 cheng2 ， tui4 wu2 ke3 geng1 na4 de2 yi3 。
- xiao3 yuan2 ye4 he4 xie4 you2 cong2 ， bi3 chuang2 cha2 zao4 gong4 xing2 li0 。
- yi4 shi2 fu2 jia1 huai2 hai3 shang4 ， yu2 xia1 zhou1 liang2 jian4 wu2 bi3 。
- bai2 yu2 jie2 yu4 shu4 chi3 chang2 ， ben3 bu2 lun4 qian2 shu4 fang2 li3 。
- qi2 jin1 cun4 lin2 nai3 xu1 jia4 ， wu2 yu2 zi4 ying1 xiang1 gui4 er3 。
- wei4 dang1 ci3 xing2 qie3 kong1 fan4 ， dan4 jia2 er2 ge1 rao4 huai2 shi4 。
- shui2 zhi1 yi4 bao3 bu4 zu2 lü4 ， zao4 wu4 shang4 de2 xiang1 liao4 li3 。
- yu2 di1 yu3 run4 feng1 li4 he2 ， lao3 yang2 chu1 jun1 chu2 pian2 zi1 。
- lun2 qun1 chang2 ya2 chang2 yun2 ye4 ， lei3 luo4 xiao3 cong2 zan3 yu4 rui3 。
- hu1 er2 cai3 duo1 gui1 zi4 peng1 ， bu4 qian3 xin1 suan1 luan4 qing1 mei3 。
- wu3 zhi1 feng1 wei4 jun1 yin1 ping2 ， ba1 zhen1 pin3 mu4 dang1 nu2 bi4 。
- bu4 tan1 zu3 dou4 zhu2 nu2 ma3 ， ken3 tong2 xing1 shan1 nu4 lou2 yi3 。
- jun1 kan4 wu3 ding3 huo4 sha1 shen1 ， wei4 ru2 lao3 yang2 ji1 zu2 shi4 。
- hou4 feng2 ku1 xiu3 shen4 wu4 xin1 ， tai4 he2 zheng1 zhi1 you3 ru2 ci3 。

## 注释

## 译文

## 赏析
