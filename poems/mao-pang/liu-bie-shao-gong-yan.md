---
id: mao-pang-liu-bie-shao-gong-yan
title: 留别邵公言
titlePinyin: liu2 bie2 shao4 gong1 yan2
titleSlug: liu-bie-shao-gong-yan
author: 毛滂
authorPinyin: mao2 pang1
authorSlug: mao-pang
dynasty: 宋
dynastyPinyin: song4
dynastySlug: song
tags: []
---

## 正文

- 公言雅知我，良勝我自知。
- 往年得爲僚，税駕清江湄。
- 覺君有勝致，真率仍天資。
- 定交傾盖間，快語明肝脾。
- 我生七不堪，百謫將安之。
- 官長笑不罵，兒童容遨嬉。
- 掾舍等禪房，竹樹含幽姿。
- 其間有閒味，共此非君誰。
- 駕言寫予憂，欲致車已脂。
- 往披五老雲，下採蒼山芝。
- 翛然送日月，萬慮忽若遺。
- 朅來兩溪上，邂逅寛所思。
- 微風送白蘋，藻荇搖寒漪。
- 水清不受釣，魚細安可騎。
- 亦復可憐人，鷗鷺相委蛇。
- 君豈鷗鷺羣，鵷鸞往追隨。
- 所遭即定分，固有何庸麾。
- 我生儻可用，豈惜山英移。
- 榮華如食薺，貧賤亦嘗飴。
- 顧今適當還，捃拾聊充饑。
- 從君借蓑笠，破雨收江蘺。

## 拼音

- gong1 yan2 ya3 zhi1 wo3 ， liang2 sheng4 wo3 zi4 zhi1 。
- wang3 nian2 de2 wei2 liao2 ， shui4 jia4 qing1 jiang1 mei2 。
- jue2 jun1 you3 sheng4 zhi4 ， zhen1 shuai4 reng2 tian1 zi1 。
- ding4 jiao1 qing1 gai4 jian4 ， kuai4 yu3 ming2 gan1 pi2 。
- wo3 sheng1 qi1 bu4 kan1 ， bai3 zhe2 jiang1 an1 zhi1 。
- guan1 chang2 xiao4 bu2 ma4 ， er2 tong2 rong2 ao2 xi1 。
- yuan4 she4 deng3 shan4 fang2 ， zhu2 shu4 han2 you1 zi1 。
- qi2 jian4 you3 xian2 wei4 ， gong4 ci3 fei1 jun1 shui2 。
- jia4 yan2 xie3 yu3 you1 ， yu4 zhi4 ju1 yi3 zhi1 。
- wang3 pi1 wu3 lao3 yun2 ， xia4 cai3 cang1 shan1 zhi1 。
- xiao1 ran2 song4 ri4 yue4 ， wan4 lü4 hu1 ruo4 yi2 。
- qie4 lai2 liang3 xi1 shang4 ， xie4 hou4 kuan1 suo3 si1 。
- wei1 feng1 song4 bai2 pin2 ， zao3 xing4 yao2 han2 yi1 。
- shui3 qing1 bu2 shou4 diao4 ， yu2 xi4 an1 ke3 qi2 。
- yi4 fu4 ke3 lian2 ren2 ， ou1 lu4 xiang1 wei1 yi2 。
- jun1 qi3 ou1 lu4 qun2 ， yuan1 luan2 wang3 zhui1 sui2 。
- suo3 zao1 ji2 ding4 fen1 ， gu4 you3 he2 yong1 hui1 。
- wo3 sheng1 tang3 ke3 yong4 ， qi3 xi1 shan1 ying1 yi2 。
- rong2 hua2 ru2 shi2 ji4 ， pin2 jian4 yi4 chang2 yi2 。
- gu4 jin1 shi4 dang1 huan2 ， jun4 shi2 liao2 chong1 ji1 。
- cong2 jun1 jie4 suo1 li4 ， po4 yu3 shou1 jiang1 li2 。

## 注释

## 译文

## 赏析
