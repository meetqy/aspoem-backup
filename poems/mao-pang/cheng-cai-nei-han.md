---
id: mao-pang-cheng-cai-nei-han
title: 呈蔡內翰
titlePinyin: cheng2 cai4 nei4 han4
titleSlug: cheng-cai-nei-han
author: 毛滂
authorPinyin: mao2 pang1
authorSlug: mao-pang
dynasty: 宋
dynastyPinyin: song4
dynastySlug: song
tags: []
---

## 正文

- 鄙夫十年江海客，岸草汀鷗隨步屧。
- 稍收晚景付長竿，河伯供魚慰彈鋏。
- 烟雲不鎻北闕心，飛出亂山青萬疊。
- 束書却入國東門，觚稜瑞日明書笈。
- 蹇驢破曉踏春泥，誰家暖氣生牙頰。
- 門前賓客鄙可憐，紛如寒蠶饑望葉。
- 主人看屋客看地，士氣蕭條無一捻。
- 邇年恰得玉堂家，名在執鞭猶煒燁。
- 玉堂丈人廊廟資，寶帯垂魚光遶脅。
- 棣萼青春自一門，璇題白日常三接。
- 側聞好士禮作羅，纖鱗弱翮歸漁獵。
- 蹉跎歲晚曳裾人，半彫鬢綠仍隨牒。
- 澗溪幽菜儻可羞，試雜萬錢聊一筴。

## 拼音

- bi3 fu1 shi2 nian2 jiang1 hai3 ke4 ， an4 cao3 ting1 ou1 sui2 bu4 xie4 。
- shao1 shou1 wan3 jing3 fu4 chang2 gan1 ， he2 bo2 gong4 yu2 wei4 dan4 jia2 。
- yan1 yun2 bu4 suo3 bei3 que4 xin1 ， fei1 chu1 luan4 shan1 qing1 wan4 die2 。
- shu4 shu1 que4 ru4 guo2 dong1 men2 ， gu1 leng2 rui4 ri4 ming2 shu1 ji2 。
- jian3 lü2 po4 xiao3 ta4 chun1 ni2 ， shui2 jia1 nuan3 qi4 sheng1 ya2 jia2 。
- men2 qian2 bin1 ke4 bi3 ke3 lian2 ， fen1 ru2 han2 can2 ji1 wang4 ye4 。
- zhu3 ren2 kan4 wu1 ke4 kan4 di4 ， shi4 qi4 xiao1 tiao2 wu2 yi4 nian3 。
- er3 nian2 qia4 de2 yu4 tang2 jia1 ， ming2 zai4 zhi2 bian1 you2 wei3 ye4 。
- yu4 tang2 zhang4 ren2 lang2 miao4 zi1 ， bao3 dai4 chui2 yu2 guang1 rao4 xie2 。
- di4 e4 qing1 chun1 zi4 yi4 men2 ， xuan2 ti2 bai2 ri4 chang2 san1 jie1 。
- ce4 wen2 hao3 shi4 li3 zuo4 luo2 ， xian1 lin2 ruo4 he2 gui1 yu2 lie4 。
- cuo1 tuo2 sui4 wan3 ye4 ju1 ren2 ， ban4 diao1 bin4 lü4 reng2 sui2 die2 。
- jian4 xi1 you1 cai4 tang3 ke3 xiu1 ， shi4 za2 wan4 qian2 liao2 yi2 ce4 。

## 注释

## 译文

## 赏析
