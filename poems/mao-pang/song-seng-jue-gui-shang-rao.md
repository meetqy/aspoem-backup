---
id: mao-pang-song-seng-jue-gui-shang-rao
title: 送僧覺歸上饒
titlePinyin: song4 seng1 jue2 gui1 shang4 rao2
titleSlug: song-seng-jue-gui-shang-rao
author: 毛滂
authorPinyin: mao2 pang1
authorSlug: mao-pang
dynasty: 宋
dynastyPinyin: song4
dynastySlug: song
tags: []
---

## 正文

- 上士垂暮年，不受煩惱攻。
- 欲修沙門果，坐怪鬚髪空。
- 言有摩尼珠，自照迷妄蹤。
- 當來滯礙心，如以巨物摏。
- 妻子昔所愛，今斷如潰癰。
- 欲作大醫王，徧救瘖與聾。
- 長安坐寂寞，饑腹聽午鐘。
- 行歸洗黄塵，誓將掃青松。
- 一蠡渡長淮，東望迦葉峰。
- 我走名利塲，未可談從容。
- 軟語感屢發，爲我清心胸。
- 上士無住著，此别何由逢。

## 拼音

- shang4 shi4 chui2 mu4 nian2 ， bu2 shou4 fan2 nao3 gong1 。
- yu4 xiu1 sha1 men2 guo3 ， zuo4 guai4 xu1 fa4 kong1 。
- yan2 you3 mo2 ni2 zhu1 ， zi4 zhao4 mi2 wang4 zong1 。
- dang1 lai2 zhi4 ai4 xin1 ， ru2 yi3 ju4 wu4 chong1 。
- qi1 zi0 xi1 suo3 ai4 ， jin1 duan4 ru2 kui4 yong1 。
- yu4 zuo4 da4 yi1 wang2 ， bian4 jiu4 yin1 yu3 long2 。
- chang2 an1 zuo4 ji4 mo4 ， ji1 fu4 ting1 wu3 zhong1 。
- xing2 gui1 xi3 huang2 chen2 ， shi4 jiang1 sao3 qing1 song1 。
- yi4 li2 du4 chang2 huai2 ， dong1 wang4 jia1 ye4 feng1 。
- wo3 zou3 ming2 li4 chang3 ， wei4 ke3 tan2 cong2 rong2 。
- ruan3 yu3 gan3 lü3 fa1 ， wei2 wo3 qing1 xin1 xiong1 。
- shang4 shi4 wu2 zhu4 zhu4 ， ci3 bie2 he2 you2 feng2 。

## 注释

## 译文

## 赏析
