---
id: mao-pang-guang-jian-da-shi-guan-shang-ren-wei-ling-zhi-shu-bai-zhong-gu-qi-cong-tan-shi-qi-mi-qiu-yu-shi-song-xing-wei-zuo-yi-shou-yu-xi-wei-wu-kang-xian-ling-guan-shi-wu-yi-ren-ye
title: 廣鑑大師觀上人爲靈芝數百衆故乞從檀施乞米求予詩送行爲作一首予昔爲武康縣令觀師吾邑人也
titlePinyin: guang3 jian4 da4 shi1 guan1 shang4 ren2 wei2 ling2 zhi1 shu4 bai3 zhong4 gu4 qi3 cong2 tan2 shi1 qi3 mi3 qiu2 yu3 shi1 song4 xing2 wei2 zuo4 yi4 shou3 yu3 xi1 wei2 wu3 kang1 xian4 ling4 guan1 shi1 wu2 yi4 ren2 ye3
titleSlug: guang-jian-da-shi-guan-shang-ren-wei-ling-zhi-shu-bai-zhong-gu-qi-cong-tan-shi-qi-mi-qiu-yu-shi-song-xing-wei-zuo-yi-shou-yu-xi-wei-wu-kang-xian-ling-guan-shi-wu-yi-ren-ye
author: 毛滂
authorPinyin: mao2 pang1
authorSlug: mao-pang
dynasty: 宋
dynastyPinyin: song4
dynastySlug: song
tags: []
---

## 正文

- 靈芝有良田，歲比萬戶侯。
- 平生不力耕，以德作耡耰。
- 不許倉箱豐，但知鉢盂秋。
- 木魚一呼飯，千屐如水流。
- 靈芝道亦然，飽汝即罷休。
- 但憂汝易飽，未飽非所憂。
- 後生真可畏，見此觀比邱。
- 昔常爲我民，今乃從我游。
- 得道於靈芝，胸中羅珍羞。
- 豈特求自飽，將副餒者求。
- 裹鉢忽何之，西風送輕舟。
- 處處靈芝田，多稼如雲浮。
- 初以非種種，今當不收收。
- 誰施復誰乞，大塊同一漚。
- 姑且置是事，吾言亦謬悠。
- 羨觀一身輕，翛然逐飛鷗。

## 拼音

- ling2 zhi1 you3 liang2 tian2 ， sui4 bi3 wan4 hu4 hou2 。
- ping2 sheng1 bu2 li4 geng1 ， yi3 de2 zuo4 chu2 you1 。
- bu4 xu1 cang1 xiang1 feng1 ， dan4 zhi1 bo1 yu2 qiu1 。
- mu4 yu2 yi4 hu1 fan4 ， qian1 ji1 ru2 shui3 liu2 。
- ling2 zhi1 dao4 yi4 ran2 ， bao3 ru3 ji2 ba4 xiu1 。
- dan4 you1 ru3 yi4 bao3 ， wei4 bao3 fei1 suo3 you1 。
- hou4 sheng1 zhen1 ke3 wei4 ， jian4 ci3 guan1 bi3 qiu1 。
- xi1 chang2 wei2 wo3 min2 ， jin1 nai3 cong2 wo3 you2 。
- de2 dao4 wu1 ling2 zhi1 ， xiong1 zhong1 luo2 zhen1 xiu1 。
- qi3 te4 qiu2 zi4 bao3 ， jiang1 fu4 nei3 zhe3 qiu2 。
- guo3 bo1 hu1 he2 zhi1 ， xi1 feng1 song4 qing1 zhou1 。
- chu3 chu3 ling2 zhi1 tian2 ， duo1 jia4 ru2 yun2 fu2 。
- chu1 yi3 fei1 zhong3 zhong3 ， jin1 dang1 bu4 shou1 shou1 。
- shui2 shi1 fu4 shui2 qi3 ， da4 kuai4 tong2 yi4 ou1 。
- gu1 qie3 zhi4 shi4 shi4 ， wu2 yan2 yi4 miu4 you1 。
- xian4 guan1 yi4 shen1 qing1 ， xiao1 ran2 zhu2 fei1 ou1 。

## 注释

## 译文

## 赏析
