---
id: mao-pang-zeng-xi-shang-ren
title: 贈禧上人
titlePinyin: zeng4 xi3 shang4 ren2
titleSlug: zeng-xi-shang-ren
author: 毛滂
authorPinyin: mao2 pang1
authorSlug: mao-pang
dynasty: 宋
dynastyPinyin: song4
dynastySlug: song
tags: []
---

## 正文

- 此寺昔荒寒，蠧黑相撐支。
- 世尊窘風雨，鐘磬出茅茨。
- 吾祖過而慨，開槖爲營之。
- 一旦黄金宮，突兀清江湄。
- 其徒則以安，其道猶遠而。
- 吾游童且白，僅乃見此禧。
- 譬如蒿艾中，蔚然得江蘺。
- 昻藏老鶴骨，勁瘦寒松枝。
- 宴坐了無營，孤香對逶迤。
- 海濤走窗檻，江雲翔屋楣。
- 全收眼界勝，闃與人境辭。
- 吾方迫遠游，未可分清怡。

## 拼音

- ci3 si4 xi1 huang1 han2 ， du4 hei1 xiang1 cheng1 zhi1 。
- shi4 zun1 jiong3 feng1 yu3 ， zhong1 qing4 chu1 mao2 ci2 。
- wu2 zu3 guo4 er2 kai3 ， kai1 tuo2 wei2 ying2 zhi1 。
- yi2 dan4 huang2 jin1 gong1 ， tu1 wu4 qing1 jiang1 mei2 。
- qi2 tu2 ze2 yi3 an1 ， qi2 dao4 you2 yuan3 er2 。
- wu2 you2 tong2 qie3 bai2 ， jin3 nai3 jian4 ci3 xi3 。
- pi4 ru2 hao1 ai4 zhong1 ， wei4 ran2 de2 jiang1 li2 。
- ang2 cang2 lao3 he4 gu3 ， jin4 shou4 han2 song1 zhi1 。
- yan4 zuo4 le0 wu2 ying2 ， gu1 xiang1 dui4 wei1 yi2 。
- hai3 tao1 zou3 chuang1 jian4 ， jiang1 yun2 xiang2 wu1 mei2 。
- quan2 shou1 yan3 jie4 sheng4 ， qu4 yu3 ren2 jing4 ci2 。
- wu2 fang1 po4 yuan3 you2 ， wei4 ke3 fen1 qing1 yi2 。

## 注释

## 译文

## 赏析
