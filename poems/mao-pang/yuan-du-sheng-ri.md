---
id: mao-pang-yuan-du-sheng-ri
title: 元度生日
titlePinyin: yuan2 du4 sheng1 ri4
titleSlug: yuan-du-sheng-ri
author: 毛滂
authorPinyin: mao2 pang1
authorSlug: mao-pang
dynasty: 宋
dynastyPinyin: song4
dynastySlug: song
tags: []
---

## 正文

- 臨安有山插圓紫，公家松楸當峻峙。
- 子胥濤江相向流，秦望横前爲案几。
- 衆言北山絕雄勝，世當公相貴莫比。
- 那知上帝賚良弼，嶽靈孕秀初萌此。
- 有山如是固有人，兹雖人爲亦天理。
- 公生尚少抱經綸，前無夔龍何獨似。
- 胸中五經通聖人，筆端三代尊天子。
- 富貴相尋蚤厭餘，功名自會非所喜。
- 惟天五福不可求，與公俱生亦久矣。
- 生日壽公寧免俗，强復囁嚅空可鄙。
- 矧我何物可厚公，世味都如一杯水。
- 古人白髪痛掃除，强飯黄精力能爾。
- 公餐道腴睟在面，何待草木堅髪齒。
- 願公廊廟等山林，安樂百年無此彼。
- 非公自壽盖壽人，坐看同老陶唐氏。
- 端如八柱屹青蒼，共承峻極何時已。

## 拼音

- lin2 an1 you3 shan1 cha1 yuan2 zi3 ， gong1 jia0 song1 qiu1 dang1 jun4 zhi4 。
- zi3 xu1 tao1 jiang1 xiang1 xiang4 liu2 ， qin2 wang4 heng2 qian2 wei2 an4 ji1 。
- zhong4 yan2 bei3 shan1 jue2 xiong2 sheng4 ， shi4 dang1 gong1 xiang4 gui4 mo4 bi3 。
- na4 zhi1 shang4 di4 lai4 liang2 bi4 ， yue4 ling2 yun4 xiu4 chu1 meng2 ci3 。
- you3 shan1 ru2 shi4 gu4 you3 ren2 ， zi1 sui1 ren2 wei2 yi4 tian1 li3 。
- gong1 sheng1 shang4 shao3 bao4 jing1 lun2 ， qian2 wu2 kui2 long2 he2 du2 si4 。
- xiong1 zhong1 wu3 jing1 tong1 sheng4 ren2 ， bi3 duan1 san1 dai4 zun1 tian1 zi3 。
- fu4 gui4 xiang1 xun2 zao3 yan4 yu2 ， gong1 ming2 zi4 hui4 fei1 suo3 xi3 。
- wei2 tian1 wu3 fu2 bu4 ke3 qiu2 ， yu3 gong1 ju4 sheng1 yi4 jiu3 yi3 。
- sheng1 ri4 shou4 gong1 ning2 mian3 su2 ， qiang2 fu4 nie4 ru2 kong1 ke3 bi3 。
- shen3 wo3 he2 wu4 ke3 hou4 gong1 ， shi4 wei4 dou1 ru2 yi1 bei1 shui3 。
- gu3 ren2 bai2 fa4 tong4 sao3 chu2 ， qiang2 fan4 huang2 jing1 li4 neng2 er3 。
- gong1 can1 dao4 yu2 sui4 zai4 mian4 ， he2 dai4 cao3 mu4 jian1 fa4 chi3 。
- yuan4 gong1 lang2 miao4 deng3 shan1 lin2 ， an1 le4 bai3 nian2 wu2 ci3 bi3 。
- fei1 gong1 zi4 shou4 gai4 shou4 ren2 ， zuo4 kan4 tong2 lao3 tao2 tang2 shi4 。
- duan1 ru2 ba1 zhu4 yi4 qing1 cang1 ， gong4 cheng2 jun4 ji2 he2 shi2 yi3 。

## 注释

## 译文

## 赏析
