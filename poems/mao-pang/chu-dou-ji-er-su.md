---
id: mao-pang-chu-dou-ji-er-su
title: 出都寄二蘇
titlePinyin: chu1 dou1 ji4 er4 su1
titleSlug: chu-dou-ji-er-su
author: 毛滂
authorPinyin: mao2 pang1
authorSlug: mao-pang
dynasty: 宋
dynastyPinyin: song4
dynastySlug: song
tags: []
---

## 正文

- 近年好語開蹙額，廊廟主人還稷契。
- 諸公彙進民所懷，左必提之右乃挈。
- 善隨類舉皆可觀，野無遺賢静巖穴。
- 石梁有客少讀書，神接前人望風烈。
- 志與時違可奈何，居賤好高謀已拙。
- 此身悠悠日江海，弔影行吟事酸噎。
- 揣摩胸臆作西游，不成興起慚豪傑。
- 賈生慟哭初亦疑，十年自覺流清血。
- 三書不用即山林，將前復却何從决。
- 無因名姓累吳公，咫尺天光阻羅列。
- 志士惜日誠可憐，每恨平津當老節。
- 子雲年少行所爲，今出秦關獨疲苶。
- 郭門囓臂良感人，仲卿蓄縮翻傷别。
- 叩關自鬻雖矜張，掃門願見猶摧折。
- 炙手門前車馬多，排肩屢進不得徹。
- 近來索米却求田，結綬彈冠非所觖。
- 更令胸臆從誰開，一刺懷歸定漫滅。
- 檻虎饑饞尾漫搖，水盡海鯨當蟻垤。
- 誰能忍恥寄我顔，妻笑嫂欺安用舌。
- 北山記憶破臘來，遠水扁舟兩愁絕。
- 雲重山寒暝不開，孤帆夜落嚴陵雪。
- 雷山老桐凍弦斷，不作南風相煖熱。
- 一劍星昏共形影，每恐龍寒呵古鐵。
- 孟嘗無炭暖置身，杜雖有指不得結。
- 可憐危肩聳及耳，浩歌能復彌清冽。
- 吳山忽見梅花謝，天助陽春生筆下。
- 近簷呵欠面發紅，故絮賣錢不須借。
- 賣錢買船更欲西，墻頭立燕留新泥。
- 新開湖南接淮水，楚山翠入天低迷。
- 細風平日兩媚好，嫩黄梢轉隋楊堤。
- 河名已清色未改，减盡狂湍濁猶在。
- 東風正和水面穗，恃賴夷猶百無殆。
- 欎欎葱葱見帝臺，祥烟瑞霧真佳哉。
- 元都道士種桃手，露浥風吹今總開。
- 山翠柔紅亦得色，鬬妍意不相低徊。
- 遊蜂上下逐蝴蝶，蜜脾未飽爭喧豗。
- 幽谷黄鸝出晴昊，喬木幾遷枝葉老。
- 避寒何處過雪霜，依舊飛來語音好。
- 少年走馬紅塵道，繡勒錦緣金絡腦。
- 窈窕花隨寶盌飛，暝旋風吹玉山倒。
- 可憐窮巷無芳菲，良辰不得開懷抱。
- 閉門曝背借餘暄，猶得爬搔驅虱蚤。
- 逡巡迷目風沙顛，已報新花去如掃。
- 乘離執衡又一時，萬物從新炎帝造。
- 柳線漸長成畏日，苦菜秀時蚯蚓出。
- 烟綃霧縠自直錢，故葛綻聯遮肘膝。
- 凌人頒冰下霄漢，誰信朱門自無汗。
- 蔗漿酪粉瑪瑙盤，牙牀角簟光凌亂。
- 石梁孤客賃屋居，坐恐炊中忽麋爛。
- 蚊虻噆膚俛聽爾，何苦羣鳴恣喧玩。
- 生嫌蒿艾昏淚眥，寧强摑撘酸吟腕。
- 墻陰壁隙又出蝎，潛致小毒猶錐鑚。
- 巫師祝痛已復遭，術非驅除真亦漫。
- 聽鷄起坐難飽眠，庶寛煩促須清旦。
- 進不知名仍退却，既來亦好歸不惡。
- 羲和鞭御向西行，出門感此梧桐落。
- 淡月孤烟侵曉昏，小雨凄風動冥寞。
- 且欣編簡堪卷舒，那知羞澀憂垂槖。
- 鐘鼓聲沉北斗高，白日漸遠傾葵藿。
- 楚歌忽斷隔黄蘆，已見金山高磊落。
- 須臾崩車天上行，長幡亂舞喧簷鐸。
- 蒼穹白浪兩低昻，黑蛟黄虬森噴薄。
- 開帆插櫓六鼇驚，男兒信命方自若。
- 吳音嘲哳來船近，共憐遠客逃溝壑。
- 鳥倦知還羽翮垂，修竹茂林欣有託。
- 故山茅屋良幽深，清泉瀏瀏石鑿鑿。
- 蕨薇雖老芋栗甜，拾穗行歌亦云樂。
- 買竿釣魚誰更哀，貰酒滌器人應謔。
- 士通五經取青紫，請謝夏侯烏有此。
- 捷徑須知自有塗，枉誦陳編腐牙齒。
- 潼關坐息感二鳥，耿耿此心聊復爾。
- 敢嗟與兄共槽櫪，但苦酸醎異便美。
- 擬希鋸利效細黠，天與鈍頑難力砥。
- 五斗充饑未有時，却藏手板投耘耔。
- 曩聞下惠恬小官，頗怪少游甘掾史。
- 曼倩俄驚備大臣，李渤諌官呼不起。
- 古人去就良不同，剛成亦足稱男子。
- 嗚呼乘時正阨窮，悵望臨食空投匕。
- 豐山蒲牢鏗有聲，霜氣感發非擊棰。
- 昌黎誘勵方循循，廣文薫炙皆名士。
- 宋之善鳴挺有公，願助下風脣口哆。
- 當時一到匠石前，至今人或疑杞梓。
- 大廈未完公勿忘，可惜空山終朽死。
- 燒桐願獻太古音，處囊請試從今始。
- 燭光有餘真可待，無損公明公勿愛。

## 拼音

- jin4 nian2 hao3 yu3 kai1 cu4 e2 ， lang2 miao4 zhu3 ren2 huan2 ji4 qi4 。
- zhu1 gong1 hui4 jin4 min2 suo3 huai2 ， zuo3 bi4 ti2 zhi1 you4 nai3 qie4 。
- shan4 sui2 lei4 ju3 jie1 ke3 guan1 ， ye3 wu2 yi2 xian2 jing4 yan2 xue2 。
- shi2 liang2 you3 ke4 shao3 du2 shu1 ， shen2 jie1 qian2 ren2 wang4 feng1 lie4 。
- zhi4 yu3 shi2 wei2 ke3 nai4 he2 ， ju1 jian4 hao3 gao1 mou2 yi3 zhuo1 。
- ci3 shen1 you1 you1 ri4 jiang1 hai3 ， diao4 ying3 xing2 yin2 shi4 suan1 ye1 。
- chuai3 mo2 xiong1 yi4 zuo4 xi1 you2 ， bu4 cheng2 xing1 qi3 can2 hao2 jie2 。
- jia3 sheng1 tong4 ku1 chu1 yi4 yi2 ， shi2 nian2 zi4 jue2 liu2 qing1 xue4 。
- san1 shu1 bu2 yong4 ji2 shan1 lin2 ， jiang1 qian2 fu4 que4 he2 cong2 jue2 。
- wu2 yin1 ming2 xing4 lei4 wu2 gong1 ， zhi3 chi3 tian1 guang1 zu3 luo2 lie4 。
- zhi4 shi4 xi1 ri4 cheng2 ke3 lian2 ， mei3 hen4 ping2 jin1 dang1 lao3 jie2 。
- zi3 yun2 nian2 shao4 xing2 suo3 wei2 ， jin1 chu1 qin2 guan1 du2 pi2 nie2 。
- guo1 men2 nie4 bi4 liang2 gan3 ren2 ， zhong4 qing1 xu4 suo1 fan1 shang1 bie2 。
- kou4 guan1 zi4 yu4 sui1 jin1 zhang1 ， sao3 men2 yuan4 jian4 you2 cui1 zhe2 。
- zhi4 shou3 men2 qian2 ju1 ma3 duo1 ， pai2 jian1 lü3 jin4 bu4 de2 che4 。
- jin4 lai2 suo3 mi3 que4 qiu2 tian2 ， jie2 shou4 dan4 guan1 fei1 suo3 jue2 。
- geng4 ling4 xiong1 yi4 cong2 shui2 kai1 ， yi2 ci4 huai2 gui1 ding4 man4 mie4 。
- jian4 hu3 ji1 chan2 wei3 man4 yao2 ， shui3 jin4 hai3 jing1 dang1 yi3 die2 。
- shui2 neng2 ren3 chi3 ji4 wo3 yan2 ， qi1 xiao4 sao3 qi1 an1 yong4 she2 。
- bei3 shan1 ji4 yi4 po4 la4 lai2 ， yuan3 shui3 pian1 zhou1 liang3 chou2 jue2 。
- yun2 chong2 shan1 han2 ming2 bu4 kai1 ， gu1 fan1 ye4 luo4 yan2 ling2 xue3 。
- lei2 shan1 lao3 tong2 dong4 xian2 duan4 ， bu2 zuo4 nan2 feng1 xiang1 xuan1 re4 。
- yi2 jian4 xing1 hun1 gong4 xing2 ying3 ， mei3 kong3 long2 han2 he1 gu3 tie3 。
- meng4 chang2 wu2 tan4 nuan3 zhi4 shen1 ， du4 sui1 you3 zhi3 bu4 de2 jie2 。
- ke3 lian2 wei1 jian1 song3 ji2 er3 ， hao4 ge1 neng2 fu4 mi2 qing1 lie4 。
- wu2 shan1 hu1 jian4 mei2 hua1 xie4 ， tian1 zhu4 yang2 chun1 sheng1 bi3 xia4 。
- jin4 yan2 he1 qian0 mian4 fa1 hong2 ， gu4 xu4 mai4 qian2 bu4 xu1 jie4 。
- mai4 qian2 mai3 chuan2 geng4 yu4 xi1 ， qiang2 tou2 li4 yan4 liu2 xin1 ni2 。
- xin1 kai1 hu2 nan2 jie1 huai2 shui3 ， chu3 shan1 cui4 ru4 tian1 di1 mi2 。
- xi4 feng1 ping2 ri4 liang3 mei4 hao3 ， nen4 huang2 shao1 zhuan3 sui2 yang2 di1 。
- he2 ming2 yi3 qing1 se4 wei4 gai3 ， jian3 jin4 kuang2 tuan1 zhuo2 you2 zai4 。
- dong1 feng1 zheng4 he2 shui3 mian4 sui4 ， shi4 lai4 yi2 you2 bai3 wu2 dai4 。
- yu4 yu4 cong1 cong1 jian4 di4 tai2 ， xiang2 yan1 rui4 wu4 zhen1 jia1 zai1 。
- yuan2 dou1 dao4 shi0 zhong3 tao2 shou3 ， lu4 yi4 feng1 chui1 jin1 zong3 kai1 。
- shan1 cui4 rou2 hong2 yi4 de2 se4 ， dou4 yan2 yi4 bu4 xiang1 di1 huai2 。
- you2 feng1 shang4 xia4 zhu2 hu2 die2 ， mi4 pi2 wei4 bao3 zheng1 xuan1 hui1 。
- you1 gu3 huang2 li2 chu1 qing2 hao4 ， qiao2 mu4 ji1 qian1 zhi1 ye4 lao3 。
- bi4 han2 he2 chu3 guo4 xue3 shuang1 ， yi1 jiu4 fei1 lai2 yu3 yin1 hao3 。
- shao3 nian2 zou3 ma3 hong2 chen2 dao4 ， xiu4 le4 jin3 yuan2 jin1 luo4 nao3 。
- yao3 tiao3 hua1 sui2 bao3 wan3 fei1 ， ming2 xuan2 feng1 chui1 yu4 shan1 dao3 。
- ke3 lian2 qiong2 xiang4 wu2 fang1 fei1 ， liang2 chen2 bu4 de2 kai1 huai2 bao4 。
- bi4 men2 pu4 bei4 jie4 yu2 xuan1 ， you2 de2 pa2 sao1 qu1 shi1 zao3 。
- qun1 xun2 mi2 mu4 feng1 sha1 dian1 ， yi3 bao4 xin1 hua1 qu4 ru2 sao3 。
- cheng2 li2 zhi2 heng2 you4 yi4 shi2 ， wan4 wu4 cong2 xin1 yan2 di4 zao4 。
- liu3 xian4 jian4 chang2 cheng2 wei4 ri4 ， ku3 cai4 xiu4 shi2 qiu1 yin3 chu1 。
- yan1 xiao1 wu4 hu2 zi4 zhi2 qian2 ， gu4 ge3 zhan4 lian2 zhe1 zhou3 xi1 。
- ling2 ren2 ban1 bing1 xia4 xiao1 han4 ， shui2 xin4 zhu1 men2 zi4 wu2 han4 。
- zhe4 jiang1 lao4 fen3 ma3 nao3 pan2 ， ya2 chuang2 jiao3 dian4 guang1 ling2 luan4 。
- shi2 liang2 gu1 ke4 lin4 wu1 ju1 ， zuo4 kong3 chui1 zhong1 hu1 mi2 lan4 。
- wen2 meng2 zan3 fu1 fu3 ting1 er3 ， he2 ku3 qun2 ming2 zi4 xuan1 wan2 。
- sheng1 xian2 hao1 ai4 hun1 lei4 zi4 ， ning2 qiang2 guo2 da1 suan1 yin2 wan4 。
- qiang2 yin1 bi4 xi4 you4 chu1 xie1 ， qian2 zhi4 xiao3 du2 you2 zhui1 zuan1 。
- wu1 shi1 zhu4 tong4 yi3 fu4 zao1 ， shu4 fei1 qu1 chu2 zhen1 yi4 man4 。
- ting1 ji1 qi3 zuo4 nan2 bao3 mian2 ， shu4 kuan1 fan2 cu4 xu1 qing1 dan4 。
- jin4 bu4 zhi1 ming2 reng2 tui4 que4 ， ji4 lai2 yi4 hao3 gui1 bu2 e4 。
- xi1 he2 bian1 yu4 xiang4 xi1 xing2 ， chu1 men2 gan3 ci3 wu2 tong2 luo4 。
- dan4 yue4 gu1 yan1 qin1 xiao3 hun1 ， xiao3 yu3 qi1 feng1 dong4 ming2 mo4 。
- qie3 xin1 bian1 jian3 kan1 juan3 shu1 ， na4 zhi1 xiu1 se4 you1 chui2 tuo2 。
- zhong1 gu3 sheng1 chen2 bei3 dou3 gao1 ， bai2 ri4 jian4 yuan3 qing1 kui2 huo4 。
- chu3 ge1 hu1 duan4 ge2 huang2 lu2 ， yi3 jian4 jin1 shan1 gao1 lei3 luo4 。
- xu1 yu2 beng1 ju1 tian1 shang4 xing2 ， chang2 fan1 luan4 wu3 xuan1 yan2 duo2 。
- cang1 qiong2 bai2 lang4 liang3 di1 ang2 ， hei1 jiao1 huang2 qiu2 sen1 pen1 bao2 。
- kai1 fan1 cha1 lu3 liu4 ao2 jing1 ， nan2 er2 xin4 ming4 fang1 zi4 ruo4 。
- wu2 yin1 chao2 zha1 lai2 chuan2 jin4 ， gong4 lian2 yuan3 ke4 tao2 gou1 he4 。
- niao3 juan4 zhi1 huan2 yu3 he2 chui2 ， xiu1 zhu2 mao4 lin2 xin1 you3 tuo1 。
- gu4 shan1 mao2 wu1 liang2 you1 shen1 ， qing1 quan2 liu2 liu2 shi2 zao2 zao2 。
- jue2 wei1 sui1 lao3 yu4 li4 tian2 ， shi2 sui4 xing2 ge1 yi4 yun2 le4 。
- mai3 gan1 diao4 yu2 shui2 geng4 ai1 ， shi4 jiu3 di2 qi4 ren2 ying1 xue4 。
- shi4 tong1 wu3 jing1 qu3 qing1 zi3 ， qing3 xie4 xia4 hou2 wu1 you3 ci3 。
- jie2 jing4 xu1 zhi1 zi4 you3 tu2 ， wang3 song4 chen2 bian1 fu3 ya2 chi3 。
- tong2 guan1 zuo4 xi1 gan3 er4 niao3 ， geng3 geng3 ci3 xin1 liao2 fu4 er3 。
- gan3 jie1 yu3 xiong1 gong4 cao2 li4 ， dan4 ku3 suan1 xian2 yi4 bian4 mei3 。
- ni3 xi1 ju4 li4 xiao4 xi4 xia2 ， tian1 yu3 dun4 wan2 nan2 li4 di3 。
- wu3 dou3 chong1 ji1 wei4 you3 shi2 ， que4 cang2 shou3 ban3 tou2 yun2 zi3 。
- nang3 wen2 xia4 hui4 tian2 xiao3 guan1 ， po1 guai4 shao3 you2 gan1 yuan4 shi3 。
- man4 qian4 e2 jing1 bei4 da4 chen2 ， li3 bo2 dong3 guan1 hu1 bu4 qi3 。
- gu3 ren2 qu4 jiu4 liang2 bu4 tong2 ， gang1 cheng2 yi4 zu2 cheng1 nan2 zi3 。
- wu1 hu1 cheng2 shi2 zheng4 e4 qiong2 ， chang4 wang4 lin2 shi2 kong1 tou2 bi3 。
- feng1 shan1 pu2 lao2 keng1 you3 sheng1 ， shuang1 qi4 gan3 fa1 fei1 ji1 chui2 。
- chang1 li2 you4 li4 fang1 xun2 xun2 ， guang3 wen2 xun1 zhi4 jie1 ming2 shi4 。
- song4 zhi1 shan4 ming2 ting3 you3 gong1 ， yuan4 zhu4 xia4 feng1 chun2 kou3 duo1 。
- dang1 shi2 yi2 dao4 jiang4 shi2 qian2 ， zhi4 jin1 ren2 huo4 yi2 qi3 zi3 。
- da4 sha4 wei4 wan2 gong1 wu4 wang4 ， ke3 xi1 kong1 shan1 zhong1 xiu3 si3 。
- shao1 tong2 yuan4 xian4 tai4 gu3 yin1 ， chu3 nang2 qing3 shi4 cong2 jin1 shi3 。
- zhu2 guang1 you3 yu2 zhen1 ke3 dai4 ， wu2 sun3 gong1 ming2 gong1 wu4 ai4 。

## 注释

## 译文

## 赏析
