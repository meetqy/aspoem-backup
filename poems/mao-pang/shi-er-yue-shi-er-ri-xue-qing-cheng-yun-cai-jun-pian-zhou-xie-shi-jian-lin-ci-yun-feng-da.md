---
id: mao-pang-shi-er-yue-shi-er-ri-xue-qing-cheng-yun-cai-jun-pian-zhou-xie-shi-jian-lin-ci-yun-feng-da
title: 十二月十二日雪晴成允蔡君扁舟携詩見臨次韻奉答
titlePinyin: shi2 er4 yue4 shi2 er4 ri4 xue3 qing2 cheng2 yun3 cai4 jun1 pian1 zhou1 xie2 shi1 jian4 lin2 ci4 yun4 feng4 da2
titleSlug: shi-er-yue-shi-er-ri-xue-qing-cheng-yun-cai-jun-pian-zhou-xie-shi-jian-lin-ci-yun-feng-da
author: 毛滂
authorPinyin: mao2 pang1
authorSlug: mao-pang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 蔡子下筆生濤瀾，少時往往思湧泉。
- 便當自作五鳯樓，畫楹刻桷皆蠻牋。
- 昨日千秋橋畔雪，楊花蝴蝶相聯翩。
- 徑喚紅粧弄春色，千壺快倒萬錦纒。
- 那知蔡子足踐地，柳車送客已復延。
- 搖竿孤唱頗自得，閉門高卧初誰賢。
- 幸來餉子小樓日，共看簷影移殘年。
- 東堂夜寒劍有氣，北窗晝静琴無弦。
- 高門懸薄固疏矣，所憂餓虎猶須鞭。
- 齒搖目眵懶自薦，豈復珠貝如懸編。
- 仙人玉樹儻相待，只擬醉拍洪崖肩。
- 堯舜之事不足驚，肯爲兒女癡自憐。
- 故山鶴帳久不往，白雲封戶端應全。
- 吏卒無令守叔夜，弟子何妨嘲孝先。
- 伯倫天地席幕爾，何處六翮猶爭前。
- 平生小吏輕子美，未害故人疏浩然。
- 子今風霰動短褐，豈乏錦繡裁長篇。
- 東堂那記城旦語，唯有詩律曾家傳。
- 墨香紙滑霜兔勁，明窗妙意常空圓。
- 客來指似寧信此，自知食蜜甜中邊。

## 拼音

- cai4 zi3 xia4 bi3 sheng1 tao1 lan2 ， shao3 shi2 wang3 wang3 si1 yong3 quan2 。
- bian4 dang1 zi4 zuo4 wu3 feng4 lou2 ， hua4 ying2 ke4 jue2 jie1 man2 jian1 。
- zuo2 ri4 qian1 qiu1 qiao2 pan4 xue3 ， yang2 hua1 hu2 die2 xiang1 lian2 pian1 。
- jing4 huan4 hong2 zhuang1 nong4 chun1 se4 ， qian1 hu2 kuai4 dao3 wan4 jin3 chan2 。
- na4 zhi1 cai4 zi3 zu2 jian4 di4 ， liu3 ju1 song4 ke4 yi3 fu4 yan2 。
- yao2 gan1 gu1 chang4 po1 zi4 de2 ， bi4 men2 gao1 wo4 chu1 shui2 xian2 。
- xing4 lai2 xiang3 zi3 xiao3 lou2 ri4 ， gong4 kan4 yan2 ying3 yi2 can2 nian2 。
- dong1 tang2 ye4 han2 jian4 you3 qi4 ， bei3 chuang1 zhou4 jing4 qin2 wu2 xian2 。
- gao1 men2 xuan2 bao2 gu4 shu1 yi3 ， suo3 you1 e4 hu3 you2 xu1 bian1 。
- chi3 yao2 mu4 chi1 lan3 zi4 jian4 ， qi3 fu4 zhu1 bei4 ru2 xuan2 bian1 。
- xian1 ren2 yu4 shu4 tang3 xiang1 dai4 ， zhi1 ni3 zui4 pai1 hong2 ya2 jian1 。
- yao2 shun4 zhi1 shi4 bu4 zu2 jing1 ， ken3 wei2 er2 nü3 chi1 zi4 lian2 。
- gu4 shan1 he4 zhang4 jiu3 bu4 wang3 ， bai2 yun2 feng1 hu4 duan1 ying1 quan2 。
- li4 zu2 wu2 ling4 shou3 shu1 ye4 ， di4 zi3 he2 fang2 chao2 xiao4 xian1 。
- bo2 lun2 tian1 di4 xi2 mu4 er3 ， he2 chu3 liu4 he2 you2 zheng1 qian2 。
- ping2 sheng1 xiao3 li4 qing1 zi3 mei3 ， wei4 hai4 gu4 ren2 shu1 hao4 ran2 。
- zi3 jin1 feng1 xian4 dong4 duan3 he4 ， qi3 fa2 jin3 xiu4 cai2 chang2 pian1 。
- dong1 tang2 na4 ji4 cheng2 dan4 yu3 ， wei2 you3 shi1 lü4 ceng2 jia1 chuan2 。
- mo4 xiang1 zhi3 hua2 shuang1 tu4 jin4 ， ming2 chuang1 miao4 yi4 chang2 kong1 yuan2 。
- ke4 lai2 zhi3 si4 ning2 xin4 ci3 ， zi4 zhi1 shi2 mi4 tian2 zhong1 bian1 。

## 注释

## 译文

## 赏析
