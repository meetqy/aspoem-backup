---
id: mao-pang-sui-di-xie-huai-ji-shang-you-cheng
title: 隋隄寫懷寄上右丞
titlePinyin: sui2 di1 xie3 huai2 ji4 shang4 you4 cheng2
titleSlug: sui-di-xie-huai-ji-shang-you-cheng
author: 毛滂
authorPinyin: mao2 pang1
authorSlug: mao-pang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 前年買符入函谷，歸來柴車仍露宿。
- 似聞石室陳圗書，敢累山公爲題目。
- 蒼梧祗覺波浪高，尺澤那知鱗尾禿。
- 已將倦翮謝風雲，便擬閒身寄松竹。
- 何庸復來良自嗤，聊當爾耳誰能卜。
- 生長寒鄉非挾炭，老去剛膓徒仰屋。
- 此日可惜那敢輕，流年已徂無計逐。
- 淮山可人長好色，隨潮入落裁瞬息。
- 隋堤官柳今許長，前年雪裏曾相識。
- 尚有寒蜩抱殘葉，晚風凄瑟真相逼。
- 斜陽更在柁樓明，孤烟已轉榆灣黑。
- 濁流奔猛似欺人，前去高桅萬牛力。
- 但令寸進殊不惡，行或止之那可測。
- 朝廷無階亦何往，想見夔龍在君側。
- 取士端須拔十五，除吏何妨論八百。
- 爲郎二世疑有命，自著一生能幾屐。
- 定知此意不在多，久從筆研安能擲。
- 太常掌故本下才，未怪間關難射策。
- 仲翁陸陸元先售，却令小苑東門後。
- 人生有志將毋同，異時善舞輸長袖。
- 此去誰家借蹇驢，偪仄終看飯山瘦。
- 平生讀書過百紙，本是烟波釣徒爾。
- 筆牀茶竈輕鼎鐘，雨笠烟蓑傲朱紫。
- 如今却著從事衫，猶喜無材堪鼓吏。
- 自從束帯對小兒，久妨痛飲追名士。
- 會須出處今勇决，進仍不合當休矣。
- 試來乞公五十犗，投竿往覓任公子。
- 豈特區區守鮒鯢，更與侯生向温水。

## 拼音

- qian2 nian2 mai3 fu2 ru4 han2 gu3 ， gui1 lai2 chai2 ju1 reng2 lu4 su4 。
- si4 wen2 shi2 shi4 chen2 tu2 shu1 ， gan3 lei4 shan1 gong1 wei2 ti2 mu4 。
- cang1 wu2 zhi1 jue2 bo1 lang4 gao1 ， chi3 ze2 na4 zhi1 lin2 wei3 tu1 。
- yi3 jiang1 juan4 he2 xie4 feng1 yun2 ， bian4 ni3 xian2 shen1 ji4 song1 zhu2 。
- he2 yong1 fu4 lai2 liang2 zi4 chi1 ， liao2 dang1 er3 er3 shui2 neng2 bu3 。
- sheng1 chang2 han2 xiang1 fei1 xie2 tan4 ， lao3 qu4 gang1 chang2 tu2 yang3 wu1 。
- ci3 ri4 ke3 xi1 na4 gan3 qing1 ， liu2 nian2 yi3 cu2 wu2 ji4 zhu2 。
- huai2 shan1 ke3 ren2 chang2 hao4 se4 ， sui2 chao2 ru4 luo4 cai2 shun4 xi1 。
- sui2 di1 guan1 liu3 jin1 xu1 chang2 ， qian2 nian2 xue3 li3 ceng2 xiang1 shi2 。
- shang4 you3 han2 tiao2 bao4 can2 ye4 ， wan3 feng1 qi1 se4 zhen1 xiang4 bi1 。
- xie2 yang2 geng4 zai4 tuo2 lou2 ming2 ， gu1 yan1 yi3 zhuan3 yu2 wan1 hei1 。
- zhuo2 liu2 ben1 meng3 si4 qi1 ren2 ， qian2 qu4 gao1 wei2 wan4 niu2 li4 。
- dan4 ling4 cun4 jin4 shu1 bu2 e4 ， xing2 huo4 zhi3 zhi1 na4 ke3 ce4 。
- chao2 ting2 wu2 jie1 yi4 he2 wang3 ， xiang3 jian4 kui2 long2 zai4 jun1 ce4 。
- qu3 shi4 duan1 xu1 ba2 shi2 wu3 ， chu2 li4 he2 fang2 lun4 ba1 bai3 。
- wei2 lang2 er4 shi4 yi2 you3 ming4 ， zi4 zhu4 yi4 sheng1 neng2 ji1 ji1 。
- ding4 zhi1 ci3 yi4 bu2 zai4 duo1 ， jiu3 cong2 bi3 yan2 an1 neng2 zhi4 。
- tai4 chang2 zhang3 gu4 ben3 xia4 cai2 ， wei4 guai4 jian4 guan1 nan2 she4 ce4 。
- zhong4 weng1 lu4 lu4 yuan2 xian1 shou4 ， que4 ling4 xiao3 yuan4 dong1 men2 hou4 。
- ren2 sheng1 you3 zhi4 jiang1 wu2 tong2 ， yi4 shi2 shan4 wu3 shu1 chang2 xiu4 。
- ci3 qu4 shui2 jia1 jie4 jian3 lü2 ， bi1 ze4 zhong1 kan4 fan4 shan1 shou4 。
- ping2 sheng1 du2 shu1 guo4 bai3 zhi3 ， ben3 shi4 yan1 bo1 diao4 tu2 er3 。
- bi3 chuang2 cha2 zao4 qing1 ding3 zhong1 ， yu3 li4 yan1 suo1 ao4 zhu1 zi3 。
- ru2 jin1 que4 zhu4 cong2 shi4 shan1 ， you2 xi3 wu2 cai2 kan1 gu3 li4 。
- zi4 cong2 shu4 dai4 dui4 xiao3 er2 ， jiu3 fang2 tong4 yin3 zhui1 ming2 shi4 。
- hui4 xu1 chu1 chu3 jin1 yong3 jue2 ， jin4 reng2 bu4 he2 dang1 xiu1 yi3 。
- shi4 lai2 qi3 gong1 wu3 shi2 jie4 ， tou2 gan1 wang3 mi4 ren4 gong1 zi3 。
- qi3 te4 qu1 qu1 shou3 fu4 ni2 ， geng4 yu3 hou2 sheng1 xiang4 wen1 shui3 。

## 注释

## 译文

## 赏析
