---
id: mao-pang-li-qiu-ri-po-xiao-ru-shan-xie-zhen-dian-shui-wu-shan-jing-an-zhong-zuo-shi-yi-shou
title: 立秋日破曉入山携枕簟睡於禪静庵中作詩一首
titlePinyin: li4 qiu1 ri4 po4 xiao3 ru4 shan1 xie2 zhen3 dian4 shui4 wu1 shan4 jing4 an1 zhong1 zuo4 shi1 yi4 shou3
titleSlug: li-qiu-ri-po-xiao-ru-shan-xie-zhen-dian-shui-wu-shan-jing-an-zhong-zuo-shi-yi-shou
author: 毛滂
authorPinyin: mao2 pang1
authorSlug: mao-pang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 西風初起無人鄉，雲深萬籟含清商。
- 山容便與新秋凈，稻花已作豐年香。
- 斷蟬抱柳咽殘月，卧霞排霧通朝陽。
- 過橋寺影出疏木，入戶竹色來低墻。
- 蒲團紙帳兩寂寞，獨有老檜磨風霜。
- 東堂老子喜睡人，來借一榻樂未央。
- 含風漣漪開玉脊，小屏晚綠横瀟湘。
- 夢寒支枕風入髪，過眼冉冉茶烟蒼。
- 紅薇花陰煮玉醴，滿甌飛雪置我旁。
- 平生世味總如水，老大縱健肝膈凉。
- 翛然此意不可道，卧看石竹凝孤芳。

## 拼音

- xi1 feng1 chu1 qi3 wu2 ren2 xiang1 ， yun2 shen1 wan4 lai4 han2 qing1 shang1 。
- shan1 rong2 bian4 yu3 xin1 qiu1 jing4 ， dao4 hua1 yi3 zuo4 feng1 nian2 xiang1 。
- duan4 chan2 bao4 liu3 yan4 can2 yue4 ， wo4 xia2 pai2 wu4 tong1 chao2 yang2 。
- guo4 qiao2 si4 ying3 chu1 shu1 mu4 ， ru4 hu4 zhu2 se4 lai2 di1 qiang2 。
- pu2 tuan2 zhi3 zhang4 liang3 ji4 mo4 ， du2 you3 lao3 gui4 mo2 feng1 shuang1 。
- dong1 tang2 lao3 zi3 xi3 shui4 ren2 ， lai2 jie4 yi2 ta4 le4 wei4 yang1 。
- han2 feng1 lian2 yi1 kai1 yu4 ji3 ， xiao3 ping2 wan3 lü4 heng2 xiao1 xiang1 。
- meng4 han2 zhi1 zhen3 feng1 ru4 fa4 ， guo4 yan3 ran3 ran3 cha2 yan1 cang1 。
- hong2 wei1 hua1 yin1 zhu3 yu4 li3 ， man3 ou1 fei1 xue3 zhi4 wo3 pang2 。
- ping2 sheng1 shi4 wei4 zong3 ru2 shui3 ， lao3 da4 zong4 jian4 gan1 ge2 liang2 。
- xiao1 ran2 ci3 yi4 bu4 ke3 dao4 ， wo4 kan4 shi2 zhu2 ning2 gu1 fang1 。

## 注释

## 译文

## 赏析
