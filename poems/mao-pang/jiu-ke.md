---
id: mao-pang-jiu-ke
title: 久客
titlePinyin: jiu3 ke4
titleSlug: jiu-ke
author: 毛滂
authorPinyin: mao2 pang1
authorSlug: mao-pang
dynasty: 宋
dynastyPinyin: song4
dynastySlug: song
tags: []
---

## 正文

- 平生故人同偪仄，近者不見雲泥隔。
- 男兒命好百不憂，封侯起第如戲劇。
- 我癡正亦坐命窮，眼暗頭童守書策。
- 風吹破屋雪入懷，獨與蝸牛夜爭席。
- 舊雨人來今不來，唯有五窮充上客。
- 人生覊旅誰過我，欲歸豈惜還鄉幘。
- 腹中鬱勃不耐事，何用使人輕跛瘠。
- 登山未厭日月流，掩關但恐功名迫。
- 讀書豈從升斗計，勞生却爲精神惜。
- 不能與君爭上車，主人未必如車澤。
- 但煩東風送帆脚，搖竿鼓枻三江碧。

## 拼音

- ping2 sheng1 gu4 ren2 tong2 bi1 ze4 ， jin4 zhe3 bu2 jian4 yun2 ni2 ge2 。
- nan2 er2 ming4 hao3 bai3 bu4 you1 ， feng1 hou2 qi3 di4 ru2 xi4 ju4 。
- wo3 chi1 zheng4 yi4 zuo4 ming4 qiong2 ， yan3 an4 tou2 tong2 shou3 shu1 ce4 。
- feng1 chui1 po4 wu1 xue3 ru4 huai2 ， du2 yu3 wo1 niu2 ye4 zheng1 xi2 。
- jiu4 yu3 ren2 lai2 jin1 bu4 lai2 ， wei2 you3 wu3 qiong2 chong1 shang4 ke4 。
- ren2 sheng1 ji1 lü3 shui2 guo4 wo3 ， yu4 gui1 qi3 xi1 huan2 xiang1 ze2 。
- fu4 zhong1 yu4 bo2 bu2 nai4 shi4 ， he2 yong4 shi3 ren2 qing1 bo3 ji2 。
- deng1 shan1 wei4 yan4 ri4 yue4 liu2 ， yan3 guan1 dan4 kong3 gong1 ming2 po4 。
- du2 shu1 qi3 cong2 sheng1 dou3 ji4 ， lao2 sheng1 que4 wei2 jing1 shen2 xi1 。
- bu4 neng2 yu3 jun1 zheng1 shang4 ju1 ， zhu3 ren2 wei4 bi4 ru2 ju1 ze2 。
- dan4 fan2 dong1 feng1 song4 fan1 jiao3 ， yao2 gan1 gu3 yi4 san1 jiang1 bi4 。

## 注释

## 译文

## 赏析
