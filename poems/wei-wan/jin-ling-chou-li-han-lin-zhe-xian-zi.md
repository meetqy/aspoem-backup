---
id: wei-wan-jin-ling-chou-li-han-lin-zhe-xian-zi
title: 金陵酧李翰林謫仙子
titlePinyin: jin1 ling2 chou2 li3 han4 lin2 zhe2 xian1 zi3
titleSlug: jin-ling-chou-li-han-lin-zhe-xian-zi
author: 魏萬
authorPinyin: wei4 wan4
authorSlug: wei-wan
dynasty: 唐
dynastyPinyin: tang2
dynastySlug: tang
tags: []
---

## 正文

- 君抱碧海珠，我懷藍田玉。
- 各稱希代寶，萬里遙相燭。
- 長卿慕藺久，子猷意已深。
- 平生風雲人，暗合江海心。
- 去秋忽乘興，命駕來東土。
- 謫仙遊梁園，愛子在鄒魯。
- 二處一不見，拂衣向江東。
- 五兩挂海月，扁舟隨長風。
- 南遊吳越徧，高揖二千石。
- 雪上天台山，春逢翰林伯。
- 宣父敬項橐，林宗重黃生。
- 一長復一少，相看如弟兄。
- 惕然意不盡，更逐西南去。
- 同舟入秦淮，建業龍盤處。
- 楚歌對吳酒，借問承恩初。
- 宮買長門賦，天迎駟馬車。
- 才高世難容，道廢可推命。
- 安石重攜妓，子房空謝病。
- 金陵百萬戶，六代帝王都。
- 虎石據西江，鍾山臨北湖。
- 二山信爲美，王屋人相待。
- 應爲岐路多，不知歲寒在。
- 君游早晚還，勿久風塵間。
- 此別未遠別，秋期到仙山。

## 拼音

- jun1 bao4 bi4 hai3 zhu1 ， wo3 huai2 lan2 tian2 yu4 。
- ge4 cheng1 xi1 dai4 bao3 ， wan4 li3 yao2 xiang1 zhu2 。
- chang2 qing1 mu4 lin4 jiu3 ， zi3 you2 yi4 yi3 shen1 。
- ping2 sheng1 feng1 yun2 ren2 ， an4 he2 jiang1 hai3 xin1 。
- qu4 qiu1 hu1 cheng2 xing1 ， ming4 jia4 lai2 dong1 tu3 。
- zhe2 xian1 you2 liang2 yuan2 ， ai4 zi3 zai4 zou1 lu3 。
- er4 chu3 yi2 bu2 jian4 ， fu2 yi1 xiang4 jiang1 dong1 。
- wu3 liang3 gua4 hai3 yue4 ， pian1 zhou1 sui2 chang2 feng1 。
- nan2 you2 wu2 yue4 bian4 ， gao1 yi1 er4 qian1 shi2 。
- xue3 shang4 tian1 tai1 shan1 ， chun1 feng2 han4 lin2 bo2 。
- xuan1 fu4 jing4 xiang4 tuo2 ， lin2 zong1 zhong4 huang2 sheng1 。
- yi4 chang2 fu4 yi4 shao3 ， xiang1 kan4 ru2 di4 xiong0 。
- ti4 ran2 yi4 bu2 jin4 ， geng4 zhu2 xi1 nan2 qu4 。
- tong2 zhou1 ru4 qin2 huai2 ， jian4 ye4 long2 pan2 chu3 。
- chu3 ge1 dui4 wu2 jiu3 ， jie4 wen4 cheng2 en1 chu1 。
- gong1 mai3 chang2 men2 fu4 ， tian1 ying2 si4 ma3 ju1 。
- cai2 gao1 shi4 nan2 rong2 ， dao4 fei4 ke3 tui1 ming4 。
- an1 shi2 zhong4 xie2 ji4 ， zi3 fang2 kong1 xie4 bing4 。
- jin1 ling2 bai3 wan4 hu4 ， liu4 dai4 di4 wang2 dou1 。
- hu3 shi2 ju4 xi1 jiang1 ， zhong1 shan1 lin2 bei3 hu2 。
- er4 shan1 xin4 wei2 mei3 ， wang2 wu1 ren2 xiang1 dai4 。
- ying1 wei2 qi2 lu4 duo1 ， bu4 zhi1 sui4 han2 zai4 。
- jun1 you2 zao3 wan3 huan2 ， wu4 jiu3 feng1 chen2 jian4 。
- ci3 bie2 wei4 yuan3 bie2 ， qiu1 qi1 dao4 xian1 shan1 。

## 注释

## 译文

## 赏析
