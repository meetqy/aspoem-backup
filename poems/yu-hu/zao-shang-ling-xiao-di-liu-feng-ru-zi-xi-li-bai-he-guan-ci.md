---
id: yu-hu-zao-shang-ling-xiao-di-liu-feng-ru-zi-xi-li-bai-he-guan-ci
title: 早上凌霄第六峰入紫谿禮白鶴觀祠
titlePinyin: zao3 shang4 ling2 xiao1 di4 liu4 feng1 ru4 zi3 xi1 li3 bai2 he4 guan1 ci2
titleSlug: zao-shang-ling-xiao-di-liu-feng-ru-zi-xi-li-bai-he-guan-ci
author: 于鵠
authorPinyin: yu2 hu2
authorSlug: yu-hu
dynasty: 唐
dynastyPinyin: tang2
dynastySlug: tang
tags: []
---

## 正文

- 路轉第六峰，傳是十里程。
- 放石試淺深，䃂壁虵鳥驚。
- 欲下先襞衣，路底避枯莖。
- 迴途歇嵌窟，整帶重冠纓。
- 及到紫石溪，晻晻已天明。
- 漸近神仙居，桂花濕溟溟。
- 陰苔無人蹤，時得白鶴翎。
- 忽然見朱樓，象牌題玉京。
- 沈沈五雲影，香風散縈縈。
- 清齋上玉堂，窗戶懸水精。
- 青童撞金屑，杵臼聲丁丁。
- 膻腥遙問誰，稽首稱姓名。
- 若容在溪口，願乞殘雲英。

## 拼音

- lu4 zhuan3 di4 liu4 feng1 ， chuan2 shi4 shi2 li3 cheng2 。
- fang4 shi2 shi4 qian3 shen1 ，䃂 bi4 she2 niao3 jing1 。
- yu4 xia4 xian1 bi4 yi1 ， lu4 di3 bi4 ku1 jing4 。
- hui2 tu2 xie1 qian4 ku1 ， zheng3 dai4 zhong4 guan1 ying1 。
- ji2 dao4 zi3 shi2 xi1 ， an3 an3 yi3 tian1 ming2 。
- jian4 jin4 shen2 xian1 ju1 ， gui4 hua1 shi1 ming2 ming2 。
- yin1 tai2 wu2 ren2 zong1 ， shi2 de2 bai2 he4 ling2 。
- hu1 ran2 jian4 zhu1 lou2 ， xiang4 pai2 ti2 yu4 jing1 。
- shen3 shen3 wu3 yun2 ying3 ， xiang1 feng1 san4 ying2 ying2 。
- qing1 zhai1 shang4 yu4 tang2 ， chuang1 hu4 xuan2 shui3 jing1 。
- qing1 tong2 zhuang4 jin1 xie4 ， chu3 jiu4 sheng1 ding1 ding1 。
- shan1 xing1 yao2 wen4 shui2 ， qi3 shou3 cheng1 xing4 ming2 。
- ruo4 rong2 zai4 xi1 kou3 ， yuan4 qi3 can2 yun2 ying1 。

## 注释

## 译文

## 赏析
