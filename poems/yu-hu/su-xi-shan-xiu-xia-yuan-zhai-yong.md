---
id: yu-hu-su-xi-shan-xiu-xia-yuan-zhai-yong
title: 宿西山修下元齋詠
titlePinyin: su4 xi1 shan1 xiu1 xia4 yuan2 zhai1 yong3
titleSlug: su-xi-shan-xiu-xia-yuan-zhai-yong
author: 于鵠
authorPinyin: yu2 hu2
authorSlug: yu-hu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 幽人在何處，松檜深冥冥。
- 西峰望紫雲，知處安期生。
- 沐浴溪水暖，新衣禮仙名。
- 脫屐入靜堂，遶像隨禮行。
- 碧紗籠寒燈，長幡綴金鈴。
- 林下聽法人，起坐枯葉聲。
- 啓奏修律儀，天曙山鳥鳴。
- 分行布菅茅，列坐滿中庭。
- 持齋候撞鐘，玉函散寶經。
- 焚香開卷時，照耀金室明。
- 投簡石洞深，稱過上帝靈。
- 學道能苦心，自古無不成。

## 拼音

- you1 ren2 zai4 he2 chu3 ， song1 gui4 shen1 ming2 ming2 。
- xi1 feng1 wang4 zi3 yun2 ， zhi1 chu3 an1 qi1 sheng1 。
- mu4 yu4 xi1 shui3 nuan3 ， xin1 yi1 li3 xian1 ming2 。
- tuo1 ji1 ru4 jing4 tang2 ， rao4 xiang4 sui2 li3 xing2 。
- bi4 sha1 long2 han2 deng1 ， chang2 fan1 zhui4 jin1 ling2 。
- lin2 xia4 ting1 fa3 ren2 ， qi3 zuo4 ku1 ye4 sheng1 。
- qi3 zou4 xiu1 lü4 yi2 ， tian1 shu3 shan1 niao3 ming2 。
- fen1 hang2 bu4 jian1 mao2 ， lie4 zuo4 man3 zhong1 ting2 。
- chi2 zhai1 hou4 zhuang4 zhong1 ， yu4 han2 san4 bao3 jing1 。
- fen2 xiang1 kai1 juan4 shi2 ， zhao4 yao4 jin1 shi4 ming2 。
- tou2 jian3 shi2 dong4 shen1 ， cheng1 guo4 shang4 di4 ling2 。
- xue2 dao4 neng2 ku3 xin1 ， zi4 gu3 wu2 bu4 cheng2 。

## 注释

## 译文

## 赏析
