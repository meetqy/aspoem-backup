---
id: song-qi-qiu-pei-you-feng-huang-tai-xian-shi
title: 陪遊鳳皇臺獻詩
titlePinyin: pei2 you2 feng4 huang2 tai2 xian4 shi1
titleSlug: pei-you-feng-huang-tai-xian-shi
author: 宋齊丘
authorPinyin: song4 qi2 qiu1
authorSlug: song-qi-qiu
dynasty: 唐
dynastyPinyin: tang2
dynastySlug: tang
tags: []
---

## 正文

- 嵯峨壓洪泉，岝峉撐碧落。
- 宜哉秦始皇，不驅亦不鑿。
- 上有布政臺，八顧背城郭。
- 山蹙龍虎健，水黑螭蜃作。
- 白虹欲吞人，赤驥相𤍿㩧。
- 畫棟泥金碧，石路盤墝埆。
- 倒挂哭月猿，危立思天鶴。
- 鑿池養蛟龍，栽桐棲鸑鷟。
- 梁間燕教雛，石罅蛇懸殼。
- 養花如養賢，去草如去惡。
- 日晚嚴城鼓，風來蕭寺鐸。
- 掃地驅塵埃，翦蒿除鳥雀。
- 金桃帶葉摘，綠李和衣嚼。
- 貞竹無盛衰，媚柳先搖落。
- 塵飛景陽井，草合臨春閣。
- 芙蓉如佳人，迴首似調謔。
- 當軒有直道，無人肯駐脚。
- 夜半鼠窸窣，天陰鬼敲啄。
- 松孤不易立，石醜難安著。
- 自憐啄木鳥，去蠹終不錯。
- 晚風吹梧桐，樹頭鳴嚗嚗。
- 峨峨江令石，青苔何淡薄。
- 不話興亡事，舉首思眇邈。
- 吁哉未到此，褊劣同尺蠖。
- 籠鶴羨鳧毛，猛虎愛蝸角。
- 一日賢太守，與我觀橐籥。
- 往往獨自語，天帝相唯諾。
- 風雲偶不來，寰宇銷一略。
- 我欲烹長鯨，四海爲鼎鑊。
- 我欲取大鵬，天地爲矰繳。
- 安得生羽翰，雄飛上寥廓。

## 拼音

- cuo2 e2 ya1 hong2 quan2 ， zuo4 e2 cheng1 bi4 luo4 。
- yi2 zai1 qin2 shi3 huang2 ， bu4 qu1 yi4 bu4 zao2 。
- shang4 you3 bu4 zheng4 tai2 ， ba1 gu4 bei4 cheng2 guo1 。
- shan1 cu4 long2 hu3 jian4 ， shui3 hei1 chi1 shen4 zuo4 。
- bai2 hong2 yu4 tun1 ren2 ， chi4 ji4 xiang1 𤍿㩧。
- hua4 dong4 ni2 jin1 bi4 ， shi2 lu4 pan2 qiao1 que4 。
- dao4 gua4 ku1 yue4 yuan2 ， wei1 li4 si1 tian1 he4 。
- zao2 chi2 yang3 jiao1 long2 ， zai1 tong2 qi1 yue4 zhuo2 。
- liang2 jian4 yan4 jiao4 chu2 ， shi2 xia4 she2 xuan2 ke2 。
- yang3 hua1 ru2 yang3 xian2 ， qu4 cao3 ru2 qu4 e4 。
- ri4 wan3 yan2 cheng2 gu3 ， feng1 lai2 xiao1 si4 duo2 。
- sao3 di4 qu1 chen2 ai1 ， jian3 hao1 chu2 niao3 que4 。
- jin1 tao2 dai4 ye4 zhai1 ， lü4 li3 he2 yi1 jiao2 。
- zhen1 zhu2 wu2 sheng4 shuai1 ， mei4 liu3 xian1 yao2 luo4 。
- chen2 fei1 jing3 yang2 jing3 ， cao3 he2 lin2 chun1 ge2 。
- fu2 rong2 ru2 jia1 ren2 ， hui2 shou3 si4 diao4 xue4 。
- dang1 xuan1 you3 zhi2 dao4 ， wu2 ren2 ken3 zhu4 jiao3 。
- ye4 ban4 shu3 xi1 su1 ， tian1 yin1 gui3 qiao1 zhuo2 。
- song1 gu1 bu2 yi4 li4 ， shi2 chou3 nan2 an1 zhu4 。
- zi4 lian2 zhuo2 mu4 niao3 ， qu4 du4 zhong1 bu2 cuo4 。
- wan3 feng1 chui1 wu2 tong2 ， shu4 tou2 ming2 bo2 bo2 。
- e2 e2 jiang1 ling4 shi2 ， qing1 tai2 he2 dan4 bo2 。
- bu2 hua4 xing1 wang2 shi4 ， ju3 shou3 si1 miao3 miao3 。
- xu1 zai1 wei4 dao4 ci3 ， bian3 lie4 tong2 chi3 huo4 。
- long2 he4 xian4 fu2 mao2 ， meng3 hu3 ai4 wo1 jiao3 。
- yi2 ri4 xian2 tai4 shou3 ， yu3 wo3 guan1 tuo2 yue4 。
- wang3 wang3 du2 zi4 yu3 ， tian1 di4 xiang1 wei2 nuo4 。
- feng1 yun2 ou3 bu4 lai2 ， huan2 yu3 xiao1 yi2 lüe4 。
- wo3 yu4 peng1 chang2 jing1 ， si4 hai3 wei2 ding3 huo4 。
- wo3 yu4 qu3 da4 peng2 ， tian1 di4 wei2 zeng1 jiao3 。
- an1 de2 sheng1 yu3 han4 ， xiong2 fei1 shang4 liao2 kuo4 。

## 注释

## 译文

## 赏析
