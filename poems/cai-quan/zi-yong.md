---
id: cai-quan-zi-yong
title: 自詠
titlePinyin: zi4 yong3
titleSlug: zi-yong
author: 蔡權
authorPinyin: cai4 quan2
authorSlug: cai-quan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 故居廌山東，十載去不還。
- 故人廬峰北，一念長周旋。
- 風波既渺藐，歲月空推延。
- 園地益新好，亭館故依然。
- 憶昔紫陽翁，沉醉春風前。
- 登覽意有會，携提筆如椽。
- 銀鈎並鐵畫，燦爛疑蛇蜒。
- 至今雕梁上，日夕生雲煙。
- 觸事多思遠，撫景良獨妍。
- 秀色可覽結，嵐光渺無邊。
- 斯文與斯亭，千古垂不刊。

## 拼音

- gu4 ju1 zhi4 shan1 dong1 ， shi2 zai4 qu4 bu4 huan2 。
- gu4 ren2 lu2 feng1 bei3 ， yi2 nian4 chang2 zhou1 xuan2 。
- feng1 bo1 ji4 miao3 miao3 ， sui4 yue4 kong1 tui1 yan2 。
- yuan2 di4 yi4 xin1 hao3 ， ting2 guan3 gu4 yi1 ran2 。
- yi4 xi1 zi3 yang2 weng1 ， chen2 zui4 chun1 feng1 qian2 。
- deng1 lan3 yi4 you3 hui4 ， xie2 ti2 bi3 ru2 chuan2 。
- yin2 gou1 bing4 tie3 hua4 ， can4 lan4 yi2 she2 yan2 。
- zhi4 jin1 diao1 liang2 shang4 ， ri4 xi1 sheng1 yun2 yan1 。
- chu4 shi4 duo1 si1 yuan3 ， fu3 jing3 liang2 du2 yan2 。
- xiu4 se4 ke3 lan3 jie2 ， lan2 guang1 miao3 wu2 bian1 。
- si1 wen2 yu3 si1 ting2 ， qian1 gu3 chui2 bu4 kan1 。

## 注释

## 译文

## 赏析
