---
id: bai-ting-ti-zhan-jiao-qiao
title: 題斬蛟橋
titlePinyin: ti2 zhan3 jiao1 qiao2
titleSlug: ti-zhan-jiao-qiao
author: 白珽
authorPinyin: bai2 ting3
authorSlug: bai-ting
dynasty: 宋
dynastyPinyin: song4
dynastySlug: song
tags: []
---

## 正文

- 桓桓周將軍，英烈照千祀。
- 少年知自艾，成人不惜死。
- 射虎南山下，斫潜北橋底。
- 騰拏三日夜，灑血四十里。
- 激波爲嶽立，揮刃電亦駛。
- 想當批鱗初，見義不見水。
- 及其立人朝，矯矯中不倚。
- 文學既英發，武事復霆起。
- 殲兒善醜正，甘作忠義鬼。
- 至今有生氣，耿耿耀青史。
- 蘇公百世豪，氣味有相似。
- 泊舟蛟川下，洗石題所以。
- 平生疾惡意，十有二言裏。
- 豐碑刻祠宇，詞翰晉二美。
- 二美固足珍，吾取不在是。

## 拼音

- huan2 huan2 zhou1 jiang1 jun1 ， ying1 lie4 zhao4 qian1 si4 。
- shao4 nian2 zhi1 zi4 yi4 ， cheng2 ren2 bu4 xi1 si3 。
- she4 hu3 nan2 shan1 xia4 ， zhuo2 qian2 bei3 qiao2 di3 。
- teng2 na2 san1 ri4 ye4 ， sa3 xue4 si4 shi2 li3 。
- ji1 bo1 wei2 yue4 li4 ， hui1 ren4 dian4 yi4 shi3 。
- xiang3 dang1 pi1 lin2 chu1 ， jian4 yi4 bu2 jian4 shui3 。
- ji2 qi2 li4 ren2 chao2 ， jiao3 jiao3 zhong1 bu4 yi3 。
- wen2 xue2 ji4 ying1 fa1 ， wu3 shi4 fu4 ting2 qi3 。
- jian1 er2 shan4 chou3 zheng4 ， gan1 zuo4 zhong1 yi4 gui3 。
- zhi4 jin1 you3 sheng1 qi4 ， geng3 geng3 yao4 qing1 shi3 。
- su1 gong1 bai3 shi4 hao2 ， qi4 wei4 you3 xiang1 si4 。
- bo2 zhou1 jiao1 chuan1 xia4 ， xi3 shi2 ti2 suo3 yi3 。
- ping2 sheng1 ji2 e4 yi4 ， shi2 you3 er4 yan2 li3 。
- feng1 bei1 ke4 ci2 yu3 ， ci2 han4 jin4 er4 mei3 。
- er4 mei3 gu4 zu2 zhen1 ， wu2 qu3 bu2 zai4 shi4 。

## 注释

## 译文

## 赏析
