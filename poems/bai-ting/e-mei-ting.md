---
id: bai-ting-e-mei-ting
title: 蛾眉亭
titlePinyin: e2 mei2 ting2
titleSlug: e-mei-ting
author: 白珽
authorPinyin: bai2 ting3
authorSlug: bai-ting
dynasty: 宋
dynastyPinyin: song4
dynastySlug: song
tags: []
---

## 正文

- 秦赭鑿填石，不受鞭箠考。
- 零落楚江滸，相峙矗三島。
- 穿松得細徑，據一陵二小。
- 奔流浩浩來，五色爛華藻。
- 至寶地不惜，絕境天所造。
- 誰言兩蛾黛，功奪京兆巧。
- 終朝對顰蹙，似爲今古惱。
- 然犀磯沉沉，跨鯨月皎皎。
- 絲綸三千丈，蒙衝百萬櫂。
- 天風吹過夢，多憂只空老。
- 今者吾與子，所愜在幽討。
- 供帳莫匆匆，槃觴從草草。
- 雅琴鼓一再，領此風日好。
- 臨崖發清嘯，倚樹或顛倒。
- 禮存玉帛外，縱弛或一道。
- 興極不知歸，白鷗破晴昊。

## 拼音

- qin2 zhe3 zao2 tian2 shi2 ， bu2 shou4 bian1 chui2 kao3 。
- ling2 luo4 chu3 jiang1 hu3 ， xiang1 zhi4 chu4 san1 dao3 。
- chuan1 song1 de2 xi4 jing4 ， ju4 yi4 ling2 er4 xiao3 。
- ben1 liu2 hao4 hao4 lai2 ， wu3 se4 lan4 hua2 zao3 。
- zhi4 bao3 di4 bu4 xi1 ， jue2 jing4 tian1 suo3 zao4 。
- shui2 yan2 liang3 e2 dai4 ， gong1 duo2 jing1 zhao4 qiao3 。
- zhong1 chao2 dui4 pin2 cu4 ， si4 wei2 jin1 gu3 nao3 。
- ran2 xi1 ji1 chen2 chen2 ， kua4 jing1 yue4 jiao3 jiao3 。
- si1 lun2 san1 qian1 zhang4 ， meng2 chong1 bai3 wan4 zhao4 。
- tian1 feng1 chui1 guo4 meng4 ， duo1 you1 zhi1 kong1 lao3 。
- jin1 zhe3 wu2 yu3 zi3 ， suo3 qie4 zai4 you1 tao3 。
- gong4 zhang4 mo4 cong1 cong1 ， pan2 shang1 cong2 cao3 cao3 。
- ya3 qin2 gu3 yi2 zai4 ， ling3 ci3 feng1 ri4 hao3 。
- lin2 ya2 fa1 qing1 xiao4 ， yi3 shu4 huo4 dian1 dao3 。
- li3 cun2 yu4 bo2 wai4 ， zong4 chi2 huo4 yi2 dao4 。
- xing1 ji2 bu4 zhi1 gui1 ， bai2 ou1 po4 qing2 hao4 。

## 注释

## 译文

## 赏析
