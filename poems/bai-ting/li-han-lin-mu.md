---
id: bai-ting-li-han-lin-mu
title: 李翰林墓
titlePinyin: li3 han4 lin2 mu4
titleSlug: li-han-lin-mu
author: 白珽
authorPinyin: bai2 ting3
authorSlug: bai-ting
dynasty: 宋
dynastyPinyin: song4
dynastySlug: song
tags: []
---

## 正文

- 出城得佳山，兩峰特奇詭。
- 一如植躬圭，一峰拱而侍。
- 我見猶愛之，而况謫仙子。
- 孤墳在其下，政爾直一死。
- 謫仙真仙人，出處見諸史。
- 豈敢傲吾君，辛苦植唐祀。
- 嗟予偘偘者，塵土正如此。
- 停車不忍發，載拜顙有泚。
- 仰止青山高，清風與終始。
- 孰謂千載人，不在天地裏。

## 拼音

- chu1 cheng2 de2 jia1 shan1 ， liang3 feng1 te4 qi2 gui3 。
- yi4 ru2 zhi2 gong1 gui1 ， yi4 feng1 gong3 er2 shi4 。
- wo3 jian4 you2 ai4 zhi1 ， er2 kuang4 zhe2 xian1 zi3 。
- gu1 fen2 zai4 qi2 xia4 ， zheng4 er3 zhi2 yi4 si3 。
- zhe2 xian1 zhen1 xian1 ren2 ， chu1 chu3 jian4 zhu1 shi3 。
- qi3 gan3 ao4 wu2 jun1 ， xin1 ku3 zhi2 tang2 si4 。
- jie1 yu3 kan3 kan3 zhe3 ， chen2 tu3 zheng4 ru2 ci3 。
- ting2 ju1 bu4 ren3 fa1 ， zai4 bai4 sang3 you3 ci3 。
- yang3 zhi3 qing1 shan1 gao1 ， qing1 feng1 yu3 zhong1 shi3 。
- shu2 wei4 qian1 zai4 ren2 ， bu2 zai4 tian1 di4 li3 。

## 注释

## 译文

## 赏析
