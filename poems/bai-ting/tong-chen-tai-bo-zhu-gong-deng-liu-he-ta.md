---
id: bai-ting-tong-chen-tai-bo-zhu-gong-deng-liu-he-ta
title: 同陳太博諸公登六和塔
titlePinyin: tong2 chen2 tai4 bo2 zhu1 gong1 deng1 liu4 he2 ta3
titleSlug: tong-chen-tai-bo-zhu-gong-deng-liu-he-ta
author: 白珽
authorPinyin: bai2 ting3
authorSlug: bai-ting
dynasty: 宋
dynastyPinyin: song4
dynastySlug: song
tags: []
---

## 正文

- 龍山古化城，浮屠峙其巔。
- 開殿生妙香，金碧森貝筵。
- 應真儼若生，倒飛青金蓮。
- 頭陀紺林叢，導我丹梯緣。
- 初猶藉佛日，閟境鯈已玄。
- 回頭失誰何，叫嘯衣相牽。
- 且復忍須臾，當見快意天。
- 嬌兒詫先登，網戶相鈎連。
- 炯若蟻在珠，九曲隨盤旋。
- 爛爛滄海開，落落雲氣懸。
- 羣峰可俯拾，背閲黄鵠騫。
- 奇觀興懦夫，便欲凌飛仙。
- 絕頂按坤維，始見南紀偏。
- 神京渺何許，王氣須停躔。
- 舟車集百蠻，島嶼通人烟。
- 一爲帝王州，氣壓三大千。
- 罡風灑毛髪，鐸語空蟬聯。
- 紅紅杏園花，愧乏慈恩篇。

## 拼音

- long2 shan1 gu3 hua4 cheng2 ， fu2 tu2 zhi4 qi2 dian1 。
- kai1 dian4 sheng1 miao4 xiang1 ， jin1 bi4 sen1 bei4 yan2 。
- ying1 zhen1 yan3 ruo4 sheng1 ， dao3 fei1 qing1 jin1 lian2 。
- tou2 tuo2 gan4 lin2 cong2 ， dao3 wo3 dan1 ti1 yuan2 。
- chu1 you2 jie4 fo2 ri4 ， bi4 jing4 tiao2 yi3 xuan2 。
- hui2 tou2 shi1 shui2 he2 ， jiao4 xiao4 yi1 xiang1 qian1 。
- qie3 fu4 ren3 xu1 yu2 ， dang1 jian4 kuai4 yi4 tian1 。
- jiao1 er2 cha4 xian1 deng1 ， wang3 hu4 xiang1 gou1 lian2 。
- jiong3 ruo4 yi3 zai4 zhu1 ， jiu3 qu1 sui2 pan2 xuan2 。
- lan4 lan4 cang1 hai3 kai1 ， luo4 luo4 yun2 qi4 xuan2 。
- qun2 feng1 ke3 fu3 shi2 ， bei4 yue4 huang2 hu2 qian1 。
- qi2 guan1 xing1 nuo4 fu1 ， bian4 yu4 ling2 fei1 xian1 。
- jue2 ding3 an4 kun1 wei2 ， shi3 jian4 nan2 ji4 pian1 。
- shen2 jing1 miao3 he2 xu1 ， wang2 qi4 xu1 ting2 chan2 。
- zhou1 ju1 ji2 bai3 man2 ， dao3 yu3 tong1 ren2 yan1 。
- yi4 wei2 di4 wang2 zhou1 ， qi4 ya1 san1 da4 qian1 。
- gang1 feng1 sa3 mao2 fa4 ， duo2 yu3 kong1 chan2 lian2 。
- hong2 hong2 xing4 yuan2 hua1 ， kui4 fa2 ci2 en1 pian1 。

## 注释

## 译文

## 赏析
