---
id: ge-shao-ti-tou-tuo-ling
title: 頭陀嶺
titlePinyin: tou2 tuo2 ling3
titleSlug: tou-tuo-ling
author: 葛紹體
authorPinyin: ge3 shao4 ti3
authorSlug: ge-shao-ti
dynasty: 宋
dynastyPinyin: song4
dynastySlug: song
tags: []
---

## 正文

- 峭絕不可步，肩輿屢顛覆。
- 南北三十里，上下九回曲。
- 兩畔沿古松，虬枝亂相續。
- 根迸石齒裂，葉密雲氣宿。
- 或一蓋高張，或萬蛇奔促。
- 或魑魅隠見，或虎豹躑躅。
- 縱無遊子悲，遇此亦慘目。
- 鼠梯側將崩，鳥逕深更蹙。
- 吾道豈終窮，朅來意何欲。

## 拼音

- qiao4 jue2 bu4 ke3 bu4 ， jian1 yu2 lü3 dian1 fu4 。
- nan2 bei3 san1 shi2 li3 ， shang4 xia4 jiu3 hui2 qu3 。
- liang3 pan4 yan2 gu3 song1 ， qiu2 zhi1 luan4 xiang1 xu4 。
- gen1 beng4 shi2 chi3 lie4 ， ye4 mi4 yun2 qi4 su4 。
- huo4 yi2 gai4 gao1 zhang1 ， huo4 wan4 she2 ben1 cu4 。
- huo4 chi1 mei4 yin3 jian4 ， huo4 hu3 bao4 zhi2 zhu2 。
- zong4 wu2 you2 zi3 bei1 ， yu4 ci3 yi4 can3 mu4 。
- shu3 ti1 ce4 jiang1 beng1 ， niao3 jing4 shen1 geng4 cu4 。
- wu2 dao4 qi3 zhong1 qiong2 ， qie4 lai2 yi4 he2 yu4 。

## 注释

## 译文

## 赏析
