---
id: ge-shao-ti-song-huang-wei-zhi-si-bing-yi
title: 送黄尉制司稟議
titlePinyin: song4 huang2 wei4 zhi4 si1 bing3 yi4
titleSlug: song-huang-wei-zhi-si-bing-yi
author: 葛紹體
authorPinyin: ge3 shao4 ti3
authorSlug: ge-shao-ti
dynasty: 宋
dynastyPinyin: song4
dynastySlug: song
tags: []
---

## 正文

- 四海指掌上，西浙復制置。
- 機張要省括，萬里發中祕。
- 制劄天邊來，奪我嘉興尉。
- 風流誰後人，太史山谷氏。
- 老成負大才，初筮僅小試。
- 雷行換風采，鼓作起憔悴。
- 遊刃綽有餘，走筆浩無愧。
- 青青歲寒姿，松柏森勁氣。
- 層冰幾重重，堅可敵陽熂。
- 置之籌幄中，秉心端不二。
- 討賊先正名，逆順有大義。
- 晝夜運日月，東生定西墜。
- 終古大明照，不照此醜類。
- 送死須臾爾，清寧一天地。
- 公在誰相知，郡守股肱寄。
- 公去誰相思，邦民共相企。
- 白髮我獨悲，青雲公自喜。
- 顧此金蘭心，終始永同味。
- 去住路兩岐，別酒重三喟。
- 江湖年華晚，萬物回春意。
- 吟邊一籌先，寄我空中字。

## 拼音

- si4 hai3 zhi3 zhang3 shang4 ， xi1 zhe4 fu4 zhi4 zhi4 。
- ji1 zhang1 yao4 sheng3 kuo4 ， wan4 li3 fa1 zhong1 bi4 。
- zhi4 zha1 tian1 bian1 lai2 ， duo2 wo3 jia1 xing1 wei4 。
- feng1 liu2 shui2 hou4 ren2 ， tai4 shi3 shan1 gu3 shi4 。
- lao3 cheng2 fu4 da4 cai2 ， chu1 shi4 jin3 xiao3 shi4 。
- lei2 xing2 huan4 feng1 cai3 ， gu3 zuo4 qi3 qiao2 cui4 。
- you2 ren4 chuo4 you3 yu2 ， zou3 bi3 hao4 wu2 kui4 。
- qing1 qing1 sui4 han2 zi1 ， song1 bai3 sen1 jin4 qi4 。
- ceng2 bing1 ji1 chong2 chong2 ， jian1 ke3 di2 yang2 xi4 。
- zhi4 zhi1 chou2 wo4 zhong1 ， bing3 xin1 duan1 bu2 er4 。
- tao3 zei2 xian1 zheng4 ming2 ， ni4 shun4 you3 da4 yi4 。
- zhou4 ye4 yun4 ri4 yue4 ， dong1 sheng1 ding4 xi1 zhui4 。
- zhong1 gu3 da4 ming2 zhao4 ， bu2 zhao4 ci3 chou3 lei4 。
- song4 si3 xu1 yu2 er3 ， qing1 ning2 yi4 tian1 di4 。
- gong1 zai4 shui2 xiang1 zhi1 ， jun4 shou3 gu3 gong1 ji4 。
- gong1 qu4 shui2 xiang1 si1 ， bang1 min2 gong4 xiang4 qi3 。
- bai2 fa4 wo3 du2 bei1 ， qing1 yun2 gong1 zi4 xi3 。
- gu4 ci3 jin1 lan2 xin1 ， zhong1 shi3 yong3 tong2 wei4 。
- qu4 zhu4 lu4 liang3 qi2 ， bie2 jiu3 zhong4 san1 kui4 。
- jiang1 hu2 nian2 hua2 wan3 ， wan4 wu4 hui2 chun1 yi4 。
- yin2 bian1 yi4 chou2 xian1 ， ji4 wo3 kong1 zhong1 zi4 。

## 注释

## 译文

## 赏析
