---
id: xu-jing-zong-wu-yan-liao-dong-shi-yan-shan-ye-lin-qiu-tong-fu-lin-yun-ying-zhao
title: 五言遼東侍宴山夜臨秋同賦[臨]韻應詔
titlePinyin: wu3 yan2 liao2 dong1 shi4 yan4 shan1 ye4 lin2 qiu1 tong2 fu4 [ lin2 ] yun4 ying1 zhao4
titleSlug: wu-yan-liao-dong-shi-yan-shan-ye-lin-qiu-tong-fu-lin-yun-ying-zhao
author: 許敬宗
authorPinyin: xu1 jing4 zong1
authorSlug: xu-jing-zong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 稽山騰禹計，姑射蕩堯心。
- 豈如臨碣石，軒衛警摐金。
- 轅門縈□水，大斾掩長岑。
- 復屬高秋夜，澄空素景臨。
- 層巖多麗色，幽澗有清音。
- 含星光淺瀨，褰霧靜疎林。
- 高明興睿賞，仁知輔冲襟。
- 湛露浮仙爵，凄風韻雅琴。
- 秋令生威遠，寒光被物深。
- 方懷草封禪，陪禮泰山陰。
- （同前）（按：本詩原署：「太子右庶子高陽縣開國男弘文館學士臣許敬宗上。
- 」）。

## 拼音

- ji1 shan1 teng2 yu3 ji4 ， gu1 she4 dang4 yao2 xin1 。
- qi3 ru2 lin2 jie2 shi2 ， xuan1 wei4 jing3 chuang1 jin1 。
- yuan2 men2 ying2 □ shui3 ， da4 pei4 yan3 chang2 cen2 。
- fu4 shu3 gao1 qiu1 ye4 ， cheng2 kong1 su4 jing3 lin2 。
- ceng2 yan2 duo1 li2 se4 ， you1 jian4 you3 qing1 yin1 。
- han2 xing1 guang1 qian3 lai4 ， qian1 wu4 jing4 shu1 lin2 。
- gao1 ming2 xing1 rui4 shang3 ， ren2 zhi1 fu3 chong1 jin1 。
- zhan4 lu4 fu2 xian1 jue2 ， qi1 feng1 yun4 ya3 qin2 。
- qiu1 ling4 sheng1 wei1 yuan3 ， han2 guang1 bei4 wu4 shen1 。
- fang1 huai2 cao3 feng1 shan4 ， pei2 li3 tai4 shan1 yin1 。
- （ tong2 qian2 ）（ an4 ： ben3 shi1 yuan2 shu3 ：「 tai4 zi3 you4 shu4 zi3 gao1 yang2 xian4 kai1 guo2 nan2 hong2 wen2 guan3 xue2 shi4 chen2 xu1 jing4 zong1 shang4 。
- 」）。

## 注释

## 译文

## 赏析
