---
id: su-zhe-zeng-fang-zi-ming-dao-ren
title: 贈方子明道人
titlePinyin: zeng4 fang1 zi0 ming2 dao4 ren2
titleSlug: zeng-fang-zi-ming-dao-ren
author: 蘇轍
authorPinyin: su1 zhe2
authorSlug: su-zhe
dynasty: 宋
dynastyPinyin: song4
dynastySlug: song
tags: []
---

## 正文

- 水銀成銀利十倍，丹砂爲金世無對。
- 此人靳術不肯傳，闔戶泥牆畏天戒。
- 今子何爲與我言，人生貧富寧非天。
- 鉗鎚橐籥枉心力，虀鹽布被隨因緣。
- 我來江西晚聞道，一言契我心所好。
- 廓然正若太虛空，平生伎倆都除掃。
- 子言舊事凈慈師，未斷有爲非凈慈。
- 此術要將救饑耳，人人有命何憂饑。

## 拼音

- shui3 yin2 cheng2 yin2 li4 shi2 bei4 ， dan1 sha1 wei2 jin1 shi4 wu2 dui4 。
- ci3 ren2 jin4 shu4 bu4 ken3 chuan2 ， he2 hu4 ni2 qiang2 wei4 tian1 jie4 。
- jin1 zi3 he2 wei2 yu3 wo3 yan2 ， ren2 sheng1 pin2 fu4 ning2 fei1 tian1 。
- qian2 chui2 tuo2 yue4 wang3 xin1 li4 ， ji1 yan2 bu4 bei4 sui2 yin1 yuan2 。
- wo3 lai2 jiang1 xi1 wan3 wen2 dao4 ， yi4 yan2 qi4 wo3 xin1 suo3 hao3 。
- kuo4 ran2 zheng4 ruo4 tai4 xu1 kong1 ， ping2 sheng1 ji4 liang3 dou1 chu2 sao3 。
- zi3 yan2 jiu4 shi4 jing4 ci2 shi1 ， wei4 duan4 you3 wei2 fei1 jing4 ci2 。
- ci3 shu4 yao4 jiang1 jiu4 ji1 er3 ， ren2 ren2 you3 ming4 he2 you1 ji1 。

## 注释

## 译文

## 赏析
