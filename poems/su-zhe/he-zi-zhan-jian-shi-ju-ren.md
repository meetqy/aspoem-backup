---
id: su-zhe-he-zi-zhan-jian-shi-ju-ren
title: 和子瞻監試舉人
titlePinyin: he2 zi3 zhan1 jian1 shi4 ju3 ren2
titleSlug: he-zi-zhan-jian-shi-ju-ren
author: 蘇轍
authorPinyin: su1 zhe2
authorSlug: su-zhe
dynasty: 宋
dynastyPinyin: song4
dynastySlug: song
tags: []
---

## 正文

- 登科歲云徂，舊學日將落。
- 外遭饑寒侵，內苦憂患鑠。
- 傳家足墳史，遺說本精約。
- 羣言久紛蕩，開卷每驚矍。
- 居官忝庠序，授業止干籥。
- 朝廷發新令，長短棄前彠。
- 緣飾小學家，睥睨前王作。
- 聲形一分解，道義因附託。
- 安行厭衢路，强挽就縻縛。
- 縱橫施口鼻，爛熳塗丹堊。
- 强辯忽橫流，漂蕩終安泊。
- 憶惟法初傳，欲講面先怍。
- 新科勸多士，從者盡高爵。
- 徘徊始未信，衒誘終難却。
- 嗟哉守愚鈍，幾不被譏謔。
- 獨醒慚餔糟，未信耻輕諾。
- 敢言折鋒鋩，但自保城郭。
- 有司顧未知，選試謬西洛。
- 羣儒誰號令，新語競投削。
- 雖云心所安，恐異時量度。
- 詭遇便巧射，晚嫁由拙妁。
- 誰能力春耕，忍饑待秋穫。
- 聞兄職在監，考較筆仍閣。
- 縮手看傍人，此意殊未惡。

## 拼音

- deng1 ke1 sui4 yun2 cu2 ， jiu4 xue2 ri4 jiang1 luo4 。
- wai4 zao1 ji1 han2 qin1 ， nei4 ku3 you1 huan4 shuo4 。
- chuan2 jia1 zu2 fen2 shi3 ， yi2 shuo1 ben3 jing1 yue1 。
- qun2 yan2 jiu3 fen1 dang4 ， kai1 juan4 mei3 jing1 jue2 。
- ju1 guan1 tian3 xiang2 xu4 ， shou4 ye4 zhi3 gan1 yue4 。
- chao2 ting2 fa1 xin1 ling4 ， chang2 duan3 qi4 qian2 huo4 。
- yuan2 shi4 xiao3 xue2 jia1 ， pi4 ni4 qian2 wang2 zuo4 。
- sheng1 xing2 yi4 fen1 jie3 ， dao4 yi4 yin1 fu4 tuo1 。
- an1 xing2 yan4 qu2 lu4 ， qiang2 wan3 jiu4 mi2 fu4 。
- zong4 heng2 shi1 kou3 bi2 ， lan4 man4 tu2 dan1 e4 。
- qiang2 bian4 hu1 heng2 liu2 ， piao1 dang4 zhong1 an1 bo2 。
- yi4 wei2 fa3 chu1 chuan2 ， yu4 jiang3 mian4 xian1 zuo4 。
- xin1 ke1 quan4 duo1 shi4 ， cong2 zhe3 jin4 gao1 jue2 。
- pai2 huai2 shi3 wei4 xin4 ， xuan4 you4 zhong1 nan2 que4 。
- jie1 zai1 shou3 yu2 dun4 ， ji1 bu2 bei4 ji1 xue4 。
- du2 xing3 can2 bu1 zao1 ， wei4 xin4 chi3 qing1 nuo4 。
- gan3 yan2 zhe2 feng1 mang2 ， dan4 zi4 bao3 cheng2 guo1 。
- you3 si1 gu4 wei4 zhi1 ， xuan3 shi4 miu4 xi1 luo4 。
- qun2 ru2 shui2 hao4 ling4 ， xin1 yu3 jing4 tou2 xiao1 。
- sui1 yun2 xin1 suo3 an1 ， kong3 yi4 shi2 liang2 du4 。
- gui3 yu4 bian4 qiao3 she4 ， wan3 jia4 you2 zhuo1 shuo4 。
- shui2 neng2 li4 chun1 geng1 ， ren3 ji1 dai4 qiu1 huo4 。
- wen2 xiong1 zhi2 zai4 jian1 ， kao3 jiao4 bi3 reng2 ge2 。
- suo1 shou3 kan4 bang4 ren2 ， ci3 yi4 shu1 wei4 e4 。

## 注释

## 译文

## 赏析
