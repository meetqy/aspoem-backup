---
id: su-zhe-song-han-zong-bi
title: 送韓宗弼
titlePinyin: song4 han2 zong1 bi4
titleSlug: song-han-zong-bi
author: 蘇轍
authorPinyin: su1 zhe2
authorSlug: su-zhe
dynasty: 宋
dynastyPinyin: song4
dynastySlug: song
tags: []
---

## 正文

- 大野將凍河水微，慨然臨流送將歸。
- 登舟上帆手一揮，脫棄朋友如敝衣。
- 我來三見芳草腓，來時同寮今已非。
- 念昔相從未嘗違，西湖幽遠人事稀。
- 青蓮紫芡傾珠璣，白魚掉尾黄鼈肥。
- 客醉將起命闔扉，方橋月出風露霏。
- 星河下照摇清輝，喧呼笑語相嘲譏。
- 歲月一逝空長欷，交遊去盡將誰依。
- 君家漢代平與韋，藹然令德傳餘徽。
- 鳴鳩著地鴻高飛，安得久此同縶鞿。

## 拼音

- da4 ye3 jiang1 dong4 he2 shui3 wei1 ， kai3 ran2 lin2 liu2 song4 jiang1 gui1 。
- deng1 zhou1 shang4 fan1 shou3 yi4 hui1 ， tuo1 qi4 peng2 you0 ru2 bi4 yi1 。
- wo3 lai2 san1 jian4 fang1 cao3 fei2 ， lai2 shi2 tong2 liao2 jin1 yi3 fei1 。
- nian4 xi1 xiang1 cong2 wei4 chang2 wei2 ， xi1 hu2 you1 yuan3 ren2 shi4 xi1 。
- qing1 lian2 zi3 qian4 qing1 zhu1 ji1 ， bai2 yu2 diao4 wei3 huang2 bie1 fei2 。
- ke4 zui4 jiang1 qi3 ming4 he2 fei1 ， fang1 qiao2 yue4 chu1 feng1 lu4 fei1 。
- xing1 he2 xia4 zhao4 yao2 qing1 hui1 ， xuan1 hu1 xiao4 yu3 xiang1 chao2 ji1 。
- sui4 yue4 yi1 shi4 kong1 chang2 xi1 ， jiao1 you2 qu4 jin4 jiang1 shui2 yi1 。
- jun1 jia1 han4 dai4 ping2 yu3 wei2 ， ai3 ran2 ling4 de2 chuan2 yu2 hui1 。
- ming2 jiu1 zhu4 di4 hong2 gao1 fei1 ， an1 de2 jiu3 ci3 tong2 zhi2 ji1 。

## 注释

## 译文

## 赏析
