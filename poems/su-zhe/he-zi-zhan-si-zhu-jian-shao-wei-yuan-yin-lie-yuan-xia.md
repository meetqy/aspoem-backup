---
id: su-zhe-he-zi-zhan-si-zhu-jian-shao-wei-yuan-yin-lie-yuan-xia
title: 和子瞻司竹監燒葦園因獵園下
titlePinyin: he2 zi3 zhan1 si1 zhu2 jian1 shao1 wei3 yuan2 yin1 lie4 yuan2 xia4
titleSlug: he-zi-zhan-si-zhu-jian-shao-wei-yuan-yin-lie-yuan-xia
author: 蘇轍
authorPinyin: su1 zhe2
authorSlug: su-zhe
dynasty: 宋
dynastyPinyin: song4
dynastySlug: song
tags: []
---

## 正文

- 駿馬七尺行馮馮，曉出射獸霜爲冰。
- 荻園斫盡有枯枿，束茅吹火初如燈。
- 乍分乍合勢開展，蒼烟被野風騰騰。
- 黄狐驚顧嘯儔侶，飛鳥先起如蒼蠅。
- 須臾立旆布行伍，有似修蟒橫岡陵。
- 蒼鷹猛獸出前後，缺處已挂黄麻罾。
- 回風忽作火力怒，平地一卷無疆塍。
- 商辛不出抱寶死，曹瞞逸去燋其肱。
- 投身誤喜脫灰燼，闖首旋已遭侵凌。
- 何人上馬氣吞虎，狐帽壓耳皮蒙膺。
- 開弓徐射疊雙兔，擁馬歡叫驚未曾。
- 舉鞭一麾百夫進，擊鼓再發箭舉掤。
- 去如飛虻中如電，獲若雨獸膏流澠。
- 肉分麾下飽壯士，皮與公子留縑繒。
- 縱橫分裂惠村塢，尚有磊落載後乘。
- 吾兄善射久無敵，是日斂手稱不能。
- 憑鞍縱馬聊自適，酒後醉語誰能譍。
- 健兒擊搏信可樂，主將雄猛今誰勝。
- 胸中森列萬貔虎，嗟世但以文儒稱。
- 安得强弓傅長箭，使射蔽日垂天鵬。

## 拼音

- jun4 ma3 qi1 chi3 xing2 feng2 feng2 ， xiao3 chu1 she4 shou4 shuang1 wei2 bing1 。
- di2 yuan2 zhuo2 jin4 you3 ku1 nie4 ， shu4 mao2 chui1 huo3 chu1 ru2 deng1 。
- zha4 fen1 zha4 he2 shi4 kai1 zhan3 ， cang1 yan1 bei4 ye3 feng1 teng2 teng2 。
- huang2 hu2 jing1 gu4 xiao4 chou2 lü3 ， fei1 niao3 xian1 qi3 ru2 cang1 ying2 。
- xu1 yu2 li4 pei4 bu4 hang2 wu3 ， you3 si4 xiu1 mang3 heng2 gang1 ling2 。
- cang1 ying1 meng3 shou4 chu1 qian2 hou4 ， que1 chu3 yi3 gua4 huang2 ma2 zeng1 。
- hui2 feng1 hu1 zuo4 huo3 li4 nu4 ， ping2 di4 yi2 juan4 wu2 jiang1 cheng2 。
- shang1 xin1 bu4 chu1 bao4 bao3 si3 ， cao2 man2 yi4 qu4 jiao1 qi2 gong1 。
- tou2 shen1 wu4 xi3 tuo1 hui1 jin4 ， chuang3 shou3 xuan2 yi3 zao1 qin1 ling2 。
- he2 ren2 shang4 ma3 qi4 tun1 hu3 ， hu2 mao4 ya1 er3 pi2 meng2 ying1 。
- kai1 gong1 xu2 she4 die2 shuang1 tu4 ， yong1 ma3 huan1 jiao4 jing1 wei4 ceng2 。
- ju3 bian1 yi4 hui1 bai3 fu1 jin4 ， ji1 gu3 zai4 fa1 jian4 ju3 bing1 。
- qu4 ru2 fei1 meng2 zhong1 ru2 dian4 ， huo4 ruo4 yu3 shou4 gao1 liu2 mian3 。
- rou4 fen1 hui1 xia4 bao3 zhuang4 shi4 ， pi2 yu3 gong1 zi3 liu2 jian1 zeng1 。
- zong4 heng2 fen1 lie4 hui4 cun1 wu4 ， shang4 you3 lei3 luo4 zai4 hou4 cheng2 。
- wu2 xiong1 shan4 she4 jiu3 wu2 di2 ， shi4 ri4 lian3 shou3 cheng1 bu4 neng2 。
- ping2 an1 zong4 ma3 liao2 zi4 shi4 ， jiu3 hou4 zui4 yu3 shui2 neng2 ying1 。
- jian4 er2 ji1 bo2 xin4 ke3 le4 ， zhu3 jiang1 xiong2 meng3 jin1 shui2 sheng4 。
- xiong1 zhong1 sen1 lie4 wan4 pi2 hu3 ， jie1 shi4 dan4 yi3 wen2 ru2 cheng1 。
- an1 de2 qiang2 gong1 fu4 chang2 jian4 ， shi3 she4 bi4 ri4 chui2 tian1 peng2 。

## 注释

## 译文

## 赏析
