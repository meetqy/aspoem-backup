---
id: su-zhe-ci-yun-liu-jing-jian-ji
title: 次韵劉涇見寄
titlePinyin: ci4 yun4 liu2 jing1 jian4 ji4
titleSlug: ci-yun-liu-jing-jian-ji
author: 蘇轍
authorPinyin: su1 zhe2
authorSlug: su-zhe
dynasty: 宋
dynastyPinyin: song4
dynastySlug: song
tags: []
---

## 正文

- 天之蒼蒼亦何有，亦有雲漢爲之章。
- 人生混沌一氣耳，嘿嘿何用知肺腸。
- 孔公孟子巧言語，剖瓢插竹吹笙簧。
- 含宮吐角千萬變，坐令隠伏皆形相。
- 我生稟賦本微薄，氤氳方寸不自藏。
- 譬如蘭根在黄土，春風驅迫生繁香。
- 口占手寫豈得已，此亦未免物所將。
- 方將寂寞自收斂，不受世俗斗尺量。
- 既知仍作未能止，紛紜竟亦類彼莊。
- 煎烹心脾擢胃腎，自令鬢髮驚秋霜。
- 嗟子獨未知此病，從橫自恃觜爪剛。
- 少年一見非俗物，鏘然修竹鳴孤凰。
- 近來直欲扛九鼎，令我畏見筆力强。
- 提携童子從冠者，揣摩五帝論三皇。
- 詩書近日貴新說，掃除舊學漫無光。
- 竊攘瞿曇剽李耳，牽挽性命推陰陽。
- 狂流滾滾去不返，長夜漫漫未遽央。
- 詞鋒俊發魯連子，慚愧田巴稱老蒼。
- 是非得失子自了，一醉早醒余所望。

## 拼音

- tian1 zhi1 cang1 cang1 yi4 he2 you3 ， yi4 you3 yun2 han4 wei2 zhi1 zhang1 。
- ren2 sheng1 hun4 dun4 yi2 qi4 er3 ， hei1 hei1 he2 yong4 zhi1 fei4 chang2 。
- kong3 gong1 meng4 zi3 qiao3 yan2 yu3 ， pou1 piao2 cha1 zhu2 chui1 sheng1 huang2 。
- han2 gong1 tu3 jiao3 qian1 wan4 bian4 ， zuo4 ling4 yin3 fu2 jie1 xing2 xiang4 。
- wo3 sheng1 bing3 fu4 ben3 wei1 bo2 ， yin1 yun1 fang1 cun4 bu2 zi4 cang2 。
- pi4 ru2 lan2 gen1 zai4 huang2 tu3 ， chun1 feng1 qu1 po4 sheng1 fan2 xiang1 。
- kou3 zhan4 shou3 xie3 qi3 de2 yi3 ， ci3 yi4 wei4 mian3 wu4 suo3 jiang1 。
- fang1 jiang1 ji4 mo4 zi4 shou1 lian3 ， bu2 shou4 shi4 su2 dou4 chi3 liang2 。
- ji4 zhi1 reng2 zuo4 wei4 neng2 zhi3 ， fen1 yun2 jing4 yi4 lei4 bi3 zhuang1 。
- jian1 peng1 xin1 pi2 zhuo2 wei4 shen4 ， zi4 ling4 bin4 fa4 jing1 qiu1 shuang1 。
- jie1 zi3 du2 wei4 zhi1 ci3 bing4 ， cong2 heng2 zi4 shi4 zi1 zhua3 gang1 。
- shao4 nian2 yi2 jian4 fei1 su2 wu4 ， qiang1 ran2 xiu1 zhu2 ming2 gu1 huang2 。
- jin4 lai2 zhi2 yu4 kang2 jiu3 ding3 ， ling4 wo3 wei4 jian4 bi3 li4 qiang2 。
- ti2 xie2 tong2 zi3 cong2 guan1 zhe3 ， chuai3 mo2 wu3 di4 lun4 san1 huang2 。
- shi1 shu1 jin4 ri4 gui4 xin1 shuo1 ， sao3 chu2 jiu4 xue2 man4 wu2 guang1 。
- qie4 rang3 qu2 tan2 piao1 li3 er3 ， qian1 wan3 xing4 ming4 tui1 yin1 yang2 。
- kuang2 liu2 gun3 gun3 qu4 bu4 fan3 ， chang2 ye4 man4 man4 wei4 ju4 yang1 。
- ci2 feng1 jun4 fa1 lu3 lian2 zi3 ， can2 kui4 tian2 ba1 cheng1 lao3 cang1 。
- shi4 fei1 de2 shi1 zi3 zi4 le0 ， yi2 zui4 zao3 xing3 yu2 suo3 wang4 。

## 注释

## 译文

## 赏析
