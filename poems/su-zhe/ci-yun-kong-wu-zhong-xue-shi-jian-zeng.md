---
id: su-zhe-ci-yun-kong-wu-zhong-xue-shi-jian-zeng
title: 次韵孔武仲學士見贈
titlePinyin: ci4 yun4 kong3 wu3 zhong4 xue2 shi4 jian4 zeng4
titleSlug: ci-yun-kong-wu-zhong-xue-shi-jian-zeng
author: 蘇轍
authorPinyin: su1 zhe2
authorSlug: su-zhe
dynasty: 宋
dynastyPinyin: song4
dynastySlug: song
tags: []
---

## 正文

- 羨君耽讀書，日夜論今古。
- 雖復在家人，不見釋手處。
- 意求五車盡，未惜雙目苦。
- 蓬萊倚霄漢，簡冊充棟宇。
- 學成擅囷倉，筆落走風雨。
- 破籠閉野鶴，短草藏文虎。
- 鬢鬚忽半白，兒女無復乳。
- 知君不能薦，愧我終何補。
- 偶來相就談，日落久未去。
- 歸鞍得新詩，佳句爛如組。
- 古風棄雕琢，遺味比樂府。
- 且復調塤篪，泠然五音舉。

## 拼音

- xian4 jun1 dan1 du2 shu1 ， ri4 ye4 lun4 jin1 gu3 。
- sui1 fu4 zai4 jia1 ren2 ， bu2 jian4 shi4 shou3 chu3 。
- yi4 qiu2 wu3 ju1 jin4 ， wei4 xi1 shuang1 mu4 ku3 。
- peng2 lai2 yi3 xiao1 han4 ， jian3 ce4 chong1 dong4 yu3 。
- xue2 cheng2 shan4 qun1 cang1 ， bi3 luo4 zou3 feng1 yu3 。
- po4 long2 bi4 ye3 he4 ， duan3 cao3 zang4 wen2 hu3 。
- bin4 xu1 hu1 ban4 bai2 ， er2 nü3 wu2 fu4 ru3 。
- zhi1 jun1 bu4 neng2 jian4 ， kui4 wo3 zhong1 he2 bu3 。
- ou3 lai2 xiang1 jiu4 tan2 ， ri4 luo4 jiu3 wei4 qu4 。
- gui1 an1 de2 xin1 shi1 ， jia1 ju4 lan4 ru2 zu3 。
- gu3 feng1 qi4 diao1 zhuo2 ， yi2 wei4 bi3 le4 fu3 。
- qie3 fu4 diao4 xun1 chi2 ， ling2 ran2 wu3 yin1 ju3 。

## 注释

## 译文

## 赏析
