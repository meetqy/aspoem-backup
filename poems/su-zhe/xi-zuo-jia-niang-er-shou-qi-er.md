---
id: su-zhe-xi-zuo-jia-niang-er-shou-qi-er
title: 戲作家釀二首  其二
titlePinyin: xi4 zuo4 jia1 niang4 er4 shou3     qi2 er4
titleSlug: xi-zuo-jia-niang-er-shou-qi-er
author: 蘇轍
authorPinyin: su1 zhe2
authorSlug: su-zhe
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我飲半合耳，晨興不可無。
- 千錢買一斗，衆口分須臾。
- 月俸本有助，法許吏未俞。
- 愍愍坐相視，饞涎落盤盂。
- 潁潩舊乏水，粳糯貴如珠。
- 今年利陂堨，碓聲喧里閭。
- 典衣易鍾釜，入甕生醍醐。
- 歡欣走童孺，左右陳肴蔬。
- 細酌奉翁媼，餘潤霑庖厨。
- 詰朝日南至，相戒留全壺。
- 一家有喜色，經冬可無沽。
- 莫怪杜拾遺，斗水寬憂虞。

## 拼音

- wo3 yin3 ban4 he2 er3 ， chen2 xing1 bu4 ke3 wu2 。
- qian1 qian2 mai3 yi4 dou3 ， zhong4 kou3 fen1 xu1 yu2 。
- yue4 feng4 ben3 you3 zhu4 ， fa3 xu1 li4 wei4 yu2 。
- min3 min3 zuo4 xiang1 shi4 ， chan2 xian2 luo4 pan2 yu2 。
- ying3 yi4 jiu4 fa2 shui3 ， jing1 nuo4 gui4 ru2 zhu1 。
- jin1 nian2 li4 bei1 ai4 ， dui4 sheng1 xuan1 li3 lü2 。
- dian3 yi1 yi4 zhong1 fu3 ， ru4 weng4 sheng1 ti2 hu2 。
- huan1 xin1 zou3 tong2 ru2 ， zuo3 you4 chen2 yao2 shu1 。
- xi4 zhuo2 feng4 weng1 ao3 ， yu2 run4 zhan1 pao2 chu2 。
- jie2 zhao1 ri4 nan2 zhi4 ， xiang1 jie4 liu2 quan2 hu2 。
- yi4 jia1 you3 xi3 se4 ， jing1 dong1 ke3 wu2 gu1 。
- mo4 guai4 du4 shi2 yi2 ， dou4 shui3 kuan1 you1 yu2 。

## 注释

## 译文

## 赏析
