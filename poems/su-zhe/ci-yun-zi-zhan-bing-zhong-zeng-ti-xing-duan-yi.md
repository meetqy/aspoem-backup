---
id: su-zhe-ci-yun-zi-zhan-bing-zhong-zeng-ti-xing-duan-yi
title: 次韵子瞻病中贈提刑段繹
titlePinyin: ci4 yun4 zi3 zhan1 bing4 zhong1 zeng4 ti2 xing2 duan4 yi4
titleSlug: ci-yun-zi-zhan-bing-zhong-zeng-ti-xing-duan-yi
author: 蘇轍
authorPinyin: su1 zhe2
authorSlug: su-zhe
dynasty: 宋
dynastyPinyin: song4
dynastySlug: song
tags: []
---

## 正文

- 京東分東西，中劃齊魯半。
- 兄來本相從，路絕一長嘆。
- 前朝使者還，手把新詩玩。
- 憐我久別離，卷帙爲舒散。
- 誰言窮陋邦，得此唱酬伴。
- 相逢傾蓋間，晤語何旦旦。
- 宦遊少娛樂，纏縛苦文案。
- 能於王事餘，時作楚詞亂。
- 譬如近膏油，未肯忘濯盥。
- 賢豪真勉强，功業畏繚緩。
- 伊余獨何爲，舊籍西南貫。
- 竊祿未遑歸，自笑嗟已懦。
- 方當四海寒，戀此一寸炭。
- 主倦客欲留，逡巡要奪館。
- 奈何獨見收，軟言强溫暖。
- 此意定難酬，還予授子粲。

## 拼音

- jing1 dong1 fen1 dong1 xi1 ， zhong1 hua2 qi2 lu3 ban4 。
- xiong1 lai2 ben3 xiang4 cong2 ， lu4 jue2 yi4 chang2 tan4 。
- qian2 chao2 shi3 zhe3 huan2 ， shou3 ba3 xin1 shi1 wan2 。
- lian2 wo3 jiu3 bie2 li2 ， juan4 zhi4 wei2 shu1 san4 。
- shui2 yan2 qiong2 lou4 bang1 ， de2 ci3 chang4 chou2 ban4 。
- xiang1 feng2 qing1 gai4 jian4 ， wu4 yu3 he2 dan4 dan4 。
- huan4 you2 shao3 yu2 le4 ， chan2 fu4 ku3 wen2 an4 。
- neng2 wu1 wang2 shi4 yu2 ， shi2 zuo4 chu3 ci2 luan4 。
- pi4 ru2 jin4 gao4 you2 ， wei4 ken3 wang4 zhuo2 guan4 。
- xian2 hao2 zhen1 mian3 qiang3 ， gong1 ye4 wei4 liao2 huan3 。
- yi1 yu2 du2 he2 wei2 ， jiu4 ji2 xi1 nan2 guan4 。
- qie4 lu4 wei4 huang2 gui1 ， zi4 xiao4 jie1 yi3 nuo4 。
- fang1 dang1 si4 hai3 han2 ， lian4 ci3 yi2 cun4 tan4 。
- zhu3 juan4 ke4 yu4 liu2 ， qun1 xun2 yao4 duo2 guan3 。
- nai4 he2 du2 jian4 shou1 ， ruan3 yan2 qiang2 wen1 nuan3 。
- ci3 yi4 ding4 nan2 chou2 ， huan2 yu3 shou4 zi3 can4 。

## 注释

## 译文

## 赏析
