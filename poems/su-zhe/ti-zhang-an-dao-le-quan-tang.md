---
id: su-zhe-ti-zhang-an-dao-le-quan-tang
title: 題張安道樂全堂
titlePinyin: ti2 zhang1 an1 dao4 le4 quan2 tang2
titleSlug: ti-zhang-an-dao-le-quan-tang
author: 蘇轍
authorPinyin: su1 zhe2
authorSlug: su-zhe
dynasty: 宋
dynastyPinyin: song4
dynastySlug: song
tags: []
---

## 正文

- 天命無不全，人事每自傷。
- 譬如摩尼珠，宛轉有餘光。
- 藻飾不能加，塵垢豈有亡。
- 世人未嘗識，姑射手自將。
- 我公體自然，率性非勉强。
- 馳驅四十年，不入憂患場。
- 晚歲事蒙養，斂退就此堂。
- 小儒豈知道，宿昔窺門牆。
- 申屠師無人，無足亦自忘。
- 如逢鄭執政，一笑先生傍。

## 拼音

- tian1 ming4 wu2 bu4 quan2 ， ren2 shi4 mei3 zi4 shang1 。
- pi4 ru2 mo2 ni2 zhu1 ， wan3 zhuan3 you3 yu2 guang1 。
- zao3 shi4 bu4 neng2 jia1 ， chen2 gou4 qi3 you3 wang2 。
- shi4 ren2 wei4 chang2 shi2 ， gu1 she4 shou3 zi4 jiang1 。
- wo3 gong1 ti3 zi4 ran2 ， shuai4 xing4 fei1 mian3 qiang3 。
- chi2 qu1 si4 shi2 nian2 ， bu2 ru4 you1 huan4 chang3 。
- wan3 sui4 shi4 meng2 yang3 ， lian3 tui4 jiu4 ci3 tang2 。
- xiao3 ru2 qi3 zhi1 dao4 ， su4 xi1 kui1 men2 qiang2 。
- shen1 tu2 shi1 wu2 ren2 ， wu2 zu2 yi4 zi4 wang4 。
- ru2 feng2 zheng4 zhi2 zheng4 ， yi2 xiao4 xian1 sheng0 bang4 。

## 注释

## 译文

## 赏析
