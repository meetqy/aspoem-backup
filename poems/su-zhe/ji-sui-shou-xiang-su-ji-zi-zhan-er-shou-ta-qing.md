---
id: su-zhe-ji-sui-shou-xiang-su-ji-zi-zhan-er-shou-ta-qing
title: 記歲首鄉俗寄子瞻二首 踏青
titlePinyin: ji4 sui4 shou3 xiang1 su2 ji4 zi3 zhan1 er4 shou3   ta4 qing1
titleSlug: ji-sui-shou-xiang-su-ji-zi-zhan-er-shou-ta-qing
author: 蘇轍
authorPinyin: su1 zhe2
authorSlug: su-zhe
dynasty: 宋
dynastyPinyin: song4
dynastySlug: song
tags: []
---

## 正文

- 江上冰消岸草青，三三五五踏青行。
- 浮橋沒水不勝重，野店壓糟無復清。
- 松下寒花初破萼，谷中幽鳥漸嚶鳴。
- 洞門泉脈龍睛動，觀裏丹池鴨舌生。
- 山下瓶罌霑稚孺，峰頭鼓樂聚簪纓。
- 縞裙紅袂臨江影，青蓋驊騮踏石聲。
- 曉去爭先心蕩漾，莫歸誇後醉從橫。
- 最憐人散西軒靜，曖曖斜陽著樹明。

## 拼音

- jiang1 shang4 bing1 xiao1 an4 cao3 qing1 ， san1 san1 wu3 wu3 ta4 qing1 xing2 。
- fu2 qiao2 mei2 shui3 bu2 sheng4 zhong4 ， ye3 dian4 ya1 zao1 wu2 fu4 qing1 。
- song1 xia4 han2 hua1 chu1 po4 e4 ， gu3 zhong1 you1 niao3 jian4 ying1 ming2 。
- dong4 men2 quan2 mai4 long2 jing1 dong4 ， guan1 li3 dan1 chi2 ya1 she2 sheng1 。
- shan1 xia4 ping2 ying1 zhan1 zhi4 ru2 ， feng1 tou2 gu3 le4 ju4 zan1 ying1 。
- gao3 qun2 hong2 mei4 lin2 jiang1 ying3 ， qing1 gai4 hua2 liu2 ta4 shi2 sheng1 。
- xiao3 qu4 zheng1 xian1 xin1 dang4 yang4 ， mo4 gui1 kua1 hou4 zui4 cong2 heng2 。
- zui4 lian2 ren2 san4 xi1 xuan1 jing4 ， ai4 ai4 xie2 yang2 zhu4 shu4 ming2 。

## 注释

## 译文

## 赏析
