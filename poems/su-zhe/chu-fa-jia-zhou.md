---
id: su-zhe-chu-fa-jia-zhou
title: 初發嘉州
titlePinyin: chu1 fa1 jia1 zhou1
titleSlug: chu-fa-jia-zhou
author: 蘇轍
authorPinyin: su1 zhe2
authorSlug: su-zhe
dynasty: 宋
dynastyPinyin: song4
dynastySlug: song
tags: []
---

## 正文

- 放舟沫江濱，往意念荆楚。
- 擊鼓樹兩旗，勢如遠征戍。
- 紛紛上船人，艣急不容語。
- 余生雖江陽，未省至嘉樹。
- 巉巉九頂峰，可愛不可住。
- 飛舟過山足，佛脚見江滸。
- 舟人盡斂容，競欲揖其拇。
- 俄頃已不見，烏牛在中渚。
- 移舟近山陰，壁峭上無路。
- 云有古郭生，此地苦箋注。
- 區區辨蟲魚，爾雅細分縷。
- 洗硯去殘墨，遍水如黑霧。
- 至今江上魚，頂有遺墨處。
- 覽物悲古人，嗟此空自苦。
- 余今方南行，朝夕事鳴艣。
- 至楚不復留，上馬千里去。
- 誰能居深山，永與禽獸伍。
- 此事誰是非，行行重回顧。

## 拼音

- fang4 zhou1 mo4 jiang1 bin1 ， wang3 yi4 nian4 jing1 chu3 。
- ji1 gu3 shu4 liang3 qi2 ， shi4 ru2 yuan3 zheng1 shu4 。
- fen1 fen1 shang4 chuan2 ren2 ， lu3 ji2 bu4 rong2 yu3 。
- yu2 sheng1 sui1 jiang1 yang2 ， wei4 sheng3 zhi4 jia1 shu4 。
- chan2 chan2 jiu3 ding3 feng1 ， ke3 ai4 bu4 ke3 zhu4 。
- fei1 zhou1 guo4 shan1 zu2 ， fo2 jiao3 jian4 jiang1 hu3 。
- zhou1 ren2 jin4 lian3 rong2 ， jing4 yu4 yi1 qi2 mu3 。
- e2 qing3 yi3 bu2 jian4 ， wu1 niu2 zai4 zhong1 zhu3 。
- yi2 zhou1 jin4 shan1 yin1 ， bi4 qiao4 shang4 wu2 lu4 。
- yun2 you3 gu3 guo1 sheng1 ， ci3 di4 ku3 jian1 zhu4 。
- qu1 qu1 bian4 chong2 yu2 ， er3 ya3 xi4 fen1 lü3 。
- xi3 yan4 qu4 can2 mo4 ， bian4 shui3 ru2 hei1 wu4 。
- zhi4 jin1 jiang1 shang4 yu2 ， ding3 you3 yi2 mo4 chu3 。
- lan3 wu4 bei1 gu3 ren2 ， jie1 ci3 kong1 zi4 ku3 。
- yu2 jin1 fang1 nan2 xing2 ， zhao1 xi1 shi4 ming2 lu3 。
- zhi4 chu3 bu2 fu4 liu2 ， shang4 ma3 qian1 li3 qu4 。
- shui2 neng2 ju1 shen1 shan1 ， yong3 yu3 qin2 shou4 wu3 。
- ci3 shi4 shui2 shi4 fei1 ， hang2 hang2 chong2 hui2 gu4 。

## 注释

## 译文

## 赏析
