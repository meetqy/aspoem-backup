---
id: su-zhe-pen-chi-bai-lian
title: 盆池白蓮
titlePinyin: pen2 chi2 bai2 lian2
titleSlug: pen-chi-bai-lian
author: 蘇轍
authorPinyin: su1 zhe2
authorSlug: su-zhe
dynasty: 宋
dynastyPinyin: song4
dynastySlug: song
tags: []
---

## 正文

- 白蓮生淤泥，清濁不相干。
- 道人無室家，心迹兩蕭然。
- 我住西湖濱，蒲蓮若雲屯。
- 幽居常閉戶，時聽遊人言。
- 色香世所共，眼鼻我亦存。
- 鄰父閔我獨，遺我數寸根。
- 潩水不入園，庭有三尺盆。
- 兒童汲甘井，日晏泥水溫。
- 及秋尚百日，花葉隨風翻。
- 舉目得秀色，引息收清芬。
- 此心湛不起，六塵空過門。
- 誰家白蓮花，不受風霜殘。

## 拼音

- bai2 lian2 sheng1 yu1 ni2 ， qing1 zhuo2 bu4 xiang1 gan1 。
- dao4 ren2 wu2 shi4 jia1 ， xin1 ji4 liang3 xiao1 ran2 。
- wo3 zhu4 xi1 hu2 bin1 ， pu2 lian2 ruo4 yun2 tun2 。
- you1 ju1 chang2 bi4 hu4 ， shi2 ting1 you2 ren2 yan2 。
- se4 xiang1 shi4 suo3 gong4 ， yan3 bi2 wo3 yi4 cun2 。
- lin2 fu4 min3 wo3 du2 ， yi2 wo3 shu4 cun4 gen1 。
- yi4 shui3 bu2 ru4 yuan2 ， ting2 you3 san1 chi3 pen2 。
- er2 tong2 ji2 gan1 jing3 ， ri4 yan4 ni2 shui3 wen1 。
- ji2 qiu1 shang4 bai3 ri4 ， hua1 ye4 sui2 feng1 fan1 。
- ju3 mu4 de2 xiu4 se4 ， yin3 xi1 shou1 qing1 fen1 。
- ci3 xin1 zhan4 bu4 qi3 ， liu4 chen2 kong1 guo4 men2 。
- shui2 jia1 bai2 lian2 hua1 ， bu2 shou4 feng1 shuang1 can2 。

## 注释

## 译文

## 赏析
