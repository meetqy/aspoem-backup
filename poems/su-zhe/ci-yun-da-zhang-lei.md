---
id: su-zhe-ci-yun-da-zhang-lei
title: 次韵答張耒
titlePinyin: ci4 yun4 da2 zhang1 lei3
titleSlug: ci-yun-da-zhang-lei
author: 蘇轍
authorPinyin: su1 zhe2
authorSlug: su-zhe
dynasty: 宋
dynastyPinyin: song4
dynastySlug: song
tags: []
---

## 正文

- 客舟逝將西，日夜西北風。
- 維舟罷行役，坐令鬢如蓬。
- 偶從二三子，步上百尺臺。
- 雲烟遍原隰，惝恍令人哀。
- 山中難久居，浮沉在城郭。
- 欲學揚子雲，避世天祿閣。
- 浮木寄流水，行止非所期。
- 何須自爲計，水當爲我移。
- 外物不可必，惟此方寸心。
- 心中有樂事，手付瑟與琴。
- 夜吟感秋詩，惜此芳物零。
- 幽人亦多思，起坐再三聽。
- 白駒在空林，瓶罄有耻罍。
- 盡我一杯酒，愁思如雲頹。

## 拼音

- ke4 zhou1 shi4 jiang1 xi1 ， ri4 ye4 xi1 bei3 feng1 。
- wei2 zhou1 ba4 xing2 yi4 ， zuo4 ling4 bin4 ru2 peng2 。
- ou3 cong2 er4 san1 zi3 ， bu4 shang4 bai3 chi3 tai2 。
- yun2 yan1 bian4 yuan2 xi2 ， chang3 huang3 ling4 ren2 ai1 。
- shan1 zhong1 nan2 jiu3 ju1 ， fu2 chen2 zai4 cheng2 guo1 。
- yu4 xue2 yang2 zi3 yun2 ， bi4 shi4 tian1 lu4 ge2 。
- fu2 mu4 ji4 liu2 shui3 ， xing2 zhi3 fei1 suo3 qi1 。
- he2 xu1 zi4 wei2 ji4 ， shui3 dang1 wei2 wo3 yi2 。
- wai4 wu4 bu4 ke3 bi4 ， wei2 ci3 fang1 cun4 xin1 。
- xin1 zhong1 you3 le4 shi4 ， shou3 fu4 se4 yu3 qin2 。
- ye4 yin2 gan3 qiu1 shi1 ， xi1 ci3 fang1 wu4 ling2 。
- you1 ren2 yi4 duo1 si1 ， qi3 zuo4 zai4 san1 ting1 。
- bai2 ju1 zai4 kong1 lin2 ， ping2 qing4 you3 chi3 lei2 。
- jin4 wo3 yi4 bei1 jiu3 ， chou2 si1 ru2 yun2 tui2 。

## 注释

## 译文

## 赏析
