---
id: su-zhe-you-cheng-xi-ji-qing-yuan
title: 遊城西集慶園
titlePinyin: you2 cheng2 xi1 ji2 qing4 yuan2
titleSlug: you-cheng-xi-ji-qing-yuan
author: 蘇轍
authorPinyin: su1 zhe2
authorSlug: su-zhe
dynasty: 宋
dynastyPinyin: song4
dynastySlug: song
tags: []
---

## 正文

- 送客城西客已遠，歸路北池接南苑。
- 冰澌片斷水光浮，柳線和柔風力軟。
- 繚牆朱戶誰家園，流水平畦春日淺。
- 禁河分溜一池足，洛圃移花百金賤。
- 飛甍斤斧聲未絕，翠柏栽培影初遍。
- 傍人笑指高臺處，前年適見荒榛滿。
- 金錢力奪天地功，歲月未多風物換。
- 人生富貴無不成，都門坐置山林觀。
- 暖風遲日時一到，早出莫歸應未晚。
- 主人最貴稀出城，長使憧憧路人看。

## 拼音

- song4 ke4 cheng2 xi1 ke4 yi3 yuan3 ， gui1 lu4 bei3 chi2 jie1 nan2 yuan4 。
- bing1 si1 pian4 duan4 shui3 guang1 fu2 ， liu3 xian4 he2 rou2 feng1 li4 ruan3 。
- liao2 qiang2 zhu1 hu4 shui2 jia1 yuan2 ， liu2 shui3 ping2 qi2 chun1 ri4 qian3 。
- jin4 he2 fen1 liu1 yi4 chi2 zu2 ， luo4 pu3 yi2 hua1 bai3 jin1 jian4 。
- fei1 meng2 jin1 fu3 sheng1 wei4 jue2 ， cui4 bai3 zai1 pei2 ying3 chu1 bian4 。
- bang4 ren2 xiao4 zhi3 gao1 tai2 chu3 ， qian2 nian2 shi4 jian4 huang1 zhen1 man3 。
- jin1 qian2 li4 duo2 tian1 di4 gong1 ， sui4 yue4 wei4 duo1 feng1 wu4 huan4 。
- ren2 sheng1 fu4 gui4 wu2 bu4 cheng2 ， dou1 men2 zuo4 zhi4 shan1 lin2 guan1 。
- nuan3 feng1 chi2 ri4 shi2 yi2 dao4 ， zao3 chu1 mo4 gui1 ying1 wei4 wan3 。
- zhu3 ren2 zui4 gui4 xi1 chu1 cheng2 ， chang2 shi3 chong1 chong1 lu4 ren2 kan4 。

## 注释

## 译文

## 赏析
