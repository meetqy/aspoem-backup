---
id: su-zhe-he-zi-zhan-jin-shan
title: 和子瞻金山
titlePinyin: he2 zi3 zhan1 jin1 shan1
titleSlug: he-zi-zhan-jin-shan
author: 蘇轍
authorPinyin: su1 zhe2
authorSlug: su-zhe
dynasty: 宋
dynastyPinyin: song4
dynastySlug: song
tags: []
---

## 正文

- 長江欲盡闊無邊，金山當中唯一石。
- 潮平風靜日浮海，縹緲樓臺轉金碧。
- 瓜洲初見石頭城，城下波濤與海平。
- 中流轉柂疑無岸，泊舟未定僧先迎。
- 山中岑寂恐未足，復將江水繞山麓。
- 四無鄰家羣動息，鐘聲鏗鍠答山谷。
- 烏鳶力薄墮中路，惟有胡鷹石上宿。
- 誰知江海多行舟，遊人上下奪巖幽。
- 老僧心定身不定，送往迎來何時竟。
- 朝遊未厭夜未歸，愛山如此如公稀。
- 不待遊人盡歸去，恐公未識山中趣。

## 拼音

- chang2 jiang1 yu4 jin4 kuo4 wu2 bian1 ， jin1 shan1 dang1 zhong1 wei2 yi1 shi2 。
- chao2 ping2 feng1 jing4 ri4 fu2 hai3 ， piao3 miao3 lou2 tai2 zhuan3 jin1 bi4 。
- gua1 zhou1 chu1 jian4 shi2 tou2 cheng2 ， cheng2 xia4 bo1 tao1 yu3 hai3 ping2 。
- zhong1 liu2 zhuan3 yi2 yi2 wu2 an4 ， bo2 zhou1 wei4 ding4 seng1 xian1 ying2 。
- shan1 zhong1 cen2 ji4 kong3 wei4 zu2 ， fu4 jiang1 jiang1 shui3 rao4 shan1 lu4 。
- si4 wu2 lin2 jia1 qun2 dong4 xi1 ， zhong1 sheng1 keng1 huang2 da2 shan1 gu3 。
- wu1 yuan1 li4 bao2 duo4 zhong1 lu4 ， wei2 you3 hu2 ying1 shi2 shang4 su4 。
- shui2 zhi1 jiang1 hai3 duo1 xing2 zhou1 ， you2 ren2 shang4 xia4 duo2 yan2 you1 。
- lao3 seng1 xin1 ding4 shen1 bu2 ding4 ， song4 wang3 ying2 lai2 he2 shi2 jing4 。
- chao2 you2 wei4 yan4 ye4 wei4 gui1 ， ai4 shan1 ru2 ci3 ru2 gong1 xi1 。
- bu2 dai4 you2 ren2 jin4 gui1 qu4 ， kong3 gong1 wei4 shi2 shan1 zhong1 qu4 。

## 注释

## 译文

## 赏析
