---
id: su-zhe-si-shi-yi-sui-sui-mo-ri-ge
title: 四十一歲歲莫日歌
titlePinyin: si4 shi2 yi1 sui4 sui4 mo4 ri4 ge1
titleSlug: si-shi-yi-sui-sui-mo-ri-ge
author: 蘇轍
authorPinyin: su1 zhe2
authorSlug: su-zhe
dynasty: 宋
dynastyPinyin: song4
dynastySlug: song
tags: []
---

## 正文

- 小兒不知老人意，賀我明年四十二。
- 人生三十百事衰，四十已過良可知。
- 少年讀書不曉事，坐談王霸了不疑。
- 脂車秣馬試長道，一日百里先自期。
- 不知中途有陷穽，山高日莫多棘茨。
- 長裾大袖足泝挽，却行欲返筋力疲。
- 蝮蛇當前猛虎後，脫身且免充朝饑。
- 歸來掩卷淚如雨，平生讀書空自誤。
- 山中故人一長笑，布衣脫粟何所苦。
- 古人知非不嫌晚，朝來聞道行當返。
- 四十一歲不可言，四十二歲聊自還。

## 拼音

- xiao3 er2 bu4 zhi1 lao3 ren2 yi4 ， he4 wo3 ming2 nian2 si4 shi2 er4 。
- ren2 sheng1 san1 shi2 bai3 shi4 shuai1 ， si4 shi2 yi3 guo4 liang2 ke3 zhi1 。
- shao4 nian2 du2 shu1 bu4 xiao3 shi4 ， zuo4 tan2 wang2 ba4 le0 bu4 yi2 。
- zhi1 ju1 mo4 ma3 shi4 chang2 dao4 ， yi2 ri4 bai3 li3 xian1 zi4 qi1 。
- bu4 zhi1 zhong1 tu2 you3 xian4 jing3 ， shan1 gao1 ri4 mo4 duo1 ji2 ci2 。
- chang2 ju1 da4 xiu4 zu2 su4 wan3 ， que4 xing2 yu4 fan3 jin1 li4 pi2 。
- fu4 she2 dang1 qian2 meng3 hu3 hou4 ， tuo1 shen1 qie3 mian3 chong1 chao2 ji1 。
- gui1 lai2 yan3 juan4 lei4 ru2 yu3 ， ping2 sheng1 du2 shu1 kong1 zi4 wu4 。
- shan1 zhong1 gu4 ren2 yi4 chang2 xiao4 ， bu4 yi1 tuo1 su4 he2 suo3 ku3 。
- gu3 ren2 zhi1 fei1 bu4 xian2 wan3 ， chao2 lai2 wen2 dao4 heng0 dang1 fan3 。
- si4 shi2 yi1 sui4 bu4 ke3 yan2 ， si4 shi2 er4 sui4 liao2 zi4 huan2 。

## 注释

## 译文

## 赏析
