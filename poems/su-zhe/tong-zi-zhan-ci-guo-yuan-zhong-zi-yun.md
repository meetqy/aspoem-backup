---
id: su-zhe-tong-zi-zhan-ci-guo-yuan-zhong-zi-yun
title: 同子瞻次過遠重字韵
titlePinyin: tong2 zi3 zhan1 ci4 guo4 yuan3 zhong4 zi4 yun4
titleSlug: tong-zi-zhan-ci-guo-yuan-zhong-zi-yun
author: 蘇轍
authorPinyin: su1 zhe2
authorSlug: su-zhe
dynasty: 宋
dynastyPinyin: song4
dynastySlug: song
tags: []
---

## 正文

- 孟子自誇心不動，未試永嘉鐵輪重。
- 弟兄六十老病餘，萬里同遭海隅送。
- 長披羊裘類嚴子，罷食豬肝同閔仲。
- 大男留處事田畝，幼子隨行躬釜甕。
- 低眉語笑接鄰父，彈指吁嗟到蠻洞。
- 茅茨一日敢忘葺，桑柘十年須勉種。
- 來時邂逅得相携，歸去逡巡應復從。
- 莫驚憂患爾來同，久知出處平生共。
- 雖令子孫治家學，休炫文章供世用。
- 潁川築室久未成，夜來忽作西湖夢。

## 拼音

- meng4 zi3 zi4 kua1 xin1 bu2 dong4 ， wei4 shi4 yong3 jia1 tie3 lun2 zhong4 。
- di4 xiong0 liu4 shi2 lao3 bing4 yu2 ， wan4 li3 tong2 zao1 hai3 yu2 song4 。
- chang2 pi1 yang2 qiu2 lei4 yan2 zi3 ， ba4 shi2 zhu1 gan1 tong2 min3 zhong4 。
- da4 nan2 liu2 chu3 shi4 tian2 mu3 ， you4 zi3 sui2 xing2 gong1 fu3 weng4 。
- di1 mei2 yu3 xiao4 jie1 lin2 fu4 ， dan4 zhi3 xu1 jie1 dao4 man2 dong4 。
- mao2 ci2 yi2 ri4 gan3 wang4 qi4 ， sang1 zhe4 shi2 nian2 xu1 mian3 zhong3 。
- lai2 shi2 xie4 hou4 de2 xiang1 xie2 ， gui1 qu4 qun1 xun2 ying1 fu4 cong2 。
- mo4 jing1 you1 huan4 er3 lai2 tong2 ， jiu3 zhi1 chu1 chu3 ping2 sheng1 gong4 。
- sui1 ling4 zi3 sun1 zhi4 jia1 xue2 ， xiu1 xuan4 wen2 zhang1 gong4 shi4 yong4 。
- ying3 chuan1 zhu4 shi4 jiu3 wei4 cheng2 ， ye4 lai2 hu1 zuo4 xi1 hu2 meng4 。

## 注释

## 译文

## 赏析
