---
id: su-zhe-ci-yun-zi-zhan-you-dao-chang-shan-he-shan
title: 次韵子瞻遊道場山何山
titlePinyin: ci4 yun4 zi3 zhan1 you2 dao4 chang3 shan1 he2 shan1
titleSlug: ci-yun-zi-zhan-you-dao-chang-shan-he-shan
author: 蘇轍
authorPinyin: su1 zhe2
authorSlug: su-zhe
dynasty: 宋
dynastyPinyin: song4
dynastySlug: song
tags: []
---

## 正文

- 兩山相負爲峰麓，流水重重注溪谷。
- 遊人上尋流水源，未覺崎嶇病雙足。
- 山深下視雲漫漫，徑垂石底千屈盤。
- 松林陰森白日靜，忽驚人世如奔湍。
- 客行不避苦寒出，僧定端居不下席。
- 人生嗟與草木同，置身所在由初植。
- 堂中白佛青髻鬟，氣象沖淡非人間。
- 坐令遠客厭奔走，徑欲築室依空山。
- 木魚桹桹夜將旦，星斗欹斜掛山半。
- 行役有程未可留，將出山門復長嘆。

## 拼音

- liang3 shan1 xiang1 fu4 wei2 feng1 lu4 ， liu2 shui3 chong2 chong2 zhu4 xi1 gu3 。
- you2 ren2 shang4 xun2 liu2 shui3 yuan2 ， wei4 jue2 qi2 qu1 bing4 shuang1 zu2 。
- shan1 shen1 xia4 shi4 yun2 man4 man4 ， jing4 chui2 shi2 di3 qian1 qu1 pan2 。
- song1 lin2 yin1 sen1 bai2 ri4 jing4 ， hu1 jing1 ren2 shi4 ru2 ben1 tuan1 。
- ke4 xing2 bu2 bi4 ku3 han2 chu1 ， seng1 ding4 duan1 ju1 bu2 xia4 xi2 。
- ren2 sheng1 jie1 yu3 cao3 mu4 tong2 ， zhi4 shen1 suo3 zai4 you2 chu1 zhi2 。
- tang2 zhong1 bai2 fo2 qing1 ji4 huan2 ， qi4 xiang4 chong1 dan4 fei1 ren2 jian4 。
- zuo4 ling4 yuan3 ke4 yan4 ben1 zou3 ， jing4 yu4 zhu4 shi4 yi1 kong1 shan1 。
- mu4 yu2 lang2 lang2 ye4 jiang1 dan4 ， xing1 dou3 qi1 xie2 gua4 shan1 ban4 。
- xing2 yi4 you3 cheng2 wei4 ke3 liu2 ， jiang1 chu1 shan1 men2 fu4 chang2 tan4 。

## 注释

## 译文

## 赏析
