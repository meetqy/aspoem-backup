---
id: su-zhe-ji-ti-deng-feng-yi-xian-ting
title: 寄題登封揖仙亭
titlePinyin: ji4 ti2 deng1 feng1 yi1 xian1 ting2
titleSlug: ji-ti-deng-feng-yi-xian-ting
author: 蘇轍
authorPinyin: su1 zhe2
authorSlug: su-zhe
dynasty: 宋
dynastyPinyin: song4
dynastySlug: song
tags: []
---

## 正文

- 靈王太子本讀書，縱談穀洛參諸儒。
- 生來不見全盛初，老成遺訓誰楷模。
- 心知漸失文武餘，蕭然直入山中居。
- 山間吹笙鳳凰呼，升天白日乘龍車。
- 周人聚觀拜路隅，明月爲佩雲爲裾。
- 歸來千歲孰在無，赤松老彭自爲徒。
- 上侍玉宸臨九區，烜赫不類山澤癯。
- 依山作邑賢大夫，夜中焚香溯空虛。
- 我欲從之駕肩輿，秋風八月來徐徐。

## 拼音

- ling2 wang2 tai4 zi3 ben3 du2 shu1 ， zong4 tan2 gu3 luo4 can1 zhu1 ru2 。
- sheng1 lai2 bu2 jian4 quan2 sheng4 chu1 ， lao3 cheng2 yi2 xun4 shui2 kai3 mo2 。
- xin1 zhi1 jian4 shi1 wen2 wu3 yu2 ， xiao1 ran2 zhi2 ru4 shan1 zhong1 ju1 。
- shan1 jian4 chui1 sheng1 feng4 huang2 hu1 ， sheng1 tian1 bai2 ri4 cheng2 long2 ju1 。
- zhou1 ren2 ju4 guan1 bai4 lu4 yu2 ， ming2 yue4 wei2 pei4 yun2 wei2 ju1 。
- gui1 lai2 qian1 sui4 shu2 zai4 wu2 ， chi4 song1 lao3 peng2 zi4 wei2 tu2 。
- shang4 shi4 yu4 chen2 lin2 jiu3 qu1 ， xuan1 he4 bu2 lei4 shan1 ze2 qu2 。
- yi1 shan1 zuo4 yi4 xian2 dai4 fu0 ， ye4 zhong1 fen2 xiang1 su4 kong1 xu1 。
- wo3 yu4 cong2 zhi1 jia4 jian1 yu2 ， qiu1 feng1 ba1 yue4 lai2 xu2 xu2 。

## 注释

## 译文

## 赏析
