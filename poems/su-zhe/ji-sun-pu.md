---
id: su-zhe-ji-sun-pu
title: 寄孫朴
titlePinyin: ji4 sun1 pu3
titleSlug: ji-sun-pu
author: 蘇轍
authorPinyin: su1 zhe2
authorSlug: su-zhe
dynasty: 宋
dynastyPinyin: song4
dynastySlug: song
tags: []
---

## 正文

- 憶昔補官太皞墟，泮宮蕭條人事疏。
- 日高鼾睡聲噓噓，往還廢絕門無車。
- 君爲戶曹畏簡書，放懷疏懶亦似余。
- 相逢語笑夜躊躇，烹煮梨栗羞殽蔬。
- 官居一去真蘧廬，東來失計悔厥初。
- 夜聞桴鼓驚閻閭，事如牛毛費耘鉏。
- 違失真性從吏胥，目視紾臂邀徐徐。
- 羨君不出心自如，北潭秋水多芙蕖。
- 青荷包飯蒲爲菹，翛然獨往深淵魚。
- 人生如此樂有餘，胡爲自投檻中狙。

## 拼音

- yi4 xi1 bu3 guan1 tai4 hao4 xu1 ， pan4 gong1 xiao1 tiao2 ren2 shi4 shu1 。
- ri4 gao1 han1 shui4 sheng1 xu1 xu1 ， wang3 huan2 fei4 jue2 men2 wu2 ju1 。
- jun1 wei2 hu4 cao2 wei4 jian3 shu1 ， fang4 huai2 shu1 lan3 yi4 si4 yu2 。
- xiang1 feng2 yu3 xiao4 ye4 chou2 chu2 ， peng1 zhu3 li2 li4 xiu1 yao2 shu1 。
- guan1 ju1 yi2 qu4 zhen1 qu2 lu2 ， dong1 lai2 shi1 ji4 hui3 jue2 chu1 。
- ye4 wen2 fu2 gu3 jing1 yan2 lü2 ， shi4 ru2 niu2 mao2 fei4 yun2 chu2 。
- wei2 shi1 zhen1 xing4 cong2 li4 xu1 ， mu4 shi4 tian3 bi4 yao1 xu2 xu2 。
- xian4 jun1 bu4 chu1 xin1 zi4 ru2 ， bei3 tan2 qiu1 shui3 duo1 fu2 qu2 。
- qing1 he2 bao1 fan4 pu2 wei2 zu1 ， xiao1 ran2 du2 wang3 shen1 yuan1 yu2 。
- ren2 sheng1 ru2 ci3 le4 you3 yu2 ， hu2 wei2 zi4 tou2 jian4 zhong1 ju1 。

## 注释

## 译文

## 赏析
