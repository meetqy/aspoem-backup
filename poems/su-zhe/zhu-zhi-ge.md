---
id: su-zhe-zhu-zhi-ge
title: 竹枝歌
titlePinyin: zhu2 zhi1 ge1
titleSlug: zhu-zhi-ge
author: 蘇轍
authorPinyin: su1 zhe2
authorSlug: su-zhe
dynasty: 唐
dynastyPinyin: tang2
dynastySlug: tang
tags: [] 
---

## 正文

- 舟行千里不至楚，忽聞竹枝皆楚語。
- 楚言啁哳安可分，江中明月多風露。
- 扁舟日落駐平沙，茅屋竹籬三四家。
- 連舂並汲各無語，齊唱竹枝如有嗟。
- 可憐楚人足悲訴，歲樂年豐爾何苦。
- 釣魚長江江水深，耕田種麥畏狼虎。
- 俚人風俗非中原，處子不嫁如等閑。
- 雙鬟垂頂髮已白，負水採薪長苦艱。
- 上山採薪多荆棘，負水入溪波浪黑。
- 天寒斫木手如龜，水重還家足無力。
- 山深瘴暖霜露乾，夜長無衣猶苦寒。
- 平生有似麋與鹿，一旦白髮已百年。
- 江上乘舟何處客，列肆喧譁占平磧。
- 遠來忽去不記州，罷市歸船不相識。
- 去家千里未能歸，忽聽長歌皆慘悽。
- 空船獨宿無與語，月滿長江歸路迷。
- 路迷鄉思渺何極，長怨歌聲苦凄急。
- 不知歌者樂與悲，遠客乍聞皆掩泣。

## 拼音

- zhou1 xing2 qian1 li3 bu2 zhi4 chu3 ， hu1 wen2 zhu2 zhi1 jie1 chu3 yu3 。
- chu3 yan2 zhou1 zha1 an1 ke3 fen1 ， jiang1 zhong1 ming2 yue4 duo1 feng1 lu4 。
- pian1 zhou1 ri4 luo4 zhu4 ping2 sha1 ， mao2 wu1 zhu2 li2 san1 si4 jia1 。
- lian2 chong1 bing4 ji2 ge4 wu2 yu3 ， qi2 chang4 zhu2 zhi1 ru2 you3 jie1 。
- ke3 lian2 chu3 ren2 zu2 bei1 su4 ， sui4 le4 nian2 feng1 er3 he2 ku3 。
- diao4 yu2 chang2 jiang1 jiang1 shui3 shen1 ， geng1 tian2 zhong3 mai4 wei4 lang2 hu3 。
- li3 ren2 feng1 su2 fei1 zhong1 yuan2 ， chu3 zi3 bu2 jia4 ru2 deng3 xian2 。
- shuang1 huan2 chui2 ding3 fa4 yi3 bai2 ， fu4 shui3 cai3 xin1 chang2 ku3 jian1 。
- shang4 shan1 cai3 xin1 duo1 jing1 ji2 ， fu4 shui3 ru4 xi1 bo1 lang4 hei1 。
- tian1 han2 zhuo2 mu4 shou3 ru2 gui1 ， shui3 zhong4 huan2 jia1 zu2 wu2 li4 。
- shan1 shen1 zhang4 nuan3 shuang1 lu4 qian2 ， ye4 chang2 wu2 yi1 you2 ku3 han2 。
- ping2 sheng1 you3 si4 mi2 yu3 lu4 ， yi2 dan4 bai2 fa4 yi3 bai3 nian2 。
- jiang1 shang4 cheng2 zhou1 he2 chu3 ke4 ， lie4 si4 xuan1 hua2 zhan4 ping2 qi4 。
- yuan3 lai2 hu1 qu4 bu2 ji4 zhou1 ， ba4 shi4 gui1 chuan2 bu4 xiang1 shi2 。
- qu4 jia1 qian1 li3 wei4 neng2 gui1 ， hu1 ting1 chang2 ge1 jie1 can3 qi1 。
- kong1 chuan2 du2 su4 wu2 yu3 yu3 ， yue4 man3 chang2 jiang1 gui1 lu4 mi2 。
- lu4 mi2 xiang1 si1 miao3 he2 ji2 ， chang2 yuan4 ge1 sheng1 ku3 qi1 ji2 。
- bu4 zhi1 ge1 zhe3 le4 yu3 bei1 ， yuan3 ke4 zha4 wen2 jie1 yan3 qi4 。

## 注释

## 译文

## 赏析
