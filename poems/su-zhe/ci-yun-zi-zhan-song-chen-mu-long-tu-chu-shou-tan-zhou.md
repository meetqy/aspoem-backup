---
id: su-zhe-ci-yun-zi-zhan-song-chen-mu-long-tu-chu-shou-tan-zhou
title: 次韵子瞻送陳睦龍圖出守潭州
titlePinyin: ci4 yun4 zi3 zhan1 song4 chen2 mu4 long2 tu2 chu1 shou3 tan2 zhou1
titleSlug: ci-yun-zi-zhan-song-chen-mu-long-tu-chu-shou-tan-zhou
author: 蘇轍
authorPinyin: su1 zhe2
authorSlug: su-zhe
dynasty: 宋
dynastyPinyin: song4
dynastySlug: song
tags: []
---

## 正文

- 海上石橋餘折棟，大舶記君過鐵甕。
- 東行萬里若乘空，老蜃長鯨應入鞚。
- 波摇風卷卧不起，免教髀肉鞍磨痛。
- 歸來過我話艱苦，驚汗津津尚流汞。
- 海涯風物畫成圖，錯落天吳兼紫鳳。
- 至今想象隔人世，往往風濤吹晝夢。
- 長沙欲往厭飛楫，幸有千兵作迎送。
- 文章清逸世少比，科第崢嶸聲自重。
- 遠行屢屈衆所嘆，出祖誰攀車欲動。
- 明朝鼓角背王城，莫聽單于吹曉弄。

## 拼音

- hai3 shang4 shi2 qiao2 yu2 zhe2 dong4 ， da4 bo2 ji4 jun1 guo4 tie3 weng4 。
- dong1 xing2 wan4 li3 ruo4 cheng2 kong1 ， lao3 shen4 chang2 jing1 ying1 ru4 kong4 。
- bo1 yao2 feng1 juan4 wo4 bu4 qi3 ， mian3 jiao4 bi4 rou4 an1 mo2 tong4 。
- gui1 lai2 guo4 wo3 hua4 jian1 ku3 ， jing1 han4 jin1 jin1 shang4 liu2 gong3 。
- hai3 ya2 feng1 wu4 hua4 cheng2 tu2 ， cuo4 luo4 tian1 wu2 jian1 zi3 feng4 。
- zhi4 jin1 xiang3 xiang4 ge2 ren2 shi4 ， wang3 wang3 feng1 tao1 chui1 zhou4 meng4 。
- chang2 sha1 yu4 wang3 yan4 fei1 ji2 ， xing4 you3 qian1 bing1 zuo4 ying2 song4 。
- wen2 zhang1 qing1 yi4 shi4 shao3 bi3 ， ke1 di4 zheng1 rong2 sheng1 zi4 zhong4 。
- yuan3 xing2 lü3 qu1 zhong4 suo3 tan4 ， chu1 zu3 shui2 pan1 ju1 yu4 dong4 。
- ming2 chao2 gu3 jiao3 bei4 wang2 cheng2 ， mo4 ting1 dan1 yu2 chui1 xiao3 nong4 。

## 注释

## 译文

## 赏析
