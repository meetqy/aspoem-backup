---
id: su-zhe-guang-fu-seng-zhi-xin-xi-gui
title: 廣福僧智昕西歸
titlePinyin: guang3 fu2 seng1 zhi4 xin1 xi1 gui1
titleSlug: guang-fu-seng-zhi-xin-xi-gui
author: 蘇轍
authorPinyin: su1 zhe2
authorSlug: su-zhe
dynasty: 宋
dynastyPinyin: song4
dynastySlug: song
tags: []
---

## 正文

- 老人寄東巖，蕭然四無鄰。
- 八尺清冷泉，中有白髮人。
- 婆娑弄明月，松間夜相賓。
- 平生指庚壬，終老投此身。
- 築室潁川市，西望長悲辛。
- 故山比丘僧，繭足超峨岷。
- 歸塗三千里，秋風入衣巾。
- 北崦百步外，我夢一室新。
- 速營三間堂，永奉兩足尊。
- 我歸要有時，久遠與子親。
- 悟老非凡僧，瓦礫化金銀。
- 歸來味玄言，見日當自陳。

## 拼音

- lao3 ren2 ji4 dong1 yan2 ， xiao1 ran2 si4 wu2 lin2 。
- ba1 chi3 qing1 leng3 quan2 ， zhong1 you3 bai2 fa4 ren2 。
- po2 suo1 nong4 ming2 yue4 ， song1 jian4 ye4 xiang1 bin1 。
- ping2 sheng1 zhi3 geng1 ren2 ， zhong1 lao3 tou2 ci3 shen1 。
- zhu4 shi4 ying3 chuan1 shi4 ， xi1 wang4 chang2 bei1 xin1 。
- gu4 shan1 bi3 qiu1 seng1 ， jian3 zu2 chao1 e2 min2 。
- gui1 tu2 san1 qian1 li3 ， qiu1 feng1 ru4 yi1 jin1 。
- bei3 yan1 bai3 bu4 wai4 ， wo3 meng4 yi2 shi4 xin1 。
- su4 ying2 san1 jian4 tang2 ， yong3 feng4 liang3 zu2 zun1 。
- wo3 gui1 yao4 you3 shi2 ， jiu3 yuan3 yu3 zi3 qin1 。
- wu4 lao3 fei1 fan2 seng1 ， wa3 li4 hua4 jin1 yin2 。
- gui1 lai2 wei4 xuan2 yan2 ， jian4 ri4 dang1 zi4 chen2 。

## 注释

## 译文

## 赏析
