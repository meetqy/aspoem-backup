---
id: su-zhe-ding-hai-sheng-ri
title: 丁亥生日
titlePinyin: ding1 hai4 sheng1 ri4
titleSlug: ding-hai-sheng-ri
author: 蘇轍
authorPinyin: su1 zhe2
authorSlug: su-zhe
dynasty: 唐
dynastyPinyin: tang2
dynastySlug: tang
tags: [] 
---

## 正文

- 少年即病肺，喘作鋸木聲。
- 中年復病脾，暴下泉流傾。
- 困苦始知道，處世百欲輕。
- 收功在晚年，二疾忽已平。
- 來年今日中，正行七十程。
- 老聃本吾師，妙語初自明。
- 至哉希夷微，不受外物嬰。
- 非三亦非一，了了無形形。
- 迎隨俱不見，瞿曇謂無生。
- 湛然琉璃內，寶月長盈盈。

## 拼音

- shao4 nian2 ji2 bing4 fei4 ， chuan3 zuo4 ju4 mu4 sheng1 。
- zhong1 nian2 fu4 bing4 pi2 ， bao4 xia4 quan2 liu2 qing1 。
- kun4 ku3 shi3 zhi1 dao4 ， chu3 shi4 bai3 yu4 qing1 。
- shou1 gong1 zai4 wan3 nian2 ， er4 ji2 hu1 yi3 ping2 。
- lai2 nian2 jin1 ri4 zhong1 ， zheng4 xing2 qi1 shi2 cheng2 。
- lao3 dan1 ben3 wu2 shi1 ， miao4 yu3 chu1 zi4 ming2 。
- zhi4 zai1 xi1 yi2 wei1 ， bu2 shou4 wai4 wu4 ying1 。
- fei1 san1 yi4 fei1 yi1 ， liao3 liao3 wu2 xing2 xing2 。
- ying2 sui2 ju4 bu2 jian4 ， qu2 tan2 wei4 wu2 sheng1 。
- zhan4 ran2 liu2 li2 nei4 ， bao3 yue4 chang2 ying2 ying2 。

## 注释

## 译文

## 赏析
