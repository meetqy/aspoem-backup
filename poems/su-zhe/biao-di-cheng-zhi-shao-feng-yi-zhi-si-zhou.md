---
id: su-zhe-biao-di-cheng-zhi-shao-feng-yi-zhi-si-zhou
title: 表弟程之邵奉議知泗州
titlePinyin: biao3 di4 cheng2 zhi1 shao4 feng4 yi4 zhi1 si4 zhou1
titleSlug: biao-di-cheng-zhi-shao-feng-yi-zhi-si-zhou
author: 蘇轍
authorPinyin: su1 zhe2
authorSlug: su-zhe
dynasty: 宋
dynastyPinyin: song4
dynastySlug: song
tags: []
---

## 正文

- 馬有千里足，所願百里程。
- 馬心自爲計，安用終日行。
- 何人志四方，欲買千金輕。
- 吾弟有俊才，見事心眼明。
- 二年坐北部，萬口傳佳聲。
- 談笑頑狡伏，何曾用敲榜。
- 艱難得銅虎，洗眼長淮清。
- 民事不足爲，但當食魚烹。
- 負重貴餘力，過飽多傷生。
- 不見大路馬，垂頭畏繁纓。

## 拼音

- ma3 you3 qian1 li3 zu2 ， suo3 yuan4 bai3 li3 cheng2 。
- ma3 xin1 zi4 wei2 ji4 ， an1 yong4 zhong1 ri4 xing2 。
- he2 ren2 zhi4 si4 fang1 ， yu4 mai3 qian1 jin1 qing1 。
- wu2 di4 you3 jun4 cai2 ， jian4 shi4 xin1 yan3 ming2 。
- er4 nian2 zuo4 bei3 bu4 ， wan4 kou3 chuan2 jia1 sheng1 。
- tan2 xiao4 wan2 jiao3 fu2 ， he2 ceng2 yong4 qiao1 bang3 。
- jian1 nan2 de2 tong2 hu3 ， xi3 yan3 chang2 huai2 qing1 。
- min2 shi4 bu4 zu2 wei2 ， dan4 dang1 shi2 yu2 peng1 。
- fu4 zhong4 gui4 yu2 li4 ， guo4 bao3 duo1 shang1 sheng1 。
- bu2 jian4 da4 lu4 ma3 ， chui2 tou2 wei4 fan2 ying1 。

## 注释

## 译文

## 赏析
