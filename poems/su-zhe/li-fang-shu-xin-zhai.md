---
id: su-zhe-li-fang-shu-xin-zhai
title: 李方叔新宅
titlePinyin: li3 fang1 shu1 xin1 zhai2
titleSlug: li-fang-shu-xin-zhai
author: 蘇轍
authorPinyin: su1 zhe2
authorSlug: su-zhe
dynasty: 宋
dynastyPinyin: song4
dynastySlug: song
tags: []
---

## 正文

- 我年七十無住宅，斤斧登登亂朝夕。
- 兒孫期我八十年，宅成可作十年客。
- 人壽八十知已難，從今未死且盤桓。
- 不如君家得衆力，咄嗟便了三十間。
- 李君雖貧足圖史，旋鑿明窗安凈几。
- 閉門但辦作詩章，好事時來置樽俎。
- 我恨年來不出門，不見君家棟宇新。
- 心安即是身安處，自揣頭顱莫問人。

## 拼音

- wo3 nian2 qi1 shi2 wu2 zhu4 zhai2 ， jin1 fu3 deng1 deng1 luan4 zhao1 xi1 。
- er2 sun1 qi1 wo3 ba1 shi2 nian2 ， zhai2 cheng2 ke3 zuo4 shi2 nian2 ke4 。
- ren2 shou4 ba1 shi2 zhi1 yi3 nan2 ， cong2 jin1 wei4 si3 qie3 pan2 huan2 。
- bu4 ru2 jun1 jia1 de2 zhong4 li4 ， duo1 jie1 bian4 le0 san1 shi2 jian4 。
- li3 jun1 sui1 pin2 zu2 tu2 shi3 ， xuan2 zao2 ming2 chuang1 an1 jing4 ji3 。
- bi4 men2 dan4 ban4 zuo4 shi1 zhang1 ， hao3 shi4 shi2 lai2 zhi4 zun1 zu3 。
- wo3 hen4 nian2 lai2 bu4 chu1 men2 ， bu2 jian4 jun1 jia1 dong4 yu3 xin1 。
- xin1 an1 ji2 shi4 shen1 an1 chu3 ， zi4 chuai1 tou2 lu2 mo4 wen4 ren2 。

## 注释

## 译文

## 赏析
