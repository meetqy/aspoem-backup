---
id: su-zhe-he-zi-zhan-jiao-shan
title: 和子瞻焦山
titlePinyin: he2 zi3 zhan1 jiao1 shan1
titleSlug: he-zi-zhan-jiao-shan
author: 蘇轍
authorPinyin: su1 zhe2
authorSlug: su-zhe
dynasty: 宋
dynastyPinyin: song4
dynastySlug: song
tags: []
---

## 正文

- 金山遊遍入焦山，舟輕帆急須臾間。
- 涉江已遠風浪闊，遊人到此皆爭還。
- 山頭冉冉萬竿竹，樓閣不見門長關。
- 金山共此一江水，只有勝絕無此閑。
- 野僧終日飽一飯，與世相視如髦蠻。
- 門無舟楫斷還往，說法教化黿鼉頑。
- 偶然客至話鄉國，西望落日低銅鐶。
- 岷峨正在日入處，想象積雪堆青鬟。
- 稻田一頃良自給，仕宦不返知誰扳。
- 久安祿廩農事廢，强弓一弛無由彎。
- 行逢佳處輒嘆息，想見茅屋藏榛菅。
- 我知此地便堪隠，稻苗旆旆魚斑斑。

## 拼音

- jin1 shan1 you2 bian4 ru4 jiao1 shan1 ， zhou1 qing1 fan1 ji2 xu1 yu2 jian4 。
- she4 jiang1 yi3 yuan3 feng1 lang4 kuo4 ， you2 ren2 dao4 ci3 jie1 zheng1 huan2 。
- shan1 tou2 ran3 ran3 wan4 gan1 zhu2 ， lou2 ge2 bu2 jian4 men2 chang2 guan1 。
- jin1 shan1 gong4 ci3 yi4 jiang1 shui3 ， zhi3 you3 sheng4 jue2 wu2 ci3 xian2 。
- ye3 seng1 zhong1 ri4 bao3 yi2 fan4 ， yu3 shi4 xiang4 shi4 ru2 mao2 man2 。
- men2 wu2 zhou1 ji2 duan4 huan2 wang3 ， shuo1 fa3 jiao4 hua4 yuan2 tuo2 wan2 。
- ou3 ran2 ke4 zhi4 hua4 xiang1 guo2 ， xi1 wang4 luo4 ri4 di1 tong2 huan2 。
- min2 e2 zheng4 zai4 ri4 ru4 chu3 ， xiang3 xiang4 ji1 xue3 dui1 qing1 huan2 。
- dao4 tian2 yi4 qing3 liang2 zi4 gei3 ， shi4 huan4 bu4 fan3 zhi1 shui2 ban1 。
- jiu3 an1 lu4 lin3 nong2 shi4 fei4 ， qiang2 gong1 yi4 chi2 wu2 you2 wan1 。
- xing2 feng2 jia1 chu3 zhe2 tan4 xi1 ， xiang3 jian4 mao2 wu1 cang2 zhen1 jian1 。
- wo3 zhi1 ci3 di4 bian4 kan1 yin3 ， dao4 miao2 pei4 pei4 yu2 ban1 ban1 。

## 注释

## 译文

## 赏析
