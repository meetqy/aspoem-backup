---
id: su-zhe-he-zi-zhan-si-zhou-seng-qie-ta
title: 和子瞻泗州僧伽塔
titlePinyin: he2 zi3 zhan1 si4 zhou1 seng1 qie2 ta3
titleSlug: he-zi-zhan-si-zhou-seng-qie-ta
author: 蘇轍
authorPinyin: su1 zhe2
authorSlug: su-zhe
dynasty: 宋
dynastyPinyin: song4
dynastySlug: song
tags: []
---

## 正文

- 清淮濁汴爭强雄，龜山下閟支祁宮。
- 高秋水來無遠近，蕩滅洲渚乘城墉。
- 千艘銜尾誰復惜，萬人雨泣哀將窮。
- 城中古塔高百尺，下有蛻骨黄金容。
- 蛟龍百怪不敢近，迴風倒浪歸無蹤。
- 越商胡賈豈知道，脫身獻寶酬元功。
- 至人已立萬物表，劫火僅置毛孔中。
- 區區淮汴亦何有，一挹可注滄溟東。
- 胡爲尚與水族較，時出變怪驚愚聾。
- 於乎此意不可詰，仰觀飛栱凌晴空。

## 拼音

- qing1 huai2 zhuo2 bian4 zheng1 qiang2 xiong2 ， gui1 shan1 xia4 bi4 zhi1 qi2 gong1 。
- gao1 qiu1 shui3 lai2 wu2 yuan3 jin4 ， dang4 mie4 zhou1 zhu3 cheng2 cheng2 yong1 。
- qian1 sou1 xian2 wei3 shui2 fu4 xi1 ， wan4 ren2 yu3 qi4 ai1 jiang1 qiong2 。
- cheng2 zhong1 gu3 ta3 gao1 bai3 chi3 ， xia4 you3 tui4 gu3 huang2 jin1 rong2 。
- jiao1 long2 bai3 guai4 bu4 gan3 jin4 ， hui2 feng1 dao3 lang4 gui1 wu2 zong1 。
- yue4 shang1 hu2 jia3 qi3 zhi1 dao4 ， tuo1 shen1 xian4 bao3 chou2 yuan2 gong1 。
- zhi4 ren2 yi3 li4 wan4 wu4 biao3 ， jie2 huo3 jin3 zhi4 mao2 kong3 zhong1 。
- qu1 qu1 huai2 bian4 yi4 he2 you3 ， yi2 yi4 ke3 zhu4 cang1 ming2 dong1 。
- hu2 wei2 shang4 yu3 shui3 zu2 jiao4 ， shi2 chu1 bian4 guai4 jing1 yu2 long2 。
- yu2 hu1 ci3 yi4 bu4 ke3 jie2 ， yang3 guan1 fei1 gong3 ling2 qing2 kong1 。

## 注释

## 译文

## 赏析
