---
id: su-zhe-ci-yun-zi-zhan-you-luo-fu-shan
title: 次韵子瞻遊羅浮山
titlePinyin: ci4 yun4 zi3 zhan1 you2 luo2 fu2 shan1
titleSlug: ci-yun-zi-zhan-you-luo-fu-shan
author: 蘇轍
authorPinyin: su1 zhe2
authorSlug: su-zhe
dynasty: 唐
dynastyPinyin: tang2
dynastySlug: tang
tags: [] 
---

## 正文

- 客迷墮澗逢玉京，雲行夭喬風號鳴。
- 暗中過盡石髓滑，驚喜觀闕朝霞明。
- 東坡南去類此客，擠者力盡非求生。
- 偶然瀕海少氛氣，復有福地容躬耕。
- 諸侯歷聘謝魯叟，茅檐燕坐師老彭。
- 天樞旋結日珠重，人寰下視鴻毛輕。
- 俗緣漸覺冰雪解，元氣乍復蛟虬獰。
- 遠遊脫屣入蓋竹，初怪長史留家庭。
- 後來玉斧小兒子，亦入真誥參仙經。
- 試令子弟學諸許，還家不用劍閣銘。
- 洞天聞亦有圖籍，但恐未免如公卿。
- 此心願與世無事，不願與世平不平。

## 拼音

- ke4 mi2 duo4 jian4 feng2 yu4 jing1 ， yun2 xing2 yao1 qiao2 feng1 hao4 ming2 。
- an4 zhong1 guo4 jin4 shi2 sui3 hua2 ， jing1 xi3 guan1 que4 zhao1 xia2 ming2 。
- dong1 po1 nan2 qu4 lei4 ci3 ke4 ， ji3 zhe3 li4 jin4 fei1 qiu2 sheng1 。
- ou3 ran2 bin1 hai3 shao3 fen1 qi4 ， fu4 you3 fu2 di4 rong2 gong1 geng1 。
- zhu1 hou2 li4 pin4 xie4 lu3 sou3 ， mao2 yan2 yan4 zuo4 shi1 lao3 peng2 。
- tian1 shu1 xuan2 jie2 ri4 zhu1 zhong4 ， ren2 huan2 xia4 shi4 hong2 mao2 qing1 。
- su2 yuan2 jian4 jue2 bing1 xue3 jie3 ， yuan2 qi4 zha4 fu4 jiao1 qiu2 ning2 。
- yuan3 you2 tuo1 xi3 ru4 gai4 zhu2 ， chu1 guai4 chang2 shi3 liu2 jia1 ting2 。
- hou4 lai2 yu4 fu3 xiao3 er2 zi3 ， yi4 ru4 zhen1 gao4 can1 xian1 jing1 。
- shi4 ling4 zi3 di4 xue2 zhu1 xu1 ， huan2 jia1 bu2 yong4 jian4 ge2 ming2 。
- dong4 tian1 wen2 yi4 you3 tu2 ji2 ， dan4 kong3 wei4 mian3 ru2 gong1 qing1 。
- ci3 xin1 yuan4 yu3 shi4 wu2 shi4 ， bu2 yuan4 yu3 shi4 ping2 bu4 ping2 。

## 注释

## 译文

## 赏析
