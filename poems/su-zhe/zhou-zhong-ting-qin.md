---
id: su-zhe-zhou-zhong-ting-qin
title: 舟中聽琴
titlePinyin: zhou1 zhong1 ting1 qin2
titleSlug: zhou-zhong-ting-qin
author: 蘇轍
authorPinyin: su1 zhe2
authorSlug: su-zhe
dynasty: 宋
dynastyPinyin: song4
dynastySlug: song
tags: []
---

## 正文

- 江流浩浩羣動息，琴聲琅琅中夜鳴。
- 水深天闊音響遠，仰視牛斗皆從橫。
- 昔有至人愛奇曲，學之三歲終無成。
- 一朝隨師過滄海，留置絕島不復迎。
- 終年見怪心自感，海水震掉魚龍驚。
- 翻回蕩潏有遺韵，琴意忽忽從此生。
- 師來迎笑問所得，撫手無言心已明。
- 世人囂囂好絲竹，撞鐘擊鼓浪謂榮。
- 安知江琴韵超絕，擺耳大笑不肯聽。

## 拼音

- jiang1 liu2 hao4 hao4 qun2 dong4 xi1 ， qin2 sheng1 lang2 lang2 zhong1 ye4 ming2 。
- shui3 shen1 tian1 kuo4 yin1 xiang3 yuan3 ， yang3 shi4 niu2 dou4 jie1 cong2 heng2 。
- xi1 you3 zhi4 ren2 ai4 qi2 qu3 ， xue2 zhi1 san1 sui4 zhong1 wu2 cheng2 。
- yi4 zhao1 sui2 shi1 guo4 cang1 hai3 ， liu2 zhi4 jue2 dao3 bu2 fu4 ying2 。
- zhong1 nian2 jian4 guai4 xin1 zi4 gan3 ， hai3 shui3 zhen4 diao4 yu2 long2 jing1 。
- fan1 hui2 dang4 yu4 you3 yi2 yun4 ， qin2 yi4 hu1 hu1 cong2 ci3 sheng1 。
- shi1 lai2 ying2 xiao4 wen4 suo3 de2 ， fu3 shou3 wu2 yan2 xin1 yi3 ming2 。
- shi4 ren2 xiao1 xiao1 hao3 si1 zhu2 ， zhuang4 zhong1 ji1 gu3 lang4 wei4 rong2 。
- an1 zhi1 jiang1 qin2 yun4 chao1 jue2 ， bai3 er3 da4 xiao4 bu4 ken3 ting1 。

## 注释

## 译文

## 赏析
