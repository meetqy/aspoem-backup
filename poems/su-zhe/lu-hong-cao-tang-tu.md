---
id: su-zhe-lu-hong-cao-tang-tu
title: 盧鴻草堂圖
titlePinyin: lu2 hong2 cao3 tang2 tu2
titleSlug: lu-hong-cao-tang-tu
author: 蘇轍
authorPinyin: su1 zhe2
authorSlug: su-zhe
dynasty: 宋
dynastyPinyin: song4
dynastySlug: song
tags: []
---

## 正文

- 昔爲太室遊，盧巖在東麓。
- 直上登封壇，一夜繭生足。
- 徑歸不復往，巒壑空在目。
- 安知有十志，舒卷不盈幅。
- 一處一盧生，裘褐蔭喬木。
- 方爲世外人，行止何須錄。
- 百年入篋笥，犬馬同一束。
- 嗟予縛世累，歸來有茅屋。
- 江干百畝田，清泉映修竹。
- 尚將逃姓名，豈復上圖軸。

## 拼音

- xi1 wei2 tai4 shi4 you2 ， lu2 yan2 zai4 dong1 lu4 。
- zhi2 shang4 deng1 feng1 tan2 ， yi2 ye4 jian3 sheng1 zu2 。
- jing4 gui1 bu2 fu4 wang3 ， luan2 he4 kong1 zai4 mu4 。
- an1 zhi1 you3 shi2 zhi4 ， shu1 juan3 bu4 ying2 fu2 。
- yi4 chu3 yi4 lu2 sheng1 ， qiu2 he4 yin1 qiao2 mu4 。
- fang1 wei2 shi4 wai4 ren2 ， xing2 zhi3 he2 xu1 lu4 。
- bai3 nian2 ru4 qie4 si4 ， quan3 ma3 tong2 yi2 shu4 。
- jie1 yu3 fu4 shi4 lei4 ， gui1 lai2 you3 mao2 wu1 。
- jiang1 gan1 bai3 mu3 tian2 ， qing1 quan2 ying4 xiu1 zhu2 。
- shang4 jiang1 tao2 xing4 ming2 ， qi3 fu4 shang4 tu2 zhou2 。

## 注释

## 译文

## 赏析
