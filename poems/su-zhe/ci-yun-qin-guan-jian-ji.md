---
id: su-zhe-ci-yun-qin-guan-jian-ji
title: 次韵秦觀見寄
titlePinyin: ci4 yun4 qin2 guan1 jian4 ji4
titleSlug: ci-yun-qin-guan-jian-ji
author: 蘇轍
authorPinyin: su1 zhe2
authorSlug: su-zhe
dynasty: 宋
dynastyPinyin: song4
dynastySlug: song
tags: []
---

## 正文

- 東家有賢人，西家苦相忽。
- 幽蘭委冰霜，掩靄特未發。
- 春風限芳蕤，爛漫安可沒。
- 東南信多士，人物世不闕。
- 考槃溪山間，自獻耻干謁。
- 誰憐幽閒女，艷色比南越。
- 垂耳困鹽車，捐金空買骨。
- 讀書謝世事，閉門動論月。
- 予生亦羈旅，處世常卒卒。
- 誰令釣竿手，强復此持笏。
- 惟餘七尺軀，空洞中無物。
- 時蒙好事過，解榻聊一拂。
- 野情樂江海，夢想扁舟兀。
- 隠居便醉睡，世路多顛蹶。
- 榮華一朝事，毀譽百年歇。
- 相勸沐咸池，陽阿晞汝髮。

## 拼音

- dong1 jia1 you3 xian2 ren2 ， xi1 jia1 ku3 xiang4 hu1 。
- you1 lan2 wei3 bing1 shuang1 ， yan3 ai3 te4 wei4 fa1 。
- chun1 feng1 xian4 fang1 rui2 ， lan4 man4 an1 ke3 mei2 。
- dong1 nan2 xin4 duo1 shi4 ， ren2 wu4 shi4 bu2 que4 。
- kao3 pan2 xi1 shan1 jian4 ， zi4 xian4 chi3 gan1 ye4 。
- shui2 lian2 you1 xian2 nü3 ， yan4 se4 bi3 nan2 yue4 。
- chui2 er3 kun4 yan2 ju1 ， juan1 jin1 kong1 mai3 gu3 。
- du2 shu1 xie4 shi4 shi4 ， bi4 men2 dong4 lun4 yue4 。
- yu3 sheng1 yi4 ji1 lü3 ， chu3 shi4 chang2 zu2 zu2 。
- shui2 ling4 diao4 gan1 shou3 ， qiang2 fu4 ci3 chi2 hu4 。
- wei2 yu2 qi1 chi3 qu1 ， kong1 dong4 zhong1 wu2 wu4 。
- shi2 meng2 hao3 shi4 guo4 ， jie3 ta4 liao2 yi4 fu2 。
- ye3 qing2 le4 jiang1 hai3 ， meng4 xiang3 pian1 zhou1 wu4 。
- yin3 ju1 bian4 zui4 shui4 ， shi4 lu4 duo1 dian1 jue3 。
- rong2 hua2 yi4 zhao1 shi4 ， hui3 yu4 bai3 nian2 xie1 。
- xiang1 quan4 mu4 xian2 chi2 ， yang2 a1 xi1 ru3 fa4 。

## 注释

## 译文

## 赏析
