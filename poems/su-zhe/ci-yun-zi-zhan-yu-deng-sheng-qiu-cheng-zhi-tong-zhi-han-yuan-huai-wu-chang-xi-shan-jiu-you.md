---
id: su-zhe-ci-yun-zi-zhan-yu-deng-sheng-qiu-cheng-zhi-tong-zhi-han-yuan-huai-wu-chang-xi-shan-jiu-you
title: 次韵子瞻與鄧聖求承旨同直翰苑懷武昌西山舊遊
titlePinyin: ci4 yun4 zi3 zhan1 yu3 deng4 sheng4 qiu2 cheng2 zhi3 tong2 zhi2 han4 yuan4 huai2 wu3 chang1 xi1 shan1 jiu4 you2
titleSlug: ci-yun-zi-zhan-yu-deng-sheng-qiu-cheng-zhi-tong-zhi-han-yuan-huai-wu-chang-xi-shan-jiu-you
author: 蘇轍
authorPinyin: su1 zhe2
authorSlug: su-zhe
dynasty: 宋
dynastyPinyin: song4
dynastySlug: song
tags: []
---

## 正文

- 我遊齊安十日回，東坡桃李初未栽。
- 扁舟亂流入樊口，山雨未止淫黄梅。
- 寒溪聞有古精舍，相與推挽登崔嵬。
- 山深縣令喜客至，寺荒蔓草生經臺。
- 黄鵝白酒得野餽，藤床竹簟無纖埃。
- 可憐遷客畏人見，共怪青山誰爲堆。
- 行驚晚照催出谷，中止亂石傾餘罍。
- 古今相望兩令尹，文詞灑落千山隈。
- 野人豈復識遺趣，過客時爲剜蒼苔。
- 五年留滯屐齒禿，一朝揮手船頭開。
- 玉堂却憶昔遊處，笑問五柳應彫摧。
- 滿朝文士蚤貴達，憑凌霄漢乘風雷。
- 入參祕殿出華省，何曾著足空山來。
- 漂流邂逅覽遺躅，耳中尚有江聲哀。

## 拼音

- wo3 you2 qi2 an1 shi2 ri4 hui2 ， dong1 po1 tao2 li3 chu1 wei4 zai1 。
- pian1 zhou1 luan4 liu2 ru4 fan2 kou3 ， shan1 yu3 wei4 zhi3 yin2 huang2 mei2 。
- han2 xi1 wen2 you3 gu3 jing1 she4 ， xiang1 yu3 tui1 wan3 deng1 cui1 wei2 。
- shan1 shen1 xian4 ling4 xi3 ke4 zhi4 ， si4 huang1 man4 cao3 sheng1 jing1 tai2 。
- huang2 e2 bai2 jiu3 de2 ye3 kui4 ， teng2 chuang2 zhu2 dian4 wu2 xian1 ai1 。
- ke3 lian2 qian1 ke4 wei4 ren2 jian4 ， gong4 guai4 qing1 shan1 shui2 wei2 dui1 。
- xing2 jing1 wan3 zhao4 cui1 chu1 gu3 ， zhong1 zhi3 luan4 shi2 qing1 yu2 lei2 。
- gu3 jin1 xiang1 wang4 liang3 ling4 yin3 ， wen2 ci2 sa3 luo4 qian1 shan1 wei1 。
- ye3 ren2 qi3 fu4 shi2 yi2 qu4 ， guo4 ke4 shi2 wei2 wan1 cang1 tai2 。
- wu3 nian2 liu2 zhi4 ji1 chi3 tu1 ， yi4 zhao1 hui1 shou3 chuan2 tou2 kai1 。
- yu4 tang2 que4 yi4 xi1 you2 chu3 ， xiao4 wen4 wu3 liu3 ying1 diao1 cui1 。
- man3 chao2 wen2 shi4 zao3 gui4 da2 ， ping2 ling2 xiao1 han4 cheng2 feng1 lei2 。
- ru4 can1 bi4 dian4 chu1 hua2 sheng3 ， he2 ceng2 zhu4 zu2 kong1 shan1 lai2 。
- piao1 liu2 xie4 hou4 lan3 yi2 zhu2 ， er3 zhong1 shang4 you3 jiang1 sheng1 ai1 。

## 注释

## 译文

## 赏析
