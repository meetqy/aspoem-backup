---
id: su-zhe-xiang-yang-gu-le-fu-er-shou-ye-ying-lai
title: 襄陽古樂府二首 野鷹來
titlePinyin: xiang1 yang2 gu3 le4 fu3 er4 shou3   ye3 ying1 lai2
titleSlug: xiang-yang-gu-le-fu-er-shou-ye-ying-lai
author: 蘇轍
authorPinyin: su1 zhe2
authorSlug: su-zhe
dynasty: 宋
dynastyPinyin: song4
dynastySlug: song
tags: []
---

## 正文

- 野鷹來，雄雉走。
- 蒼茫荒榛下，毰毸大如斗。
- 鷹來蕭蕭風雨寒，壯士臺中一揮肘。
- 臺高百尺臨平川，山中放火秋草乾。
- 雉肥兔飽走不去，野鷹飛下風蕭然。
- 嵯峨呼鷹臺，人去臺已圮。
- 高臺不可見，况復呼鷹子。
- 長歌野鷹來，當年落誰耳。
- 父生已不武，子立又不强。
- 北兵果南下，擾擾如驅羊。
- 鷹來野雉何暇走，束縛籠中安得翔。
- 可憐野雉亦有爪，兩手捽鷹猶可傷。

## 拼音

- ye3 ying1 lai2 ， xiong2 zhi4 zou3 。
- cang1 mang2 huang1 zhen1 xia4 ， pei2 sai1 da4 ru2 dou4 。
- ying1 lai2 xiao1 xiao1 feng1 yu3 han2 ， zhuang4 shi4 tai2 zhong1 yi4 hui1 zhou3 。
- tai2 gao1 bai3 chi3 lin2 ping2 chuan1 ， shan1 zhong1 fang4 huo3 qiu1 cao3 qian2 。
- zhi4 fei2 tu4 bao3 zou3 bu2 qu4 ， ye3 ying1 fei1 xia4 feng1 xiao1 ran2 。
- cuo2 e2 hu1 ying1 tai2 ， ren2 qu4 tai2 yi3 pi3 。
- gao1 tai2 bu4 ke3 jian4 ， kuang4 fu4 hu1 ying1 zi3 。
- chang2 ge1 ye3 ying1 lai2 ， dang1 nian2 luo4 shui2 er3 。
- fu4 sheng1 yi3 bu4 wu3 ， zi3 li4 you4 bu4 qiang2 。
- bei3 bing1 guo3 nan2 xia4 ， rao3 rao3 ru2 qu1 yang2 。
- ying1 lai2 ye3 zhi4 he2 xia2 zou3 ， shu4 fu4 long2 zhong1 an1 de2 xiang2 。
- ke3 lian2 ye3 zhi4 yi4 you3 zhua3 ， liang3 shou3 zuo2 ying1 you2 ke3 shang1 。

## 注释

## 译文

## 赏析
