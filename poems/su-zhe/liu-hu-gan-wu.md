---
id: su-zhe-liu-hu-gan-wu
title: 柳湖感物
titlePinyin: liu3 hu2 gan3 wu4
titleSlug: liu-hu-gan-wu
author: 蘇轍
authorPinyin: su1 zhe2
authorSlug: su-zhe
dynasty: 宋
dynastyPinyin: song4
dynastySlug: song
tags: []
---

## 正文

- 柳湖萬柳作雲屯，種時亂插不須根。
- 根如卧蛇身合抱，仰視不見蜩蟬喧。
- 開花三月亂飛雪，過牆度水無復還。
- 窮高極遠風力盡，棄墜泥土顔色昏。
- 偶然直墮湖中水，化爲浮萍輕且繁。
- 隨波上下去無定，物性不改天使然。
- 南山老松長百尺，根入石底蛟龍蟠。
- 秋深葉上露如雨，傾流入土明珠圓。
- 乘春發生葉短短，根大如指長而堅。
- 神農嘗藥最上品，氣力直壓鍾乳溫。
- 物生稟受久已異，世俗何始分愚賢。

## 拼音

- liu3 hu2 wan4 liu3 zuo4 yun2 tun2 ， zhong3 shi2 luan4 cha1 bu4 xu1 gen1 。
- gen1 ru2 wo4 she2 shen1 he2 bao4 ， yang3 shi4 bu2 jian4 tiao2 chan2 xuan1 。
- kai1 hua1 san1 yue4 luan4 fei1 xue3 ， guo4 qiang2 du4 shui3 wu2 fu4 huan2 。
- qiong2 gao1 ji2 yuan3 feng1 li4 jin4 ， qi4 zhui4 ni2 tu3 yan2 se4 hun1 。
- ou3 ran2 zhi2 duo4 hu2 zhong1 shui3 ， hua4 wei2 fu2 ping2 qing1 qie3 fan2 。
- sui2 bo1 shang4 xia4 qu4 wu2 ding4 ， wu4 xing4 bu4 gai3 tian1 shi3 ran2 。
- nan2 shan1 lao3 song1 chang2 bai3 chi3 ， gen1 ru4 shi2 di3 jiao1 long2 pan2 。
- qiu1 shen1 ye4 shang4 lu4 ru2 yu3 ， qing1 liu2 ru4 tu3 ming2 zhu1 yuan2 。
- cheng2 chun1 fa1 sheng1 ye4 duan3 duan3 ， gen1 da4 ru2 zhi3 chang2 er2 jian1 。
- shen2 nong2 chang2 yao4 zui4 shang4 pin3 ， qi4 li4 zhi2 ya1 zhong1 ru3 wen1 。
- wu4 sheng1 bing3 shou4 jiu3 yi3 yi4 ， shi4 su2 he2 shi3 fen1 yu2 xian2 。

## 注释

## 译文

## 赏析
