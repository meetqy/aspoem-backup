---
id: su-zhe-xi-ning-ren-zi-ba-yue-wu-luo-yang-miao-jue-si-kao-shi-ju-ren-ji-huan-dao-chu-song-shao-zhi-jian-zhi-xu-chang-gong-de-da-xiao-shi-er-shi-liu-shou-guo-han-xu-zhou-shi-cong-zhuang
title: 熙寧壬子八月於洛陽妙覺寺考試舉人及還道出嵩少之間至許昌共得大小詩二十六首 過韓許州石淙莊
titlePinyin: xi1 ning2 ren2 zi3 ba1 yue4 wu1 luo4 yang2 miao4 jue2 si4 kao3 shi4 ju3 ren2 ji2 huan2 dao4 chu1 song1 shao3 zhi1 jian4 zhi4 xu1 chang1 gong4 de2 da4 xiao3 shi1 er4 shi2 liu4 shou3   guo4 han2 xu1 zhou1 shi2 cong2 zhuang1
titleSlug: xi-ning-ren-zi-ba-yue-wu-luo-yang-miao-jue-si-kao-shi-ju-ren-ji-huan-dao-chu-song-shao-zhi-jian-zhi-xu-chang-gong-de-da-xiao-shi-er-shi-liu-shou-guo-han-xu-zhou-shi-cong-zhuang
author: 蘇轍
authorPinyin: su1 zhe2
authorSlug: su-zhe
dynasty: 宋
dynastyPinyin: song4
dynastySlug: song
tags: []
---

## 正文

- 飛泉來無窮，發自嵩嶺背。
- 奔馳兩山間，偶與亂石會。
- 傾流勢摧毀，泥土久崩潰。
- 堅姿未消釋，巀嶭儼相對。
- 居然受噴潑，雷轉諸壑內。
- 初喧墮深谷，稍放脫重隘。
- 跳沫濺霏微，餘瀾洶澎湃。
- 宸遊昔事遠，絕壁遺刻在。
- 人迹久寂寥，物理係興廢。
- 相君厭紛華，築室俯湍瀨。
- 濯纓離塵垢，洗耳聽天籟。
- 將追赤松遊，自置青雲外。
- 道人亦何者，預此事歸計。
- 猶恐山未深，更種萬株檜。

## 拼音

- fei1 quan2 lai2 wu2 qiong2 ， fa1 zi4 song1 ling3 bei4 。
- ben1 chi2 liang3 shan1 jian4 ， ou3 yu3 luan4 shi2 hui4 。
- qing1 liu2 shi4 cui1 hui3 ， ni2 tu3 jiu3 beng1 kui4 。
- jian1 zi1 wei4 xiao1 shi4 ， jie2 nie4 yan3 xiang1 dui4 。
- ju1 ran2 shou4 pen1 po1 ， lei2 zhuan3 zhu1 he4 nei4 。
- chu1 xuan1 duo4 shen1 gu3 ， shao1 fang4 tuo1 zhong4 ai4 。
- tiao4 mo4 jian4 fei1 wei1 ， yu2 lan2 xiong1 peng2 pai4 。
- chen2 you2 xi1 shi4 yuan3 ， jue2 bi4 yi2 ke4 zai4 。
- ren2 ji4 jiu3 ji4 liao2 ， wu4 li3 xi4 xing1 fei4 。
- xiang1 jun1 yan4 fen1 hua2 ， zhu4 shi4 fu3 tuan1 lai4 。
- zhuo2 ying1 li2 chen2 gou4 ， xi3 er3 ting1 tian1 lai4 。
- jiang1 zhui1 chi4 song1 you2 ， zi4 zhi4 qing1 yun2 wai4 。
- dao4 ren2 yi4 he2 zhe3 ， yu4 ci3 shi4 gui1 ji4 。
- you2 kong3 shan1 wei4 shen1 ， geng4 zhong3 wan4 zhu1 gui4 。

## 注释

## 译文

## 赏析
