---
id: su-zhe-xu-ru-ting
title: 徐孺亭
titlePinyin: xu2 ru2 ting2
titleSlug: xu-ru-ting
author: 蘇轍
authorPinyin: su1 zhe2
authorSlug: su-zhe
dynasty: 宋
dynastyPinyin: song4
dynastySlug: song
tags: []
---

## 正文

- 徐君鬰鬰澗底松，陳君落落堂上棟。
- 澗深松茂不遭伐，堂毀棟折傷其躬。
- 二人出處勢不合，譬如日月行西東。
- 胡爲賓主兩相好，一榻挂壁吹清風。
- 人生遇合何必同，一朝利盡更相攻。
- 先號後笑不須怪，外物未可疑心胸。
- 比干諫死微子去，自古不辨汙與隆。
- 我來故國空嘆息，城東舊宅生茅蓬。
- 平湖十頃照清廟，獨畫徐子遺陳公。
- 二人皆合配社稷，胡不相對祠堂中。

## 拼音

- xu2 jun1 yu4 yu4 jian4 di3 song1 ， chen2 jun1 luo4 luo4 tang2 shang4 dong4 。
- jian4 shen1 song1 mao4 bu4 zao1 fa2 ， tang2 hui3 dong4 zhe2 shang1 qi2 gong1 。
- er4 ren2 chu1 chu3 shi4 bu4 he2 ， pi4 ru2 ri4 yue4 xing2 xi1 dong1 。
- hu2 wei2 bin1 zhu3 liang3 xiang1 hao3 ， yi2 ta4 gua4 bi4 chui1 qing1 feng1 。
- ren2 sheng1 yu4 he2 he2 bi4 tong2 ， yi4 zhao1 li4 jin4 geng4 xiang1 gong1 。
- xian1 hao4 hou4 xiao4 bu4 xu1 guai4 ， wai4 wu4 wei4 ke3 yi2 xin1 xiong1 。
- bi3 gan1 jian4 si3 wei1 zi3 qu4 ， zi4 gu3 bu2 bian4 wu1 yu3 long2 。
- wo3 lai2 gu4 guo2 kong1 tan4 xi1 ， cheng2 dong1 jiu4 zhai2 sheng1 mao2 peng2 。
- ping2 hu2 shi2 qing3 zhao4 qing1 miao4 ， du2 hua4 xu2 zi3 yi2 chen2 gong1 。
- er4 ren2 jie1 he2 pei4 she4 ji4 ， hu2 bu4 xiang1 dui4 ci2 tang2 zhong1 。

## 注释

## 译文

## 赏析
