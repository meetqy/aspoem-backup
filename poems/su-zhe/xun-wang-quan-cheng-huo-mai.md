---
id: su-zhe-xun-wang-quan-cheng-huo-mai
title: 遜往泉城穫麥
titlePinyin: xun4 wang3 quan2 cheng2 huo4 mai4
titleSlug: xun-wang-quan-cheng-huo-mai
author: 蘇轍
authorPinyin: su1 zhe2
authorSlug: su-zhe
dynasty: 唐
dynastyPinyin: tang2
dynastySlug: tang
tags: [] 
---

## 正文

- 少年食稻不食粟，老居潁川稻不足。
- 人言小麥勝西川，雪花落磨煮成玉。
- 冷淘槐葉冰上齒，湯餠羊羹火入腹。
- 五年隨俗粗得飽，晨朝稻米纔供粥。
- 兒曹知我老且饞，觸熱泉城正三伏。
- 田家有信呼即來，亭午驅牛汗如浴。
- 吾兒生來讀書史，不慣田間爭斗斛。
- 今年久旱麥粒細，及半罷休饒老宿。
- 歸來爛熳煞蒼耳，來歲未知還爾熟。
- 百口且留終歲儲，貧交强半倉無穀。

## 拼音

- shao3 nian2 shi2 dao4 bu4 shi2 su4 ， lao3 ju1 ying3 chuan1 dao4 bu4 zu2 。
- ren2 yan2 xiao3 mai4 sheng4 xi1 chuan1 ， xue3 hua1 luo4 mo2 zhu3 cheng2 yu4 。
- leng3 tao2 huai2 ye4 bing1 shang4 chi3 ， tang1 bing3 yang2 geng1 huo3 ru4 fu4 。
- wu3 nian2 sui2 su2 cu1 de2 bao3 ， chen2 chao2 dao4 mi3 cai2 gong4 zhou1 。
- er2 cao2 zhi1 wo3 lao3 qie3 chan2 ， chu4 re4 quan2 cheng2 zheng4 san1 fu2 。
- tian2 jia1 you3 xin4 hu1 ji2 lai2 ， ting2 wu3 qu1 niu2 han4 ru2 yu4 。
- wu2 er2 sheng1 lai2 du2 shu1 shi3 ， bu2 guan4 tian2 jian4 zheng1 dou4 hu2 。
- jin1 nian2 jiu3 han4 mai4 li4 xi4 ， ji2 ban4 ba4 xiu1 rao2 lao3 su4 。
- gui1 lai2 lan4 man4 sha4 cang1 er3 ， lai2 sui4 wei4 zhi1 huan2 er3 shu2 。
- bai3 kou3 qie3 liu2 zhong1 sui4 chu3 ， pin2 jiao1 qiang2 ban4 cang1 wu2 gu3 。

## 注释

## 译文

## 赏析
