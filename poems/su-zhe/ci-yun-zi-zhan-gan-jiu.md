---
id: su-zhe-ci-yun-zi-zhan-gan-jiu
title: 次韵子瞻感舊
titlePinyin: ci4 yun4 zi3 zhan1 gan3 jiu4
titleSlug: ci-yun-zi-zhan-gan-jiu
author: 蘇轍
authorPinyin: su1 zhe2
authorSlug: su-zhe
dynasty: 宋
dynastyPinyin: song4
dynastySlug: song
tags: []
---

## 正文

- 還朝正三伏，一再趨未央。
- 久從江海游，苦此劍佩長。
- 夢中驚和璞，起坐憐老房。
- 爲我忝丞轄，置身願并凉。
- 此心一自許，何暇憂陟岡。
- 早歲發歸念，老來未嘗忘。
- 淵明不久仕，黔婁足爲康。
- 家有二頃田，歲辦十口糧。
- 教敕諸子弟，編排舊文章。
- 辛勤養松竹，遲莫多風霜。
- 常恐先著鞭，獨引社酒嘗。
- 火急報君恩，會合心則降。

## 拼音

- huan2 chao2 zheng4 san1 fu2 ， yi2 zai4 qu1 wei4 yang1 。
- jiu3 cong2 jiang1 hai3 you2 ， ku3 ci3 jian4 pei4 chang2 。
- meng4 zhong1 jing1 he2 pu2 ， qi3 zuo4 lian2 lao3 fang2 。
- wei2 wo3 tian3 cheng2 xia2 ， zhi4 shen1 yuan4 bing4 liang2 。
- ci3 xin1 yi2 zi4 xu1 ， he2 xia2 you1 zhi4 gang1 。
- zao3 sui4 fa1 gui1 nian4 ， lao3 lai2 wei4 chang2 wang4 。
- yuan1 ming2 bu4 jiu3 shi4 ， qian2 lou2 zu2 wei2 kang1 。
- jia1 you3 er4 qing3 tian2 ， sui4 ban4 shi2 kou3 liang2 。
- jiao4 chi4 zhu1 zi3 di4 ， bian1 pai2 jiu4 wen2 zhang1 。
- xin1 qin2 yang3 song1 zhu2 ， chi2 mo4 duo1 feng1 shuang1 。
- chang2 kong3 xian1 zhu4 bian1 ， du2 yin3 she4 jiu3 chang2 。
- huo3 ji2 bao4 jun1 en1 ， hui4 he2 xin1 ze2 jiang4 。

## 注释

## 译文

## 赏析
