---
id: su-zhe-ci-yun-zi-zhan-song-yang-jie-zhu-ke-feng-zhao-tong-gao-li-seng-you-qian-tang
title: 次韵子瞻送楊傑主客奉詔同高麗僧遊錢塘
titlePinyin: ci4 yun4 zi3 zhan1 song4 yang2 jie2 zhu3 ke4 feng4 zhao4 tong2 gao1 li2 seng1 you2 qian2 tang2
titleSlug: ci-yun-zi-zhan-song-yang-jie-zhu-ke-feng-zhao-tong-gao-li-seng-you-qian-tang
author: 蘇轍
authorPinyin: su1 zhe2
authorSlug: su-zhe
dynasty: 宋
dynastyPinyin: song4
dynastySlug: song
tags: []
---

## 正文

- 人言長安遠如日，三韓住處朝日赤。
- 飛帆走馬入齊梁，却渡吳江食吳橘。
- 玉門萬里唯言九，行人淚墮陽關酒。
- 佛法西來到此間，遍滿曾如屈伸手。
- 出家王子身心虛，飄然渡海如過渠。
- 遠來忽見傾盆雨，屬國真逢戴角魚。
- 至人無心亦無法，一物不見誰爲敵。
- 東海東邊定有無，拍手笑作中朝客。

## 拼音

- ren2 yan2 chang2 an1 yuan3 ru2 ri4 ， san1 han2 zhu4 chu3 zhao1 ri4 chi4 。
- fei1 fan1 zou3 ma3 ru4 qi2 liang2 ， que4 du4 wu2 jiang1 shi2 wu2 ju2 。
- yu4 men2 wan4 li3 wei2 yan2 jiu3 ， xing2 ren2 lei4 duo4 yang2 guan1 jiu3 。
- fo2 fa3 xi1 lai2 dao4 ci3 jian4 ， bian4 man3 ceng2 ru2 qu1 shen1 shou3 。
- chu1 jia1 wang2 zi3 shen1 xin1 xu1 ， piao1 ran2 du4 hai3 ru2 guo4 qu2 。
- yuan3 lai2 hu1 jian4 qing1 pen2 yu3 ， shu3 guo2 zhen1 feng2 dai4 jiao3 yu2 。
- zhi4 ren2 wu2 xin1 yi4 wu2 fa3 ， yi2 wu4 bu2 jian4 shui2 wei2 di2 。
- dong1 hai3 dong1 bian1 ding4 you3 wu2 ， pai1 shou3 xiao4 zuo4 zhong1 chao2 ke4 。

## 注释

## 译文

## 赏析
