---
id: su-zhe-ji-ti-kong-shi-yan-le-ting
title: 寄題孔氏顔樂亭
titlePinyin: ji4 ti2 kong3 shi4 yan2 le4 ting2
titleSlug: ji-ti-kong-shi-yan-le-ting
author: 蘇轍
authorPinyin: su1 zhe2
authorSlug: su-zhe
dynasty: 宋
dynastyPinyin: song4
dynastySlug: song
tags: []
---

## 正文

- 顔巷久已空，顔井固不遷。
- 荆榛翳蔓草，中有百尺泉。
- 誰復飲此水，裹飯耕廢田。
- 有賢孔氏孫，芟夷發清源。
- 廢床見綆刻，古甃昏苔痕。
- 引缸注瓢樽，千歲忽復然。
- 嗟哉古君子，至此良獨難。
- 口腹不擇味，四體不擇安。
- 遇物一皆可，孰爲我憂患。
- 阮生未忘酒，嵇生未忘鍛。
- 欲忘富貴樂，託物僅自完。
- 無託中自得，嗟哉彼誠賢。

## 拼音

- yan2 xiang4 jiu3 yi3 kong1 ， yan2 jing3 gu4 bu4 qian1 。
- jing1 zhen1 yi4 man4 cao3 ， zhong1 you3 bai3 chi3 quan2 。
- shui2 fu4 yin3 ci3 shui3 ， guo3 fan4 geng1 fei4 tian2 。
- you3 xian2 kong3 shi4 sun1 ， shan1 yi2 fa1 qing1 yuan2 。
- fei4 chuang2 jian4 geng3 ke4 ， gu3 zhou4 hun1 tai2 hen2 。
- yin3 gang1 zhu4 piao2 zun1 ， qian1 sui4 hu1 fu4 ran2 。
- jie1 zai1 gu3 jun1 zi3 ， zhi4 ci3 liang2 du2 nan2 。
- kou3 fu4 bu4 ze2 wei4 ， si4 ti3 bu4 ze2 an1 。
- yu4 wu4 yi4 jie1 ke3 ， shu2 wei2 wo3 you1 huan4 。
- ruan3 sheng1 wei4 wang4 jiu3 ， ji1 sheng1 wei4 wang4 duan4 。
- yu4 wang4 fu4 gui4 le4 ， tuo1 wu4 jin3 zi4 wan2 。
- wu2 tuo1 zhong1 zi4 de2 ， jie1 zai1 bi3 cheng2 xian2 。

## 注释

## 译文

## 赏析
