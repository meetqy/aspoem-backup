---
id: su-zhe-he-zi-zhan-su-lin-an-jing-tu-si
title: 和子瞻宿臨安浄土寺
titlePinyin: he2 zi3 zhan1 su4 lin2 an1 jing4 tu3 si4
titleSlug: he-zi-zhan-su-lin-an-jing-tu-si
author: 蘇轍
authorPinyin: su1 zhe2
authorSlug: su-zhe
dynasty: 唐
dynastyPinyin: tang2
dynastySlug: tang
tags: [] 
---

## 正文

- 四方清浄居，多被僧所占。
- 既無世俗營，百事得豐贍。
- 家居每紛薄，奉養出寒欠。
- 昔年旅東都，局促吁已厭。
- 城西近精廬，長老時一覘。
- 每來獲所求，食飽山茶釅。
- 塵埃就湯沐，垢膩脫巾韂。
- 不知禪味深，但取饑腸饜。
- 京城苦煩溷，物景費治染。
- 吳都况清華，觀剎吐光艷。
- 石矼度空闊，泉溜瀉深塹。
- 經過未足多，終老應長歉。

## 拼音

- si4 fang1 qing1 jing4 ju1 ， duo1 bei4 seng1 suo3 zhan4 。
- ji4 wu2 shi4 su2 ying2 ， bai3 shi4 de2 feng1 shan4 。
- jia1 ju1 mei3 fen1 bao2 ， feng4 yang3 chu1 han2 qian4 。
- xi1 nian2 lü3 dong1 dou1 ， ju2 cu4 xu1 yi3 yan4 。
- cheng2 xi1 jin4 jing1 lu2 ， chang2 lao3 shi2 yi4 chan1 。
- mei3 lai2 huo4 suo3 qiu2 ， shi2 bao3 shan1 cha2 yan4 。
- chen2 ai1 jiu4 tang1 mu4 ， gou4 ni4 tuo1 jin1 chan4 。
- bu4 zhi1 shan4 wei4 shen1 ， dan4 qu3 ji1 chang2 yan4 。
- jing1 cheng2 ku3 fan2 hun4 ， wu4 jing3 fei4 zhi4 ran3 。
- wu2 dou1 kuang4 qing1 hua2 ， guan1 cha4 tu3 guang1 yan4 。
- shi2 gang1 du4 kong1 kuo4 ， quan2 liu1 xie4 shen1 qian4 。
- jing1 guo4 wei4 zu2 duo1 ， zhong1 lao3 ying1 chang2 qian4 。

## 注释

## 译文

## 赏析
