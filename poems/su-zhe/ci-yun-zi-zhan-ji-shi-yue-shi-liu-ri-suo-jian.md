---
id: su-zhe-ci-yun-zi-zhan-ji-shi-yue-shi-liu-ri-suo-jian
title: 次韵子瞻記十月十六日所見
titlePinyin: ci4 yun4 zi3 zhan1 ji4 shi2 yue4 shi2 liu4 ri4 suo3 jian4
titleSlug: ci-yun-zi-zhan-ji-shi-yue-shi-liu-ri-suo-jian
author: 蘇轍
authorPinyin: su1 zhe2
authorSlug: su-zhe
dynasty: 宋
dynastyPinyin: song4
dynastySlug: song
tags: []
---

## 正文

- 君不見天高后土黄，變化出入唯陰陽。
- 旋凝細霧作飛雹，復遣震雷追日光。
- 可憐萬物甚微細，坐聽百變隨顛僵。
- 深根固蒂無計遁，倏來忽返安能防。
- 平生未見實驚耳，稍遠不知如隔牆。
- 君看歌舞醉華屋，下有纍縶排兩廊。
- 眼前苦樂尚懸絕，空中造化知有亡。
- 我居宛丘厭凝沍，雪翻海水填陂塘。
- 但知膏澤利牟麥，恣食餠餌真嘉祥。
- 山陽所記亦何事，有酒胡不盡一觴。

## 拼音

- jun1 bu2 jian4 tian1 gao1 hou4 tu3 huang2 ， bian4 hua4 chu1 ru4 wei2 yin1 yang2 。
- xuan2 ning2 xi4 wu4 zuo4 fei1 bao2 ， fu4 qian3 zhen4 lei2 zhui1 ri4 guang1 。
- ke3 lian2 wan4 wu4 shen4 wei1 xi4 ， zuo4 ting1 bai3 bian4 sui2 dian1 jiang1 。
- shen1 gen1 gu4 di4 wu2 ji4 dun4 ， shu1 lai2 hu1 fan3 an1 neng2 fang2 。
- ping2 sheng1 wei4 jian4 shi2 jing1 er3 ， shao1 yuan3 bu4 zhi1 ru2 ge2 qiang2 。
- jun1 kan4 ge1 wu3 zui4 hua2 wu1 ， xia4 you3 lei2 zhi2 pai2 liang3 lang2 。
- yan3 qian2 ku3 le4 shang4 xuan2 jue2 ， kong1 zhong1 zao4 hua4 zhi1 you3 wang2 。
- wo3 ju1 wan3 qiu1 yan4 ning2 hu4 ， xue3 fan1 hai3 shui3 tian2 bei1 tang2 。
- dan4 zhi1 gao1 ze2 li4 mu4 mai4 ， zi4 shi2 bing3 er3 zhen1 jia1 xiang2 。
- shan1 yang2 suo3 ji4 yi4 he2 shi4 ， you3 jiu3 hu2 bu2 jin4 yi4 shang1 。

## 注释

## 译文

## 赏析
