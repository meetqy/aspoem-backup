---
id: su-zhe-zhou-fang-hua-mei-ren-ge
title: 周昉畫美人歌
titlePinyin: zhou1 fang3 hua4 mei3 ren2 ge1
titleSlug: zhou-fang-hua-mei-ren-ge
author: 蘇轍
authorPinyin: su1 zhe2
authorSlug: su-zhe
dynasty: 唐
dynastyPinyin: tang2
dynastySlug: tang
tags: [] 
---

## 正文

- 深宮美人百不知，飲酒食肉事遊嬉。
- 彈絲吹竹舞羅衣，曲終對鏡理鬢眉。
- 岌然高髻玉釵垂，雙鬟窈窕萼葉微。
- 宛轉躑躅從嬰兒，倚楹俯檻皆有姿。
- 擁扇執拂知從誰，瘦者飛燕肥玉妃。
- 俯仰向背樂且悲，九重深遠安得窺。
- 周生執筆心坐馳，流傳人間眩心脾。
- 飛瓊小玉雲霧幃，長風吹開忽見之。
- 夢魂清夜那復追，老人衰朽百事非。
- 展卷一笑亦胡爲，持付少年良所宜。

## 拼音

- shen1 gong1 mei3 ren2 bai3 bu4 zhi1 ， yin3 jiu3 shi2 rou4 shi4 you2 xi1 。
- dan4 si1 chui1 zhu2 wu3 luo2 yi1 ， qu3 zhong1 dui4 jing4 li3 bin4 mei2 。
- ji2 ran2 gao1 ji4 yu4 chai1 chui2 ， shuang1 huan2 yao3 tiao3 e4 ye4 wei1 。
- wan3 zhuan3 zhi2 zhu2 cong2 ying1 er2 ， yi3 ying2 fu3 jian4 jie1 you3 zi1 。
- yong1 shan4 zhi2 fu2 zhi1 cong2 shui2 ， shou4 zhe3 fei1 yan4 fei2 yu4 fei1 。
- fu3 yang3 xiang4 bei4 le4 qie3 bei1 ， jiu3 chong2 shen1 yuan3 an1 de2 kui1 。
- zhou1 sheng1 zhi2 bi3 xin1 zuo4 chi2 ， liu2 chuan2 ren2 jian4 xuan4 xin1 pi2 。
- fei1 qiong2 xiao3 yu4 yun2 wu4 wei2 ， chang2 feng1 chui1 kai1 hu1 jian4 zhi1 。
- meng4 hun2 qing1 ye4 na4 fu4 zhui1 ， lao3 ren2 shuai1 xiu3 bai3 shi4 fei1 。
- zhan3 juan4 yi2 xiao4 yi4 hu2 wei2 ， chi2 fu4 shao4 nian2 liang2 suo3 yi2 。

## 注释

## 译文

## 赏析
