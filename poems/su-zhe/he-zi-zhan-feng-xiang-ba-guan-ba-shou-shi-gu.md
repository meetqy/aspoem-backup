---
id: su-zhe-he-zi-zhan-feng-xiang-ba-guan-ba-shou-shi-gu
title: 和子瞻鳳翔八觀八首 石鼓
titlePinyin: he2 zi3 zhan1 feng4 xiang2 ba1 guan1 ba1 shou3   shi2 gu3
titleSlug: he-zi-zhan-feng-xiang-ba-guan-ba-shou-shi-gu
author: 蘇轍
authorPinyin: su1 zhe2
authorSlug: su-zhe
dynasty: 唐
dynastyPinyin: tang2
dynastySlug: tang
tags: [] 
---

## 正文

- 岐山之陽石爲鼓，叩之不鳴懸無虡。
- 以爲無用百無直，以爲有用萬物祖。
- 置身無用有用間，自託周宣誰敢侮。
- 宣王沒後墳壠平，秦野蒼茫不知處。
- 周人舊物惟存山，文武遺民盡囚虜。
- 鼎鍾無在鑄戈戟，宮殿已倒生禾黍。
- 厲宣子孫竄四方，昭穆錯亂不存譜。
- 時有過客悲先王，綢繆牖戶徹桑土。
- 思宣不見幸鼓存，由鼓求宣近爲愈。
- 彼皆有用世所好，天地能生不能主。
- 君看項籍猛如狼，身死未冷割爲脯。
- 馬童楊喜豈不仁，待汝封侯非怨汝。
- 何况外物固已輕，毛擒翡翠尾執麈。
- 惟有蒼石於此時，獨以無用不見數。
- 形骸偃蹇任苔蘚，文字皴剝困風雨。
- 遭亂既以無用全，有用還爲太平取。
- 古人不見見遺物，如見方召與申甫。
- 文非科斗可窮詰，簡編不載無訓詁。
- 字形漫汗隨石缺，蒼蛇生角龍折股。
- 亦如老人遭暴橫，頤下髭禿口齒齬。
- 形雖不具意可知，有云楊柳貫魴鱮。
- 魴鱮豈厭居溪谷，自投網罟入君俎。
- 柳條柔弱長百尺，挽之不斷細如縷。
- 以柳貫魚魚不傷，貫不傷魚魚樂死。
- 登之廟中鬼神格，錫女豐年多黍稌。
- 宣王用兵征四國，北摧犬戎南服楚。
- 將帥用命士卒歡，死生不顧闞虓虎。
- 問之何術能使然，撫之如子敬如父。
- 弱柳貫魚魚弗違，仁人在上民不怒。
- 請看石鼓非徒然，長笑太山刻秦語。

## 拼音

- qi2 shan1 zhi1 yang2 shi2 wei2 gu3 ， kou4 zhi1 bu4 ming2 xuan2 wu2 ju4 。
- yi3 wei2 wu2 yong4 bai3 wu2 zhi2 ， yi3 wei2 you3 yong4 wan4 wu4 zu3 。
- zhi4 shen1 wu2 yong4 you3 yong4 jian4 ， zi4 tuo1 zhou1 xuan1 shui2 gan3 wu3 。
- xuan1 wang2 mei2 hou4 fen2 long3 ping2 ， qin2 ye3 cang1 mang2 bu4 zhi1 chu3 。
- zhou1 ren2 jiu4 wu4 wei2 cun2 shan1 ， wen2 wu3 yi2 min2 jin4 qiu2 lu3 。
- ding3 zhong1 wu2 zai4 zhu4 ge1 ji3 ， gong1 dian4 yi3 dao3 sheng1 he2 shu3 。
- li4 xuan1 zi3 sun1 cuan4 si4 fang1 ， zhao1 mu4 cuo4 luan4 bu4 cun2 pu3 。
- shi2 you3 guo4 ke4 bei1 xian1 wang2 ， chou2 mou2 you3 hu4 che4 sang1 tu3 。
- si1 xuan1 bu2 jian4 xing4 gu3 cun2 ， you2 gu3 qiu2 xuan1 jin4 wei2 yu4 。
- bi3 jie1 you3 yong4 shi4 suo3 hao3 ， tian1 di4 neng2 sheng1 bu4 neng2 zhu3 。
- jun1 kan4 xiang4 ji2 meng3 ru2 lang2 ， shen1 si3 wei4 leng3 ge1 wei2 pu2 。
- ma3 tong2 yang2 xi3 qi3 bu4 ren2 ， dai4 ru3 feng1 hou2 fei1 yuan4 ru3 。
- he2 kuang4 wai4 wu4 gu4 yi3 qing1 ， mao2 qin2 fei3 cui4 wei3 zhi2 zhu3 。
- wei2 you3 cang1 shi2 wu1 ci3 shi2 ， du2 yi3 wu2 yong4 bu2 jian4 shu4 。
- xing2 hai2 yan3 jian3 ren4 tai2 xian3 ， wen2 zi4 cun1 bao1 kun4 feng1 yu3 。
- zao1 luan4 ji4 yi3 wu2 yong4 quan2 ， you3 yong4 huan2 wei2 tai4 ping2 qu3 。
- gu3 ren2 bu2 jian4 jian4 yi2 wu4 ， ru2 jian4 fang1 zhao4 yu3 shen1 fu3 。
- wen2 fei1 ke1 dou4 ke3 qiong2 jie2 ， jian3 bian1 bu2 zai4 wu2 xun4 gu3 。
- zi4 xing2 man4 han4 sui2 shi2 que1 ， cang1 she2 sheng1 jue2 long2 zhe2 gu3 。
- yi4 ru2 lao3 ren2 zao1 bao4 heng2 ， yi2 xia4 zi1 tu1 kou3 chi3 yu3 。
- xing2 sui1 bu2 ju4 yi4 ke3 zhi1 ， you3 yun2 yang2 liu3 guan4 fang2 xu4 。
- fang2 xu4 qi3 yan4 ju1 xi1 gu3 ， zi4 tou2 wang3 gu3 ru4 jun1 zu3 。
- liu3 tiao2 rou2 ruo4 chang2 bai3 chi3 ， wan3 zhi1 bu2 duan4 xi4 ru2 lü3 。
- yi3 liu3 guan4 yu2 yu2 bu4 shang1 ， guan4 bu4 shang1 yu2 yu2 le4 si3 。
- deng1 zhi1 miao4 zhong1 gui3 shen2 ge2 ， xi1 nü3 feng1 nian2 duo1 shu3 tu2 。
- xuan1 wang2 yong4 bing1 zheng1 si4 guo2 ， bei3 cui1 quan3 rong2 nan2 fu2 chu3 。
- jiang1 shuai4 yong4 ming4 shi4 zu2 huan1 ， si3 sheng1 bu2 gu4 kan4 xiao1 hu3 。
- wen4 zhi1 he2 shu4 neng2 shi3 ran2 ， fu3 zhi1 ru2 zi3 jing4 ru2 fu4 。
- ruo4 liu3 guan4 yu2 yu2 fu2 wei2 ， ren2 ren2 zai4 shang4 min2 bu2 nu4 。
- qing3 kan4 shi2 gu3 fei1 tu2 ran2 ， chang2 xiao4 tai4 shan1 ke4 qin2 yu3 。

## 注释

## 译文

## 赏析
