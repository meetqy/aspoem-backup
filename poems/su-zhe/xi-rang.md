---
id: su-zhe-xi-rang
title: 息壤
titlePinyin: xi1 rang3
titleSlug: xi-rang
author: 蘇轍
authorPinyin: su1 zhe2
authorSlug: su-zhe
dynasty: 宋
dynastyPinyin: song4
dynastySlug: song
tags: []
---

## 正文

- 江上寒沙薄如席，一夕墳起成高丘。
- 江流傾轉力不勝，左齧右吐非自由。
- 南郡城南獨何者，平地生長殊不休。
- 當中屋背不盈尺，深入百丈皆石樓。
- 古人不知下有怪，發破不掩水漲浮。
- 傳言夏鯀塞洚水，上帝愛此無敢偷。
- 竊持大畚負長鎛，刺取不已帝使流。
- 禹知水怒非塞止，網捕百怪雜蜃鰍。
- 掘壕入土不計丈，投擲填壓聲鳴啾。
- 一時既定憂後世，恐此竊出壞九州。
- 神人已死無復制，故以此土封其頭。
- 發之輒滿不可既，意使靈物長幽囚。
- 前年大旱千里赤，取土盈掬雨不收。
- 誰言咫尺舊黄壤，中有千歲龍與虬。
- 高山萬仞猶可削，嗟此何獨生如疣。
- 天長地遠莽無極，雖有缺壞誰能賙。
- 我疑天意固有在，患世多事窮鎸鎪。
- 埏陶鼓鑄地力困，久不自補無爲憂。
- 世無女媧空白石，磊磊滿地如浮漚。
- 耕田鑿井自無已，息壤無幾安能酬。

## 拼音

- jiang1 shang4 han2 sha1 bao2 ru2 xi2 ， yi4 xi1 fen2 qi3 cheng2 gao1 qiu1 。
- jiang1 liu2 qing1 zhuan3 li4 bu2 sheng4 ， zuo3 nie4 you4 tu3 fei1 zi4 you2 。
- nan2 jun4 cheng2 nan2 du2 he2 zhe3 ， ping2 di4 sheng1 chang2 shu1 bu4 xiu1 。
- dang1 zhong1 wu1 bei4 bu4 ying2 chi3 ， shen1 ru4 bai3 zhang4 jie1 shi2 lou2 。
- gu3 ren2 bu4 zhi1 xia4 you3 guai4 ， fa1 po4 bu4 yan3 shui3 zhang3 fu2 。
- chuan2 yan2 xia4 gun3 sai1 jiang4 shui3 ， shang4 di4 ai4 ci3 wu2 gan3 tou1 。
- qie4 chi2 da4 ben3 fu4 chang2 bo2 ， ci4 qu3 bu4 yi3 di4 shi3 liu2 。
- yu3 zhi1 shui3 nu4 fei1 sai1 zhi3 ， wang3 bu3 bai3 guai4 za2 shen4 qiu1 。
- jue2 hao2 ru4 tu3 bu2 ji4 zhang4 ， tou2 zhi4 tian2 ya1 sheng1 ming2 jiu1 。
- yi4 shi2 ji4 ding4 you1 hou4 shi4 ， kong3 ci3 qie4 chu1 huai4 jiu3 zhou1 。
- shen2 ren2 yi3 si3 wu2 fu4 zhi4 ， gu4 yi3 ci3 tu3 feng1 qi2 tou2 。
- fa1 zhi1 zhe2 man3 bu4 ke3 ji4 ， yi4 shi3 ling2 wu4 chang2 you1 qiu2 。
- qian2 nian2 da4 han4 qian1 li3 chi4 ， qu3 tu3 ying2 ju1 yu3 bu4 shou1 。
- shui2 yan2 zhi3 chi3 jiu4 huang2 rang3 ， zhong1 you3 qian1 sui4 long2 yu3 qiu2 。
- gao1 shan1 wan4 ren4 you2 ke3 xiao1 ， jie1 ci3 he2 du2 sheng1 ru2 you2 。
- tian1 chang2 di4 yuan3 mang3 wu2 ji2 ， sui1 you3 que1 huai4 shui2 neng2 zhou1 。
- wo3 yi2 tian1 yi4 gu4 you3 zai4 ， huan4 shi4 duo1 shi4 qiong2 juan1 sou1 。
- shan1 tao2 gu3 zhu4 di4 li4 kun4 ， jiu3 bu2 zi4 bu3 wu2 wei2 you1 。
- shi4 wu2 nü3 wa1 kong4 bai2 shi2 ， lei3 lei3 man3 di4 ru2 fu2 ou1 。
- geng1 tian2 zao2 jing3 zi4 wu2 yi3 ， xi1 rang3 wu2 ji1 an1 neng2 chou2 。

## 注释

## 译文

## 赏析
