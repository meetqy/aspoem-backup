---
id: su-zhe-ci-yun-zi-zhan-mei-bei-yu
title: 次韵子瞻渼陂魚
titlePinyin: ci4 yun4 zi3 zhan1 mei3 bei1 yu2
titleSlug: ci-yun-zi-zhan-mei-bei-yu
author: 蘇轍
authorPinyin: su1 zhe2
authorSlug: su-zhe
dynasty: 宋
dynastyPinyin: song4
dynastySlug: song
tags: []
---

## 正文

- 渼陂霜落魚可掩，枯芡破盤蒲折劍。
- 巨斧敲冰已暗知，長叉刺浪那容閃。
- 鯨孫蛟子誰復惜，朱鬣金鱗漫如染。
- 邂逅相遭已失津，偶然一掉猶思塹。
- 嗟君遊宦久羊炙，有似遠行安野店。
- 得魚未熟口流涎，豈有哀矜自欺僭。
- 人生飽足百事已，美味那令一朝欠。
- 少年勿笑貪匕筯，老病行看費針砭。
- 羊生懸骨空自饑，伯夷食菜有不贍。
- 清名驚世不益身，何異飲醯徒酷釅。

## 拼音

- mei3 bei1 shuang1 luo4 yu2 ke3 yan3 ， ku1 qian4 po4 pan2 pu2 zhe2 jian4 。
- ju4 fu3 qiao1 bing1 yi3 an4 zhi1 ， chang2 cha1 ci4 lang4 na4 rong2 shan3 。
- jing1 sun1 jiao1 zi3 shui2 fu4 xi1 ， zhu1 lie4 jin1 lin2 man4 ru2 ran3 。
- xie4 hou4 xiang1 zao1 yi3 shi1 jin1 ， ou3 ran2 yi2 diao4 you2 si1 qian4 。
- jie1 jun1 you2 huan4 jiu3 yang2 zhi4 ， you3 si4 yuan3 xing2 an1 ye3 dian4 。
- de2 yu2 wei4 shu2 kou3 liu2 xian2 ， qi3 you3 ai1 jin1 zi4 qi1 jian4 。
- ren2 sheng1 bao3 zu2 bai3 shi4 yi3 ， mei3 wei4 na4 ling4 yi4 zhao1 qian4 。
- shao4 nian2 wu4 xiao4 tan1 bi3 zhu4 ， lao3 bing4 xing2 kan4 fei4 zhen1 bian1 。
- yang2 sheng1 xuan2 gu3 kong1 zi4 ji1 ， bo2 yi2 shi2 cai4 you3 bu2 shan4 。
- qing1 ming2 jing1 shi4 bu2 yi4 shen1 ， he2 yi4 yin3 xi1 tu2 ku4 yan4 。

## 注释

## 译文

## 赏析
