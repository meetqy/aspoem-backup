---
id: su-zhe-tong-kong-chang-fu-zuo-zhang-fu-ren-shi
title: 同孔常父作張夫人詩
titlePinyin: tong2 kong3 chang2 fu4 zuo4 zhang1 fu1 ren2 shi1
titleSlug: tong-kong-chang-fu-zuo-zhang-fu-ren-shi
author: 蘇轍
authorPinyin: su1 zhe2
authorSlug: su-zhe
dynasty: 宋
dynastyPinyin: song4
dynastySlug: song
tags: []
---

## 正文

- 女子勿言弱，男兒何必强。
- 君看張夫人，身舉十五喪。
- 頭上脫笄珥，篋中斥襦裳。
- 築墳連丘山，松柏鬰蒼蒼。
- 親戚不爲助，涕泣感道傍。
- 昔有王氏老，身爲尚書郎。
- 親死棄不葬，簪裾日翱翔。
- 白骨委廬陵，宦遊在岐陽。
- 一旦有丈夫，軒軒類佯狂。
- 相面識心腹，開口言災祥。
- 嗟汝平生事，不了令誰當。
- 汝身暖絲綿，汝口甘稻粱。
- 衣食未嘗廢，此事乃可忘。
- 一言中肝心，投身拜其床。
- 傍人漫不知，相視空茫茫。
- 終言汝不悛，物理久必償。
- 兒女病手足，相隨就淪亡。
- 鄙夫本愚悍，過耳風吹牆。
- 明年及前期，長子憂骭瘍。
- 一麾守巴峽，雙柩還故鄉。
- 弱息雖僅存，蹣跚亦非良。
- 誰言天地寬，網目固自張。
- 古事遠不信，近事世所詳。
- 企張非求福，禍敗當懲王。

## 拼音

- nü3 zi3 wu4 yan2 ruo4 ， nan2 er2 he2 bi4 qiang2 。
- jun1 kan4 zhang1 fu1 ren2 ， shen1 ju3 shi2 wu3 sang1 。
- tou2 shang4 tuo1 ji1 er3 ， qie4 zhong1 chi4 ru2 shang0 。
- zhu4 fen2 lian2 qiu1 shan1 ， song1 bai3 yu4 cang1 cang1 。
- qin1 qi1 bu4 wei2 zhu4 ， ti4 qi4 gan3 dao4 bang4 。
- xi1 you3 wang2 shi4 lao3 ， shen1 wei2 shang4 shu1 lang2 。
- qin1 si3 qi4 bu2 zang4 ， zan1 ju1 ri4 ao2 xiang2 。
- bai2 gu3 wei3 lu2 ling2 ， huan4 you2 zai4 qi2 yang2 。
- yi2 dan4 you3 zhang4 fu0 ， xuan1 xuan1 lei4 yang2 kuang2 。
- xiang4 mian4 shi2 xin1 fu4 ， kai1 kou3 yan2 zai1 xiang2 。
- jie1 ru3 ping2 sheng1 shi4 ， bu4 liao3 ling4 shui2 dang1 。
- ru3 shen1 nuan3 si1 mian2 ， ru3 kou3 gan1 dao4 liang2 。
- yi1 shi2 wei4 chang2 fei4 ， ci3 shi4 nai3 ke3 wang4 。
- yi4 yan2 zhong1 gan1 xin1 ， tou2 shen1 bai4 qi2 chuang2 。
- bang4 ren2 man4 bu4 zhi1 ， xiang1 shi4 kong1 mang2 mang2 。
- zhong1 yan2 ru3 bu4 quan1 ， wu4 li3 jiu3 bi4 chang2 。
- er2 nü3 bing4 shou3 zu2 ， xiang1 sui2 jiu4 lun2 wang2 。
- bi3 fu1 ben3 yu2 han4 ， guo4 er3 feng1 chui1 qiang2 。
- ming2 nian2 ji2 qian2 qi1 ， chang2 zi3 you1 gan4 yang2 。
- yi4 hui1 shou3 ba1 xia2 ， shuang1 jiu4 huan2 gu4 xiang1 。
- ruo4 xi1 sui1 jin3 cun2 ， pan2 shan1 yi4 fei1 liang2 。
- shui2 yan2 tian1 di4 kuan1 ， wang3 mu4 gu4 zi4 zhang1 。
- gu3 shi4 yuan3 bu2 xin4 ， jin4 shi4 shi4 suo3 xiang2 。
- qi3 zhang1 fei1 qiu2 fu2 ， huo4 bai4 dang1 cheng2 wang2 。

## 注释

## 译文

## 赏析
