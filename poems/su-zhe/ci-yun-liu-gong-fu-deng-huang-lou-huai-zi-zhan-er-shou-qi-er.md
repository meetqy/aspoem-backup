---
id: su-zhe-ci-yun-liu-gong-fu-deng-huang-lou-huai-zi-zhan-er-shou-qi-er
title: 次韵劉貢父登黄樓懷子瞻二首  其二
titlePinyin: ci4 yun4 liu2 gong4 fu4 deng1 huang2 lou2 huai2 zi3 zhan1 er4 shou3     qi2 er4
titleSlug: ci-yun-liu-gong-fu-deng-huang-lou-huai-zi-zhan-er-shou-qi-er
author: 蘇轍
authorPinyin: su1 zhe2
authorSlug: su-zhe
dynasty: 宋
dynastyPinyin: song4
dynastySlug: song
tags: []
---

## 正文

- 藹藹才名世，駸駸日轉禺。
- 一時同接淅，平昔共棲梧。
- 攬轡真壯士，擁旄良丈夫。
- 塵埃脫緇綬，水石慰霜須。
- 勝地來相失，清樽未暇俱。
- 射餘空見帖，鑄罷祗觀橅。
- 歸計何當决，徂年貴早圖。
- 檻中終爲食，韝上耻聞呼。
- 顧我千羊毳，平生一釣艫。
- 微官不須滿，也復試遊吳。

## 拼音

- ai3 ai3 cai2 ming2 shi4 ， qin1 qin1 ri4 zhuan3 yu2 。
- yi4 shi2 tong2 jie1 xi1 ， ping2 xi1 gong4 qi1 wu2 。
- lan3 pei4 zhen1 zhuang4 shi4 ， yong1 mao2 liang2 zhang4 fu0 。
- chen2 ai1 tuo1 zi1 shou4 ， shui3 shi2 wei4 shuang1 xu1 。
- sheng4 di4 lai2 xiang1 shi1 ， qing1 zun1 wei4 xia2 ju4 。
- she4 yu2 kong1 jian4 tie1 ， zhu4 ba4 zhi1 guan1 mo2 。
- gui1 ji4 he2 dang1 jue2 ， cu2 nian2 gui4 zao3 tu2 。
- jian4 zhong1 zhong1 wei2 shi2 ， gou1 shang4 chi3 wen2 hu1 。
- gu4 wo3 qian1 yang2 cui4 ， ping2 sheng1 yi2 diao4 lu2 。
- wei1 guan1 bu4 xu1 man3 ， ye3 fu4 shi4 you2 wu2 。

## 注释

## 译文

## 赏析
