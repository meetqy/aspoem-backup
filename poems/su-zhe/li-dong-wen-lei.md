---
id: su-zhe-li-dong-wen-lei
title: 立冬聞雷
titlePinyin: li4 dong1 wen2 lei2
titleSlug: li-dong-wen-lei
author: 蘇轍
authorPinyin: su1 zhe2
authorSlug: su-zhe
dynasty: 宋
dynastyPinyin: song4
dynastySlug: song
tags: []
---

## 正文

- 陽淫不收斂，半歲苦常燠。
- 禾黍飼蝗螟，粳稻委平陸。
- 民饑强扶耒，秋晚麥當宿。
- 閔然候一雨，霜落水泉縮。
- 薈蔚山朝隮，滂沱雨翻瀆。
- 經旬勢益暴，方冬歲愈蹙。
- 半夜發春雷，中天轉車轂。
- 老夫睡不寐，稚子起驚哭。
- 平明視中庭，松菊半摧禿。
- 潛發枯草萌，亂起蟄蟲伏。
- 薪槱不出市，晨炊午未熟。
- 首種不入土，春餉難滿腹。
- 書生信古語，洪範有遺牘。
- 時無中壘君，此意誰當告。

## 拼音

- yang2 yin2 bu4 shou1 lian3 ， ban4 sui4 ku3 chang2 yu4 。
- he2 shu3 si4 huang2 ming2 ， jing1 dao4 wei3 ping2 lu4 。
- min2 ji1 qiang2 fu2 lei3 ， qiu1 wan3 mai4 dang1 su4 。
- min3 ran2 hou4 yi4 yu3 ， shuang1 luo4 shui3 quan2 suo1 。
- hui4 wei4 shan1 chao2 ji1 ， pang1 tuo2 yu3 fan1 du2 。
- jing1 xun2 shi4 yi4 bao4 ， fang1 dong1 sui4 yu4 cu4 。
- ban4 ye4 fa1 chun1 lei2 ， zhong1 tian1 zhuan3 ju1 gu3 。
- lao3 fu1 shui4 bu2 mei4 ， zhi4 zi3 qi3 jing1 ku1 。
- ping2 ming2 shi4 zhong1 ting2 ， song1 ju2 ban4 cui1 tu1 。
- qian2 fa1 ku1 cao3 meng2 ， luan4 qi3 zhe2 chong2 fu2 。
- xin1 you3 bu4 chu1 shi4 ， chen2 chui1 wu3 wei4 shu2 。
- shou3 zhong3 bu2 ru4 tu3 ， chun1 xiang3 nan2 man3 fu4 。
- shu1 sheng1 xin4 gu3 yu3 ， hong2 fan4 you3 yi2 du2 。
- shi2 wu2 zhong1 lei3 jun1 ， ci3 yi4 shui2 dang1 gao4 。

## 注释

## 译文

## 赏析
