---
id: su-zhe-nan-kang-zu-feng-you-dong-si
title: 南康阻風遊東寺
titlePinyin: nan2 kang1 zu3 feng1 you2 dong1 si4
titleSlug: nan-kang-zu-feng-you-dong-si
author: 蘇轍
authorPinyin: su1 zhe2
authorSlug: su-zhe
dynasty: 宋
dynastyPinyin: song4
dynastySlug: song
tags: []
---

## 正文

- 欲涉彭蠡湖，南風未相許。
- 扁舟厭摇蕩，古寺慰行旅。
- 重湖面南軒，驚浪卷前浦。
- 霏微雪陣散，顛倒玉山舞。
- 一風輒九日，未悉土囊怒。
- 百里斷行舟，仰看飛鴻度。
- 故人念征役，一飯語平素。
- 竹色凈飛濤，松聲亂秋雨。
- 我生足憂患，十載不安處。
- 南北已兼忘，遲速何須數。

## 拼音

- yu4 she4 peng2 li2 hu2 ， nan2 feng1 wei4 xiang1 xu1 。
- pian1 zhou1 yan4 yao2 dang4 ， gu3 si4 wei4 xing2 lü3 。
- zhong4 hu2 mian4 nan2 xuan1 ， jing1 lang4 juan4 qian2 pu3 。
- fei1 wei1 xue3 zhen4 san4 ， dian1 dao3 yu4 shan1 wu3 。
- yi4 feng1 zhe2 jiu3 ri4 ， wei4 xi1 tu3 nang2 nu4 。
- bai3 li3 duan4 xing2 zhou1 ， yang3 kan4 fei1 hong2 du4 。
- gu4 ren2 nian4 zheng1 yi4 ， yi2 fan4 yu3 ping2 su4 。
- zhu2 se4 jing4 fei1 tao1 ， song1 sheng1 luan4 qiu1 yu3 。
- wo3 sheng1 zu2 you1 huan4 ， shi2 zai4 bu4 an1 chu3 。
- nan2 bei3 yi3 jian1 wang4 ， chi2 su4 he2 xu1 shu4 。

## 注释

## 译文

## 赏析
