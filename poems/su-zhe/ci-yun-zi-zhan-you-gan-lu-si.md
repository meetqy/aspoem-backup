---
id: su-zhe-ci-yun-zi-zhan-you-gan-lu-si
title: 次韵子瞻遊甘露寺
titlePinyin: ci4 yun4 zi3 zhan1 you2 gan1 lu4 si4
titleSlug: ci-yun-zi-zhan-you-gan-lu-si
author: 蘇轍
authorPinyin: su1 zhe2
authorSlug: su-zhe
dynasty: 唐
dynastyPinyin: tang2
dynastySlug: tang
tags: [] 
---

## 正文

- 去國日已遠，涉江歲將闌。
- 東南富山水，跬步留清歡。
- 遷延廢行邁，忽忘身在官。
- 清晨涉甘露，乘高棄征鞍。
- 超然脫闤闠，穿雲撫朱欄。
- 下視萬物微，惟覺滄海寬。
- 潮來聲洶洶，望極空漫漫。
- 一一渡海舶，冉冉移檣竿。
- 水怪時出沒，羣嬉類豭羱。
- 幽陰自生火，青熒復誰鑽。
- 石頭古天險，憑恃分權瞞。
- 疑城曜遠目，來騎驚新觀。
- 聚散定王業，成毀猶月團。
- 金山百圍石，岌岌隨濤瀾。
- 猶疑漢宮廷，屹立承露盤。
- 狂波恣吞噬，萬古嗟獨完。
- 凝眸厭滉漾，繞屋行盤跚。
- 此寺歷今古，遺迹皆龍鸞。
- 孔明所坐石，牂䍽非人刊。
- 經霜衆草短，積雨青苔寒。
- 蕭翁嗜佛法，大福將力干。
- 坡陀故鑊在，甲錯蒼龍蟠。
- 衛公秉節制，佛骨埋金棺。
- 長松看百尺，畫像留三嘆。
- 新詩語何麗，傳讀紙遂刓。
- 嗟我本漁釣，江湖心所安。
- 方爲籠中閉，仰羨天際摶。
- 遊觀惜不與，賦咏嗟獨難。
- 俸祿藉升斗，虀鹽嗜鹹酸。
- 何時扁舟去，不俟官長彈。

## 拼音

- qu4 guo2 ri4 yi3 yuan3 ， she4 jiang1 sui4 jiang1 lan2 。
- dong1 nan2 fu4 shan1 shui3 ， kui3 bu4 liu2 qing1 huan1 。
- qian1 yan2 fei4 xing2 mai4 ， hu1 wang4 shen1 zai4 guan1 。
- qing1 chen2 she4 gan1 lu4 ， cheng2 gao1 qi4 zheng1 an1 。
- chao1 ran2 tuo1 huan2 hui4 ， chuan1 yun2 fu3 zhu1 lan2 。
- xia4 shi4 wan4 wu4 wei1 ， wei2 jue2 cang1 hai3 kuan1 。
- chao2 lai2 sheng1 xiong1 xiong1 ， wang4 ji2 kong1 man4 man4 。
- yi1 yi1 du4 hai3 bo2 ， ran3 ran3 yi2 qiang2 gan1 。
- shui3 guai4 shi2 chu1 mei2 ， qun2 xi1 lei4 jia1 yuan2 。
- you1 yin1 zi4 sheng1 huo3 ， qing1 ying2 fu4 shui2 zuan1 。
- shi2 tou2 gu3 tian1 xian3 ， ping2 shi4 fen1 quan2 man2 。
- yi2 cheng2 yao4 yuan3 mu4 ， lai2 qi2 jing1 xin1 guan1 。
- ju4 san4 ding4 wang2 ye4 ， cheng2 hui3 you2 yue4 tuan2 。
- jin1 shan1 bai3 wei2 shi2 ， ji2 ji2 sui2 tao1 lan2 。
- you2 yi2 han4 gong1 ting2 ， yi4 li4 cheng2 lu4 pan2 。
- kuang2 bo1 zi4 tun1 shi4 ， wan4 gu3 jie1 du2 wan2 。
- ning2 mou2 yan4 huang4 yang4 ， rao4 wu1 xing2 pan2 shan1 。
- ci3 si4 li4 jin1 gu3 ， yi2 ji4 jie1 long2 luan2 。
- kong3 ming2 suo3 zuo4 shi2 ， zang1 䍽 fei1 ren2 kan1 。
- jing1 shuang1 zhong4 cao3 duan3 ， ji1 yu3 qing1 tai2 han2 。
- xiao1 weng1 shi4 fo2 fa3 ， da4 fu2 jiang1 li4 gan1 。
- po1 tuo2 gu4 huo4 zai4 ， jia3 cuo4 cang1 long2 pan2 。
- wei4 gong1 bing3 jie2 zhi4 ， fo2 gu3 mai2 jin1 guan1 。
- chang2 song1 kan4 bai3 chi3 ， hua4 xiang4 liu2 san1 tan4 。
- xin1 shi1 yu3 he2 li2 ， chuan2 du2 zhi3 sui4 wan2 。
- jie1 wo3 ben3 yu2 diao4 ， jiang1 hu2 xin1 suo3 an1 。
- fang1 wei2 long2 zhong1 bi4 ， yang3 xian4 tian1 ji4 tuan2 。
- you2 guan1 xi1 bu4 yu3 ， fu4 yong3 jie1 du2 nan2 。
- feng4 lu4 jie4 sheng1 dou3 ， ji1 yan2 shi4 xian2 suan1 。
- he2 shi2 pian1 zhou1 qu4 ， bu2 si4 guan1 chang2 dan4 。

## 注释

## 译文

## 赏析
