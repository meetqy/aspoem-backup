---
id: su-zhe-feng-shi-qi-dan-er-shi-ba-shou-mu-ye-shan
title: 奉使契丹二十八首 木葉山
titlePinyin: feng4 shi3 qi4 dan1 er4 shi2 ba1 shou3   mu4 ye4 shan1
titleSlug: feng-shi-qi-dan-er-shi-ba-shou-mu-ye-shan
author: 蘇轍
authorPinyin: su1 zhe2
authorSlug: su-zhe
dynasty: 宋
dynastyPinyin: song4
dynastySlug: song
tags: []
---

## 正文

- 奚田可耕鑿，遼土直沙漠。
- 蓬棘不復生，條幹何由作。
- 茲山亦沙阜，短短見叢薄。
- 冰霜葉墮盡，鳥獸紛無託。
- 乾坤信廣大，一氣均美惡。
- 胡爲獨窮陋，意似鄙夷落。
- 民生亦復爾，垢汙不知怍。
- 君看齊魯間，桑柘皆沃若。
- 麥秋載萬箱，蠶老簇千箔。
- 餘粱及狗彘，衣被遍城郭。
- 天工本何心，地力不能博。
- 遂令堯舜仁，獨不施禮樂。

## 拼音

- xi1 tian2 ke3 geng1 zao2 ， liao2 tu3 zhi2 sha1 mo4 。
- peng2 ji2 bu2 fu4 sheng1 ， tiao2 gan4 he2 you2 zuo4 。
- zi1 shan1 yi4 sha1 fu4 ， duan3 duan3 jian4 cong2 bao2 。
- bing1 shuang1 ye4 duo4 jin4 ， niao3 shou4 fen1 wu2 tuo1 。
- qian2 kun1 xin4 guang3 da4 ， yi2 qi4 jun1 mei3 e4 。
- hu2 wei2 du2 qiong2 lou4 ， yi4 si4 bi3 yi2 luo4 。
- min2 sheng1 yi4 fu4 er3 ， gou4 wu1 bu4 zhi1 zuo4 。
- jun1 kan4 qi2 lu3 jian4 ， sang1 zhe4 jie1 wo4 ruo4 。
- mai4 qiu1 zai4 wan4 xiang1 ， can2 lao3 cu4 qian1 bo2 。
- yu2 liang2 ji2 gou3 zhi4 ， yi1 bei4 bian4 cheng2 guo1 。
- tian1 gong1 ben3 he2 xin1 ， di4 li4 bu4 neng2 bo2 。
- sui4 ling4 yao2 shun4 ren2 ， du2 bu4 shi1 li3 le4 。

## 注释

## 译文

## 赏析
