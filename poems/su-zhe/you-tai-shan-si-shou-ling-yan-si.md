---
id: su-zhe-you-tai-shan-si-shou-ling-yan-si
title: 遊太山四首 靈巖寺
titlePinyin: you2 tai4 shan1 si4 shou3   ling2 yan2 si4
titleSlug: you-tai-shan-si-shou-ling-yan-si
author: 蘇轍
authorPinyin: su1 zhe2
authorSlug: su-zhe
dynasty: 唐
dynastyPinyin: tang2
dynastySlug: tang
tags: [] 
---

## 正文

- 青山何重重，行盡土囊底。
- 巖高日氣薄，秀色如新洗。
- 入門塵慮息，盥漱得清泚。
- 高堂見真人，不覺首自稽。
- 祖師古禪伯，荆棘昔親啟。
- 人迹尚蕭條，豺狼夜相觝。
- 白鶴導清泉，甘芳勝醇醴。
- 聲鳴青龍口，光照白石陛。
- 尚可滿畦塍，豈惟濯蔬米。
- 居僧三百人，飲食安四體。
- 一念但清凉，四方盡兄弟。
- 何言庇華屋，食苦當如薺。

## 拼音

- qing1 shan1 he2 chong2 chong2 ， xing2 jin4 tu3 nang2 di3 。
- yan2 gao1 ri4 qi4 bao2 ， xiu4 se4 ru2 xin1 xi3 。
- ru4 men2 chen2 lü4 xi1 ， guan4 shu4 de2 qing1 ci3 。
- gao1 tang2 jian4 zhen1 ren2 ， bu4 jue2 shou3 zi4 ji1 。
- zu3 shi1 gu3 shan4 bo2 ， jing1 ji2 xi1 qin1 qi3 。
- ren2 ji4 shang4 xiao1 tiao2 ， chai2 lang2 ye4 xiang1 di3 。
- bai2 he4 dao3 qing1 quan2 ， gan1 fang1 sheng4 chun2 li3 。
- sheng1 ming2 qing1 long2 kou3 ， guang1 zhao4 bai2 shi2 bi4 。
- shang4 ke3 man3 qi2 cheng2 ， qi3 wei2 zhuo2 shu1 mi3 。
- ju1 seng1 san1 bai3 ren2 ， yin3 shi2 an1 si4 ti3 。
- yi2 nian4 dan4 qing1 liang2 ， si4 fang1 jin4 xiong1 di4 。
- he2 yan2 bi4 hua2 wu1 ， shi2 ku3 dang1 ru2 ji4 。

## 注释

## 译文

## 赏析
