---
id: su-zhe-he-xian-yu-zi-jun-yi-chang-guan-she-ba-yong-xun-tang
title: 和鮮于子駿益昌官舍八咏 巽堂
titlePinyin: he2 xian1 yu2 zi3 jun4 yi4 chang1 guan1 she4 ba1 yong3   xun4 tang2
titleSlug: he-xian-yu-zi-jun-yi-chang-guan-she-ba-yong-xun-tang
author: 蘇轍
authorPinyin: su1 zhe2
authorSlug: su-zhe
dynasty: 宋
dynastyPinyin: song4
dynastySlug: song
tags: []
---

## 正文

- 山前三秦道，車馬不遑息。
- 日出紅塵生，不見青山色。
- 峰巒未嘗改，往意自奔迫。
- 誰言幽堂居，近在使者宅。
- 俯聽辨江聲，却立睨石壁。
- 藤蘿自太古，松竹列新植。
- 暑簟卧清風，寒樽對佳客。
- 試問東行人，誰能同此適。

## 拼音

- shan1 qian2 san1 qin2 dao4 ， ju1 ma3 bu4 huang2 xi1 。
- ri4 chu1 hong2 chen2 sheng1 ， bu2 jian4 qing1 shan1 se4 。
- feng1 luan2 wei4 chang2 gai3 ， wang3 yi4 zi4 ben1 po4 。
- shui2 yan2 you1 tang2 ju1 ， jin4 zai4 shi3 zhe3 zhai2 。
- fu3 ting1 bian4 jiang1 sheng1 ， que4 li4 ni4 shi2 bi4 。
- teng2 luo2 zi4 tai4 gu3 ， song1 zhu2 lie4 xin1 zhi2 。
- shu3 dian4 wo4 qing1 feng1 ， han2 zun1 dui4 jia1 ke4 。
- shi4 wen4 dong1 xing2 ren2 ， shui2 neng2 tong2 ci3 shi4 。

## 注释

## 译文

## 赏析
