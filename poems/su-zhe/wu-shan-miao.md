---
id: su-zhe-wu-shan-miao
title: 巫山廟
titlePinyin: wu1 shan1 miao4
titleSlug: wu-shan-miao
author: 蘇轍
authorPinyin: su1 zhe2
authorSlug: su-zhe
dynasty: 宋
dynastyPinyin: song4
dynastySlug: song
tags: []
---

## 正文

- 山中廟堂古神女，楚巫婆娑奏歌舞。
- 空山日落悲風吹，舉手睢盱道神語。
- 神仙潔清非世人，瓦盎傾醪薦麋脯。
- 子知神君竟何自，西方真人古王母。
- 飄然乘風遊九州，朅渡西海薄中土。
- 白雲爲車駕蒼虬，驂乘湘君宓妃御。
- 天孫織綃素非素，衣裳飄颻薄烟霧。
- 泊然沖虛眇無營，朝餐屑玉嚥瓊乳。
- 下視人世安可據，超江乘山去無所。
- 巫山之下江流清，偶然愛之不能去。
- 湍崖激作相喧豗，白花翻翻龍正怒。
- 堯使大禹導九州，石隕山隊幾折股。
- 山前恐懼久無措，稽首山下苦求助。
- 丹書玉笈世莫窺，指示文字相爾汝。
- 擘山洩江幸無苦，庚辰虞余實相禹。
- 功成事定世莫知，空山俄頃千萬古。
- 廟中擊鼓吹長簫，採蘭爲飧蕙爲肴，玉缶薦芰香飄蕭。
- 龍勺取酒注白茅，神來享之風飄飄。
- 荒山長江何所有，豈有瓊玉薦泬寥。
- 神君聰明無我責，爲我驅獸攘龍蛟。
- 乘船入楚泝巴蜀，濆旋深惡秋水高。
- 歸來無恙無以報，山上麥熟可作醪。
- 神君尊貴豈待我，再拜長跪神所勞。

## 拼音

- shan1 zhong1 miao4 tang2 gu3 shen2 nü3 ， chu3 wu1 po2 suo1 zou4 ge1 wu3 。
- kong1 shan1 ri4 luo4 bei1 feng1 chui1 ， ju3 shou3 sui1 xu1 dao4 shen2 yu3 。
- shen2 xian1 jie2 qing1 fei1 shi4 ren2 ， wa3 ang4 qing1 lao2 jian4 mi2 pu2 。
- zi3 zhi1 shen2 jun1 jing4 he2 zi4 ， xi1 fang1 zhen1 ren2 gu3 wang2 mu3 。
- piao1 ran2 cheng2 feng1 you2 jiu3 zhou1 ， qie4 du4 xi1 hai3 bao2 zhong1 tu3 。
- bai2 yun2 wei2 ju1 jia4 cang1 qiu2 ， can1 cheng2 xiang1 jun1 mi4 fei1 yu4 。
- tian1 sun1 zhi1 xiao1 su4 fei1 su4 ， yi1 shang0 piao1 yao2 bao2 yan1 wu4 。
- bo2 ran2 chong1 xu1 miao3 wu2 ying2 ， chao2 can1 xie4 yu4 yan4 qiong2 ru3 。
- xia4 shi4 ren2 shi4 an1 ke3 ju4 ， chao1 jiang1 cheng2 shan1 qu4 wu2 suo3 。
- wu1 shan1 zhi1 xia4 jiang1 liu2 qing1 ， ou3 ran2 ai4 zhi1 bu4 neng2 qu4 。
- tuan1 ya2 ji1 zuo4 xiang1 xuan1 hui1 ， bai2 hua1 fan1 fan1 long2 zheng4 nu4 。
- yao2 shi3 da4 yu3 dao3 jiu3 zhou1 ， shi2 yun3 shan1 dui4 ji1 zhe2 gu3 。
- shan1 qian2 kong3 ju4 jiu3 wu2 cuo4 ， qi3 shou3 shan1 xia4 ku3 qiu2 zhu4 。
- dan1 shu1 yu4 ji2 shi4 mo4 kui1 ， zhi3 shi4 wen2 zi4 xiang1 er3 ru3 。
- bo4 shan1 xie4 jiang1 xing4 wu2 ku3 ， geng1 chen2 yu2 yu2 shi2 xiang1 yu3 。
- gong1 cheng2 shi4 ding4 shi4 mo4 zhi1 ， kong1 shan1 e2 qing3 qian1 wan4 gu3 。
- miao4 zhong1 ji1 gu3 chui1 chang2 xiao1 ， cai3 lan2 wei2 sun1 hui4 wei2 yao2 ， yu4 fou3 jian4 ji4 xiang1 piao1 xiao1 。
- long2 shao2 qu3 jiu3 zhu4 bai2 mao2 ， shen2 lai2 xiang3 zhi1 feng1 piao1 piao1 。
- huang1 shan1 chang2 jiang1 he2 suo3 you3 ， qi3 you3 qiong2 yu4 jian4 jue2 liao2 。
- shen2 jun1 cong1 ming2 wu2 wo3 ze2 ， wei2 wo3 qu1 shou4 rang3 long2 jiao1 。
- cheng2 chuan2 ru4 chu3 su4 ba1 shu3 ， pen1 xuan2 shen1 e4 qiu1 shui3 gao1 。
- gui1 lai2 wu2 yang4 wu2 yi3 bao4 ， shan1 shang4 mai4 shu2 ke3 zuo4 lao2 。
- shen2 jun1 zun1 gui4 qi3 dai4 wo3 ， zai4 bai4 chang2 gui4 shen2 suo3 lao2 。

## 注释

## 译文

## 赏析
