---
id: su-zhe-xue-zhong-cheng-fan-jing-ren-shi-lang
title: 雪中呈范景仁侍郎
titlePinyin: xue3 zhong1 cheng2 fan4 jing3 ren2 shi4 lang2
titleSlug: xue-zhong-cheng-fan-jing-ren-shi-lang
author: 蘇轍
authorPinyin: su1 zhe2
authorSlug: su-zhe
dynasty: 宋
dynastyPinyin: song4
dynastySlug: song
tags: []
---

## 正文

- 羈遊亦何樂，幸此賢主人。
- 東齋暖且深，高眠不知晨。
- 開門驚照曜，舞雪方繽紛。
- 繁雲覆庭廡，落勢一何勻。
- 霏微本無着，積疊巧相因。
- 萬類忽同色，九衢浄無塵。
- 園林開組練，觀闕堆瓊珉。
- 蟲書散鳥足，縞带翻車輪。
- 遠遊浩千里，欲出迷四鄰。
- 誰言助春農，亦善欺客貧。
- 頼我古君子，高談吐陽春。
- 方當庇華屋，豈憂無束薪。

## 拼音

- ji1 you2 yi4 he2 le4 ， xing4 ci3 xian2 zhu3 ren2 。
- dong1 zhai1 nuan3 qie3 shen1 ， gao1 mian2 bu4 zhi1 chen2 。
- kai1 men2 jing1 zhao4 yao4 ， wu3 xue3 fang1 bin1 fen1 。
- fan2 yun2 fu4 ting2 wu3 ， luo4 shi4 yi4 he2 yun2 。
- fei1 wei1 ben3 wu2 zhe0 ， ji1 die2 qiao3 xiang1 yin1 。
- wan4 lei4 hu1 tong2 se4 ， jiu3 qu2 jing4 wu2 chen2 。
- yuan2 lin2 kai1 zu3 lian4 ， guan1 que4 dui1 qiong2 min2 。
- chong2 shu1 san4 niao3 zu2 ， gao3 dai4 fan1 ju1 lun2 。
- yuan3 you2 hao4 qian1 li3 ， yu4 chu1 mi2 si4 lin2 。
- shui2 yan2 zhu4 chun1 nong2 ， yi4 shan4 qi1 ke4 pin2 。
- lai4 wo3 gu3 jun1 zi3 ， gao1 tan2 tu3 yang2 chun1 。
- fang1 dang1 bi4 hua2 wu1 ， qi3 you1 wu2 shu4 xin1 。

## 注释

## 译文

## 赏析
