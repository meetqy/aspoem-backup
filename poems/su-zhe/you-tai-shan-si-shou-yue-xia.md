---
id: su-zhe-you-tai-shan-si-shou-yue-xia
title: 遊太山四首 嶽下
titlePinyin: you2 tai4 shan1 si4 shou3   yue4 xia4
titleSlug: you-tai-shan-si-shou-yue-xia
author: 蘇轍
authorPinyin: su1 zhe2
authorSlug: su-zhe
dynasty: 唐
dynastyPinyin: tang2
dynastySlug: tang
tags: [] 
---

## 正文

- 東來亦何求，聊欲觀海岱。
- 海西尚千里，將行勇還退。
- 岱陰即齊疆，南往曾歷塊。
- 春深草木長，山暖冰雪潰。
- 中巷無居人，南畝釋耕耒。
- 車徒八方至，塵坌百里內。
- 牛馬汗淋漓，綺紈聲綷縩。
- 喧闐六師合，洶湧衆流匯。
- 無復問誰何，但自舍耽愛。
- 龍鸞畫車服，貝玉飾冠佩。
- 驊騮蹴騰騫，幡旆飛晻曖。
- 腥羶及魚鼈，瑣細或蒲菜。
- 遊墯愧無齎，技巧窮殊態。
- 縱觀𥈭未已，精意殫一酹。
- 出門青山屯，繞廊遺迹昧。
- 登封尚壇壝，古觀寫旗隊。
- 戈矛認毫末，舒卷分向背。
- 雍容太平業，磊落豐碑在。
- 往事半蓬蒿，遺氓但悲慨。
- 回瞻最高峰，遠謝徂徠對。
- 欲將有限力，一放目所迨。
- 天門四十里，預恐雙足廢。
- 三宿遂徘徊，歸來欲誰懟。
- 前年道轘轅，直上嵩嶺背。
- 中休强飲食，莫宿時盥頮。
- 稍知天宇寬，不覺人寰穢。
- 歲時未云久，筋骸老難再。
- 山林無不容，疲薾坐自礙。
- 自知俗緣深，畢老守闤闠。
- 何當御清風，不用車馬載。

## 拼音

- dong1 lai2 yi4 he2 qiu2 ， liao2 yu4 guan1 hai3 dai4 。
- hai3 xi1 shang4 qian1 li3 ， jiang1 xing2 yong3 huan2 tui4 。
- dai4 yin1 ji2 qi2 jiang1 ， nan2 wang3 ceng2 li4 kuai4 。
- chun1 shen1 cao3 mu4 chang2 ， shan1 nuan3 bing1 xue3 kui4 。
- zhong1 xiang4 wu2 ju1 ren2 ， nan2 mu3 shi4 geng1 lei3 。
- ju1 tu2 ba1 fang1 zhi4 ， chen2 ben4 bai3 li3 nei4 。
- niu2 ma3 han4 lin2 li2 ， qi3 wan2 sheng1 cui4 cai4 。
- xuan1 tian2 liu4 shi1 he2 ， xiong1 yong3 zhong4 liu2 hui4 。
- wu2 fu4 wen4 shui2 he2 ， dan4 zi4 she4 dan1 ai4 。
- long2 luan2 hua4 ju1 fu2 ， bei4 yu4 shi4 guan1 pei4 。
- hua2 liu2 cu4 teng2 qian1 ， fan1 pei4 fei1 an3 ai4 。
- xing1 shan1 ji2 yu2 bie1 ， suo3 xi4 huo4 pu2 cai4 。
- you2 duo4 kui4 wu2 ji1 ， ji4 qiao3 qiong2 shu1 tai4 。
- zong4 guan1 𥈭 wei4 yi3 ， jing1 yi4 dan1 yi2 lei4 。
- chu1 men2 qing1 shan1 tun2 ， rao4 lang2 yi2 ji4 mei4 。
- deng1 feng1 shang4 tan2 wei2 ， gu3 guan1 xie3 qi2 dui4 。
- ge1 mao2 ren4 hao2 mo4 ， shu1 juan3 fen1 xiang4 bei4 。
- yong1 rong2 tai4 ping2 ye4 ， lei3 luo4 feng1 bei1 zai4 。
- wang3 shi4 ban4 peng2 hao1 ， yi2 mang2 dan4 bei1 kai3 。
- hui2 zhan1 zui4 gao1 feng1 ， yuan3 xie4 cu2 lai2 dui4 。
- yu4 jiang1 you3 xian4 li4 ， yi2 fang4 mu4 suo3 dai4 。
- tian1 men2 si4 shi2 li3 ， yu4 kong3 shuang1 zu2 fei4 。
- san1 su4 sui4 pai2 huai2 ， gui1 lai2 yu4 shui2 dui4 。
- qian2 nian2 dao4 huan4 yuan2 ， zhi2 shang4 song1 ling3 bei4 。
- zhong1 xiu1 qiang2 yin3 shi2 ， mo4 su4 shi2 guan4 hui4 。
- shao1 zhi1 tian1 yu3 kuan1 ， bu4 jue2 ren2 huan2 hui4 。
- sui4 shi2 wei4 yun2 jiu3 ， jin1 hai2 lao3 nan2 zai4 。
- shan1 lin2 wu2 bu4 rong2 ， pi2 er3 zuo4 zi4 ai4 。
- zi4 zhi1 su2 yuan2 shen1 ， bi4 lao3 shou3 huan2 hui4 。
- he2 dang1 yu4 qing1 feng1 ， bu2 yong4 ju1 ma3 zai4 。

## 注释

## 译文

## 赏析
