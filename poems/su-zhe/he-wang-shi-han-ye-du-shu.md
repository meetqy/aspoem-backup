---
id: su-zhe-he-wang-shi-han-ye-du-shu
title: 和王適寒夜讀書
titlePinyin: he2 wang2 shi4 han2 ye4 du2 shu1
titleSlug: he-wang-shi-han-ye-du-shu
author: 蘇轍
authorPinyin: su1 zhe2
authorSlug: su-zhe
dynasty: 宋
dynastyPinyin: song4
dynastySlug: song
tags: []
---

## 正文

- 久從市井役，百事廢不理。
- 感君讀書篇，惜此寒夜晷。
- 殷勤附燈燭，黽勉就圖史。
- 逡巡揖虞夏，汗漫馳劉李。
- 斯文家舊物，早歲夙從事。
- 一從慕羶腥，中棄如敝屣。
- 今夕亦何夕，忽如舊遊至。
- 終篇再三嘆，推枕不成寐。
- 人生無百年，所欲知有幾。
- 懸知未必得，奔走若趨市。
- 微言寄翰墨，開卷入心耳。
- 胡爲棄不收，所逐在難覬。

## 拼音

- jiu3 cong2 shi4 jing3 yi4 ， bai3 shi4 fei4 bu4 li3 。
- gan3 jun1 du2 shu1 pian1 ， xi1 ci3 han2 ye4 gui3 。
- yin1 qin2 fu4 deng1 zhu2 ， min3 mian3 jiu4 tu2 shi3 。
- qun1 xun2 yi1 yu2 xia4 ， han4 man4 chi2 liu2 li3 。
- si1 wen2 jia1 jiu4 wu4 ， zao3 sui4 su4 cong2 shi4 。
- yi4 cong2 mu4 shan1 xing1 ， zhong1 qi4 ru2 bi4 xi3 。
- jin1 xi1 yi4 he2 xi1 ， hu1 ru2 jiu4 you2 zhi4 。
- zhong1 pian1 zai4 san1 tan4 ， tui1 zhen3 bu4 cheng2 mei4 。
- ren2 sheng1 wu2 bai3 nian2 ， suo3 yu4 zhi1 you3 ji1 。
- xuan2 zhi1 wei4 bi4 de2 ， ben1 zou3 ruo4 qu1 shi4 。
- wei1 yan2 ji4 han4 mo4 ， kai1 juan3 ru4 xin1 er3 。
- hu2 wei2 qi4 bu4 shou1 ， suo3 zhu2 zai4 nan2 ji4 。

## 注释

## 译文

## 赏析
