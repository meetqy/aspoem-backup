---
id: su-zhe-feng-shi-qi-dan-er-shi-ba-shou-shang-zu
title: 奉使契丹二十八首 傷足
titlePinyin: feng4 shi3 qi4 dan1 er4 shi2 ba1 shou3   shang1 zu2
titleSlug: feng-shi-qi-dan-er-shi-ba-shou-shang-zu
author: 蘇轍
authorPinyin: su1 zhe2
authorSlug: su-zhe
dynasty: 宋
dynastyPinyin: song4
dynastySlug: song
tags: []
---

## 正文

- 少年謬聞道，直往寡所疑。
- 不知避礙險，造次逢顛危。
- 中歲飽憂患，進退每自持。
- 長存鄙夫計，未免達士嗤。
- 前日使胡罷，晝夜心南馳。
- 中塗冰塞川，滉漾無津涯。
- 僕夫執轡前，我亦忘止之。
- 馬眩足不禁，拉然卧中坻。
- 異域非所息，據鞍幾不支。
- 昔嘗誦楞嚴，聞有乞食師。
- 行乞遭毒刺，痛劇侵肝脾。
- 念覺雖覺痛，無痛痛覺知。
- 念極良有見，遂與凡夫辭。
- 我今亦悟此，先佛豈見欺。
- 但爾不即證，欲往常遲遲。
- 咄哉後來心，當與初心期。

## 拼音

- shao3 nian2 miu4 wen2 dao4 ， zhi2 wang3 gua3 suo3 yi2 。
- bu4 zhi1 bi4 ai4 xian3 ， zao4 ci4 feng2 dian1 wei1 。
- zhong1 sui4 bao3 you1 huan4 ， jin4 tui4 mei3 zi4 chi2 。
- chang2 cun2 bi3 fu1 ji4 ， wei4 mian3 da2 shi4 chi1 。
- qian2 ri4 shi3 hu2 ba4 ， zhou4 ye4 xin1 nan2 chi2 。
- zhong1 tu2 bing1 sai1 chuan1 ， huang4 yang4 wu2 jin1 ya2 。
- pu2 fu1 zhi2 pei4 qian2 ， wo3 yi4 wang4 zhi3 zhi1 。
- ma3 xuan4 zu2 bu4 jin1 ， la1 ran2 wo4 zhong1 di3 。
- yi4 yu4 fei1 suo3 xi1 ， ju4 an1 ji1 bu4 zhi1 。
- xi1 chang2 song4 leng2 yan2 ， wen2 you3 qi3 shi2 shi1 。
- xing2 qi3 zao1 du2 ci4 ， tong4 ju4 qin1 gan1 pi2 。
- nian4 jue2 sui1 jue2 tong4 ， wu2 tong4 tong4 jue2 zhi1 。
- nian4 ji2 liang2 you3 jian4 ， sui4 yu3 fan2 fu1 ci2 。
- wo3 jin1 yi4 wu4 ci3 ， xian1 fo2 qi3 jian4 qi1 。
- dan4 er3 bu4 ji2 zheng4 ， yu4 wang3 chang2 chi2 chi2 。
- duo1 zai1 hou4 lai2 xin1 ， dang1 yu3 chu1 xin1 qi1 。

## 注释

## 译文

## 赏析
