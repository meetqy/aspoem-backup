---
id: su-zhe-ming-ri-an-hou-qing-qiang-ji-sheng-fu-zhao-yin-zui-ci-qian-yun
title: 明日安厚卿强幾聖復召飲醉次前韵
titlePinyin: ming2 ri4 an1 hou4 qing1 qiang2 ji1 sheng4 fu4 zhao4 yin3 zui4 ci4 qian2 yun4
titleSlug: ming-ri-an-hou-qing-qiang-ji-sheng-fu-zhao-yin-zui-ci-qian-yun
author: 蘇轍
authorPinyin: su1 zhe2
authorSlug: su-zhe
dynasty: 宋
dynastyPinyin: song4
dynastySlug: song
tags: []
---

## 正文

- 芳樽酌水清無淤，梨園著雪迷根株。
- 鄴官士女喜行樂，坐上醉客誰親疏。
- 倦遊不知歲月過，痛飲漸覺筋骸蘇。
- 風吹落片亂鵝毳，雨結細實駢明珠。
- 雲屯冰積動論頃，誰信城郭涵村墟。
- 坐觀明媚低照席，行看繁鬧橫遮駒。
- 我貧不辦供酒炙，側耳日聽交朋呼。
- 無端人事巧拘束，曾不見置閑須臾。
- 長鯨渴水求入海，老驥伏櫪思就車。
- 清明未過春未老，寒食豈必節與除。
- 二君爲我重置酒，席上醉倒交相扶。
- 歡娛安用苦酬酢，叫嘯不畏相罪辜。
- 昏然已覺萬物小，下視吏役真婢奴。
- 請君數具牛酒費，此外百事何能如。

## 拼音

- fang1 zun1 zhuo2 shui3 qing1 wu2 yu1 ， li2 yuan2 zhu4 xue3 mi2 gen1 zhu1 。
- ye4 guan1 shi4 nü3 xi3 xing2 le4 ， zuo4 shang4 zui4 ke4 shui2 qin1 shu1 。
- juan4 you2 bu4 zhi1 sui4 yue4 guo4 ， tong4 yin3 jian4 jue2 jin1 hai2 su1 。
- feng1 chui1 luo4 pian4 luan4 e2 cui4 ， yu3 jie2 xi4 shi2 pian2 ming2 zhu1 。
- yun2 tun2 bing1 ji1 dong4 lun4 qing3 ， shui2 xin4 cheng2 guo1 han2 cun1 xu1 。
- zuo4 guan1 ming2 mei4 di1 zhao4 xi2 ， xing2 kan4 fan2 nao4 heng2 zhe1 ju1 。
- wo3 pin2 bu2 ban4 gong4 jiu3 zhi4 ， ce4 er3 ri4 ting1 jiao1 peng2 hu1 。
- wu2 duan1 ren2 shi4 qiao3 ju1 shu4 ， ceng2 bu2 jian4 zhi4 xian2 xu1 yu2 。
- chang2 jing1 ke3 shui3 qiu2 ru4 hai3 ， lao3 ji4 fu2 li4 si1 jiu4 ju1 。
- qing1 ming2 wei4 guo4 chun1 wei4 lao3 ， han2 shi2 qi3 bi4 jie2 yu3 chu2 。
- er4 jun1 wei2 wo3 zhong4 zhi4 jiu3 ， xi2 shang4 zui4 dao3 jiao1 xiang4 fu2 。
- huan1 yu2 an1 yong4 ku3 chou2 zuo4 ， jiao4 xiao4 bu2 wei4 xiang1 zui4 gu1 。
- hun1 ran2 yi3 jue2 wan4 wu4 xiao3 ， xia4 shi4 li4 yi4 zhen1 bi4 nu2 。
- qing3 jun1 shu4 ju4 niu2 jiu3 fei4 ， ci3 wai4 bai3 shi4 he2 neng2 ru2 。

## 注释

## 译文

## 赏析
