---
id: su-zhe-li-jun-shou-hua-tang
title: 李鈞壽花堂
titlePinyin: li3 jun1 shou4 hua1 tang2
titleSlug: li-jun-shou-hua-tang
author: 蘇轍
authorPinyin: su1 zhe2
authorSlug: su-zhe
dynasty: 宋
dynastyPinyin: song4
dynastySlug: song
tags: []
---

## 正文

- 石上菖蒲十二節，仙人服之好顔色。
- 根如蟠龍不可得，葉中開花誰復識。
- 夫子自少讀道書，年未五十嗜欲除。
- 河流通天非轆轤，下入金鼎融爲珠。
- 一醉斗酒心自如，鬼物窺覘驚睢盱。
- 菖蒲花開壽之符，白髮變黑顔如朱。
- 它年三茆訪君廬，拍手笑我言不虛。

## 拼音

- shi2 shang4 chang1 pu2 shi2 er4 jie2 ， xian1 ren2 fu2 zhi1 hao3 yan2 se4 。
- gen1 ru2 pan2 long2 bu4 ke3 de2 ， ye4 zhong1 kai1 hua1 shui2 fu4 shi2 。
- fu1 zi3 zi4 shao3 du2 dao4 shu1 ， nian2 wei4 wu3 shi2 shi4 yu4 chu2 。
- he2 liu2 tong1 tian1 fei1 lu4 lu2 ， xia4 ru4 jin1 ding3 rong2 wei2 zhu1 。
- yi2 zui4 dou4 jiu3 xin1 zi4 ru2 ， gui3 wu4 kui1 chan1 jing1 sui1 xu1 。
- chang1 pu2 hua1 kai1 shou4 zhi1 fu2 ， bai2 fa4 bian4 hei1 yan2 ru2 zhu1 。
- ta1 nian2 san1 mao2 fang3 jun1 lu2 ， pai1 shou3 xiao4 wo3 yan2 bu4 xu1 。

## 注释

## 译文

## 赏析
