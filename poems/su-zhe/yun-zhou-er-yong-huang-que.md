---
id: su-zhe-yun-zhou-er-yong-huang-que
title: 筠州二咏 黄雀
titlePinyin: yun2 zhou1 er4 yong3   huang2 que4
titleSlug: yun-zhou-er-yong-huang-que
author: 蘇轍
authorPinyin: su1 zhe2
authorSlug: su-zhe
dynasty: 宋
dynastyPinyin: song4
dynastySlug: song
tags: []
---

## 正文

- 秋風下，黄雀飛。
- 禾田熟，黄雀肥。
- 羣飛蔽空日色薄，逡巡百頃禾爲稀，翾翻巧捷多且微。
- 精丸妙繳舉輒違，乘時席勢不可揮。
- 一朝風雨寒霏霏，肉多翅重天時非，農夫舉網驚合圍。
- 懸頸繫足膚無衣，百個同缶仍相依，頭顱萬里行不歸。
- 北方居人厭羔豨，咀噍聊發一笑欷。

## 拼音

- qiu1 feng1 xia4 ， huang2 que4 fei1 。
- he2 tian2 shu2 ， huang2 que4 fei2 。
- qun2 fei1 bi4 kong1 ri4 se4 bao2 ， qun1 xun2 bai3 qing3 he2 wei2 xi1 ， xuan1 fan1 qiao3 jie2 duo1 qie3 wei1 。
- jing1 wan2 miao4 jiao3 ju3 zhe2 wei2 ， cheng2 shi2 xi2 shi4 bu4 ke3 hui1 。
- yi4 zhao1 feng1 yu3 han2 fei1 fei1 ， rou4 duo1 chi4 zhong4 tian1 shi2 fei1 ， nong2 fu1 ju3 wang3 jing1 he2 wei2 。
- xuan2 jing3 xi4 zu2 fu1 wu2 yi1 ， bai3 ge4 tong2 fou3 reng2 xiang1 yi1 ， tou2 lu2 wan4 li3 xing2 bu4 gui1 。
- bei3 fang1 ju1 ren2 yan4 gao1 xi1 ， zui3 jiao4 liao2 fa1 yi2 xiao4 xi1 。

## 注释

## 译文

## 赏析
