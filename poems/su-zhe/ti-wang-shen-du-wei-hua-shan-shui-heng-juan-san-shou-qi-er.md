---
id: su-zhe-ti-wang-shen-du-wei-hua-shan-shui-heng-juan-san-shou-qi-er
title: 題王詵都尉畫山水橫卷三首  其二
titlePinyin: ti2 wang2 shen1 du1 wei4 hua4 shan1 shui3 heng2 juan4 san1 shou3     qi2 er4
titleSlug: ti-wang-shen-du-wei-hua-shan-shui-heng-juan-san-shou-qi-er
author: 蘇轍
authorPinyin: su1 zhe2
authorSlug: su-zhe
dynasty: 唐
dynastyPinyin: tang2
dynastySlug: tang
tags: [] 
---

## 正文

- 憐君將帥雖有種，多君智慧初無師。
- 篇章俊發已可駭，丹青妙絕當誰知。
- 自言五色苦亂目，況乃旨酒長傷脾。
- 手狂但可時弄筆，口病未免多微詞。
- 歌鐘一散任池館，幅巾靜坐空書帷。
- 偶從禪老得真趣，此身不足非財訾。
- 世間翻覆岸爲谷，猛獸相食虎與羆。
- 逝將得意比春夢，獨取妙語傳清詩。
- 眼看宮釀瀉酥酪，未與村酒分醇漓。
- 解鞍駿馬空伏櫪，寄書黄狗閑生釐。
- 江山平日偶有得，不自圖寫渾忘之。
- 臨窗展卷聊自適，盤礴豈復冠裳羈。
- 欲乘漁艇發吾興，願入野寺嗟兒癡。
- 行纏布襪雖已具，山中父老應嫌遲。

## 拼音

- lian2 jun1 jiang1 shuai4 sui1 you3 zhong3 ， duo1 jun1 zhi4 hui4 chu1 wu2 shi1 。
- pian1 zhang1 jun4 fa1 yi3 ke3 hai4 ， dan1 qing1 miao4 jue2 dang1 shui2 zhi1 。
- zi4 yan2 wu3 se4 ku3 luan4 mu4 ， kuang4 nai3 zhi3 jiu3 chang2 shang1 pi2 。
- shou3 kuang2 dan4 ke3 shi2 nong4 bi3 ， kou3 bing4 wei4 mian3 duo1 wei1 ci2 。
- ge1 zhong1 yi2 san4 ren4 chi2 guan3 ， fu2 jin1 jing4 zuo4 kong1 shu1 wei2 。
- ou3 cong2 shan4 lao3 de2 zhen1 qu4 ， ci3 shen1 bu4 zu2 fei1 cai2 zi1 。
- shi4 jian4 fan1 fu4 an4 wei2 gu3 ， meng3 shou4 xiang1 shi2 hu3 yu3 pi2 。
- shi4 jiang1 de2 yi4 bi3 chun1 meng4 ， du2 qu3 miao4 yu3 chuan2 qing1 shi1 。
- yan3 kan4 gong1 niang4 xie4 su1 lao4 ， wei4 yu3 cun1 jiu3 fen1 chun2 li2 。
- jie3 an1 jun4 ma3 kong1 fu2 li4 ， ji4 shu1 huang2 gou3 xian2 sheng1 li2 。
- jiang1 shan1 ping2 ri4 ou3 you3 de2 ， bu2 zi4 tu2 xie3 hun2 wang4 zhi1 。
- lin2 chuang1 zhan3 juan4 liao2 zi4 shi4 ， pan2 bo2 qi3 fu4 guan1 shang0 ji1 。
- yu4 cheng2 yu2 ting3 fa1 wu2 xing1 ， yuan4 ru4 ye3 si4 jie1 er2 chi1 。
- xing2 chan2 bu4 wa4 sui1 yi3 ju4 ， shan1 zhong1 fu4 lao3 ying1 xian2 chi2 。

## 注释

## 译文

## 赏析
