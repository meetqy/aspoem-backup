---
id: su-zhe-ku-yu
title: 苦雨
titlePinyin: ku3 yu3
titleSlug: ku-yu
author: 蘇轍
authorPinyin: su1 zhe2
authorSlug: su-zhe
dynasty: 宋
dynastyPinyin: song4
dynastySlug: song
tags: []
---

## 正文

- 蠶婦絲出盎，田夫麥入倉。
- 斯人薄福德，二事未易當。
- 忽作連日雨，坐使秋田荒。
- 出門陷塗潦，入室崩垣牆。
- 覆壓先老稚，漂淪及牛羊。
- 餘糧詎能久，歲晚憂糟糠。
- 天災非妄行，人事密有償。
- 嗟哉竟未悟，自謂予不戕。
- 造禍未有害，無辜輒先傷。
- 簞瓢吾何憂，作詩熱中腸。

## 拼音

- can2 fu4 si1 chu1 ang4 ， tian2 fu1 mai4 ru4 cang1 。
- si1 ren2 bao2 fu2 de2 ， er4 shi4 wei4 yi4 dang1 。
- hu1 zuo4 lian2 ri4 yu3 ， zuo4 shi3 qiu1 tian2 huang1 。
- chu1 men2 xian4 tu2 liao2 ， ru4 shi4 beng1 yuan2 qiang2 。
- fu4 ya1 xian1 lao3 zhi4 ， piao1 lun2 ji2 niu2 yang2 。
- yu2 liang2 ju4 neng2 jiu3 ， sui4 wan3 you1 zao1 kang1 。
- tian1 zai1 fei1 wang4 xing2 ， ren2 shi4 mi4 you3 chang2 。
- jie1 zai1 jing4 wei4 wu4 ， zi4 wei4 yu3 bu4 qiang1 。
- zao4 huo4 wei4 you3 hai4 ， wu2 gu1 zhe2 xian1 shang1 。
- dan1 piao2 wu2 he2 you1 ， zuo4 shi1 re4 zhong1 chang2 。

## 注释

## 译文

## 赏析
