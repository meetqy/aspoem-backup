---
id: su-zhe-song-wang-ting-lao-chao-san-zhi-guo-zhou
title: 送王廷老朝散知虢州
titlePinyin: song4 wang2 ting2 lao3 chao2 san4 zhi1 guo2 zhou1
titleSlug: song-wang-ting-lao-chao-san-zhi-guo-zhou
author: 蘇轍
authorPinyin: su1 zhe2
authorSlug: su-zhe
dynasty: 唐
dynastyPinyin: tang2
dynastySlug: tang
tags: [] 
---

## 正文

- 滿腹貯精神，觸手會衆理。
- 一廢十五年，直坐才多爾。
- 我昔遊宋城，憶始識君子。
- 簿書填丘山，賓客亂峰螘。
- 出尋城下宅，屢屣床前履。
- 清談如鋸木，落屑紛相委。
- 解頤自有樂，置酒姑且止。
- 逡巡破黄封，婉娩歌皓齒。
- 風高熊正白，霜落蟹初紫。
- 夜闌意未厭，河斜客忘起。
- 歸來笑僮僕，熟醉未曾爾。
- 江湖一流蕩，歡意日頹弛。
- 西還經舊遊，相逢值新喜。
- 詔催西州牧，門有朱轓柅。
- 都城挽不住，山賊近方侈。
- 提刀索崖谷，援桴動閭里。
- 居家百無與，王事非有己。
- 何日却休官，復飲梁王市。

## 拼音

- man3 fu4 zhu4 jing1 shen2 ， chu4 shou3 hui4 zhong4 li3 。
- yi2 fei4 shi2 wu3 nian2 ， zhi2 zuo4 cai2 duo1 er3 。
- wo3 xi1 you2 song4 cheng2 ， yi4 shi3 shi2 jun1 zi3 。
- bo2 shu1 tian2 qiu1 shan1 ， bin1 ke4 luan4 feng1 yi3 。
- chu1 xun2 cheng2 xia4 zhai2 ， lü3 xi3 chuang2 qian2 lü3 。
- qing1 tan2 ru2 ju4 mu4 ， luo4 xie4 fen1 xiang1 wei3 。
- jie3 yi2 zi4 you3 le4 ， zhi4 jiu3 gu1 qie3 zhi3 。
- qun1 xun2 po4 huang2 feng1 ， wan3 mian3 ge1 hao4 chi3 。
- feng1 gao1 xiong2 zheng4 bai2 ， shuang1 luo4 xie4 chu1 zi3 。
- ye4 lan2 yi4 wei4 yan4 ， he2 xie2 ke4 wang4 qi3 。
- gui1 lai2 xiao4 tong2 pu2 ， shu2 zui4 wei4 ceng2 er3 。
- jiang1 hu2 yi1 liu2 dang4 ， huan1 yi4 ri4 tui2 chi2 。
- xi1 huan2 jing1 jiu4 you2 ， xiang1 feng2 zhi2 xin1 xi3 。
- zhao4 cui1 xi1 zhou1 mu4 ， men2 you3 zhu1 fan1 ni3 。
- du1 cheng2 wan3 bu2 zhu4 ， shan1 zei2 jin4 fang1 chi3 。
- ti2 dao1 suo3 ya2 gu3 ， yuan2 fu2 dong4 lü2 li3 。
- ju1 jia1 bai3 wu2 yu3 ， wang2 shi4 fei1 you3 ji3 。
- he2 ri4 que4 xiu1 guan1 ， fu4 yin3 liang2 wang2 shi4 。

## 注释

## 译文

## 赏析
