---
id: su-zhe-ji-ji-nan-shou-li-gong-ze
title: 寄濟南守李公擇
titlePinyin: ji4 ji4 nan2 shou3 li3 gong1 ze2
titleSlug: ji-ji-nan-shou-li-gong-ze
author: 蘇轍
authorPinyin: su1 zhe2
authorSlug: su-zhe
dynasty: 宋
dynastyPinyin: song4
dynastySlug: song
tags: []
---

## 正文

- 岱陰皆平田，濟南附山麓。
- 山窮水泉見，發越遍溪谷。
- 分流繞塗巷，暖氣烝草木。
- 下田滿粳稻，秋成比禾菽。
- 池塘浸餘潤，菱芡亦云足。
- 辭家四千里，恃此慰窮獨。
- 公從吳興來，苕霅猶在目。
- 應恐齊魯間，長被塵土辱。
- 不知西垣下，滉漾千畝淥。
- 仰見鷗鷺翻，俯視龜魚浴。
- 初來厭桴鼓，稍久捐鞭扑。
- 清詩調嘉賓，夜話繼華燭。
- 飛花暮雪深，浮蟻糟床熟。
- 相對各忘歸，西來自嫌速。
- 人生每多故，樂事難再卜。
- 鉅野一汗漫，河濟相騰蹙。
- 流沙翳桑土，蛟蜃處人屋。
- 農畝分沉埋，城門遭板築。
- 傷心念漂蕩，引手救顛覆。
- 勞苦空自知，吁嗟欲誰告。
- 遥知舊遊處，落落空遺躅。
- 平生讀書史，物理粗能矚。
- 歸耕久不遂，終作羝羊觸。
- 賦詩心自驚，請公再三讀。

## 拼音

- dai4 yin1 jie1 ping2 tian2 ， ji4 nan2 fu4 shan1 lu4 。
- shan1 qiong2 shui3 quan2 jian4 ， fa1 yue4 bian4 xi1 gu3 。
- fen1 liu2 rao4 tu2 xiang4 ， nuan3 qi4 zheng1 cao3 mu4 。
- xia4 tian2 man3 jing1 dao4 ， qiu1 cheng2 bi3 he2 shu1 。
- chi2 tang2 jin4 yu2 run4 ， ling2 qian4 yi4 yun2 zu2 。
- ci2 jia1 si4 qian1 li3 ， shi4 ci3 wei4 qiong2 du2 。
- gong1 cong2 wu2 xing1 lai2 ， tiao2 zha4 you2 zai4 mu4 。
- ying1 kong3 qi2 lu3 jian4 ， chang2 bei4 chen2 tu3 ru3 。
- bu4 zhi1 xi1 yuan2 xia4 ， huang4 yang4 qian1 mu3 lu4 。
- yang3 jian4 ou1 lu4 fan1 ， fu3 shi4 gui1 yu2 yu4 。
- chu1 lai2 yan4 fu2 gu3 ， shao1 jiu3 juan1 bian1 pu1 。
- qing1 shi1 diao4 jia1 bin1 ， ye4 hua4 ji4 hua2 zhu2 。
- fei1 hua1 mu4 xue3 shen1 ， fu2 yi3 zao1 chuang2 shu2 。
- xiang1 dui4 ge4 wang4 gui1 ， xi1 lai2 zi4 xian2 su4 。
- ren2 sheng1 mei3 duo1 gu4 ， le4 shi4 nan2 zai4 bu3 。
- ju4 ye3 yi2 han4 man4 ， he2 ji4 xiang1 teng2 cu4 。
- liu2 sha1 yi4 sang1 tu3 ， jiao1 shen4 chu3 ren2 wu1 。
- nong2 mu3 fen1 chen2 mai2 ， cheng2 men2 zao1 ban3 zhu4 。
- shang1 xin1 nian4 piao1 dang4 ， yin3 shou3 jiu4 dian1 fu4 。
- lao2 ku3 kong1 zi4 zhi1 ， xu1 jie1 yu4 shui2 gao4 。
- yao2 zhi1 jiu4 you2 chu3 ， luo4 luo4 kong1 yi2 zhu2 。
- ping2 sheng1 du2 shu1 shi3 ， wu4 li3 cu1 neng2 zhu3 。
- gui1 geng1 jiu3 bu2 sui4 ， zhong1 zuo4 di1 yang2 chu4 。
- fu4 shi1 xin1 zi4 jing1 ， qing3 gong1 zai4 san1 du2 。

## 注释

## 译文

## 赏析
