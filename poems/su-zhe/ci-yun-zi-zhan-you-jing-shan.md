---
id: su-zhe-ci-yun-zi-zhan-you-jing-shan
title: 次韵子瞻遊徑山
titlePinyin: ci4 yun4 zi3 zhan1 you2 jing4 shan1
titleSlug: ci-yun-zi-zhan-you-jing-shan
author: 蘇轍
authorPinyin: su1 zhe2
authorSlug: su-zhe
dynasty: 宋
dynastyPinyin: song4
dynastySlug: song
tags: []
---

## 正文

- 去年渡江愛吳山，忽忘蜀道輕秦川。
- 錢塘後到山最勝，下枕湖水相縈旋。
- 坐疑吳會無復有，扁舟屢出凌濤淵。
- 今秋復入徑山寺，勢壓衆嶺皆摧顛。
- 連峰沓嶂不知數，重重相抱如青蓮。
- 散爲雲霧翳星斗，聚作潭井藏蜿蜒。
- 欽翁未到人迹絕，千里受記來安禪。
- 荒榛野草置茅屋，坐令海賈輸金錢。
- 至今傳法破煩惱，飽食過客容安眠。
- 解裝投錫不復去，紛紛四合來烏鳶。
- 或言此處猶未好，海上人少無煩煎。
- 天台雁蕩最深秀，水驚石瘦尤清便。
- 青山獨往無不可，論說好醜徒紛然。
- 終當直去無遠近，藤鞋竹杖聊窮年。

## 拼音

- qu4 nian2 du4 jiang1 ai4 wu2 shan1 ， hu1 wang4 shu3 dao4 qing1 qin2 chuan1 。
- qian2 tang2 hou4 dao4 shan1 zui4 sheng4 ， xia4 zhen3 hu2 shui3 xiang1 ying2 xuan2 。
- zuo4 yi2 wu2 hui4 wu2 fu4 you3 ， pian1 zhou1 lü3 chu1 ling2 tao1 yuan1 。
- jin1 qiu1 fu4 ru4 jing4 shan1 si4 ， shi4 ya1 zhong4 ling3 jie1 cui1 dian1 。
- lian2 feng1 ta4 zhang4 bu4 zhi1 shu4 ， chong2 chong2 xiang1 bao4 ru2 qing1 lian2 。
- san4 wei2 yun2 wu4 yi4 xing1 dou3 ， ju4 zuo4 tan2 jing3 cang2 wan1 yan2 。
- qin1 weng1 wei4 dao4 ren2 ji4 jue2 ， qian1 li3 shou4 ji4 lai2 an1 shan4 。
- huang1 zhen1 ye3 cao3 zhi4 mao2 wu1 ， zuo4 ling4 hai3 jia3 shu1 jin1 qian2 。
- zhi4 jin1 chuan2 fa3 po4 fan2 nao3 ， bao3 shi2 guo4 ke4 rong2 an1 mian2 。
- jie3 zhuang1 tou2 xi1 bu2 fu4 qu4 ， fen1 fen1 si4 he2 lai2 wu1 yuan1 。
- huo4 yan2 ci3 chu3 you2 wei4 hao3 ， hai3 shang4 ren2 shao3 wu2 fan2 jian1 。
- tian1 tai2 yan4 dang4 zui4 shen1 xiu4 ， shui3 jing1 shi2 shou4 you2 qing1 bian4 。
- qing1 shan1 du2 wang3 wu2 bu4 ke3 ， lun4 shuo1 hao3 chou3 tu2 fen1 ran2 。
- zhong1 dang1 zhi2 qu4 wu2 yuan3 jin4 ， teng2 xie2 zhu2 zhang4 liao2 qiong2 nian2 。

## 注释

## 译文

## 赏析
