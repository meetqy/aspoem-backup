---
id: su-zhe-song-zhang-gong-an-dao-nan-du-liu-tai
title: 送張公安道南都留臺
titlePinyin: song4 zhang1 gong1 an1 dao4 nan2 du1 liu2 tai2
titleSlug: song-zhang-gong-an-dao-nan-du-liu-tai
author: 蘇轍
authorPinyin: su1 zhe2
authorSlug: su-zhe
dynasty: 唐
dynastyPinyin: tang2
dynastySlug: tang
tags: [] 
---

## 正文

- 識公歲已深，從公非一日。
- 仰公如重雲，庇我貧賤迹。
- 公歸無留意，我處念平昔。
- 少年喜文字，東行始觀國。
- 成都多遊士，投謁密如櫛。
- 紛然衆人中，顧我好顔色。
- 猖狂感一遇，邂逅登仕籍。
- 爾來十六年，鬢髮就衰白。
- 謀身日已謬，處世復何益。
- 從來學俎豆，漸老信典冊。
- 自知百不堪，偶未三見黜。
- 譬如溝中斷，誰復强收拾。
- 高懷絕塵土，舊好等金石。
- 庠齋幸無事，樽俎奉清適。
- 居然遠憂患，况復取矜式。
- 汪洋際海深，淡泊朱弦直。
- 狥時非所安，歸去亦何失。
- 道存尚可卷，功成古難必。
- 還尋赤松子，獨就丹砂術。
- 恨無二頃田，伴公老蓬蓽。

## 拼音

- shi2 gong1 sui4 yi3 shen1 ， cong2 gong1 fei1 yi2 ri4 。
- yang3 gong1 ru2 zhong4 yun2 ， bi4 wo3 pin2 jian4 ji4 。
- gong1 gui1 wu2 liu2 yi4 ， wo3 chu3 nian4 ping2 xi1 。
- shao4 nian2 xi3 wen2 zi4 ， dong1 xing2 shi3 guan1 guo2 。
- cheng2 du1 duo1 you2 shi4 ， tou2 ye4 mi4 ru2 zhi4 。
- fen1 ran2 zhong4 ren2 zhong1 ， gu4 wo3 hao3 yan2 se4 。
- chang1 kuang2 gan3 yi2 yu4 ， xie4 hou4 deng1 shi4 ji2 。
- er3 lai2 shi2 liu4 nian2 ， bin4 fa4 jiu4 shuai1 bai2 。
- mou2 shen1 ri4 yi3 miu4 ， chu3 shi4 fu4 he2 yi4 。
- cong2 lai2 xue2 zu3 dou4 ， jian4 lao3 xin4 dian3 ce4 。
- zi4 zhi1 bai3 bu4 kan1 ， ou3 wei4 san1 jian4 chu4 。
- pi4 ru2 gou1 zhong1 duan4 ， shui2 fu4 qiang2 shou1 shi2 。
- gao1 huai2 jue2 chen2 tu3 ， jiu4 hao3 deng3 jin1 shi2 。
- xiang2 zhai1 xing4 wu2 shi4 ， zun1 zu3 feng4 qing1 shi4 。
- ju1 ran2 yuan3 you1 huan4 ， kuang4 fu4 qu3 jin1 shi4 。
- wang1 yang2 ji4 hai3 shen1 ， dan4 bo2 zhu1 xian2 zhi2 。
- xun4 shi2 fei1 suo3 an1 ， gui1 qu4 yi4 he2 shi1 。
- dao4 cun2 shang4 ke3 juan4 ， gong1 cheng2 gu3 nan2 bi4 。
- huan2 xun2 chi4 song1 zi3 ， du2 jiu4 dan1 sha1 shu4 。
- hen4 wu2 er4 qing3 tian2 ， ban4 gong1 lao3 peng2 bi4 。

## 注释

## 译文

## 赏析
