---
id: su-zhe-zhao-shao-shi-zi-nan-du-fang-ou-yang-shao-shi-wu-ying-zhou-liu-xi-hu-jiu-zhi-zuo-shi-xian-ou-yang-gong
title: 趙少師自南都訪歐陽少師於潁州留西湖久之作詩獻歐陽公
titlePinyin: zhao4 shao3 shi1 zi4 nan2 du1 fang3 ou1 yang2 shao3 shi1 wu1 ying3 zhou1 liu2 xi1 hu2 jiu3 zhi1 zuo4 shi1 xian4 ou1 yang2 gong1
titleSlug: zhao-shao-shi-zi-nan-du-fang-ou-yang-shao-shi-wu-ying-zhou-liu-xi-hu-jiu-zhi-zuo-shi-xian-ou-yang-gong
author: 蘇轍
authorPinyin: su1 zhe2
authorSlug: su-zhe
dynasty: 宋
dynastyPinyin: song4
dynastySlug: song
tags: []
---

## 正文

- 公居潁水上，德與潁水清。
- 身閑道轉勝，內足無復營。
- 平昔富交遊，開門坐常盈。
- 退居萬事樂，獨恨無友生。
- 汝潁亦多士，後來非老成。
- 趙公平生舊，情好均弟兄。
- 少年結意氣，晚歲齊功名。
- 携手踐廊廟，躡足辭鈞衡。
- 徜徉里閭間，脫略世俗縈。
- 興來忽命駕，一往千里輕。
- 白髮儼相映，元勳各崢嶸。
- 人生會面難，此會有餘情。
- 遨遊西湖中，仲夏草木榮。
- 壺觴列四坐，歌舞羅前楹。
- 畫舫極沿泝，肩輿並逢迎。
- 棹進鳬鴨亂，樂作蟲魚驚。
- 近寺駢履迹，高臺吹笑聲。
- 往事語京洛，餘歡發吟賡。
- 拳拳主人厚，款款來客誠。
- 此樂有時盡，此好何由傾。

## 拼音

- gong1 ju1 ying3 shui3 shang4 ， de2 yu3 ying3 shui3 qing1 。
- shen1 xian2 dao4 zhuan3 sheng4 ， nei4 zu2 wu2 fu4 ying2 。
- ping2 xi1 fu4 jiao1 you2 ， kai1 men2 zuo4 chang2 ying2 。
- tui4 ju1 wan4 shi4 le4 ， du2 hen4 wu2 you3 sheng1 。
- ru3 ying3 yi4 duo1 shi4 ， hou4 lai2 fei1 lao3 cheng2 。
- zhao4 gong1 ping2 sheng1 jiu4 ， qing2 hao3 jun1 di4 xiong0 。
- shao4 nian2 jie2 yi4 qi4 ， wan3 sui4 qi2 gong1 ming2 。
- xie2 shou3 jian4 lang2 miao4 ， nie4 zu2 ci2 jun1 heng2 。
- chang2 yang2 li3 lü2 jian4 ， tuo1 lüe4 shi4 su2 ying2 。
- xing1 lai2 hu1 ming4 jia4 ， yi4 wang3 qian1 li3 qing1 。
- bai2 fa4 yan3 xiang1 ying4 ， yuan2 xun1 ge4 zheng1 rong2 。
- ren2 sheng1 hui4 mian4 nan2 ， ci3 hui4 you3 yu2 qing2 。
- ao2 you2 xi1 hu2 zhong1 ， zhong4 xia4 cao3 mu4 rong2 。
- hu2 shang1 lie4 si4 zuo4 ， ge1 wu3 luo2 qian2 ying2 。
- hua4 fang3 ji2 yan2 su4 ， jian1 yu2 bing4 feng2 ying2 。
- zhao4 jin4 fu2 ya1 luan4 ， le4 zuo4 chong2 yu2 jing1 。
- jin4 si4 pian2 lü3 ji4 ， gao1 tai2 chui1 xiao4 sheng1 。
- wang3 shi4 yu3 jing1 luo4 ， yu2 huan1 fa1 yin2 geng1 。
- quan2 quan2 zhu3 ren2 hou4 ， kuan3 kuan3 lai2 ke4 cheng2 。
- ci3 le4 you3 shi2 jin4 ， ci3 hao3 he2 you2 qing1 。

## 注释

## 译文

## 赏析
