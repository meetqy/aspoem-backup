---
id: su-zhe-song-mao-jun-zhi-shi-huan-xiang
title: 送毛君致仕還鄉
titlePinyin: song4 mao2 jun1 zhi4 shi4 huan2 xiang1
titleSlug: song-mao-jun-zhi-shi-huan-xiang
author: 蘇轍
authorPinyin: su1 zhe2
authorSlug: su-zhe
dynasty: 宋
dynastyPinyin: song4
dynastySlug: song
tags: []
---

## 正文

- 古人避世事，豈問家有無。
- 但言鴻鵠性，不受樊籠拘。
- 公家昔盛時，阡陌連三衢。
- 倉廩濟寒餓，婚嫁營羈孤。
- 千金赴高義，脫手曾須臾。
- 晚爲二千石，得不償所逋。
- 撫掌不復言，但以文字娛。
- 我恨見公遲，冉冉垂霜鬚。
- 高吟看落筆，劇飲驚倒壺。
- 負罪不自知，適意忘憂虞。
- 忽聞叩天閽，言旋故山廬。
- 朋友不及謀，親戚亦驚呼。
- 人生各有意，何暇問俗徒。
- 嗟我好奇節，嘆公真丈夫。
- 天高片帆遠，目斷清風徂。
- 惟應東宮保，迎笑相携扶。

## 拼音

- gu3 ren2 bi4 shi4 shi4 ， qi3 wen4 jia1 you3 wu2 。
- dan4 yan2 hong2 hu2 xing4 ， bu2 shou4 fan2 long2 ju1 。
- gong1 jia0 xi1 sheng4 shi2 ， qian1 mo4 lian2 san1 qu2 。
- cang1 lin3 ji4 han2 e4 ， hun1 jia4 ying2 ji1 gu1 。
- qian1 jin1 fu4 gao1 yi4 ， tuo1 shou3 ceng2 xu1 yu2 。
- wan3 wei2 er4 qian1 shi2 ， de2 bu4 chang2 suo3 bu1 。
- fu3 zhang3 bu2 fu4 yan2 ， dan4 yi3 wen2 zi4 yu2 。
- wo3 hen4 jian4 gong1 chi2 ， ran3 ran3 chui2 shuang1 xu1 。
- gao1 yin2 kan4 luo4 bi3 ， ju4 yin3 jing1 dao3 hu2 。
- fu4 zui4 bu2 zi4 zhi1 ， shi4 yi4 wang4 you1 yu2 。
- hu1 wen2 kou4 tian1 hun1 ， yan2 xuan2 gu4 shan1 lu2 。
- peng2 you0 bu4 ji2 mou2 ， qin1 qi1 yi4 jing1 hu1 。
- ren2 sheng1 ge4 you3 yi4 ， he2 xia2 wen4 su2 tu2 。
- jie1 wo3 hao4 qi2 jie2 ， tan4 gong1 zhen1 zhang4 fu0 。
- tian1 gao1 pian4 fan1 yuan3 ， mu4 duan4 qing1 feng1 cu2 。
- wei2 ying1 dong1 gong1 bao3 ， ying2 xiao4 xiang1 xie2 fu2 。

## 注释

## 译文

## 赏析
