---
id: su-zhe-ci-yun-wang-gong-jian-zeng
title: 次韵王鞏見贈
titlePinyin: ci4 yun4 wang2 gong3 jian4 zeng4
titleSlug: ci-yun-wang-gong-jian-zeng
author: 蘇轍
authorPinyin: su1 zhe2
authorSlug: su-zhe
dynasty: 宋
dynastyPinyin: song4
dynastySlug: song
tags: []
---

## 正文

- 南都逢故人，共此一樽淥。
- 初來柳吹絮，再見風脫木。
- 我老歡意微，頭垂腰背曲。
- 羨子方少年，健馬走平陸。
- 狂歌手自拊，醉倒頭相觸。
- 人生比一瞬，世網張萬目。
- 但取食場鷄，豈掛雲飛鵠。
- 彭城久相遲，官舍虛東屋。
- 重陽試新釀，謂子當不速。
- 胡爲聽婦言，婉孌自相逐。
- 我舟得愁霖，牽挽脫坑谷。
- 風霜作初寒，病體欲生粟。
- 解子腰下龜，換酒不須贖。
- 照碧凝清光，相將飲萸菊。

## 拼音

- nan2 du1 feng2 gu4 ren2 ， gong4 ci3 yi4 zun1 lu4 。
- chu1 lai2 liu3 chui1 xu4 ， zai4 jian4 feng1 tuo1 mu4 。
- wo3 lao3 huan1 yi4 wei1 ， tou2 chui2 yao1 bei4 qu3 。
- xian4 zi3 fang1 shao4 nian2 ， jian4 ma3 zou3 ping2 lu4 。
- kuang2 ge1 shou3 zi4 fu3 ， zui4 dao3 tou2 xiang1 chu4 。
- ren2 sheng1 bi3 yi2 shun4 ， shi4 wang3 zhang1 wan4 mu4 。
- dan4 qu3 shi2 chang3 ji1 ， qi3 gua4 yun2 fei1 hu2 。
- peng2 cheng2 jiu3 xiang1 chi2 ， guan1 she4 xu1 dong1 wu1 。
- zhong4 yang2 shi4 xin1 niang4 ， wei4 zi3 dang1 bu2 su4 。
- hu2 wei2 ting1 fu4 yan2 ， wan3 luan2 zi4 xiang1 zhu2 。
- wo3 zhou1 de2 chou2 lin2 ， qian1 wan3 tuo1 keng1 gu3 。
- feng1 shuang1 zuo4 chu1 han2 ， bing4 ti3 yu4 sheng1 su4 。
- jie3 zi3 yao1 xia4 gui1 ， huan4 jiu3 bu4 xu1 shu2 。
- zhao4 bi4 ning2 qing1 guang1 ， xiang1 jiang1 yin3 yu2 ju2 。

## 注释

## 译文

## 赏析
