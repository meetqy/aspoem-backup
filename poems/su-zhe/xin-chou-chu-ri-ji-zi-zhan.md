---
id: su-zhe-xin-chou-chu-ri-ji-zi-zhan
title: 辛丑除日寄子瞻
titlePinyin: xin1 chou3 chu2 ri4 ji4 zi3 zhan1
titleSlug: xin-chou-chu-ri-ji-zi-zhan
author: 蘇轍
authorPinyin: su1 zhe2
authorSlug: su-zhe
dynasty: 唐
dynastyPinyin: tang2
dynastySlug: tang
tags: [] 
---

## 正文

- 一歲不復居，一日安足惜。
- 人心畏增年，對酒語終夕。
- 夜長書室幽，燈燭明照席。
- 盤飧雜梁楚，羊炙錯魚腊。
- 庖人饌雞兔，家味宛如昔。
- 有懷岐山下，展轉不能釋。
- 念同去閭里，此節三已失。
- 初來寄荆渚，魚雁賤宜客。
- 楚人重歲時，爆竹鳴磔磔。
- 新春始涉五，田凍未生麥。
- 相携歷唐許，花柳漸牙拆。
- 居梁不耐貧，投杞避糠覈。
- 城南庠齋靜，終歲守墳籍。
- 酒酸未嘗飲，牛美每共炙。
- 謂言從明年，此會可懸射。
- 同爲洛中吏，相去不盈尺。
- 濁醪幸分季，新筍可餉伯。
- 巑巑嵩山美，漾漾洛水碧。
- 官閑得相從，春野玩朝日。
- 安知書閤下，羣子並遭馘。
- 偶成一朝榮，遂使千里隔。
- 何年相會歡，逢節勿輕擲。

## 拼音

- yi2 sui4 bu2 fu4 ju1 ， yi2 ri4 an1 zu2 xi1 。
- ren2 xin1 wei4 zeng1 nian2 ， dui4 jiu3 yu3 zhong1 xi1 。
- ye4 chang2 shu1 shi4 you1 ， deng1 zhu2 ming2 zhao4 xi2 。
- pan2 sun1 za2 liang2 chu3 ， yang2 zhi4 cuo4 yu2 la4 。
- pao2 ren2 zhuan4 ji1 tu4 ， jia1 wei4 wan3 ru2 xi1 。
- you3 huai2 qi2 shan1 xia4 ， zhan3 zhuan3 bu4 neng2 shi4 。
- nian4 tong2 qu4 lü2 li3 ， ci3 jie2 san1 yi3 shi1 。
- chu1 lai2 ji4 jing1 zhu3 ， yu2 yan4 jian4 yi2 ke4 。
- chu3 ren2 zhong4 sui4 shi2 ， bao4 zhu2 ming2 zhe2 zhe2 。
- xin1 chun1 shi3 she4 wu3 ， tian2 dong4 wei4 sheng1 mai4 。
- xiang1 xie2 li4 tang2 xu1 ， hua1 liu3 jian4 ya2 chai1 。
- ju1 liang2 bu2 nai4 pin2 ， tou2 qi3 bi4 kang1 he2 。
- cheng2 nan2 xiang2 zhai1 jing4 ， zhong1 sui4 shou3 fen2 ji2 。
- jiu3 suan1 wei4 chang2 yin3 ， niu2 mei3 mei3 gong4 zhi4 。
- wei4 yan2 cong2 ming2 nian2 ， ci3 hui4 ke3 xuan2 she4 。
- tong2 wei2 luo4 zhong1 li4 ， xiang1 qu4 bu4 ying2 chi3 。
- zhuo2 lao2 xing4 fen1 ji4 ， xin1 sun3 ke3 xiang3 bo2 。
- cuan2 cuan2 song1 shan1 mei3 ， yang4 yang4 luo4 shui3 bi4 。
- guan1 xian2 de2 xiang1 cong2 ， chun1 ye3 wan2 zhao1 ri4 。
- an1 zhi1 shu1 he2 xia4 ， qun2 zi3 bing4 zao1 guo2 。
- ou3 cheng2 yi4 zhao1 rong2 ， sui4 shi3 qian1 li3 ge2 。
- he2 nian2 xiang1 hui4 huan1 ， feng2 jie2 wu4 qing1 zhi4 。

## 注释

## 译文

## 赏析
