---
id: su-zhe-ci-yun-zi-zhan-su-nan-shan-pan-long-si
title: 次韵子瞻宿南山蟠龍寺
titlePinyin: ci4 yun4 zi3 zhan1 su4 nan2 shan1 pan2 long2 si4
titleSlug: ci-yun-zi-zhan-su-nan-shan-pan-long-si
author: 蘇轍
authorPinyin: su1 zhe2
authorSlug: su-zhe
dynasty: 宋
dynastyPinyin: song4
dynastySlug: song
tags: []
---

## 正文

- 谷中夜行不見月，上下不辨山與谷。
- 前呼後應行相從，山頭誰家有遺燭。
- 跫跫深徑馬蹄響，落落稀星著疏木。
- 行投野寺僧已眠，叩門無人狗出縮。
- 號呼從者久嗔駡，老僧下牀揉兩目。
- 問知官吏冒夜來，掃牀延客卧華屋。
- 釜中無羹甑實盡，愧客滿盎惟脫粟。
- 客來已遠睡忘覺，僧起開堂勸晨粥。
- 自嗟奔走閔僧閑，偶然來過何年復。
- 留詩滿壁待重遊，但恐塵埃難再讀。

## 拼音

- gu3 zhong1 ye4 xing2 bu2 jian4 yue4 ， shang4 xia4 bu2 bian4 shan1 yu3 gu3 。
- qian2 hu1 hou4 ying1 xing2 xiang4 cong2 ， shan1 tou2 shui2 jia1 you3 yi2 zhu2 。
- qiong2 qiong2 shen1 jing4 ma3 ti2 xiang3 ， luo4 luo4 xi1 xing1 zhu4 shu1 mu4 。
- xing2 tou2 ye3 si4 seng1 yi3 mian2 ， kou4 men2 wu2 ren2 gou3 chu1 suo1 。
- hao4 hu1 cong2 zhe3 jiu3 chen1 ma4 ， lao3 seng1 xia4 chuang2 rou2 liang3 mu4 。
- wen4 zhi1 guan1 li4 mao4 ye4 lai2 ， sao3 chuang2 yan2 ke4 wo4 hua2 wu1 。
- fu3 zhong1 wu2 geng1 zeng4 shi2 jin4 ， kui4 ke4 man3 ang4 wei2 tuo1 su4 。
- ke4 lai2 yi3 yuan3 shui4 wang4 jue2 ， seng1 qi3 kai1 tang2 quan4 chen2 zhou1 。
- zi4 jie1 ben1 zou3 min3 seng1 xian2 ， ou3 ran2 lai2 guo4 he2 nian2 fu4 。
- liu2 shi1 man3 bi4 dai4 zhong4 you2 ， dan4 kong3 chen2 ai1 nan2 zai4 du2 。

## 注释

## 译文

## 赏析
