---
id: su-zhe-ci-yun-zhang-lei-jian-ji
title: 次韵張耒見寄
titlePinyin: ci4 yun4 zhang1 lei3 jian4 ji4
titleSlug: ci-yun-zhang-lei-jian-ji
author: 蘇轍
authorPinyin: su1 zhe2
authorSlug: su-zhe
dynasty: 宋
dynastyPinyin: song4
dynastySlug: song
tags: []
---

## 正文

- 相逢十年驚我老，雙鬢蕭蕭似秋草。
- 壺漿未洗兩脚泥，南轅已向淮陽道。
- 我家初無負郭田，茅廬半破蜀江邊。
- 生計長隨五斗米，飄摇不定風中烟。
- 茹蔬飯糗不願餘，茫茫海內無安居。
- 此身長似伏轅馬，何日還爲縱壑魚。
- 憐君與我同一手，微官骯髒羞牛後。
- 請看插版趨府門，何似曲肱眠甕牖。
- 中流千金買一壺，櫝中美玉不須沽。
- 洛陽榷酒味如水，百錢一角空滿盂。
- 縣前女几翠欲滴，吏稀人少無晨集。
- 到官惟有懶相宜，卧看南山春雨濕。

## 拼音

- xiang1 feng2 shi2 nian2 jing1 wo3 lao3 ， shuang1 bin4 xiao1 xiao1 si4 qiu1 cao3 。
- hu2 jiang1 wei4 xi3 liang3 jiao3 ni2 ， nan2 yuan2 yi3 xiang4 huai2 yang2 dao4 。
- wo3 jia1 chu1 wu2 fu4 guo1 tian2 ， mao2 lu2 ban4 po4 shu3 jiang1 bian1 。
- sheng1 ji4 chang2 sui2 wu3 dou3 mi3 ， piao1 yao2 bu2 ding4 feng1 zhong1 yan1 。
- ru2 shu1 fan4 qiu3 bu2 yuan4 yu2 ， mang2 mang2 hai3 nei4 wu2 an1 ju1 。
- ci3 shen1 chang2 si4 fu2 yuan2 ma3 ， he2 ri4 huan2 wei2 zong4 he4 yu2 。
- lian2 jun1 yu3 wo3 tong2 yi4 shou3 ， wei1 guan1 ang1 zang1 xiu1 niu2 hou4 。
- qing3 kan4 cha1 ban3 qu1 fu3 men2 ， he2 si4 qu1 gong1 mian2 weng4 you3 。
- zhong1 liu2 qian1 jin1 mai3 yi4 hu2 ， du2 zhong1 mei3 yu4 bu4 xu1 gu1 。
- luo4 yang2 que4 jiu3 wei4 ru2 shui3 ， bai3 qian2 yi4 jiao3 kong1 man3 yu2 。
- xian4 qian2 nü3 ji3 cui4 yu4 di1 ， li4 xi1 ren2 shao3 wu2 chen2 ji2 。
- dao4 guan1 wei2 you3 lan3 xiang1 yi2 ， wo4 kan4 nan2 shan1 chun1 yu3 shi1 。

## 注释

## 译文

## 赏析
