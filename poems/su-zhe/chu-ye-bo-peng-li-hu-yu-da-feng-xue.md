---
id: su-zhe-chu-ye-bo-peng-li-hu-yu-da-feng-xue
title: 除夜泊彭蠡湖遇大風雪
titlePinyin: chu2 ye4 bo2 peng2 li2 hu2 yu4 da4 feng1 xue3
titleSlug: chu-ye-bo-peng-li-hu-yu-da-feng-xue
author: 蘇轍
authorPinyin: su1 zhe2
authorSlug: su-zhe
dynasty: 宋
dynastyPinyin: song4
dynastySlug: song
tags: []
---

## 正文

- 莫發鄡陽市，曉榜彭蠡口。
- 微風吹人衣，霧繞廬山首。
- 舟人釋篙笑，此是風伯候。
- 杙舟未及深，飛沙忽狂走。
- 暗空轉車轂，淥水起岡阜。
- 衆帆落高張，斷纜已不救。
- 我舟舊如山，此日亦何有。
- 老心畏波瀾，歸卧塞窗牖。
- 土囊一已發，萬竅無不奏。
- 初疑丘山裂，復恐蛟蜃鬥。
- 鼓鍾相轟豗，戈甲互磨叩。
- 雲霓黑旗展，林木萬弩彀。
- 曳柴眩人心，振旅擁軍後。
- 或爲羈雌吟，或作蒼兕吼。
- 衆音雜呼吸，異出殊圈臼。
- 中宵變凝冽，飛霰集粉糅。
- 蕭騷蓬響乾，晃蕩窗光透。
- 堅凝忽成積，澎湃殊未究。
- 紵縞鋪前洲，瓊瑰琢遥岫。
- 山川莽同色，高下齊一覆。
- 淵深竄魚鼈，野曠絕鳴汙。
- 孤舟四鄰斷，餘食數升糗。
- 寒虀僅盈盎，腊肉不滿豆。
- 敝裘擁衾眠，微火拾薪構。
- 可憐道路窮，坐使妻子詬。
- 幽奇雖云極，岑寂頓未覯。
- 一年行將除，茲歲真浪受。
- 朝來陰雲剝，林表紅日漏。
- 風稜恬已收，江練平不縐。
- 兩槳舞夷猶，連峰吐奇秀。
- 同行賀安穩，所識問癯瘦。
- 驚餘空自憐，夢覺定真否。
- 春陽着城邑，屋瓦凍初溜。
- 艱難當有償，爛熳醉醇酎。

## 拼音

- mo4 fa1 qiao1 yang2 shi4 ， xiao3 bang3 peng2 li2 kou3 。
- wei1 feng1 chui1 ren2 yi1 ， wu4 rao4 lu2 shan1 shou3 。
- zhou1 ren2 shi4 gao1 xiao4 ， ci3 shi4 feng1 bo2 hou4 。
- yi4 zhou1 wei4 ji2 shen1 ， fei1 sha1 hu1 kuang2 zou3 。
- an4 kong1 zhuan3 ju1 gu3 ， lu4 shui3 qi3 gang1 fu4 。
- zhong4 fan1 luo4 gao1 zhang1 ， duan4 lan3 yi3 bu2 jiu4 。
- wo3 zhou1 jiu4 ru2 shan1 ， ci3 ri4 yi4 he2 you3 。
- lao3 xin1 wei4 bo1 lan2 ， gui1 wo4 sai1 chuang1 you3 。
- tu3 nang2 yi4 yi3 fa1 ， wan4 qiao4 wu2 bu2 zou4 。
- chu1 yi2 qiu1 shan1 lie4 ， fu4 kong3 jiao1 shen4 dou4 。
- gu3 zhong1 xiang1 hong1 hui1 ， ge1 jia3 hu4 mo2 kou4 。
- yun2 ni2 hei1 qi2 zhan3 ， lin2 mu4 wan4 nu3 gou4 。
- ye4 chai2 xuan4 ren2 xin1 ， zhen4 lü3 yong1 jun1 hou4 。
- huo4 wei2 ji1 ci2 yin2 ， huo4 zuo4 cang1 si4 hou3 。
- zhong4 yin1 za2 hu1 xi1 ， yi4 chu1 shu1 quan1 jiu4 。
- zhong1 xiao1 bian4 ning2 lie4 ， fei1 xian4 ji2 fen3 rou2 。
- xiao1 sao1 peng2 xiang3 qian2 ， huang4 dang4 chuang1 guang1 tou4 。
- jian1 ning2 hu1 cheng2 ji1 ， peng2 pai4 shu1 wei4 jiu1 。
- zhu4 gao3 pu1 qian2 zhou1 ， qiong2 gui1 zhuo2 yao2 xiu4 。
- shan1 chuan1 mang3 tong2 se4 ， gao1 xia4 qi2 yi2 fu4 。
- yuan1 shen1 cuan4 yu2 bie1 ， ye3 kuang4 jue2 ming2 wu1 。
- gu1 zhou1 si4 lin2 duan4 ， yu2 shi2 shu4 sheng1 qiu3 。
- han2 ji1 jin3 ying2 ang4 ， la4 rou4 bu4 man3 dou4 。
- bi4 qiu2 yong1 qin1 mian2 ， wei1 huo3 shi2 xin1 gou4 。
- ke3 lian2 dao4 lu4 qiong2 ， zuo4 shi3 qi1 zi0 gou4 。
- you1 qi2 sui1 yun2 ji2 ， cen2 ji4 dun4 wei4 gou4 。
- yi4 nian2 xing2 jiang1 chu2 ， zi1 sui4 zhen1 lang4 shou4 。
- chao2 lai2 yin1 yun2 bao1 ， lin2 biao3 hong2 ri4 lou4 。
- feng1 leng2 tian2 yi3 shou1 ， jiang1 lian4 ping2 bu2 zhou4 。
- liang3 jiang3 wu3 yi2 you2 ， lian2 feng1 tu3 qi2 xiu4 。
- tong2 hang2 he4 an1 wen3 ， suo3 shi2 wen4 qu2 shou4 。
- jing1 yu2 kong1 zi4 lian2 ， meng4 jue2 ding4 zhen1 fou3 。
- chun1 yang2 zhe0 cheng2 yi4 ， wu1 wa3 dong4 chu1 liu1 。
- jian1 nan2 dang1 you3 chang2 ， lan4 man4 zui4 chun2 zhou4 。

## 注释

## 译文

## 赏析
