---
id: su-zhe-zhang-gong-sheng-ri
title: 張公生日
titlePinyin: zhang1 gong1 sheng1 ri4
titleSlug: zhang-gong-sheng-ri
author: 蘇轍
authorPinyin: su1 zhe2
authorSlug: su-zhe
dynasty: 宋
dynastyPinyin: song4
dynastySlug: song
tags: []
---

## 正文

- 少年談王霸，英氣干斗牛。
- 中年事軒冕，徇世仍多憂。
- 晚歲探至道，眷眷懷林丘。
- 今年乞身歸，始與夙昔酬。
- 高秋過生日，真氣茲一周。
- 觀心比孤月，視世皆浮漚。
- 表裏一融明，萬物不能留。
- 顧謂憧憧人，斯樂頗曾不。
- 嗟我本俗士，從公十年遊。
- 謬聞出世語，俛作籠中囚。
- 俯仰迫憂患，欲去安自由。
- 問公昔年樂，孰與今日優。
- 山中許道士，非復長史儔。
- 腹中生梨棗，結實從今秋。

## 拼音

- shao4 nian2 tan2 wang2 ba4 ， ying1 qi4 gan1 dou4 niu2 。
- zhong1 nian2 shi4 xuan1 mian3 ， xun4 shi4 reng2 duo1 you1 。
- wan3 sui4 tan4 zhi4 dao4 ， juan4 juan4 huai2 lin2 qiu1 。
- jin1 nian2 qi3 shen1 gui1 ， shi3 yu3 su4 xi1 chou2 。
- gao1 qiu1 guo4 sheng1 ri4 ， zhen1 qi4 zi1 yi4 zhou1 。
- guan1 xin1 bi3 gu1 yue4 ， shi4 shi4 jie1 fu2 ou1 。
- biao3 li3 yi4 rong2 ming2 ， wan4 wu4 bu4 neng2 liu2 。
- gu4 wei4 chong1 chong1 ren2 ， si1 le4 po1 ceng2 bu4 。
- jie1 wo3 ben3 su2 shi4 ， cong2 gong1 shi2 nian2 you2 。
- miu4 wen2 chu1 shi4 yu3 ， fu3 zuo4 long2 zhong1 qiu2 。
- fu3 yang3 po4 you1 huan4 ， yu4 qu4 an1 zi4 you2 。
- wen4 gong1 xi1 nian2 le4 ， shu2 yu3 jin1 ri4 you1 。
- shan1 zhong1 xu1 dao4 shi0 ， fei1 fu4 chang2 shi3 chou2 。
- fu4 zhong1 sheng1 li2 zao3 ， jie2 shi2 cong2 jin1 qiu1 。

## 注释

## 译文

## 赏析
