---
id: su-zhe-ji-ti-qing-xi-si
title: 寄題清溪寺
titlePinyin: ji4 ti2 qing1 xi1 si4
titleSlug: ji-ti-qing-xi-si
author: 蘇轍
authorPinyin: su1 zhe2
authorSlug: su-zhe
dynasty: 宋
dynastyPinyin: song4
dynastySlug: song
tags: []
---

## 正文

- 清溪鬼谷子，雄辯傾六國。
- 視世無足言，自閉長默默。
- 蘇張何爲者，欲竊長短術。
- 學成果無頼，遂爲世所惑。
- 顛倒賣諸侯，傾轉莫可執。
- 後世何不明，疑我不汝及。
- 誰知居深山，玩世可終日。
- 君觀二弟子，死處竟莫得。
- 客齊自披裂，投魏求寄食。
- 悠悠清溪中，石亂流水急。
- 溪魚爲朝餐，老死得安穴。
- 居亂獨無言，其辯吾不測。

## 拼音

- qing1 xi1 gui3 gu3 zi3 ， xiong2 bian4 qing1 liu4 guo2 。
- shi4 shi4 wu2 zu2 yan2 ， zi4 bi4 chang2 mo4 mo4 。
- su1 zhang1 he2 wei2 zhe3 ， yu4 qie4 chang2 duan3 shu4 。
- xue2 cheng2 guo3 wu2 lai4 ， sui4 wei2 shi4 suo3 huo4 。
- dian1 dao3 mai4 zhu1 hou2 ， qing1 zhuan3 mo4 ke3 zhi2 。
- hou4 shi4 he2 bu4 ming2 ， yi2 wo3 bu4 ru3 ji2 。
- shui2 zhi1 ju1 shen1 shan1 ， wan2 shi4 ke3 zhong1 ri4 。
- jun1 guan1 er4 di4 zi3 ， si3 chu3 jing4 mo4 de2 。
- ke4 qi2 zi4 pi1 lie4 ， tou2 wei4 qiu2 ji4 shi2 。
- you1 you1 qing1 xi1 zhong1 ， shi2 luan4 liu2 shui3 ji2 。
- xi1 yu2 wei2 chao2 can1 ， lao3 si3 de2 an1 xue2 。
- ju1 luan4 du2 wu2 yan2 ， qi2 bian4 wu2 bu2 ce4 。

## 注释

## 译文

## 赏析
