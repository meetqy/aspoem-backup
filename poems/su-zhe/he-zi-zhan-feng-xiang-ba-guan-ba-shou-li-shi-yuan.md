---
id: su-zhe-he-zi-zhan-feng-xiang-ba-guan-ba-shou-li-shi-yuan
title: 和子瞻鳳翔八觀八首 李氏園
titlePinyin: he2 zi3 zhan1 feng4 xiang2 ba1 guan1 ba1 shou3   li3 shi4 yuan2
titleSlug: he-zi-zhan-feng-xiang-ba-guan-ba-shou-li-shi-yuan
author: 蘇轍
authorPinyin: su1 zhe2
authorSlug: su-zhe
dynasty: 唐
dynastyPinyin: tang2
dynastySlug: tang
tags: [] 
---

## 正文

- 有客騎白駒，揚鞭入青草。
- 悠悠無遠近，但擇林亭好。
- 蕭條北城下，園號李家媼。
- 繫馬古車門，隨意無灑掃。
- 鳴禽驚上屋，飛蝶紛入抱。
- 竹林凈如濯，流水清可澡。
- 閑花不着行，香梨獨依島。
- 松枝貫今昔，林影變昏早。
- 草木皆蒼顔，亭宇已新造。
- 臨風置酒樽，庭下取栗棗。
- 今人强歡笑，古人已枯槁。
- 欲求百年事，不見白鬚老。
- 秦中古云樂，文武在豐鎬。
- 置囿通樵蘇，養獸讓麀䴠。
- 池魚躍金碧，白鳥飛紵縞。
- 牛羊感仁恕，行葦亦自保。
- 當年歌靈臺，後世詠魚藻。
- 古詩宛猶在，遺處不可考。
- 悲哉李氏末，王霸出奴皂。
- 城中開芳園，城外羅戰堡。
- 擊鼓鳴巨鐘，百姓皆懊惱。
- 及夫聖人出，戰國卷秋潦。
- 園田賦貧民，耕破園前道。
- 高原種菽粟，陂澤滿粳稻。
- 春耕雜壺漿，秋賦輸秸藁。
- 當年王家孫，自庇無尺橑。
- 空餘百歲木，妄爲夭巫禱。
- 遊人足譏駡，百世遭舌討。
- 老翁不願見，垂涕祝襁褓。
- 持用戒滿盈，飲酒無醉倒。

## 拼音

- you3 ke4 qi2 bai2 ju1 ， yang2 bian1 ru4 qing1 cao3 。
- you1 you1 wu2 yuan3 jin4 ， dan4 ze2 lin2 ting2 hao3 。
- xiao1 tiao2 bei3 cheng2 xia4 ， yuan2 hao4 li3 jia1 ao3 。
- xi4 ma3 gu3 ju1 men2 ， sui2 yi4 wu2 sa3 sao3 。
- ming2 qin2 jing1 shang4 wu1 ， fei1 die2 fen1 ru4 bao4 。
- zhu2 lin2 jing4 ru2 zhuo2 ， liu2 shui3 qing1 ke3 zao3 。
- xian2 hua1 bu4 zhe0 xing2 ， xiang1 li2 du2 yi1 dao3 。
- song1 zhi1 guan4 jin1 xi1 ， lin2 ying3 bian4 hun1 zao3 。
- cao3 mu4 jie1 cang1 yan2 ， ting2 yu3 yi3 xin1 zao4 。
- lin2 feng1 zhi4 jiu3 zun1 ， ting2 xia4 qu3 li4 zao3 。
- jin1 ren2 qiang2 huan1 xiao4 ， gu3 ren2 yi3 ku1 gao3 。
- yu4 qiu2 bai3 nian2 shi4 ， bu2 jian4 bai2 xu1 lao3 。
- qin2 zhong1 gu3 yun2 le4 ， wen2 wu3 zai4 feng1 gao3 。
- zhi4 you4 tong1 qiao2 su1 ， yang3 shou4 rang4 you1 䴠。
- chi2 yu2 yue4 jin1 bi4 ， bai2 niao3 fei1 zhu4 gao3 。
- niu2 yang2 gan3 ren2 shu4 ， xing2 wei3 yi4 zi4 bao3 。
- dang1 nian2 ge1 ling2 tai2 ， hou4 shi4 yong3 yu2 zao3 。
- gu3 shi1 wan3 you2 zai4 ， yi2 chu3 bu4 ke3 kao3 。
- bei1 zai1 li3 shi4 mo4 ， wang2 ba4 chu1 nu2 zao4 。
- cheng2 zhong1 kai1 fang1 yuan2 ， cheng2 wai4 luo2 zhan4 bao3 。
- ji1 gu3 ming2 ju4 zhong1 ， bai3 xing4 jie1 ao4 nao3 。
- ji2 fu1 sheng4 ren2 chu1 ， zhan4 guo2 juan4 qiu1 liao2 。
- yuan2 tian2 fu4 pin2 min2 ， geng1 po4 yuan2 qian2 dao4 。
- gao1 yuan2 zhong3 shu1 su4 ， bei1 ze2 man3 jing1 dao4 。
- chun1 geng1 za2 hu2 jiang1 ， qiu1 fu4 shu1 jie1 gao3 。
- dang1 nian2 wang2 jia1 sun1 ， zi4 bi4 wu2 chi3 liao2 。
- kong1 yu2 bai3 sui4 mu4 ， wang4 wei2 yao1 wu1 dao3 。
- you2 ren2 zu2 ji1 ma4 ， bai3 shi4 zao1 she2 tao3 。
- lao3 weng1 bu2 yuan4 jian4 ， chui2 ti4 zhu4 qiang3 bao3 。
- chi2 yong4 jie4 man3 ying2 ， yin3 jiu3 wu2 zui4 dao3 。

## 注释

## 译文

## 赏析
