---
id: su-zhe-da-wang-ding-guo-wen-ji
title: 答王定國問疾
titlePinyin: da2 wang2 ding4 guo2 wen4 ji2
titleSlug: da-wang-ding-guo-wen-ji
author: 蘇轍
authorPinyin: su1 zhe2
authorSlug: su-zhe
dynasty: 宋
dynastyPinyin: song4
dynastySlug: song
tags: []
---

## 正文

- 五年竄南荒，頑質不伏病。
- 吸清吐濁穢，氣練骨隨勁。
- 澹然久忘歸，寂寂就遐屏。
- 國恩念流落，牽挽畀鄰境。
- 葉舟泝長江，藤鞋過重嶺。
- 峽深蔦蘿惡，山嶮崖石橫。
- 恢台夏初發，氛霧秋愈盛。
- 菘薤食有時，豚羔詎曾省。
- 門開訟氓入，日晏鴂舌競。
- 肝脾得寒熱，冰炭迫晨暝。
- 俚醫固空疏，蠻覡劇粗猛。
- 老妻但坐哭，遺語未肯聽。
- 長子亦在床，一卧昏不醒。
- 思歸未可得，即死副前定。
- 如如性終在，冉冉歲將冷。
- 筋骸稍輕安，冠服强披整。
- 餘方厭苓朮，日食禁醪茗。
- 髮衰亂隨櫛，骨瘦空看影。
- 簿書勉復親，環玦非所請。
- 馬老固伏櫪，槎流舊安井。
- 凌兢就輕車，邂逅出修綆。
- 此生誠夢幻，俯仰成吊慶。
- 故人枉新詩，萬里慰孤耿。
- 賞音我非曠，斫鼻君真郢。
- 南遷昔所同，卧疾今亦並。
- 遠行信由天，未死庸非命。
- 歸舟正飄兀，齋舍念清凈。
- 作書附鴻翼，去路瞻斗柄。
- 閘水漸安流，吳音未全正。
- 一樽對清言，及此冬夜永。

## 拼音

- wu3 nian2 cuan4 nan2 huang1 ， wan2 zhi4 bu4 fu2 bing4 。
- xi1 qing1 tu3 zhuo2 hui4 ， qi4 lian4 gu3 sui2 jin4 。
- dan4 ran2 jiu3 wang4 gui1 ， ji4 ji4 jiu4 xia2 ping2 。
- guo2 en1 nian4 liu2 luo4 ， qian1 wan3 bi4 lin2 jing4 。
- ye4 zhou1 su4 chang2 jiang1 ， teng2 xie2 guo4 zhong4 ling3 。
- xia2 shen1 niao3 luo2 e4 ， shan1 xian3 ya2 shi2 heng2 。
- hui1 tai2 xia4 chu1 fa1 ， fen1 wu4 qiu1 yu4 sheng4 。
- song1 xie4 shi2 you3 shi2 ， tun2 gao1 ju4 ceng2 sheng3 。
- men2 kai1 song4 mang2 ru4 ， ri4 yan4 jue2 she2 jing4 。
- gan1 pi2 de2 han2 re4 ， bing1 tan4 po4 chen2 ming2 。
- li3 yi1 gu4 kong1 shu1 ， man2 xi2 ju4 cu1 meng3 。
- lao3 qi1 dan4 zuo4 ku1 ， yi2 yu3 wei4 ken3 ting1 。
- chang2 zi3 yi4 zai4 chuang2 ， yi2 wo4 hun1 bu4 xing3 。
- si1 gui1 wei4 ke3 de2 ， ji2 si3 fu4 qian2 ding4 。
- ru2 ru2 xing4 zhong1 zai4 ， ran3 ran3 sui4 jiang1 leng3 。
- jin1 hai2 shao1 qing1 an1 ， guan1 fu2 qiang2 pi1 zheng3 。
- yu2 fang1 yan4 ling2 zhu2 ， ri4 shi2 jin4 lao2 ming2 。
- fa4 shuai1 luan4 sui2 zhi4 ， gu3 shou4 kong1 kan4 ying3 。
- bo2 shu1 mian3 fu4 qin1 ， huan2 jue2 fei1 suo3 qing3 。
- ma3 lao3 gu4 fu2 li4 ， cha2 liu2 jiu4 an1 jing3 。
- ling2 jing1 jiu4 qing1 ju1 ， xie4 hou4 chu1 xiu1 geng3 。
- ci3 sheng1 cheng2 meng4 huan4 ， fu3 yang3 cheng2 diao4 qing4 。
- gu4 ren2 wang3 xin1 shi1 ， wan4 li3 wei4 gu1 geng3 。
- shang3 yin1 wo3 fei1 kuang4 ， zhuo2 bi2 jun1 zhen1 ying3 。
- nan2 qian1 xi1 suo3 tong2 ， wo4 ji2 jin1 yi4 bing4 。
- yuan3 xing2 xin4 you2 tian1 ， wei4 si3 yong1 fei1 ming4 。
- gui1 zhou1 zheng4 piao1 wu4 ， zhai1 she4 nian4 qing1 jing4 。
- zuo4 shu1 fu4 hong2 yi4 ， qu4 lu4 zhan1 dou3 bing3 。
- zha2 shui3 jian4 an1 liu2 ， wu2 yin1 wei4 quan2 zheng4 。
- yi4 zun1 dui4 qing1 yan2 ， ji2 ci3 dong1 ye4 yong3 。

## 注释

## 译文

## 赏析
