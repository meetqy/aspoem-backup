---
id: su-zhe-long-chuan-dao-shi
title: 龍川道士
titlePinyin: long2 chuan1 dao4 shi0
titleSlug: long-chuan-dao-shi
author: 蘇轍
authorPinyin: su1 zhe2
authorSlug: su-zhe
dynasty: 宋
dynastyPinyin: song4
dynastySlug: song
tags: []
---

## 正文

- 昔我遷龍川，不見平生人。
- 傾囊買破屋，風雨庇病身。
- 頎然一道士，野鶴墮鷄羣。
- 飛鳴閭巷中，稍與季子親。
- 刺口問生事，褰裳觀運斤。
- 俯仰忽三年，愈久意愈真。
- 送我出重嶺，長揖清江濱。
- 方營玉皇宮，棟宇期一新。
- 成功十年後，脫身走中原。
- 見公心自足，徒步非我勤。
- 我歸客箕潁，晝日長掩關。
- 僕夫忽告我，門有萬里賓。
- 問其所從來，笑指南天雲。
- 心知故人到，驚喜不食言。
- 我老益不堪，惟有二頃田。
- 年年種麥禾，僅能免饑寒。
- 君來亦何爲，助我耕且耘。
- 嗟古或有是，今世非所聞。

## 拼音

- xi1 wo3 qian1 long2 chuan1 ， bu2 jian4 ping2 sheng1 ren2 。
- qing1 nang2 mai3 po4 wu1 ， feng1 yu3 bi4 bing4 shen1 。
- qi2 ran2 yi2 dao4 shi0 ， ye3 he4 duo4 ji1 qun2 。
- fei1 ming2 lü2 xiang4 zhong1 ， shao1 yu3 ji4 zi0 qin1 。
- ci4 kou3 wen4 sheng1 shi4 ， qian1 shang0 guan1 yun4 jin1 。
- fu3 yang3 hu1 san1 nian2 ， yu4 jiu3 yi4 yu4 zhen1 。
- song4 wo3 chu1 zhong4 ling3 ， chang2 yi1 qing1 jiang1 bin1 。
- fang1 ying2 yu4 huang2 gong1 ， dong4 yu3 qi1 yi4 xin1 。
- cheng2 gong1 shi2 nian2 hou4 ， tuo1 shen1 zou3 zhong1 yuan2 。
- jian4 gong1 xin1 zi4 zu2 ， tu2 bu4 fei1 wo3 qin2 。
- wo3 gui1 ke4 ji1 ying3 ， zhou4 ri4 chang2 yan3 guan1 。
- pu2 fu1 hu1 gao4 wo3 ， men2 you3 wan4 li3 bin1 。
- wen4 qi2 suo3 cong2 lai2 ， xiao4 zhi3 nan2 tian1 yun2 。
- xin1 zhi1 gu4 ren2 dao4 ， jing1 xi3 bu4 shi2 yan2 。
- wo3 lao3 yi4 bu4 kan1 ， wei2 you3 er4 qing3 tian2 。
- nian2 nian2 zhong3 mai4 he2 ， jin3 neng2 mian3 ji1 han2 。
- jun1 lai2 yi4 he2 wei2 ， zhu4 wo3 geng1 qie3 yun2 。
- jie1 gu3 huo4 you3 shi4 ， jin1 shi4 fei1 suo3 wen2 。

## 注释

## 译文

## 赏析
