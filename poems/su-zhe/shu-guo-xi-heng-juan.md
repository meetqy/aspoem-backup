---
id: su-zhe-shu-guo-xi-heng-juan
title: 書郭熙橫卷
titlePinyin: shu1 guo1 xi1 heng2 juan4
titleSlug: shu-guo-xi-heng-juan
author: 蘇轍
authorPinyin: su1 zhe2
authorSlug: su-zhe
dynasty: 宋
dynastyPinyin: song4
dynastySlug: song
tags: []
---

## 正文

- 鳳閣鸞臺十二屏，屏上郭熙題姓名。
- 崩崖斷壑人不到，枯松野葛相欹傾。
- 黄散給舍多肉食，食罷起愛飛泉清。
- 皆言古人不復見，不知北門待詔白髮垂冠纓。
- 袖中短軸纔半幅，慘澹百里山川橫。
- 巖頭古寺擁雲木，沙尾漁舟浮晚晴。
- 遥山可見不知處，落霞斷雁俱微明。
- 十年江海興不淺，滿帆風雨通宵行。
- 投篙椓杙便止宿，買魚沽酒相逢迎。
- 歸來朝中亦何有，包裹觀闕圍重城。
- 日高困睡心有適，夢中時作東南征。
- 眼前欲擬要真物，拂拭束絹付與汾陽生。

## 拼音

- feng4 ge2 luan2 tai2 shi2 er4 ping2 ， ping2 shang4 guo1 xi1 ti2 xing4 ming2 。
- beng1 ya2 duan4 he4 ren2 bu2 dao4 ， ku1 song1 ye3 ge2 xiang1 qi1 qing1 。
- huang2 san4 gei3 she4 duo1 rou4 shi2 ， shi2 ba4 qi3 ai4 fei1 quan2 qing1 。
- jie1 yan2 gu3 ren2 bu2 fu4 jian4 ， bu4 zhi1 bei3 men2 dai4 zhao4 bai2 fa4 chui2 guan1 ying1 。
- xiu4 zhong1 duan3 zhou2 cai2 ban4 fu2 ， can3 dan4 bai3 li3 shan1 chuan1 heng2 。
- yan2 tou2 gu3 si4 yong1 yun2 mu4 ， sha1 wei3 yu2 zhou1 fu2 wan3 qing2 。
- yao2 shan1 ke3 jian4 bu4 zhi1 chu3 ， luo4 xia2 duan4 yan4 ju4 wei1 ming2 。
- shi2 nian2 jiang1 hai3 xing1 bu4 qian3 ， man3 fan1 feng1 yu3 tong1 xiao1 xing2 。
- tou2 gao1 zhuo2 yi4 bian4 zhi3 su4 ， mai3 yu2 gu1 jiu3 xiang1 feng2 ying2 。
- gui1 lai2 chao2 zhong1 yi4 he2 you3 ， bao1 guo3 guan1 que4 wei2 zhong4 cheng2 。
- ri4 gao1 kun4 shui4 xin1 you3 shi4 ， meng4 zhong1 shi2 zuo4 dong1 nan2 zheng1 。
- yan3 qian2 yu4 ni3 yao4 zhen1 wu4 ， fu2 shi4 shu4 juan4 fu4 yu3 fen2 yang2 sheng1 。

## 注释

## 译文

## 赏析
