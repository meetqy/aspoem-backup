---
id: su-zhe-zi-zhan-hui-shuang-dao
title: 子瞻惠雙刀
titlePinyin: zi3 zhan1 hui4 shuang1 dao1
titleSlug: zi-zhan-hui-shuang-dao
author: 蘇轍
authorPinyin: su1 zhe2
authorSlug: su-zhe
dynasty: 唐
dynastyPinyin: tang2
dynastySlug: tang
tags: [] 
---

## 正文

- 彭城一雙刀，黄金錯刀鐶。
- 脊如雙引繩，色如青琅玕。
- 開匣飛電落，入手清霜寒。
- 引之置膝上，凜然愁肺肝。
- 我衰氣力微，覽鏡毛髮斑。
- 誓將斬鯨鯢，靜此滄海瀾。
- 又欲戮犀兕，永息行路難。
- 有志竟不從，撫刀但長嘆。
- 投刀淚如霰，北斗空闌干。
- 歸來刈蓬蒿，鉏田植芳蘭。
- 惜刀不忍用，用亦非所便。
- 棄置塵土中，坐使鋒刃刓。
- 床頭夜生光，知有蛟龍蟠。
- 慚君贈我意，時取一磨看。

## 拼音

- peng2 cheng2 yi4 shuang1 dao1 ， huang2 jin1 cuo4 dao1 huan2 。
- ji3 ru2 shuang1 yin3 sheng2 ， se4 ru2 qing1 lang2 gan1 。
- kai1 xia2 fei1 dian4 luo4 ， ru4 shou3 qing1 shuang1 han2 。
- yin3 zhi1 zhi4 xi1 shang4 ， lin3 ran2 chou2 fei4 gan1 。
- wo3 shuai1 qi4 li4 wei1 ， lan3 jing4 mao2 fa4 ban1 。
- shi4 jiang1 zhan3 jing1 ni2 ， jing4 ci3 cang1 hai3 lan2 。
- you4 yu4 lu4 xi1 si4 ， yong3 xi1 xing2 lu4 nan2 。
- you3 zhi4 jing4 bu4 cong2 ， fu3 dao1 dan4 chang2 tan4 。
- tou2 dao1 lei4 ru2 xian4 ， bei3 dou3 kong1 lan2 gan1 。
- gui1 lai2 yi4 peng2 hao1 ， chu2 tian2 zhi2 fang1 lan2 。
- xi1 dao1 bu4 ren3 yong4 ， yong4 yi4 fei1 suo3 bian4 。
- qi4 zhi4 chen2 tu3 zhong1 ， zuo4 shi3 feng1 ren4 wan2 。
- chuang2 tou2 ye4 sheng1 guang1 ， zhi1 you3 jiao1 long2 pan2 。
- can2 jun1 zeng4 wo3 yi4 ， shi2 qu3 yi4 mo2 kan4 。

## 注释

## 译文

## 赏析
