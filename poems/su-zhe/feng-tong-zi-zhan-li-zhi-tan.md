---
id: su-zhe-feng-tong-zi-zhan-li-zhi-tan
title: 奉同子瞻荔支嘆
titlePinyin: feng4 tong2 zi3 zhan1 li4 zhi1 tan4
titleSlug: feng-tong-zi-zhan-li-zhi-tan
author: 蘇轍
authorPinyin: su1 zhe2
authorSlug: su-zhe
dynasty: 唐
dynastyPinyin: tang2
dynastySlug: tang
tags: [] 
---

## 正文

- 蜀中荔支止嘉州，餘波及眉半有不。
- 稻糠宿火却霜霰，結子僅與黄金侔。
- 近聞閩尹傳種法，移種成都出巴峽。
- 名園競擷絳紗苞，蜜漬瓊膚甘且滑。
- 北遊京洛墮紅塵，箬籠白曬稱最珍。
- 思歸不復爲蓴菜，欲及炎風朝露勻。
- 平居著鞭苦不早，東坡南竄嶺南道。
- 海邊百物非平生，獨數山前荔支好。
- 荔支色味巧留人，不管年來白髮新。
- 得歸便擬尋鄉路，棗栗園林不須顧。
- 青枝丹實須十株，丁寧附書老農圃。

## 拼音

- shu3 zhong1 li4 zhi1 zhi3 jia1 zhou1 ， yu2 bo1 ji2 mei2 ban4 you3 bu4 。
- dao4 kang1 su4 huo3 que4 shuang1 xian4 ， jie2 zi3 jin3 yu3 huang2 jin1 mou2 。
- jin4 wen2 min3 yin3 chuan2 zhong3 fa3 ， yi2 zhong3 cheng2 du1 chu1 ba1 xia2 。
- ming2 yuan2 jing4 xie2 jiang4 sha1 bao1 ， mi4 zi4 qiong2 fu1 gan1 qie3 hua2 。
- bei3 you2 jing1 luo4 duo4 hong2 chen2 ， ruo4 long2 bai2 shai4 cheng1 zui4 zhen1 。
- si1 gui1 bu2 fu4 wei2 chun2 cai4 ， yu4 ji2 yan2 feng1 zhao1 lu4 yun2 。
- ping2 ju1 zhu4 bian1 ku3 bu4 zao3 ， dong1 po1 nan2 cuan4 ling3 nan2 dao4 。
- hai3 bian1 bai3 wu4 fei1 ping2 sheng1 ， du2 shu4 shan1 qian2 li4 zhi1 hao3 。
- li4 zhi1 se4 wei4 qiao3 liu2 ren2 ， bu4 guan3 nian2 lai2 bai2 fa4 xin1 。
- de2 gui1 bian4 ni3 xun2 xiang1 lu4 ， zao3 li4 yuan2 lin2 bu4 xu1 gu4 。
- qing1 zhi1 dan1 shi2 xu1 shi2 zhu1 ， ding1 ning2 fu4 shu1 lao3 nong2 pu3 。

## 注释

## 译文

## 赏析
