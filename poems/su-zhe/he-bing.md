---
id: su-zhe-he-bing
title: 河冰
titlePinyin: he2 bing1
titleSlug: he-bing
author: 蘇轍
authorPinyin: su1 zhe2
authorSlug: su-zhe
dynasty: 唐
dynastyPinyin: tang2
dynastySlug: tang
tags: [] 
---

## 正文

- 扁舟多艱虞，與我平日類。
- 初乘滂洋流，旋涉凍淺地。
- 日西陰風作，夜半流澌至。
- 悄然孤寂枕，覺此凝冽氣。
- 河聲噤不喧，燈花結復墜。
- 忽來觸舟去，聲與裂帛似。
- 平明發窗扉，吏卒殭未起。
- 奔騰陣馬過，洶涌晴雲駛。
- 紛紛散環玦，卷卷浮席被。
- 匯流忽騰蹙，曲岸相撐抵。
- 欹危起丘山，汗漫接洲沚。
- 連艘恣凌轣，千槌競紛委。
- 剛强初悍頑，潰散終披靡。
- 掃除就虛曠，沿泝弄清泚。
- 我行無疾徐，乘流得坎止。
- 偶然追還期，愧此墮千指。
- 陰陽有定數，開塞亦常理。
- 窮冬治舟行，嗟此豈天意。

## 拼音

- pian1 zhou1 duo1 jian1 yu2 ， yu3 wo3 ping2 ri4 lei4 。
- chu1 cheng2 pang1 yang2 liu2 ， xuan2 she4 dong4 qian3 di4 。
- ri4 xi1 yin1 feng1 zuo4 ， ye4 ban4 liu2 si1 zhi4 。
- qiao3 ran2 gu1 ji4 zhen3 ， jue2 ci3 ning2 lie4 qi4 。
- he2 sheng1 jin4 bu4 xuan1 ， deng1 hua1 jie2 fu4 zhui4 。
- hu1 lai2 chu4 zhou1 qu4 ， sheng1 yu3 lie4 bo2 si4 。
- ping2 ming2 fa1 chuang1 fei1 ， li4 zu2 jiang1 wei4 qi3 。
- ben1 teng2 zhen4 ma3 guo4 ， xiong1 yong3 qing2 yun2 shi3 。
- fen1 fen1 san4 huan2 jue2 ， juan4 juan4 fu2 xi2 bei4 。
- hui4 liu2 hu1 teng2 cu4 ， qu3 an4 xiang1 cheng1 di3 。
- qi1 wei1 qi3 qiu1 shan1 ， han4 man4 jie1 zhou1 zhi3 。
- lian2 sou1 zi4 ling2 li4 ， qian1 chui2 jing4 fen1 wei3 。
- gang1 qiang2 chu1 han4 wan2 ， kui4 san4 zhong1 pi1 mi3 。
- sao3 chu2 jiu4 xu1 kuang4 ， yan2 su4 nong4 qing1 ci3 。
- wo3 xing2 wu2 ji2 xu2 ， cheng2 liu2 de2 kan3 zhi3 。
- ou3 ran2 zhui1 huan2 qi1 ， kui4 ci3 duo4 qian1 zhi3 。
- yin1 yang2 you3 ding4 shu4 ， kai1 sai1 yi4 chang2 li3 。
- qiong2 dong1 zhi4 zhou1 xing2 ， jie1 ci3 qi3 tian1 yi4 。

## 注释

## 译文

## 赏析
