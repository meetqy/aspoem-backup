---
id: su-zhe-guo-xiang-zheng-guo-bo-zui-yin-an
title: 郭祥正國博醉吟庵
titlePinyin: guo1 xiang2 zheng4 guo2 bo2 zui4 yin2 an1
titleSlug: guo-xiang-zheng-guo-bo-zui-yin-an
author: 蘇轍
authorPinyin: su1 zhe2
authorSlug: su-zhe
dynasty: 宋
dynastyPinyin: song4
dynastySlug: song
tags: []
---

## 正文

- 姑熟溪頭醉吟客，歸作茅庵劣容席。
- 團團鵠卵中自明，窗前月出夜更清。
- 醉吟自作溪上語，不學擁鼻雒陽生。
- 詩成付與坐中讀，知有清溪可終日。
- 作詩飲酒聊復同，誰來共枕溪中石。
- 圓天方地千萬里，中與此間大相似。
- 囂然一息不自停，水火雷風相滅起。
- 直須只作此庵看，歌罷曲肱還醉眠。
- 不用騎鯨學李白，東入滄海觀桑田。

## 拼音

- gu1 shu2 xi1 tou2 zui4 yin2 ke4 ， gui1 zuo4 mao2 an1 lie4 rong2 xi2 。
- tuan2 tuan2 hu2 luan3 zhong1 zi4 ming2 ， chuang1 qian2 yue4 chu1 ye4 geng4 qing1 。
- zui4 yin2 zi4 zuo4 xi1 shang4 yu3 ， bu4 xue2 yong1 bi2 luo4 yang2 sheng1 。
- shi1 cheng2 fu4 yu3 zuo4 zhong1 du2 ， zhi1 you3 qing1 xi1 ke3 zhong1 ri4 。
- zuo4 shi1 yin3 jiu3 liao2 fu4 tong2 ， shui2 lai2 gong4 zhen3 xi1 zhong1 shi2 。
- yuan2 tian1 fang1 di4 qian1 wan4 li3 ， zhong1 yu3 ci3 jian4 da4 xiang1 si4 。
- xiao1 ran2 yi4 xi1 bu2 zi4 ting2 ， shui3 huo3 lei2 feng1 xiang1 mie4 qi3 。
- zhi2 xu1 zhi1 zuo4 ci3 an1 kan4 ， ge1 ba4 qu1 gong1 huan2 zui4 mian2 。
- bu2 yong4 qi2 jing1 xue2 li3 bai2 ， dong1 ru4 cang1 hai3 guan1 sang1 tian2 。

## 注释

## 译文

## 赏析
