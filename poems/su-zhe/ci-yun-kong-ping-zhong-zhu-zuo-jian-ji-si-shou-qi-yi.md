---
id: su-zhe-ci-yun-kong-ping-zhong-zhu-zuo-jian-ji-si-shou-qi-yi
title: 次韵孔平仲著作見寄四首  其一
titlePinyin: ci4 yun4 kong3 ping2 zhong4 zhu4 zuo4 jian4 ji4 si4 shou3     qi2 yi1
titleSlug: ci-yun-kong-ping-zhong-zhu-zuo-jian-ji-si-shou-qi-yi
author: 蘇轍
authorPinyin: su1 zhe2
authorSlug: su-zhe
dynasty: 宋
dynastyPinyin: song4
dynastySlug: song
tags: []
---

## 正文

- 昔在京城南，成均對茅屋。
- 清晨屣履過，不顧車擊轂。
- 時有江南生，能使多士服。
- 同儕畏鋒銳，兄弟更馳逐。
- 文成劇翻水，賦罷有餘燭。
- 連收頷底髭，未耗髀中肉。
- 飛騰困中路，黽勉啄場粟。
- 歸來九江上，家有十畝竹。
- 一官粗包裹，萬卷中自足。
- 還如白司馬，日聽杜鵑哭。
- 我來萬里外，命與江波觸。
- 罪重慚故人，囊空仰微祿。
- 已爲達士笑，尚謂愚者福。
- 米鹽日草草，奔走常碌碌。
- 尺書慰貧病，佳句爛珪玉。
- 多難畏人知，胡爲强題目。
- 徂年慕桑梓，歸念寄鴻鵠。
- 但願洗餘愆，躬耕江一曲。

## 拼音

- xi1 zai4 jing1 cheng2 nan2 ， cheng2 jun1 dui4 mao2 wu1 。
- qing1 chen2 xi3 lü3 guo4 ， bu2 gu4 ju1 ji1 gu3 。
- shi2 you3 jiang1 nan2 sheng1 ， neng2 shi3 duo1 shi4 fu2 。
- tong2 chai2 wei4 feng1 rui4 ， xiong1 di4 geng4 chi2 zhu2 。
- wen2 cheng2 ju4 fan1 shui3 ， fu4 ba4 you3 yu2 zhu2 。
- lian2 shou1 han4 di3 zi1 ， wei4 hao4 bi4 zhong1 rou4 。
- fei1 teng2 kun4 zhong1 lu4 ， min3 mian3 zhuo2 chang3 su4 。
- gui1 lai2 jiu3 jiang1 shang4 ， jia1 you3 shi2 mu3 zhu2 。
- yi4 guan1 cu1 bao1 guo3 ， wan4 juan4 zhong1 zi4 zu2 。
- huan2 ru2 bai2 si1 ma3 ， ri4 ting1 du4 jian1 ku1 。
- wo3 lai2 wan4 li3 wai4 ， ming4 yu3 jiang1 bo1 chu4 。
- zui4 zhong4 can2 gu4 ren2 ， nang2 kong1 yang3 wei1 lu4 。
- yi3 wei2 da2 shi4 xiao4 ， shang4 wei4 yu2 zhe3 fu2 。
- mi3 yan2 ri4 cao3 cao3 ， ben1 zou3 chang2 lu4 lu4 。
- chi3 shu1 wei4 pin2 bing4 ， jia1 ju4 lan4 gui1 yu4 。
- duo1 nan2 wei4 ren2 zhi1 ， hu2 wei2 qiang2 ti2 mu4 。
- cu2 nian2 mu4 sang1 zi3 ， gui1 nian4 ji4 hong2 hu2 。
- dan4 yuan4 xi3 yu2 qian1 ， gong1 geng1 jiang1 yi4 qu3 。

## 注释

## 译文

## 赏析
