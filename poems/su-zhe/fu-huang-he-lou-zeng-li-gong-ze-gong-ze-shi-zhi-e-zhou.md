---
id: su-zhe-fu-huang-he-lou-zeng-li-gong-ze-gong-ze-shi-zhi-e-zhou
title: 賦黄鶴樓贈李公擇公擇時知鄂州
titlePinyin: fu4 huang2 he4 lou2 zeng4 li3 gong1 ze2 gong1 ze2 shi2 zhi1 e4 zhou1
titleSlug: fu-huang-he-lou-zeng-li-gong-ze-gong-ze-shi-zhi-e-zhou
author: 蘇轍
authorPinyin: su1 zhe2
authorSlug: su-zhe
dynasty: 宋
dynastyPinyin: song4
dynastySlug: song
tags: []
---

## 正文

- 前年見君河之浦，東風吹河沙如霧。
- 北潭楊柳强知春，樽酒相携終日語。
- 君家東南風氣清，謫官河壖不稱情。
- 一麾夏口亦何有，高樓黄鶴慰平生。
- 荆江洞庭春浪起，漢沔初來入江水。
- 岸頭南北不相知，惟見風濤湧天地。
- 巫峽瀟湘萬里船，中流鼓楫四茫然。
- 高城枕山望如带，華榱照日光流淵。
- 樓上騷人多古意，坐忘朝市無窮事。
- 誰道武昌岸下魚，不如建業城邊水。

## 拼音

- qian2 nian2 jian4 jun1 he2 zhi1 pu3 ， dong1 feng1 chui1 he2 sha1 ru2 wu4 。
- bei3 tan2 yang2 liu3 qiang2 zhi1 chun1 ， zun1 jiu3 xiang1 xie2 zhong1 ri4 yu3 。
- jun1 jia1 dong1 nan2 feng1 qi4 qing1 ， zhe2 guan1 he2 ruan2 bu4 cheng1 qing2 。
- yi4 hui1 xia4 kou3 yi4 he2 you3 ， gao1 lou2 huang2 he4 wei4 ping2 sheng1 。
- jing1 jiang1 dong4 ting2 chun1 lang4 qi3 ， han4 mian3 chu1 lai2 ru4 jiang1 shui3 。
- an4 tou2 nan2 bei3 bu4 xiang1 zhi1 ， wei2 jian4 feng1 tao1 yong3 tian1 di4 。
- wu1 xia2 xiao1 xiang1 wan4 li3 chuan2 ， zhong1 liu2 gu3 ji2 si4 mang2 ran2 。
- gao1 cheng2 zhen3 shan1 wang4 ru2 dai4 ， hua2 cui1 zhao4 ri4 guang1 liu2 yuan1 。
- lou2 shang4 sao1 ren2 duo1 gu3 yi4 ， zuo4 wang4 chao2 shi4 wu2 qiong2 shi4 。
- shui2 dao4 wu3 chang1 an4 xia4 yu2 ， bu4 ru2 jian4 ye4 cheng2 bian1 shui3 。

## 注释

## 译文

## 赏析
