---
id: su-zhe-guo-jiu-hua-shan
title: 過九華山
titlePinyin: guo4 jiu3 hua2 shan1
titleSlug: guo-jiu-hua-shan
author: 蘇轍
authorPinyin: su1 zhe2
authorSlug: su-zhe
dynasty: 宋
dynastyPinyin: song4
dynastySlug: song
tags: []
---

## 正文

- 南遷私自喜，看盡江南山。
- 孤舟少僮僕，此志還復難。
- 局促守破窗，聯翩過重巒。
- 忽驚九華峰，高拱立我前。
- 蕭然九仙人，縹緲淩雲烟。
- 碧霞爲裳衣，首冠青琅玕。
- 揮手謝世人，可望不可攀。
- 我行竟草草，安能拍其肩。
- 但聞有高士，卧聽松風眠。
- 松根得茯苓，狀若千歲黿。
- 煮食一朝盡，終身棄腥羶。
- 腹背生綠毛，輕舉如翔鸞。
- 相逢欲借問，已在長松端。
- 何年脫罪罟，出處良自便。
- 芒鞋拄藤杖，逢山即盤桓。
- 斯人未可求，巖室儻復存。

## 拼音

- nan2 qian1 si1 zi4 xi3 ， kan4 jin4 jiang1 nan2 shan1 。
- gu1 zhou1 shao3 tong2 pu2 ， ci3 zhi4 huan2 fu4 nan2 。
- ju2 cu4 shou3 po4 chuang1 ， lian2 pian1 guo4 zhong4 luan2 。
- hu1 jing1 jiu3 hua2 feng1 ， gao1 gong3 li4 wo3 qian2 。
- xiao1 ran2 jiu3 xian1 ren2 ， piao3 miao3 ling2 yun2 yan1 。
- bi4 xia2 wei2 shang0 yi1 ， shou3 guan1 qing1 lang2 gan1 。
- hui1 shou3 xie4 shi4 ren2 ， ke3 wang4 bu4 ke3 pan1 。
- wo3 xing2 jing4 cao3 cao3 ， an1 neng2 pai1 qi2 jian1 。
- dan4 wen2 you3 gao1 shi4 ， wo4 ting1 song1 feng1 mian2 。
- song1 gen1 de2 fu2 ling2 ， zhuang4 ruo4 qian1 sui4 yuan2 。
- zhu3 shi2 yi4 zhao1 jin4 ， zhong1 shen1 qi4 xing1 shan1 。
- fu4 bei4 sheng1 lü4 mao2 ， qing1 ju3 ru2 xiang2 luan2 。
- xiang1 feng2 yu4 jie4 wen4 ， yi3 zai4 chang2 song1 duan1 。
- he2 nian2 tuo1 zui4 gu3 ， chu1 chu3 liang2 zi4 bian4 。
- mang2 xie2 zhu3 teng2 zhang4 ， feng2 shan1 ji2 pan2 huan2 。
- si1 ren2 wei4 ke3 qiu2 ， yan2 shi4 tang3 fu4 cun2 。

## 注释

## 译文

## 赏析
