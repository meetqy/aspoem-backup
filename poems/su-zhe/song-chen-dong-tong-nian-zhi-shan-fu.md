---
id: su-zhe-song-chen-dong-tong-nian-zhi-shan-fu
title: 送陳侗同年知陝府
titlePinyin: song4 chen2 dong4 tong2 nian2 zhi1 shan3 fu3
titleSlug: song-chen-dong-tong-nian-zhi-shan-fu
author: 蘇轍
authorPinyin: su1 zhe2
authorSlug: su-zhe
dynasty: 唐
dynastyPinyin: tang2
dynastySlug: tang
tags: [] 
---

## 正文

- 上書乞江淮，得請臨關河。
- 所得非所願，親友或相訶。
- 丈夫志四方，所遇常逶迤。
- 况當國西屏，形勝古來多。
- 崑渠涌北郭，華岳垂東阿。
- 羌虜昔未平，驛騎如飛梭。
- 間諜時出沒，關梁苦誰何。
- 爾來一清凈，西望多麥禾。
- 魏絳方和戎，先零正投戈。
- 秦人釋重負，道路聞行歌。
- 便當卧齋閤，次第除網羅。
- 時時一嘯咏，未用勤催科。
- 諸孤寄吳越，食口如雁鵝。
- 時分橐中金，何必手自摩。

## 拼音

- shang4 shu1 qi3 jiang1 huai2 ， de2 qing3 lin2 guan1 he2 。
- suo3 de2 fei1 suo3 yuan4 ， qin1 you3 huo4 xiang1 he1 。
- zhang4 fu1 zhi4 si4 fang1 ， suo3 yu4 chang2 wei1 yi2 。
- kuang4 dang1 guo2 xi1 ping2 ， xing2 sheng4 gu3 lai2 duo1 。
- kun1 qu2 yong3 bei3 guo1 ， hua2 yue4 chui2 dong1 a1 。
- qiang1 lu3 xi1 wei4 ping2 ， yi4 qi2 ru2 fei1 suo1 。
- jian4 die2 shi2 chu1 mei2 ， guan1 liang2 ku3 shui2 he2 。
- er3 lai2 yi4 qing1 jing4 ， xi1 wang4 duo1 mai4 he2 。
- wei4 jiang4 fang1 he2 rong2 ， xian1 ling2 zheng4 tou2 ge1 。
- qin2 ren2 shi4 zhong4 fu4 ， dao4 lu4 wen2 xing2 ge1 。
- bian4 dang1 wo4 zhai1 he2 ， ci4 di4 chu2 wang3 luo2 。
- shi2 shi2 yi2 xiao4 yong3 ， wei4 yong4 qin2 cui1 ke1 。
- zhu1 gu1 ji4 wu2 yue4 ， shi2 kou3 ru2 yan4 e2 。
- shi2 fen1 tuo2 zhong1 jin1 ， he2 bi4 shou3 zi4 mo2 。

## 注释

## 译文

## 赏析
