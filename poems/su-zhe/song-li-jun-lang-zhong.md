---
id: su-zhe-song-li-jun-lang-zhong
title: 送李鈞郎中
titlePinyin: song4 li3 jun1 lang2 zhong1
titleSlug: song-li-jun-lang-zhong
author: 蘇轍
authorPinyin: su1 zhe2
authorSlug: su-zhe
dynasty: 宋
dynastyPinyin: song4
dynastySlug: song
tags: []
---

## 正文

- 君家毗陵本江南，雖爲浙西終未甘。
- 風流秀發自不減，氣質渾樸猶中含。
- 敲榜滿前但長嘯，簿書堆案常清談。
- 湖中往往載畫舫，竹下小小開茅庵。
- 歌吟仿佛類騷雅，導引委曲師彭聃。
- 新茶潑乳睡方覺，淥酒傾水醒復酣。
- 一朝揮手去不顧，使我把袂心難堪。
- 扁舟水涸費牽挽，瘦馬雪凍憂朝參。
- 一官來往似秋燕，薄俸包裹如春蠶。
- 東南乞麾尚可得，白首誰念家無甔。

## 拼音

- jun1 jia1 pi2 ling2 ben3 jiang1 nan2 ， sui1 wei2 zhe4 xi1 zhong1 wei4 gan1 。
- feng1 liu2 xiu4 fa1 zi4 bu4 jian3 ， qi4 zhi4 hun2 pu3 you2 zhong1 han2 。
- qiao1 bang3 man3 qian2 dan4 chang2 xiao4 ， bo2 shu1 dui1 an4 chang2 qing1 tan2 。
- hu2 zhong1 wang3 wang3 zai4 hua4 fang3 ， zhu2 xia4 xiao3 xiao3 kai1 mao2 an1 。
- ge1 yin2 fang3 fu2 lei4 sao1 ya3 ， dao3 yin3 wei3 qu1 shi1 peng2 dan1 。
- xin1 cha2 po1 ru3 shui4 fang1 jue2 ， lu4 jiu3 qing1 shui3 xing3 fu4 han1 。
- yi4 zhao1 hui1 shou3 qu4 bu2 gu4 ， shi3 wo3 ba3 mei4 xin1 nan2 kan1 。
- pian1 zhou1 shui3 he2 fei4 qian1 wan3 ， shou4 ma3 xue3 dong4 you1 chao2 can1 。
- yi4 guan1 lai2 wang3 si4 qiu1 yan4 ， bao2 feng4 bao1 guo3 ru2 chun1 can2 。
- dong1 nan2 qi3 hui1 shang4 ke3 de2 ， bai2 shou3 shui2 nian4 jia1 wu2 dan1 。

## 注释

## 译文

## 赏析
