---
id: su-zhe-ji-bing
title: 記病
titlePinyin: ji4 bing4
titleSlug: ji-bing
author: 蘇轍
authorPinyin: su1 zhe2
authorSlug: su-zhe
dynasty: 宋
dynastyPinyin: song4
dynastySlug: song
tags: []
---

## 正文

- 我病在脾胃，一病四十年。
- 微傷輒暴下，傾注如流泉。
- 去年醫告我，此病猶可痊。
- 試取薑豆附，三物相和丸。
- 服之不旬浹，病去如醫言。
- 醫言藥有毒，病已當速捐。
- 我意藥有功，服久功則全。
- 侵尋作風痹，兩足幾蹣跚。
- 徐悟藥過量，醫初固云然。
- 舊病則已除，奈此新病纏。
- 醫言無甚憂，前藥姑捨旃。
- 藥毒久自消，真氣從此完。
- 鄙夫不信醫，私智每自賢。
- 咄哉已往咎，終身此韋弦。

## 拼音

- wo3 bing4 zai4 pi2 wei4 ， yi2 bing4 si4 shi2 nian2 。
- wei1 shang1 zhe2 bao4 xia4 ， qing1 zhu4 ru2 liu2 quan2 。
- qu4 nian2 yi1 gao4 wo3 ， ci3 bing4 you2 ke3 quan2 。
- shi4 qu3 jiang1 dou4 fu4 ， san1 wu4 xiang1 he2 wan2 。
- fu2 zhi1 bu4 xun2 jia1 ， bing4 qu4 ru2 yi1 yan2 。
- yi1 yan2 yao4 you3 du2 ， bing4 yi3 dang1 su4 juan1 。
- wo3 yi4 yao4 you3 gong1 ， fu2 jiu3 gong1 ze2 quan2 。
- qin1 xun2 zuo4 feng1 bi4 ， liang3 zu2 ji1 pan2 shan1 。
- xu2 wu4 yao4 guo4 liang2 ， yi1 chu1 gu4 yun2 ran2 。
- jiu4 bing4 ze2 yi3 chu2 ， nai4 ci3 xin1 bing4 chan2 。
- yi1 yan2 wu2 shen4 you1 ， qian2 yao4 gu1 she3 zhan1 。
- yao4 du2 jiu3 zi4 xiao1 ， zhen1 qi4 cong2 ci3 wan2 。
- bi3 fu1 bu2 xin4 yi1 ， si1 zhi4 mei3 zi4 xian2 。
- duo1 zai1 yi3 wang3 jiu4 ， zhong1 shen1 ci3 wei2 xian2 。

## 注释

## 译文

## 赏析
