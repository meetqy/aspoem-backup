---
id: su-zhe-ou-you-da-yu-jian-yu-hang-ming-ya-zhao-shi-jiu-shi-zi-zhan-neng-yan-xi-hu-jiu-you-jiang-xing-fu-shi-song-zhi
title: 偶遊大愚見餘杭明雅照師舊識子瞻能言西湖舊遊將行賦詩送之
titlePinyin: ou3 you2 da4 yu2 jian4 yu2 hang2 ming2 ya3 zhao4 shi1 jiu4 shi2 zi3 zhan1 neng2 yan2 xi1 hu2 jiu4 you2 jiang1 xing2 fu4 shi1 song4 zhi1
titleSlug: ou-you-da-yu-jian-yu-hang-ming-ya-zhao-shi-jiu-shi-zi-zhan-neng-yan-xi-hu-jiu-you-jiang-xing-fu-shi-song-zhi
author: 蘇轍
authorPinyin: su1 zhe2
authorSlug: su-zhe
dynasty: 唐
dynastyPinyin: tang2
dynastySlug: tang
tags: [] 
---

## 正文

- 五年賣鹽酒，勝事不復知。
- 城東古道場，蕭瑟寒松姿。
- 出遊誠偶爾，相逢亦不期。
- 西軒吳越僧，弛擔未多時。
- 言住西湖中，巖谷涵清漪。
- 却背閭井喧，曲盡水石奇。
- 昔年蘇夫子，杖屨無不之。
- 三百六十寺，處處題清詩。
- 麋鹿盡相識，况乃比丘師。
- 辯凈二老人，精明吐琉璃。
- 笑言每忘去，蒲褐相依隨。
- 門人几杖立，往往聞談詞。
- 風雲一解散，變化何不爲。
- 辯入三昧火，卯塔長松欹。
- 凈老不復出，麈尾清風施。
- 蘇公得罪去，布衣拂霜髭。
- 空存壁間字，鬰屈蟠蛟螭。
- 知我即兄弟，微官此棲遲。
- 問何久自苦，五斗寧免饑。
- 俯首笑不答，且爾聊敖嬉。
- 我兄次公狂，我復長康癡。
- 反復自爲計，定知山中宜。
- 但欲畢婚娶，每爲故人疑。
- 君歸漫灑掃，野鶴非長羈。

## 拼音

- wu3 nian2 mai4 yan2 jiu3 ， sheng4 shi4 bu2 fu4 zhi1 。
- cheng2 dong1 gu3 dao4 chang3 ， xiao1 se4 han2 song1 zi1 。
- chu1 you2 cheng2 ou3 er3 ， xiang1 feng2 yi4 bu4 qi1 。
- xi1 xuan1 wu2 yue4 seng1 ， chi2 dan1 wei4 duo1 shi2 。
- yan2 zhu4 xi1 hu2 zhong1 ， yan2 gu3 han2 qing1 yi1 。
- que4 bei4 lü2 jing3 xuan1 ， qu3 jin4 shui3 shi2 qi2 。
- xi1 nian2 su1 fu1 zi3 ， zhang4 ju4 wu2 bu4 zhi1 。
- san1 bai3 liu4 shi2 si4 ， chu3 chu3 ti2 qing1 shi1 。
- mi2 lu4 jin4 xiang1 shi2 ， kuang4 nai3 bi3 qiu1 shi1 。
- bian4 jing4 er4 lao3 ren2 ， jing1 ming2 tu3 liu2 li2 。
- xiao4 yan2 mei3 wang4 qu4 ， pu2 he4 xiang1 yi1 sui2 。
- men2 ren2 ji3 zhang4 li4 ， wang3 wang3 wen2 tan2 ci2 。
- feng1 yun2 yi4 jie3 san4 ， bian4 hua4 he2 bu4 wei2 。
- bian4 ru4 san1 mei4 huo3 ， mao3 ta3 chang2 song1 qi1 。
- jing4 lao3 bu2 fu4 chu1 ， zhu3 wei3 qing1 feng1 shi1 。
- su1 gong1 de2 zui4 qu4 ， bu4 yi1 fu2 shuang1 zi1 。
- kong1 cun2 bi4 jian4 zi4 ， yu4 qu1 pan2 jiao1 chi1 。
- zhi1 wo3 ji2 xiong1 di4 ， wei1 guan1 ci3 qi1 chi2 。
- wen4 he2 jiu3 zi4 ku3 ， wu3 dou3 ning2 mian3 ji1 。
- fu3 shou3 xiao4 bu4 da2 ， qie3 er3 liao2 ao2 xi1 。
- wo3 xiong1 ci4 gong1 kuang2 ， wo3 fu4 chang2 kang1 chi1 。
- fan3 fu4 zi4 wei2 ji4 ， ding4 zhi1 shan1 zhong1 yi2 。
- dan4 yu4 bi4 hun1 qu3 ， mei3 wei2 gu4 ren2 yi2 。
- jun1 gui1 man4 sa3 sao3 ， ye3 he4 fei1 chang2 ji1 。

## 注释

## 译文

## 赏析
