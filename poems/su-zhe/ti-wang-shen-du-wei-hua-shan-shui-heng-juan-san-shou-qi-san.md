---
id: su-zhe-ti-wang-shen-du-wei-hua-shan-shui-heng-juan-san-shou-qi-san
title: 題王詵都尉畫山水橫卷三首  其三
titlePinyin: ti2 wang2 shen1 du1 wei4 hua4 shan1 shui3 heng2 juan4 san1 shou3     qi2 san1
titleSlug: ti-wang-shen-du-wei-hua-shan-shui-heng-juan-san-shou-qi-san
author: 蘇轍
authorPinyin: su1 zhe2
authorSlug: su-zhe
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我昔得罪遷南夷，性命頃刻存篙師。
- 風吹波蕩到官舍，號呼誰復相聞知。
- 小園畜蟻防橘蠹，空庭養蜂收蜜脾。
- 讀書一生空自笑，賣鹽竟日那復詞。
- 城中清溪可濯漱，城上連峰堪幕帷。
- 十千薄俸聊足用，魚多米賤憂無訾。
- 東坡居士最岑寂，岌然深藂見狐羆。
- 坐隅止鵩偶成賦，槃中食蟆時作詩。
- 憐君富貴可炙手，一時出走羞啜醨。
- 澤傍憔悴凡幾歲，胸中芥蒂無一釐。
- 江山別來今久矣，不獨能言能畫之。
- 同朝執手不容久，笑我野馬方受羈。
- 袖中短卷墨猶濕，傍人笑指吾儕癡。
- 方求農圃救貧病，它年未用譏樊遲。

## 拼音

- wo3 xi1 de2 zui4 qian1 nan2 yi2 ， xing4 ming4 qing3 ke4 cun2 gao1 shi1 。
- feng1 chui1 bo1 dang4 dao4 guan1 she4 ， hao4 hu1 shui2 fu4 xiang1 wen2 zhi1 。
- xiao3 yuan2 chu4 yi3 fang2 ju2 du4 ， kong1 ting2 yang3 feng1 shou1 mi4 pi2 。
- du2 shu1 yi4 sheng1 kong1 zi4 xiao4 ， mai4 yan2 jing4 ri4 na4 fu4 ci2 。
- cheng2 zhong1 qing1 xi1 ke3 zhuo2 shu4 ， cheng2 shang4 lian2 feng1 kan1 mu4 wei2 。
- shi2 qian1 bao2 feng4 liao2 zu2 yong4 ， yu2 duo1 mi3 jian4 you1 wu2 zi1 。
- dong1 po1 ju1 shi4 zui4 cen2 ji4 ， ji2 ran2 shen1 cong2 jian4 hu2 pi2 。
- zuo4 yu2 zhi3 fu2 ou3 cheng2 fu4 ， pan2 zhong1 shi2 ma0 shi2 zuo4 shi1 。
- lian2 jun1 fu4 gui4 ke3 zhi4 shou3 ， yi4 shi2 chu1 zou3 xiu1 chuo4 li2 。
- ze2 bang4 qiao2 cui4 fan2 ji1 sui4 ， xiong1 zhong1 jie4 di4 wu2 yi4 li2 。
- jiang1 shan1 bie2 lai2 jin1 jiu3 yi3 ， bu4 du2 neng2 yan2 neng2 hua4 zhi1 。
- tong2 chao2 zhi2 shou3 bu4 rong2 jiu3 ， xiao4 wo3 ye3 ma3 fang1 shou4 ji1 。
- xiu4 zhong1 duan3 juan4 mo4 you2 shi1 ， bang4 ren2 xiao4 zhi3 wu2 chai2 chi1 。
- fang1 qiu2 nong2 pu3 jiu4 pin2 bing4 ， ta1 nian2 wei4 yong4 ji1 fan2 chi2 。

## 注释

## 译文

## 赏析
