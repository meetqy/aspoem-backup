---
id: li-shen-feng-chou-le-tian-li-qiu-xi-you-huai-jian-ji
title: 奉酬樂天立秋夕有懷見寄
titlePinyin: feng4 chou2 le4 tian1 li4 qiu1 xi1 you3 huai2 jian4 ji4
titleSlug: feng-chou-le-tian-li-qiu-xi-you-huai-jian-ji
author: 李紳
authorPinyin: li3 shen1
authorSlug: li-shen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 深夜星漢靜，秋風初報涼。
- 階篁淅瀝響，露葉參差光。
- 冰兔半升魄，銅壺微滴長。
- 薄帷乍飄卷，襟帶輕搖颺。
- 此際昏夢清，斜月滿軒房。
- 屣履步前楹，劒戟森在行。
- 重城宵正分，號鼓互相望。
- 獨坐有所思，夫君鸞鳳章。
- 天津落星河，一葦安可航。
- 龍泉白玉首，魚服黃金裝。
- 報國未知効，惟鵜徒在梁。
- 裴回顧戎旃，顥氣生東方。
- 衰葉滿欄草，斑毛盈鏡霜。
- 羸牛未脫轅，老馬強騰驤。
- 吟君白雪唱，慙媿巴人腸。

## 拼音

- shen1 ye4 xing1 han4 jing4 ， qiu1 feng1 chu1 bao4 liang2 。
- jie1 huang2 xi1 li4 xiang3 ， lu4 ye4 can1 cha4 guang1 。
- bing1 tu4 ban4 sheng1 po4 ， tong2 hu2 wei1 di1 chang2 。
- bao2 wei2 zha4 piao1 juan4 ， jin1 dai4 qing1 yao2 yang2 。
- ci3 ji4 hun1 meng4 qing1 ， xie2 yue4 man3 xuan1 fang2 。
- xi3 lü3 bu4 qian2 ying2 ， jian4 ji3 sen1 zai4 hang2 。
- zhong4 cheng2 xiao1 zheng4 fen1 ， hao4 gu3 hu4 xiang1 wang4 。
- du2 zuo4 you3 suo3 si1 ， fu1 jun1 luan2 feng4 zhang1 。
- tian1 jin1 luo4 xing1 he2 ， yi4 wei3 an1 ke3 hang2 。
- long2 quan2 bai2 yu4 shou3 ， yu2 fu2 huang2 jin1 zhuang1 。
- bao4 guo2 wei4 zhi1 xiao4 ， wei2 ti2 tu2 zai4 liang2 。
- pei2 hui2 gu4 rong2 zhan1 ， hao4 qi4 sheng1 dong1 fang1 。
- shuai1 ye4 man3 lan2 cao3 ， ban1 mao2 ying2 jing4 shuang1 。
- lei2 niu2 wei4 tuo1 yuan2 ， lao3 ma3 qiang2 teng2 xiang1 。
- yin2 jun1 bai2 xue3 chang4 ， can2 kui4 ba1 ren2 chang2 。

## 注释

## 译文

## 赏析
