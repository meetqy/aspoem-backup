---
id: li-shen-guo-jing-men
title: 過荆門
titlePinyin: guo4 jing1 men2
titleSlug: guo-jing-men
author: 李紳
authorPinyin: li3 shen1
authorSlug: li-shen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 荆江水闊煙波轉，荆門路遶山蔥蒨。
- 帆勢侵雲滅又明，山程背日昏還見。
- 青青麥隴啼飛鴉，寂寞野徑棠梨花。
- 行行驅馬萬里遠，漸入煙嵐危棧賒。
- 林中有鳥飛出谷，月上千巖一聲哭。
- 腸斷思歸不可聞，人言恨魄來巴蜀。
- 我聽此鳥祝我魂，魂死莫學聲銜冤。
- 縱爲羽族莫棲息，直上青雲呼帝閽。
- 此時山月如銜鏡，嵒樹參差互輝映。
- 皎潔深看入澗泉，分明細見樵人徑。
- 陰森鬼廟當郵亭，雞豚日宰聞膻腥。
- 愚夫禍福自迷惑，魍魎憑何通百靈。
- 月低山曉問行客，已酹椒漿拜荒陌。
- 惆悵忠貞徒自持，誰祭山頭望夫石。

## 拼音

- jing1 jiang1 shui3 kuo4 yan1 bo1 zhuan3 ， jing1 men2 lu4 rao4 shan1 cong1 qian4 。
- fan1 shi4 qin1 yun2 mie4 you4 ming2 ， shan1 cheng2 bei4 ri4 hun1 huan2 jian4 。
- qing1 qing1 mai4 long3 ti2 fei1 ya1 ， ji4 mo4 ye3 jing4 tang2 li2 hua1 。
- xing2 xing2 qu1 ma3 wan4 li3 yuan3 ， jian4 ru4 yan1 lan2 wei1 zhan4 she1 。
- lin2 zhong1 you3 niao3 fei1 chu1 gu3 ， yue4 shang4 qian1 yan2 yi4 sheng1 ku1 。
- chang2 duan4 si1 gui1 bu4 ke3 wen2 ， ren2 yan2 hen4 po4 lai2 ba1 shu3 。
- wo3 ting1 ci3 niao3 zhu4 wo3 hun2 ， hun2 si3 mo4 xue2 sheng1 xian2 yuan1 。
- zong4 wei2 yu3 zu2 mo4 qi1 xi1 ， zhi2 shang4 qing1 yun2 hu1 di4 hun1 。
- ci3 shi2 shan1 yue4 ru2 xian2 jing4 ， yan2 shu4 can1 cha4 hu4 hui1 ying4 。
- jiao3 jie2 shen1 kan4 ru4 jian4 quan2 ， fen1 ming2 xi4 jian4 qiao2 ren2 jing4 。
- yin1 sen1 gui3 miao4 dang1 you2 ting2 ， ji1 tun2 ri4 zai3 wen2 shan1 xing1 。
- yu2 fu1 huo4 fu2 zi4 mi2 huo4 ， wang3 liang3 ping2 he2 tong1 bai3 ling2 。
- yue4 di1 shan1 xiao3 wen4 xing2 ke4 ， yi3 lei4 jiao1 jiang1 bai4 huang1 mo4 。
- chou2 chang4 zhong1 zhen1 tu2 zi4 chi2 ， shui2 ji4 shan1 tou2 wang4 fu1 shi2 。

## 注释

## 译文

## 赏析
