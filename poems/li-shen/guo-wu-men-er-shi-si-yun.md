---
id: li-shen-guo-wu-men-er-shi-si-yun
title: 過吳門二十四韻
titlePinyin: guo4 wu2 men2 er4 shi2 si4 yun4
titleSlug: guo-wu-men-er-shi-si-yun
author: 李紳
authorPinyin: li3 shen1
authorSlug: li-shen
dynasty: 唐
dynastyPinyin: tang2
dynastySlug: tang
tags: []
---

## 正文

- 煙水吳都郭，閶門架碧流。
- 綠楊深淺巷，青翰往來舟。
- 朱戶千家室，丹楹百處樓。
- 水光搖極浦，草色辨長洲。
- 憶作麻衣翠，曾爲旅棹遊。
- 放歌隨楚老，清宴奉諸侯。
- 花寺聽鶯入，春湖看雁留。
- 里吟傳綺唱，鄉語認歈謳。
- 橋轉攢虹飲，波通鬬鷁浮。
- 竹扉梅圃靜，水巷橘園幽。
- 縫堵荒麋苑，穿巖破虎丘。
- 舊風猶越鼓，餘俗尚吳鉤。
- 故館曾閑訪，遺基亦徧搜。
- 吹臺山木盡，香徑佛宮秋。
- 帳殿菰蒲掩，雲房露霧收。
- 苧蘿妖覆滅，荆棘鬼包羞。
- 風月俄黃綬，經過半白頭。
- 重來冠蓋客，非復別離愁。
- 候火分通陌，前旌駐外郵。
- 水風搖綵斾，堤柳引鳴騶。
- 問吏兒孫隔，呼名禮敬修。
- 顧瞻殊宿昔，語默過悲憂。
- 義感心空在，容衰日易偷。
- 還持滄海詔，從此布皇猷。

## 拼音

- yan1 shui3 wu2 dou1 guo1 ， chang1 men2 jia4 bi4 liu2 。
- lü4 yang2 shen1 qian3 xiang4 ， qing1 han4 wang3 lai2 zhou1 。
- zhu1 hu4 qian1 jia1 shi4 ， dan1 ying2 bai3 chu3 lou2 。
- shui3 guang1 yao2 ji2 pu3 ， cao3 se4 bian4 chang2 zhou1 。
- yi4 zuo4 ma2 yi1 cui4 ， ceng2 wei2 lü3 zhao4 you2 。
- fang4 ge1 sui2 chu3 lao3 ， qing1 yan4 feng4 zhu1 hou2 。
- hua1 si4 ting1 ying1 ru4 ， chun1 hu2 kan4 yan4 liu2 。
- li3 yin2 chuan2 qi3 chang4 ， xiang1 yu3 ren4 yu2 ou1 。
- qiao2 zhuan3 zan3 hong2 yin3 ， bo1 tong1 dou4 yi4 fu2 。
- zhu2 fei1 mei2 pu3 jing4 ， shui3 xiang4 ju2 yuan2 you1 。
- feng2 du3 huang1 mi2 yuan4 ， chuan1 yan2 po4 hu3 qiu1 。
- jiu4 feng1 you2 yue4 gu3 ， yu2 su2 shang4 wu2 gou1 。
- gu4 guan3 ceng2 xian2 fang3 ， yi2 ji1 yi4 bian4 sou1 。
- chui1 tai2 shan1 mu4 jin4 ， xiang1 jing4 fo2 gong1 qiu1 。
- zhang4 dian4 gu1 pu2 yan3 ， yun2 fang2 lu4 wu4 shou1 。
- zhu4 luo2 yao1 fu4 mie4 ， jing1 ji2 gui3 bao1 xiu1 。
- feng1 yue4 e2 huang2 shou4 ， jing1 guo4 ban4 bai2 tou2 。
- zhong4 lai2 guan1 gai4 ke4 ， fei1 fu4 bie2 li2 chou2 。
- hou4 huo3 fen1 tong1 mo4 ， qian2 jing1 zhu4 wai4 you2 。
- shui3 feng1 yao2 cai3 pei4 ， di1 liu3 yin3 ming2 zou1 。
- wen4 li4 er2 sun1 ge2 ， hu1 ming2 li3 jing4 xiu1 。
- gu4 zhan1 shu1 su4 xi1 ， yu3 mo4 guo4 bei1 you1 。
- yi4 gan3 xin1 kong1 zai4 ， rong2 shuai1 ri4 yi4 tou1 。
- huan2 chi2 cang1 hai3 zhao4 ， cong2 ci3 bu4 huang2 you2 。

## 注释

## 译文

## 赏析
