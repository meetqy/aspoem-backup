---
id: li-shen-dao-xuan-wu-san-shi-yun
title: 到宣武三十韻
titlePinyin: dao4 xuan1 wu3 san1 shi2 yun4
titleSlug: dao-xuan-wu-san-shi-yun
author: 李紳
authorPinyin: li3 shen1
authorSlug: li-shen
dynasty: 唐
dynastyPinyin: tang2
dynastySlug: tang
tags: []
---

## 正文

- 七月趨梁苑，三年謝尹京。
- 舊風除物蠹，新律奉師貞。
- 龍節雙油重，蛇矛百練明。
- 躍魚連後斾，騰虎耀前旌。
- 路轉金神竝，川開鐵馬橫。
- 擁旄差白羽，分轡引紅纓。
- 在浚風煙接，維嵩鞏洛清。
- 貫魚奔騎疾，連雁卷行輕。
- 煙壘風調角，秋原雨洗兵。
- 宿雲看布甲，疎柳見分營。
- 鼓徹通宵警，和門候曉晴。
- 虎符三校列，魚胄萬夫迎。
- 弄馬猨猱健，奔車角觝呈。
- 駕肩傍隘道，張幕內連楹。
- 森戟承三令，攢戈退一聲。
- 及郊知雨過，觀俗辨風行。
- 望宋憐思女，遊梁念客卿。
- 義夫留感激，公子播英名。
- 澤廣豚魚洽，恩宣豈弟生。
- 善師忘任智，中略在推誠。
- 式宴歌鍾合，陳筵綺繡并。
- 戲鼙千卒躍，均酒百壺傾。
- 樂與師徒共，歡從井邑盈。
- 教通因漸染，人悅尚和平。
- 授鉞慙分閫，登壇荷列城。
- 虛裘朝獨坐，雄劒夜孤鳴。
- 白髮侵霜變，丹心捧日驚。
- 衛青終保志，潘岳未忘情。
- 期月終迷化，三年詎有成。
- 惟看波海動，天外斬長鯨。

## 拼音

- qi1 yue4 qu1 liang2 yuan4 ， san1 nian2 xie4 yin3 jing1 。
- jiu4 feng1 chu2 wu4 du4 ， xin1 lü4 feng4 shi1 zhen1 。
- long2 jie2 shuang1 you2 zhong4 ， she2 mao2 bai3 lian4 ming2 。
- yue4 yu2 lian2 hou4 pei4 ， teng2 hu3 yao4 qian2 jing1 。
- lu4 zhuan3 jin1 shen2 bing4 ， chuan1 kai1 tie3 ma3 heng2 。
- yong1 mao2 cha4 bai2 yu3 ， fen1 pei4 yin3 hong2 ying1 。
- zai4 jun4 feng1 yan1 jie1 ， wei2 song1 gong3 luo4 qing1 。
- guan4 yu2 ben1 qi2 ji2 ， lian2 yan4 juan4 xing2 qing1 。
- yan1 lei3 feng1 diao4 jiao3 ， qiu1 yuan2 yu3 xi3 bing1 。
- su4 yun2 kan4 bu4 jia3 ， shu1 liu3 jian4 fen1 ying2 。
- gu3 che4 tong1 xiao1 jing3 ， he2 men2 hou4 xiao3 qing2 。
- hu3 fu2 san1 xiao4 lie4 ， yu2 zhou4 wan4 fu1 ying2 。
- nong4 ma3 yuan2 nao2 jian4 ， ben1 ju1 jiao3 di3 cheng2 。
- jia4 jian1 bang4 ai4 dao4 ， zhang1 mu4 nei4 lian2 ying2 。
- sen1 ji3 cheng2 san1 ling4 ， zan3 ge1 tui4 yi4 sheng1 。
- ji2 jiao1 zhi1 yu3 guo4 ， guan1 su2 bian4 feng1 xing2 。
- wang4 song4 lian2 si1 nü3 ， you2 liang2 nian4 ke4 qing1 。
- yi4 fu1 liu2 gan3 ji1 ， gong1 zi3 bo1 ying1 ming2 。
- ze2 guang3 tun2 yu2 qia4 ， en1 xuan1 qi3 di4 sheng1 。
- shan4 shi1 wang4 ren4 zhi4 ， zhong1 lüe4 zai4 tui1 cheng2 。
- shi4 yan4 ge1 zhong1 he2 ， chen2 yan2 qi3 xiu4 bing4 。
- xi4 pi2 qian1 zu2 yue4 ， jun1 jiu3 bai3 hu2 qing1 。
- le4 yu3 shi1 tu2 gong4 ， huan1 cong2 jing3 yi4 ying2 。
- jiao4 tong1 yin1 jian4 ran3 ， ren2 yue4 shang4 he2 ping2 。
- shou4 yue4 can2 fen1 kun3 ， deng1 tan2 he2 lie4 cheng2 。
- xu1 qiu2 chao2 du2 zuo4 ， xiong2 jian4 ye4 gu1 ming2 。
- bai2 fa4 qin1 shuang1 bian4 ， dan1 xin1 peng3 ri4 jing1 。
- wei4 qing1 zhong1 bao3 zhi4 ， pan1 yue4 wei4 wang4 qing2 。
- qi1 yue4 zhong1 mi2 hua4 ， san1 nian2 ju4 you3 cheng2 。
- wei2 kan4 bo1 hai3 dong4 ， tian1 wai4 zhan3 chang2 jing1 。

## 注释

## 译文

## 赏析
