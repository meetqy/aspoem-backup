---
id: li-shen-bei-shan-cai
title: 悲善才
titlePinyin: bei1 shan4 cai2
titleSlug: bei-shan-cai
author: 李紳
authorPinyin: li3 shen1
authorSlug: li-shen
dynasty: 唐
dynastyPinyin: tang2
dynastySlug: tang
tags: []
---

## 正文

- 穆王夜幸蓬池曲，金鑾殿開高秉燭。
- 東頭弟子曹善才，琵琶請進新翻曲。
- 翠蛾列坐層城女，笙笛參差齊笑語。
- 天顏靜聽朱絲彈，衆樂寂然無敢舉。
- 銜花金鳳當承撥，轉腕攏弦促揮抹。
- 花翻鳳嘯天上來，裴回滿殿飛春雪。
- 抽弦度曲新聲發，金鈴玉珮相瑳切。
- 流鶯子母飛上林，仙鶴雌雄唳明月。
- 此時奉詔侍金鑾，別殿承恩許召彈。
- 三月曲江春草綠，九霄天樂下雲端。
- 紫髯供奉前屈膝，盡彈妙曲當春日。
- 寒泉注射隴水開，胡雁翻飛向天沒。
- 日曛塵暗車馬散，爲惜新聲有餘歎。
- 明年冠劒閉橋山，萬里孤臣投海畔。
- 籠禽鎩翮尚還飛，白首生從五嶺歸。
- 聞道善才成朽骨，空餘弟子奉音徽。
- 南譙寂寞三春晚，有客彈弦獨淒怨。
- 靜聽深奏楚月光，憶昔初聞曲江宴。
- 心悲不覺淚闌干，更爲調弦反覆彈。
- 秋吹動搖神女佩，月珠敲擊水晶盤。
- 自憐淮海同泥滓，恨魄凝心未能死。
- 惆悵追懷萬事空，雍門感慨徒爲爾。

## 拼音

- mu4 wang2 ye4 xing4 peng2 chi2 qu3 ， jin1 luan2 dian4 kai1 gao1 bing3 zhu2 。
- dong1 tou2 di4 zi3 cao2 shan4 cai2 ， pi2 pa0 qing3 jin4 xin1 fan1 qu3 。
- cui4 e2 lie4 zuo4 ceng2 cheng2 nü3 ， sheng1 di2 can1 cha4 qi2 xiao4 yu3 。
- tian1 yan2 jing4 ting1 zhu1 si1 dan4 ， zhong4 le4 ji4 ran2 wu2 gan3 ju3 。
- xian2 hua1 jin1 feng4 dang1 cheng2 bo1 ， zhuan3 wan4 long3 xian2 cu4 hui1 mo3 。
- hua1 fan1 feng4 xiao4 tian1 shang4 lai2 ， pei2 hui2 man3 dian4 fei1 chun1 xue3 。
- chou1 xian2 du4 qu3 xin1 sheng1 fa1 ， jin1 ling2 yu4 pei4 xiang1 cuo1 qie4 。
- liu2 ying1 zi3 mu3 fei1 shang4 lin2 ， xian1 he4 ci2 xiong2 li4 ming2 yue4 。
- ci3 shi2 feng4 zhao4 shi4 jin1 luan2 ， bie2 dian4 cheng2 en1 xu1 zhao4 dan4 。
- san1 yue4 qu3 jiang1 chun1 cao3 lü4 ， jiu3 xiao1 tian1 le4 xia4 yun2 duan1 。
- zi3 ran2 gong4 feng4 qian2 qu1 xi1 ， jin4 dan4 miao4 qu3 dang1 chun1 ri4 。
- han2 quan2 zhu4 she4 long3 shui3 kai1 ， hu2 yan4 fan1 fei1 xiang4 tian1 mei2 。
- ri4 xun1 chen2 an4 ju1 ma3 san4 ， wei2 xi1 xin1 sheng1 you3 yu2 tan4 。
- ming2 nian2 guan1 jian4 bi4 qiao2 shan1 ， wan4 li3 gu1 chen2 tou2 hai3 pan4 。
- long2 qin2 sha1 he2 shang4 huan2 fei1 ， bai2 shou3 sheng1 cong2 wu3 ling3 gui1 。
- wen2 dao4 shan4 cai2 cheng2 xiu3 gu3 ， kong1 yu2 di4 zi3 feng4 yin1 hui1 。
- nan2 qiao2 ji4 mo4 san1 chun1 wan3 ， you3 ke4 dan4 xian2 du2 qi1 yuan4 。
- jing4 ting1 shen1 zou4 chu3 yue4 guang1 ， yi4 xi1 chu1 wen2 qu3 jiang1 yan4 。
- xin1 bei1 bu4 jue2 lei4 lan2 gan1 ， geng4 wei2 diao4 xian2 fan3 fu4 dan4 。
- qiu1 chui1 dong4 yao2 shen2 nü3 pei4 ， yue4 zhu1 qiao1 ji1 shui3 jing1 pan2 。
- zi4 lian2 huai2 hai3 tong2 ni2 zi3 ， hen4 po4 ning2 xin1 wei4 neng2 si3 。
- chou2 chang4 zhui1 huai2 wan4 shi4 kong1 ， yong1 men2 gan3 kai3 tu2 wei2 er3 。

## 注释

## 译文

## 赏析
