---
id: li-shen-qu-han-yuan-zao-wu-gou-si-shi-liu-yun
title: 趨翰苑遭誣搆四十六韻
titlePinyin: qu1 han4 yuan4 zao1 wu1 gou4 si4 shi2 liu4 yun4
titleSlug: qu-han-yuan-zao-wu-gou-si-shi-liu-yun
author: 李紳
authorPinyin: li3 shen1
authorSlug: li-shen
dynasty: 唐
dynastyPinyin: tang2
dynastySlug: tang
tags: []
---

## 正文

- 九五當乾德，三千應瑞符。
- 纂堯昌聖曆，宗禹盛丕圖。
- 畫象垂新令，消兵易舊謨。
- 選賢方去智，招諫忽升愚。
- 大樂調元氣，神功運化罏。
- 脫鱗超沆瀣，翻翼集蓬壺。
- 捧日恩光別，抽毫顧問殊。
- 鳳形憐彩筆，龍頷借驪珠。
- 擲地聲名寡，摩天羽翮孤。
- 潔身酬雨露，利口扇讒諛。
- 碧海同宸眷，鴻毛比賤軀。
- 辨疑分黑白，舉直觝朋徒。
- 庭獸方呈角，階蓂始効莩。
- 日傾烏掩魄，星落斗摧樞。
- 墜劒悲喬岳，號弓泣鼎湖。
- 亂羣逢害馬，擇肉縱狂貙。
- 膽爲隳肝竭，心因瀝血枯。
- 滿帆摧駭浪，征棹折危途。
- 燕客書方詐，堯門信未孚。
- 謗興金就鑠，毀極玉生瘉。
- 礪吻矜先搏，張羅騁疾驅。
- 地嫌稀魍魎，海恨止番禺。
- 瘴嶺衝蛇入，蒸池躡虺趨。
- 望天收雪涕，看鏡攬霜鬚。
- 草毒人驚剪，茅荒室未誅。
- 火風晴處扇，山鬼雨中呼。
- 窮老鄉關遠，羇愁骨肉無。
- 鵲靈窺牖戶，龜瑞出泥途。
- 煙島深千瘴，滄波淼四隅。
- 海標傳信使，江棹認妻孥。
- 到接三冬暮，來經六月徂。
- 暗灘朝不怒，驚瀨夜無虞。
- 俛首安羸業，齊眉慰病夫。
- 涸魚思雨潤，僵燕望雷蘇。
- 詔下因頒朔，恩移詎省辜。
- 誑天猶指鹿，依社尚憑狐。
- 度嶺瞻牛斗，浮江淬轆轤。
- 未平人睚眦，誰懼鬼揶揄。
- 盆浦潮通楚，匡山地接吳。
- 庾樓清桂滿，遠寺素蓮敷。
- 髣髴皆停馬，悲歡盡隙駒。
- 舊交封宿草，衰鬢重生芻。
- 萬戟分梁苑，雙旌寄魯儒。
- 駸駸移歲月，冉冉近桑榆。
- 疲馬愁千里，孤鴻念五湖。
- 終當賦歸去，那更學楊朱。

## 拼音

- jiu3 wu3 dang1 qian2 de2 ， san1 qian1 ying1 rui4 fu2 。
- zuan3 yao2 chang1 sheng4 li4 ， zong1 yu3 sheng4 pi1 tu2 。
- hua4 xiang4 chui2 xin1 ling4 ， xiao1 bing1 yi4 jiu4 mo2 。
- xuan3 xian2 fang1 qu4 zhi4 ， zhao1 jian4 hu1 sheng1 yu2 。
- da4 le4 diao4 yuan2 qi4 ， shen2 gong1 yun4 hua4 lu2 。
- tuo1 lin2 chao1 hang4 xie4 ， fan1 yi4 ji2 peng2 hu2 。
- peng3 ri4 en1 guang1 bie2 ， chou1 hao2 gu4 wen4 shu1 。
- feng4 xing2 lian2 cai3 bi3 ， long2 han4 jie4 li2 zhu1 。
- zhi4 di4 sheng1 ming2 gua3 ， mo2 tian1 yu3 he2 gu1 。
- jie2 shen1 chou2 yu3 lu4 ， li4 kou3 shan4 chan2 yu2 。
- bi4 hai3 tong2 chen2 juan4 ， hong2 mao2 bi3 jian4 qu1 。
- bian4 yi2 fen1 hei1 bai2 ， ju3 zhi2 di3 peng2 tu2 。
- ting2 shou4 fang1 cheng2 jiao3 ， jie1 mi4 shi3 xiao4 piao3 。
- ri4 qing1 wu1 yan3 po4 ， xing1 luo4 dou4 cui1 shu1 。
- zhui4 jian4 bei1 qiao2 yue4 ， hao4 gong1 qi4 ding3 hu2 。
- luan4 qun2 feng2 hai4 ma3 ， ze2 rou4 zong4 kuang2 chu1 。
- dan3 wei2 hui1 gan1 jie2 ， xin1 yin1 li4 xue4 ku1 。
- man3 fan1 cui1 hai4 lang4 ， zheng1 zhao4 zhe2 wei1 tu2 。
- yan4 ke4 shu1 fang1 zha4 ， yao2 men2 xin4 wei4 fu2 。
- bang4 xing1 jin1 jiu4 shuo4 ， hui3 ji2 yu4 sheng1 yu4 。
- li4 wen3 jin1 xian1 bo2 ， zhang1 luo2 cheng3 ji2 qu1 。
- di4 xian2 xi1 wang3 liang3 ， hai3 hen4 zhi3 pan1 yu2 。
- zhang4 ling3 chong1 she2 ru4 ， zheng1 chi2 nie4 hui1 qu1 。
- wang4 tian1 shou1 xue3 ti4 ， kan4 jing4 lan3 shuang1 xu1 。
- cao3 du2 ren2 jing1 jian3 ， mao2 huang1 shi4 wei4 zhu1 。
- huo3 feng1 qing2 chu3 shan4 ， shan1 gui3 yu3 zhong1 hu1 。
- qiong2 lao3 xiang1 guan1 yuan3 ， ji1 chou2 gu3 rou4 wu2 。
- que4 ling2 kui1 you3 hu4 ， gui1 rui4 chu1 ni2 tu2 。
- yan1 dao3 shen1 qian1 zhang4 ， cang1 bo1 miao3 si4 yu2 。
- hai3 biao1 chuan2 xin4 shi3 ， jiang1 zhao4 ren4 qi1 nu2 。
- dao4 jie1 san1 dong1 mu4 ， lai2 jing1 liu4 yue4 cu2 。
- an4 tan1 chao2 bu2 nu4 ， jing1 lai4 ye4 wu2 yu2 。
- fu3 shou3 an1 lei2 ye4 ， qi2 mei2 wei4 bing4 fu1 。
- he2 yu2 si1 yu3 run4 ， jiang1 yan4 wang4 lei2 su1 。
- zhao4 xia4 yin1 ban1 shuo4 ， en1 yi2 ju4 sheng3 gu1 。
- kuang2 tian1 you2 zhi3 lu4 ， yi1 she4 shang4 ping2 hu2 。
- du4 ling3 zhan1 niu2 dou4 ， fu2 jiang1 cui4 lu4 lu2 。
- wei4 ping2 ren2 ya2 zi4 ， shui2 ju4 gui3 ye2 yu2 。
- pen2 pu3 chao2 tong1 chu3 ， kuang1 shan1 di4 jie1 wu2 。
- yu3 lou2 qing1 gui4 man3 ， yuan3 si4 su4 lian2 fu1 。
- fang3 fu2 jie1 ting2 ma3 ， bei1 huan1 jin4 xi4 ju1 。
- jiu4 jiao1 feng1 su4 cao3 ， shuai1 bin4 chong2 sheng1 chu2 。
- wan4 ji3 fen1 liang2 yuan4 ， shuang1 jing1 ji4 lu3 ru2 。
- qin1 qin1 yi2 sui4 yue4 ， ran3 ran3 jin4 sang1 yu2 。
- pi2 ma3 chou2 qian1 li3 ， gu1 hong2 nian4 wu3 hu2 。
- zhong1 dang1 fu4 gui1 qu4 ， na4 geng4 xue2 yang2 zhu1 。

## 注释

## 译文

## 赏析
