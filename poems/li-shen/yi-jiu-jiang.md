---
id: li-shen-yi-jiu-jiang
title: 移九江
titlePinyin: yi2 jiu3 jiang1
titleSlug: yi-jiu-jiang
author: 李紳
authorPinyin: li3 shen1
authorSlug: li-shen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 秋波入白水，帆去侵空小。
- 五兩劇奔星，檣烏疾飛鳥。
- 盆城依落日，盆浦看雲眇。
- 雲眇更蒼蒼，匡山低夕陽。
- 楚客喜風水，秦人悲異鄉。
- 異鄉秋思苦，江臯月華吐。
- 漾漾隱波亭，悠悠通月浦。
- 津橋歸候吏，竹巷開門戶。
- 容膝有匡牀，及肩纔數堵。
- 隙光非白駒，懸磬我無虞。
- 體瘦寡行立，家肥安啜哺。
- 天書憐譴謫，重作朱轓客。
- 四座眼全青，一麾頭半白。
- 今來思往事，往事益悽然。
- 風月同今昔，悲歡異目前。
- 四時嗟閱水，一紀換流年。
- 獨有西庭鶴，孤鳴白露天。

## 拼音

- qiu1 bo1 ru4 bai2 shui3 ， fan1 qu4 qin1 kong1 xiao3 。
- wu3 liang3 ju4 ben1 xing1 ， qiang2 wu1 ji2 fei1 niao3 。
- pen2 cheng2 yi1 luo4 ri4 ， pen2 pu3 kan4 yun2 miao3 。
- yun2 miao3 geng4 cang1 cang1 ， kuang1 shan1 di1 xi1 yang2 。
- chu3 ke4 xi3 feng1 shui3 ， qin2 ren2 bei1 yi4 xiang1 。
- yi4 xiang1 qiu1 si1 ku3 ， jiang1 gao1 yue4 hua2 tu3 。
- yang4 yang4 yin3 bo1 ting2 ， you1 you1 tong1 yue4 pu3 。
- jin1 qiao2 gui1 hou4 li4 ， zhu2 xiang4 kai1 men2 hu4 。
- rong2 xi1 you3 kuang1 chuang2 ， ji2 jian1 cai2 shu4 du3 。
- xi4 guang1 fei1 bai2 ju1 ， xuan2 qing4 wo3 wu2 yu2 。
- ti3 shou4 gua3 xing2 li4 ， jia1 fei2 an1 chuo4 bu3 。
- tian1 shu1 lian2 qian3 zhe2 ， zhong4 zuo4 zhu1 fan1 ke4 。
- si4 zuo4 yan3 quan2 qing1 ， yi4 hui1 tou2 ban4 bai2 。
- jin1 lai2 si1 wang3 shi4 ， wang3 shi4 yi4 qi1 ran2 。
- feng1 yue4 tong2 jin1 xi1 ， bei1 huan1 yi4 mu4 qian2 。
- si4 shi2 jie1 yue4 shui3 ， yi2 ji4 huan4 liu2 nian2 。
- du2 you3 xi1 ting2 he4 ， gu1 ming2 bai2 lu4 tian1 。

## 注释

## 译文

## 赏析
