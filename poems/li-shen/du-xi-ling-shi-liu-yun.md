---
id: li-shen-du-xi-ling-shi-liu-yun
title: 渡西陵十六韻
titlePinyin: du4 xi1 ling2 shi2 liu4 yun4
titleSlug: du-xi-ling-shi-liu-yun
author: 李紳
authorPinyin: li3 shen1
authorSlug: li-shen
dynasty: 唐
dynastyPinyin: tang2
dynastySlug: tang
tags: []
---

## 正文

- 雨送奔濤遠，風收駭浪平。
- 截流張斾影，分岸走鼙聲。
- 獸逐銜波湧，龜艨噴棹輕。
- 海門凝霧暗，江渚濕雲橫。
- 雁翼看舟子，魚鱗辨水營。
- 騎交遮戍合，戈簇擁沙明。
- 謬履千夫長，將詢百吏情。
- 下車占黍稷，冬雨害粢盛。
- 望禱依前聖，垂休翼厚生。
- 半江猶慘澹，全野已澄清。
- 愛景三辰朗，祥農萬庾盈。
- 浦程通曲嶼，海色媚重城。
- 弓日鞬櫜動，旗風虎豹爭。
- 及郊揮白羽，入里卷紅旌。
- 愷悌思陳力，端莊冀表誠。
- 臨人與安俗，非止奉師貞。

## 拼音

- yu3 song4 ben1 tao1 yuan3 ， feng1 shou1 hai4 lang4 ping2 。
- jie2 liu2 zhang1 pei4 ying3 ， fen1 an4 zou3 pi2 sheng1 。
- shou4 zhu2 xian2 bo1 yong3 ， gui1 meng2 pen1 zhao4 qing1 。
- hai3 men2 ning2 wu4 an4 ， jiang1 zhu3 shi1 yun2 heng2 。
- yan4 yi4 kan4 zhou1 zi3 ， yu2 lin2 bian4 shui3 ying2 。
- qi2 jiao1 zhe1 shu4 he2 ， ge1 cu4 yong1 sha1 ming2 。
- miu4 lü3 qian1 fu1 chang2 ， jiang1 xun2 bai3 li4 qing2 。
- xia4 ju1 zhan4 shu3 ji4 ， dong1 yu3 hai4 zi1 sheng4 。
- wang4 dao3 yi1 qian2 sheng4 ， chui2 xiu1 yi4 hou4 sheng1 。
- ban4 jiang1 you2 can3 dan4 ， quan2 ye3 yi3 cheng2 qing1 。
- ai4 jing3 san1 chen2 lang3 ， xiang2 nong2 wan4 yu3 ying2 。
- pu3 cheng2 tong1 qu3 yu3 ， hai3 se4 mei4 zhong4 cheng2 。
- gong1 ri4 jian1 gao1 dong4 ， qi2 feng1 hu3 bao4 zheng1 。
- ji2 jiao1 hui1 bai2 yu3 ， ru4 li3 juan4 hong2 jing1 。
- kai3 ti4 si1 chen2 li4 ， duan1 zhuang1 ji4 biao3 cheng2 。
- lin2 ren2 yu3 an1 su2 ， fei1 zhi3 feng4 shi1 zhen1 。

## 注释

## 译文

## 赏析
