---
id: li-shen-she-yuan-xiao
title: 涉沅瀟
titlePinyin: she4 yuan2 xiao1
titleSlug: she-yuan-xiao
author: 李紳
authorPinyin: li3 shen1
authorSlug: li-shen
dynasty: 唐
dynastyPinyin: tang2
dynastySlug: tang
tags: []
---

## 正文

- 屈原死處瀟湘陰，滄浪淼淼雲沈沈。
- 蛟龍長怒虎長嘯，山木翛翛波浪深。
- 煙橫日落驚鴻起，山映餘霞杳千里。
- 鴻叫離離入暮天，霞消漠漠深雲水。
- 水靈江暗揚波濤，黿鼉動盪風騷騷。
- 行人愁望待明月，星漢沈浮𩳤鬼號。
- 屈原爾爲懷王沒，水府通天化靈物。
- 何不驅雷擊電除奸邪，可憐空作沈泉骨。
- 舉杯瀝酒招爾魂，月影滉漾開乾坤。
- 波白水黑山隱見，汨羅之上遙昏昏。
- 風帆候曉看五兩，戍鼓鼕鼕遠山響。
- 潮滿江津猨鳥啼，荆夫楚語飛蠻槳。
- 瀟湘島浦無人居，風驚水暗惟鮫魚。
- 行來擊棹獨長歎，問爾精魄何所如。

## 拼音

- qu1 yuan2 si3 chu3 xiao1 xiang1 yin1 ， cang1 lang4 miao3 miao3 yun2 shen3 shen3 。
- jiao1 long2 chang2 nu4 hu3 chang2 xiao4 ， shan1 mu4 xiao1 xiao1 bo1 lang4 shen1 。
- yan1 heng2 ri4 luo4 jing1 hong2 qi3 ， shan1 ying4 yu2 xia2 yao3 qian1 li3 。
- hong2 jiao4 li2 li2 ru4 mu4 tian1 ， xia2 xiao1 mo4 mo4 shen1 yun2 shui3 。
- shui3 ling2 jiang1 an4 yang2 bo1 tao1 ， yuan2 tuo2 dong4 dang4 feng1 sao1 sao1 。
- xing2 ren2 chou2 wang4 dai4 ming2 yue4 ， xing1 han4 shen3 fu2 𩳤 gui3 hao4 。
- qu1 yuan2 er3 wei2 huai2 wang2 mei2 ， shui3 fu3 tong1 tian1 hua4 ling2 wu4 。
- he2 bu4 qu1 lei2 ji1 dian4 chu2 jian1 xie2 ， ke3 lian2 kong1 zuo4 shen3 quan2 gu3 。
- ju3 bei1 li4 jiu3 zhao1 er3 hun2 ， yue4 ying3 huang4 yang4 kai1 qian2 kun1 。
- bo1 bai2 shui3 hei1 shan1 yin3 jian4 ， mi4 luo2 zhi1 shang4 yao2 hun1 hun1 。
- feng1 fan1 hou4 xiao3 kan4 wu3 liang3 ， shu4 gu3 dong1 dong1 yuan3 shan1 xiang3 。
- chao2 man3 jiang1 jin1 yuan2 niao3 ti2 ， jing1 fu1 chu3 yu3 fei1 man2 jiang3 。
- xiao1 xiang1 dao3 pu3 wu2 ren2 ju1 ， feng1 jing1 shui3 an4 wei2 jiao1 yu2 。
- xing2 lai2 ji1 zhao4 du2 chang2 tan4 ， wen4 er3 jing1 po4 he2 suo3 ru2 。

## 注释

## 译文

## 赏析
