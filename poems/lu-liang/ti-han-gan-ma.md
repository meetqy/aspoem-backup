---
id: lu-liang-ti-han-gan-ma
title: 題韓幹馬
titlePinyin: ti2 han2 gan4 ma3
titleSlug: ti-han-gan-ma
author: 呂量
authorPinyin: lü3 liang2
authorSlug: lu-liang
dynasty: 宋
dynastyPinyin: song4
dynastySlug: song
tags: []
---

## 正文

- 何年供奉仙，寫此真乘黄。
- 矯矯天骨起，爛爛隅目光。
- 豈無萬里姿，御者非王良。
- 青衫老奚官，肉眼空倀倀。
- 飲秣不以時，羈馽無繇驤。
- 昂首思渥洼，浩蕩充虛腸。
- 何來斗斛水，似是出尚方。
- 雖霑金井恩，未效和鸞鏘。
- 蹭蹬十二閑，何異古道傍。
- 迴首萬駑駘，飽食馳康莊。
- 朝飲華清流，暮垂紫游韁。
- 此馬獨棄捐，物理良可傷。
- 君王倘惠養，請試苜蓿長。

## 拼音

- he2 nian2 gong4 feng4 xian1 ， xie3 ci3 zhen1 cheng2 huang2 。
- jiao3 jiao3 tian1 gu3 qi3 ， lan4 lan4 yu2 mu4 guang1 。
- qi3 wu2 wan4 li3 zi1 ， yu4 zhe3 fei1 wang2 liang2 。
- qing1 shan1 lao3 xi1 guan1 ， rou4 yan3 kong1 chang1 chang1 。
- yin3 mo4 bu4 yi3 shi2 ， ji1 zhi2 wu2 yao2 xiang1 。
- ang2 shou3 si1 wo4 wa1 ， hao4 dang4 chong1 xu1 chang2 。
- he2 lai2 dou4 hu2 shui3 ， si4 shi4 chu1 shang4 fang1 。
- sui1 zhan1 jin1 jing3 en1 ， wei4 xiao4 he2 luan2 qiang1 。
- ceng4 deng4 shi2 er4 xian2 ， he2 yi4 gu3 dao4 bang4 。
- hui2 shou3 wan4 nu2 tai2 ， bao3 shi2 chi2 kang1 zhuang1 。
- chao2 yin3 hua2 qing1 liu2 ， mu4 chui2 zi3 you2 jiang1 。
- ci3 ma3 du2 qi4 juan1 ， wu4 li3 liang2 ke3 shang1 。
- jun1 wang2 tang3 hui4 yang3 ， qing3 shi4 mu4 xu0 chang2 。

## 注释

## 译文

## 赏析
