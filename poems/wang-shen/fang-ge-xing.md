---
id: wang-shen-fang-ge-xing
title: 放歌行
titlePinyin: fang4 ge1 xing2
titleSlug: fang-ge-xing
author: 汪莘
authorPinyin: wang1 shen1
authorSlug: wang-shen
dynasty: 宋
dynastyPinyin: song4
dynastySlug: song
tags: []
---

## 正文

- 口中吐佛子，腰間出神仙。
- 眉心紅日大如錢，腦宮誦經聲泠然。
- 瞿曇黄老去我久，可使舉世終無傳。
- 天亦若忌我，我自夢裏知其天。
- 團團清光中，本來面目常現前。
- 分明是真不是想，水中月影鏡中像。
- 自從別後見君稀，一朝邂逅成歡賞。
- 見亦不可擬，得亦不可强。
- 知音相逢只彈指，甃命遮寒且涵養。
- 芙蓉芰荷顛倒披，九天風露流肝脾。
- 俯觀人世不忍棄，世人棄我良非癡。
- 有時憤悶須痛飲，長安市上相追隨。
- 左挾田先生，右拍樊於期。
- 狗屠在前舞陽後，擊筑叱起高漸離。
- 揚雄但能識奇字，未識以道御之無不宜。
- 一舞神鬼哭，再舞雷電飛。
- 三舞乾坤悉清凈，却視萬物生光輝。
- 我衰不能作伊川，手把犂鋤墾蚯蚓。
- 亦復不能作呂望，垂絲磻溪上。
- 但願漢家宗社牢，化權何必吾人操。
- 但願紫微宮南太微北，中間七箇能甄陶。
- 君不見張三裹青衫，李四著紫袍，黄金轉多官轉高。
- 孔丘盜跖那復辨，長蛇封豕爭雄豪。
- 我欲告天天肯否，旁人竊笑婦摇手。
- 不如開眼明月前，莫教失却清風後。
- 杜子美，李太白，清風爲魂月爲魄。
- 至今來往天地間，幾回獨把欄干拍。

## 拼音

- kou3 zhong1 tu3 fo2 zi3 ， yao1 jian4 chu1 shen2 xian1 。
- mei2 xin1 hong2 ri4 da4 ru2 qian2 ， nao3 gong1 song4 jing1 sheng1 ling2 ran2 。
- qu2 tan2 huang2 lao3 qu4 wo3 jiu3 ， ke3 shi3 ju3 shi4 zhong1 wu2 chuan2 。
- tian1 yi4 ruo4 ji4 wo3 ， wo3 zi4 meng4 li3 zhi1 qi2 tian1 。
- tuan2 tuan2 qing1 guang1 zhong1 ， ben3 lai2 mian4 mu4 chang2 xian4 qian2 。
- fen1 ming2 shi4 zhen1 bu2 shi4 xiang3 ， shui3 zhong1 yue4 ying3 jing4 zhong1 xiang4 。
- zi4 cong2 bie2 hou4 jian4 jun1 xi1 ， yi4 zhao1 xie4 hou4 cheng2 huan1 shang3 。
- jian4 yi4 bu4 ke3 ni3 ， de2 yi4 bu4 ke3 qiang2 。
- zhi1 yin1 xiang1 feng2 zhi1 dan4 zhi3 ， zhou4 ming4 zhe1 han2 qie3 han2 yang3 。
- fu2 rong2 ji4 he2 dian1 dao3 pi1 ， jiu3 tian1 feng1 lu4 liu2 gan1 pi2 。
- fu3 guan1 ren2 shi4 bu4 ren3 qi4 ， shi4 ren2 qi4 wo3 liang2 fei1 chi1 。
- you3 shi2 fen4 men4 xu1 tong4 yin3 ， chang2 an1 shi4 shang4 xiang1 zhui1 sui2 。
- zuo3 xie2 tian2 xian1 sheng0 ， you4 pai1 fan2 wu1 qi1 。
- gou3 tu2 zai4 qian2 wu3 yang2 hou4 ， ji1 zhu4 chi4 qi3 gao1 jian4 li2 。
- yang2 xiong2 dan4 neng2 shi2 qi2 zi4 ， wei4 shi2 yi3 dao4 yu4 zhi1 wu2 bu4 yi2 。
- yi4 wu3 shen2 gui3 ku1 ， zai4 wu3 lei2 dian4 fei1 。
- san1 wu3 qian2 kun1 xi1 qing1 jing4 ， que4 shi4 wan4 wu4 sheng1 guang1 hui1 。
- wo3 shuai1 bu4 neng2 zuo4 yi1 chuan1 ， shou3 ba3 li2 chu2 ken3 qiu1 yin3 。
- yi4 fu4 bu4 neng2 zuo4 lü3 wang4 ， chui2 si1 pan2 xi1 shang4 。
- dan4 yuan4 han4 jia1 zong1 she4 lao2 ， hua4 quan2 he2 bi4 wu2 ren2 cao1 。
- dan4 yuan4 zi3 wei1 gong1 nan2 tai4 wei1 bei3 ， zhong1 jian4 qi1 ge4 neng2 zhen1 tao2 。
- jun1 bu2 jian4 zhang1 san1 guo3 qing1 shan1 ， li3 si4 zhu4 zi3 pao2 ， huang2 jin1 zhuan3 duo1 guan1 zhuan3 gao1 。
- kong3 qiu1 dao4 zhi2 na4 fu4 bian4 ， chang2 she2 feng1 shi3 zheng1 xiong2 hao2 。
- wo3 yu4 gao4 tian1 tian1 ken3 fou3 ， pang2 ren2 qie4 xiao4 fu4 yao2 shou3 。
- bu4 ru2 kai1 yan3 ming2 yue4 qian2 ， mo4 jiao4 shi1 que4 qing1 feng1 hou4 。
- du4 zi3 mei3 ， li3 tai4 bai2 ， qing1 feng1 wei2 hun2 yue4 wei2 po4 。
- zhi4 jin1 lai2 wang3 tian1 di4 jian4 ， ji1 hui2 du2 ba3 lan2 gan1 pai1 。

## 注释

## 译文

## 赏析
