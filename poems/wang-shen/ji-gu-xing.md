---
id: wang-shen-ji-gu-xing
title: 擊鼓行
titlePinyin: ji1 gu3 xing2
titleSlug: ji-gu-xing
author: 汪莘
authorPinyin: wang1 shen1
authorSlug: wang-shen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 柳塘有狂士，酒闌好擊鼓。
- 殷出黄金骨裏淚，摻出白玉心中苦。
- 此苦知爲何人家，寒宵心事亂如麻。
- 岑牟肯戴紅槿帽，蹀足不數漁陽檛。
- 翻手作春杏開早，覆手秋風葉如掃。
- 開元天子是天工，那知塵起長安道。
- 我今擊鼓一聲高徹天，擊鼓二聲深徹泉。
- 天上拂開白日路，地鎖掣斷如飛烟。
- 豺狼聞之腦門裂，狐鼠粉碎臭滿穴。
- 惟有蒼鱗火鬣雙虬龍，籋雲揈雷雨騷屑。
- 青天洗出古時青，日月洗出古時明。
- 百穀草木催發生，鸞鳳亦作簫韶鳴。
- 走上半空望五嶽，插天截海蟠金城。
- 我皇無爲人自寧，此時方表鼓中聲，寫作柳塘擊鼓行。

## 拼音

- liu3 tang2 you3 kuang2 shi4 ， jiu3 lan2 hao3 ji1 gu3 。
- yin1 chu1 huang2 jin1 gu3 li3 lei4 ， chan1 chu1 bai2 yu4 xin1 zhong1 ku3 。
- ci3 ku3 zhi1 wei2 he2 ren2 jia1 ， han2 xiao1 xin1 shi4 luan4 ru2 ma2 。
- cen2 mu4 ken3 dai4 hong2 jin3 mao4 ， die2 zu2 bu2 shu4 yu2 yang2 zhua1 。
- fan1 shou3 zuo4 chun1 xing4 kai1 zao3 ， fu4 shou3 qiu1 feng1 ye4 ru2 sao3 。
- kai1 yuan2 tian1 zi3 shi4 tian1 gong1 ， na4 zhi1 chen2 qi3 chang2 an1 dao4 。
- wo3 jin1 ji1 gu3 yi4 sheng1 gao1 che4 tian1 ， ji1 gu3 er4 sheng1 shen1 che4 quan2 。
- tian1 shang4 fu2 kai1 bai2 ri4 lu4 ， di4 suo3 che4 duan4 ru2 fei1 yan1 。
- chai2 lang2 wen2 zhi1 nao3 men2 lie4 ， hu2 shu3 fen3 sui4 chou4 man3 xue2 。
- wei2 you3 cang1 lin2 huo3 lie4 shuang1 qiu2 long2 ， nie4 yun2 hong1 lei2 yu3 sao1 xie4 。
- qing1 tian1 xi3 chu1 gu3 shi2 qing1 ， ri4 yue4 xi3 chu1 gu3 shi2 ming2 。
- bai3 gu3 cao3 mu4 cui1 fa1 sheng1 ， luan2 feng4 yi4 zuo4 xiao1 shao2 ming2 。
- zou3 shang4 ban4 kong1 wang4 wu3 yue4 ， cha1 tian1 jie2 hai3 pan2 jin1 cheng2 。
- wo3 huang2 wu2 wei2 ren2 zi4 ning2 ， ci3 shi2 fang1 biao3 gu3 zhong1 sheng1 ， xie3 zuo4 liu3 tang2 ji1 gu3 xing2 。

## 注释

## 译文

## 赏析
