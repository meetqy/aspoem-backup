---
id: wang-shen-wu-zhu-ting
title: 梧竹亭
titlePinyin: wu2 zhu2 ting2
titleSlug: wu-zhu-ting
author: 汪莘
authorPinyin: wang1 shen1
authorSlug: wang-shen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 人家有園種花柳，君家有園種梧竹。
- 花柳只引蜂蝶來，梧竹能招鸞鳳宿。
- 昨君飲我池上亭，亭邊梧竹深冥冥。
- 鎪風鏤月已足玩，滴雨灑雪尤堪聽。
- 君不見梧君昔在岐山上，開花與鳳作屏障。
- 又不見竹君昔在渭水陽，結實與鳳充糇糧。
- 岐山渭水地差遠，頗覺老鳳勞往返。
- 成周已去漢唐空，梧亦無根竹無本。
- 君家甲第連朱扉，碧梧翠竹相因依。
- 千年老鳳嘆何在，一旦下集增光輝。
- 梧君竹君喜相遇，鳳兮鳳兮君且住。
- 老鳳回頭謝二君，吾方高舉青天去。

## 拼音

- ren2 jia1 you3 yuan2 zhong3 hua1 liu3 ， jun1 jia1 you3 yuan2 zhong3 wu2 zhu2 。
- hua1 liu3 zhi1 yin3 feng1 die2 lai2 ， wu2 zhu2 neng2 zhao1 luan2 feng4 su4 。
- zuo2 jun1 yin3 wo3 chi2 shang4 ting2 ， ting2 bian1 wu2 zhu2 shen1 ming2 ming2 。
- sou1 feng1 lou4 yue4 yi3 zu2 wan2 ， di1 yu3 sa3 xue3 you2 kan1 ting1 。
- jun1 bu2 jian4 wu2 jun1 xi1 zai4 qi2 shan1 shang4 ， kai1 hua1 yu3 feng4 zuo4 ping2 zhang4 。
- you4 bu2 jian4 zhu2 jun1 xi1 zai4 wei4 shui3 yang2 ， jie2 shi2 yu3 feng4 chong1 hou2 liang2 。
- qi2 shan1 wei4 shui3 di4 cha4 yuan3 ， po1 jue2 lao3 feng4 lao2 wang3 fan3 。
- cheng2 zhou1 yi3 qu4 han4 tang2 kong1 ， wu2 yi4 wu2 gen1 zhu2 wu2 ben3 。
- jun1 jia1 jia3 di4 lian2 zhu1 fei1 ， bi4 wu2 cui4 zhu2 xiang1 yin1 yi1 。
- qian1 nian2 lao3 feng4 tan4 he2 zai4 ， yi2 dan4 xia4 ji2 zeng1 guang1 hui1 。
- wu2 jun1 zhu2 jun1 xi3 xiang1 yu4 ， feng4 xi1 feng4 xi1 jun1 qie3 zhu4 。
- lao3 feng4 hui2 tou2 xie4 er4 jun1 ， wu2 fang1 gao1 ju3 qing1 tian1 qu4 。

## 注释

## 译文

## 赏析
