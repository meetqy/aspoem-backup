---
id: wang-shen-ri-yue-lian-hua-ge
title: 日月蓮花歌
titlePinyin: ri4 yue4 lian2 hua1 ge1
titleSlug: ri-yue-lian-hua-ge
author: 汪莘
authorPinyin: wang1 shen1
authorSlug: wang-shen
dynasty: 宋
dynastyPinyin: song4
dynastySlug: song
tags: []
---

## 正文

- 偉哉天地間，誰家兩枝蓮。
- 紅蓮一枝瑰子鮮，白蓮一枝雪樣妍。
- 兩花徑面各千里，壓盡衆草無朱鉛。
- 不見賣花翁，不知阿誰擔南躔又北躔。
- 不見賣花蜂，但見烏蟾兩點追過天津橋那邊。
- 有時雙暈更整整，有時五彩尤戔戔。
- 有時露下花頭濕，有時風起花頭偏。
- 五鳳銜入淵中淵，六龍插上天中天。
- 一入一上知何年，至今絡繹如梭穿。
- 花歛作昏舒作晝，世間未識春前後。
- 神農教民亂耕耨，唐侯指出兩花定節候。
- 唐侯司花方少年，朝朝暮暮長與花周旋。
- 苟非其人子莫傳，爲花揀得花中仙。
- 姚家愛花故不俗，花前自鼓薰風曲。
- 綵旗幻出芙蓉面，晚來旗脚薰風轉。
- 此花不費一錢買，付與後來司花作模楷。
- 青春飛過秋飛迴，紅白芙蕖花自開。
- 曾觀堯舜山河去，也見漢唐池舘來。
- 看花人逐年年改，疇昔看花幾人在。
- 惟有阿兄日珠姊月珠，坐乘兩花撫四海。

## 拼音

- wei3 zai1 tian1 di4 jian4 ， shui2 jia1 liang3 zhi1 lian2 。
- hong2 lian2 yi4 zhi1 gui1 zi3 xian1 ， bai2 lian2 yi4 zhi1 xue3 yang4 yan2 。
- liang3 hua1 jing4 mian4 ge4 qian1 li3 ， ya1 jin4 zhong4 cao3 wu2 zhu1 qian1 。
- bu2 jian4 mai4 hua1 weng1 ， bu4 zhi1 a1 shui2 dan1 nan2 chan2 you4 bei3 chan2 。
- bu2 jian4 mai4 hua1 feng1 ， dan4 jian4 wu1 chan2 liang3 dian3 zhui1 guo4 tian1 jin1 qiao2 na4 bian1 。
- you3 shi2 shuang1 yun4 geng4 zheng3 zheng3 ， you3 shi2 wu3 cai3 you2 jian1 jian1 。
- you3 shi2 lu4 xia4 hua1 tou2 shi1 ， you3 shi2 feng1 qi3 hua1 tou2 pian1 。
- wu3 feng4 xian2 ru4 yuan1 zhong1 yuan1 ， liu4 long2 cha1 shang4 tian1 zhong1 tian1 。
- yi2 ru4 yi2 shang4 zhi1 he2 nian2 ， zhi4 jin1 luo4 yi4 ru2 suo1 chuan1 。
- hua1 lian3 zuo4 hun1 shu1 zuo4 zhou4 ， shi4 jian4 wei4 shi2 chun1 qian2 hou4 。
- shen2 nong2 jiao4 min2 luan4 geng1 nou4 ， tang2 hou2 zhi3 chu1 liang3 hua1 ding4 jie2 hou4 。
- tang2 hou2 si1 hua1 fang1 shao4 nian2 ， zhao1 zhao1 mu4 mu4 chang2 yu3 hua1 zhou1 xuan2 。
- gou3 fei1 qi2 ren2 zi3 mo4 chuan2 ， wei2 hua1 jian3 de2 hua1 zhong1 xian1 。
- yao2 jia1 ai4 hua1 gu4 bu4 su2 ， hua1 qian2 zi4 gu3 xun1 feng1 qu3 。
- cai3 qi2 huan4 chu1 fu2 rong2 mian4 ， wan3 lai2 qi2 jiao3 xun1 feng1 zhuan3 。
- ci3 hua1 bu2 fei4 yi4 qian2 mai3 ， fu4 yu3 hou4 lai2 si1 hua1 zuo4 mo2 kai3 。
- qing1 chun1 fei1 guo4 qiu1 fei1 hui2 ， hong2 bai2 fu2 qu2 hua1 zi4 kai1 。
- ceng2 guan1 yao2 shun4 shan1 he2 qu4 ， ye3 jian4 han4 tang2 chi2 guan3 lai2 。
- kan4 hua1 ren2 zhu2 nian2 nian2 gai3 ， chou2 xi1 kan4 hua1 ji1 ren2 zai4 。
- wei2 you3 a1 xiong1 ri4 zhu1 zi3 yue4 zhu1 ， zuo4 cheng2 liang3 hua1 fu3 si4 hai3 。

## 注释

## 译文

## 赏析
