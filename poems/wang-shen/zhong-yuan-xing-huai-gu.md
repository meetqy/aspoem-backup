---
id: wang-shen-zhong-yuan-xing-huai-gu
title: 中原行懷古
titlePinyin: zhong1 yuan2 xing2 huai2 gu3
titleSlug: zhong-yuan-xing-huai-gu
author: 汪莘
authorPinyin: wang1 shen1
authorSlug: wang-shen
dynasty: 宋
dynastyPinyin: song4
dynastySlug: song
tags: []
---

## 正文

- 漢家中原一百州，故老南望空悠悠。
- 問君北賊何足道，坐守畫地如窮愁。
- 不共戴天是此仇，生不殺賊死不休。
- 諸公但能安身計，更無一點英雄氣。
- 遂令多士皆沉醉，絕口不復言時事。
- 恭惟主上天勇智，皦日平生復仇志。
- 秋色平場千萬騎，望裏亭亭黄屋至。
- 六軍拜手呼萬歲，報恩便欲無生意。
- 西風蕭瑟天無雲，引領蟠冢愁黄曛。
- 白衣不得見天子，道人何得愁朱門，可憐涇渭胸中分。
- 願起沔陽死諸葛，作我大宋飛將軍。

## 拼音

- han4 jia1 zhong1 yuan2 yi4 bai3 zhou1 ， gu4 lao3 nan2 wang4 kong1 you1 you1 。
- wen4 jun1 bei3 zei2 he2 zu2 dao4 ， zuo4 shou3 hua4 di4 ru2 qiong2 chou2 。
- bu2 gong4 dai4 tian1 shi4 ci3 chou2 ， sheng1 bu4 sha1 zei2 si3 bu4 xiu1 。
- zhu1 gong1 dan4 neng2 an1 shen1 ji4 ， geng4 wu2 yi4 dian3 ying1 xiong2 qi4 。
- sui4 ling4 duo1 shi4 jie1 chen2 zui4 ， jue2 kou3 bu2 fu4 yan2 shi2 shi4 。
- gong1 wei2 zhu3 shang4 tian1 yong3 zhi4 ， jiao3 ri4 ping2 sheng1 fu4 chou2 zhi4 。
- qiu1 se4 ping2 chang3 qian1 wan4 qi2 ， wang4 li3 ting2 ting2 huang2 wu1 zhi4 。
- liu4 jun1 bai4 shou3 hu1 wan4 sui4 ， bao4 en1 bian4 yu4 wu2 sheng1 yi4 。
- xi1 feng1 xiao1 se4 tian1 wu2 yun2 ， yin3 ling3 pan2 zhong3 chou2 huang2 xun1 。
- bai2 yi1 bu4 de2 jian4 tian1 zi3 ， dao4 ren2 he2 de2 chou2 zhu1 men2 ， ke3 lian2 jing1 wei4 xiong1 zhong1 fen1 。
- yuan4 qi3 mian3 yang2 si3 zhu1 ge3 ， zuo4 wo3 da4 song4 fei1 jiang1 jun1 。

## 注释

## 译文

## 赏析
