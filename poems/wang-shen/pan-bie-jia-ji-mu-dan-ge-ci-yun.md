---
id: wang-shen-pan-bie-jia-ji-mu-dan-ge-ci-yun
title: 潘別駕寄牡丹歌次韵
titlePinyin: pan1 bie2 jia4 ji4 mu3 dan1 ge1 ci4 yun4
titleSlug: pan-bie-jia-ji-mu-dan-ge-ci-yun
author: 汪莘
authorPinyin: wang1 shen1
authorSlug: wang-shen
dynasty: 宋
dynastyPinyin: song4
dynastySlug: song
tags: []
---

## 正文

- 別駕寄我新詩章，賞花須賞花中王。
- 我誦此詩欲大叫，山川靈氣未始亡。
- 憶昔少年健如虎，兩脚不住尋奇芳。
- 何曾著眼看桃李，天台洞口呼劉郎。
- 癡兒騃女意自得，不肯隨我超凡常。
- 嵩山洛浦忽入夢，秦人漢士俱堂堂。
- 仰天大笑不復道，朱宮紫府森開張。
- 是時青春二三月，姚家一樹真黄裳。
- 其餘牛家魏家種，千紅萬碧羅新妝。
- 論花固是花中傑，論人亦是人中祥。
- 不覺我醉花亦醉，不覺花香人亦香。
- 氣高已壓玉笥綴，骨硬肯羨金釵行。
- 授我以元君之雲篆，沃我以王母之霞觴。
- 當時跳出生死窟，自此踏倒名利場。
- 懷洞庭兮悲瀟湘，吟清風兮詠滄浪。
- 仙人擊節相屬和，賤子起舞尤顛狂。
- 歷聘二十八列宿，遍謁三千六上皇。
- 東風未斷薰風起，江北吹落江南藏。
- 天葩何年到此土，形貌雖減神猶昌。
- 濂溪先生誇富貴，東坡老子憐忠良。
- 不如煎酥煮麵喫，大勝三椀搜枯腸。

## 拼音

- bie2 jia4 ji4 wo3 xin1 shi1 zhang1 ， shang3 hua1 xu1 shang3 hua1 zhong1 wang2 。
- wo3 song4 ci3 shi1 yu4 da4 jiao4 ， shan1 chuan1 ling2 qi4 wei4 shi3 wang2 。
- yi4 xi1 shao4 nian2 jian4 ru2 hu3 ， liang3 jiao3 bu2 zhu4 xun2 qi2 fang1 。
- he2 ceng2 zhu4 yan3 kan4 tao2 li3 ， tian1 tai2 dong4 kou3 hu1 liu2 lang2 。
- chi1 er2 si4 nü3 yi4 zi4 de2 ， bu4 ken3 sui2 wo3 chao1 fan2 chang2 。
- song1 shan1 luo4 pu3 hu1 ru4 meng4 ， qin2 ren2 han4 shi4 ju4 tang2 tang2 。
- yang3 tian1 da4 xiao4 bu2 fu4 dao4 ， zhu1 gong1 zi3 fu3 sen1 kai1 zhang1 。
- shi4 shi2 qing1 chun1 er4 san1 yue4 ， yao2 jia1 yi2 shu4 zhen1 huang2 chang2 。
- qi2 yu2 niu2 jia1 wei4 jia1 zhong3 ， qian1 hong2 wan4 bi4 luo2 xin1 zhuang1 。
- lun4 hua1 gu4 shi4 hua1 zhong1 jie2 ， lun4 ren2 yi4 shi4 ren2 zhong1 xiang2 。
- bu4 jue2 wo3 zui4 hua1 yi4 zui4 ， bu4 jue2 hua1 xiang1 ren2 yi4 xiang1 。
- qi4 gao1 yi3 ya1 yu4 si4 zhui4 ， gu3 ying4 ken3 xian4 jin1 chai1 xing2 。
- shou4 wo3 yi3 yuan2 jun1 zhi1 yun2 zhuan4 ， wo4 wo3 yi3 wang2 mu3 zhi1 xia2 shang1 。
- dang1 shi2 tiao4 chu1 sheng1 si3 ku1 ， zi4 ci3 ta4 dao3 ming2 li4 chang3 。
- huai2 dong4 ting2 xi1 bei1 xiao1 xiang1 ， yin2 qing1 feng1 xi1 yong3 cang1 lang4 。
- xian1 ren2 ji1 jie2 xiang1 shu3 he2 ， jian4 zi3 qi3 wu3 you2 dian1 kuang2 。
- li4 pin4 er4 shi2 ba1 lie4 su4 ， bian4 ye4 san1 qian1 liu4 shang4 huang2 。
- dong1 feng1 wei4 duan4 xun1 feng1 qi3 ， jiang1 bei3 chui1 luo4 jiang1 nan2 cang2 。
- tian1 pa1 he2 nian2 dao4 ci3 tu3 ， xing2 mao4 sui1 jian3 shen2 you2 chang1 。
- lian2 xi1 xian1 sheng1 kua1 fu4 gui4 ， dong1 po1 lao3 zi3 lian2 zhong1 liang2 。
- bu4 ru2 jian1 su1 zhu3 mian4 chi1 ， da4 sheng4 san1 wan3 sou1 ku1 chang2 。

## 注释

## 译文

## 赏析
