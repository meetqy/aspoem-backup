---
id: wang-shen-fang-meng-shou
title: 訪孟守
titlePinyin: fang3 meng4 shou3
titleSlug: fang-meng-shou
author: 汪莘
authorPinyin: wang1 shen1
authorSlug: wang-shen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 紫陽佳山水，帝室雄垣藩。
- 桑柘若雲屯，梨棗如星環。
- 邇來十四載，有失漢詔寬。
- 坐令隴畝上，面作百摺酸。
- 侯來自江西，與物破險囏。
- 處處春風村，家家秋月灣。
- 矧侯老儒術，淵源起波瀾。
- 文盟後韓孟，詩社前張樊。
- 賤子昔好學，何理不仰鑽。
- 風雷繞腸胃，日月懸肺肝。
- 宇宙在掌握，鬼神露毫端。
- 身由疾惡病，家以論事殫。
- 天門守九虎，歸卧牛衣間。
- 誓欲滅此賊，使天回正觀。
- 豫子欲趨趙，聶生方入韓。
- 匕首忽電掣，鐵椎已雷鑽。
- 世無伯牙手，鍾子每長嘆。
- 世無子期耳，伯牙淚空彈。
- 人生樂相知，相知良亦難。
- 不知起胡越，相知同歲寒。
- 自侯之來矣，願言識孔鸞。
- 秋風動心氣，朔雲資瘧姦。
- 及此春日舒，扶病猶蹣跚。
- 怪僕來胡遲，爲僕留城關。
- 見侯亦胡爲，明珠傾月團。
- 見僕亦何爲，伸此蛟龍蟠。
- 龜老殻愈堅，鶴老頂益丹。
- 自恨身已老，徒重鈍與頑。
- 終憶玉川子，干謁非所安。
- 山不養伯齡，伯齡不厭山。

## 拼音

- zi3 yang2 jia1 shan1 shui3 ， di4 shi4 xiong2 yuan2 fan1 。
- sang1 zhe4 ruo4 yun2 tun2 ， li2 zao3 ru2 xing1 huan2 。
- er3 lai2 shi2 si4 zai4 ， you3 shi1 han4 zhao4 kuan1 。
- zuo4 ling4 long3 mu3 shang4 ， mian4 zuo4 bai3 zhe2 suan1 。
- hou2 lai2 zi4 jiang1 xi1 ， yu3 wu4 po4 xian3 jian1 。
- chu3 chu3 chun1 feng1 cun1 ， jia1 jia1 qiu1 yue4 wan1 。
- shen3 hou2 lao3 ru2 shu4 ， yuan1 yuan2 qi3 bo1 lan2 。
- wen2 meng2 hou4 han2 meng4 ， shi1 she4 qian2 zhang1 fan2 。
- jian4 zi3 xi1 hao3 xue2 ， he2 li3 bu4 yang3 zuan1 。
- feng1 lei2 rao4 chang2 wei4 ， ri4 yue4 xuan2 fei4 gan1 。
- yu3 zhou4 zai4 zhang3 wo4 ， gui3 shen2 lu4 hao2 duan1 。
- shen1 you2 ji2 e4 bing4 ， jia1 yi3 lun4 shi4 dan1 。
- tian1 men2 shou3 jiu3 hu3 ， gui1 wo4 niu2 yi1 jian4 。
- shi4 yu4 mie4 ci3 zei2 ， shi3 tian1 hui2 zheng4 guan1 。
- yu4 zi3 yu4 qu1 zhao4 ， nie4 sheng1 fang1 ru4 han2 。
- bi3 shou3 hu1 dian4 che4 ， tie3 zhui1 yi3 lei2 zuan1 。
- shi4 wu2 bo2 ya2 shou3 ， zhong1 zi3 mei3 chang2 tan4 。
- shi4 wu2 zi3 qi1 er3 ， bo2 ya2 lei4 kong1 dan4 。
- ren2 sheng1 le4 xiang1 zhi1 ， xiang1 zhi1 liang2 yi4 nan2 。
- bu4 zhi1 qi3 hu2 yue4 ， xiang1 zhi1 tong2 sui4 han2 。
- zi4 hou2 zhi1 lai2 yi3 ， yuan4 yan2 shi2 kong3 luan2 。
- qiu1 feng1 dong4 xin1 qi4 ， shuo4 yun2 zi1 nüe4 jian1 。
- ji2 ci3 chun1 ri4 shu1 ， fu2 bing4 you2 pan2 shan1 。
- guai4 pu2 lai2 hu2 chi2 ， wei2 pu2 liu2 cheng2 guan1 。
- jian4 hou2 yi4 hu2 wei2 ， ming2 zhu1 qing1 yue4 tuan2 。
- jian4 pu2 yi4 he2 wei2 ， shen1 ci3 jiao1 long2 pan2 。
- gui1 lao3 qiao4 yu4 jian1 ， he4 lao3 ding3 yi4 dan1 。
- zi4 hen4 shen1 yi3 lao3 ， tu2 zhong4 dun4 yu3 wan2 。
- zhong1 yi4 yu4 chuan1 zi3 ， gan1 ye4 fei1 suo3 an1 。
- shan1 bu4 yang3 bo2 ling2 ， bo2 ling2 bu2 yan4 shan1 。

## 注释

## 译文

## 赏析
