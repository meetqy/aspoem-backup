---
id: wang-shen-you-xu-xie
title: 又敘謝
titlePinyin: you4 xu4 xie4
titleSlug: you-xu-xie
author: 汪莘
authorPinyin: wang1 shen1
authorSlug: wang-shen
dynasty: 宋
dynastyPinyin: song4
dynastySlug: song
tags: []
---

## 正文

- 竹翁惡俗客，屢舉却塵翁。
- 云何一見我，捉手形深睠。
- 坐呼蘭溪酒，即取太白勸。
- 階前抱關卒，爲我顔色變。
- 解榻經兩眠，天寒恐冰霰。
- 主意厚且真，惜別如挽牽。
- 握手紫竹杖，眩轉含飛電。
- 端作臨水送，沙溪清練練。
- 還家甫席暖，書到驚一縣。
- 特遣贈行詩，水剪梨花片。
- 且約二三子，同煮竹洲麵。
- 豈意古人事，乃復今日見。
- 理髮敘心曲，所屬加餐飯。
- 無事覺晝長，明窗試筆硯。

## 拼音

- zhu2 weng1 e4 su2 ke4 ， lü3 ju3 que4 chen2 weng1 。
- yun2 he2 yi2 jian4 wo3 ， zhuo1 shou3 xing2 shen1 juan4 。
- zuo4 hu1 lan2 xi1 jiu3 ， ji2 qu3 tai4 bai2 quan4 。
- jie1 qian2 bao4 guan1 zu2 ， wei2 wo3 yan2 se4 bian4 。
- jie3 ta4 jing1 liang3 mian2 ， tian1 han2 kong3 bing1 xian4 。
- zhu3 yi4 hou4 qie3 zhen1 ， xi1 bie2 ru2 wan3 qian1 。
- wo4 shou3 zi3 zhu2 zhang4 ， xuan4 zhuan3 han2 fei1 dian4 。
- duan1 zuo4 lin2 shui3 song4 ， sha1 xi1 qing1 lian4 lian4 。
- huan2 jia1 fu3 xi2 nuan3 ， shu1 dao4 jing1 yi2 xian4 。
- te4 qian3 zeng4 xing2 shi1 ， shui3 jian3 li2 hua1 pian4 。
- qie3 yue1 er4 san1 zi3 ， tong2 zhu3 zhu2 zhou1 mian4 。
- qi3 yi4 gu3 ren2 shi4 ， nai3 fu4 jin1 ri4 jian4 。
- li3 fa4 xu4 xin1 qu3 ， suo3 shu3 jia1 can1 fan4 。
- wu2 shi4 jue2 zhou4 chang2 ， ming2 chuang1 shi4 bi3 yan4 。

## 注释

## 译文

## 赏析
