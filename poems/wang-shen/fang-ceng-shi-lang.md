---
id: wang-shen-fang-ceng-shi-lang
title: 訪曾侍郎
titlePinyin: fang3 ceng2 shi4 lang2
titleSlug: fang-ceng-shi-lang
author: 汪莘
authorPinyin: wang1 shen1
authorSlug: wang-shen
dynasty: 宋
dynastyPinyin: song4
dynastySlug: song
tags: []
---

## 正文

- 青天蕩蕩摩青銅，紫微將相環西東。
- 大鵬一擊九萬里，兩翼不鼓乘長風。
- 大鵬飛到天門下，天門無不聳觀者。
- 列星退步失光彩，九虎低頭若凡馬。
- 有鳥决起搶榆枋，望而不見空斷腸。
- 青天愈高鵬愈遠，豈不有意招八荒。
- 我捨新安來，狂歌錢塘市。
- 上有無情之吳山，下有傷心之江水。
- 春已暮，人未歸，平生不問鱖魚肥。
- 若教買得青山住，飽食笋蕨歌春暉。

## 拼音

- qing1 tian1 dang4 dang4 mo2 qing1 tong2 ， zi3 wei1 jiang1 xiang1 huan2 xi1 dong1 。
- da4 peng2 yi4 ji1 jiu3 wan4 li3 ， liang3 yi4 bu4 gu3 cheng2 chang2 feng1 。
- da4 peng2 fei1 dao4 tian1 men2 xia4 ， tian1 men2 wu2 bu4 song3 guan1 zhe3 。
- lie4 xing1 tui4 bu4 shi1 guang1 cai3 ， jiu3 hu3 di1 tou2 ruo4 fan2 ma3 。
- you3 niao3 jue2 qi3 qiang1 yu2 fang1 ， wang4 er2 bu2 jian4 kong1 duan4 chang2 。
- qing1 tian1 yu4 gao1 peng2 yu4 yuan3 ， qi3 bu4 you3 yi4 zhao1 ba1 huang1 。
- wo3 she3 xin1 an1 lai2 ， kuang2 ge1 qian2 tang2 shi4 。
- shang4 you3 wu2 qing2 zhi1 wu2 shan1 ， xia4 you3 shang1 xin1 zhi1 jiang1 shui3 。
- chun1 yi3 mu4 ， ren2 wei4 gui1 ， ping2 sheng1 bu2 wen4 gui4 yu2 fei2 。
- ruo4 jiao4 mai3 de2 qing1 shan1 zhu4 ， bao3 shi2 sun3 jue2 ge1 chun1 hui1 。

## 注释

## 译文

## 赏析
