---
id: wang-shen-dui-yue-yu-nian-liu-di-tan-hua-zuo
title: 對月與念六弟談化作
titlePinyin: dui4 yue4 yu3 nian4 liu4 di4 tan2 hua4 zuo4
titleSlug: dui-yue-yu-nian-liu-di-tan-hua-zuo
author: 汪莘
authorPinyin: wang1 shen1
authorSlug: wang-shen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 新月長眉清，娟娟照茅舍。
- 坐有我弟俱，因得窮造化。
- 初嘆此箇月，涵浙復涵灞。
- 終憶此箇月，古夜復今夜。
- 日月天中行，地下亦雙明。
- 天地在太虛，一點如流萍。
- 水輪載以浮，風輪吹不停。
- 地譬雞子黄，天乃雞子清。
- 天半繞地下，天半出地上。
- 星辰附天旋，晝夜成俯仰。
- 吾嘗揮雷鞭，騎龍日宮前。
- 整頓朝東皇，拜手金烏傍。
- 日宮月宮留不住，翻身透過天頂去。
- 雙手撥轉赤精毬，山河萬象在裏頭。
- 此時見天不見地，憶嘗閲盡世間事。
- 幾度穿入月之內，幾度穿出天之外。
- 幾度天地劫火來，只有太虛元不壞。
- 我自太虛觀世間，釋迦老子皆等閑。

## 拼音

- xin1 yue4 chang2 mei2 qing1 ， juan1 juan1 zhao4 mao2 she4 。
- zuo4 you3 wo3 di4 ju4 ， yin1 de2 qiong2 zao4 hua4 。
- chu1 tan4 ci3 ge4 yue4 ， han2 zhe4 fu4 han2 ba4 。
- zhong1 yi4 ci3 ge4 yue4 ， gu3 ye4 fu4 jin1 ye4 。
- ri4 yue4 tian1 zhong1 hang2 ， di4 xia4 yi4 shuang1 ming2 。
- tian1 di4 zai4 tai4 xu1 ， yi4 dian3 ru2 liu2 ping2 。
- shui3 lun2 zai4 yi3 fu2 ， feng1 lun2 chui1 bu4 ting2 。
- di4 pi4 ji1 zi3 huang2 ， tian1 nai3 ji1 zi3 qing1 。
- tian1 ban4 rao4 di4 xia4 ， tian1 ban4 chu1 di4 shang4 。
- xing1 chen2 fu4 tian1 xuan2 ， zhou4 ye4 cheng2 fu3 yang3 。
- wu2 chang2 hui1 lei2 bian1 ， qi2 long2 ri4 gong1 qian2 。
- zheng3 dun4 chao2 dong1 huang2 ， bai4 shou3 jin1 wu1 bang4 。
- ri4 gong1 yue4 gong1 liu2 bu2 zhu4 ， fan1 shen1 tou4 guo4 tian1 ding3 qu4 。
- shuang1 shou3 bo1 zhuan3 chi4 jing1 qiu2 ， shan1 he2 wan4 xiang4 zai4 li3 tou2 。
- ci3 shi2 jian4 tian1 bu2 jian4 di4 ， yi4 chang2 yue4 jin4 shi4 jian4 shi4 。
- ji1 du4 chuan1 ru4 yue4 zhi1 nei4 ， ji1 du4 chuan1 chu1 tian1 zhi1 wai4 。
- ji1 du4 tian1 di4 jie2 huo3 lai2 ， zhi3 you3 tai4 xu1 yuan2 bu2 huai4 。
- wo3 zi4 tai4 xu1 guan1 shi4 jian4 ， shi4 jia1 lao3 zi3 jie1 deng3 xian2 。

## 注释

## 译文

## 赏析
