---
id: wang-shen-feng-he-zi-zhan-nei-han-jian-zeng-chang-yun
title: 奉和子瞻內翰見贈長韻
titlePinyin: feng4 he2 zi3 zhan1 nei4 han4 jian4 zeng4 chang2 yun4
titleSlug: feng-he-zi-zhan-nei-han-jian-zeng-chang-yun
author: 王詵
authorPinyin: wang2 shen1
authorSlug: wang-shen
dynasty: 宋
dynastyPinyin: song4
dynastySlug: song
tags: []
---

## 正文

- 帝子相從玉斗邊，洞簫忽斷散非煙。
- 平生未省山水窟，一朝身到心茫然。
- 長安日遠那復見，掘地寧知能及泉。
- 幾年漂泊漢江上，東流不舍悲長川。
- 山重水遠景無盡，翠幕金屏開目前。
- 晴雲冪冪曉籠岫，碧嶂溶溶春接天。
- 四時爲我供畫本，巧自增損媸與妍。
- 心匠構盡遠江意，筆鋒耕徧西山田。
- 蒼顔華髪何所遣，聊將戲墨忘餘年。
- 將軍色山自金碧，蕭郎翠竹夸嬋娟。
- 風流千載無虎頭，於今妙絕推龍眠。
- 豈圖俗筆掛高詠，從此得名因謫仙。
- 愛詩好畫本天性，輞口先生疑宿緣。
- 會當別寫一匹煙霞境，更應消得玉堂醉筆揮長篇。

## 拼音

- di4 zi3 xiang1 cong2 yu4 dou4 bian1 ， dong4 xiao1 hu1 duan4 san4 fei1 yan1 。
- ping2 sheng1 wei4 sheng3 shan1 shui3 ku1 ， yi4 zhao1 shen1 dao4 xin1 mang2 ran2 。
- chang2 an1 ri4 yuan3 na4 fu4 jian4 ， jue2 di4 ning2 zhi1 neng2 ji2 quan2 。
- ji1 nian2 piao1 bo2 han4 jiang1 shang4 ， dong1 liu2 bu2 she4 bei1 chang2 chuan1 。
- shan1 zhong4 shui3 yuan3 jing3 wu2 jin4 ， cui4 mu4 jin1 ping2 kai1 mu4 qian2 。
- qing2 yun2 mi4 mi4 xiao3 long2 xiu4 ， bi4 zhang4 rong2 rong2 chun1 jie1 tian1 。
- si4 shi2 wei2 wo3 gong4 hua4 ben3 ， qiao3 zi4 zeng1 sun3 chi1 yu3 yan2 。
- xin1 jiang4 gou4 jin4 yuan3 jiang1 yi4 ， bi3 feng1 geng1 bian4 xi1 shan1 tian2 。
- cang1 yan2 hua2 fa4 he2 suo3 qian3 ， liao2 jiang1 xi4 mo4 wang4 yu2 nian2 。
- jiang1 jun1 se4 shan1 zi4 jin1 bi4 ， xiao1 lang2 cui4 zhu2 kua1 chan2 juan1 。
- feng1 liu2 qian1 zai4 wu2 hu3 tou2 ， wu1 jin1 miao4 jue2 tui1 long2 mian2 。
- qi3 tu2 su2 bi3 gua4 gao1 yong3 ， cong2 ci3 de2 ming2 yin1 zhe2 xian1 。
- ai4 shi1 hao3 hua4 ben3 tian1 xing4 ， wang3 kou3 xian1 sheng0 yi2 su4 yuan2 。
- hui4 dang1 bie2 xie3 yi4 pi3 yan1 xia2 jing4 ， geng4 ying1 xiao1 de2 yu4 tang2 zui4 bi3 hui1 chang2 pian1 。

## 注释

## 译文

## 赏析
