---
id: wang-shen-shui-tian-yue-ge
title: 水天月歌
titlePinyin: shui3 tian1 yue4 ge1
titleSlug: shui-tian-yue-ge
author: 汪莘
authorPinyin: wang1 shen1
authorSlug: wang-shen
dynasty: 宋
dynastyPinyin: song4
dynastySlug: song
tags: []
---

## 正文

- 朝立寒溪東，暮立寒溪西。
- 一到神頓領，熟視眼更迷。
- 水光不見水，但見青天無表裏。
- 天光不見天，但見一片清烟涵無邊。
- 水中有天天不濕，天中有水水不入。
- 天耶水耶墮渺茫，只是天光與水光。
- 月來水天中，水天裹月如不裹。
- 月去水天中，水天鎖月如不鎖。
- 明月不來不去時，琉璃泡中珠一顆。
- 先自水天莫分別，更添月色更親切。
- 水色天色月色擘不開，水光天光月光拈不來。
- 夢中酒渴不可忍，一口吸下驪龍腮。

## 拼音

- chao2 li4 han2 xi1 dong1 ， mu4 li4 han2 xi1 xi1 。
- yi2 dao4 shen2 dun4 ling3 ， shu2 shi4 yan3 geng4 mi2 。
- shui3 guang1 bu2 jian4 shui3 ， dan4 jian4 qing1 tian1 wu2 biao3 li3 。
- tian1 guang1 bu2 jian4 tian1 ， dan4 jian4 yi2 pian4 qing1 yan1 han2 wu2 bian1 。
- shui3 zhong1 you3 tian1 tian1 bu4 shi1 ， tian1 zhong1 you3 shui3 shui3 bu2 ru4 。
- tian1 ye1 shui3 ye1 duo4 miao3 mang2 ， zhi3 shi4 tian1 guang1 yu3 shui3 guang1 。
- yue4 lai2 shui3 tian1 zhong1 ， shui3 tian1 guo3 yue4 ru2 bu4 guo3 。
- yue4 qu4 shui3 tian1 zhong1 ， shui3 tian1 suo3 yue4 ru2 bu4 suo3 。
- ming2 yue4 bu4 lai2 bu2 qu4 shi2 ， liu2 li2 pao4 zhong1 zhu1 yi4 ke1 。
- xian1 zi4 shui3 tian1 mo4 fen1 bie2 ， geng4 tian1 yue4 se4 geng4 qin1 qie4 。
- shui3 se4 tian1 se4 yue4 se4 bo4 bu4 kai1 ， shui3 guang1 tian1 guang1 yue4 guang1 nian1 bu4 lai2 。
- meng4 zhong1 jiu3 ke3 bu4 ke3 ren3 ， yi4 kou3 xi1 xia4 li2 long2 sai1 。

## 注释

## 译文

## 赏析
