---
id: wang-shen-huang-shan-gao
title: 黄山高
titlePinyin: huang2 shan1 gao1
titleSlug: huang-shan-gao
author: 汪莘
authorPinyin: wang1 shen1
authorSlug: wang-shen
dynasty: 宋
dynastyPinyin: song4
dynastySlug: song
tags: []
---

## 正文

- 黄山高哉，巋然爲江東之巨鎮兮，壁立於兩浙之上游。
- 摩天戛日以直上，陽枝陰派盤數州。
- 四海不知兩根本，行人但覺雲飛浮。
- 嘗試芒鞋竹枝迨乎其間兮，一溪桃杏紅爛熳，萬壑松柏寒颼颼。
- 懸崖絕磴可望不可到兮，古木倒挂險更遒。
- 上有靈泉瀑布千萬道，如銀河自天爭瀉而競注兮，砅雷濺雪隠現穿林幽。
- 中有青鸞黄鶴千萬對，雄倡雌和迭舞而交鳴兮，深林自適復有雪白數點之猿猴。
- 山中自昔無曆日，花開葉落成春秋。
- 殘英脫葉不知其所從來兮，但見夫澗谷之間桃花如扇，松花如纛，竹葉如笠，蓮葉如舟。
- 菖蒲九節餵白鹿，靈芝三秀眠青牛。
- 人間三月春已暮，洞中花卉春長留。
- 奇香異氣逐風去，散落塵世誰能酬。
- 黄山高哉，雲際一峰尚可畫，雲外一峰畫不得，霜繒鋪了掉首休。
- 丹砂一峰燭天爭日月，九龍一峰拔地張旂旒。
- 天都一峰傑出於三十六峰兮，星斗森羅挂珠殿，日月對展瓊瑶樓。
- 中有一人兮龍冠而鳳裘，左容成兮右浮丘。
- 我時收却釣竿樵具作一束，投諸曹阮溪中流。
- 浴余身兮湯泉，風余袂兮帝所。
- 夔鼓隠隠兮管啾啾，水精盤兮碧玉甌。
- 帝酌我兮勞我，左右爲余兮凝眸。
- 指余以南峰石壁記，授余以紅鉛黑汞大丹頭。
- 黄山高哉，余將覽秀巢雲鍊其下，坐令萬物不生疵癘黍盈疇。

## 拼音

- huang2 shan1 gao1 zai1 ， kui1 ran2 wei2 jiang1 dong1 zhi1 ju4 zhen4 xi1 ， bi4 li4 wu1 liang3 zhe4 zhi1 shang4 you2 。
- mo2 tian1 jia2 ri4 yi3 zhi2 shang4 ， yang2 zhi1 yin1 pai4 pan2 shu4 zhou1 。
- si4 hai3 bu4 zhi1 liang3 gen1 ben3 ， xing2 ren2 dan4 jue2 yun2 fei1 fu2 。
- chang2 shi4 mang2 xie2 zhu2 zhi1 dai4 hu1 qi2 jian4 xi1 ， yi4 xi1 tao2 xing4 hong2 lan4 man4 ， wan4 he4 song1 bai3 han2 sou1 sou1 。
- xuan2 ya2 jue2 deng4 ke3 wang4 bu4 ke3 dao4 xi1 ， gu3 mu4 dao4 gua4 xian3 geng4 qiu2 。
- shang4 you3 ling2 quan2 pu4 bu4 qian1 wan4 dao4 ， ru2 yin2 he2 zi4 tian1 zheng1 xie4 er2 jing4 zhu4 xi1 ， li4 lei2 jian4 xue3 yin3 xian4 chuan1 lin2 you1 。
- zhong1 you3 qing1 luan2 huang2 he4 qian1 wan4 dui4 ， xiong2 chang4 ci2 he2 die2 wu3 er2 jiao1 ming2 xi1 ， shen1 lin2 zi4 shi4 fu4 you3 xue3 bai2 shu4 dian3 zhi1 yuan2 hou2 。
- shan1 zhong1 zi4 xi1 wu2 li4 ri4 ， hua1 kai1 ye4 luo4 cheng2 chun1 qiu1 。
- can2 ying1 tuo1 ye4 bu4 zhi1 qi2 suo3 cong2 lai2 xi1 ， dan4 jian4 fu1 jian4 gu3 zhi1 jian4 tao2 hua1 ru2 shan4 ， song1 hua1 ru2 dao4 ， zhu2 ye4 ru2 li4 ， lian2 ye4 ru2 zhou1 。
- chang1 pu2 jiu3 jie2 wei4 bai2 lu4 ， ling2 zhi1 san1 xiu4 mian2 qing1 niu2 。
- ren2 jian4 san1 yue4 chun1 yi3 mu4 ， dong4 zhong1 hua1 hui4 chun1 chang2 liu2 。
- qi2 xiang1 yi4 qi4 zhu2 feng1 qu4 ， san4 luo4 chen2 shi4 shui2 neng2 chou2 。
- huang2 shan1 gao1 zai1 ， yun2 ji4 yi4 feng1 shang4 ke3 hua4 ， yun2 wai4 yi4 feng1 hua4 bu4 de2 ， shuang1 zeng1 pu1 le0 diao4 shou3 xiu1 。
- dan1 sha1 yi4 feng1 zhu2 tian1 zheng1 ri4 yue4 ， jiu3 long2 yi4 feng1 ba2 di4 zhang1 qi2 liu2 。
- tian1 du1 yi4 feng1 jie2 chu1 wu1 san1 shi2 liu4 feng1 xi1 ， xing1 dou3 sen1 luo2 gua4 zhu1 dian4 ， ri4 yue4 dui4 zhan3 qiong2 yao2 lou2 。
- zhong1 you3 yi4 ren2 xi1 long2 guan1 er2 feng4 qiu2 ， zuo3 rong2 cheng2 xi1 you4 fu2 qiu1 。
- wo3 shi2 shou1 que4 diao4 gan1 qiao2 ju4 zuo4 yi2 shu4 ， tou2 zhu1 cao2 ruan3 xi1 zhong1 liu2 。
- yu4 yu2 shen1 xi1 tang1 quan2 ， feng1 yu2 mei4 xi1 di4 suo3 。
- kui2 gu3 yin3 yin3 xi1 guan3 jiu1 jiu1 ， shui3 jing1 pan2 xi1 bi4 yu4 ou1 。
- di4 zhuo2 wo3 xi1 lao2 wo3 ， zuo3 you4 wei2 yu2 xi1 ning2 mou2 。
- zhi3 yu2 yi3 nan2 feng1 shi2 bi4 ji4 ， shou4 yu2 yi3 hong2 qian1 hei1 gong3 da4 dan1 tou2 。
- huang2 shan1 gao1 zai1 ， yu2 jiang1 lan3 xiu4 chao2 yun2 lian4 qi2 xia4 ， zuo4 ling4 wan4 wu4 bu4 sheng1 ci1 li4 shu3 ying2 chou2 。

## 注释

## 译文

## 赏析
