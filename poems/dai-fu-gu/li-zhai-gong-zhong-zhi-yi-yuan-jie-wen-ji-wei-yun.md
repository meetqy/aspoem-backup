---
id: dai-fu-gu-li-zhai-gong-zhong-zhi-yi-yuan-jie-wen-ji-wei-yun
title: 栗齋鞏仲至以元結文集爲韵
titlePinyin: li4 zhai1 gong3 zhong4 zhi4 yi3 yuan2 jie2 wen2 ji2 wei2 yun4
titleSlug: li-zhai-gong-zhong-zhi-yi-yuan-jie-wen-ji-wei-yun
author: 戴復古
authorPinyin: dai4 fu4 gu3
authorSlug: dai-fu-gu
dynasty: 宋
dynastyPinyin: song4
dynastySlug: song
tags: []
---

## 正文

- 尋常被酒時，歸到急投枕。
- 爲愛次山文，今夜醉忘寢。
- 偉哉浯溪碑，千載氣凜凜。
- 舂陵賊退篇，少陵猶歛衽。
- 文章自一家，其意則古甚。
- 大羹遺五味，純素薄文錦。
- 聱牙不同俗，斯人異所稟。
- 君君望堯舜，人人欲倉廩。
- 古道不可行，時對窊樽飲。

## 拼音

- xun2 chang2 bei4 jiu3 shi2 ， gui1 dao4 ji2 tou2 zhen3 。
- wei2 ai4 ci4 shan1 wen2 ， jin1 ye4 zui4 wang4 qin3 。
- wei3 zai1 wu2 xi1 bei1 ， qian1 zai4 qi4 lin3 lin3 。
- chong1 ling2 zei2 tui4 pian1 ， shao3 ling2 you2 lian3 ren4 。
- wen2 zhang1 zi4 yi4 jia1 ， qi2 yi4 ze2 gu3 shen4 。
- da4 geng1 yi2 wu3 wei4 ， chun2 su4 bao2 wen2 jin3 。
- ao2 ya2 bu4 tong2 su2 ， si1 ren2 yi4 suo3 bing3 。
- jun1 jun1 wang4 yao2 shun4 ， ren2 ren2 yu4 cang1 lin3 。
- gu3 dao4 bu4 ke3 xing2 ， shi2 dui4 wa1 zun1 yin3 。

## 注释

## 译文

## 赏析
