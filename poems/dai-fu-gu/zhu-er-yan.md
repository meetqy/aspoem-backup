---
id: dai-fu-gu-zhu-er-yan
title: 祝二嚴
titlePinyin: zhu4 er4 yan2
titleSlug: zhu-er-yan
author: 戴復古
authorPinyin: dai4 fu4 gu3
authorSlug: dai-fu-gu
dynasty: 宋
dynastyPinyin: song4
dynastySlug: song
tags: []
---

## 正文

- 僕本山野人，漁樵共居處。
- 小年學父詩，用心亦良苦。
- 搜索空虛腹，綴緝艱辛語。
- 糊口走四方，白頭無伴侶。
- 前年得嚴粲，今年得嚴羽。
- 我自得二嚴，牛鐸諧鍾呂。
- 粲也苦吟身，束之以簪組。
- 遍參百家體，終乃師杜甫。
- 羽也天姿高，不肯事科舉。
- 風雅與騷些，歷歷在肺腑。
- 持論傷太高，與世或齟齬。
- 長歌激古風，自立一門戶。
- 二嚴我所敬，二嚴亦我與。
- 我老歸故山，殘年能幾許。
- 平生五百篇，無人爲之主。
- 零落天地間，未必是塵土。
- 再拜祝二嚴，爲我收拾取。

## 拼音

- pu2 ben3 shan1 ye3 ren2 ， yu2 qiao2 gong4 ju1 chu3 。
- xiao3 nian2 xue2 fu4 shi1 ， yong4 xin1 yi4 liang2 ku3 。
- sou1 suo3 kong1 xu1 fu4 ， zhui4 ji2 jian1 xin1 yu3 。
- hu2 kou3 zou3 si4 fang1 ， bai2 tou2 wu2 ban4 lü3 。
- qian2 nian2 de2 yan2 can4 ， jin1 nian2 de2 yan2 yu3 。
- wo3 zi4 de2 er4 yan2 ， niu2 duo2 xie2 zhong1 lü3 。
- can4 ye3 ku3 yin2 shen1 ， shu4 zhi1 yi3 zan1 zu3 。
- bian4 can1 bai3 jia1 ti3 ， zhong1 nai3 shi1 du4 fu3 。
- yu3 ye3 tian1 zi1 gao1 ， bu4 ken3 shi4 ke1 ju3 。
- feng1 ya3 yu3 sao1 xie1 ， li4 li4 zai4 fei4 fu3 。
- chi2 lun4 shang1 tai4 gao1 ， yu3 shi4 huo4 ju3 yu3 。
- chang2 ge1 ji1 gu3 feng1 ， zi4 li4 yi4 men2 hu4 。
- er4 yan2 wo3 suo3 jing4 ， er4 yan2 yi4 wo3 yu3 。
- wo3 lao3 gui1 gu4 shan1 ， can2 nian2 neng2 ji1 xu1 。
- ping2 sheng1 wu3 bai3 pian1 ， wu2 ren2 wei2 zhi1 zhu3 。
- ling2 luo4 tian1 di4 jian4 ， wei4 bi4 shi4 chen2 tu3 。
- zai4 bai4 zhu4 er4 yan2 ， wei2 wo3 shou1 shi0 qu3 。

## 注释

## 译文

## 赏析
