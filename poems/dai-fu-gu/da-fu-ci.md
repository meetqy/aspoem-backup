---
id: dai-fu-gu-da-fu-ci
title: 答婦詞
titlePinyin: da2 fu4 ci2
titleSlug: da-fu-ci
author: 戴復古
authorPinyin: dai4 fu4 gu3
authorSlug: dai-fu-gu
dynasty: 宋
dynastyPinyin: song4
dynastySlug: song
tags: []
---

## 正文

- 江山阻且長，矯首鄉關隔。
- 空閨泣幼婦，顦顇失顔色。
- 隠閔鸛鳴篇，寄彼西飛翼。
- 剝封覽情素，既喜復凄惻。
- 別時梅始花，傷今食梅實。
- 覽古帝王州，結交游俠窟。
- 千金沽美酒，一飲連十日。
- 春風吹酒醒，始知身是客。
- 杜宇啼一聲，行人淚橫臆。
- 衣破誰與紉，髮垢孰與櫛。
- 勿謂遊子心，而不念家室。
- 新交握臂行，肝膽猶楚越。
- 醜婦隔江山，千里情弗絕。
- 慇懃揮報章，歸計何時决。
- 今夕知何夕，覩此纖纖月。
- 此月再圓時，門前候歸轍。

## 拼音

- jiang1 shan1 zu3 qie3 chang2 ， jiao3 shou3 xiang1 guan1 ge2 。
- kong1 gui1 qi4 you4 fu4 ， qiao2 cui4 shi1 yan2 se4 。
- yin3 min3 guan4 ming2 pian1 ， ji4 bi3 xi1 fei1 yi4 。
- bao1 feng1 lan3 qing2 su4 ， ji4 xi3 fu4 qi1 ce4 。
- bie2 shi2 mei2 shi3 hua1 ， shang1 jin1 shi2 mei2 shi2 。
- lan3 gu3 di4 wang2 zhou1 ， jie2 jiao1 you2 xia2 ku1 。
- qian1 jin1 gu1 mei3 jiu3 ， yi4 yin3 lian2 shi2 ri4 。
- chun1 feng1 chui1 jiu3 xing3 ， shi3 zhi1 shen1 shi4 ke4 。
- du4 yu3 ti2 yi4 sheng1 ， xing2 ren2 lei4 heng2 yi4 。
- yi1 po4 shui2 yu3 ren4 ， fa4 gou4 shu2 yu3 zhi4 。
- wu4 wei4 you2 zi3 xin1 ， er2 bu2 nian4 jia1 shi4 。
- xin1 jiao1 wo4 bi4 xing2 ， gan1 dan3 you2 chu3 yue4 。
- chou3 fu4 ge2 jiang1 shan1 ， qian1 li3 qing2 fu2 jue2 。
- yin1 qin2 hui1 bao4 zhang1 ， gui1 ji4 he2 shi2 jue2 。
- jin1 xi1 zhi1 he2 xi1 ， du3 ci3 xian1 xian1 yue4 。
- ci3 yue4 zai4 yuan2 shi2 ， men2 qian2 hou4 gui1 zhe2 。

## 注释

## 译文

## 赏析
