---
id: dai-fu-gu-zhao-zun-dao-lang-zhong-chu-shi-tang-hua-si-lao-yin-tu-teng-xian-liang-you-shi-yi-shi-ye-ren-zhu-ju
title: 趙尊道郎中出示唐畫四老飲圖滕賢良有詩亦使野人著句
titlePinyin: zhao4 zun1 dao4 lang2 zhong1 chu1 shi4 tang2 hua4 si4 lao3 yin3 tu2 teng2 xian2 liang2 you3 shi1 yi4 shi3 ye3 ren2 zhu4 ju4
titleSlug: zhao-zun-dao-lang-zhong-chu-shi-tang-hua-si-lao-yin-tu-teng-xian-liang-you-shi-yi-shi-ye-ren-zhu-ju
author: 戴復古
authorPinyin: dai4 fu4 gu3
authorSlug: dai-fu-gu
dynasty: 宋
dynastyPinyin: song4
dynastySlug: song
tags: []
---

## 正文

- 采芝商山秦四皓，象戲橘中爲四老。
- 我疑此畫即其人，有時以酒陶天真。
- 丹青不知誰好手，作此飲態妙入神。
- 摩挲半世江湖眼，古錦軸中舒復卷。
- 細將物色辨人物，迺是晉時劉畢與陶阮。
- 一琴無絃橫膝上，一琴團團明月樣。
- 一人持杓坐甕邊，一人手携文一編，是中必寫酒德篇。
- 諸君傷時强自遣，麴生風味况不淺。
- 五胡妖氣蔽神州，誓江不救中原亂。
- 新亭舉目愁山河，萬事何如一樽滿。
- 一杯一杯醉復醉，天地陶陶盡和氣。
- 道術相忘禮法疎，形骸懶散無機事。
- 此畫流傳知幾載，生綃剝落精神在。
- 何人爲我更作杜陵飲中八仙歌，將與冰壺主人爲此對。

## 拼音

- cai3 zhi1 shang1 shan1 qin2 si4 hao4 ， xiang4 xi4 ju2 zhong1 wei2 si4 lao3 。
- wo3 yi2 ci3 hua4 ji2 qi2 ren2 ， you3 shi2 yi3 jiu3 tao2 tian1 zhen1 。
- dan1 qing1 bu4 zhi1 shui2 hao3 shou3 ， zuo4 ci3 yin3 tai4 miao4 ru4 shen2 。
- mo2 suo1 ban4 shi4 jiang1 hu2 yan3 ， gu3 jin3 zhou2 zhong1 shu1 fu4 juan4 。
- xi4 jiang1 wu4 se4 bian4 ren2 wu4 ， nai3 shi4 jin4 shi2 liu2 bi4 yu3 tao2 ruan3 。
- yi4 qin2 wu2 xian2 heng2 xi1 shang4 ， yi4 qin2 tuan2 tuan2 ming2 yue4 yang4 。
- yi4 ren2 chi2 shao2 zuo4 weng4 bian1 ， yi4 ren2 shou3 xie2 wen2 yi4 bian1 ， shi4 zhong1 bi4 xie3 jiu3 de2 pian1 。
- zhu1 jun1 shang1 shi2 qiang2 zi4 qian3 ， qu1 sheng1 feng1 wei4 kuang4 bu4 qian3 。
- wu3 hu2 yao1 qi4 bi4 shen2 zhou1 ， shi4 jiang1 bu2 jiu4 zhong1 yuan2 luan4 。
- xin1 ting2 ju3 mu4 chou2 shan1 he2 ， wan4 shi4 he2 ru2 yi1 zun1 man3 。
- yi4 bei1 yi4 bei1 zui4 fu4 zui4 ， tian1 di4 tao2 tao2 jin4 he2 qi4 。
- dao4 shu4 xiang1 wang4 li3 fa3 shu1 ， xing2 hai2 lan3 san4 wu2 ji1 shi4 。
- ci3 hua4 liu2 chuan2 zhi1 ji1 zai4 ， sheng1 xiao1 bao1 luo4 jing1 shen2 zai4 。
- he2 ren2 wei2 wo3 geng4 zuo4 du4 ling2 yin3 zhong1 ba1 xian1 ge1 ， jiang1 yu3 bing1 hu2 zhu3 ren2 wei2 ci3 dui4 。

## 注释

## 译文

## 赏析
