---
id: dai-fu-gu-jia-ding-jia-xu-meng-qiu-er-shi-you-qi-ri-qi-ju-she-ren-jian-zhi-xue-shi-yuan-zhen-de-xiu-shang-dian-zhi-qian-zou-bian-shi-bu-gu-ji-hui-yi-shu-wan-yan-yuan-yin-gu-jin-pu-chen-fang-lue-zhong-yi-gan-ji-ci-zhang-hao-han-cheng-you-bu-wu-guo-jia-tian-tai-dai-fu-gu-huo-jian-ci-shu-fu-du-zai-san-qie-you-suo-gan-jing-xiao-bai-le-tian-ti-yi-ji-qi-shi-lu-yu-ye-shi
title: 嘉定甲戌孟秋二十有七日起居舍人兼直學士院真德秀上殿直前奏邊事不顧忌諱一疏萬言援引古今鋪陳方略忠誼感激辭章浩瀚誠有補於國家天台戴復古獲見此疏伏讀再三竊有所感敬效白樂天體以紀其事錄于野史
titlePinyin: jia1 ding4 jia3 xu1 meng4 qiu1 er4 shi2 you3 qi1 ri4 qi3 ju1 she4 ren2 jian1 zhi2 xue2 shi4 yuan4 zhen1 de2 xiu4 shang4 dian4 zhi2 qian2 zou4 bian1 shi4 bu2 gu4 ji4 hui4 yi4 shu1 wan4 yan2 yuan2 yin3 gu3 jin1 pu1 chen2 fang1 lüe4 zhong1 yi4 gan3 ji1 ci2 zhang1 hao4 han4 cheng2 you3 bu3 wu1 guo2 jia1 tian1 tai2 dai4 fu4 gu3 huo4 jian4 ci3 shu1 fu2 du2 zai4 san1 qie4 you3 suo3 gan3 jing4 xiao4 bai2 le4 tian1 ti3 yi3 ji4 qi2 shi4 lu4 yu2 ye3 shi3
titleSlug: jia-ding-jia-xu-meng-qiu-er-shi-you-qi-ri-qi-ju-she-ren-jian-zhi-xue-shi-yuan-zhen-de-xiu-shang-dian-zhi-qian-zou-bian-shi-bu-gu-ji-hui-yi-shu-wan-yan-yuan-yin-gu-jin-pu-chen-fang-lue-zhong-yi-gan-ji-ci-zhang-hao-han-cheng-you-bu-wu-guo-jia-tian-tai-dai-fu-gu-huo-jian-ci-shu-fu-du-zai-san-qie-you-suo-gan-jing-xiao-bai-le-tian-ti-yi-ji-qi-shi-lu-yu-ye-shi
author: 戴復古
authorPinyin: dai4 fu4 gu3
authorSlug: dai-fu-gu
dynasty: 宋
dynastyPinyin: song4
dynastySlug: song
tags: []
---

## 正文

- 禁城鷄唱金門開，起居舍人携疏來。
- 榻前一奏一萬字，歷歷寫出忠義懷。
- 頓首惶恐臣昧死，越錄敢言天下事。
- 百年河洛行胡朔，恨滿東南天一角。
- 夷甫諸人責未酬，志士愁眠劍鋒落。
- 天意未回事難舉，鄉來一試成千誤。
- 犬羊頻歲自相屠，盛衰大抵由天數。
- 昨臣銜命出疆時，自期有去必無歸。
- 屈膝穹廬當憤死，天相孤忠半道回。
- 金山之下長江水，擊檝中流書壯志。
- 東風吹上妙高臺，畧望江淮見形勢。
- 形勢從來祇如此，幾年待得天時至。
- 朝廷爲計保萬全，往往忘却前朝耻。
- 臣今未暇論規恢，胡虜已亡何慮哉。
- 中原曠地無人管，政恐英雄生草萊。
- 北方苦饑民骨立，萬一東來竊吾粟。
- 邊頭諸州無鐵壁，借問誰能備倉卒。
- 請朝廷厲精兵，擇良將。
- 辦多多，策上上。
- 更選人材，老練通達。
- 分守要衝，講明方畧。
- 一賢可作萬里城，一人可當百萬兵。
- 坐令國勢九鼎重，所頼君心一點明。
- 長牋奏徹龍顔悅，繼言臣愚進此說。
- 言雖甚鄙用甚切，宸斷必行天下福，勿謂儒生論迂闊。
- 臣之肝膽與人別，讀書豈爲文章設。
- 王師若出定中原，玉堂敢草平羌策。

## 拼音

- jin4 cheng2 ji1 chang4 jin1 men2 kai1 ， qi3 ju1 she4 ren2 xie2 shu1 lai2 。
- ta4 qian2 yi2 zou4 yi2 wan4 zi4 ， li4 li4 xie3 chu1 zhong1 yi4 huai2 。
- dun4 shou3 huang2 kong3 chen2 mei4 si3 ， yue4 lu4 gan3 yan2 tian1 xia4 shi4 。
- bai3 nian2 he2 luo4 xing2 hu2 shuo4 ， hen4 man3 dong1 nan2 tian1 yi4 jiao3 。
- yi2 fu3 zhu1 ren2 ze2 wei4 chou2 ， zhi4 shi4 chou2 mian2 jian4 feng1 luo4 。
- tian1 yi4 wei4 hui2 shi4 nan2 ju3 ， xiang1 lai2 yi2 shi4 cheng2 qian1 wu4 。
- quan3 yang2 bin1 sui4 zi4 xiang1 tu2 ， sheng4 shuai1 da4 di3 you2 tian1 shu4 。
- zuo2 chen2 xian2 ming4 chu1 jiang1 shi2 ， zi4 qi1 you3 qu4 bi4 wu2 gui1 。
- qu1 xi1 qiong2 lu2 dang1 fen4 si3 ， tian1 xiang1 gu1 zhong1 ban4 dao4 hui2 。
- jin1 shan1 zhi1 xia4 chang2 jiang1 shui3 ， ji1 ji2 zhong1 liu2 shu1 zhuang4 zhi4 。
- dong1 feng1 chui1 shang4 miao4 gao1 tai2 ， lüe4 wang4 jiang1 huai2 jian4 xing2 shi4 。
- xing2 shi4 cong2 lai2 qi2 ru2 ci3 ， ji1 nian2 dai4 de2 tian1 shi2 zhi4 。
- chao2 ting2 wei2 ji4 bao3 wan4 quan2 ， wang3 wang3 wang4 que4 qian2 chao2 chi3 。
- chen2 jin1 wei4 xia2 lun4 gui1 hui1 ， hu2 lu3 yi3 wang2 he2 lü4 zai1 。
- zhong1 yuan2 kuang4 di4 wu2 ren2 guan3 ， zheng4 kong3 ying1 xiong2 sheng1 cao3 lai2 。
- bei3 fang1 ku3 ji1 min2 gu3 li4 ， wan4 yi4 dong1 lai2 qie4 wu2 su4 。
- bian1 tou2 zhu1 zhou1 wu2 tie3 bi4 ， jie4 wen4 shui2 neng2 bei4 cang1 zu2 。
- qing3 chao2 ting2 li4 jing1 bing1 ， ze2 liang2 jiang1 。
- ban4 duo1 duo1 ， ce4 shang4 shang4 。
- geng4 xuan3 ren2 cai2 ， lao3 lian4 tong1 da2 。
- fen1 shou3 yao4 chong1 ， jiang3 ming2 fang1 lüe4 。
- yi4 xian2 ke3 zuo4 wan4 li3 cheng2 ， yi4 ren2 ke3 dang1 bai3 wan4 bing1 。
- zuo4 ling4 guo2 shi4 jiu3 ding3 zhong4 ， suo3 lai4 jun1 xin1 yi4 dian3 ming2 。
- chang2 jian1 zou4 che4 long2 yan2 yue4 ， ji4 yan2 chen2 yu2 jin4 ci3 shuo1 。
- yan2 sui1 shen4 bi3 yong4 shen4 qie4 ， chen2 duan4 bi4 xing2 tian1 xia4 fu2 ， wu4 wei4 ru2 sheng1 lun4 yu1 kuo4 。
- chen2 zhi1 gan1 dan3 yu3 ren2 bie2 ， du2 shu1 qi3 wei2 wen2 zhang1 she4 。
- wang2 shi1 ruo4 chu1 ding4 zhong1 yuan2 ， yu4 tang2 gan3 cao3 ping2 qiang1 ce4 。

## 注释

## 译文

## 赏析
