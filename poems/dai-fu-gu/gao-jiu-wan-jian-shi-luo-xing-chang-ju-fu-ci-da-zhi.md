---
id: dai-fu-gu-gao-jiu-wan-jian-shi-luo-xing-chang-ju-fu-ci-da-zhi
title: 高九萬見示落星長句賦此答之
titlePinyin: gao1 jiu3 wan4 jian4 shi4 luo4 xing1 chang2 ju4 fu4 ci3 da2 zhi1
titleSlug: gao-jiu-wan-jian-shi-luo-xing-chang-ju-fu-ci-da-zhi
author: 戴復古
authorPinyin: dai4 fu4 gu3
authorSlug: dai-fu-gu
dynasty: 宋
dynastyPinyin: song4
dynastySlug: song
tags: []
---

## 正文

- 天星墮地化爲石，老佛占作青蓮宮。
- 東來海若獻秋水，瓊以碧波千萬重。
- 雲根直下數百丈，時吐光燄驚魚龍。
- 鳳凰群飛擁其後，對面廬阜之諸峰。
- 陰晴風雨多態度，日日舉目看不同。
- 高髯能詩復能畫，自說此景難形容。
- 且好收拾藏胸中，養成筆力可扛鼎，然後一發妙奪造化功。
- 高髯高髯須貌取，萬物昇沉元有數。
- 吾聞此石三千年，復化爲星上天去。

## 拼音

- tian1 xing1 duo4 di4 hua4 wei2 shi2 ， lao3 fo2 zhan4 zuo4 qing1 lian2 gong1 。
- dong1 lai2 hai3 ruo4 xian4 qiu1 shui3 ， qiong2 yi3 bi4 bo1 qian1 wan4 zhong4 。
- yun2 gen1 zhi2 xia4 shu4 bai3 zhang4 ， shi2 tu3 guang1 yan4 jing1 yu2 long2 。
- feng4 huang2 qun2 fei1 yong1 qi2 hou4 ， dui4 mian4 lu2 fu4 zhi1 zhu1 feng1 。
- yin1 qing2 feng1 yu3 duo1 tai4 du4 ， ri4 ri4 ju3 mu4 kan4 bu4 tong2 。
- gao1 ran2 neng2 shi1 fu4 neng2 hua4 ， zi4 shuo1 ci3 jing3 nan2 xing2 rong2 。
- qie3 hao3 shou1 shi0 cang2 xiong1 zhong1 ， yang3 cheng2 bi3 li4 ke3 kang2 ding3 ， ran2 hou4 yi4 fa1 miao4 duo2 zao4 hua4 gong1 。
- gao1 ran2 gao1 ran2 xu1 mao4 qu3 ， wan4 wu4 sheng1 chen2 yuan2 you3 shu4 。
- wu2 wen2 ci3 shi2 san1 qian1 nian2 ， fu4 hua4 wei2 xing1 shang4 tian1 qu4 。

## 注释

## 译文

## 赏析
