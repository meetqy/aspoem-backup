---
id: lai-hu-sheng-zheng-ji-song
title: 聖政紀頌
titlePinyin: sheng4 zheng4 ji4 song4
titleSlug: sheng-zheng-ji-song
author: 來鵠
authorPinyin: lai2 hu2
authorSlug: lai-hu
dynasty: 唐
dynastyPinyin: tang2
dynastySlug: tang
tags: []
---

## 正文

- 三皇不書，五帝不紀。
- 有聖有神，風銷日已。
- 何教何師，生來死止。
- 無典無法，頑肩奡比。
- 三皇實作，五帝實治。
- 成天造地，不昏不圯。
- 言得非排，文得聖齒。
- 表表如見者，莫若乎史。
- 是知朴繩休結，正簡斯若。
- 君誥臣箴，觚編毫絡。
- 前書後經，規善鑒惡。
- 國之大章，如何寢略。
- 嗚呼！貞觀多吁，永徽多俞。
- 廷日發論，殿日發謨。
- 牙孽不作，鳥鼠不除。
- 論出不蓋，謨行不紆。
- 楹然史臣，蛇然史裾。
- 瞠瞠而視，逶逶而窶。
- 翹筆當面，決防納污。
- 不梏爾智，不息我愚。
- 執言直注，史文直敷。
- 故得粲粲朝典，落落廷謇。
- 聖牘既多，堯風不淺。
- 頌編坦軸，君出臣顯。
- 若儼見旒，若俯見冕。
- 無閑殿曠廷，無尸安素宴。
- 三皇不亡，五帝不翦。
- 太宗得之，史焉斯展。
- 暨乎後相圖身，天子專問。
- 我獨以言，史不得近。
- 丘明見嫌，倚相在擯。
- 秉筆如今，隨班不進。
- 班退史歸，枉然疇依。
- 奏問莫覩，嘉謨固稀。
- 取彼誥命，祿爲國肥。
- 炯哉時皇，言必成章。
- 德宣五帝，道奧三皇。
- 如何翌臣，嚵肉嗜𥁃。
- 觜距磨抉，楅衡拘長。
- 控截僚位，占護陽光。
- 垣私藩已，遠史廋唐。
- 俾德音嘉訪，默縮暗亡。
- 咽典噤法，蓋聖籠昌。
- 曷以致此，史文不張。
- 後必非笑，將來否臧。
- 謂乎殿空扆逸，朝懵廷荒。
- 不知姦蔽，文失汪洋。
- 有貞觀業，有永徽綱。
- 亦匿匪見，亦寢匪彰。
- 賴有後臣，斯言不佞。
- 伊尹直心，太甲須聖。
- 事既可書，史何不命。
- 乃具前欺，大陳不敬。
- 曰逐史之喻，請以物竝。
- 且十夫樹楊，一夫欲競。
- 栽既未牢，摒豈能盛。
- 帝業似栽，逐史似摒。
- 穆宗憮然，若疚若醟。
- 昔何臣斯，隱我祖正。
- 不傳親問，不寫密諍。
- 孰示來朝，以光神政。
- 由是天呼震吸，徵奔召急。
- 史題筆來，叱廷而入。
- 端耳抗目，不撝不挹。
- 獬豸側頭，螭蚪擺溼。
- 握管絕怡，當殿而立。
- 君也盡問，臣也倒誠。
- 磊磊其事，鏜鏜其聲。
- 大何不顯，細何不明。
- 語未絕緒，史已錄成。
- 謂之何書，以政紀名。
- 伊紀清芬，可昭典墳。
- 古師官鳥，昔聖官雲。
- 方之我后，錄里書分。
- 錄有君法，書有君文。
- 君法君文，在聖政紀云。
- 殿無閑時，廷無曠日。
- 雲諏波訪，卷編刓筆。
- 君劬臣勞，上討下述。
- 惟勤惟明，在聖政紀出。
- 至德何比，至教焉如。
- 孰窺孰測，外夷內儲。
- 謂君有道乎，臣有謨歟。
- 有道有謨，在聖政紀書。
- 一體列秩，同力翼戴。
- 祈福去邪，絕防無礙。
- 國章可披，唐文可愛。
- 善咨不偷，嘉論不蓋。
- 不偷不蓋，在聖政紀載。
- 諒夫，總斯不朽。
- 可懸魏闕，愚得是言。
- 非訕非伐，實謂醫臣渾沌。
- 開君日月，妖物雰死。
- 天文光發，惟我之有頌兮，奚斯躍而董狐蹙。

## 拼音

- san1 huang2 bu4 shu1 ， wu3 di4 bu2 ji4 。
- you3 sheng4 you3 shen2 ， feng1 xiao1 ri4 yi3 。
- he2 jiao4 he2 shi1 ， sheng1 lai2 si3 zhi3 。
- wu2 dian3 wu2 fa3 ， wan2 jian1 ao4 bi3 。
- san1 huang2 shi2 zuo4 ， wu3 di4 shi2 zhi4 。
- cheng2 tian1 zao4 di4 ， bu4 hun1 bu4 yi2 。
- yan2 de2 fei1 pai2 ， wen2 de2 sheng4 chi3 。
- biao3 biao3 ru2 jian4 zhe3 ， mo4 ruo4 hu1 shi3 。
- shi4 zhi1 pu3 sheng2 xiu1 jie2 ， zheng4 jian3 si1 ruo4 。
- jun1 gao4 chen2 zhen1 ， gu1 bian1 hao2 luo4 。
- qian2 shu1 hou4 jing1 ， gui1 shan4 jian4 e4 。
- guo2 zhi1 da4 zhang1 ， ru2 he2 qin3 lüe4 。
- wu1 hu1 ！ zhen1 guan1 duo1 xu1 ， yong3 hui1 duo1 yu2 。
- ting2 ri4 fa1 lun4 ， dian4 ri4 fa1 mo2 。
- ya2 nie4 bu2 zuo4 ， niao3 shu3 bu4 chu2 。
- lun4 chu1 bu2 gai4 ， mo2 xing2 bu4 yu1 。
- ying2 ran2 shi3 chen2 ， she2 ran2 shi3 ju1 。
- cheng1 cheng1 er2 shi4 ， wei1 wei1 er2 ju4 。
- qiao2 bi3 dang1 mian4 ， jue2 fang2 na4 wu1 。
- bu2 gu4 er3 zhi4 ， bu4 xi1 wo3 yu2 。
- zhi2 yan2 zhi2 zhu4 ， shi3 wen2 zhi2 fu1 。
- gu4 de2 can4 can4 chao2 dian3 ， luo4 luo4 ting2 jian3 。
- sheng4 du2 ji4 duo1 ， yao2 feng1 bu4 qian3 。
- song4 bian1 tan3 zhou2 ， jun1 chu1 chen2 xian3 。
- ruo4 yan3 jian4 liu2 ， ruo4 fu3 jian4 mian3 。
- wu2 xian2 dian4 kuang4 ting2 ， wu2 shi1 an1 su4 yan4 。
- san1 huang2 bu4 wang2 ， wu3 di4 bu4 jian3 。
- tai4 zong1 de2 zhi1 ， shi3 yan1 si1 zhan3 。
- ji4 hu1 hou4 xiang1 tu2 shen1 ， tian1 zi3 zhuan1 wen4 。
- wo3 du2 yi3 yan2 ， shi3 bu4 de2 jin4 。
- qiu1 ming2 jian4 xian2 ， yi3 xiang1 zai4 bin4 。
- bing3 bi3 ru2 jin1 ， sui2 ban1 bu2 jin4 。
- ban1 tui4 shi3 gui1 ， wang3 ran2 chou2 yi1 。
- zou4 wen4 mo4 du3 ， jia1 mo2 gu4 xi1 。
- qu3 bi3 gao4 ming4 ， lu4 wei2 guo2 fei2 。
- jiong3 zai1 shi2 huang2 ， yan2 bi4 cheng2 zhang1 。
- de2 xuan1 wu3 di4 ， dao4 ao4 san1 huang2 。
- ru2 he2 yi4 chen2 ， chan2 rou4 shi4 𥁃。
- zi1 ju4 mo2 jue2 ， bi1 heng2 ju1 chang2 。
- kong4 jie2 liao2 wei4 ， zhan4 hu4 yang2 guang1 。
- yuan2 si1 fan1 yi3 ， yuan3 shi3 sou1 tang2 。
- bi3 de2 yin1 jia1 fang3 ， mo4 suo1 an4 wang2 。
- yan4 dian3 jin4 fa3 ， gai4 sheng4 long2 chang1 。
- he2 yi3 zhi4 ci3 ， shi3 wen2 bu4 zhang1 。
- hou4 bi4 fei1 xiao4 ， jiang1 lai2 fou3 zang1 。
- wei4 hu1 dian4 kong1 yi3 yi4 ， chao2 meng3 ting2 huang1 。
- bu4 zhi1 jian1 bi4 ， wen2 shi1 wang1 yang2 。
- you3 zhen1 guan1 ye4 ， you3 yong3 hui1 gang1 。
- yi4 ni4 fei3 jian4 ， yi4 qin3 fei3 zhang1 。
- lai4 you3 hou4 chen2 ， si1 yan2 bu2 ning4 。
- yi1 yin3 zhi2 xin1 ， tai4 jia3 xu1 sheng4 。
- shi4 ji4 ke3 shu1 ， shi3 he2 bu2 ming4 。
- nai3 ju4 qian2 qi1 ， da4 chen2 bu2 jing4 。
- yue1 zhu2 shi3 zhi1 yu4 ， qing3 yi3 wu4 bing4 。
- qie3 shi2 fu1 shu4 yang2 ， yi4 fu1 yu4 jing4 。
- zai1 ji4 wei4 lao2 ， bing4 qi3 neng2 sheng4 。
- di4 ye4 si4 zai1 ， zhu2 shi3 si4 bing4 。
- mu4 zong1 wu3 ran2 ， ruo4 jiu4 ruo4 yong4 。
- xi1 he2 chen2 si1 ， yin3 wo3 zu3 zheng4 。
- bu4 chuan2 qin1 wen4 ， bu4 xie3 mi4 zheng4 。
- shu2 shi4 lai2 chao2 ， yi3 guang1 shen2 zheng4 。
- you2 shi4 tian1 hu1 zhen4 xi1 ， zhi3 ben1 zhao4 ji2 。
- shi3 ti2 bi3 lai2 ， chi4 ting2 er2 ru4 。
- duan1 er3 kang4 mu4 ， bu4 hui1 bu2 yi4 。
- xie4 zhi4 ce4 tou2 ， chi1 dou3 bai3 shi1 。
- wo4 guan3 jue2 yi2 ， dang1 dian4 er2 li4 。
- jun1 ye3 jin4 wen4 ， chen2 ye3 dao3 cheng2 。
- lei3 lei3 qi2 shi4 ， tang1 tang1 qi2 sheng1 。
- da4 he2 bu4 xian3 ， xi4 he2 bu4 ming2 。
- yu3 wei4 jue2 xu4 ， shi3 yi3 lu4 cheng2 。
- wei4 zhi1 he2 shu1 ， yi3 zheng4 ji4 ming2 。
- yi1 ji4 qing1 fen1 ， ke3 zhao1 dian3 fen2 。
- gu3 shi1 guan1 niao3 ， xi1 sheng4 guan1 yun2 。
- fang1 zhi1 wo3 hou4 ， lu4 li3 shu1 fen1 。
- lu4 you3 jun1 fa3 ， shu1 you3 jun1 wen2 。
- jun1 fa3 jun1 wen2 ， zai4 sheng4 zheng4 ji4 yun2 。
- dian4 wu2 xian2 shi2 ， ting2 wu2 kuang4 ri4 。
- yun2 zou1 bo1 fang3 ， juan4 bian1 wan2 bi3 。
- jun1 qu2 chen2 lao2 ， shang4 tao3 xia4 shu4 。
- wei2 qin2 wei2 ming2 ， zai4 sheng4 zheng4 ji4 chu1 。
- zhi4 de2 he2 bi3 ， zhi4 jiao4 yan1 ru2 。
- shu2 kui1 shu2 ce4 ， wai4 yi2 nei4 chu3 。
- wei4 jun1 you3 dao4 hu1 ， chen2 you3 mo2 yu2 。
- you3 dao4 you3 mo2 ， zai4 sheng4 zheng4 ji4 shu1 。
- yi4 ti3 lie4 zhi4 ， tong2 li4 yi4 dai4 。
- qi2 fu2 qu4 xie2 ， jue2 fang2 wu2 ai4 。
- guo2 zhang1 ke3 pi1 ， tang2 wen2 ke3 ai4 。
- shan4 zi1 bu4 tou1 ， jia1 lun4 bu2 gai4 。
- bu4 tou1 bu2 gai4 ， zai4 sheng4 zheng4 ji4 zai4 。
- liang4 fu1 ， zong3 si1 bu4 xiu3 。
- ke3 xuan2 wei4 que4 ， yu2 de2 shi4 yan2 。
- fei1 shan4 fei1 fa2 ， shi2 wei4 yi1 chen2 hun2 dun4 。
- kai1 jun1 ri4 yue4 ， yao1 wu4 fen1 si3 。
- tian1 wen2 guang1 fa1 ， wei2 wo3 zhi1 you3 song4 xi1 ， xi1 si1 yue4 er2 dong3 hu2 cu4 。

## 注释

## 译文

## 赏析
