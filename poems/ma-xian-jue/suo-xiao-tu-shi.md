---
id: ma-xian-jue-suo-xiao-tu-shi
title: 索笑圖詩
titlePinyin: suo3 xiao4 tu2 shi1
titleSlug: suo-xiao-tu-shi
author: 馬先覺
authorPinyin: ma3 xian1 jue2
authorSlug: ma-xian-jue
dynasty: 宋
dynastyPinyin: song4
dynastySlug: song
tags: []
---

## 正文

- 封侯無骨登淩煙，食肉無相當萬錢。
- 君看簷下偃蹇者，如何頭上著貂蟬。
- 雅宜置之一丘壑，了此三生梅竹緣。
- 雲巖霜落月照水，有美玉樹臨風前。
- 影窺疏欞香破夢，隠几維摩起幽禪。
- 杖藜徐步遶千匝，一笑與花俱欲仙。
- 呼童秉燭進詩具，折香來薦冰壺泉。
- 少陵此興隔千歲，顧我素好亦同然。
- 但覺搜腸乏妙語，也擬著句開雲牋。
- 牀頭盎盎春有味，案上泠泠風入弦。
- 人生適意政須爾，何用底死浮名牽。
- 是圖落筆有妙解，先事立意非徒傳。
- 草堂之貲吾辦久，不學杜老長乞憐。
- 甫里下田儻逢年，便判百斛買江天。

## 拼音

- feng1 hou2 wu2 gu3 deng1 ling2 yan1 ， shi2 rou4 wu2 xiang1 dang1 wan4 qian2 。
- jun1 kan4 yan2 xia4 yan3 jian3 zhe3 ， ru2 he2 tou2 shang4 zhu4 diao1 chan2 。
- ya3 yi2 zhi4 zhi1 yi1 qiu1 he4 ， liao3 ci3 san1 sheng1 mei2 zhu2 yuan2 。
- yun2 yan2 shuang1 luo4 yue4 zhao4 shui3 ， you3 mei3 yu4 shu4 lin2 feng1 qian2 。
- ying3 kui1 shu1 ling2 xiang1 po4 meng4 ， yin3 ji3 wei2 mo2 qi3 you1 shan4 。
- zhang4 li2 xu2 bu4 rao4 qian1 za1 ， yi2 xiao4 yu3 hua1 ju4 yu4 xian1 。
- hu1 tong2 bing3 zhu2 jin4 shi1 ju4 ， zhe2 xiang1 lai2 jian4 bing1 hu2 quan2 。
- shao3 ling2 ci3 xing1 ge2 qian1 sui4 ， gu4 wo3 su4 hao3 yi4 tong2 ran2 。
- dan4 jue2 sou1 chang2 fa2 miao4 yu3 ， ye3 ni3 zhu4 ju4 kai1 yun2 jian1 。
- chuang2 tou2 ang4 ang4 chun1 you3 wei4 ， an4 shang4 ling2 ling2 feng1 ru4 xian2 。
- ren2 sheng1 shi4 yi4 zheng4 xu1 er3 ， he2 yong4 di3 si3 fu2 ming2 qian1 。
- shi4 tu2 luo4 bi3 you3 miao4 jie3 ， xian1 shi4 li4 yi4 fei1 tu2 chuan2 。
- cao3 tang2 zhi1 zi1 wu2 ban4 jiu3 ， bu4 xue2 du4 lao3 chang2 qi3 lian2 。
- fu3 li3 xia4 tian2 tang3 feng2 nian2 ， bian4 pan4 bai3 hu2 mai3 jiang1 tian1 。

## 注释

## 译文

## 赏析
