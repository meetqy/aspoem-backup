---
id: ma-xian-jue-song-kun-shan-cheng-xie-zi-su-jie-guan-huan-chao
title: 送崑山丞謝子潚解官還朝
titlePinyin: song4 kun1 shan1 cheng2 xie4 zi3 su4 jie3 guan1 huan2 chao2
titleSlug: song-kun-shan-cheng-xie-zi-su-jie-guan-huan-chao
author: 馬先覺
authorPinyin: ma3 xian1 jue2
authorSlug: ma-xian-jue
dynasty: 宋
dynastyPinyin: song4
dynastySlug: song
tags: []
---

## 正文

- 結交無慮三十年，道同志合難其全。
- 傾蓋相歡豈無有，當面論心背不然。
- 晚知趨向動違俗，閉門避客魚淵潛。
- 屬聞貳令非常好，才德遠過崔藍田。
- 有懷欲吐難忍脚，試剝雲霧看青天。
- 穆如清風濯煩慍，皎若明月墮我前。
- 論文未易探涯涘，講政壹以民爲先。
- 老夫論說衆所廢，公獨採拾無棄捐。
- 承顔請益恨不數，契合乃過金石堅。
- 我方怙焉以爲命，忍聞歌吹張離筵。
- 西郊日煖玉生煙，羨公此行若登仙。
- 何當化龍逐雲氣，四方上下相周旋。
- 含情握手不忍別，敢效昔人裨一言。
- 聖王當宁方急賢，願公袖疏朝甘泉。
- 爲言民瘼殊未痊，徑須下詔寬緡錢。

## 拼音

- jie2 jiao1 wu2 lü4 san1 shi2 nian2 ， dao4 tong2 zhi4 he2 nan2 qi2 quan2 。
- qing1 gai4 xiang1 huan1 qi3 wu2 you3 ， dang1 mian4 lun4 xin1 bei4 bu4 ran2 。
- wan3 zhi1 qu1 xiang4 dong4 wei2 su2 ， bi4 men2 bi4 ke4 yu2 yuan1 qian2 。
- shu3 wen2 er4 ling4 fei1 chang2 hao3 ， cai2 de2 yuan3 guo4 cui1 lan2 tian2 。
- you3 huai2 yu4 tu3 nan2 ren3 jiao3 ， shi4 bao1 yun2 wu4 kan4 qing1 tian1 。
- mu4 ru2 qing1 feng1 zhuo2 fan2 yun4 ， jiao3 ruo4 ming2 yue4 duo4 wo3 qian2 。
- lun4 wen2 wei4 yi4 tan4 ya2 si4 ， jiang3 zheng4 yi1 yi3 min2 wei2 xian1 。
- lao3 fu1 lun4 shuo1 zhong4 suo3 fei4 ， gong1 du2 cai3 shi2 wu2 qi4 juan1 。
- cheng2 yan2 qing3 yi4 hen4 bu2 shu4 ， qi4 he2 nai3 guo4 jin1 shi2 jian1 。
- wo3 fang1 hu4 yan1 yi3 wei2 ming4 ， ren3 wen2 ge1 chui1 zhang1 li2 yan2 。
- xi1 jiao1 ri4 xuan1 yu4 sheng1 yan1 ， xian4 gong1 ci3 xing2 ruo4 deng1 xian1 。
- he2 dang1 hua4 long2 zhu2 yun2 qi4 ， si4 fang1 shang4 xia4 xiang1 zhou1 xuan2 。
- han2 qing2 wo4 shou3 bu4 ren3 bie2 ， gan3 xiao4 xi1 ren2 bi4 yi4 yan2 。
- sheng4 wang2 dang1 ning2 fang1 ji2 xian2 ， yuan4 gong1 xiu4 shu1 chao2 gan1 quan2 。
- wei2 yan2 min2 mo4 shu1 wei4 quan2 ， jing4 xu1 xia4 zhao4 kuan1 min2 qian2 。

## 注释

## 译文

## 赏析
