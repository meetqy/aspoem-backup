---
id: chai-yuan-biao-ji-rang-ge
title: 擊壤歌
titlePinyin: ji1 rang3 ge1
titleSlug: ji-rang-ge
author: 柴元彪
authorPinyin: chai2 yuan2 biao1
authorSlug: chai-yuan-biao
dynasty: 宋
dynastyPinyin: song4
dynastySlug: song
tags: []
---

## 正文

- 擊壤歌，擊壤歌，仰觀俯察如吾何。
- 西海摩月鏡，東海弄日珠。
- 一聲長嘯天地老，請君聽我歌何如。
- 君不見丹溪牧羊兒，服苓餐松入金華。
- 又不見武陵捕魚者，艤舟綠岸訪桃花。
- 高人一去世運傾，或者附勢類饑鷹。
- 况是東方天未白，非雞之鳴蒼蠅聲。
- 朝集金張暮許史，蠛蠓鏡裏寄死生。
- 犀渠象弧諧時好，干將鏌鋣埋豐城。
- 失固不足悲，得亦不足驚。
- 秋花落後春花發，世間何物無枯榮。
- 十年漂泊到如今，一窮殆盡猿投林。
- 平生舒卷雲無心，儀舌縱存甘喑喑。
- 噫吁嘻！豪豬靴，青兕裘，一談笑頃即封侯。
- 後魚纔得泣前魚，予之非恩奪非讎。
- 眼前富貴須年少，吾將老矣行且休。
- 休休休，俯視八尺軀，滄海渺一粟。
- 憶昔垂九齡，牽衣覓李栗。
- 回頭華髮何蕭蕭，百年光陰如轉燭。
- 乃歌曰：不編茅兮住白雲，不脫蓑兮卧黄犢。
- 仰天拊缶兮呼烏烏，手持鴟夷兮薦醽醁。
- 乃賡載歌曰：招夷齊兮採薇，拉園綺兮茹芝。
- 折簡子陵兮羊裘披，移文靈均兮佩瓊枝。
- 敢問諸君若處廟廊時，食前方丈、侍妾數百得志爲之而弗爲。

## 拼音

- ji1 rang3 ge1 ， ji1 rang3 ge1 ， yang3 guan1 fu3 cha2 ru2 wu2 he2 。
- xi1 hai3 mo2 yue4 jing4 ， dong1 hai3 nong4 ri4 zhu1 。
- yi4 sheng1 chang2 xiao4 tian1 di4 lao3 ， qing3 jun1 ting1 wo3 ge1 he2 ru2 。
- jun1 bu2 jian4 dan1 xi1 mu4 yang2 er2 ， fu2 ling2 can1 song1 ru4 jin1 hua2 。
- you4 bu2 jian4 wu3 ling2 bu3 yu2 zhe3 ， yi3 zhou1 lü4 an4 fang3 tao2 hua1 。
- gao1 ren2 yi2 qu4 shi4 yun4 qing1 ， huo4 zhe3 fu4 shi4 lei4 ji1 ying1 。
- kuang4 shi4 dong1 fang1 tian1 wei4 bai2 ， fei1 ji1 zhi1 ming2 cang1 ying2 sheng1 。
- chao2 ji2 jin1 zhang1 mu4 xu1 shi3 ， mie4 meng3 jing4 li3 ji4 si3 sheng1 。
- xi1 qu2 xiang4 hu2 xie2 shi2 hao3 ， gan1 jiang1 mo4 ye2 mai2 feng1 cheng2 。
- shi1 gu4 bu4 zu2 bei1 ， de2 yi4 bu4 zu2 jing1 。
- qiu1 hua1 luo4 hou4 chun1 hua1 fa1 ， shi4 jian4 he2 wu4 wu2 ku1 rong2 。
- shi2 nian2 piao1 bo2 dao4 ru2 jin1 ， yi4 qiong2 dai4 jin4 yuan2 tou2 lin2 。
- ping2 sheng1 shu1 juan3 yun2 wu2 xin1 ， yi2 she2 zong4 cun2 gan1 yin1 yin1 。
- yi1 xu1 xi1 ！ hao2 zhu1 xue1 ， qing1 si4 qiu2 ， yi4 tan2 xiao4 qing3 ji2 feng1 hou2 。
- hou4 yu2 cai2 de2 qi4 qian2 yu2 ， yu3 zhi1 fei1 en1 duo2 fei1 chou2 。
- yan3 qian2 fu4 gui4 xu1 nian2 shao4 ， wu2 jiang1 lao3 yi3 xing2 qie3 xiu1 。
- xiu1 xiu1 xiu1 ， fu3 shi4 ba1 chi3 qu1 ， cang1 hai3 miao3 yi2 su4 。
- yi4 xi1 chui2 jiu3 ling2 ， qian1 yi1 mi4 li3 li4 。
- hui2 tou2 hua2 fa4 he2 xiao1 xiao1 ， bai3 nian2 guang1 yin1 ru2 zhuan3 zhu2 。
- nai3 ge1 yue1 ： bu4 bian1 mao2 xi1 zhu4 bai2 yun2 ， bu4 tuo1 suo1 xi1 wo4 huang2 du2 。
- yang3 tian1 fu3 fou3 xi1 hu1 wu1 wu1 ， shou3 chi2 chi1 yi2 xi1 jian4 ling2 lu4 。
- nai3 geng1 zai4 ge1 yue1 ： zhao1 yi2 qi2 xi1 cai3 wei1 ， la1 yuan2 qi3 xi1 ru2 zhi1 。
- zhe2 jian3 zi3 ling2 xi1 yang2 qiu2 pi1 ， yi2 wen2 ling2 jun1 xi1 pei4 qiong2 zhi1 。
- gan3 wen4 zhu1 jun1 ruo4 chu3 miao4 lang2 shi2 ， shi2 qian2 fang1 zhang4 、 shi4 qie4 shu4 bai3 de2 zhi4 wei2 zhi1 er2 fu2 wei2 。

## 注释

## 译文

## 赏析
