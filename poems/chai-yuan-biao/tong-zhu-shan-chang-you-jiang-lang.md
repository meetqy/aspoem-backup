---
id: chai-yuan-biao-tong-zhu-shan-chang-you-jiang-lang
title: 同朱山長游江郎
titlePinyin: tong2 zhu1 shan1 chang2 you2 jiang1 lang2
titleSlug: tong-zhu-shan-chang-you-jiang-lang
author: 柴元彪
authorPinyin: chai2 yuan2 biao1
authorSlug: chai-yuan-biao
dynasty: 宋
dynastyPinyin: song4
dynastySlug: song
tags: []
---

## 正文

- 屭贔開天風，三峰互參峙。
- 一如植躬圭，兩峰拱而侍。
- 削玉石爲筆，書空雲作紙。
- 嵐光動九天，翠色照千里。
- 上有碧玉蓮，中有黄金鯉。
- 壁界一字天，松老千年乳。
- 鷹旋磨雲根，虎跑流石髓。
- 禪師久入定，色相如不死。
- 靈石剖鴻荒，開山自晉始。
- 威顯三直神，肸蠁百世祀。
- 劫風俄扇揚，梵宇忽頹圮。
- 僧來自懷玉，被荆營故址。
- 笙鶴宴羣仙，鐘魚飯德士。
- 佳客賁而思，空谷跫然喜。
- 一筇事幽討，萬象歸俯視。
- 山茗澹以清，村醪薄而旨。
- 對弈覆危枰，投壺響飛矢。
- 盤桓蒼翠間，酬酢笑談裏。
- 欹枕自逍遥，憑闌時徙倚。
- 泉琴浣我心，松箏清我耳。
- 廬山樂天翁，敬亭謫仙子。
- 今昔雖殊時，其樂亦如此。
- 留爲他日觀，歲月端可紀。

## 拼音

- xi4 bi4 kai1 tian1 feng1 ， san1 feng1 hu4 can1 zhi4 。
- yi4 ru2 zhi2 gong1 gui1 ， liang3 feng1 gong3 er2 shi4 。
- xiao1 yu4 shi2 wei2 bi3 ， shu1 kong1 yun2 zuo4 zhi3 。
- lan2 guang1 dong4 jiu3 tian1 ， cui4 se4 zhao4 qian1 li3 。
- shang4 you3 bi4 yu4 lian2 ， zhong1 you3 huang2 jin1 li3 。
- bi4 jie4 yi2 zi4 tian1 ， song1 lao3 qian1 nian2 ru3 。
- ying1 xuan2 mo2 yun2 gen1 ， hu3 pao3 liu2 shi2 sui3 。
- shan4 shi1 jiu3 ru4 ding4 ， se4 xiang4 ru2 bu4 si3 。
- ling2 shi2 pou1 hong2 huang1 ， kai1 shan1 zi4 jin4 shi3 。
- wei1 xian3 san1 zhi2 shen2 ， xi1 xiang3 bai3 shi4 si4 。
- jie2 feng1 e2 shan4 yang2 ， fan4 yu3 hu1 tui2 pi3 。
- seng1 lai2 zi4 huai2 yu4 ， bei4 jing1 ying2 gu4 zhi3 。
- sheng1 he4 yan4 qun2 xian1 ， zhong1 yu2 fan4 de2 shi4 。
- jia1 ke4 bi4 er2 si1 ， kong1 gu3 qiong2 ran2 xi3 。
- yi4 qiong2 shi4 you1 tao3 ， wan4 xiang4 gui1 fu3 shi4 。
- shan1 ming2 dan4 yi3 qing1 ， cun1 lao2 bao2 er2 zhi3 。
- dui4 yi4 fu4 wei1 ping2 ， tou2 hu2 xiang3 fei1 shi3 。
- pan2 huan2 cang1 cui4 jian4 ， chou2 zuo4 xiao4 tan2 li3 。
- qi1 zhen3 zi4 xiao1 yao2 ， ping2 lan2 shi2 xi3 yi3 。
- quan2 qin2 huan4 wo3 xin1 ， song1 zheng1 qing1 wo3 er3 。
- lu2 shan1 le4 tian1 weng1 ， jing4 ting2 zhe2 xian1 zi3 。
- jin1 xi1 sui1 shu1 shi2 ， qi2 le4 yi4 ru2 ci3 。
- liu2 wei2 ta1 ri4 guan1 ， sui4 yue4 duan1 ke3 ji4 。

## 注释

## 译文

## 赏析
