---
id: chai-yuan-biao-bao-jing-yin
title: 寶鏡吟
titlePinyin: bao3 jing4 yin2
titleSlug: bao-jing-yin
author: 柴元彪
authorPinyin: chai2 yuan2 biao1
authorSlug: chai-yuan-biao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 荆山已童若耶涸，若耶可採山可鑿。
- 金精少皡不敢秘，鑑坏飛就歐冶錯。
- 祝融煽焰千丈芒，玄冥洗光萬里爍。
- 冷侵鸞鏡影自舞，泓澈鬼神膽欲落。
- 圓象曜靈絳氣浮，玉臺懸處風颼颼。
- 山人一玩一心駭，毛骨竦豎難竚留。
- 直徵千金就我賣，拂拭高堂向人挂。
- 我行鏡中人亦行，我拜鏡中人亦拜。
- 向前試問鏡中人，一我何緣有兩身。
- 知是傍人知是我，一笑問君誰假真。
- 人在鏡中亦一笑，惟我與君同一照。
- 照人照我休照形，照出人心方是明。

## 拼音

- jing1 shan1 yi3 tong2 ruo4 ye1 he2 ， ruo4 ye1 ke3 cai3 shan1 ke3 zao2 。
- jin1 jing1 shao3 hao4 bu4 gan3 mi4 ， jian4 huai4 fei1 jiu4 ou1 ye3 cuo4 。
- zhu4 rong2 shan1 yan4 qian1 zhang4 mang2 ， xuan2 ming2 xi3 guang1 wan4 li3 shuo4 。
- leng3 qin1 luan2 jing4 ying3 zi4 wu3 ， hong2 che4 gui3 shen2 dan3 yu4 luo4 。
- yuan2 xiang4 yao4 ling2 jiang4 qi4 fu2 ， yu4 tai2 xuan2 chu3 feng1 sou1 sou1 。
- shan1 ren2 yi4 wan2 yi4 xin1 hai4 ， mao2 gu3 song3 shu4 nan2 zhu4 liu2 。
- zhi2 zhi3 qian1 jin1 jiu4 wo3 mai4 ， fu2 shi4 gao1 tang2 xiang4 ren2 gua4 。
- wo3 xing2 jing4 zhong1 ren2 yi4 xing2 ， wo3 bai4 jing4 zhong1 ren2 yi4 bai4 。
- xiang4 qian2 shi4 wen4 jing4 zhong1 ren2 ， yi4 wo3 he2 yuan2 you3 liang3 shen1 。
- zhi1 shi4 bang4 ren2 zhi1 shi4 wo3 ， yi2 xiao4 wen4 jun1 shui2 jia3 zhen1 。
- ren2 zai4 jing4 zhong1 yi4 yi2 xiao4 ， wei2 wo3 yu3 jun1 tong2 yi2 zhao4 。
- zhao4 ren2 zhao4 wo3 xiu1 zhao4 xing2 ， zhao4 chu1 ren2 xin1 fang1 shi4 ming2 。

## 注释

## 译文

## 赏析
