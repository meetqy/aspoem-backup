---
id: chai-yuan-biao-song-zhi-yi-zhai-you-wu-lin
title: 送姪一齋游武林
titlePinyin: song4 zhi2 yi4 zhai1 you2 wu3 lin2
titleSlug: song-zhi-yi-zhai-you-wu-lin
author: 柴元彪
authorPinyin: chai2 yuan2 biao1
authorSlug: chai-yuan-biao
dynasty: 宋
dynastyPinyin: song4
dynastySlug: song
tags: []
---

## 正文

- 舸鷁退飛杭不魚，滄海翻覆桑田墟。
- 長安草木成焦枯，黯黯落日栖平蕪。
- 凄凉往事增欷歔，子長一部太史書。
- 寄在名山大澤區，之子安肯侶樵漁。
- 有琴一張酒一壺，胸中雲夢八九潴。
- 齧雪奔電千里途，大鵬擊水九萬圖。
- 十年騎鶴來上都，宮鶑陌燕相喧呼。
- 回首一夢今何如，太行羊腸九折迂。
- 出門欲往如攣拘，顧予老矣僕馬痡。
- 甘心首陽採薇夫，之子春風曳長裾。
- 西湖爲我問訊學士蘇，孤山爲我起居處士逋。
- 二仙笑我猶故吾，楊柳黯淡梅花癯。
- 之子此行出有車，抱材珍重如璠璵。
- 青萍出匣蛟可屠，白髮倚門望不孤。
- 不妨早賦歸來乎，歸來兮，老萊斑衣膝下相歡娛。

## 拼音

- ge3 yi4 tui4 fei1 hang2 bu4 yu2 ， cang1 hai3 fan1 fu4 sang1 tian2 xu1 。
- chang2 an1 cao3 mu4 cheng2 jiao1 ku1 ， an4 an4 luo4 ri4 qi1 ping2 wu2 。
- qi1 liang2 wang3 shi4 zeng1 xi1 xu1 ， zi3 chang2 yi2 bu4 tai4 shi3 shu1 。
- ji4 zai4 ming2 shan1 da4 ze2 qu1 ， zhi1 zi3 an1 ken3 lü3 qiao2 yu2 。
- you3 qin2 yi4 zhang1 jiu3 yi4 hu2 ， xiong1 zhong1 yun2 meng4 ba1 jiu3 zhu1 。
- nie4 xue3 ben1 dian4 qian1 li3 tu2 ， da4 peng2 ji1 shui3 jiu3 wan4 tu2 。
- shi2 nian2 qi2 he4 lai2 shang4 dou1 ， gong1 ying1 mo4 yan4 xiang1 xuan1 hu1 。
- hui2 shou3 yi2 meng4 jin1 he2 ru2 ， tai4 hang2 yang2 chang2 jiu3 zhe2 yu1 。
- chu1 men2 yu4 wang3 ru2 luan2 ju1 ， gu4 yu3 lao3 yi3 pu2 ma3 pu1 。
- gan1 xin1 shou3 yang2 cai3 wei1 fu1 ， zhi1 zi3 chun1 feng1 ye4 chang2 ju1 。
- xi1 hu2 wei2 wo3 wen4 xun4 xue2 shi4 su1 ， gu1 shan1 wei2 wo3 qi3 ju1 chu3 shi4 bu1 。
- er4 xian1 xiao4 wo3 you2 gu4 wu2 ， yang2 liu3 an4 dan4 mei2 hua1 qu2 。
- zhi1 zi3 ci3 xing2 chu1 you3 ju1 ， bao4 cai2 zhen1 zhong4 ru2 fan2 yu2 。
- qing1 ping2 chu1 xia2 jiao1 ke3 tu2 ， bai2 fa4 yi3 men2 wang4 bu4 gu1 。
- bu4 fang2 zao3 fu4 gui1 lai2 hu1 ， gui1 lai2 xi1 ， lao3 lai2 ban1 yi1 xi1 xia4 xiang1 huan1 yu2 。

## 注释

## 译文

## 赏析
