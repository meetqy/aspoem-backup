---
id: lu-dian-yi-yun-he-li-zhi-gang-huang-an-jian-shi
title: 依韵和李知剛黄安見示
titlePinyin: yi1 yun4 he2 li3 zhi1 gang1 huang2 an1 jian4 shi4
titleSlug: yi-yun-he-li-zhi-gang-huang-an-jian-shi
author: 陸佃
authorPinyin: lu4 dian4
authorSlug: lu-dian
dynasty: 宋
dynastyPinyin: song4
dynastySlug: song
tags: []
---

## 正文

- 蔣山鱗鬣蒼嵯峨，參伐可捫斗可摩。
- 建康開府占形勝，千檣萬舳來江艖。
- 憶昨司空駐千騎，與人傾蓋腸無他。
- 有時偃蹇枕書臥，忽地起走仍吟哦。
- 諸生橫經飽餘論，宛若茂草生陵阿。
- 發揮形聲解奇字，豈但晚學池中鵝。
- 余初聞風裹糧走，願就秦扁醫沈疴。
- 登堂一見便稱許，暴之秋陽濯江沱。
- 夜深歸來學舍冷，鼓吹有蛙更聞鼉。
- 曾參捉襟肘屢見，回也簞食傾瓢蠡。
- 誰云寒儒偶遭遇，馳道馬疾摇鳴珂。
- 因緣乞郡得金印，關吏雖識難誰何。
- 邇來二紀世已換，仙棋一局真爛柯。
- 孔林父子久同葬，謝安墩在空坡陀。
- 顧瞻思賢有儀象，挂壁未去聊隨梭。
- 中年觸緒易感慨，頼有二子相經過。
- 隴西家兒信奇偉，美玉在巖珠在波。
- 慚非冰清託之女，亭亭松柏垂蔦蘿。
- 黄生初來似蠶蠋，被絲纏裹今成蛾。
- 磨礱爪距擅場屋，擬與羣俊爭殊科。
- 惟黄與李豈易得，一二自抵三千多。
- 回思爭雄六戰國，競致賓客尋干戈。
- 黄金築臺禮郭隗，玉盤進手延荆軻。
- 雞鳴狗盜何足數，雖欲定霸終蹉跎。
- 大哉皇宋聖人出，日月雙麗君臣和。
- 歲時金穰玉燭潤，紀功泰山崖可磨。
- 平生慷慨慕荆國，自誓中立無邪頗。
- 異時與子共勳業，請效夔契賡堯歌。

## 拼音

- jiang3 shan1 lin2 lie4 cang1 cuo2 e2 ， can1 fa2 ke3 men2 dou4 ke3 mo2 。
- jian4 kang1 kai1 fu3 zhan4 xing2 sheng4 ， qian1 qiang2 wan4 zhu2 lai2 jiang1 cha1 。
- yi4 zuo2 si1 kong1 zhu4 qian1 qi2 ， yu3 ren2 qing1 gai4 chang2 wu2 ta1 。
- you3 shi2 yan3 jian3 zhen3 shu1 wo4 ， hu1 di4 qi3 zou3 reng2 yin2 e2 。
- zhu1 sheng1 heng2 jing1 bao3 yu2 lun4 ， wan3 ruo4 mao4 cao3 sheng1 ling2 a1 。
- fa1 hui1 xing2 sheng1 jie3 qi2 zi4 ， qi3 dan4 wan3 xue2 chi2 zhong1 e2 。
- yu2 chu1 wen2 feng1 guo3 liang2 zou3 ， yuan4 jiu4 qin2 bian3 yi1 shen3 ke1 。
- deng1 tang2 yi2 jian4 bian4 cheng1 xu1 ， bao4 zhi1 qiu1 yang2 zhuo2 jiang1 tuo2 。
- ye4 shen1 gui1 lai2 xue2 she4 leng3 ， gu3 chui1 you3 wa1 geng4 wen2 tuo2 。
- ceng2 can1 zhuo1 jin1 zhou3 lü3 jian4 ， hui2 ye3 dan1 shi2 qing1 piao2 li2 。
- shui2 yun2 han2 ru2 ou3 zao1 yu4 ， chi2 dao4 ma3 ji2 yao2 ming2 ke1 。
- yin1 yuan2 qi3 jun4 de2 jin1 yin4 ， guan1 li4 sui1 shi2 nan2 shui2 he2 。
- er3 lai2 er4 ji4 shi4 yi3 huan4 ， xian1 qi2 yi4 ju2 zhen1 lan4 ke1 。
- kong3 lin2 fu4 zi3 jiu3 tong2 zang4 ， xie4 an1 dun1 zai4 kong1 po1 tuo2 。
- gu4 zhan1 si1 xian2 you3 yi2 xiang4 ， gua4 bi4 wei4 qu4 liao2 sui2 suo1 。
- zhong1 nian2 chu4 xu4 yi4 gan3 kai3 ， lai4 you3 er4 zi3 xiang1 jing1 guo4 。
- long3 xi1 jia1 er2 xin4 qi2 wei3 ， mei3 yu4 zai4 yan2 zhu1 zai4 bo1 。
- can2 fei1 bing1 qing1 tuo1 zhi1 nü3 ， ting2 ting2 song1 bai3 chui2 niao3 luo2 。
- huang2 sheng1 chu1 lai2 si4 can2 zhu2 ， bei4 si1 chan2 guo3 jin1 cheng2 e2 。
- mo2 long2 zhua3 ju4 shan4 chang3 wu1 ， ni3 yu3 qun2 jun4 zheng1 shu1 ke1 。
- wei2 huang2 yu3 li3 qi3 yi4 de2 ， yi1 er4 zi4 di3 san1 qian1 duo1 。
- hui2 si1 zheng1 xiong2 liu4 zhan4 guo2 ， jing4 zhi4 bin1 ke4 xun2 gan1 ge1 。
- huang2 jin1 zhu4 tai2 li3 guo1 wei3 ， yu4 pan2 jin4 shou3 yan2 jing1 ke1 。
- ji1 ming2 gou3 dao4 he2 zu2 shu4 ， sui1 yu4 ding4 ba4 zhong1 cuo1 tuo2 。
- da4 zai1 huang2 song4 sheng4 ren2 chu1 ， ri4 yue4 shuang1 li2 jun1 chen2 he2 。
- sui4 shi2 jin1 rang2 yu4 zhu2 run4 ， ji4 gong1 tai4 shan1 ya2 ke3 mo2 。
- ping2 sheng1 kang1 kai3 mu4 jing1 guo2 ， zi4 shi4 zhong1 li4 wu2 xie2 po1 。
- yi4 shi2 yu3 zi3 gong4 xun1 ye4 ， qing3 xiao4 kui2 qi4 geng1 yao2 ge1 。

## 注释

## 译文

## 赏析
