---
id: chen-pu-cheng-zhu-zhi-xue-qi-san
title: 程朱之學  其三
titlePinyin: cheng2 zhu1 zhi1 xue2     qi2 san1
titleSlug: cheng-zhu-zhi-xue-qi-san
author: 陳普
authorPinyin: chen2 pu3
authorSlug: chen-pu
dynasty: 宋
dynastyPinyin: song4
dynastySlug: song
tags: []
---

## 正文

- 楊氏枯不生，墨者散無紀。
- 申韓明不仁，黄老信非禮。
- 豈難定邪正，未足容臧否。
- 世有顔孟徒，一鼓俘其壘。
- 獨惟一妖鳥，來自崑崙趾。
- 其高出天地，其毒踰蛇豕。
- 名公不能辨，韓愈亦竊喜。
- 高士溺其深，愚夫樂其鄙。
- 精散不知收，魂飄不能止。
- 五典潜掃除，三綱悉淪委。
- 遂令四海人，沒溺懷襄水。
- 絕非是似聖，大病在近理。
- 仁哉天地心，特出程朱子。

## 拼音

- yang2 shi4 ku1 bu4 sheng1 ， mo4 zhe3 san4 wu2 ji4 。
- shen1 han2 ming2 bu4 ren2 ， huang2 lao3 xin4 fei1 li3 。
- qi3 nan2 ding4 xie2 zheng4 ， wei4 zu2 rong2 zang1 pi3 。
- shi4 you3 yan2 meng4 tu2 ， yi4 gu3 fu2 qi2 lei3 。
- du2 wei2 yi1 yao1 niao3 ， lai2 zi4 kun1 lun2 zhi3 。
- qi2 gao1 chu1 tian1 di4 ， qi2 du2 yu2 she2 shi3 。
- ming2 gong1 bu4 neng2 bian4 ， han2 yu4 yi4 qie4 xi3 。
- gao1 shi4 ni4 qi2 shen1 ， yu2 fu1 le4 qi2 bi3 。
- jing1 san4 bu4 zhi1 shou1 ， hun2 piao1 bu4 neng2 zhi3 。
- wu3 dian3 qian2 sao3 chu2 ， san1 gang1 xi1 lun2 wei3 。
- sui4 ling4 si4 hai3 ren2 ， mei2 ni4 huai2 xiang1 shui3 。
- jue2 fei1 shi4 si4 sheng4 ， da4 bing4 zai4 jin4 li3 。
- ren2 zai1 tian1 di4 xin1 ， te4 chu1 cheng2 zhu1 zi3 。

## 注释

## 译文

## 赏析
