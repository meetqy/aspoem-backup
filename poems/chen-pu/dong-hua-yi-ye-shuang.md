---
id: chen-pu-dong-hua-yi-ye-shuang
title: 冬華一夜霜
titlePinyin: dong1 hua2 yi2 ye4 shuang1
titleSlug: dong-hua-yi-ye-shuang
author: 陳普
authorPinyin: chen2 pu3
authorSlug: chen-pu
dynasty: 宋
dynastyPinyin: song4
dynastySlug: song
tags: []
---

## 正文

- 天地生萬物，節度各有常。
- 毫髮不可亂，奉時以行藏。
- 不惟寡悔吝，尤可免折傷。
- 倘不如所受，一一皆自戕。
- 今年初冬月，造物如不詳。
- 陰陽忽倒植，連朝狀春光。
- 無知桃李輩，定序忽迷忘。
- 點綴老枝上，紛紛發出狂。
- 一桂爲倡首，彈冠起群芳。
- 杏思作霞燥，梨亦擬雪香。
- 西蜀亦不遠，得無欺海棠。
- 洛陽近咫尺，能不動花王。
- 凍蜂與寒蝶，入秋皆死僵。
- 向令當此日，鼓舞又一場。
- 安知理自在，此事無久長。
- 一夕天地正，嚴風動昏黄。
- 吹起四澤水，結爲萬瓦霜。
- 凌晨爲著目，憔悴不可當。
- 萎形與死狀，貽笑於大方。
- 古來此事多，青史長相望。
- 惟有知道者，進退不狂揚。
- 有莘必三聘，幡然始就湯。
- 草廬亦三顧，然後起南陽。
- 萬牛挽不至，粒餌豈足嘗。
- 賈生一召至，未朞在帝旁。
- 不知怒絳灌，一落千丈强。
- 孝文且如此，何况景武皇。
- 申轅見漢武，席不煖客牀。
- 昭昭萬古監，趙綰與王臧。
- 當時蒲輪至，老稚皆騰驤。
- 焉知青雲路，轉眼成灾殃。
- 大抵天下事，進退貴審量。
- 欲速則不達，驟進祇取亡。
- 善人勿急合，善事有當防。
- 輕浮非君子，躁急最不祥。
- 騎虎作麒麟，駕鶚爲鳳凰。
- 九疑峰對面，盤谷且徜徉。

## 拼音

- tian1 di4 sheng1 wan4 wu4 ， jie2 du4 ge4 you3 chang2 。
- hao2 fa4 bu4 ke3 luan4 ， feng4 shi2 yi3 xing2 cang2 。
- bu4 wei2 gua3 hui3 lin4 ， you2 ke3 mian3 zhe2 shang1 。
- tang3 bu4 ru2 suo3 shou4 ， yi1 yi1 jie1 zi4 qiang1 。
- jin1 nian2 chu1 dong1 yue4 ， zao4 wu4 ru2 bu4 xiang2 。
- yin1 yang2 hu1 dao3 zhi2 ， lian2 chao2 zhuang4 chun1 guang1 。
- wu2 zhi1 tao2 li3 bei4 ， ding4 xu4 hu1 mi2 wang4 。
- dian3 zhui4 lao3 zhi1 shang4 ， fen1 fen1 fa1 chu1 kuang2 。
- yi2 gui4 wei2 chang4 shou3 ， dan4 guan1 qi3 qun2 fang1 。
- xing4 si1 zuo4 xia2 zao4 ， li2 yi4 ni3 xue3 xiang1 。
- xi1 shu3 yi4 bu4 yuan3 ， de2 wu2 qi1 hai3 tang2 。
- luo4 yang2 jin4 zhi3 chi3 ， neng2 bu2 dong4 hua1 wang2 。
- dong4 feng1 yu3 han2 die2 ， ru4 qiu1 jie1 si3 jiang1 。
- xiang4 ling4 dang1 ci3 ri4 ， gu3 wu3 you4 yi4 chang3 。
- an1 zhi1 li3 zi4 zai4 ， ci3 shi4 wu2 jiu3 chang2 。
- yi4 xi1 tian1 di4 zheng4 ， yan2 feng1 dong4 hun1 huang2 。
- chui1 qi3 si4 ze2 shui3 ， jie2 wei2 wan4 wa3 shuang1 。
- ling2 chen2 wei2 zhu4 mu4 ， qiao2 cui4 bu4 ke3 dang1 。
- wei3 xing2 yu3 si3 zhuang4 ， yi2 xiao4 wu1 da4 fang1 。
- gu3 lai2 ci3 shi4 duo1 ， qing1 shi3 chang2 xiang1 wang4 。
- wei2 you3 zhi1 dao4 zhe3 ， jin4 tui4 bu4 kuang2 yang2 。
- you3 shen1 bi4 san1 pin4 ， fan1 ran2 shi3 jiu4 tang1 。
- cao3 lu2 yi4 san1 gu4 ， ran2 hou4 qi3 nan2 yang2 。
- wan4 niu2 wan3 bu2 zhi4 ， li4 er3 qi3 zu2 chang2 。
- jia3 sheng1 yi2 zhao4 zhi4 ， wei4 ji1 zai4 di4 pang2 。
- bu4 zhi1 nu4 jiang4 guan4 ， yi2 luo4 qian1 zhang4 qiang2 。
- xiao4 wen2 qie3 ru2 ci3 ， he2 kuang4 jing3 wu3 huang2 。
- shen1 yuan2 jian4 han4 wu3 ， xi2 bu4 xuan1 ke4 chuang2 。
- zhao1 zhao1 wan4 gu3 jian1 ， zhao4 wan3 yu3 wang2 zang1 。
- dang1 shi2 pu2 lun2 zhi4 ， lao3 zhi4 jie1 teng2 xiang1 。
- yan1 zhi1 qing1 yun2 lu4 ， zhuan3 yan3 cheng2 zai1 yang1 。
- da4 di3 tian1 xia4 shi4 ， jin4 tui4 gui4 shen3 liang2 。
- yu4 su4 ze2 bu4 da2 ， zhou4 jin4 qi2 qu3 wang2 。
- shan4 ren2 wu4 ji2 he2 ， shan4 shi4 you3 dang1 fang2 。
- qing1 fu2 fei1 jun1 zi3 ， zao4 ji2 zui4 bu4 xiang2 。
- qi2 hu3 zuo4 qi2 lin2 ， jia4 e4 wei2 feng4 huang2 。
- jiu3 yi2 feng1 dui4 mian4 ， pan2 gu3 qie3 chang2 yang2 。

## 注释

## 译文

## 赏析
