---
id: chen-pu-yun-zhuang-quan-xue
title: 雲莊勸學
titlePinyin: yun2 zhuang1 quan4 xue2
titleSlug: yun-zhuang-quan-xue
author: 陳普
authorPinyin: chen2 pu3
authorSlug: chen-pu
dynasty: 宋
dynastyPinyin: song4
dynastySlug: song
tags: []
---

## 正文

- 百川皆望東，三才同面離。
- 半圭崇幼德，六矢志男兒。
- 孟子道非高，周公言非欺。
- 要須辨方位，乃識窮陬維。
- 自從學校廢，俗敝柏梁詩。
- 英才陸沈盡，卓犖非無資。
- 下車衆皆悅，苟且遂成癡。
- 混澒聲一概，沈痼星千朞。
- 天生紫陽子，纓冠而救之。
- 萬類始根理，六經初有師。
- 立心辨邪正，成德在勤嬉。
- 曾參作門戶，夫子爲根涯。
- 有位民物康，在家兄弟宜。
- 敬義貫心筠，德業暢根枝。
- 行遠必自邇，登高必自卑。
- 不從灑掃起，何以爲類推。
- 群居不及義，游宴日相追。
- 失學莫此甚，一成而百隳。
- 時文築衰末，不直埋馬帷。
- 六經不勤讀，學荒身亦危。
- 二劉與三蔡，相牖如塤箎。
- 師門頼有嗣，流澤今未衰。
- 子孫欲不墜，祖訓勤奉持。
- 不失伯牙心，不患無子期。

## 拼音

- bai3 chuan1 jie1 wang4 dong1 ， san1 cai2 tong2 mian4 li2 。
- ban4 gui1 chong2 you4 de2 ， liu4 shi3 zhi4 nan2 er2 。
- meng4 zi3 dao4 fei1 gao1 ， zhou1 gong1 yan2 fei1 qi1 。
- yao4 xu1 bian4 fang1 wei4 ， nai3 shi2 qiong2 zou1 wei2 。
- zi4 cong2 xue2 xiao4 fei4 ， su2 bi4 bai3 liang2 shi1 。
- ying1 cai2 lu4 shen3 jin4 ， zhuo2 luo4 fei1 wu2 zi1 。
- xia4 ju1 zhong4 jie1 yue4 ， gou3 qie3 sui4 cheng2 chi1 。
- hun4 hong4 sheng1 yi2 gai4 ， shen3 gu4 xing1 qian1 ji1 。
- tian1 sheng1 zi3 yang2 zi3 ， ying1 guan1 er2 jiu4 zhi1 。
- wan4 lei4 shi3 gen1 li3 ， liu4 jing1 chu1 you3 shi1 。
- li4 xin1 bian4 xie2 zheng4 ， cheng2 de2 zai4 qin2 xi1 。
- ceng2 can1 zuo4 men2 hu4 ， fu1 zi3 wei2 gen1 ya2 。
- you3 wei4 min2 wu4 kang1 ， zai4 jia1 xiong1 di4 yi2 。
- jing4 yi4 guan4 xin1 yun2 ， de2 ye4 chang4 gen1 zhi1 。
- xing2 yuan3 bi4 zi4 er3 ， deng1 gao1 bi4 zi4 bei1 。
- bu4 cong2 sa3 sao3 qi3 ， he2 yi3 wei2 lei4 tui1 。
- qun2 ju1 bu4 ji2 yi4 ， you2 yan4 ri4 xiang1 zhui1 。
- shi1 xue2 mo4 ci3 shen4 ， yi4 cheng2 er2 bai3 hui1 。
- shi2 wen2 zhu4 shuai1 mo4 ， bu4 zhi2 mai2 ma3 wei2 。
- liu4 jing1 bu4 qin2 du2 ， xue2 huang1 shen1 yi4 wei1 。
- er4 liu2 yu3 san1 cai4 ， xiang1 you3 ru2 xun1 chi2 。
- shi1 men2 lai4 you3 si4 ， liu2 ze2 jin1 wei4 shuai1 。
- zi3 sun1 yu4 bu2 zhui4 ， zu3 xun4 qin2 feng4 chi2 。
- bu4 shi1 bo2 ya2 xin1 ， bu2 huan4 wu2 zi3 qi1 。

## 注释

## 译文

## 赏析
