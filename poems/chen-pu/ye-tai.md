---
id: chen-pu-ye-tai
title: 夜臺
titlePinyin: ye4 tai2
titleSlug: ye-tai
author: 陳普
authorPinyin: chen2 pu3
authorSlug: chen-pu
dynasty: 宋
dynastyPinyin: song4
dynastySlug: song
tags: []
---

## 正文

- 角陵初爲五斗盜，崔浩繼作千尋宮。
- 重黎不生大禹死，鬼魅雜出交蛇龍。
- 妄夸奪盡離婁明，虛喝弱却樓煩弓。
- 禮樂沉淪入九地，陰邪叫嘯充虛空。
- 人寰黯淡如夜臺，百物悽愴生芒鋒。
- 虎狼四出食人肉，四溟不受黄流東。
- 豈無健士能排遏，末俗骨醉難爲功。
- 我欲南游叫虞舜，一怒爲我誅兜共。
- 陰陽草昧風氣閉，蒼梧日落天鴻濛。
- 代天去惡如拔薤，後剪枝葉先其宗。
- 洗心學易見太極，百怪冰釋春流通。
- 道在不係後與前，日月東出開群蒙。
- 更須講究銅駝事，結正當年河上公。

## 拼音

- jiao3 ling2 chu1 wei2 wu3 dou3 dao4 ， cui1 hao4 ji4 zuo4 qian1 xun2 gong1 。
- zhong4 li2 bu4 sheng1 da4 yu3 si3 ， gui3 mei4 za2 chu1 jiao1 she2 long2 。
- wang4 kua1 duo2 jin4 li2 lou2 ming2 ， xu1 he1 ruo4 que4 lou2 fan2 gong1 。
- li3 le4 chen2 lun2 ru4 jiu3 di4 ， yin1 xie2 jiao4 xiao4 chong1 xu1 kong1 。
- ren2 huan2 an4 dan4 ru2 ye4 tai2 ， bai3 wu4 qi1 chuang4 sheng1 mang2 feng1 。
- hu3 lang2 si4 chu1 shi2 ren2 rou4 ， si4 ming2 bu2 shou4 huang2 liu2 dong1 。
- qi3 wu2 jian4 shi4 neng2 pai2 e4 ， mo4 su2 gu3 zui4 nan2 wei2 gong1 。
- wo3 yu4 nan2 you2 jiao4 yu2 shun4 ， yi2 nu4 wei2 wo3 zhu1 dou1 gong4 。
- yin1 yang2 cao3 mei4 feng1 qi4 bi4 ， cang1 wu2 ri4 luo4 tian1 hong2 meng2 。
- dai4 tian1 qu4 e4 ru2 ba2 xie4 ， hou4 jian3 zhi1 ye4 xian1 qi2 zong1 。
- xi3 xin1 xue2 yi4 jian4 tai4 ji2 ， bai3 guai4 bing1 shi4 chun1 liu2 tong1 。
- dao4 zai4 bu2 xi4 hou4 yu3 qian2 ， ri4 yue4 dong1 chu1 kai1 qun2 meng2 。
- geng4 xu1 jiang3 jiu1 tong2 tuo2 shi4 ， jie2 zheng4 dang1 nian2 he2 shang4 gong1 。

## 注释

## 译文

## 赏析
