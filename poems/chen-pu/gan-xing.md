---
id: chen-pu-gan-xing
title: 感興
titlePinyin: gan3 xing1
titleSlug: gan-xing
author: 陳普
authorPinyin: chen2 pu3
authorSlug: chen-pu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 千載荷神物，四書與五經。
- 勛華生萬民，孔顔真儀刑。
- 本原盡溟漠，日用垂日星。
- 疾契虎豹變，力行鳳凰庭。
- 感通窮有氣，潤澤周流形。
- 擬議輒破的，宰制動發硎。
- 達即雨天下，窮足春林坰。
- 自從孟子沒，斯義久晦冥。
- 歆雄暨馬鄭，熠熠暗飛螢。
- 韓柳至歐蘇，亦如醉不醒。
- 白晝瞠兩目，不見太山青。
- 蕙蘭亙九畹，鼻塞不聞馨。
- 浩浩大城府，無人爲抽扃。
- 宗廟失雄麗，樓閣迷岩亭。
- 淵淵楚七澤，渺渺東滄溟。
- 不識海若面，雄論誇揚舲。
- 名爲指南車，認癸作丙丁。
- 名夸能作室，戺夾如堂廳。
- 異端塞宇宙，不能別渭涇。
- 夜光耿砂礫，掉臂不留停。
- 文章王介甫，種棘滿朝廷。
- 匹夫持僞辯，六合爲血腥。
- 讀書不精義，落落空摇精。

## 拼音

- qian1 zai4 he2 shen2 wu4 ， si4 shu1 yu3 wu3 jing1 。
- xun1 hua2 sheng1 wan4 min2 ， kong3 yan2 zhen1 yi2 xing2 。
- ben3 yuan2 jin4 ming2 mo4 ， ri4 yong4 chui2 ri4 xing1 。
- ji2 qi4 hu3 bao4 bian4 ， li4 xing2 feng4 huang2 ting2 。
- gan3 tong1 qiong2 you3 qi4 ， run4 ze2 zhou1 liu2 xing2 。
- ni3 yi4 zhe2 po4 de0 ， zai3 zhi4 dong4 fa1 xing2 。
- da2 ji2 yu3 tian1 xia4 ， qiong2 zu2 chun1 lin2 jiong1 。
- zi4 cong2 meng4 zi3 mei2 ， si1 yi4 jiu3 hui4 ming2 。
- xin1 xiong2 ji4 ma3 zheng4 ， yi4 yi4 an4 fei1 ying2 。
- han2 liu3 zhi4 ou1 su1 ， yi4 ru2 zui4 bu4 xing3 。
- bai2 zhou4 cheng1 liang3 mu4 ， bu2 jian4 tai4 shan1 qing1 。
- hui4 lan2 gen4 jiu3 wan3 ， bi2 se4 bu4 wen2 xin1 。
- hao4 hao4 dai4 cheng2 fu3 ， wu2 ren2 wei2 chou1 jiong1 。
- zong1 miao4 shi1 xiong2 li2 ， lou2 ge2 mi2 yan2 ting2 。
- yuan1 yuan1 chu3 qi1 ze2 ， miao3 miao3 dong1 cang1 ming2 。
- bu4 shi2 hai3 ruo4 mian4 ， xiong2 lun4 kua1 yang2 ling2 。
- ming2 wei2 zhi3 nan2 ju1 ， ren4 gui3 zuo4 bing3 ding1 。
- ming2 kua1 neng2 zuo4 shi4 ， shi4 jia1 ru2 tang2 ting1 。
- yi4 duan1 sai1 yu3 zhou4 ， bu4 neng2 bie2 wei4 jing1 。
- ye4 guang1 geng3 sha1 li4 ， diao4 bi4 bu4 liu2 ting2 。
- wen2 zhang1 wang2 jie4 fu3 ， zhong3 ji2 man3 chao2 ting2 。
- pi3 fu1 chi2 wei3 bian4 ， liu4 he2 wei2 xue4 xing1 。
- du2 shu1 bu4 jing1 yi4 ， luo4 luo4 kong1 yao2 jing1 。

## 注释

## 译文

## 赏析
