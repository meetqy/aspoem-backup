---
id: chen-pu-qing-wa-ci
title: 青蛙辭
titlePinyin: qing1 wa1 ci2
titleSlug: qing-wa-ci
author: 陳普
authorPinyin: chen2 pu3
authorSlug: chen-pu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 古祠一區環槐榆，飛鼪在瓦狐樹居。
- 鐵爐缺裂死灰冷，箕坐一寸青蟾蜍。
- 平心定氣詳其來，頹垣古厠濁水渠。
- 蛇驚鼠駭得敗壁，一躍乃是神王廬。
- 丹青神鬼非其鄉，顧盼欲去聊躊躕。
- 悾悾鄙夫見之走，爭持衮冕加猨狙。
- 鳴鉦考鼓動井邑，毳衣襤襤驅大車。
- 浮萍狎狎叱不開，遥瞻竊禮三欷歔。
- 吾聞臧氏之子不智，山節藻棁居蔡祠鶢鶋。
- 無端尊禮青蝦蟆，聖門譏誚豈只且。
- 吾聞崇伯妖羽野，化爲黄龍游羽潴。
- 厥子代之啟九道，變作玄熊形狤 {犭居}。
- 鬼神赫赫號威聖，當爲龍虎爲鯨魚。
- 作雲澍雨興萬化，翻江倒海洗九區。
- 咬囓妖狐咀封豕，眼光百步雙驪珠。
- 當爲不爲爲蝦蟆，爬沙脚手何陋歟。
- 吾聞狄公焚燒江南一千七百所，只留夏禹泰伯季札伍子胥。
- 宋祖碭山負耒夫，吳楚淫祠爲之墟。
- 輪囷大蟒鬰屈死，寸蟆何足汙其鈇。
- 人心不正至斯極，無藥可以醫籧篨。
- 只須正直如梁公，一日秉畀群疑祛。
- 鬼車豕塗滿天下，收拾打併歸太虛。
- 蝦蟆無知聽放去，荒溝野水樂有餘。

## 拼音

- gu3 ci2 yi4 qu1 huan2 huai2 yu2 ， fei1 sheng1 zai4 wa3 hu2 shu4 ju1 。
- tie3 lu2 que1 lie4 si3 hui1 leng3 ， ji1 zuo4 yi2 cun4 qing1 chan2 chu2 。
- ping2 xin1 ding4 qi4 xiang2 qi2 lai2 ， tui2 yuan2 gu3 ce4 zhuo2 shui3 qu2 。
- she2 jing1 shu3 hai4 de2 bai4 bi4 ， yi2 yue4 nai3 shi4 shen2 wang2 lu2 。
- dan1 qing1 shen2 gui3 fei1 qi2 xiang1 ， gu4 pan4 yu4 qu4 liao2 chou2 chu2 。
- kong1 kong1 bi3 fu1 jian4 zhi1 zou3 ， zheng1 chi2 gun3 mian3 jia1 yuan2 ju1 。
- ming2 zheng1 kao3 gu3 dong4 jing3 yi4 ， cui4 yi1 lan2 lan2 qu1 da4 ju1 。
- fu2 ping2 xia2 xia2 chi4 bu4 kai1 ， yao2 zhan1 qie4 li3 san1 xi1 xu1 。
- wu2 wen2 zang1 shi4 zhi1 zi3 bu2 zhi4 ， shan1 jie2 zao3 zhuo1 ju1 cai4 ci2 yuan2 ju1 。
- wu2 duan1 zun1 li3 qing1 xia1 ma0 ， sheng4 men2 ji1 qiao4 qi3 zhi1 qie3 。
- wu2 wen2 chong2 bo2 yao1 yu3 ye3 ， hua4 wei2 huang2 long2 you2 yu3 zhu1 。
- jue2 zi3 dai4 zhi1 qi3 jiu3 dao4 ， bian4 zuo4 xuan2 xiong2 xing2 jie2  { quan3 ju1 }。
- gui3 shen2 he4 he4 hao4 wei1 sheng4 ， dang1 wei2 long2 hu3 wei2 jing1 yu2 。
- zuo4 yun2 shu4 yu3 xing1 wan4 hua4 ， fan1 jiang1 dao3 hai3 xi3 jiu3 qu1 。
- yao3 nie4 yao1 hu2 zui3 feng1 shi3 ， yan3 guang1 bai3 bu4 shuang1 li2 zhu1 。
- dang1 wei2 bu0 wei2 wei2 xia1 ma0 ， pa2 sha1 jiao3 shou3 he2 lou4 yu2 。
- wu2 wen2 di2 gong1 fen2 shao1 jiang1 nan2 yi4 qian1 qi1 bai3 suo3 ， zhi1 liu2 xia4 yu3 tai4 bo2 ji4 zha2 wu3 zi3 xu1 。
- song4 zu3 dang4 shan1 fu4 lei3 fu1 ， wu2 chu3 yin2 ci2 wei2 zhi1 xu1 。
- lun2 qun1 da4 mang3 yu4 qu1 si3 ， cun4 ma0 he2 zu2 wu1 qi2 fu1 。
- ren2 xin1 bu2 zheng4 zhi4 si1 ji2 ， wu2 yao4 ke3 yi3 yi1 qu2 chu2 。
- zhi1 xu1 zheng4 zhi2 ru2 liang2 gong1 ， yi2 ri4 bing3 bi4 qun2 yi2 qu1 。
- gui3 ju1 shi3 tu2 man3 tian1 xia4 ， shou1 shi0 da3 bing4 gui1 tai4 xu1 。
- xia1 ma0 wu2 zhi1 ting1 fang4 qu4 ， huang1 gou1 ye3 shui3 le4 you3 yu2 。

## 注释

## 译文

## 赏析
