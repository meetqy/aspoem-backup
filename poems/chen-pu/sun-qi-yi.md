---
id: chen-pu-sun-qi-yi
title: 筍  其一
titlePinyin: sun3     qi2 yi1
titleSlug: sun-qi-yi
author: 陳普
authorPinyin: chen2 pu3
authorSlug: chen-pu
dynasty: 宋
dynastyPinyin: song4
dynastySlug: song
tags: []
---

## 正文

- 書窗媚幽獨，萬竹真我儀。
- 冰霜茂摧挫，生意自有時。
- 斐亹弄月陰，挺拔出風姿。
- 鳳吟逐神鬰，春笋效珍奇。
- 山林足膏雨，土脈潤以肥。
- 震雷摇蟄虺，千根同發機。
- 迸芽带珠露，裂地拆伏龜。
- 開窗見羅列，繭栗出扶藜。
- 艱難或避石，奮逸或攢籬。
- 森森麞鹿角，重重虎豹皮。
- 地力既莫禦，天工亦不遲。
- 志氣凌青雲，風節比伯夷。
- 詎容薦清酒，但可供清詩。
- 呼童竊取小，不敢言饞饑。
- 含殻全其真，活火湯瀹之。
- 知心三兩人，一樽留晚曦。
- 錦䙀去什襲，玉版參吾師。
- 似爲傷惻隠，直是慰肝脾。
- 幾爲造化盜，何必鄰童窺。
- 作橋周曲意，煮簀又何癡。
- 惟應厚牆壁，高插數丈籬。
- 護成碧琅玕，長似冰玉兒。
- 吾聞北人說，洛下價不低。
- 千金買一束，掉頭更還疑。
- 南方信多此，吾黨苦不知。
- 入山三尺童，俄頃滿檐歸。
- 作羹厚於菜，入市賤如泥。
- 敢爲此暴殄，只爲不思惟。
- 昔在燧人前，真風猶未漓。
- 人間珠抵鵲，天下鳳爲雞。
- 南方即此寶，南人獨爾迷。
- 朝吟淵明菊，夜誦首陽薇。
- 悠悠今古人，無復知德希。

## 拼音

- shu1 chuang1 mei4 you1 du2 ， wan4 zhu2 zhen1 wo3 yi2 。
- bing1 shuang1 mao4 cui1 cuo4 ， sheng1 yi4 zi4 you3 shi2 。
- fei3 wei3 nong4 yue4 yin1 ， ting3 ba2 chu1 feng1 zi1 。
- feng4 yin2 zhu2 shen2 yu4 ， chun1 sun3 xiao4 zhen1 qi2 。
- shan1 lin2 zu2 gao1 yu3 ， tu3 mai4 run4 yi3 fei2 。
- zhen4 lei2 yao2 zhe2 hui1 ， qian1 gen1 tong2 fa1 ji1 。
- beng4 ya2 dai4 zhu1 lu4 ， lie4 di4 chai1 fu2 gui1 。
- kai1 chuang1 jian4 luo2 lie4 ， jian3 li4 chu1 fu2 li2 。
- jian1 nan2 huo4 bi4 shi2 ， fen4 yi4 huo4 zan3 li2 。
- sen1 sen1 zhang1 lu4 jiao3 ， chong2 chong2 hu3 bao4 pi2 。
- di4 li4 ji4 mo4 yu4 ， tian1 gong1 yi4 bu4 chi2 。
- zhi4 qi4 ling2 qing1 yun2 ， feng1 jie2 bi3 bo2 yi2 。
- ju4 rong2 jian4 qing1 jiu3 ， dan4 ke3 gong1 qing1 shi1 。
- hu1 tong2 qie4 qu3 xiao3 ， bu4 gan3 yan2 chan2 ji1 。
- han2 qiao4 quan2 qi2 zhen1 ， huo2 huo3 tang1 yue4 zhi1 。
- zhi1 xin1 san1 liang3 ren2 ， yi4 zun1 liu2 wan3 xi1 。
- jin3 䙀 qu4 shen2 xi2 ， yu4 ban3 can1 wu2 shi1 。
- si4 wei2 shang1 ce4 yin3 ， zhi2 shi4 wei4 gan1 pi2 。
- ji1 wei2 zao4 hua4 dao4 ， he2 bi4 lin2 tong2 kui1 。
- zuo4 qiao2 zhou1 qu1 yi4 ， zhu3 ze2 you4 he2 chi1 。
- wei2 ying1 hou4 qiang2 bi4 ， gao1 cha1 shu4 zhang4 li2 。
- hu4 cheng2 bi4 lang2 gan1 ， chang2 si4 bing1 yu4 er2 。
- wu2 wen2 bei3 ren2 shuo1 ， luo4 xia4 jia4 bu4 di1 。
- qian1 jin1 mai3 yi2 shu4 ， diao4 tou2 geng4 huan2 yi2 。
- nan2 fang1 xin4 duo1 ci3 ， wu2 dang3 ku3 bu4 zhi1 。
- ru4 shan1 san1 chi3 tong2 ， e2 qing3 man3 yan2 gui1 。
- zuo4 geng1 hou4 wu1 cai4 ， ru4 shi4 jian4 ru2 ni2 。
- gan3 wei2 ci3 bao4 tian3 ， zhi1 wei2 bu4 si1 wei2 。
- xi1 zai4 sui4 ren2 qian2 ， zhen1 feng1 you2 wei4 li2 。
- ren2 jian4 zhu1 di3 que4 ， tian1 xia4 feng4 wei2 ji1 。
- nan2 fang1 ji2 ci3 bao3 ， nan2 ren2 du2 er3 mi2 。
- chao2 yin2 yuan1 ming2 ju2 ， ye4 song4 shou3 yang2 wei1 。
- you1 you1 jin1 gu3 ren2 ， wu2 fu4 zhi1 de2 xi1 。

## 注释

## 译文

## 赏析
