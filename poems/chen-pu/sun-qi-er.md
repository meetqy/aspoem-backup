---
id: chen-pu-sun-qi-er
title: 筍  其二
titlePinyin: sun3     qi2 er4
titleSlug: sun-qi-er
author: 陳普
authorPinyin: chen2 pu3
authorSlug: chen-pu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 造化運可見，渾天何用儀。
- 日月轉兩轂，陰陽分四時。
- 化育出萬形，加之成氣姿。
- 倚筇看生意，莫測其神奇。
- 和風隨土至，膏雨著物肥。
- 千紅咸競晨，萬玉亦乘機。
- 深深起蟄龍，一一破伏龜。
- 險不畏臲卼，難不避石藜。
- 啟荆披瓦礫，撐屋觸藩籬。
- 頭頭出兕角，身身水犀皮。
- 大方欺小弱，尖先後止遲。
- 不知水先頰，遊客戴鴟夷。
- 六經無此物，昉見韓奕詩。
- 韓侯富貴人，何况貧儒饑。
- 詠形兼咀味，東坡韓退之。
- 長鑱君莫訝，容我踏朝曦。
- 內戒擣虀婦，外徵老圃師。
- 留先鳳凰止，勿積蜜蜂脾。
- 味既不可極，斑亦勿再窺。
- 待爾林下友，一洗胸中癡。
- 清風翠陰動，羽扇日接籬。
- 此時林下客，何以并其兒。
- 作未爭長日，滕高陵薛低。
- 一旦並夷齊，兄弟無相疑。
- 庭前聳矛戟，栖鴉猶不知。
- 斜陽遶三匝，疑事不能歸。
- 豈徒固吾圉，且不染塵泥。
- 此兒真世寶，何必他謀惟。
- 古來貴高上，盛德惡澆漓。
- 寧令烹不鳴，勿殺全德雞。
- 莫言一林竹，此路終不迷。
- 何必趨青瑣，亦勝對紫薇。
- 携琴對此君，三嘆鍾期希。

## 拼音

- zao4 hua4 yun4 ke3 jian4 ， hun2 tian1 he2 yong4 yi2 。
- ri4 yue4 zhuan3 liang3 gu3 ， yin1 yang2 fen1 si4 shi2 。
- hua4 yu4 chu1 wan4 xing2 ， jia1 zhi1 cheng2 qi4 zi1 。
- yi3 qiong2 kan4 sheng1 yi4 ， mo4 ce4 qi2 shen2 qi2 。
- he2 feng1 sui2 tu3 zhi4 ， gao1 yu3 zhu4 wu4 fei2 。
- qian1 hong2 xian2 jing4 chen2 ， wan4 yu4 yi4 cheng2 ji1 。
- shen1 shen1 qi3 zhe2 long2 ， yi1 yi1 po4 fu2 gui1 。
- xian3 bu2 wei4 nie4 wu4 ， nan2 bu2 bi4 shi2 li2 。
- qi3 jing1 pi1 wa3 li4 ， cheng1 wu1 chu4 fan1 li2 。
- tou2 tou2 chu1 si4 jiao3 ， shen1 shen1 shui3 xi1 pi2 。
- da4 fang1 qi1 xiao3 ruo4 ， jian1 xian1 hou4 zhi3 chi2 。
- bu4 zhi1 shui3 xian1 jia2 ， you2 ke4 dai4 chi1 yi2 。
- liu4 jing1 wu2 ci3 wu4 ， fang3 jian4 han2 yi4 shi1 。
- han2 hou2 fu4 gui4 ren2 ， he2 kuang4 pin2 ru2 ji1 。
- yong3 xing2 jian1 zui3 wei4 ， dong1 po1 han2 tui4 zhi1 。
- chang2 chan2 jun1 mo4 ya4 ， rong2 wo3 ta4 chao2 xi1 。
- nei4 jie4 dao3 ji1 fu4 ， wai4 zhi3 lao3 pu3 shi1 。
- liu2 xian1 feng4 huang2 zhi3 ， wu4 ji1 mi4 feng1 pi2 。
- wei4 ji4 bu4 ke3 ji2 ， ban1 yi4 wu4 zai4 kui1 。
- dai4 er3 lin2 xia4 you3 ， yi4 xi3 xiong1 zhong1 chi1 。
- qing1 feng1 cui4 yin1 dong4 ， yu3 shan4 ri4 jie1 li2 。
- ci3 shi2 lin2 xia4 ke4 ， he2 yi3 bing4 qi2 er2 。
- zuo4 wei4 zheng1 chang2 ri4 ， teng2 gao1 ling2 xue1 di1 。
- yi2 dan4 bing4 yi2 qi2 ， xiong1 di4 wu2 xiang1 yi2 。
- ting2 qian2 song3 mao2 ji3 ， qi1 ya1 you2 bu4 zhi1 。
- xie2 yang2 rao4 san1 za1 ， yi2 shi4 bu4 neng2 gui1 。
- qi3 tu2 gu4 wu2 yu3 ， qie3 bu4 ran3 chen2 ni2 。
- ci3 er2 zhen1 shi4 bao3 ， he2 bi4 ta1 mou2 wei2 。
- gu3 lai2 gui4 gao1 shang4 ， sheng4 de2 e4 jiao1 li2 。
- ning2 ling4 peng1 bu4 ming2 ， wu4 sha1 quan2 de2 ji1 。
- mo4 yan2 yi4 lin2 zhu2 ， ci3 lu4 zhong1 bu4 mi2 。
- he2 bi4 qu1 qing1 suo3 ， yi4 sheng4 dui4 zi3 wei1 。
- xie2 qin2 dui4 ci3 jun1 ， san1 tan4 zhong1 qi1 xi1 。

## 注释

## 译文

## 赏析
