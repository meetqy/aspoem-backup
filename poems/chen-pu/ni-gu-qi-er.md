---
id: chen-pu-ni-gu-qi-er
title: 擬古  其二
titlePinyin: ni3 gu3     qi2 er4
titleSlug: ni-gu-qi-er
author: 陳普
authorPinyin: chen2 pu3
authorSlug: chen-pu
dynasty: 宋
dynastyPinyin: song4
dynastySlug: song
tags: []
---

## 正文

- 瑶池出甘泉，玉臺蔭梧桐。
- 鳳巢梧桐上，下浴甘泉中。
- 美人室其左，荷衣裳芙蓉。
- 素手把青枝，嘻嘻笑春風。
- 性情如赤子，聲氣似黄鍾。
- 明珠媚深淵，魚鼈遊沖融。
- 世事多參商，憂樂苦不同。
- 榮枯與醜好，相待如駏蛩。
- 深懷惕霜露，夙心常省躬。

## 拼音

- yao2 chi2 chu1 gan1 quan2 ， yu4 tai2 yin1 wu2 tong2 。
- feng4 chao2 wu2 tong2 shang4 ， xia4 yu4 gan1 quan2 zhong1 。
- mei3 ren2 shi4 qi2 zuo3 ， he2 yi1 shang0 fu2 rong2 。
- su4 shou3 ba3 qing1 zhi1 ， xi1 xi1 xiao4 chun1 feng1 。
- xing4 qing2 ru2 chi4 zi3 ， sheng1 qi4 si4 huang2 zhong1 。
- ming2 zhu1 mei4 shen1 yuan1 ， yu2 bie1 you2 chong1 rong2 。
- shi4 shi4 duo1 can1 shang1 ， you1 le4 ku3 bu4 tong2 。
- rong2 ku1 yu3 chou3 hao3 ， xiang1 dai4 ru2 ju4 qiong2 。
- shen1 huai2 ti4 shuang1 lu4 ， su4 xin1 chang2 sheng3 gong1 。

## 注释

## 译文

## 赏析
