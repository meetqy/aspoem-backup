---
id: chen-pu-shou-rong-shan
title: 壽容山
titlePinyin: shou4 rong2 shan1
titleSlug: shou-rong-shan
author: 陳普
authorPinyin: chen2 pu3
authorSlug: chen-pu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 天下東南有玄圃，左瞰閩浙右俯楚。
- 藴瓌露秀周峰巒，異氣時出爲雲雨。
- 何年營丘文獻孫，相攸弛檐來胥宇。
- 綿綿瓜瓞日蕃滋，福德兩兼一爲主。
- 山川歡喜神靈依，五者日用如水土。
- 我來昔在旃蒙年，乃翁八十健如虎。
- 再來當公六十六，春風習習生談麈。
- 即溫聽厲心自凉，不覺人間有炎暑。
- 年年今日慶生申，已得河圖天數五。
- 今年三合尤奇妙，人生與猨共歌舞。
- 樽前萬事皆如意，酒酣屈指爲君數。
- 彩衣堂下森芝蘭，四宗人人皆玉樹。
- 詩書禮義照人間，謙恭孝弟麒麟武。
- 高年壯健幼穉仁，此事天下莫之禦。
- 福地何但貯退藏，請以閟宮代梁甫。

## 拼音

- tian1 xia4 dong1 nan2 you3 xuan2 pu3 ， zuo3 kan4 min3 zhe4 you4 fu3 chu3 。
- yun4 gui1 lu4 xiu4 zhou1 feng1 luan2 ， yi4 qi4 shi2 chu1 wei2 yun2 yu3 。
- he2 nian2 ying2 qiu1 wen2 xian4 sun1 ， xiang1 you1 chi2 yan2 lai2 xu1 yu3 。
- mian2 mian2 gua1 die2 ri4 fan1 zi1 ， fu2 de2 liang3 jian1 yi4 wei2 zhu3 。
- shan1 chuan1 huan1 xi3 shen2 ling2 yi1 ， wu3 zhe3 ri4 yong4 ru2 shui3 tu3 。
- wo3 lai2 xi1 zai4 zhan1 meng2 nian2 ， nai3 weng1 ba1 shi2 jian4 ru2 hu3 。
- zai4 lai2 dang1 gong1 liu4 shi2 liu4 ， chun1 feng1 xi2 xi2 sheng1 tan2 zhu3 。
- ji2 wen1 ting1 li4 xin1 zi4 liang2 ， bu4 jue2 ren2 jian4 you3 yan2 shu3 。
- nian2 nian2 jin1 ri4 qing4 sheng1 shen1 ， yi3 de2 he2 tu2 tian1 shu4 wu3 。
- jin1 nian2 san1 he2 you2 qi2 miao4 ， ren2 sheng1 yu3 yuan2 gong4 ge1 wu3 。
- zun1 qian2 wan4 shi4 jie1 ru2 yi4 ， jiu3 han1 qu1 zhi3 wei2 jun1 shu4 。
- cai3 yi1 tang2 xia4 sen1 zhi1 lan2 ， si4 zong1 ren2 ren2 jie1 yu4 shu4 。
- shi1 shu1 li3 yi4 zhao4 ren2 jian4 ， qian1 gong1 xiao4 di4 qi2 lin2 wu3 。
- gao1 nian2 zhuang4 jian4 you4 zhi4 ren2 ， ci3 shi4 tian1 xia4 mo4 zhi1 yu4 。
- fu2 di4 he2 dan4 zhu4 tui4 cang2 ， qing3 yi3 bi4 gong1 dai4 liang2 fu3 。

## 注释

## 译文

## 赏析
