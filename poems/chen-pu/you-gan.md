---
id: chen-pu-you-gan
title: 有感
titlePinyin: you3 gan3
titleSlug: you-gan
author: 陳普
authorPinyin: chen2 pu3
authorSlug: chen-pu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 後人百事不如古，創立造爲難悉數。
- 一日苟且成千年，一夫阿狥彌九土。
- 神仙不死豈有之，起自秦皇并漢武。
- 蜀陵冀角民鼓亂，樓殿至今連海宇。
- 從明未載心神飛，無根金人忽如覩。
- 膏肓遂成不可治，五教壅塞生民苦。
- 帝城元夜移三山，天河七夕橋織女。
- 倡優侏儒爲戲樂，淫詞浮文作貢舉。
- 賣鹽沽酒充科賦，吹簫執籥送喪死。
- 一般更有亂生人，背棄劬勞事歌舞。
- 造端良是魏隋間，以至開元遂爲瘉。
- 四海之人皆若狂，諛舌紛紛蔽明主。
- 五鳳樓前舞千秋，漁陽動地來鼙鼓。
- 六飛倉卒冒煙塵，兩京流血欲漂杵。
- 此禍端從逸欲生，國無良臣致惑蠱。
- 事君事親不在是，福壽自有千門路。
- 曲禮三千無一條，六經百氏無一語。
- 空隨流俗作愚蒙，並將四海蒼生誤。
- 先儒未嘗論及此，共慶重闈或可許。
- 不知沿習祇可傷，明知故作非相與。
- 忠告善道不是從，己所不欲當絜矩。
- 豈知謬致一瓣香，面把黨人作聾瞽。

## 拼音

- hou4 ren2 bai3 shi4 bu4 ru2 gu3 ， chuang4 li4 zao4 wei2 nan2 xi1 shu4 。
- yi2 ri4 gou3 qie3 cheng2 qian1 nian2 ， yi4 fu1 a1 xun4 mi2 jiu3 tu3 。
- shen2 xian1 bu4 si3 qi3 you3 zhi1 ， qi3 zi4 qin2 huang2 bing4 han4 wu3 。
- shu3 ling2 ji4 jiao3 min2 gu3 luan4 ， lou2 dian4 zhi4 jin1 lian2 hai3 yu3 。
- cong2 ming2 wei4 zai4 xin1 shen2 fei1 ， wu2 gen1 jin1 ren2 hu1 ru2 du3 。
- gao1 huang1 sui4 cheng2 bu4 ke3 zhi4 ， wu3 jiao4 yong1 sai1 sheng1 min2 ku3 。
- di4 cheng2 yuan2 ye4 yi2 san1 shan1 ， tian1 he2 qi1 xi1 qiao2 zhi1 nü3 。
- chang4 you1 zhu1 ru2 wei2 xi4 le4 ， yin2 ci2 fu2 wen2 zuo4 gong4 ju3 。
- mai4 yan2 gu1 jiu3 chong1 ke1 fu4 ， chui1 xiao1 zhi2 yue4 song4 sang1 si3 。
- yi4 ban1 geng4 you3 luan4 sheng1 ren2 ， bei4 qi4 qu2 lao2 shi4 ge1 wu3 。
- zao4 duan1 liang2 shi4 wei4 sui2 jian4 ， yi3 zhi4 kai1 yuan2 sui4 wei2 yu4 。
- si4 hai3 zhi1 ren2 jie1 ruo4 kuang2 ， yu2 she2 fen1 fen1 bi4 ming2 zhu3 。
- wu3 feng4 lou2 qian2 wu3 qian1 qiu1 ， yu2 yang2 dong4 di4 lai2 pi2 gu3 。
- liu4 fei1 cang1 zu2 mao4 yan1 chen2 ， liang3 jing1 liu2 xue4 yu4 piao1 chu3 。
- ci3 huo4 duan1 cong2 yi4 yu4 sheng1 ， guo2 wu2 liang2 chen2 zhi4 huo4 gu3 。
- shi4 jun1 shi4 qin1 bu2 zai4 shi4 ， fu2 shou4 zi4 you3 qian1 men2 lu4 。
- qu3 li3 san1 qian1 wu2 yi4 tiao2 ， liu4 jing1 bai3 shi4 wu2 yi4 yu3 。
- kong1 sui2 liu2 su2 zuo4 yu2 meng2 ， bing4 jiang1 si4 hai3 cang1 sheng1 wu4 。
- xian1 ru2 wei4 chang2 lun4 ji2 ci3 ， gong4 qing4 zhong4 wei2 huo4 ke3 xu1 。
- bu4 zhi1 yan2 xi2 qi2 ke3 shang1 ， ming2 zhi1 gu4 zuo4 fei1 xiang1 yu3 。
- zhong1 gao4 shan4 dao4 bu2 shi4 cong2 ， ji3 suo3 bu2 yu4 dang1 jie2 ju3 。
- qi3 zhi1 miu4 zhi4 yi2 ban4 xiang1 ， mian4 ba3 dang3 ren2 zuo4 long2 gu3 。

## 注释

## 译文

## 赏析
