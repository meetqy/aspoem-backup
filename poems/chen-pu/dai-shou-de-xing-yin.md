---
id: chen-pu-dai-shou-de-xing-yin
title: 代壽德興尹
titlePinyin: dai4 shou4 de2 xing1 yin3
titleSlug: dai-shou-de-xing-yin
author: 陳普
authorPinyin: chen2 pu3
authorSlug: chen-pu
dynasty: 宋
dynastyPinyin: song4
dynastySlug: song
tags: []
---

## 正文

- 堯蓂五葉開元正，堯雲五色輝紫清。
- 漁歌樵唱樂寬政，今日公堂彌兕觥。
- 江南春穉寒猶峭，東風先綠銀峰草。
- 銀峰百草皆何私，邀得東風來獨早。
- 寬厚不愎父母心，父母萬壽兒願深。
- 老穉盡作斑衣舞，來聽春風堂上琴。
- 黄金臺上凝虛竚，碧雲爲捲琴聲去。
- 要令四海皆陽春，不但銀峰沐膏雨。
- 區區祝公在此詩，寸草莫報春陽輝。
- 秉鈞暫借牛刀手，八荒開壽如堯時。

## 拼音

- yao2 mi4 wu3 ye4 kai1 yuan2 zheng4 ， yao2 yun2 wu3 se4 hui1 zi3 qing1 。
- yu2 ge1 qiao2 chang4 le4 kuan1 zheng4 ， jin1 ri4 gong1 tang2 mi2 si4 gong1 。
- jiang1 nan2 chun1 zhi4 han2 you2 qiao4 ， dong1 feng1 xian1 lü4 yin2 feng1 cao3 。
- yin2 feng1 bai3 cao3 jie1 he2 si1 ， yao1 de2 dong1 feng1 lai2 du2 zao3 。
- kuan1 hou4 bu2 bi4 fu4 mu3 xin1 ， fu4 mu3 wan4 shou4 er2 yuan4 shen1 。
- lao3 zhi4 jin4 zuo4 ban1 yi1 wu3 ， lai2 ting1 chun1 feng1 tang2 shang4 qin2 。
- huang2 jin1 tai2 shang4 ning2 xu1 zhu4 ， bi4 yun2 wei2 juan3 qin2 sheng1 qu4 。
- yao4 ling4 si4 hai3 jie1 yang2 chun1 ， bu2 dan4 yin2 feng1 mu4 gao1 yu3 。
- qu1 qu1 zhu4 gong1 zai4 ci3 shi1 ， cun4 cao3 mo4 bao4 chun1 yang2 hui1 。
- bing3 jun1 zan4 jie4 niu2 dao1 shou3 ， ba1 huang1 kai1 shou4 ru2 yao2 shi2 。

## 注释

## 译文

## 赏析
