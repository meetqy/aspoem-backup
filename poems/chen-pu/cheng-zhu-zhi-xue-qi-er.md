---
id: chen-pu-cheng-zhu-zhi-xue-qi-er
title: 程朱之學  其二
titlePinyin: cheng2 zhu1 zhi1 xue2     qi2 er4
titleSlug: cheng-zhu-zhi-xue-qi-er
author: 陳普
authorPinyin: chen2 pu3
authorSlug: chen-pu
dynasty: 宋
dynastyPinyin: song4
dynastySlug: song
tags: []
---

## 正文

- 化工溥萬物，不過亦不遺。
- 何以能不勞，一理以貫之。
- 寂然莫可跡，桴至鼓必隨。
- 一朝十二牛，芒刃不少隳。
- 制度自恰好，形樣咸無疑。
- 夭桃且灼灼，箓竹各猗猗。
- 有鱗盡淵躍，無翼不天飛。
- 人心正爾妙，動靜悉如斯。
- 樞紐在方寸，運化斯爲基。
- 眼前日萬變，堯舜一無爲。
- 此理無上下，大小隨所知。
- 因物爲順應，歡然鳴塤箎。
- 何故天下人，利器不自持。
- 妄端忽一起，紛潰終難支。
- 天開真儒出，幽探萬化機。
- 蒼蒼群生類，何事塗徑迷。

## 拼音

- hua4 gong1 pu3 wan4 wu4 ， bu2 guo4 yi4 bu4 yi2 。
- he2 yi3 neng2 bu4 lao2 ， yi4 li3 yi3 guan4 zhi1 。
- ji4 ran2 mo4 ke3 ji4 ， fu2 zhi4 gu3 bi4 sui2 。
- yi4 zhao1 shi2 er4 niu2 ， mang2 ren4 bu4 shao3 hui1 。
- zhi4 du4 zi4 qia4 hao3 ， xing2 yang4 xian2 wu2 yi2 。
- yao1 tao2 qie3 zhuo2 zhuo2 ， lu4 zhu2 ge4 yi1 yi1 。
- you3 lin2 jin4 yuan1 yue4 ， wu2 yi4 bu4 tian1 fei1 。
- ren2 xin1 zheng4 er3 miao4 ， dong4 jing4 xi1 ru2 si1 。
- shu1 niu3 zai4 fang1 cun4 ， yun4 hua4 si1 wei2 ji1 。
- yan3 qian2 ri4 wan4 bian4 ， yao2 shun4 yi4 wu2 wei2 。
- ci3 li3 wu2 shang4 xia4 ， da4 xiao3 sui2 suo3 zhi1 。
- yin1 wu4 wei2 shun4 ying1 ， huan1 ran2 ming2 xun1 chi2 。
- he2 gu4 tian1 xia4 ren2 ， li4 qi4 bu2 zi4 chi2 。
- wang4 duan1 hu1 yi4 qi3 ， fen1 kui4 zhong1 nan2 zhi1 。
- tian1 kai1 zhen1 ru2 chu1 ， you1 tan4 wan4 hua4 ji1 。
- cang1 cang1 qun2 sheng1 lei4 ， he2 shi4 tu2 jing4 mi2 。

## 注释

## 译文

## 赏析
