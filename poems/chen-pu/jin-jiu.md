---
id: chen-pu-jin-jiu
title: 禁酒
titlePinyin: jin4 jiu3
titleSlug: jin-jiu
author: 陳普
authorPinyin: chen2 pu3
authorSlug: chen-pu
dynasty: 宋
dynastyPinyin: song4
dynastySlug: song
tags: []
---

## 正文

- 五穀之中有淫液，堯舜未嘗得涓滴。
- 剛柔張弛理或容，兩間緣此生儀狄。
- 初如濫觴出岷山，中作江漢橫人間。
- 沃焦蘇枯亦宜有，滔天襄陵苦不難。
- 幾人捐軀乞鮫鰐，幾家蕩析無城郭。
- 古今魚鱉劇永嘉，至今無人非畢卓。
- 聖人哲士謀慮長，金城鐵壁爲隄防。
- 尊崇流水尚泛溢，黜降登躋毋升堂。
- 森嚴監史如霜雪，無算無量無踰節。
- 僛僛傞傞未嘗有，山立佳人冰玉潔。
- 柰何世降波瀾狂，周公不作衛武亡。
- 漢家石杠耗海內，唐殿金龍跨遠方。
- 上下因循爲日用，勝理腸胃成膏肓。
- 病民害物拂后土，愁天怒地干陰陽。
- 聖君宵衣急民瘼，一照萬方同忭躍。
- 救荒令典固當爾，此事更有加商略。
- 東西晉武覆轍新，李白杜甫皆沉身。
- 夏后以前皆聖世，豈無貴客與鬼神。
- 四維不張既非美，人而無禮不如死。
- 阮籍罪當投四裔，山簡接䍦尤亂紀。
- 江東命脈王茂弘，荆州父母陶士行。
- 更乞十年禁酺蜡，書生鼓腹老太平。

## 拼音

- wu3 gu3 zhi1 zhong1 you3 yin2 ye4 ， yao2 shun4 wei4 chang2 de2 juan1 di1 。
- gang1 rou2 zhang1 chi2 li3 huo4 rong2 ， liang3 jian4 yuan2 ci3 sheng1 yi2 di2 。
- chu1 ru2 lan4 shang1 chu1 min2 shan1 ， zhong1 zuo4 jiang1 han4 heng2 ren2 jian4 。
- wo4 jiao1 su1 ku1 yi4 yi2 you3 ， tao1 tian1 xiang1 ling2 ku3 bu4 nan2 。
- ji1 ren2 juan1 qu1 qi3 jiao1 e4 ， ji1 jia1 dang4 xi1 wu2 cheng2 guo1 。
- gu3 jin1 yu2 bie1 ju4 yong3 jia1 ， zhi4 jin1 wu2 ren2 fei1 bi4 zhuo2 。
- sheng4 ren2 zhe2 shi4 mou2 lü4 chang2 ， jin1 cheng2 tie3 bi4 wei2 di1 fang2 。
- zun1 chong2 liu2 shui3 shang4 fan4 yi4 ， chu4 jiang4 deng1 ji1 wu2 sheng1 tang2 。
- sen1 yan2 jian1 shi3 ru2 shuang1 xue3 ， wu2 suan4 wu2 liang2 wu2 yu2 jie2 。
- qi1 qi1 suo1 suo1 wei4 chang2 you3 ， shan1 li4 jia1 ren2 bing1 yu4 jie2 。
- nai4 he2 shi4 jiang4 bo1 lan2 kuang2 ， zhou1 gong1 bu2 zuo4 wei4 wu3 wang2 。
- han4 jia1 shi2 gang4 hao4 hai3 nei4 ， tang2 dian4 jin1 long2 kua4 yuan3 fang1 。
- shang4 xia4 yin1 xun2 wei2 ri4 yong4 ， sheng4 li3 chang2 wei4 cheng2 gao1 huang1 。
- bing4 min2 hai4 wu4 fu2 hou4 tu3 ， chou2 tian1 nu4 di4 gan1 yin1 yang2 。
- sheng4 jun1 xiao1 yi1 ji2 min2 mo4 ， yi2 zhao4 wan4 fang1 tong2 bian4 yue4 。
- jiu4 huang1 ling4 dian3 gu4 dang1 er3 ， ci3 shi4 geng4 you3 jia1 shang1 lüe4 。
- dong1 xi1 jin4 wu3 fu4 zhe2 xin1 ， li3 bai2 du4 fu3 jie1 chen2 shen1 。
- xia4 hou4 yi3 qian2 jie1 sheng4 shi4 ， qi3 wu2 gui4 ke4 yu3 gui3 shen2 。
- si4 wei2 bu4 zhang1 ji4 fei1 mei3 ， ren2 er2 wu2 li3 bu4 ru2 si3 。
- ruan3 ji2 zui4 dang1 tou2 si4 yi4 ， shan1 jian3 jie1 䍦 you2 luan4 ji4 。
- jiang1 dong1 ming4 mai4 wang2 mao4 hong2 ， jing1 zhou1 fu4 mu3 tao2 shi4 xing2 。
- geng4 qi3 shi2 nian2 jin4 pu2 la4 ， shu1 sheng1 gu3 fu4 lao3 tai4 ping2 。

## 注释

## 译文

## 赏析
