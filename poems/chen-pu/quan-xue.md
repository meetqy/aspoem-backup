---
id: chen-pu-quan-xue
title: 勸學
titlePinyin: quan4 xue2
titleSlug: quan-xue
author: 陳普
authorPinyin: chen2 pu3
authorSlug: chen-pu
dynasty: 宋
dynastyPinyin: song4
dynastySlug: song
tags: []
---

## 正文

- 七閩四海東南曲，自有天地惟篁竹。
- 無諸曾擁漢入秦，歸來依舊蠻夷俗。
- 未央長樂不詩書，何怪天涯構板屋。
- 人民稀少禽獸多，雲盤霧結成烜燠。
- 樓船橫海未入境，淮南早爲愁蛇蝮。
- 自從居股徙江淮，鳥飛千里惟溪谷。
- 經歷兩世至孫氏，始聞種杏匝廬麓。
- 依然未識孔聖書，徒能使虎爲收穀。
- 異端神怪非正學，但可出野驚麋鹿。
- 三分南北又幾年，匹士單夫無可錄。
- 開元天寶唐欲中，闌干始見盤中蓿。
- 日南韶石出名公，新羅二士非碌碌。
- 七閩轉海即洙泗，僅有令孜與思勗。
- 令人不忍讀唐書，不勝林壑溪山辱。
- 天心地氣信有時，二三百年漸堪目。
- 述古大年創發迹，義理文章相接續。
- 蔡襄風任獬廌司，陳烈氣壓龍虎伏。
- 介夫當仁竟不讓，了翁守義窮彌篤。
- 天開道統游楊胡，一氣北來若蘭馥。
- 了翁責沈先識程，子容聞風亦知肅。
- 劍龍化作李延平，道理益明仁益熟。
- 遂生考亭子朱子，撐拓三才開伭育。
- 植立綱常鰲戴地，開發蒙昧龍銜燭。
- 三胡三蔡與五劉，新安建安如一族。
- 直卿幸作東床客，照耀乾坤兩冰玉。
- 四書才老多有見，楚辭全甫尤能讀。
- 正叔安卿親聞道，稍後景元亦私淑。
- 禮書身後得直卿，遺經未了留楊復。
- 奎宿分野忽在茲，神光秀氣相追隨。
- 燈窗眉宇轍不同，金玉滿堂珠萬斛。
- 遂令四書滿天下，西被東漸出九服。
- 方將相與作齊魯，邇來微覺忘梳沐。
- 賢良文學偶未設，牆角短檠棄何速。
- 相看一一皆鳳麟，相薰漸漸隨鷄鶩。
- 古今最重是習氣，聖賢爲此多顰蹙。
- 一落千丈不可回，堅冰都在坤初六。
- 詩書自古不誤人，明經不但爲干祿。
- 聰明才智萬景春，家國子孫千百福。
- 吾言喋喋徒費辭，自昭拱看扶桑浴。

## 拼音

- qi1 min3 si4 hai3 dong1 nan2 qu3 ， zi4 you3 tian1 di4 wei2 huang2 zhu2 。
- wu2 zhu1 ceng2 yong1 han4 ru4 qin2 ， gui1 lai2 yi1 jiu4 man2 yi2 su2 。
- wei4 yang1 chang2 le4 bu4 shi1 shu1 ， he2 guai4 tian1 ya2 gou4 ban3 wu1 。
- ren2 min2 xi1 shao3 qin2 shou4 duo1 ， yun2 pan2 wu4 jie2 cheng2 xuan1 yu4 。
- lou2 chuan2 heng2 hai3 wei4 ru4 jing4 ， huai2 nan2 zao3 wei2 chou2 she2 fu4 。
- zi4 cong2 ju1 gu3 xi3 jiang1 huai2 ， niao3 fei1 qian1 li3 wei2 xi1 gu3 。
- jing1 li4 liang3 shi4 zhi4 sun1 shi4 ， shi3 wen2 zhong3 xing4 za1 lu2 lu4 。
- yi1 ran2 wei4 shi2 kong3 sheng4 shu1 ， tu2 neng2 shi3 hu3 wei2 shou1 gu3 。
- yi4 duan1 shen2 guai4 fei1 zheng4 xue2 ， dan4 ke3 chu1 ye3 jing1 mi2 lu4 。
- san1 fen1 nan2 bei3 you4 ji1 nian2 ， pi3 shi4 dan1 fu1 wu2 ke3 lu4 。
- kai1 yuan2 tian1 bao3 tang2 yu4 zhong1 ， lan2 gan1 shi3 jian4 pan2 zhong1 xu0 。
- ri4 nan2 shao2 shi2 chu1 ming2 gong1 ， xin1 luo2 er4 shi4 fei1 lu4 lu4 。
- qi1 min3 zhuan3 hai3 ji2 zhu1 si4 ， jin3 you3 ling4 zi1 yu3 si1 xu4 。
- ling4 ren2 bu4 ren3 du2 tang2 shu1 ， bu2 sheng4 lin2 he4 xi1 shan1 ru3 。
- tian1 xin1 di4 qi4 xin4 you3 shi2 ， er4 san1 bai3 nian2 jian4 kan1 mu4 。
- shu4 gu3 da4 nian2 chuang4 fa1 ji4 ， yi4 li3 wen2 zhang1 xiang1 jie1 xu4 。
- cai4 xiang1 feng1 ren4 xie4 zhi4 si1 ， chen2 lie4 qi4 ya1 long2 hu3 fu2 。
- jie4 fu1 dang1 ren2 jing4 bu2 rang4 ， liao3 weng1 shou3 yi4 qiong2 mi2 du3 。
- tian1 kai1 dao4 tong3 you2 yang2 hu2 ， yi2 qi4 bei3 lai2 ruo4 lan2 fu4 。
- liao3 weng1 ze2 shen3 xian1 shi2 cheng2 ， zi3 rong2 wen2 feng1 yi4 zhi1 su4 。
- jian4 long2 hua4 zuo4 li3 yan2 ping2 ， dao4 li3 yi4 ming2 ren2 yi4 shu2 。
- sui4 sheng1 kao3 ting2 zi0 zhu1 zi3 ， cheng1 tuo4 san1 cai2 kai1 xian2 yu4 。
- zhi2 li4 gang1 chang2 ao2 dai4 di4 ， kai1 fa1 meng2 mei4 long2 xian2 zhu2 。
- san1 hu2 san1 cai4 yu3 wu3 liu2 ， xin1 an1 jian4 an1 ru2 yi1 zu2 。
- zhi2 qing1 xing4 zuo4 dong1 chuang2 ke4 ， zhao4 yao4 qian2 kun1 liang3 bing1 yu4 。
- si4 shu1 cai2 lao3 duo1 you3 jian4 ， chu3 ci2 quan2 fu3 you2 neng2 du2 。
- zheng4 shu1 an1 qing1 qin1 wen2 dao4 ， shao1 hou4 jing3 yuan2 yi4 si1 shu1 。
- li3 shu1 shen1 hou4 de2 zhi2 qing1 ， yi2 jing1 wei4 liao3 liu2 yang2 fu4 。
- kui2 su4 fen1 ye3 hu1 zai4 zi1 ， shen2 guang1 xiu4 qi4 xiang1 zhui1 sui2 。
- deng1 chuang1 mei2 yu3 zhe2 bu4 tong2 ， jin1 yu4 man3 tang2 zhu1 wan4 hu2 。
- sui4 ling4 si4 shu1 man3 tian1 xia4 ， xi1 bei4 dong1 jian4 chu1 jiu3 fu2 。
- fang1 jiang1 xiang1 yu3 zuo4 qi2 lu3 ， er3 lai2 wei1 jue2 wang4 shu1 mu4 。
- xian2 liang2 wen2 xue2 ou3 wei4 she4 ， qiang2 jiao3 duan3 qing2 qi4 he2 su4 。
- xiang1 kan4 yi1 yi1 jie1 feng4 lin2 ， xiang1 xun1 jian4 jian4 sui2 ji1 wu4 。
- gu3 jin1 zui4 zhong4 shi4 xi2 qi4 ， sheng4 xian2 wei2 ci3 duo1 pin2 cu4 。
- yi2 luo4 qian1 zhang4 bu4 ke3 hui2 ， jian1 bing1 dou1 zai4 kun1 chu1 liu4 。
- shi1 shu1 zi4 gu3 bu2 wu4 ren2 ， ming2 jing1 bu2 dan4 wei2 gan1 lu4 。
- cong1 ming2 cai2 zhi4 wan4 jing3 chun1 ， jia1 guo2 zi3 sun1 qian1 bai3 fu2 。
- wu2 yan2 die2 die2 tu2 fei4 ci2 ， zi4 zhao1 gong3 kan4 fu2 sang1 yu4 。

## 注释

## 译文

## 赏析
