---
id: chen-pu-gui-qu-lai-ci
title: 歸去來辭
titlePinyin: gui1 qu4 lai2 ci2
titleSlug: gui-qu-lai-ci
author: 陳普
authorPinyin: chen2 pu3
authorSlug: chen-pu
dynasty: 宋
dynastyPinyin: song4
dynastySlug: song
tags: []
---

## 正文

- 歸去來兮，吾生復何之。
- 故園三徑在，桃李不成蹊。
- 臺榭荒凉已無憂，階除寂寞人已希。
- 胡飄飄而不返，將役役以奚爲。
- 丈夫不自量，處世寧堪悲。
- 省一朝之若是，悟百年之已非。
- 飯山曾是餓唐甫，首陽曾是餓夷齊。
- 名重天下何足比，利重天下何足奇。
- 覺利名之不昧，知貧賤而勿悲。
- 歸去來兮歸去來，長安縱好休徘徊。
- 足巾屏之行李，拂藜杖之塵埃。
- 杜宇知我意，聲聲苦相催。
- 故園行樂處，滿地生蒼苔。
- 歸去來兮，閩山之巔。
- 山奇水秀，可以忘年。
- 水渺茫而潔白，山排闥以爭前。
- 昔年桃李，依舊成阡。
- 石徑縈紆而藤蘿聳茂，茅茨幽迥而松菊爭妍。
- 盤餐三百品，食足二頃田。
- 吟且詠，樂且禪。
- 飽而嬉，困而眠。
- 心坦坦，腹平平。
- 正是故園行樂處，誰知此樂樂悠然。
- 東風起兮百草芊，綠楊飛絮杏花鮮。
- 蝶翅亂，鳥聲喧。
- 翠欲黛，紅欲燃。
- 歸去故園行樂處，幽鳥一聲啼杜鵑。
- 落花紅紫草成氈，黄梅肥彈柳三眠。
- 蟬嘒嘒，蝶翩翩。
- 笋翻籜，荷貼錢。
- 歸去故園行樂處，幾陣南風入舜絃。
- 西風至兮鴻雁來，萬物蕭條景物猜。
- 蟲聲切，猿嘯哀。
- 梧桐敗，菊花開。
- 歸去故園行樂處，清風明月好安排。
- 霜風凜凜雪花飛，村落無人猿夜啼。
- 泉酒冽，溪魚肥。
- 燃獸炭，撥蹲鴟。
- 歸去故園行樂處，竹外梅花三兩枝。
- 紅日三竿漁父去，雲迷四野牧童歸。
- 朝暮之情何已矣，四時之景已如斯。
- 已矣乎曷之，予知歸去兮。
- 松菊候門而南山聳媚，花鳥欣迎而北嶺喧呼。
- 悔知非之既晚，樂成賦以歸歟。

## 拼音

- gui1 qu4 lai2 xi1 ， wu2 sheng1 fu4 he2 zhi1 。
- gu4 yuan2 san1 jing4 zai4 ， tao2 li3 bu4 cheng2 qi1 。
- tai2 xie4 huang1 liang2 yi3 wu2 you1 ， jie1 chu2 ji4 mo4 ren2 yi3 xi1 。
- hu2 piao1 piao1 er2 bu4 fan3 ， jiang1 yi4 yi4 yi3 xi1 wei2 。
- zhang4 fu0 bu2 zi4 liang4 ， chu3 shi4 ning2 kan1 bei1 。
- sheng3 yi4 zhao1 zhi1 ruo4 shi4 ， wu4 bai3 nian2 zhi1 yi3 fei1 。
- fan4 shan1 ceng2 shi4 e4 tang2 fu3 ， shou3 yang2 ceng2 shi4 e4 yi2 qi2 。
- ming2 zhong4 tian1 xia4 he2 zu2 bi3 ， li4 zhong4 tian1 xia4 he2 zu2 qi2 。
- jue2 li4 ming2 zhi1 bu2 mei4 ， zhi1 pin2 jian4 er2 wu4 bei1 。
- gui1 qu4 lai2 xi1 gui1 qu4 lai2 ， chang2 an1 zong4 hao3 xiu1 pai2 huai2 。
- zu2 jin1 ping2 zhi1 xing2 li0 ， fu2 li2 zhang4 zhi1 chen2 ai1 。
- du4 yu3 zhi1 wo3 yi4 ， sheng1 sheng1 ku3 xiang4 cui1 。
- gu4 yuan2 xing2 le4 chu3 ， man3 di4 sheng1 cang1 tai2 。
- gui1 qu4 lai2 xi1 ， min3 shan1 zhi1 dian1 。
- shan1 qi2 shui3 xiu4 ， ke3 yi3 wang4 nian2 。
- shui3 miao3 mang2 er2 jie2 bai2 ， shan1 pai2 ta4 yi3 zheng1 qian2 。
- xi1 nian2 tao2 li3 ， yi1 jiu4 cheng2 qian1 。
- shi2 jing4 ying2 yu1 er2 teng2 luo2 song3 mao4 ， mao2 ci2 you1 jiong3 er2 song1 ju2 zheng1 yan2 。
- pan2 can1 san1 bai3 pin3 ， shi2 zu2 er4 qing3 tian2 。
- yin2 qie3 yong3 ， le4 qie3 shan4 。
- bao3 er2 xi1 ， kun4 er2 mian2 。
- xin1 tan3 tan3 ， fu4 ping2 ping2 。
- zheng4 shi4 gu4 yuan2 xing2 le4 chu3 ， shui2 zhi1 ci3 le4 le4 you1 ran2 。
- dong1 feng1 qi3 xi1 bai3 cao3 qian1 ， lü4 yang2 fei1 xu4 xing4 hua1 xian1 。
- die2 chi4 luan4 ， niao3 sheng1 xuan1 。
- cui4 yu4 dai4 ， hong2 yu4 ran2 。
- gui1 qu4 gu4 yuan2 xing2 le4 chu3 ， you1 niao3 yi4 sheng1 ti2 du4 jian1 。
- luo4 hua1 hong2 zi3 cao3 cheng2 zhan1 ， huang2 mei2 fei2 dan4 liu3 san1 mian2 。
- chan2 hui4 hui4 ， die2 pian1 pian1 。
- sun3 fan1 tuo4 ， he2 tie1 qian2 。
- gui1 qu4 gu4 yuan2 xing2 le4 chu3 ， ji1 zhen4 nan2 feng1 ru4 shun4 xian2 。
- xi1 feng1 zhi4 xi1 hong2 yan4 lai2 ， wan4 wu4 xiao1 tiao2 jing3 wu4 cai1 。
- chong2 sheng1 qie4 ， yuan2 xiao4 ai1 。
- wu2 tong2 bai4 ， ju2 hua1 kai1 。
- gui1 qu4 gu4 yuan2 xing2 le4 chu3 ， qing1 feng1 ming2 yue4 hao3 an1 pai2 。
- shuang1 feng1 lin3 lin3 xue3 hua1 fei1 ， cun1 luo4 wu2 ren2 yuan2 ye4 ti2 。
- quan2 jiu3 lie4 ， xi1 yu2 fei2 。
- ran2 shou4 tan4 ， bo1 dun1 chi1 。
- gui1 qu4 gu4 yuan2 xing2 le4 chu3 ， zhu2 wai4 mei2 hua1 san1 liang3 zhi1 。
- hong2 ri4 san1 gan1 yu2 fu4 qu4 ， yun2 mi2 si4 ye3 mu4 tong2 gui1 。
- zhao1 mu4 zhi1 qing2 he2 yi3 yi3 ， si4 shi2 zhi1 jing3 yi3 ru2 si1 。
- yi3 yi3 hu1 he2 zhi1 ， yu3 zhi1 gui1 qu4 xi1 。
- song1 ju2 hou4 men2 er2 nan2 shan1 song3 mei4 ， hua1 niao3 xin1 ying2 er2 bei3 ling3 xuan1 hu1 。
- hui3 zhi1 fei1 zhi1 ji4 wan3 ， le4 cheng2 fu4 yi3 gui1 yu2 。

## 注释

## 译文

## 赏析
