---
id: song-pu-shou-cheng-you-jin-shan-si-cheng-mao-lao
title: 遊金山寺呈茂老
titlePinyin: you2 jin1 shan1 si4 cheng2 mao4 lao3
titleSlug: you-jin-shan-si-cheng-mao-lao
author: 宋蒲壽宬
authorPinyin: song4 pu2 shou4 cheng2
authorSlug: song-pu-shou-cheng
dynasty: 宋
dynastyPinyin: song4
dynastySlug: song
tags: []
---

## 正文

- 長江氣勢何雄雄，波心幻出青蓮宫。
- 江流萬古浮不去，疑有根蒂誰能窮。
- 遡流逺見一培塿，傳聞壯觀疑談空。
- 風帆漸迫驚詭異，金碧還遶深蒙茸。
- 小船破浪與客去，繫纜階石穿玲瓏。
- 門前筆架水面立，波濤日夕相撞舂。
- 重樓複道費登陟，面面奇怪陡不同。
- 丹徒西望聳觀閣，淮海大塊居其東。
- 倚欄簷外水轉窄，飛鴻没處明雙瞳。
- 與僧煮茗話今古，莫窮幻眇窺鴻濛。
- 瀛洲方丈在何許，騎牛覔牛休憧憧。
- 遥指危檣夜泊處，驚飈飄簸如飛蓬。
- 禪闗深閉浪打屋，夜定不動猜遊龍。
- 清遊適值九月九，汲泉細摘黄花叢。
- 水上登髙復誰信，證明頼有今逺公。
- 登堂恍惚見坡印，瓣香起敬仙佛蹤。
- 想像形容記言語，涕零心惻生不逢。
- 未窮清興下山去，扁舟一瞬在閬風。
- 作詩聊復紀遊跡，來尋此跡何時重。

## 拼音

- chang2 jiang1 qi4 shi4 he2 xiong2 xiong2 ， bo1 xin1 huan4 chu1 qing1 lian2 gong1 。
- jiang1 liu2 wan4 gu3 fu2 bu2 qu4 ， yi2 you3 gen1 di4 shui2 neng2 qiong2 。
- su4 liu2 yuan3 jian4 yi4 pei2 lou3 ， chuan2 wen2 zhuang4 guan1 yi2 tan2 kong1 。
- feng1 fan1 jian4 po4 jing1 gui3 yi4 ， jin1 bi4 huan2 rao4 shen1 meng2 rong2 。
- xiao3 chuan2 po4 lang4 yu3 ke4 qu4 ， xi4 lan3 jie1 shi2 chuan1 ling2 long2 。
- men2 qian2 bi3 jia4 shui3 mian4 li4 ， bo1 tao1 ri4 xi1 xiang1 zhuang4 chong1 。
- zhong4 lou2 fu4 dao4 fei4 deng1 zhi4 ， mian4 mian4 qi2 guai4 dou3 bu4 tong2 。
- dan1 tu2 xi1 wang4 song3 guan1 ge2 ， huai2 hai3 da4 kuai4 ju1 qi2 dong1 。
- yi3 lan2 yan2 wai4 shui3 zhuan3 zhai3 ， fei1 hong2 mei2 chu3 ming2 shuang1 tong2 。
- yu3 seng1 zhu3 ming2 hua4 jin1 gu3 ， mo4 qiong2 huan4 miao3 kui1 hong2 meng2 。
- ying2 zhou1 fang1 zhang4 zai4 he2 xu1 ， qi2 niu2 mi4 niu2 xiu1 chong1 chong1 。
- yao2 zhi3 wei1 qiang2 ye4 bo2 chu3 ， jing1 biao1 piao1 bo4 ru2 fei1 peng2 。
- shan4 guan1 shen1 bi4 lang4 da3 wu1 ， ye4 ding4 bu2 dong4 cai1 you2 long2 。
- qing1 you2 shi4 zhi2 jiu3 yue4 jiu3 ， ji2 quan2 xi4 zhai1 huang2 hua1 cong2 。
- shui3 shang4 deng1 gao1 fu4 shui2 xin4 ， zheng4 ming2 lai4 you3 jin1 yuan3 gong1 。
- deng1 tang2 huang3 hu1 jian4 po1 yin4 ， ban4 xiang1 qi3 jing4 xian1 fo2 zong1 。
- xiang3 xiang4 xing2 rong2 ji4 yan2 yu3 ， ti4 ling2 xin1 ce4 sheng1 bu4 feng2 。
- wei4 qiong2 qing1 xing1 xia4 shan1 qu4 ， pian1 zhou1 yi2 shun4 zai4 lang4 feng1 。
- zuo4 shi1 liao2 fu4 ji4 you2 ji4 ， lai2 xun2 ci3 ji4 he2 shi2 zhong4 。

## 注释

## 译文

## 赏析
