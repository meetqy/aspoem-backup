---
id: song-pu-shou-cheng-zui-ge
title: 醉歌
titlePinyin: zui4 ge1
titleSlug: zui-ge
author: 宋蒲壽宬
authorPinyin: song4 pu2 shou4 cheng2
authorSlug: song-pu-shou-cheng
dynasty: 宋
dynastyPinyin: song4
dynastySlug: song
tags: []
---

## 正文

- 有人八百歲，作鬼三千年。
- 如此豈不夭，或者稱其綿。
- 大椿一春秋，爲歲各八千。
- 久矣摧爲塵，朝菌猶目前。
- 燕坐一息頃，直到羲農邊。
- 誰謂未來事如漆，未來龜鏡已在先。
- 天地一指掌，日月雙跳丸。
- 摶沙小兒戯，滄海爲桑田。
- 南華達生亦已死，伯倫半醉不是顛。
- 讀書堂上眼如月，輪扁釋鑿乃囅然。
- 髙車本桎梏，更被繩墨牽。
- 利澤苟未諧，仁義空自煎。
- 有客區區老山澤，不鳴不食稱神仙。
- 呼來飲酒不肯飲，月明騎鶴遊青天。
- 舉杯邀明月，舞影各自憐。
- 必求至樂何者爲至樂，今也不樂何用空拳拳。

## 拼音

- you3 ren2 ba1 bai3 sui4 ， zuo4 gui3 san1 qian1 nian2 。
- ru2 ci3 qi3 bu4 yao1 ， huo4 zhe3 cheng1 qi2 mian2 。
- da4 chun1 yi4 chun1 qiu1 ， wei2 sui4 ge4 ba1 qian1 。
- jiu3 yi3 cui1 wei2 chen2 ， chao2 jun1 you2 mu4 qian2 。
- yan4 zuo4 yi4 xi1 qing3 ， zhi2 dao4 xi1 nong2 bian1 。
- shui2 wei4 wei4 lai2 shi4 ru2 qi1 ， wei4 lai2 gui1 jing4 yi3 zai4 xian1 。
- tian1 di4 yi4 zhi3 zhang3 ， ri4 yue4 shuang1 tiao4 wan2 。
- tuan2 sha1 xiao3 er2 xi4 ， cang1 hai3 wei2 sang1 tian2 。
- nan2 hua2 da2 sheng1 yi4 yi3 si3 ， bo2 lun2 ban4 zui4 bu2 shi4 dian1 。
- du2 shu1 tang2 shang4 yan3 ru2 yue4 ， lun2 bian3 shi4 zao2 nai3 chan3 ran2 。
- gao1 ju1 ben3 zhi4 gu4 ， geng4 bei4 sheng2 mo4 qian1 。
- li4 ze2 gou3 wei4 xie2 ， ren2 yi4 kong1 zi4 jian1 。
- you3 ke4 qu1 qu1 lao3 shan1 ze2 ， bu4 ming2 bu4 shi2 cheng1 shen2 xian1 。
- hu1 lai2 yin3 jiu3 bu4 ken3 yin3 ， yue4 ming2 qi2 he4 you2 qing1 tian1 。
- ju3 bei1 yao1 ming2 yue4 ， wu3 ying3 ge4 zi4 lian2 。
- bi4 qiu2 zhi4 le4 he2 zhe3 wei2 zhi4 le4 ， jin1 ye3 bu2 le4 he2 yong4 kong1 quan2 quan2 。

## 注释

## 译文

## 赏析
