---
id: song-pu-shou-cheng-song-lin-cheng-shan-gui-shang-rao
title: 送林城山歸上饒
titlePinyin: song4 lin2 cheng2 shan1 gui1 shang4 rao2
titleSlug: song-lin-cheng-shan-gui-shang-rao
author: 宋蒲壽宬
authorPinyin: song4 pu2 shou4 cheng2
authorSlug: song-pu-shou-cheng
dynasty: 宋
dynastyPinyin: song4
dynastySlug: song
tags: []
---

## 正文

- 平生喜誦城山句，一誦千回起狂慕。
- 夢魂夜夜峨眉巔，峨眉只在家西住。
- 照人樓蜃嘘青紅，落筆天虬走雲霧。
- 冥搜古髓生潤芳，坐演正聲入韶濩。
- 蘭宫璧水俱雋功，金馬玉堂豈迂歩。
- 何人爲呌閶闔雲，試使琅玕一披露。
- 男兒豈暇謀温飽，丹心要使輝青素。
- 水潮方仰昌黎韓，日邊又起長沙傅。
- 玉山萬仞髙岧嶤，叢玉琤琤悦朝暮。
- 嗟哉精衛愚復愚，海石悠悠力安措。
- 傍人齲齒看癡狂，持此癡狂向誰訴。
- 古來離别惟有酒，此别情酸酒如醋。
- 萍蓬萬里終有家，而今更把家爲路。

## 拼音

- ping2 sheng1 xi3 song4 cheng2 shan1 ju4 ， yi2 song4 qian1 hui2 qi3 kuang2 mu4 。
- meng4 hun2 ye4 ye4 e2 mei2 dian1 ， e2 mei2 zhi1 zai4 jia1 xi1 zhu4 。
- zhao4 ren2 lou2 shen4 xu1 qing1 hong2 ， luo4 bi3 tian1 qiu2 zou3 yun2 wu4 。
- ming2 sou1 gu3 sui3 sheng1 run4 fang1 ， zuo4 yan3 zheng4 sheng1 ru4 shao2 hu4 。
- lan2 gong1 bi4 shui3 ju4 jun4 gong1 ， jin1 ma3 yu4 tang2 qi3 yu1 bu4 。
- he2 ren2 wei2 jiao4 chang1 he2 yun2 ， shi4 shi3 lang2 gan1 yi4 pi1 lu4 。
- nan2 er2 qi3 xia2 mou2 wen1 bao3 ， dan1 xin1 yao4 shi3 hui1 qing1 su4 。
- shui3 chao2 fang1 yang3 chang1 li2 han2 ， ri4 bian1 you4 qi3 chang2 sha1 fu4 。
- yu4 shan1 wan4 ren4 gao1 tiao2 yao2 ， cong2 yu4 cheng1 cheng1 yue4 zhao1 mu4 。
- jie1 zai1 jing1 wei4 yu2 fu4 yu2 ， hai3 shi2 you1 you1 li4 an1 cuo4 。
- bang4 ren2 qu3 chi3 kan4 chi1 kuang2 ， chi2 ci3 chi1 kuang2 xiang4 shui2 su4 。
- gu3 lai2 li2 bie2 wei2 you3 jiu3 ， ci3 bie2 qing2 suan1 jiu3 ru2 cu4 。
- ping2 peng2 wan4 li3 zhong1 you3 jia1 ， er2 jin1 geng4 ba3 jia1 wei2 lu4 。

## 注释

## 译文

## 赏析
