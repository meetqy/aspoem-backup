---
id: zhang-gang-yu-han-zi-cang-bie-jiu-hu-xie-hou-wu-lin-chuan-zao-shi-luan-li-dao-jiu-gan-tan-zi-cang-you-shi-jian-zeng-ci-yun-feng-cheng-er-shou-qi-er
title: 與韓子蒼别久忽邂逅於臨川遭時亂離道舊感歎子蒼有詩見贈次韻奉呈二首  其二
titlePinyin: yu3 han2 zi3 cang1 bie2 jiu3 hu1 xie4 hou4 wu1 lin2 chuan1 zao1 shi2 luan4 li2 dao4 jiu4 gan3 tan4 zi3 cang1 you3 shi1 jian4 zeng4 ci4 yun4 feng4 cheng2 er4 shou3     qi2 er4
titleSlug: yu-han-zi-cang-bie-jiu-hu-xie-hou-wu-lin-chuan-zao-shi-luan-li-dao-jiu-gan-tan-zi-cang-you-shi-jian-zeng-ci-yun-feng-cheng-er-shou-qi-er
author: 張綱
authorPinyin: zhang1 gang1
authorSlug: zhang-gang
dynasty: 宋
dynastyPinyin: song4
dynastySlug: song
tags: []
---

## 正文

- 隨緣到處是吾廬，風雨飄颻敢定居。
- 異縣逢君如隔世，七年怪我苦無書。
- 平生出處皆陳跡，大半交遊已故墟。
- 愁絕不知尊酒盡，醉歸兒女笑牽裾。

## 拼音

- sui2 yuan2 dao4 chu3 shi4 wu2 lu2 ， feng1 yu3 piao1 yao2 gan3 ding4 ju1 。
- yi4 xian4 feng2 jun1 ru2 ge2 shi4 ， qi1 nian2 guai4 wo3 ku3 wu2 shu1 。
- ping2 sheng1 chu1 chu3 jie1 chen2 ji4 ， da4 ban4 jiao1 you2 yi3 gu4 xu1 。
- chou2 jue2 bu4 zhi1 zun1 jiu3 jin4 ， zui4 gui1 er2 nü3 xiao4 qian1 ju1 。

## 注释

## 译文

## 赏析
