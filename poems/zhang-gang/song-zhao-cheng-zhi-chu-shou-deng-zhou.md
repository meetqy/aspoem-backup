---
id: zhang-gang-song-zhao-cheng-zhi-chu-shou-deng-zhou
title: 送趙承之出守鄧州
titlePinyin: song4 zhao4 cheng2 zhi1 chu1 shou3 deng4 zhou1
titleSlug: song-zhao-cheng-zhi-chu-shou-deng-zhou
author: 張綱
authorPinyin: zhang1 gang1
authorSlug: zhang-gang
dynasty: 宋
dynastyPinyin: song4
dynastySlug: song
tags: []
---

## 正文

- 蓬萊宮中老仙伯，一首詩堪萬人敵。
- 胡不佩劍趨明光，要試南陽二千石。
- 南陽異時名帝鄉，蘘山菊水秋風香。
- 民歌召杜向千載，至今遺俗皆農桑。
- 使君此去殊不惡，坐嘯風流有餘樂。
- 堂前畫燭照紅粧，席上枯棋響飛雹。
- 行看璽書下赤墀，旌旗夾道生光輝。
- 應念斯文要羽翼，歸來九萬翔天池。

## 拼音

- peng2 lai2 gong1 zhong1 lao3 xian1 bo2 ， yi4 shou3 shi1 kan1 wan4 ren2 di2 。
- hu2 bu2 pei4 jian4 qu1 ming2 guang1 ， yao4 shi4 nan2 yang2 er4 qian1 shi2 。
- nan2 yang2 yi4 shi2 ming2 di4 xiang1 ， rang2 shan1 ju2 shui3 qiu1 feng1 xiang1 。
- min2 ge1 zhao4 du4 xiang4 qian1 zai4 ， zhi4 jin1 yi2 su2 jie1 nong2 sang1 。
- shi3 jun1 ci3 qu4 shu1 bu2 e4 ， zuo4 xiao4 feng1 liu2 you3 yu2 le4 。
- tang2 qian2 hua4 zhu2 zhao4 hong2 zhuang1 ， xi2 shang4 ku1 qi2 xiang3 fei1 bao2 。
- xing2 kan4 xi3 shu1 xia4 chi4 chi2 ， jing1 qi2 jia1 dao4 sheng1 guang1 hui1 。
- ying1 nian4 si1 wen2 yao4 yu3 yi4 ， gui1 lai2 jiu3 wan4 xiang2 tian1 chi2 。

## 注释

## 译文

## 赏析
