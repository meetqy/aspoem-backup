---
id: zhang-gang-ci-yun-zhou-bo-xie-mian-ao-chang-pian
title: 次韻周伯謝綿襖長篇
titlePinyin: ci4 yun4 zhou1 bo2 xie4 mian2 ao3 chang2 pian1
titleSlug: ci-yun-zhou-bo-xie-mian-ao-chang-pian
author: 張綱
authorPinyin: zhang1 gang1
authorSlug: zhang-gang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 最宜爲誥唐仲舒，上林子虚漢相如。
- 喜君萬事懶着眼，獨向文章情未疏。
- 家貧肯戀儋石儲，船漏則已那復袽。
- 素志蹉跎雪侵鬢，青衫匍匐塵滿裾。
- 可憐虞翻屯骨相，相逢呼我丈人行。
- 夜聞抵掌論開邊，怒髪衝冠亦何壯。
- 鸘裘典盡終諱寒，忍寒悲歌行路難。
- 綈袍恐貽范叔怒，長篇忽拜烏絲闌。
- 辭章典要古所尚，餘子碌碌何足仰。
- 願君回筆頌皇猷，偃武修文答靈貺。
- 天子亟欲聞盡言，前席還應虚黈纊。

## 拼音

- zui4 yi2 wei2 gao4 tang2 zhong4 shu1 ， shang4 lin2 zi3 xu1 han4 xiang1 ru2 。
- xi3 jun1 wan4 shi4 lan3 zhe0 yan3 ， du2 xiang4 wen2 zhang1 qing2 wei4 shu1 。
- jia1 pin2 ken3 lian4 dan1 shi2 chu3 ， chuan2 lou4 ze2 yi3 na4 fu4 ru2 。
- su4 zhi4 cuo1 tuo2 xue3 qin1 bin4 ， qing1 shan1 pu2 fu2 chen2 man3 ju1 。
- ke3 lian2 yu2 fan1 tun2 gu3 xiang4 ， xiang1 feng2 hu1 wo3 zhang4 ren2 xing2 。
- ye4 wen2 di3 zhang3 lun4 kai1 bian1 ， nu4 fa4 chong1 guan1 yi4 he2 zhuang4 。
- shuang1 qiu2 dian3 jin4 zhong1 hui4 han2 ， ren3 han2 bei1 ge1 xing2 lu4 nan2 。
- ti4 pao2 kong3 yi2 fan4 shu1 nu4 ， chang2 pian1 hu1 bai4 wu1 si1 lan2 。
- ci2 zhang1 dian3 yao4 gu3 suo3 shang4 ， yu2 zi3 lu4 lu4 he2 zu2 yang3 。
- yuan4 jun1 hui2 bi3 song4 huang2 you2 ， yan3 wu3 xiu1 wen2 da2 ling2 kuang4 。
- tian1 zi3 ji2 yu4 wen2 jin4 yan2 ， qian2 xi2 huan2 ying1 xu1 tou3 kuang4 。

## 注释

## 译文

## 赏析
