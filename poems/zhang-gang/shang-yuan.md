---
id: zhang-gang-shang-yuan
title: 上元
titlePinyin: shang4 yuan2
titleSlug: shang-yuan
author: 張綱
authorPinyin: zhang1 gang1
authorSlug: zhang-gang
dynasty: 宋
dynastyPinyin: song4
dynastySlug: song
tags: []
---

## 正文

- 上元春色壓輕寒，故事賓僚集晚筵。
- 合坐香浮花裊娜，捲簾風定月嬋娟。
- 閭閻盡道宜新歲，燈火何妨減去年。
- 堪笑樽前窮太守，只愁老病欲歸田。

## 拼音

- shang4 yuan2 chun1 se4 ya1 qing1 han2 ， gu4 shi0 bin1 liao2 ji2 wan3 yan2 。
- he2 zuo4 xiang1 fu2 hua1 niao3 na4 ， juan3 lian2 feng1 ding4 yue4 chan2 juan1 。
- lü2 yan2 jin4 dao4 yi2 xin1 sui4 ， deng1 huo3 he2 fang2 jian3 qu4 nian2 。
- kan1 xiao4 zun1 qian2 qiong2 tai4 shou3 ， zhi1 chou2 lao3 bing4 yu4 gui1 tian2 。

## 注释

## 译文

## 赏析
