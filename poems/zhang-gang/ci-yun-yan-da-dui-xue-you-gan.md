---
id: zhang-gang-ci-yun-yan-da-dui-xue-you-gan
title: 次韻彦達對雪有感
titlePinyin: ci4 yun4 yan4 da2 dui4 xue3 you3 gan3
titleSlug: ci-yun-yan-da-dui-xue-you-gan
author: 張綱
authorPinyin: zhang1 gang1
authorSlug: zhang-gang
dynasty: 宋
dynastyPinyin: song4
dynastySlug: song
tags: []
---

## 正文

- 朔風卷地寒雲繁，忽驚空花墮簷間。
- 遠山歷亂眼中失，飛鳥滅没天際還。
- 緬想端門萬官賀，雲陛儼列鳴珮環。
- 豐年獻瑞天一笑，聲動四海具歡顔。
- 李侯人物妙天下，何獨臥窮看屋山。
- 胸次冰壺自深瑩，管中霧豹難窺斑。
- 異時富貴恐不免，詎忍空歌梁甫艱。
- 君看鴻鵠有髙志，一舉九萬誰能攀。

## 拼音

- shuo4 feng1 juan4 di4 han2 yun2 fan2 ， hu1 jing1 kong1 hua1 duo4 yan2 jian4 。
- yuan3 shan1 li4 luan4 yan3 zhong1 shi1 ， fei1 niao3 mie4 mei2 tian1 ji4 huan2 。
- mian3 xiang3 duan1 men2 wan4 guan1 he4 ， yun2 bi4 yan3 lie4 ming2 pei4 huan2 。
- feng1 nian2 xian4 rui4 tian1 yi2 xiao4 ， sheng1 dong4 si4 hai3 ju4 huan1 yan2 。
- li3 hou2 ren2 wu4 miao4 tian1 xia4 ， he2 du2 wo4 qiong2 kan4 wu1 shan1 。
- xiong1 ci4 bing1 hu2 zi4 shen1 ying2 ， guan3 zhong1 wu4 bao4 nan2 kui1 ban1 。
- yi4 shi2 fu4 gui4 kong3 bu4 mian3 ， ju4 ren3 kong1 ge1 liang2 fu3 jian1 。
- jun1 kan4 hong2 hu2 you3 gao1 zhi4 ， yi4 ju3 jiu3 wan4 shui2 neng2 pan1 。

## 注释

## 译文

## 赏析
