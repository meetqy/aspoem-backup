---
id: zhang-gang-dai-ren-shang-zheng-xiang-sheng-ri-san-shou-shou-xing
title: 代人上鄭相生日三首 壽星
titlePinyin: dai4 ren2 shang4 zheng4 xiang1 sheng1 ri4 san1 shou3   shou4 xing1
titleSlug: dai-ren-shang-zheng-xiang-sheng-ri-san-shou-shou-xing
author: 張綱
authorPinyin: zhang1 gang1
authorSlug: zhang-gang
dynasty: 宋
dynastyPinyin: song4
dynastySlug: song
tags: []
---

## 正文

- 瑞霧祥烟滿絳霄，詔開黄閣宴生朝。
- 鈞天合奏御香滿，百辟紫宸初散朝。
- 流花寶爵傳宣勸，歡聲自逐和風轉。
- 四方争獻壽星圖，祝公千歲身長健。
- 畫手丹青妙入神，煌煌列宿能寫真。
- 貂冠玉带畫中見，便是凌烟閣上人。
- 偉哉風骨神仙裔，主張壽禄來塵世。
- 不須更占南極星，看取老人朝玉帝。

## 拼音

- rui4 wu4 xiang2 yan1 man3 jiang4 xiao1 ， zhao4 kai1 huang2 ge2 yan4 sheng1 chao2 。
- jun1 tian1 he2 zou4 yu4 xiang1 man3 ， bai3 pi4 zi3 chen2 chu1 san4 chao2 。
- liu2 hua1 bao3 jue2 chuan2 xuan1 quan4 ， huan1 sheng1 zi4 zhu2 he2 feng1 zhuan3 。
- si4 fang1 zheng1 xian4 shou4 xing1 tu2 ， zhu4 gong1 qian1 sui4 shen1 chang2 jian4 。
- hua4 shou3 dan1 qing1 miao4 ru4 shen2 ， huang2 huang2 lie4 su4 neng2 xie3 zhen1 。
- diao1 guan1 yu4 dai4 hua4 zhong1 jian4 ， bian4 shi4 ling2 yan1 ge2 shang4 ren2 。
- wei3 zai1 feng1 gu3 shen2 xian1 yi4 ， zhu3 zhang1 shou4 lu4 lai2 chen2 shi4 。
- bu4 xu1 geng4 zhan4 nan2 ji2 xing1 ， kan4 qu3 lao3 ren2 chao2 yu4 di4 。

## 注释

## 译文

## 赏析
