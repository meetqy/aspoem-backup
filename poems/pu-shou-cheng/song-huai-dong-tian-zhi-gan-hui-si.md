---
id: pu-shou-cheng-song-huai-dong-tian-zhi-gan-hui-si
title: 送淮東田制幹回司
titlePinyin: song4 huai2 dong1 tian2 zhi4 gan4 hui2 si1
titleSlug: song-huai-dong-tian-zhi-gan-hui-si
author: 蒲壽宬
authorPinyin: pu2 shou4 cheng2
authorSlug: pu-shou-cheng
dynasty: 宋
dynastyPinyin: song4
dynastySlug: song
tags: []
---

## 正文

- 青青拱把木，人見毫芒時。
- 只恐不早種，既種何用疑。
- 枝條日已茂，雨露日已滋。
- 揺本固不可，爪膚復奚爲。
- 驚颷屢欲折，積雪久自支。
- 昔日靖郭君，四十餘男兒。
- 中有不舉子，其事乃甚奇。
- 馳聲自薛起，有誰敢齊窺。
- 君今已騎鶴，莫問腰纒資。
- 主人今晉公，相量千頃陂。
- 溲勃且並用，參苓恐無遺。
- 相如諭蜀檄，昌黎從軍詩。
- 倘可露一斑，豈無諸公知。
- 君來甫兩月，雲霧才一披。
- 非敢事偃蹇，禽鹿不可覊。
- 勿詫我泉石，恐爲君瑕疵。
- 吾且自笑我，人知我爲誰。

## 拼音

- qing1 qing1 gong3 ba3 mu4 ， ren2 jian4 hao2 mang2 shi2 。
- zhi3 kong3 bu4 zao3 zhong3 ， ji4 zhong3 he2 yong4 yi2 。
- zhi1 tiao2 ri4 yi3 mao4 ， yu3 lu4 ri4 yi3 zi1 。
- yao2 ben3 gu4 bu4 ke3 ， zhua3 fu1 fu4 xi1 wei2 。
- jing1 biao1 lü3 yu4 zhe2 ， ji1 xue3 jiu3 zi4 zhi1 。
- xi1 ri4 jing4 guo1 jun1 ， si4 shi2 yu2 nan2 er2 。
- zhong1 you3 bu4 ju3 zi3 ， qi2 shi4 nai3 shen4 qi2 。
- chi2 sheng1 zi4 xue1 qi3 ， you3 shui2 gan3 qi2 kui1 。
- jun1 jin1 yi3 qi2 he4 ， mo4 wen4 yao1 chan2 zi1 。
- zhu3 ren2 jin1 jin4 gong1 ， xiang1 liang4 qian1 qing3 bei1 。
- sou1 bo2 qie3 bing4 yong4 ， can1 ling2 kong3 wu2 yi2 。
- xiang1 ru2 yu4 shu3 xi2 ， chang1 li2 cong2 jun1 shi1 。
- tang3 ke3 lu4 yi4 ban1 ， qi3 wu2 zhu1 gong1 zhi1 。
- jun1 lai2 fu3 liang3 yue4 ， yun2 wu4 cai2 yi4 pi1 。
- fei1 gan3 shi4 yan3 jian3 ， qin2 lu4 bu4 ke3 ji1 。
- wu4 cha4 wo3 quan2 shi2 ， kong3 wei2 jun1 xia2 ci1 。
- wu2 qie3 zi4 xiao4 wo3 ， ren2 zhi1 wo3 wei2 shui2 。

## 注释

## 译文

## 赏析
