---
id: pu-shou-cheng-bai-shui-yan
title: 白水巖
titlePinyin: bai2 shui3 yan2
titleSlug: bai-shui-yan
author: 蒲壽宬
authorPinyin: pu2 shou4 cheng2
authorSlug: pu-shou-cheng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 泰山有積霤，坤媪乃善藏。
- 何時發靈祕，一脉流膏滂。
- 至仁及物意，後世疑濫觴。
- 螭蟠久懶卧，辟易離電光。
- 豐隆亦豪舉，夜半驅阿香。
- 天鼓何處來，大雪驚飄揚。
- 飛星雜雨射，怒雹翻飊狂。
- 倚欄兩眼眩，應接俱弗遑。
- 吕梁三十仭，吾聞老蒙莊。
- 行歌不憚險，習坎守故常。
- 峨眉有仙伯，佛迹窺荒唐。
- 濯足弄海月，戲侮相頡頏。
- 堪笑失筯人，氣骨何羸尫。
- 醉呼李太白，欲製芙蓉裳。
- 此泉願爲酒，萬斛輸滄浪。
- 簡寂耿我夢，九疊迂我腸。
- 鴈蕩更詭異，龍湫舞堂堂。
- 何當寄鵬翼，瞬息天一方。
- 仙人笑擘脯，滄海觀種桑。
- 人世彈指頃，萬古天地長。

## 拼音

- tai4 shan1 you3 ji1 liu4 ， kun1 ao3 nai3 shan4 cang2 。
- he2 shi2 fa1 ling2 bi4 ， yi2 mai4 liu2 gao1 pang1 。
- zhi4 ren2 ji2 wu4 yi4 ， hou4 shi4 yi2 lan4 shang1 。
- chi1 pan2 jiu3 lan3 wo4 ， pi4 yi4 li2 dian4 guang1 。
- feng1 long2 yi4 hao2 ju3 ， ye4 ban4 qu1 a1 xiang1 。
- tian1 gu3 he2 chu3 lai2 ， da4 xue3 jing1 piao1 yang2 。
- fei1 xing1 za2 yu3 she4 ， nu4 bao2 fan1 biao1 kuang2 。
- yi3 lan2 liang3 yan3 xuan4 ， ying1 jie1 ju4 fu2 huang2 。
- lü3 liang2 san1 shi2 ren4 ， wu2 wen2 lao3 meng2 zhuang1 。
- xing2 ge1 bu2 dan4 xian3 ， xi2 kan3 shou3 gu4 chang2 。
- e2 mei2 you3 xian1 bo2 ， fo2 ji4 kui1 huang1 tang2 。
- zhuo2 zu2 nong4 hai3 yue4 ， xi4 wu3 xiang1 jie2 hang2 。
- kan1 xiao4 shi1 zhu4 ren2 ， qi4 gu3 he2 lei2 wang1 。
- zui4 hu1 li3 tai4 bai2 ， yu4 zhi4 fu2 rong2 shang0 。
- ci3 quan2 yuan4 wei2 jiu3 ， wan4 hu2 shu1 cang1 lang4 。
- jian3 ji4 geng3 wo3 meng4 ， jiu3 die2 yu1 wo3 chang2 。
- yan4 dang4 geng4 gui3 yi4 ， long2 qiu1 wu3 tang2 tang2 。
- he2 dang1 ji4 peng2 yi4 ， shun4 xi1 tian1 yi4 fang1 。
- xian1 ren2 xiao4 bo4 pu2 ， cang1 hai3 guan1 zhong3 sang1 。
- ren2 shi4 dan4 zhi3 qing3 ， wan4 gu3 tian1 di4 chang2 。

## 注释

## 译文

## 赏析
