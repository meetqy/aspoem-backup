---
id: pu-shou-cheng-deng-shi-gu-yan-jian-cheng-zhong-da-yue-huang-ru-zhen-yi-yin-si-jiu-cong-rong-li-yi-qi-zhong-zhi-yi-yi-gan-er-sui-fu
title: 登師姑巖見城中大閲恍如陣蟻因思舊從戎吏亦其中之一蟻感而遂賦
titlePinyin: deng1 shi1 gu1 yan2 jian4 cheng2 zhong1 da4 yue4 huang3 ru2 zhen4 yi3 yin1 si1 jiu4 cong2 rong2 li4 yi4 qi2 zhong1 zhi1 yi1 yi3 gan3 er2 sui4 fu4
titleSlug: deng-shi-gu-yan-jian-cheng-zhong-da-yue-huang-ru-zhen-yi-yin-si-jiu-cong-rong-li-yi-qi-zhong-zhi-yi-yi-gan-er-sui-fu
author: 蒲壽宬
authorPinyin: pu2 shou4 cheng2
authorSlug: pu-shou-cheng
dynasty: 宋
dynastyPinyin: song4
dynastySlug: song
tags: []
---

## 正文

- 晨起捫層巔，蒼茫見塵市。
- 鼙鼓生逺陴，壺蠭在幽耳。
- 遥知細柳屯，于時閲軍士。
- 俯彼萬鎧羣，微哉一窖蟻。
- 初集如慕羶，俄擁如聚米。
- 或圓如旋磨，或方如緣几。
- 隠隠床下聲，牛鬬差可擬。
- 未熟黄粱間，忽憶大槐裏。
- 昔在羣蟻中，不知蟻是已。
- 長揖謝孫穰，微笑辭翦起。
- 蠻觸胡爲哉，鷄蟲今已矣。
- 醉眼未醒時，此真尺與咫。
- 更陟最上頭，須彌亦芥子。

## 拼音

- chen2 qi3 men2 ceng2 dian1 ， cang1 mang2 jian4 chen2 shi4 。
- pi2 gu3 sheng1 yuan3 pi2 ， hu2 feng1 zai4 you1 er3 。
- yao2 zhi1 xi4 liu3 tun2 ， yu2 shi2 yue4 jun1 shi4 。
- fu3 bi3 wan4 kai3 qun2 ， wei1 zai1 yi2 jiao4 yi3 。
- chu1 ji2 ru2 mu4 shan1 ， e2 yong1 ru2 ju4 mi3 。
- huo4 yuan2 ru2 xuan2 mo2 ， huo4 fang1 ru2 yuan2 ji3 。
- yin3 yin3 chuang2 xia4 sheng1 ， niu2 dou4 cha1 ke3 ni3 。
- wei4 shu2 huang2 liang2 jian4 ， hu1 yi4 da4 huai2 li3 。
- xi1 zai4 qun2 yi3 zhong1 ， bu4 zhi1 yi3 shi4 yi3 。
- chang2 yi1 xie4 sun1 rang2 ， wei1 xiao4 ci2 jian3 qi3 。
- man2 chu4 hu2 wei2 zai1 ， ji1 chong2 jin1 yi3 yi3 。
- zui4 yan3 wei4 xing3 shi2 ， ci3 zhen1 chi3 yu3 zhi3 。
- geng4 zhi4 zui4 shang4 tou2 ， xu1 mi2 yi4 jie4 zi3 。

## 注释

## 译文

## 赏析
