---
id: pu-shou-cheng-you-ti-chun-yang-dong
title: 又題純陽洞
titlePinyin: you4 ti2 chun2 yang2 dong4
titleSlug: you-ti-chun-yang-dong
author: 蒲壽宬
authorPinyin: pu2 shou4 cheng2
authorSlug: pu-shou-cheng
dynasty: 宋
dynastyPinyin: song4
dynastySlug: song
tags: []
---

## 正文

- 十里捫藤蘿，千崖插虛碧。
- 仰覺雲漢低，俯見塵市窄。
- 小山走委蛇，逺水别支脉。
- 身騎鷦鷯枝，目眇大鵬翮。
- 更有千載人，幽巖蜕空魄。
- 朝躡一片雲，夜嘯百丈石。
- 我疑真人去，留此守劍舄。
- 道人既無心，何事苦著跡。
- 我有一壺酒，起舞酹仙伯。
- 松槿雖殊途，宇宙同作客。

## 拼音

- shi2 li3 men2 teng2 luo2 ， qian1 ya2 cha1 xu1 bi4 。
- yang3 jue2 yun2 han4 di1 ， fu3 jian4 chen2 shi4 zhai3 。
- xiao3 shan1 zou3 wei1 yi2 ， yuan3 shui3 bie2 zhi1 mai4 。
- shen1 qi2 jiao1 liao2 zhi1 ， mu4 miao3 da4 peng2 he2 。
- geng4 you3 qian1 zai4 ren2 ， you1 yan2 tui4 kong1 po4 。
- chao2 nie4 yi2 pian4 yun2 ， ye4 xiao4 bai3 zhang4 shi2 。
- wo3 yi2 zhen1 ren2 qu4 ， liu2 ci3 shou3 jian4 xi4 。
- dao4 ren2 ji4 wu2 xin1 ， he2 shi4 ku3 zhu4 ji4 。
- wo3 you3 yi4 hu2 jiu3 ， qi3 wu3 lei4 xian1 bo2 。
- song1 jin3 sui1 shu1 tu2 ， yu3 zhou4 tong2 zuo4 ke4 。

## 注释

## 译文

## 赏析
