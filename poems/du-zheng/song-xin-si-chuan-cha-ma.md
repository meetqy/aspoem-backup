---
id: du-zheng-song-xin-si-chuan-cha-ma
title: 送新四川茶馬
titlePinyin: song4 xin1 si4 chuan1 cha2 ma3
titleSlug: song-xin-si-chuan-cha-ma
author: 度正
authorPinyin: du4 zheng4
authorSlug: du-zheng
dynasty: 宋
dynastyPinyin: song4
dynastySlug: song
tags: []
---

## 正文

- 慶元二年春，有詔來自東。
- 曰東川漕臣，憂國盡變通。
- 東川十五郡，連年歲不豐。
- 國計僅以足，民力幾窮空。
- 頼茲經綸手，調護遂奏功。
- 曰維榷牧司，有言驚聖聰。
- 咨爾予漕臣，僉言爾惟忠。
- 往哉其撫事，惟和惟其中。
- 蜀人聞天書，喜氣如春風。
- 竊思斟酌權，大概不可窮。
- 在昔元祐間，委付失狂童。
- 苞苴肆分行，錐刀到心胸。
- 小蘇抗章論，大蘇以詩攻。
- 至今百世下，得失爛如烘。
- 明公冰霜姿，材業尤雄雄。
- 剸割一指間，妙用付天工。
- 鳥獸雖無知，好惡人則同。
- 覿德自來馴，遇暴輒興戎。
- 從茲三邊人，稽首不敢凶。
- 蜀人願公留，天子將思公。
- 謂公曰還歸，其以來年冬。

## 拼音

- qing4 yuan2 er4 nian2 chun1 ， you3 zhao4 lai2 zi4 dong1 。
- yue1 dong1 chuan1 cao2 chen2 ， you1 guo2 jin4 bian4 tong1 。
- dong1 chuan1 shi2 wu3 jun4 ， lian2 nian2 sui4 bu4 feng1 。
- guo2 ji4 jin3 yi3 zu2 ， min2 li4 ji1 qiong2 kong1 。
- lai4 zi1 jing1 lun2 shou3 ， diao4 hu4 sui4 zou4 gong1 。
- yue1 wei2 que4 mu4 si1 ， you3 yan2 jing1 sheng4 cong1 。
- zi1 er3 yu3 cao2 chen2 ， qian1 yan2 er3 wei2 zhong1 。
- wang3 zai1 qi2 fu3 shi4 ， wei2 he2 wei2 qi2 zhong1 。
- shu3 ren2 wen2 tian1 shu1 ， xi3 qi4 ru2 chun1 feng1 。
- qie4 si1 zhen1 zhuo2 quan2 ， da4 gai4 bu4 ke3 qiong2 。
- zai4 xi1 yuan2 you4 jian4 ， wei3 fu4 shi1 kuang2 tong2 。
- bao1 ju1 si4 fen1 hang2 ， zhui1 dao1 dao4 xin1 xiong1 。
- xiao3 su1 kang4 zhang1 lun4 ， da4 su1 yi3 shi1 gong1 。
- zhi4 jin1 bai3 shi4 xia4 ， de2 shi1 lan4 ru2 hong1 。
- ming2 gong1 bing1 shuang1 zi1 ， cai2 ye4 you2 xiong2 xiong2 。
- tuan2 ge1 yi4 zhi3 jian4 ， miao4 yong4 fu4 tian1 gong1 。
- niao3 shou4 sui1 wu2 zhi1 ， hao3 e4 ren2 ze2 tong2 。
- di2 de2 zi4 lai2 xun4 ， yu4 bao4 zhe2 xing1 rong2 。
- cong2 zi1 san1 bian1 ren2 ， qi3 shou3 bu4 gan3 xiong1 。
- shu3 ren2 yuan4 gong1 liu2 ， tian1 zi3 jiang1 si1 gong1 。
- wei4 gong1 yue1 huan2 gui1 ， qi2 yi3 lai2 nian2 dong1 。

## 注释

## 译文

## 赏析
