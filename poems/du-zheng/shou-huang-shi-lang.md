---
id: du-zheng-shou-huang-shi-lang
title: 壽黄侍郎
titlePinyin: shou4 huang2 shi4 lang2
titleSlug: shou-huang-shi-lang
author: 度正
authorPinyin: du4 zheng4
authorSlug: du-zheng
dynasty: 宋
dynastyPinyin: song4
dynastySlug: song
tags: []
---

## 正文

- 玉井之泉其源深，淵涵停蓄包千尋。
- 風行於上渺河漢，諸子淺陋其蹄涔。
- 茫無畔岸容鼉鼈，富有磊落潛球琳。
- 大原自出號學海，餘波散及蕃儒林。
- 有如霽月當空照，羅列萬象中森森。
- 恭惟王明可用汲，一勺沃我思賢心。
- 推之四海澤焦槁，元戎十乘來駸駸。
- 銅梁玉壘日澄浄，夜氣晨光煥井參。
- 區區賤子愚且魯，非曰能之學鼓琴。
- 慇懃三弄衆掩耳，莞然一笑遭知音。
- 推琴而作喜欲舞，慨我得此踰兼金。
- 上方穆穆回元化，捨爾其誰扶當今。
- 傳聞丹詔九霄下，衮舄未至虛宸襟。
- 請書國紀開皇極，雍容調燮陽與陰。
- 願公自愛毋久外，天下蒼生思作霖。

## 拼音

- yu4 jing3 zhi1 quan2 qi2 yuan2 shen1 ， yuan1 han2 ting2 xu4 bao1 qian1 xun2 。
- feng1 xing2 wu1 shang4 miao3 he2 han4 ， zhu1 zi3 qian3 lou4 qi2 ti2 cen2 。
- mang2 wu2 pan4 an4 rong2 tuo2 bie1 ， fu4 you3 lei3 luo4 qian2 qiu2 lin2 。
- da4 yuan2 zi4 chu1 hao4 xue2 hai3 ， yu2 bo1 san4 ji2 fan1 ru2 lin2 。
- you3 ru2 ji4 yue4 dang1 kong1 zhao4 ， luo2 lie4 wan4 xiang4 zhong1 sen1 sen1 。
- gong1 wei2 wang2 ming2 ke3 yong4 ji2 ， yi4 shao2 wo4 wo3 si1 xian2 xin1 。
- tui1 zhi1 si4 hai3 ze2 jiao1 gao3 ， yuan2 rong2 shi2 cheng2 lai2 qin1 qin1 。
- tong2 liang2 yu4 lei3 ri4 cheng2 jing4 ， ye4 qi4 chen2 guang1 huan4 jing3 can1 。
- qu1 qu1 jian4 zi3 yu2 qie3 lu3 ， fei1 yue1 neng2 zhi1 xue2 gu3 qin2 。
- yin1 qin2 san1 nong4 zhong4 yan3 er3 ， wan3 ran2 yi2 xiao4 zao1 zhi1 yin1 。
- tui1 qin2 er2 zuo4 xi3 yu4 wu3 ， kai3 wo3 de2 ci3 yu2 jian1 jin1 。
- shang4 fang1 mu4 mu4 hui2 yuan2 hua4 ， she3 er3 qi2 shui2 fu2 dang1 jin1 。
- chuan2 wen2 dan1 zhao4 jiu3 xiao1 xia4 ， gun3 xi4 wei4 zhi4 xu1 chen2 jin1 。
- qing3 shu1 guo2 ji4 kai1 huang2 ji2 ， yong1 rong2 diao4 xie4 yang2 yu3 yin1 。
- yuan4 gong1 zi4 ai4 wu2 jiu3 wai4 ， tian1 xia4 cang1 sheng1 si1 zuo4 lin2 。

## 注释

## 译文

## 赏析
