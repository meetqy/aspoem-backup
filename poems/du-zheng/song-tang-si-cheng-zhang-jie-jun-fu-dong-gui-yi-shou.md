---
id: du-zheng-song-tang-si-cheng-zhang-jie-jun-fu-dong-gui-yi-shou
title: 送唐寺丞丈解郡紱東歸一首
titlePinyin: song4 tang2 si4 cheng2 zhang4 jie3 jun4 fu2 dong1 gui1 yi4 shou3
titleSlug: song-tang-si-cheng-zhang-jie-jun-fu-dong-gui-yi-shou
author: 度正
authorPinyin: du4 zheng4
authorSlug: du-zheng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 北溟有脩鱗，其大無匹儔。
- 化而爲羽翼，頃刻徧九州。
- 天地吾一體，日月吾雙眸。
- 一飲萬斛泉，一飯萬頭牛。
- 藏修丘壑間，昂昂亦無求。
- 塵寰何迫隘，飛鳴不自由。
- 蝦蟹及蛙黽，孤豚及青鼩。
- 紛紛如蝟毛，乘時恣喧咻。
- 其耳若不聞，其聲轉清幽。
- 其貌甚閒暇，其心亦休休。
- 長思日月明，西天雲霧收。
- 東至于蓬萊，西至于崑丘。
- 北至于窮髮，南至于不周。
- 宇宙渺一視，去息無拘留。
- 我欲效鶴雛，鳴和聲相酬。
- 終焉附其翼，一旦凌空遊。
- 使彼毛羽蟲，垂頭自懷羞。
- 此心如白璧，秋陽照江流。

## 拼音

- bei3 ming2 you3 xiu1 lin2 ， qi2 da4 wu2 pi3 chou2 。
- hua4 er2 wei2 yu3 yi4 ， qing3 ke4 bian4 jiu3 zhou1 。
- tian1 di4 wu2 yi4 ti3 ， ri4 yue4 wu2 shuang1 mou2 。
- yi4 yin3 wan4 hu2 quan2 ， yi2 fan4 wan4 tou2 niu2 。
- cang2 xiu1 qiu1 he4 jian4 ， ang2 ang2 yi4 wu2 qiu2 。
- chen2 huan2 he2 po4 ai4 ， fei1 ming2 bu2 zi4 you2 。
- xia1 xie4 ji2 wa1 min3 ， gu1 tun2 ji2 qing1 qu2 。
- fen1 fen1 ru2 wei4 mao2 ， cheng2 shi2 zi4 xuan1 xiu1 。
- qi2 er3 ruo4 bu4 wen2 ， qi2 sheng1 zhuan3 qing1 you1 。
- qi2 mao4 shen4 xian2 xia2 ， qi2 xin1 yi4 xiu1 xiu1 。
- chang2 si1 ri4 yue4 ming2 ， xi1 tian1 yun2 wu4 shou1 。
- dong1 zhi4 yu2 peng2 lai2 ， xi1 zhi4 yu2 kun1 qiu1 。
- bei3 zhi4 yu2 qiong2 fa4 ， nan2 zhi4 yu2 bu4 zhou1 。
- yu3 zhou4 miao3 yi2 shi4 ， qu4 xi1 wu2 ju1 liu2 。
- wo3 yu4 xiao4 he4 chu2 ， ming2 he2 sheng1 xiang1 chou2 。
- zhong1 yan1 fu4 qi2 yi4 ， yi2 dan4 ling2 kong1 you2 。
- shi3 bi3 mao2 yu3 chong2 ， chui2 tou2 zi4 huai2 xiu1 。
- ci3 xin1 ru2 bai2 bi4 ， qiu1 yang2 zhao4 jiang1 liu2 。

## 注释

## 译文

## 赏析
