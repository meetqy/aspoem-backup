---
id: du-zheng-ji-xiang-yang-yang-shi-lang-san-zhang
title: 寄襄陽楊侍郎三丈
titlePinyin: ji4 xiang1 yang2 yang2 shi4 lang2 san1 zhang4
titleSlug: ji-xiang-yang-yang-shi-lang-san-zhang
author: 度正
authorPinyin: du4 zheng4
authorSlug: du-zheng
dynasty: 宋
dynastyPinyin: song4
dynastySlug: song
tags: []
---

## 正文

- 茫茫天地間，萬象森紛羅。
- 迺眷蜀三川，神氣尤雄豪。
- 一川發于岷，一川分於洮。
- 一川啟母來，其名爲江沱。
- 洮江得三陳，經綸參夔皋。
- 協心裨興運，廟社遺勳勞。
- 岷江得兩蘇，議論丘與軻。
- 只今元祐碑，輝華萬丈高。
- 沱江當其中，瀰漫而委佗。
- 中興得五楊，其三真英髦。
- 綿州號魁磊，射策登巍科。
- 嘉謨洊入告，旋進旋蹉跎。
- 南部最逸才，氣欲星斗摩。
- 遺墨數千言，往往皆離騷。
- 惜哉天下士，中道迷山阿。
- 三丈寬宇量，中立而不它。
- 事業照錦屏，文章爛岷峨。
- 縮手不近前，三年淹禮曹。
- 翻然念鄉舍，屢乞分旌旄。
- 天子勉從之，出鎮姑養痾。
- 荆南古都會，十萬雄干戈。
- 閉閣閲詩書，人物如春和。
- 襄陽控敵衝，鐵騎連兩河。
- 撫之以仁義，敵人不敢過。
- 如聞九天上，屢欲書歸禾。
- 生人政雲霓，如何久婆娑。
- 一嘿了萬事，明哲中自韜。
- 造次顛沛間，超然完所操。
- 縉紳豈不願，廣厦陪賡歌。
- 吹噓元氣回，彙征如拔茅。
- 正生沱江濱，飲啄同一波。
- 辛勤事學問，如琢磨切磋。
- 大不遺泰山，小不遺秋毫。
- 古今靡不該，上下靡不包。
- 動靜極根源，萬物無所逃。
- 中心如金石，困折亦已多。
- 常憂辱此江，而爲江神呵。
- 行李彌域中，皇皇莫一遭。
- 扁舟復東來，欲見空神交。
- 引領寫胸臆，清風送洪濤。

## 拼音

- mang2 mang2 tian1 di4 jian4 ， wan4 xiang4 sen1 fen1 luo2 。
- nai3 juan4 shu3 san1 chuan1 ， shen2 qi4 you2 xiong2 hao2 。
- yi4 chuan1 fa1 yu2 min2 ， yi4 chuan1 fen1 wu1 tao2 。
- yi4 chuan1 qi3 mu3 lai2 ， qi2 ming2 wei2 jiang1 tuo2 。
- tao2 jiang1 de2 san1 chen2 ， jing1 lun2 can1 kui2 gao1 。
- xie2 xin1 bi4 xing1 yun4 ， miao4 she4 yi2 xun1 lao2 。
- min2 jiang1 de2 liang3 su1 ， yi4 lun4 qiu1 yu3 ke1 。
- zhi1 jin1 yuan2 you4 bei1 ， hui1 hua2 wan4 zhang4 gao1 。
- tuo2 jiang1 dang1 qi2 zhong1 ， mi2 man4 er2 wei3 tuo2 。
- zhong1 xing1 de2 wu3 yang2 ， qi2 san1 zhen1 ying1 mao2 。
- mian2 zhou1 hao4 kui2 lei3 ， she4 ce4 deng1 wei1 ke1 。
- jia1 mo2 jian4 ru4 gao4 ， xuan2 jin4 xuan2 cuo1 tuo2 。
- nan2 bu4 zui4 yi4 cai2 ， qi4 yu4 xing1 dou3 mo2 。
- yi2 mo4 shu4 qian1 yan2 ， wang3 wang3 jie1 li2 sao1 。
- xi1 zai1 tian1 xia4 shi4 ， zhong1 dao4 mi2 shan1 a1 。
- san1 zhang4 kuan1 yu3 liang4 ， zhong1 li4 er2 bu4 ta1 。
- shi4 ye4 zhao4 jin3 ping2 ， wen2 zhang1 lan4 min2 e2 。
- suo1 shou3 bu2 jin4 qian2 ， san1 nian2 yan1 li3 cao2 。
- fan1 ran2 nian4 xiang1 she4 ， lü3 qi3 fen1 jing1 mao2 。
- tian1 zi3 mian3 cong2 zhi1 ， chu1 zhen4 gu1 yang3 ke1 。
- jing1 nan2 gu3 du1 hui4 ， shi2 wan4 xiong2 gan1 ge1 。
- bi4 ge2 yue4 shi1 shu1 ， ren2 wu4 ru2 chun1 he2 。
- xiang1 yang2 kong4 di2 chong1 ， tie3 qi2 lian2 liang3 he2 。
- fu3 zhi1 yi3 ren2 yi4 ， di2 ren2 bu4 gan3 guo4 。
- ru2 wen2 jiu3 tian1 shang4 ， lü3 yu4 shu1 gui1 he2 。
- sheng1 ren2 zheng4 yun2 ni2 ， ru2 he2 jiu3 po2 suo1 。
- yi4 hei1 le0 wan4 shi4 ， ming2 zhe2 zhong1 zi4 tao1 。
- zao4 ci4 dian1 pei4 jian4 ， chao1 ran2 wan2 suo3 cao1 。
- jin4 shen1 qi3 bu2 yuan4 ， guang3 sha4 pei2 geng1 ge1 。
- chui1 xu1 yuan2 qi4 hui2 ， hui4 zheng1 ru2 ba2 mao2 。
- zheng4 sheng1 tuo2 jiang1 bin1 ， yin3 zhuo2 tong2 yi4 bo1 。
- xin1 qin2 shi4 xue2 wen4 ， ru2 zuo2 mo0 qie1 cuo1 。
- da4 bu4 yi2 tai4 shan1 ， xiao3 bu4 yi2 qiu1 hao2 。
- gu3 jin1 mi2 bu4 gai1 ， shang4 xia4 mi2 bu4 bao1 。
- dong4 jing4 ji2 gen1 yuan2 ， wan4 wu4 wu2 suo3 tao2 。
- zhong1 xin1 ru2 jin1 shi2 ， kun4 zhe2 yi4 yi3 duo1 。
- chang2 you1 ru3 ci3 jiang1 ， er2 wei2 jiang1 shen2 he1 。
- xing2 li0 mi2 yu4 zhong1 ， huang2 huang2 mo4 yi4 zao1 。
- pian1 zhou1 fu4 dong1 lai2 ， yu4 jian4 kong1 shen2 jiao1 。
- yin3 ling3 xie3 xiong1 yi4 ， qing1 feng1 song4 hong2 tao1 。

## 注释

## 译文

## 赏析
