---
id: du-zheng-zuo-meng-wei-qing-ji-yi-xue-shi-jia-zhang-chong-ji-jin-yi-yuan-yun-chou-xie-qi-xing-xiao-lan
title: 昨蒙謂卿機宜學士佳章寵寄謹依元韵酬謝乞幸笑覽
titlePinyin: zuo2 meng2 wei4 qing1 ji1 yi2 xue2 shi4 jia1 zhang1 chong3 ji4 jin3 yi1 yuan2 yun4 chou2 xie4 qi3 xing4 xiao4 lan3
titleSlug: zuo-meng-wei-qing-ji-yi-xue-shi-jia-zhang-chong-ji-jin-yi-yuan-yun-chou-xie-qi-xing-xiao-lan
author: 度正
authorPinyin: du4 zheng4
authorSlug: du-zheng
dynasty: 宋
dynastyPinyin: song4
dynastySlug: song
tags: []
---

## 正文

- 君家謫仙人，豪俠好駡譏。
- 脫靴辱權幸，捧硯誇寵妃。
- 風月三千首，百卉弄春暉。
- 恭惟紫微公，執筆贊萬幾。
- 大行或差舛，考驗在璿璣。
- 同時三君子，日月爭光輝。
- 我生百年後，覽之神奮飛。
- 粵從志學來，斯文力發揮。
- 瓦劄带塵壤，羊毛拂煙霏。
- 言詞雖不工，往往造精微。
- 邂逅逢名世，如何尚布衣。
- 爲我特傾倒，我心亦依依。
- 從今願卜隣，窮空不思歸。
- 厚意敢虛辱，三尺橫金徽。

## 拼音

- jun1 jia1 zhe2 xian1 ren2 ， hao2 xia2 hao3 ma4 ji1 。
- tuo1 xue1 ru3 quan2 xing4 ， peng3 yan4 kua1 chong3 fei1 。
- feng1 yue4 san1 qian1 shou3 ， bai3 hui4 nong4 chun1 hui1 。
- gong1 wei2 zi3 wei1 gong1 ， zhi2 bi3 zan4 wan4 ji1 。
- da4 xing2 huo4 cha4 chuan3 ， kao3 yan4 zai4 xuan2 ji1 。
- tong2 shi2 san1 jun1 zi3 ， ri4 yue4 zheng1 guang1 hui1 。
- wo3 sheng1 bai3 nian2 hou4 ， lan3 zhi1 shen2 fen4 fei1 。
- yue4 cong2 zhi4 xue2 lai2 ， si1 wen2 li4 fa1 hui1 。
- wa3 zha1 dai4 chen2 rang3 ， yang2 mao2 fu2 yan1 fei1 。
- yan2 ci2 sui1 bu4 gong1 ， wang3 wang3 zao4 jing1 wei1 。
- xie4 hou4 feng2 ming2 shi4 ， ru2 he2 shang4 bu4 yi1 。
- wei2 wo3 te4 qing1 dao3 ， wo3 xin1 yi4 yi1 yi1 。
- cong2 jin1 yuan4 bu3 lin2 ， qiong2 kong1 bu4 si1 gui1 。
- hou4 yi4 gan3 xu1 ru3 ， san1 chi3 heng2 jin1 hui1 。

## 注释

## 译文

## 赏析
