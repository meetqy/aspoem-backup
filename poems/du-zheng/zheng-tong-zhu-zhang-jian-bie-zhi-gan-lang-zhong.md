---
id: du-zheng-zheng-tong-zhu-zhang-jian-bie-zhi-gan-lang-zhong
title: 正同諸丈餞別制幹郎中
titlePinyin: zheng4 tong2 zhu1 zhang4 jian4 bie2 zhi4 gan4 lang2 zhong1
titleSlug: zheng-tong-zhu-zhang-jian-bie-zhi-gan-lang-zhong
author: 度正
authorPinyin: du4 zheng4
authorSlug: du-zheng
dynasty: 宋
dynastyPinyin: song4
dynastySlug: song
tags: []
---

## 正文

- 春風來戶牖，春雨過庭隅。
- 攬袂送征車，去去不須臾。
- 借問何人斯，玉立美且姝。
- 慶曆丞相孫，太學學爲儒。
- 一日上震怒，大姦伏其辜。
- 議者不深計，但惟和是圖。
- 直欲函其首，而往獻匈奴。
- 君言國大柄，不過賞與誅。
- 況此非常刑，何言歸之歟。
- 日月天之經，山河地之樞。
- 綱維在名分，臣子當力扶。
- 大義儻一失，自今難枝吾。
- 此事如君家，曾老姑之夫。
- 又如和議初，編修澹齋胡。
- 精誠貫金石，勇氣激頑懦。
- 北庭聞此言，何敢更凶愚。
- 公卿顧之嘆，識者空嗟吁。
- 有如此英才，一第豈足汙。
- 便當司獻納，朝夕贊廟謨。
- 奈何遺之外，沈浮在江湖。
- 應聘入賓筵，萬里來成都。
- 我昔聞其名，英聲震八區。
- 今幸見其面，堂堂六尺軀。
- 胸中浩無際，萬卷儲經郛。
- 開口論世事，不訐亦不諛。
- 況茲當才難，所懷真所須。
- 奉檄過西鄙，敢憚歷崎嶇。
- 西州號陸海，劍外頗焦枯。
- 男耕饑不粟，女蠶寒不襦。
- 連年雖豐登，今其庶矣乎。
- 撫摩勸薄斂，勞來先蠲逋。
- 疾苦得上聞，歡聲沸道塗。
- 褰裳韓信溪，去就想不拘。
- 徘徊蕭何堰，萬斛收賦租。
- 釃酒李固墓，九原儻可呼。
- 再拜武侯祠，武侯伊呂徒。
- 事業雖不就，千載懸規摹。
- 一力扶漢鼎，初若甚區區。
- 北震于曹魏，東連于孫吳。
- 馴致河洛間，南望携簞壺。
- 傳記尚可考，遺迹應未蕪。
- 曩聞張忠獻，初官斂版趨。
- 慇懃嚴先生，贈言良非迂。
- 具云今漢中，二士山澤癯。
- 引之與爲友，道義相涵濡。
- 以此忠獻公，德業日敷腴。
- 駕言過漢中，願毋疾其驅。
- 世固不乏士，安知今也無。
- 邂逅或相遇，提携與之俱。
- 引領星橋邊，雲間望歸鳬。

## 拼音

- chun1 feng1 lai2 hu4 you3 ， chun1 yu3 guo4 ting2 yu2 。
- lan3 mei4 song4 zheng1 ju1 ， qu4 qu4 bu4 xu1 yu2 。
- jie4 wen4 he2 ren2 si1 ， yu4 li4 mei3 qie3 shu1 。
- qing4 li4 cheng2 xiang4 sun1 ， tai4 xue2 xue2 wei2 ru2 。
- yi2 ri4 shang4 zhen4 nu4 ， da4 jian1 fu2 qi2 gu1 。
- yi4 zhe3 bu4 shen1 ji4 ， dan4 wei2 he2 shi4 tu2 。
- zhi2 yu4 han2 qi2 shou3 ， er2 wang3 xian4 xiong1 nu2 。
- jun1 yan2 guo2 da4 bing3 ， bu2 guo4 shang3 yu3 zhu1 。
- kuang4 ci3 fei1 chang2 xing2 ， he2 yan2 gui1 zhi1 yu2 。
- ri4 yue4 tian1 zhi1 jing1 ， shan1 he2 di4 zhi1 shu1 。
- gang1 wei2 zai4 ming2 fen4 ， chen2 zi3 dang1 li4 fu2 。
- da4 yi4 tang3 yi4 shi1 ， zi4 jin1 nan2 zhi1 wu2 。
- ci3 shi4 ru2 jun1 jia1 ， ceng2 lao3 gu1 zhi1 fu1 。
- you4 ru2 he2 yi4 chu1 ， bian1 xiu1 dan4 zhai1 hu2 。
- jing1 cheng2 guan4 jin1 shi2 ， yong3 qi4 ji1 wan2 nuo4 。
- bei3 ting2 wen2 ci3 yan2 ， he2 gan3 geng4 xiong1 yu2 。
- gong1 qing1 gu4 zhi1 tan4 ， shi2 zhe3 kong1 jie1 xu1 。
- you3 ru2 ci3 ying1 cai2 ， yi2 di4 qi3 zu2 wu1 。
- bian4 dang1 si1 xian4 na4 ， zhao1 xi1 zan4 miao4 mo2 。
- nai4 he2 yi2 zhi1 wai4 ， shen3 fu2 zai4 jiang1 hu2 。
- ying1 pin4 ru4 bin1 yan2 ， wan4 li3 lai2 cheng2 du1 。
- wo3 xi1 wen2 qi2 ming2 ， ying1 sheng1 zhen4 ba1 qu1 。
- jin1 xing4 jian4 qi2 mian4 ， tang2 tang2 liu4 chi3 qu1 。
- xiong1 zhong1 hao4 wu2 ji4 ， wan4 juan4 chu3 jing1 fu2 。
- kai1 kou3 lun4 shi4 shi4 ， bu4 jie2 yi4 bu4 yu2 。
- kuang4 zi1 dang1 cai2 nan2 ， suo3 huai2 zhen1 suo3 xu1 。
- feng4 xi2 guo4 xi1 bi3 ， gan3 dan4 li4 qi2 qu1 。
- xi1 zhou1 hao4 lu4 hai3 ， jian4 wai4 po1 jiao1 ku1 。
- nan2 geng1 ji1 bu2 su4 ， nü3 can2 han2 bu4 ru2 。
- lian2 nian2 sui1 feng1 deng1 ， jin1 qi2 shu4 yi3 hu1 。
- fu3 mo2 quan4 bao2 lian3 ， lao2 lai2 xian1 juan1 bu1 。
- ji2 ku3 de2 shang4 wen2 ， huan1 sheng1 fei4 dao4 tu2 。
- qian1 shang0 han2 xin4 xi1 ， qu4 jiu4 xiang3 bu4 ju1 。
- pai2 huai2 xiao1 he2 yan4 ， wan4 hu2 shou1 fu4 zu1 。
- shi1 jiu3 li3 gu4 mu4 ， jiu3 yuan2 tang3 ke3 hu1 。
- zai4 bai4 wu3 hou2 ci2 ， wu3 hou2 yi1 lü3 tu2 。
- shi4 ye4 sui1 bu2 jiu4 ， qian1 zai4 xuan2 gui1 mo2 。
- yi2 li4 fu2 han4 ding3 ， chu1 ruo4 shen4 qu1 qu1 。
- bei3 zhen4 yu2 cao2 wei4 ， dong1 lian2 yu2 sun1 wu2 。
- xun4 zhi4 he2 luo4 jian4 ， nan2 wang4 xie2 dan1 hu2 。
- chuan2 ji4 shang4 ke3 kao3 ， yi2 ji4 ying1 wei4 wu2 。
- nang3 wen2 zhang1 zhong1 xian4 ， chu1 guan1 lian3 ban3 qu1 。
- yin1 qin2 yan2 xian1 sheng0 ， zeng4 yan2 liang2 fei1 yu1 。
- ju4 yun2 jin1 han4 zhong1 ， er4 shi4 shan1 ze2 qu2 。
- yin3 zhi1 yu3 wei2 you3 ， dao4 yi4 xiang1 han2 ru2 。
- yi3 ci3 zhong1 xian4 gong1 ， de2 ye4 ri4 fu1 yu2 。
- jia4 yan2 guo4 han4 zhong1 ， yuan4 wu2 ji2 qi2 qu1 。
- shi4 gu4 bu4 fa2 shi4 ， an1 zhi1 jin1 ye3 wu2 。
- xie4 hou4 huo4 xiang1 yu4 ， ti2 xie2 yu3 zhi1 ju4 。
- yin3 ling3 xing1 qiao2 bian1 ， yun2 jian4 wang4 gui1 fu2 。

## 注释

## 译文

## 赏析
