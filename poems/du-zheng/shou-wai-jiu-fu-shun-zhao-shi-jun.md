---
id: du-zheng-shou-wai-jiu-fu-shun-zhao-shi-jun
title: 壽外舅富順趙使君
titlePinyin: shou4 wai4 jiu4 fu4 shun4 zhao4 shi3 jun1
titleSlug: shou-wai-jiu-fu-shun-zhao-shi-jun
author: 度正
authorPinyin: du4 zheng4
authorSlug: du-zheng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 天家積慶如江河，千枝萬葉魯衛毛。
- 聲名赫赫照今古，骨相飄飄多俊髦。
- 惟安懿王邁種德，當時廟社遺勳勞。
- 本支百世端未艾，綿綿瓜瓞更崇高。
- 只今中興得旦奭，夾輔日月參夔皋。
- 自餘材德踵相望，磊落抱負皆英豪。
- 或持皮帛登臺省，或奉符竹分旌旄。
- 金川丈人最後出，平生力學勤持操。
- 高談奧論不可到，一灑萬字無停毫。
- 聊將圭撮試當世，已被天語加崇褒。
- 從此公道更開泰，未必奔走懸三刀。
- 念昔南宮陪俊翮，偶附驥尾辭蓬蒿。
- 因蒙顧盼被收錄，得拜門下恩則叨。
- 自憐薄命薄如葉，十年再爾吟離騷。
- 世間情態已百轉，每歎慈愛終堅牢。
- 今逢佳節揆初度，欲薦眉壽酬甄陶。
- 丈人丈人聽我語，我語憔悴空啾嘈。
- 白圭三復古亦少，緇衣改爲今可遭。
- 人言愷悌必富貴，愷悌富貴何由逃。
- 不願歸來一尊酒，但願努力登三鼇。
- 我欲執鞭追壺中之日月，薦海上之蟠桃。

## 拼音

- tian1 jia1 ji1 qing4 ru2 jiang1 he2 ， qian1 zhi1 wan4 ye4 lu3 wei4 mao2 。
- sheng1 ming2 he4 he4 zhao4 jin1 gu3 ， gu3 xiang1 piao1 piao1 duo1 jun4 mao2 。
- wei2 an1 yi4 wang2 mai4 zhong3 de2 ， dang1 shi2 miao4 she4 yi2 xun1 lao2 。
- ben3 zhi1 bai3 shi4 duan1 wei4 ai4 ， mian2 mian2 gua1 die2 geng4 chong2 gao1 。
- zhi1 jin1 zhong1 xing1 de2 dan4 shi4 ， jia1 fu3 ri4 yue4 can1 kui2 gao1 。
- zi4 yu2 cai2 de2 zhong3 xiang1 wang4 ， lei3 luo4 bao4 fu4 jie1 ying1 hao2 。
- huo4 chi2 pi2 bo2 deng1 tai2 sheng3 ， huo4 feng4 fu2 zhu2 fen1 jing1 mao2 。
- jin1 chuan1 zhang4 ren2 zui4 hou4 chu1 ， ping2 sheng1 li4 xue2 qin2 chi2 cao1 。
- gao1 tan2 ao4 lun4 bu4 ke3 dao4 ， yi4 sa3 wan4 zi4 wu2 ting2 hao2 。
- liao2 jiang1 gui1 cuo1 shi4 dang1 shi4 ， yi3 bei4 tian1 yu3 jia1 chong2 bao1 。
- cong2 ci3 gong1 dao4 geng4 kai1 tai4 ， wei4 bi4 ben1 zou3 xuan2 san1 dao1 。
- nian4 xi1 nan2 gong1 pei2 jun4 he2 ， ou3 fu4 ji4 wei3 ci2 peng2 hao1 。
- yin1 meng2 gu4 pan4 bei4 shou1 lu4 ， de2 bai4 men2 xia4 en1 ze2 dao1 。
- zi4 lian2 bo2 ming4 bao2 ru2 ye4 ， shi2 nian2 zai4 er3 yin2 li2 sao1 。
- shi4 jian4 qing2 tai4 yi3 bai3 zhuan3 ， mei3 tan4 ci2 ai4 zhong1 jian1 lao2 。
- jin1 feng2 jia1 jie2 kui2 chu1 du4 ， yu4 jian4 mei2 shou4 chou2 zhen1 tao2 。
- zhang4 ren2 zhang4 ren2 ting1 wo3 yu3 ， wo3 yu3 qiao2 cui4 kong1 jiu1 cao2 。
- bai2 gui1 san1 fu4 gu3 yi4 shao3 ， zi1 yi1 gai3 wei2 jin1 ke3 zao1 。
- ren2 yan2 kai3 ti4 bi4 fu4 gui4 ， kai3 ti4 fu4 gui4 he2 you2 tao2 。
- bu2 yuan4 gui1 lai2 yi4 zun1 jiu3 ， dan4 yuan4 nu3 li4 deng1 san1 ao2 。
- wo3 yu4 zhi2 bian1 zhui1 hu2 zhong1 zhi1 ri4 yue4 ， jian4 hai3 shang4 zhi1 pan2 tao2 。

## 注释

## 译文

## 赏析
