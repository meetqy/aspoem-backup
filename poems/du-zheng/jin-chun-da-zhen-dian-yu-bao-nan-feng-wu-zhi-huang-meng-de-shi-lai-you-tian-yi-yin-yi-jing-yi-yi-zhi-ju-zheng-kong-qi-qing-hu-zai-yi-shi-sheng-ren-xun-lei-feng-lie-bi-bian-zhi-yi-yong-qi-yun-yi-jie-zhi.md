---
id: du-zheng-jin-chun-da-zhen-dian-yu-bao-nan-feng-wu-zhi-huang-meng-de-shi-lai-you-tian-yi-yin-yi-jing-yi-yi-zhi-ju-zheng-kong-qi-qing-hu-zai-yi-shi-sheng-ren-xun-lei-feng-lie-bi-bian-zhi-yi-yong-qi-yun-yi-jie-zhi
title: 今春大震電雨雹南峰無之黄夢得詩來有天意因以旌遺逸之句正恐其輕忽災異失聖人迅雷風烈必變之意用其韵以解之
titlePinyin: jin1 chun1 da4 zhen4 dian4 yu3 bao2 nan2 feng1 wu2 zhi1 huang2 meng4 de2 shi1 lai2 you3 tian1 yi4 yin1 yi3 jing1 yi2 yi4 zhi1 ju4 zheng4 kong3 qi2 qing1 hu1 zai1 yi4 shi1 sheng4 ren2 xun4 lei2 feng1 lie4 bi4 bian4 zhi1 yi4 yong4 qi2 yun4 yi3 jie3 zhi1
titleSlug: jin-chun-da-zhen-dian-yu-bao-nan-feng-wu-zhi-huang-meng-de-shi-lai-you-tian-yi-yin-yi-jing-yi-yi-zhi-ju-zheng-kong-qi-qing-hu-zai-yi-shi-sheng-ren-xun-lei-feng-lie-bi-bian-zhi-yi-yong-qi-yun-yi-jie-zhi
author: 度正
authorPinyin: du4 zheng4
authorSlug: du-zheng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 仲春戊申日之夕，牛羊下來猶未畢。
- 迴風烈烈漲黄壤，陰雲衝衝蒙白日。
- 騰光初覺火燒空，打屋乍疑天隕石。
- 出門愁見荒山徑，高卧徒驚墮四壁。
- 嘗聞正直天所祐，又聞豪橫天所疾。
- 盲風怪雨豈徒然，顛倒橫縱未遑卹。
- 老農慘怛心欲死，羣蛙號呼興自逸。
- 那知殺菽困黔首，但指嘉禾歌赤舄。
- 何人漫讀周官書，更笑深山間小艗。

## 拼音

- zhong4 chun1 wu4 shen1 ri4 zhi1 xi1 ， niu2 yang2 xia4 lai2 you2 wei4 bi4 。
- hui2 feng1 lie4 lie4 zhang3 huang2 rang3 ， yin1 yun2 chong1 chong1 meng2 bai2 ri4 。
- teng2 guang1 chu1 jue2 huo3 shao1 kong1 ， da3 wu1 zha4 yi2 tian1 yun3 shi2 。
- chu1 men2 chou2 jian4 huang1 shan1 jing4 ， gao1 wo4 tu2 jing1 duo4 si4 bi4 。
- chang2 wen2 zheng4 zhi2 tian1 suo3 you4 ， you4 wen2 hao2 heng2 tian1 suo3 ji2 。
- mang2 feng1 guai4 yu3 qi3 tu2 ran2 ， dian1 dao3 heng2 zong4 wei4 huang2 xu4 。
- lao3 nong2 can3 da2 xin1 yu4 si3 ， qun2 wa1 hao4 hu1 xing1 zi4 yi4 。
- na4 zhi1 sha1 shu1 kun4 qian2 shou3 ， dan4 zhi3 jia1 he2 ge1 chi4 xi4 。
- he2 ren2 man4 du2 zhou1 guan1 shu1 ， geng4 xiao4 shen1 shan1 jian4 xiao3 yi4 。

## 注释

## 译文

## 赏析
