---
id: du-zheng-shou-xian-shi-da-qing
title: 壽憲使大卿
titlePinyin: shou4 xian4 shi3 da4 qing1
titleSlug: shou-xian-shi-da-qing
author: 度正
authorPinyin: du4 zheng4
authorSlug: du-zheng
dynasty: 宋
dynastyPinyin: song4
dynastySlug: song
tags: []
---

## 正文

- 自昔天之生大賢，其間往往幾千年。
- 前日顔曾乃並世，後來孫樂還齊肩。
- 參稽疏數未一概，廢興大抵關諸天。
- 恭惟皇家受眷命，五星集奎光芒懸。
- 復振斯文自洙泗，渙然遺響聞伊瀍。
- 微言奧論揭日月，九州四海俱流傳。
- 浩齋先生本自得，聞風特起吾東川。
- 當時造入自孟子，善養其氣氣浩然。
- 配合道義期充足，至大而剛直以全。
- 後來豈不有繼者，要之聞道先生先。
- 今夕何夕天氣好，虞琴初奏南薰絃。
- 正陽之月月幾望，於時蓋得乾之乾。
- 宜其秀質溫如玉，不磷不緇白且堅。
- 吾君好學古未有，直上便可升經筵。
- 力闢淫邪開正道，雍容堯舜陳王前。
- 仰視蒼蒼豈無意，如此大器堪扶顛。
- 諸生載酒來薦壽，山肴野蔌徒拳拳。
- 躋彼公堂喜拜舞，正也請賦嵩高篇。

## 拼音

- zi4 xi1 tian1 zhi1 sheng1 da4 xian2 ， qi2 jian4 wang3 wang3 ji1 qian1 nian2 。
- qian2 ri4 yan2 ceng2 nai3 bing4 shi4 ， hou4 lai2 sun1 le4 huan2 qi2 jian1 。
- can1 ji1 shu1 shu4 wei4 yi2 gai4 ， fei4 xing1 da4 di3 guan1 zhu1 tian1 。
- gong1 wei2 huang2 jia1 shou4 juan4 ming4 ， wu3 xing1 ji2 kui2 guang1 mang2 xuan2 。
- fu4 zhen4 si1 wen2 zi4 zhu1 si4 ， huan4 ran2 yi2 xiang3 wen2 yi1 chan2 。
- wei1 yan2 ao4 lun4 jie1 ri4 yue4 ， jiu3 zhou1 si4 hai3 ju4 liu2 chuan2 。
- hao4 zhai1 xian1 sheng0 ben3 zi4 de2 ， wen2 feng1 te4 qi3 wu2 dong1 chuan1 。
- dang1 shi2 zao4 ru4 zi4 meng4 zi3 ， shan4 yang3 qi2 qi4 qi4 hao4 ran2 。
- pei4 he2 dao4 yi4 qi1 chong1 zu2 ， zhi4 da4 er2 gang1 zhi2 yi3 quan2 。
- hou4 lai2 qi3 bu4 you3 ji4 zhe3 ， yao4 zhi1 wen2 dao4 xian1 sheng0 xian1 。
- jin1 xi1 he2 xi1 tian1 qi4 hao3 ， yu2 qin2 chu1 zou4 nan2 xun1 xian2 。
- zheng4 yang2 zhi1 yue4 yue4 ji1 wang4 ， wu1 shi2 gai4 de2 qian2 zhi1 qian2 。
- yi2 qi2 xiu4 zhi4 wen1 ru2 yu4 ， bu4 lin2 bu4 zi1 bai2 qie3 jian1 。
- wu2 jun1 hao3 xue2 gu3 wei4 you3 ， zhi2 shang4 bian4 ke3 sheng1 jing1 yan2 。
- li4 pi4 yin2 xie2 kai1 zheng4 dao4 ， yong1 rong2 yao2 shun4 chen2 wang2 qian2 。
- yang3 shi4 cang1 cang1 qi3 wu2 yi4 ， ru2 ci3 da4 qi4 kan1 fu2 dian1 。
- zhu1 sheng1 zai4 jiu3 lai2 jian4 shou4 ， shan1 yao2 ye3 su4 tu2 quan2 quan2 。
- ji1 bi3 gong1 tang2 xi3 bai4 wu3 ， zheng4 ye3 qing3 fu4 song1 gao1 pian1 。

## 注释

## 译文

## 赏析
