---
id: du-zheng-shou-zhi-zhi-wu-shi-lang
title: 壽制置吳侍郎
titlePinyin: shou4 zhi4 zhi4 wu2 shi4 lang2
titleSlug: shou-zhi-zhi-wu-shi-lang
author: 度正
authorPinyin: du4 zheng4
authorSlug: du-zheng
dynasty: 宋
dynastyPinyin: song4
dynastySlug: song
tags: []
---

## 正文

- 洙泗之根枯無芽，千五百年復生花。
- 章通句解到聖處，格高調古意易差。
- 南嶽一登光萬丈，下照百物窮幽遐。
- 天公欲振斯文緒，卓爾大雅生長沙。
- 淡如清廟有遺味，粹如白璧無纖瑕。
- 周旋禮樂今冠冕，彈壓妖怪古鏌鋣。
- 翺翔祕館育儀羽，岌嶪殿中峩觸邪。
- 忽驚雲霧蔽日月，一落湖海潜煙霞。
- 浮言既空望逾遠，欻起仍乘使者車。
- 急祗臨遣護襄漢，旋奉溫詔來三巴。
- 春風所及自和氣，坐令四境還桑麻。
- 五月渡瀘臣敢憚，晝日三接恩意加。
- 皇心念爾蜀父老，因以與爾毋咨嗟。
- 但見田畝興孝悌，已無稂莠勞梳爬。
- 洋洋韶頀出正始，一洗下俚之淫哇。
- 夤緣末學被羅致，得以文藝陪絳紗。
- 作興詩書盛樂育，謂之文翁寧非耶。
- 蜀人德公盛於衛，思厚報之吟木瓜。
- 二陽寖長今初度，門無雜賓賓則嘉。
- 欲酌北斗薦眉壽，聽我祝辭人無譁。
- 先生直上作舟楫，領袖夔契承勛華。
- 心回元化位天地，手挈魁柄扶邦家。
- 工師作室貴兼用，施置寧遺負與叉。
- 自憐愚魯無所似，獨於詩書涉津涯。
- 有如使之執經侍，或能誦說聖人汙。
- 古來好善優天下，珍重先生借齒牙。

## 拼音

- zhu1 si4 zhi1 gen1 ku1 wu2 ya2 ， qian1 wu3 bai3 nian2 fu4 sheng1 hua1 。
- zhang1 tong1 ju4 jie3 dao4 sheng4 chu3 ， ge2 gao1 diao4 gu3 yi4 yi4 cha4 。
- nan2 yue4 yi4 deng1 guang1 wan4 zhang4 ， xia4 zhao4 bai3 wu4 qiong2 you1 xia2 。
- tian1 gong1 yu4 zhen4 si1 wen2 xu4 ， zhuo2 er3 da4 ya3 sheng1 chang2 sha1 。
- dan4 ru2 qing1 miao4 you3 yi2 wei4 ， cui4 ru2 bai2 bi4 wu2 xian1 xia2 。
- zhou1 xuan2 li3 le4 jin1 guan1 mian3 ， dan4 ya1 yao1 guai4 gu3 mo4 ye2 。
- ao2 xiang2 bi4 guan3 yu4 yi2 yu3 ， ji2 ye4 dian4 zhong1 e2 chu4 xie2 。
- hu1 jing1 yun2 wu4 bi4 ri4 yue4 ， yi2 luo4 hu2 hai3 qian2 yan1 xia2 。
- fu2 yan2 ji4 kong1 wang4 yu2 yuan3 ， chua1 qi3 reng2 cheng2 shi3 zhe3 ju1 。
- ji2 zhi1 lin2 qian3 hu4 xiang1 han4 ， xuan2 feng4 wen1 zhao4 lai2 san1 ba1 。
- chun1 feng1 suo3 ji2 zi4 he2 qi4 ， zuo4 ling4 si4 jing4 huan2 sang1 ma2 。
- wu3 yue4 du4 lu2 chen2 gan3 dan4 ， zhou4 ri4 san1 jie1 en1 yi4 jia1 。
- huang2 xin1 nian4 er3 shu3 fu4 lao3 ， yin1 yi3 yu3 er3 wu2 zi1 jie1 。
- dan4 jian4 tian2 mu3 xing1 xiao4 ti4 ， yi3 wu2 lang2 you3 lao2 shu1 pa2 。
- yang2 yang2 shao2 hu4 chu1 zheng4 shi3 ， yi4 xi3 xia4 li3 zhi1 yin2 wa1 。
- yin2 yuan2 mo4 xue2 bei4 luo2 zhi4 ， de2 yi3 wen2 yi4 pei2 jiang4 sha1 。
- zuo4 xing1 shi1 shu1 sheng4 le4 yu4 ， wei4 zhi1 wen2 weng1 ning2 fei1 ye1 。
- shu3 ren2 de2 gong1 sheng4 wu1 wei4 ， si1 hou4 bao4 zhi1 yin2 mu4 gua1 。
- er4 yang2 jin4 chang2 jin1 chu1 du4 ， men2 wu2 za2 bin1 bin1 ze2 jia1 。
- yu4 zhuo2 bei3 dou3 jian4 mei2 shou4 ， ting1 wo3 zhu4 ci2 ren2 wu2 hua2 。
- xian1 sheng0 zhi2 shang4 zuo4 zhou1 ji2 ， ling3 xiu4 kui2 qi4 cheng2 xun1 hua2 。
- xin1 hui2 yuan2 hua4 wei4 tian1 di4 ， shou3 qie4 kui2 bing3 fu2 bang1 jia1 。
- gong1 shi1 zuo4 shi4 gui4 jian1 yong4 ， shi1 zhi4 ning2 yi2 fu4 yu3 cha1 。
- zi4 lian2 yu2 lu3 wu2 suo3 si4 ， du2 wu1 shi1 shu1 she4 jin1 ya2 。
- you3 ru2 shi3 zhi1 zhi2 jing1 shi4 ， huo4 neng2 song4 shuo1 sheng4 ren2 wu1 。
- gu3 lai2 hao3 shan4 you1 tian1 xia4 ， zhen1 zhong4 xian1 sheng0 jie4 chi3 ya2 。

## 注释

## 译文

## 赏析
