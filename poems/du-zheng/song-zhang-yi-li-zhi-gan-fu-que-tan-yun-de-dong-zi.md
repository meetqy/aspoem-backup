---
id: du-zheng-song-zhang-yi-li-zhi-gan-fu-que-tan-yun-de-dong-zi
title: 送張義立制幹赴闕探韵得東字
titlePinyin: song4 zhang1 yi4 li4 zhi4 gan4 fu4 que4 tan4 yun4 de2 dong1 zi4
titleSlug: song-zhang-yi-li-zhi-gan-fu-que-tan-yun-de-dong-zi
author: 度正
authorPinyin: du4 zheng4
authorSlug: du-zheng
dynasty: 宋
dynastyPinyin: song4
dynastySlug: song
tags: []
---

## 正文

- 皇家科目周家同，三歲大比羅英雄。
- 六龍渡江念幽遠，賜之貢額令選充。
- 載戢干戈講經藝，詩書比屋陶儒風。
- 堂堂衛公千人傑，振鬣長鳴萬馬空。
- 一時諸老皆斂避，束带廊廟熙羣工。
- 地靈育秀殊未已，有偉男子如衛公。
- 龍門逸步已突兀，鳳穴神彩尤昭融。
- 襟懷洒落志慷慨，風格俊爽材疏通。
- 源泉混混回倒海，力量恢恢扶頹嵩。
- 幾年名震動旒冕，一日詔下來旌弓。
- 天之降材要有用，士之用世良無窮。
- 蕭曹事業皆土苴，堯舜規摹宜磨礲。
- 支持大厦要梁棟，努力自愛毋匆匆。

## 拼音

- huang2 jia1 ke1 mu4 zhou1 jia1 tong2 ， san1 sui4 da4 bi3 luo2 ying1 xiong2 。
- liu4 long2 du4 jiang1 nian4 you1 yuan3 ， ci4 zhi1 gong4 e2 ling4 xuan3 chong1 。
- zai4 ji2 gan1 ge1 jiang3 jing1 yi4 ， shi1 shu1 bi3 wu1 tao2 ru2 feng1 。
- tang2 tang2 wei4 gong1 qian1 ren2 jie2 ， zhen4 lie4 chang2 ming2 wan4 ma3 kong1 。
- yi4 shi2 zhu1 lao3 jie1 lian3 bi4 ， shu4 dai4 lang2 miao4 xi1 qun2 gong1 。
- di4 ling2 yu4 xiu4 shu1 wei4 yi3 ， you3 wei3 nan2 zi3 ru2 wei4 gong1 。
- long2 men2 yi4 bu4 yi3 tu1 wu4 ， feng4 xue2 shen2 cai3 you2 zhao1 rong2 。
- jin1 huai2 sa3 luo4 zhi4 kang1 kai3 ， feng1 ge2 jun4 shuang3 cai2 shu1 tong1 。
- yuan2 quan2 hun4 hun0 hui2 dao3 hai3 ， li4 liang4 hui1 hui1 fu2 tui2 song1 。
- ji1 nian2 ming2 zhen4 dong4 liu2 mian3 ， yi2 ri4 zhao4 xia4 lai2 jing1 gong1 。
- tian1 zhi1 jiang4 cai2 yao4 you3 yong4 ， shi4 zhi1 yong4 shi4 liang2 wu2 qiong2 。
- xiao1 cao2 shi4 ye4 jie1 tu3 ju1 ， yao2 shun4 gui1 mo2 yi2 mo2 long2 。
- zhi1 chi2 da4 sha4 yao4 liang2 dong4 ， nu3 li4 zi4 ai4 wu2 cong1 cong1 。

## 注释

## 译文

## 赏析
