---
id: du-zheng-song-wang-zhong-fu-zhi-gan-dong-gui-tan-yun-de-xian-zi-fen-yun-yong-li-bie-bu-kan-wu-xian-yi-jian-wei-shen-zhang-ji-shi-cai
title: 送王中父制幹東歸探韵得限字分韵用離別不堪無限意艱危深仗濟時才
titlePinyin: song4 wang2 zhong1 fu4 zhi4 gan4 dong1 gui1 tan4 yun4 de2 xian4 zi4 fen1 yun4 yong4 li2 bie2 bu4 kan1 wu2 xian4 yi4 jian1 wei1 shen1 zhang4 ji4 shi2 cai2
titleSlug: song-wang-zhong-fu-zhi-gan-dong-gui-tan-yun-de-xian-zi-fen-yun-yong-li-bie-bu-kan-wu-xian-yi-jian-wei-shen-zhang-ji-shi-cai
author: 度正
authorPinyin: du4 zheng4
authorSlug: du-zheng
dynasty: 宋
dynastyPinyin: song4
dynastySlug: song
tags: []
---

## 正文

- 漢使東南來，幕府皆異産。
- 英英江左家，浩浩富編簡。
- 幾年翔學海，屢薦升士版。
- 大焉合訏謨，小亦堪論譔。
- 橫身借前箸，逸氣薄雲棧。
- 向雖稔聲名，曾未陪笑莞。
- 邂逅解白眉，軒豁蒙青眼。
- 俊遊得從容，微辭略往返。
- 扁舟賦歸程，駿馬馳平坂。
- 上策今安在，時髦貴謹柬。
- 中規儻前定，外患豈足剗。
- 善保千金軀，欲語意無限。

## 拼音

- han4 shi3 dong1 nan2 lai2 ， mu4 fu3 jie1 yi4 chan3 。
- ying1 ying1 jiang1 zuo3 jia1 ， hao4 hao4 fu4 bian1 jian3 。
- ji1 nian2 xiang2 xue2 hai3 ， lü3 jian4 sheng1 shi4 ban3 。
- da4 yan1 he2 xu1 mo2 ， xiao3 yi4 kan1 lun4 zhuan4 。
- heng2 shen1 jie4 qian2 zhu4 ， yi4 qi4 bao2 yun2 zhan4 。
- xiang4 sui1 ren3 sheng1 ming2 ， ceng2 wei4 pei2 xiao4 wan3 。
- xie4 hou4 jie3 bai2 mei2 ， xuan1 huo1 meng2 qing1 yan3 。
- jun4 you2 de2 cong2 rong2 ， wei1 ci2 lüe4 wang3 fan3 。
- pian1 zhou1 fu4 gui1 cheng2 ， jun4 ma3 chi2 ping2 ban3 。
- shang4 ce4 jin1 an1 zai4 ， shi2 mao2 gui4 jin3 jian3 。
- zhong1 gui1 tang3 qian2 ding4 ， wai4 huan4 qi3 zu2 chan3 。
- shan4 bao3 qian1 jin1 qu1 ， yu4 yu3 yi4 wu2 xian4 。

## 注释

## 译文

## 赏析
