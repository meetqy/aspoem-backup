---
id: du-zheng-song-tang-zong-dao-zhi-gan-fu-que-tan-yun-de-shu-zi
title: 送唐宗道制幹赴闕探韵得書字
titlePinyin: song4 tang2 zong1 dao4 zhi4 gan4 fu4 que4 tan4 yun4 de2 shu1 zi4
titleSlug: song-tang-zong-dao-zhi-gan-fu-que-tan-yun-de-shu-zi
author: 度正
authorPinyin: du4 zheng4
authorSlug: du-zheng
dynasty: 宋
dynastyPinyin: song4
dynastySlug: song
tags: []
---

## 正文

- 妙年璧水充豐儲，一日變化拖長裾。
- 五色神彩丹鳳好，一襟和氣春風如。
- 東薄扶桑畧牛斗，西遊陸海環坤輿。
- 詔書奕奕九天下，雲程冥冥一步初。
- 吾君選士作舟楫，豈特文館讎詩書。
- 曩時黨論既喧鬨，往往儒學遭驅除。
- 鄙哉小夫自貽戚，因循封植成癰疽。
- 祖宗在天實啟祐，忽然潰決今無餘。
- 雖然四體已清泰，無奈元氣猶空虛。
- 調和脈絡勿草草，整頓罅漏當徐徐。
- 咨詢芻蕘下謗木，收召耈老來安車。
- 堂堂國勢儻前定，蠢蠢强敵誰侮予。
- 明時得意好展盡，書生長慮元非疎。
- 毋爲袖手事緘嘿，願以正論開宸居。
- 豈惟民畝望芘頼，亦有草澤思吹噓。
- 江頭送客重感慨，勉之行矣毋躊躇。

## 拼音

- miao4 nian2 bi4 shui3 chong1 feng1 chu3 ， yi2 ri4 bian4 hua4 tuo1 chang2 ju1 。
- wu3 se4 shen2 cai3 dan1 feng4 hao3 ， yi4 jin1 he2 qi4 chun1 feng1 ru2 。
- dong1 bao2 fu2 sang1 lüe4 niu2 dou4 ， xi1 you2 lu4 hai3 huan2 kun1 yu2 。
- zhao4 shu1 yi4 yi4 jiu3 tian1 xia4 ， yun2 cheng2 ming2 ming2 yi2 bu4 chu1 。
- wu2 jun1 xuan3 shi4 zuo4 zhou1 ji2 ， qi3 te4 wen2 guan3 chou2 shi1 shu1 。
- nang3 shi2 dang3 lun4 ji4 xuan1 hong4 ， wang3 wang3 ru2 xue2 zao1 qu1 chu2 。
- bi3 zai1 xiao3 fu1 zi4 yi2 qi1 ， yin1 xun2 feng1 zhi2 cheng2 yong1 ju1 。
- zu3 zong0 zai4 tian1 shi2 qi3 you4 ， hu1 ran2 kui4 jue2 jin1 wu2 yu2 。
- sui1 ran2 si4 ti3 yi3 qing1 tai4 ， wu2 nai4 yuan2 qi4 you2 kong1 xu1 。
- diao4 he2 mai4 luo4 wu4 cao3 cao3 ， zheng3 dun4 xia4 lou4 dang1 xu2 xu2 。
- zi1 xun2 chu2 rao2 xia4 bang4 mu4 ， shou1 zhao4 gou3 lao3 lai2 an1 ju1 。
- tang2 tang2 guo2 shi4 tang3 qian2 ding4 ， chun3 chun3 qiang2 di2 shui2 wu3 yu3 。
- ming2 shi2 de2 yi4 hao3 zhan3 jin4 ， shu1 sheng1 chang2 lü4 yuan2 fei1 shu1 。
- wu2 wei2 xiu4 shou3 shi4 jian1 hei1 ， yuan4 yi3 zheng4 lun4 kai1 chen2 ju1 。
- qi3 wei2 min2 mu3 wang4 pi2 lai4 ， yi4 you3 cao3 ze2 si1 chui1 xu1 。
- jiang1 tou2 song4 ke4 zhong4 gan3 kai3 ， mian3 zhi1 xing2 yi3 wu2 chou2 chu2 。

## 注释

## 译文

## 赏析
