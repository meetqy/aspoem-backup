---
id: du-zheng-shou-zhang-cao
title: 壽章漕
titlePinyin: shou4 zhang1 cao2
titleSlug: shou-zhang-cao
author: 度正
authorPinyin: du4 zheng4
authorSlug: du-zheng
dynasty: 宋
dynastyPinyin: song4
dynastySlug: song
tags: []
---

## 正文

- 蒼蒼閩山高，悠悠閩水清。
- 厥初萃瑰琦，而世生豪英。
- 恭惟皇慶曆，當天開文明。
- 風雲千載會，羅列皆名卿。
- 當時郇國公，致身爲阿衡。
- 勳德著廟社，雲仍爛瑶瓊。
- 迨茲中興來，接武扶炎精。
- 先烈益以震，煌煌照天京。
- 藍田得佳種，歷世勤鋤耕。
- 荏苒歲月久，斗杓符南撐。
- 得此希代寶，異奏如䪫韺。
- 堂堂粹德容，度量何恢宏。
- 俾之典風憲，官邪當震驚。
- 俾之職獻納，國論當丕平。
- 俾之領樞柄，邊疆當不兵。
- 俾之坐廟堂，帝業當盈成。
- 翻懷千里綬，尺澤揚修名。
- 皇慈有遠聽，褒章畀一旌。
- 驅車振末俗，雅意先文盟。
- 賤子偶在泮，錫朋賦莪菁。
- 佳節慶親逢，黄流酌金觥。
- 願公接皋夔，願公齊喬彭。
- 百年起世德，一旦收家聲。
- 從容趨玉陛，懷哉一儒生。

## 拼音

- cang1 cang1 min3 shan1 gao1 ， you1 you1 min3 shui3 qing1 。
- jue2 chu1 cui4 gui1 qi2 ， er2 shi4 sheng1 hao2 ying1 。
- gong1 wei2 huang2 qing4 li4 ， dang1 tian1 kai1 wen2 ming2 。
- feng1 yun2 qian1 zai4 hui4 ， luo2 lie4 jie1 ming2 qing1 。
- dang1 shi2 huan2 guo2 gong1 ， zhi4 shen1 wei2 a1 heng2 。
- xun1 de2 zhu4 miao4 she4 ， yun2 reng2 lan4 yao2 qiong2 。
- dai4 zi1 zhong1 xing1 lai2 ， jie1 wu3 fu2 yan2 jing1 。
- xian1 lie4 yi4 yi3 zhen4 ， huang2 huang2 zhao4 tian1 jing1 。
- lan2 tian2 de2 jia1 zhong3 ， li4 shi4 qin2 chu2 geng1 。
- ren3 ran3 sui4 yue4 jiu3 ， dou4 shao2 fu2 nan2 cheng1 。
- de2 ci3 xi1 dai4 bao3 ， yi4 zou4 ru2 䪫 ying1 。
- tang2 tang2 cui4 de2 rong2 ， du4 liang4 he2 hui1 hong2 。
- bi3 zhi1 dian3 feng1 xian4 ， guan1 xie2 dang1 zhen4 jing1 。
- bi3 zhi1 zhi2 xian4 na4 ， guo2 lun4 dang1 pi1 ping2 。
- bi3 zhi1 ling3 shu1 bing3 ， bian1 jiang1 dang1 bu4 bing1 。
- bi3 zhi1 zuo4 miao4 tang2 ， di4 ye4 dang1 ying2 cheng2 。
- fan1 huai2 qian1 li3 shou4 ， chi3 ze2 yang2 xiu1 ming2 。
- huang2 ci2 you3 yuan3 ting1 ， bao1 zhang1 bi4 yi4 jing1 。
- qu1 ju1 zhen4 mo4 su2 ， ya3 yi4 xian1 wen2 meng2 。
- jian4 zi3 ou3 zai4 pan4 ， xi1 peng2 fu4 e2 jing1 。
- jia1 jie2 qing4 qin1 feng2 ， huang2 liu2 zhuo2 jin1 gong1 。
- yuan4 gong1 jie1 gao1 kui2 ， yuan4 gong1 qi2 qiao2 peng2 。
- bai3 nian2 qi3 shi4 de2 ， yi2 dan4 shou1 jia1 sheng1 。
- cong2 rong2 qu1 yu4 bi4 ， huai2 zai1 yi4 ru2 sheng1 。

## 注释

## 译文

## 赏析
