---
id: du-zheng-shou-si-cheng-tang-zhang
title: 壽寺丞唐丈
titlePinyin: shou4 si4 cheng2 tang2 zhang4
titleSlug: shou-si-cheng-tang-zhang
author: 度正
authorPinyin: du4 zheng4
authorSlug: du-zheng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 維時皇輿駐吳門，三光五嶽之氣元未分。
- 鍾而爲木爲杞梓，結而爲玉爲瑶琨。
- 先生獨得之，表裏何粹溫。
- 淵然之學妙今古，浩然之氣充乾坤。
- 探月窟，躡天根，朝蟠木，夕崑崙。
- 超軼絕塵有如此，餘子瞠若誰追奔。
- 紛紛何所知，駭歎空云云。
- 君不見蔡家太師倡紹述，當時流毒并雞豚。
- 魯國抱其學，屹如中岳尊。
- 又不見秦家太師握和議，羣邪噏噏迷天倫。
- 紫微於是時，橫身扶正論。
- 天公下監世忠義，畀以斯道昌其孫。
- 胡不遊東觀，胡不遊西崑。
- 胡爲尚婆娑，萬里乘朱轓。
- 依然不磷緇，炯炯超塵昏。
- 昔堯登彭叟，歷佐周與殷。
- 後來磻溪翁，辛勤晚策勳。
- 况茲才之難，典刑諒誰存。
- 玉律回孟陬，瑞氣如雲屯。
- 請賦嵩高篇，萬口同一言。
- 願公上玉堂，願公登金門。
- 功成名遂歸鄉枌，賤子年年開金罇。

## 拼音

- wei2 shi2 huang2 yu2 zhu4 wu2 men2 ， san1 guang1 wu3 yue4 zhi1 qi4 yuan2 wei4 fen1 。
- zhong1 er2 wei2 mu4 wei2 qi3 zi3 ， jie2 er2 wei2 yu4 wei2 yao2 kun1 。
- xian1 sheng0 du2 de2 zhi1 ， biao3 li3 he2 cui4 wen1 。
- yuan1 ran2 zhi1 xue2 miao4 jin1 gu3 ， hao4 ran2 zhi1 qi4 chong1 qian2 kun1 。
- tan4 yue4 ku1 ， nie4 tian1 gen1 ， chao2 pan2 mu4 ， xi1 kun1 lun2 。
- chao1 yi4 jue2 chen2 you3 ru2 ci3 ， yu2 zi3 cheng1 ruo4 shui2 zhui1 ben1 。
- fen1 fen1 he2 suo3 zhi1 ， hai4 tan4 kong1 yun2 yun2 。
- jun1 bu2 jian4 cai4 jia1 tai4 shi1 chang4 shao4 shu4 ， dang1 shi2 liu2 du2 bing4 ji1 tun2 。
- lu3 guo2 bao4 qi2 xue2 ， yi4 ru2 zhong1 yue4 zun1 。
- you4 bu2 jian4 qin2 jia1 tai4 shi1 wo4 he2 yi4 ， qun2 xie2 xi1 xi1 mi2 tian1 lun2 。
- zi3 wei1 wu1 shi4 shi2 ， heng2 shen1 fu2 zheng4 lun4 。
- tian1 gong1 xia4 jian1 shi4 zhong1 yi4 ， bi4 yi3 si1 dao4 chang1 qi2 sun1 。
- hu2 bu4 you2 dong1 guan1 ， hu2 bu4 you2 xi1 kun1 。
- hu2 wei2 shang4 po2 suo1 ， wan4 li3 cheng2 zhu1 fan1 。
- yi1 ran2 bu4 lin2 zi1 ， jiong3 jiong3 chao1 chen2 hun1 。
- xi1 yao2 deng1 peng2 sou3 ， li4 zuo3 zhou1 yu3 yin1 。
- hou4 lai2 pan2 xi1 weng1 ， xin1 qin2 wan3 ce4 xun1 。
- kuang4 zi1 cai2 zhi1 nan2 ， dian3 xing2 liang4 shui2 cun2 。
- yu4 lü4 hui2 meng4 zou1 ， rui4 qi4 ru2 yun2 tun2 。
- qing3 fu4 song1 gao1 pian1 ， wan4 kou3 tong2 yi4 yan2 。
- yuan4 gong1 shang4 yu4 tang2 ， yuan4 gong1 deng1 jin1 men2 。
- gong1 cheng2 ming2 sui4 gui1 xiang1 fen2 ， jian4 zi3 nian2 nian2 kai1 jin1 zun1 。

## 注释

## 译文

## 赏析
