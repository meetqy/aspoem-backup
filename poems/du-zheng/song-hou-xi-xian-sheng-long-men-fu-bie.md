---
id: du-zheng-song-hou-xi-xian-sheng-long-men-fu-bie
title: 送後溪先生龍門賦別
titlePinyin: song4 hou4 xi1 xian1 sheng0 long2 men2 fu4 bie2
titleSlug: song-hou-xi-xian-sheng-long-men-fu-bie
author: 度正
authorPinyin: du4 zheng4
authorSlug: du-zheng
dynasty: 宋
dynastyPinyin: song4
dynastySlug: song
tags: []
---

## 正文

- 皇帝龍飛慶元元，盡收耆舊爲羽翰。
- 誰生黨論中譁諠，一旦剪落堪悲酸。
- 謂曲爲直忠爲姦，謂麟爲虎鴟爲鸞。
- 朱劉章陳坐譏彈，彭呂繼之何摧殘。
- 自從阿衡扃九原，至今草木猶銜冤。
- 餘波滔天如驚湍，一落其中無全安。
- 五年天子御金鑾，恭己南面朝衣冠。
- 有一新進當諫垣，前言劉某入祠官，乞加竄逐風朝端。
- 天子曰噫子甘盤，鬚髮雪白心甚丹。
- 徙居房陵聖恩寬，公心怡然無怨顔。
- 秋風蕭蕭零露漙，浮雲散開雨脚乾。
- 公今度棧車北轅，有客越境追征鞍。
- 天之降材良獨難，達則致君窮立言。
- 曩時夫子投杏壇，刪詩定書傳淵騫。
- 春秋一字誅黄泉，萬世賊亂心膽寒。
- 子輿賦歸辭惠宣，仁義七篇皆肺肝。
- 伏羲六畫義深玄，文王明之當憂患。
- 降周迄孔世莫傳，東溪先生抽關鍵。
- 發揮絕學窮根源，惜哉遺藁今未完。
- 先生亂思真奇觀，庶幾後生窺成編。
- 君王舊學非終捐，願言珍重勤加餐。

## 拼音

- huang2 di4 long2 fei1 qing4 yuan2 yuan2 ， jin4 shou1 qi2 jiu4 wei2 yu3 han4 。
- shui2 sheng1 dang3 lun4 zhong1 hua2 xuan1 ， yi2 dan4 jian3 luo4 kan1 bei1 suan1 。
- wei4 qu3 wei2 zhi2 zhong1 wei2 jian1 ， wei4 lin2 wei2 hu3 chi1 wei2 luan2 。
- zhu1 liu2 zhang1 chen2 zuo4 ji1 dan4 ， peng2 lü3 ji4 zhi1 he2 cui1 can2 。
- zi4 cong2 a1 heng2 jiong1 jiu3 yuan2 ， zhi4 jin1 cao3 mu4 you2 xian2 yuan1 。
- yu2 bo1 tao1 tian1 ru2 jing1 tuan1 ， yi2 luo4 qi2 zhong1 wu2 quan2 an1 。
- wu3 nian2 tian1 zi3 yu4 jin1 luan2 ， gong1 ji3 nan2 mian4 chao2 yi1 guan1 。
- you3 yi4 xin1 jin4 dang1 jian4 yuan2 ， qian2 yan2 liu2 mou3 ru4 ci2 guan1 ， qi3 jia1 cuan4 zhu2 feng1 chao2 duan1 。
- tian1 zi3 yue1 yi1 zi3 gan1 pan2 ， xu1 fa4 xue3 bai2 xin1 shen4 dan1 。
- xi3 ju1 fang2 ling2 sheng4 en1 kuan1 ， gong1 xin1 yi2 ran2 wu2 yuan4 yan2 。
- qiu1 feng1 xiao1 xiao1 ling2 lu4 tuan2 ， fu2 yun2 san4 kai1 yu3 jiao3 qian2 。
- gong1 jin1 du4 zhan4 ju1 bei3 yuan2 ， you3 ke4 yue4 jing4 zhui1 zheng1 an1 。
- tian1 zhi1 jiang4 cai2 liang2 du2 nan2 ， da2 ze2 zhi4 jun1 qiong2 li4 yan2 。
- nang3 shi2 fu1 zi3 tou2 xing4 tan2 ， shan1 shi1 ding4 shu1 chuan2 yuan1 qian1 。
- chun1 qiu1 yi2 zi4 zhu1 huang2 quan2 ， wan4 shi4 zei2 luan4 xin1 dan3 han2 。
- zi3 yu2 fu4 gui1 ci2 hui4 xuan1 ， ren2 yi4 qi1 pian1 jie1 fei4 gan1 。
- fu2 xi1 liu4 hua4 yi4 shen1 xuan2 ， wen2 wang2 ming2 zhi1 dang1 you1 huan4 。
- jiang4 zhou1 qi4 kong3 shi4 mo4 chuan2 ， dong1 xi1 xian1 sheng1 chou1 guan1 jian4 。
- fa1 hui1 jue2 xue2 qiong2 gen1 yuan2 ， xi1 zai1 yi2 gao3 jin1 wei4 wan2 。
- xian1 sheng0 luan4 si1 zhen1 qi2 guan1 ， shu4 ji1 hou4 sheng1 kui1 cheng2 bian1 。
- jun1 wang2 jiu4 xue2 fei1 zhong1 juan1 ， yuan4 yan2 zhen1 zhong4 qin2 jia1 can1 。

## 注释

## 译文

## 赏析
