---
id: du-zheng-ba-yue-zhong-huan-tong-guan-hui-yu-chen-wai-ting-fen-yun-de-yan-zi
title: 八月中澣同官會于塵外亭分韵得煙字
titlePinyin: ba1 yue4 zhong1 huan4 tong2 guan1 hui4 yu2 chen2 wai4 ting2 fen1 yun4 de2 yan1 zi4
titleSlug: ba-yue-zhong-huan-tong-guan-hui-yu-chen-wai-ting-fen-yun-de-yan-zi
author: 度正
authorPinyin: du4 zheng4
authorSlug: du-zheng
dynasty: 宋
dynastyPinyin: song4
dynastySlug: song
tags: []
---

## 正文

- 放步超闤闠，濯纓俯漪漣。
- 清風來徐徐，玉宇明娟娟。
- 平疇卷黄雲，遠浦凝寒煙。
- 橫空六六峰，一一來當筵。
- 秋光助顔色，相對如高賢。
- 三峩眇遐思，彷彿窺其顛。
- 悠悠城南道，鬰鬰惠陵阡。
- 懷哉千載人，喬木今參天。
- 回頭子雲宅，池塘亦依然。
- 奈何傍人門，不幾喪我玄。
- 沿河西復西，草草屋數椽。
- 唐儒杜先生，向來此周旋。
- 食我西山英，飲我西澗泉。
- 吐出五色絲，無愧三百篇。
- 遂令浣溪上，草木皆光鮮。
- 我欲於其間，結茅近英躔。
- 尚論古之人，永謝區中緣。
- 鷦鷯翔蓬蒿，庶幾避鷹鸇。
- 但欲一區宅，不用二頃田。
- 念昔懷此心，只今已十年。
- 平生百事拙，爲計亦可憐。
- 家有萬卷書，而囊無一錢。
- 登臨每悵望，興味徒拳拳。
- 珍重金石交，議論相磨研。
- 求尋鷗鷺盟，擺脫簿書纏。
- 風月爲鼓吹，溪聲爲管絃。
- 茗飲間醴醪，藜羹雜豆籩。
- 談諧各自適，灑落真神仙。
- 哦詩紀勝遊，他年草堂編。

## 拼音

- fang4 bu4 chao1 huan2 hui4 ， zhuo2 ying1 fu3 yi1 lian2 。
- qing1 feng1 lai2 xu2 xu2 ， yu4 yu3 ming2 juan1 juan1 。
- ping2 chou2 juan4 huang2 yun2 ， yuan3 pu3 ning2 han2 yan1 。
- heng2 kong1 liu4 liu4 feng1 ， yi1 yi1 lai2 dang1 yan2 。
- qiu1 guang1 zhu4 yan2 se4 ， xiang1 dui4 ru2 gao1 xian2 。
- san1 e2 miao3 xia2 si1 ， pang2 fu2 kui1 qi2 dian1 。
- you1 you1 cheng2 nan2 dao4 ， yu4 yu4 hui4 ling2 qian1 。
- huai2 zai1 qian1 zai4 ren2 ， qiao2 mu4 jin1 can1 tian1 。
- hui2 tou2 zi3 yun2 zhai2 ， chi2 tang2 yi4 yi1 ran2 。
- nai4 he2 bang4 ren2 men2 ， bu4 ji1 sang1 wo3 xuan2 。
- yan2 he2 xi1 fu4 xi1 ， cao3 cao3 wu1 shu4 chuan2 。
- tang2 ru2 du4 xian1 sheng0 ， xiang4 lai2 ci3 zhou1 xuan2 。
- shi2 wo3 xi1 shan1 ying1 ， yin3 wo3 xi1 jian4 quan2 。
- tu3 chu1 wu3 se4 si1 ， wu2 kui4 san1 bai3 pian1 。
- sui4 ling4 huan4 xi1 shang4 ， cao3 mu4 jie1 guang1 xian1 。
- wo3 yu4 wu1 qi2 jian4 ， jie2 mao2 jin4 ying1 chan2 。
- shang4 lun4 gu3 zhi1 ren2 ， yong3 xie4 qu1 zhong1 yuan2 。
- jiao1 liao2 xiang2 peng2 hao1 ， shu4 ji1 bi4 ying1 zhan1 。
- dan4 yu4 yi4 qu1 zhai2 ， bu2 yong4 er4 qing3 tian2 。
- nian4 xi1 huai2 ci3 xin1 ， zhi1 jin1 yi3 shi2 nian2 。
- ping2 sheng1 bai3 shi4 zhuo1 ， wei2 ji4 yi4 ke3 lian2 。
- jia1 you3 wan4 juan4 shu1 ， er2 nang2 wu2 yi4 qian2 。
- deng1 lin2 mei3 chang4 wang4 ， xing1 wei4 tu2 quan2 quan2 。
- zhen1 zhong4 jin1 shi2 jiao1 ， yi4 lun4 xiang1 mo2 yan2 。
- qiu2 xun2 ou1 lu4 meng2 ， bai3 tuo1 bo2 shu1 chan2 。
- feng1 yue4 wei2 gu3 chui1 ， xi1 sheng1 wei2 guan3 xian2 。
- ming2 yin3 jian4 li3 lao2 ， li2 geng1 za2 dou4 bian1 。
- tan2 xie2 ge4 zi4 shi4 ， sa3 luo4 zhen1 shen2 xian1 。
- o4 shi1 ji4 sheng4 you2 ， ta1 nian2 cao3 tang2 bian1 。

## 注释

## 译文

## 赏析
