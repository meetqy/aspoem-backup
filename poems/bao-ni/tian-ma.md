---
id: bao-ni-tian-ma
title: 天馬
titlePinyin: tian1 ma3
titleSlug: tian-ma
author: 鮑輗
authorPinyin: bao4 ni2
authorSlug: bao-ni
dynasty: 唐
dynastyPinyin: tang2
dynastySlug: tang
tags: [] 
---

## 正文

- 天馬抱奇相，緊骨瞳方明。
- 出入百萬中，有如一鳥輕。
- 宇宙莽超踏，風雲慘經營。
- 獨倚雄傑態，蕭蕭隨北征。
- 朝飲南海頭，夕秣乃幽并。
- 失主坐黯淡，別群奮長鳴。
- 豈無輕俠兒，金羈懸朱纓。
- 但感束帛義，不忍負死生。
- 低頭爲君老，喑喑萬里情。

## 拼音

- tian1 ma3 bao4 qi2 xiang1 ， jin3 gu3 tong2 fang1 ming2 。
- chu1 ru4 bai3 wan4 zhong1 ， you3 ru2 yi1 niao3 qing1 。
- yu3 zhou4 mang3 chao1 ta4 ， feng1 yun2 can3 jing1 ying2 。
- du2 yi3 xiong2 jie2 tai4 ， xiao1 xiao1 sui2 bei3 zheng1 。
- chao2 yin3 nan2 hai3 tou2 ， xi1 mo4 nai3 you1 bing4 。
- shi1 zhu3 zuo4 an4 dan4 ， bie2 qun2 fen4 chang2 ming2 。
- qi3 wu2 qing1 xia2 er2 ， jin1 ji1 xuan2 zhu1 ying1 。
- dan4 gan3 shu4 bo2 yi4 ， bu4 ren3 fu4 si3 sheng1 。
- di1 tou2 wei2 jun1 lao3 ， yin1 yin1 wan4 li3 qing2 。

## 注释

## 译文

## 赏析
