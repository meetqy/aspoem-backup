---
id: hu-yin-chou-xin-zhong-jian-he-er-shou-qi-yi
title: 酬信仲見和二首  其一
titlePinyin: chou2 xin4 zhong4 jian4 he2 er4 shou3     qi2 yi1
titleSlug: chou-xin-zhong-jian-he-er-shou-qi-yi
author: 胡寅
authorPinyin: hu2 yin2
authorSlug: hu-yin
dynasty: 唐
dynastyPinyin: tang2
dynastySlug: tang
tags: []
---

## 正文

- 數篇新雨意，真見古人情。
- 當拜王靈及，非關祀事明。
- 雷聲空自碾，雲氣不相并。
- 試爲驅潜物，安能役鬼兵。
- 曉來聞鵲唶，座上掃蠅營。
- 地脈沾濡遍，天心賦與平。
- 遠慚白水政，坐想有莘耕。
- 各競千峯秀，誰平兩港爭。
- 稻花重撲撲，蓮臉更盈盈。
- 但欲禾麻穟，無令棟宇傾。
- 教心蘧叟化，官況伯夷清。
- 霽電金蛇掣，晴霞綺鳳橫。
- 仙人歸縹緲，詩客思紆縈。
- 句屑餘霏妙，人涵晚吹輕。
- 故園三徑綠，新水半篙生。
- 遂有乘槎興，秋風白玉京。

## 拼音

- shu4 pian1 xin1 yu3 yi4 ， zhen1 jian4 gu3 ren2 qing2 。
- dang1 bai4 wang2 ling2 ji2 ， fei1 guan1 si4 shi4 ming2 。
- lei2 sheng1 kong1 zi4 nian3 ， yun2 qi4 bu4 xiang1 bing4 。
- shi4 wei2 qu1 qian2 wu4 ， an1 neng2 yi4 gui3 bing1 。
- xiao3 lai2 wen2 que4 jie4 ， zuo4 shang4 sao3 ying2 ying2 。
- di4 mai4 zhan1 ru2 bian4 ， tian1 xin1 fu4 yu3 ping2 。
- yuan3 can2 bai2 shui3 zheng4 ， zuo4 xiang3 you3 shen1 geng1 。
- ge4 jing4 qian1 feng1 xiu4 ， shui2 ping2 liang3 gang3 zheng1 。
- dao4 hua1 zhong4 pu1 pu1 ， lian2 lian3 geng4 ying2 ying2 。
- dan4 yu4 he2 ma2 sui4 ， wu2 ling4 dong4 yu3 qing1 。
- jiao4 xin1 qu2 sou3 hua4 ， guan1 kuang4 bo2 yi2 qing1 。
- ji4 dian4 jin1 she2 che4 ， qing2 xia2 qi3 feng4 heng2 。
- xian1 ren2 gui1 piao3 miao3 ， shi1 ke4 si1 yu1 ying2 。
- ju4 xie4 yu2 fei1 miao4 ， ren2 han2 wan3 chui1 qing1 。
- gu4 yuan2 san1 jing4 lü4 ， xin1 shui3 ban4 gao1 sheng1 。
- sui4 you3 cheng2 cha2 xing1 ， qiu1 feng1 bai2 yu4 jing1 。

## 注释

## 译文

## 赏析
