---
id: hu-yin-fu-xiang-xuan-qing-you-yu-tang-tang-zai-yi-shan-huan-yi-jiu-yin-ye
title: 賦向宣卿有裕堂堂在伊山桓伊舊隠也
titlePinyin: fu4 xiang4 xuan1 qing1 you3 yu4 tang2 tang2 zai4 yi1 shan1 huan2 yi1 jiu4 yin3 ye3
titleSlug: fu-xiang-xuan-qing-you-yu-tang-tang-zai-yi-shan-huan-yi-jiu-yin-ye
author: 胡寅
authorPinyin: hu2 yin2
authorSlug: hu-yin
dynasty: 宋
dynastyPinyin: song4
dynastySlug: song
tags: []
---

## 正文

- 仕進行所志，退居適吾情。
- 本無顛瞑患，那有得失驚。
- 想彼貪者狼，跋疐不少寧。
- 又哀觸藩羝，兩角掛紫荆。
- 君子但居易，肯與世轍爭。
- 彼以戚戚終，我以坦坦生。
- 斯堂誰所築，向公勇且英。
- 百鍊見剛質，千尋抵孤清。
- 藝蘭畹畹滋，栽竹箇箇成。
- 無復笛三弄，只聞絃誦聲。
- 客來引壺觴，客去山崢嶸。
- 咄哉狙詐兒，夸眩機巧呈。
- 揶揄復揶揄，鏡空難遁形。
- 天命有通塞，況公負時名。
- 唐濟嗣先業，選掄待揚庭。
- 一朝看遊刃，光芒發新硎。
- 十步即千里，紫氣無留行。
- 青蠅失榛棘，周道如砥平。

## 拼音

- shi4 jin4 xing2 suo3 zhi4 ， tui4 ju1 shi4 wu2 qing2 。
- ben3 wu2 dian1 ming2 huan4 ， na4 you3 de2 shi1 jing1 。
- xiang3 bi3 tan1 zhe3 lang2 ， ba2 di4 bu4 shao3 ning2 。
- you4 ai1 chu4 fan1 di1 ， liang3 jiao3 gua4 zi3 jing1 。
- jun1 zi3 dan4 ju1 yi4 ， ken3 yu3 shi4 zhe2 zheng1 。
- bi3 yi3 qi1 qi1 zhong1 ， wo3 yi3 tan3 tan3 sheng1 。
- si1 tang2 shui2 suo3 zhu4 ， xiang4 gong1 yong3 qie3 ying1 。
- bai3 lian4 jian4 gang1 zhi4 ， qian1 xun2 di3 gu1 qing1 。
- yi4 lan2 wan3 wan3 zi1 ， zai1 zhu2 ge4 ge4 cheng2 。
- wu2 fu4 di2 san1 nong4 ， zhi1 wen2 xian2 song4 sheng1 。
- ke4 lai2 yin3 hu2 shang1 ， ke4 qu4 shan1 zheng1 rong2 。
- duo1 zai1 ju1 zha4 er2 ， kua1 xuan4 ji1 qiao3 cheng2 。
- ye2 yu2 fu4 ye2 yu2 ， jing4 kong1 nan2 dun4 xing2 。
- tian1 ming4 you3 tong1 sai1 ， kuang4 gong1 fu4 shi2 ming2 。
- tang2 ji4 si4 xian1 ye4 ， xuan3 lun1 dai4 yang2 ting2 。
- yi4 zhao1 kan4 you2 ren4 ， guang1 mang2 fa1 xin1 xing2 。
- shi2 bu4 ji2 qian1 li3 ， zi3 qi4 wu2 liu2 xing2 。
- qing1 ying2 shi1 zhen1 ji2 ， zhou1 dao4 ru2 di3 ping2 。

## 注释

## 译文

## 赏析
