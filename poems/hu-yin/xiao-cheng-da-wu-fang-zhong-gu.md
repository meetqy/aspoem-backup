---
id: hu-yin-xiao-cheng-da-wu-fang-zhong-gu
title: 曉乘大霧訪仲固
titlePinyin: xiao3 cheng2 da4 wu4 fang3 zhong4 gu4
titleSlug: xiao-cheng-da-wu-fang-zhong-gu
author: 胡寅
authorPinyin: hu2 yin2
authorSlug: hu-yin
dynasty: 唐
dynastyPinyin: tang2
dynastySlug: tang
tags: []
---

## 正文

- 稚金不耐老火鑄，有烈秋陽尚驕倨。
- 汗流亭午憶淒風，氣應佳辰欣白露。
- 朝來開窗迷眼界，霧色無邊莽回互。
- 誰爲夜半有力者，竊負羣山著何處。
- 却驅滄海白潮來，濤浪初平不成怒。
- 人家慘淡暗漁浦，水墨微茫認烟樹。
- 我行有似江湖雀，彼岸應怪浮杯渡。
- 從教弱水三萬里，一棹桃源未迷路。
- 忽然五霞漏激射，清飈作陣翻空鶩。
- 渤澥盡輸無極底，祖龍枉被徐生誤。
- 雲屏儼映蓬嶠矗，鳳翼鶱带瀛洲嫮。
- 連蒼接翠層疊青，秀色著絢忘初素。
- 前觀象罔非夢迷，後矚離婁豈驚寤。
- 真化自然相隠顯，幻士謬爾生智故。
- 有真無幻信誕分，此境易透亦難覷。
- 要知萬理無不寔，聚散一致此焉悟。
- 常記向時聞劇論，知自少年得真趣。
- 風雲變態襟抱開，山水之樂仁智具。
- 胡爲顰呻不料理，冰炭受坐瘧鬼怖。
- 願君讀此一醒然，未負當年少陵句。

## 拼音

- zhi4 jin1 bu2 nai4 lao3 huo3 zhu4 ， you3 lie4 qiu1 yang2 shang4 jiao1 ju4 。
- han4 liu2 ting2 wu3 yi4 qi1 feng1 ， qi4 ying1 jia1 chen2 xin1 bai2 lu4 。
- chao2 lai2 kai1 chuang1 mi2 yan3 jie4 ， wu4 se4 wu2 bian1 mang3 hui2 hu4 。
- shui2 wei2 ye4 ban4 you3 li4 zhe3 ， qie4 fu4 qun2 shan1 zhu4 he2 chu3 。
- que4 qu1 cang1 hai3 bai2 chao2 lai2 ， tao1 lang4 chu1 ping2 bu4 cheng2 nu4 。
- ren2 jia1 can3 dan4 an4 yu2 pu3 ， shui3 mo4 wei1 mang2 ren4 yan1 shu4 。
- wo3 xing2 you3 si4 jiang1 hu2 que4 ， bi3 an4 ying1 guai4 fu2 bei1 du4 。
- cong2 jiao4 ruo4 shui3 san1 wan4 li3 ， yi2 zhao4 tao2 yuan2 wei4 mi2 lu4 。
- hu1 ran2 wu3 xia2 lou4 ji1 she4 ， qing1 biao1 zuo4 zhen4 fan1 kong1 wu4 。
- bo2 xie4 jin4 shu1 wu2 ji2 di3 ， zu3 long2 wang3 bei4 xu2 sheng1 wu4 。
- yun2 ping2 yan3 ying4 peng2 jiao4 chu4 ， feng4 yi4 xian1 dai4 ying2 zhou1 hu4 。
- lian2 cang1 jie1 cui4 ceng2 die2 qing1 ， xiu4 se4 zhu4 xuan4 wang4 chu1 su4 。
- qian2 guan1 xiang4 wang3 fei1 meng4 mi2 ， hou4 zhu3 li2 lou2 qi3 jing1 wu4 。
- zhen1 hua4 zi4 ran2 xiang1 yin3 xian3 ， huan4 shi4 miu4 er3 sheng1 zhi4 gu4 。
- you3 zhen1 wu2 huan4 xin4 dan4 fen1 ， ci3 jing4 yi4 tou4 yi4 nan2 qu4 。
- yao4 zhi1 wan4 li3 wu2 bu4 shi2 ， ju4 san4 yi2 zhi4 ci3 yan1 wu4 。
- chang2 ji4 xiang4 shi2 wen2 ju4 lun4 ， zhi1 zi4 shao3 nian2 de2 zhen1 qu4 。
- feng1 yun2 bian4 tai4 jin1 bao4 kai1 ， shan1 shui3 zhi1 le4 ren2 zhi4 ju4 。
- hu2 wei2 pin2 shen1 bu2 liao4 li3 ， bing1 tan4 shou4 zuo4 nüe4 gui3 bu4 。
- yuan4 jun1 du2 ci3 yi4 xing3 ran2 ， wei4 fu4 dang1 nian2 shao4 ling2 ju4 。

## 注释

## 译文

## 赏析
