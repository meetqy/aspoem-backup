---
id: hu-yin-qing-hu-shan-da-huo
title: 清湖山大火
titlePinyin: qing1 hu2 shan1 da4 huo3
titleSlug: qing-hu-shan-da-huo
author: 胡寅
authorPinyin: hu2 yin2
authorSlug: hu-yin
dynasty: 宋
dynastyPinyin: song4
dynastySlug: song
tags: []
---

## 正文

- 青天露坐月斂昏，忽見山燒明溪村。
- 轉移胡床飽寓目，獵獵變態真難論。
- 清湖之山峨帝閽，盤陀四隤如雲屯。
- 千章大材翳山黑，忽作秋樹繁鮮縕。
- 得非祝融張南軍，周騵漢幟雜邀巡。
- 萆山奪壁秣且獵，陳皮較獲羣毛騂。
- 又疑棲岩窮道人，鏖砂竈破寶魄淪。
- 丹光飛飛弄明滅，怪氣閃閃騰輪囷。
- 隨風廓爆聲何喧，遇澗緣絕勢復分。
- 金虯赭虺怒鬰律，紫鳳朱鳥驚翔鶱。
- 欲尋仙家訪桃源，武陵太守馳雙轓。
- 紛敷絳雪土不濕，近遠蒸霞山正燃。
- 離離點點羅星垣，燦燦爛爛披纈紋。
- 巫陽研朱盡屈曲，盤印繚燼香氤氳。
- 山清宛然大裘尊，藻粉之間繡光焞。
- 侍官服章畫彤韎，佩玉環玦皆瓊璊。
- 誰移太華玉井根，開此翠巘芙蓉園。
- 徒勞禪宮詠火傘，豈媿花島歌紅雲。
- 連岡槎牙宣空齦，缺壑侈哆呀殷唇。
- 眉峰胡爲變賊赤，頂髻何事從僧髠。
- 翻思元宵遊端門，巨鼇岌載蓬萊蹲。
- 蜿蜒雙銜照天炬，十萬油蠟爭晨暾。
- 只今留滯磎河盤，青熒一燈讀書殘。
- 野人亦解相暖熱，坐使寒谷驚龍鸞。
- 吁嗟此山美崇巒，若動若植方涵春。
- 閩氓力耕地無草，歲歲爇薙供犂犉。
- 火行于寒反行暄，忍使秀綠餘焦痕。
- 爲翻銀河一洗濯，回祿雖熾應逃奔。
- 每欽韓公觀陸渾，雄詞險句咻而燉。
- 我猶皇甫爝不息，看君續焰輝無垠。

## 拼音

- qing1 tian1 lu4 zuo4 yue4 lian3 hun1 ， hu1 jian4 shan1 shao1 ming2 xi1 cun1 。
- zhuan3 yi2 hu2 chuang2 bao3 yu4 mu4 ， lie4 lie4 bian4 tai4 zhen1 nan2 lun4 。
- qing1 hu2 zhi1 shan1 e2 di4 hun1 ， pan2 tuo2 si4 tui2 ru2 yun2 tun2 。
- qian1 zhang1 da4 cai2 yi4 shan1 hei1 ， hu1 zuo4 qiu1 shu4 fan2 xian1 yun4 。
- de2 fei1 zhu4 rong2 zhang1 nan2 jun1 ， zhou1 yuan2 han4 zhi4 za2 yao1 xun2 。
- bi4 shan1 duo2 bi4 mo4 qie3 lie4 ， chen2 pi2 jiao4 huo4 qun2 mao2 xing1 。
- you4 yi2 qi1 yan2 qiong2 dao4 ren2 ， ao2 sha1 zao4 po4 bao3 po4 lun2 。
- dan1 guang1 fei1 fei1 nong4 ming2 mie4 ， guai4 qi4 shan3 shan3 teng2 lun2 qun1 。
- sui2 feng1 kuo4 bao4 sheng1 he2 xuan1 ， yu4 jian4 yuan2 jue2 shi4 fu4 fen1 。
- jin1 qiu2 zhe3 hui1 nu4 yu4 lü4 ， zi3 feng4 zhu1 niao3 jing1 xiang2 xian1 。
- yu4 xun2 xian1 jia1 fang3 tao2 yuan2 ， wu3 ling2 tai4 shou3 chi2 shuang1 fan1 。
- fen1 fu1 jiang4 xue3 tu3 bu4 shi1 ， jin4 yuan3 zheng1 xia2 shan1 zheng4 ran2 。
- li2 li2 dian3 dian3 luo2 xing1 yuan2 ， can4 can4 lan4 lan4 pi1 xie4 wen2 。
- wu1 yang2 yan2 zhu1 jin4 qu1 qu1 ， pan2 yin4 liao2 jin4 xiang1 yin1 yun1 。
- shan1 qing1 wan3 ran2 da4 qiu2 zun1 ， zao3 fen3 zhi1 jian4 xiu4 guang1 tun1 。
- shi4 guan1 fu2 zhang1 hua4 tong2 mei4 ， pei4 yu4 huan2 jue2 jie1 qiong2 men2 。
- shui2 yi2 tai4 hua2 yu4 jing3 gen1 ， kai1 ci3 cui4 yan3 fu2 rong2 yuan2 。
- tu2 lao2 shan4 gong1 yong3 huo3 san3 ， qi3 kui4 hua1 dao3 ge1 hong2 yun2 。
- lian2 gang1 cha2 ya2 xuan1 kong1 yin2 ， que1 he4 chi3 duo1 ya0 yin1 chun2 。
- mei2 feng1 hu2 wei2 bian4 zei2 chi4 ， ding3 ji4 he2 shi4 cong2 seng1 kun1 。
- fan1 si1 yuan2 xiao1 you2 duan1 men2 ， ju4 ao2 ji2 zai4 peng2 lai2 dun1 。
- wan1 yan2 shuang1 xian2 zhao4 tian1 ju4 ， shi2 wan4 you2 la4 zheng1 chen2 tun1 。
- zhi1 jin1 liu2 zhi4 xi1 he2 pan2 ， qing1 ying2 yi4 deng1 du2 shu1 can2 。
- ye3 ren2 yi4 jie3 xiang1 nuan3 re4 ， zuo4 shi3 han2 gu3 jing1 long2 luan2 。
- xu1 jie1 ci3 shan1 mei3 chong2 luan2 ， ruo4 dong4 ruo4 zhi2 fang1 han2 chun1 。
- min3 mang2 li4 geng1 di4 wu2 cao3 ， sui4 sui4 ruo4 ti4 gong4 li2 chun2 。
- huo3 xing2 yu2 han2 fan3 xing2 xuan1 ， ren3 shi3 xiu4 lü4 yu2 jiao1 hen2 。
- wei2 fan1 yin2 he2 yi4 xi3 zhuo2 ， hui2 lu4 sui1 chi4 ying1 tao2 ben4 。
- mei3 qin1 han2 gong1 guan1 lu4 hun2 ， xiong2 ci2 xian3 ju4 xiu1 er2 dun4 。
- wo3 you2 huang2 fu3 jue2 bu4 xi1 ， kan4 jun1 xu4 yan4 hui1 wu2 yin2 。

## 注释

## 译文

## 赏析
