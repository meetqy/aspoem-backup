---
id: hu-yin-ti-yong-zhou-dong-shan-xi-ting
title: 題永州東山西亭
titlePinyin: ti2 yong3 zhou1 dong1 shan1 xi1 ting2
titleSlug: ti-yong-zhou-dong-shan-xi-ting
author: 胡寅
authorPinyin: hu2 yin2
authorSlug: hu-yin
dynasty: 宋
dynastyPinyin: song4
dynastySlug: song
tags: []
---

## 正文

- 此亭得名從子厚，琬琰一篇傳不朽。
- 我來相望三百年，誤使承流稱太守。
- 初無施舍慰民心，漫有詩歌諠衆口。
- 東山妓女北海尊，歌舞春風醉花柳。
- 欲回面勢直西南，更植脩篁遮培塿。
- 卷舒雲雨襟袖間，濺浣冠纓塵土後。
- 近聞王師頻奏凱，狂虜不復窺廬壽。
- 吾君神武光宣上，將相宏畧方召偶。
- 遄歸北狩定有期，開拓中原豈無手。
- 顧予疎懶歸意迫，當世功名息心久。
- 寄言悵望獨醒人，欲報厚德乏瓊玖。
- 遥山蹙黛酒如江，勸我日飲無何有。

## 拼音

- ci3 ting2 de2 ming2 cong2 zi3 hou4 ， wan3 yan3 yi4 pian1 chuan2 bu4 xiu3 。
- wo3 lai2 xiang1 wang4 san1 bai3 nian2 ， wu4 shi3 cheng2 liu2 cheng1 tai4 shou3 。
- chu1 wu2 shi1 she3 wei4 min2 xin1 ， man4 you3 shi1 ge1 xuan1 zhong4 kou3 。
- dong1 shan1 ji4 nü3 bei3 hai3 zun1 ， ge1 wu3 chun1 feng1 zui4 hua1 liu3 。
- yu4 hui2 mian4 shi4 zhi2 xi1 nan2 ， geng4 zhi2 xiu1 huang2 zhe1 pei2 lou3 。
- juan3 shu1 yun2 yu3 jin1 xiu4 jian4 ， jian4 huan4 guan1 ying1 chen2 tu3 hou4 。
- jin4 wen2 wang2 shi1 bin1 zou4 kai3 ， kuang2 lu3 bu2 fu4 kui1 lu2 shou4 。
- wu2 jun1 shen2 wu3 guang1 xuan1 shang4 ， jiang1 xiang1 hong2 lüe4 fang1 zhao4 ou3 。
- chuan2 gui1 bei3 shou4 ding4 you3 qi1 ， kai1 tuo4 zhong1 yuan2 qi3 wu2 shou3 。
- gu4 yu3 shu1 lan3 gui1 yi4 po4 ， dang1 shi4 gong1 ming2 xi1 xin1 jiu3 。
- ji4 yan2 chang4 wang4 du2 xing3 ren2 ， yu4 bao4 hou4 de2 fa2 qiong2 jiu3 。
- yao2 shan1 cu4 dai4 jiu3 ru2 jiang1 ， quan4 wo3 ri4 yin3 wu2 he2 you3 。

## 注释

## 译文

## 赏析
