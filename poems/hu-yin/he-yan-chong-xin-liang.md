---
id: hu-yin-he-yan-chong-xin-liang
title: 和彥沖新凉
titlePinyin: he2 yan4 chong1 xin1 liang2
titleSlug: he-yan-chong-xin-liang
author: 胡寅
authorPinyin: hu2 yin2
authorSlug: hu-yin
dynasty: 唐
dynastyPinyin: tang2
dynastySlug: tang
tags: []
---

## 正文

- 河朔時堪擬，溟南意懶圖。
- 相羊逢勝地，瀟灑似精廬。
- 暝翠千山合，芳紅一雨濡。
- 跳金魚亦樂，爍石暑全無。
- 昨夢暌神女，沉疴問鬼臾。
- 無輪生四角，有憤反三隅。
- 方羨溪塘滿，俄趨岸柳疎。
- 共欣甘入稻，仍喜脆歸蔬。
- 歌舞還縈座，盤肴不趁虛。
- 放言庸喋喋，引釂願徐徐。
- 有客敦農圃，多憂出賦租。
- 但教魚菽具，何必囷倉餘。
- 來卷千鍾盡，歸乘萬竅呼。
- 御風非數數，愛酒亦如如。

## 拼音

- he2 shuo4 shi2 kan1 ni3 ， ming2 nan2 yi4 lan3 tu2 。
- xiang1 yang2 feng2 sheng4 di4 ， xiao1 sa3 si4 jing1 lu2 。
- ming2 cui4 qian1 shan1 he2 ， fang1 hong2 yi4 yu3 ru2 。
- tiao4 jin1 yu2 yi4 le4 ， shuo4 shi2 shu3 quan2 wu2 。
- zuo2 meng4 kui2 shen2 nü3 ， chen2 ke1 wen4 gui3 yu2 。
- wu2 lun2 sheng1 si4 jiao3 ， you3 fen4 fan3 san1 yu2 。
- fang1 xian4 xi1 tang2 man3 ， e2 qu1 an4 liu3 shu1 。
- gong4 xin1 gan1 ru4 dao4 ， reng2 xi3 cui4 gui1 shu1 。
- ge1 wu3 huan2 ying2 zuo4 ， pan2 yao2 bu2 chen4 xu1 。
- fang4 yan2 yong1 die2 die2 ， yin3 jiao4 yuan4 xu2 xu2 。
- you3 ke4 dun1 nong2 pu3 ， duo1 you1 chu1 fu4 zu1 。
- dan4 jiao4 yu2 shu1 ju4 ， he2 bi4 qun1 cang1 yu2 。
- lai2 juan4 qian1 zhong1 jin4 ， gui1 cheng2 wan4 qiao4 hu1 。
- yu4 feng1 fei1 shu4 shu4 ， ai4 jiu3 yi4 ru2 ru2 。

## 注释

## 译文

## 赏析
