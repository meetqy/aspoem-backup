---
id: hu-yin-ji-zhang-zhao-er-xiang-san-shou-qi-er
title: 寄張趙二相三首  其二
titlePinyin: ji4 zhang1 zhao4 er4 xiang1 san1 shou3     qi2 er4
titleSlug: ji-zhang-zhao-er-xiang-san-shou-qi-er
author: 胡寅
authorPinyin: hu2 yin2
authorSlug: hu-yin
dynasty: 唐
dynastyPinyin: tang2
dynastySlug: tang
tags: []
---

## 正文

- 昨朝觀抵戲，千步廣場對。
- 甲也烏獲徒，顧步熊虎態。
- 乙也乘勢來，躑躅進復退。
- 或有敗甲心，弦矢立其背。
- 甲初奮左臂，一箭奮者廢。
- 甲復舉右股，再射舉者墜。
- 坐令乙取勝，或乃一笑快。
- 因思中山趙，秦睨猶拾塊。
- 何爲廉將軍，恥與相如會。
- 不念國之存，以吾兩人在。
- 一朝私仇破，兩虎共穴內。
- 他年藺公薨，頗老仍見代。
- 坑兵四十萬，大福遂不再。
- 依然卞莊子，拱手視成敗。

## 拼音

- zuo2 chao2 guan1 di3 xi4 ， qian1 bu4 guang3 chang3 dui4 。
- jia3 ye3 wu1 huo4 tu2 ， gu4 bu4 xiong2 hu3 tai4 。
- yi3 ye3 cheng2 shi4 lai2 ， zhi2 zhu2 jin4 fu4 tui4 。
- huo4 you3 bai4 jia3 xin1 ， xian2 shi3 li4 qi2 bei4 。
- jia3 chu1 fen4 zuo3 bi4 ， yi2 jian4 fen4 zhe3 fei4 。
- jia3 fu4 ju3 you4 gu3 ， zai4 she4 ju3 zhe3 zhui4 。
- zuo4 ling4 yi3 qu3 sheng4 ， huo4 nai3 yi2 xiao4 kuai4 。
- yin1 si1 zhong1 shan1 zhao4 ， qin2 ni4 you2 shi2 kuai4 。
- he2 wei2 lian2 jiang1 jun1 ， chi3 yu3 xiang1 ru2 hui4 。
- bu2 nian4 guo2 zhi1 cun2 ， yi3 wu2 liang3 ren2 zai4 。
- yi4 zhao1 si1 chou2 po4 ， liang3 hu3 gong4 xue2 nei4 。
- ta1 nian2 lin4 gong1 hong1 ， po1 lao3 reng2 jian4 dai4 。
- keng1 bing1 si4 shi2 wan4 ， da4 fu2 sui4 bu2 zai4 。
- yi1 ran2 bian4 zhuang1 zi3 ， gong3 shou3 shi4 cheng2 bai4 。

## 注释

## 译文

## 赏析
