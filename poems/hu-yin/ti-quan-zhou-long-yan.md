---
id: hu-yin-ti-quan-zhou-long-yan
title: 題全州礱岩
titlePinyin: ti2 quan2 zhou1 long2 yan2
titleSlug: ti-quan-zhou-long-yan
author: 胡寅
authorPinyin: hu2 yin2
authorSlug: hu-yin
dynasty: 唐
dynastyPinyin: tang2
dynastySlug: tang
tags: []
---

## 正文

- 蓋山限華夷，夷水不得出。
- 澗壑相奮撞，竟朽此山骨。
- 想其初洞達，借勢有神物。
- 臂開青石壁，黤黮烏龍窟。
- 奔流成長溪，岩洞寒突兀。
- 秉燭千步遊，怪景纔彷彿。
- 華髮結乳頂，空翠誰掃拂。
- 石田耕未熟，石鼓響不沒。
- 靈仙眇羽化，古廟凜紆鬰。
- 我來庚伏初，弄水解纓紱。
- 清甘流渴肺，妙聽含鍾律。
- 兩腋御泠然，回首歎飄忽。

## 拼音

- gai4 shan1 xian4 hua2 yi2 ， yi2 shui3 bu4 de2 chu1 。
- jian4 he4 xiang1 fen4 zhuang4 ， jing4 xiu3 ci3 shan1 gu3 。
- xiang3 qi2 chu1 dong4 da2 ， jie4 shi4 you3 shen2 wu4 。
- bi4 kai1 qing1 shi2 bi4 ， yan3 dan4 wu1 long2 ku1 。
- ben1 liu2 cheng2 chang2 xi1 ， yan2 dong4 han2 tu1 wu4 。
- bing3 zhu2 qian1 bu4 you2 ， guai4 jing3 cai2 pang2 fu2 。
- hua2 fa4 jie2 ru3 ding3 ， kong1 cui4 shui2 sao3 fu2 。
- shi2 tian2 geng1 wei4 shu2 ， shi2 gu3 xiang3 bu4 mei2 。
- ling2 xian1 miao3 yu3 hua4 ， gu3 miao4 lin3 yu1 yu4 。
- wo3 lai2 geng1 fu2 chu1 ， nong4 shui3 jie3 ying1 fu2 。
- qing1 gan1 liu2 ke3 fei4 ， miao4 ting1 han2 zhong1 lü4 。
- liang3 ye4 yu4 ling2 ran2 ， hui2 shou3 tan4 piao1 hu1 。

## 注释

## 译文

## 赏析
