---
id: hu-yin-fu-wu-shou-you-shi-tai
title: 賦吳守友石臺
titlePinyin: fu4 wu2 shou3 you3 shi2 tai2
titleSlug: fu-wu-shou-you-shi-tai
author: 胡寅
authorPinyin: hu2 yin2
authorSlug: hu-yin
dynasty: 宋
dynastyPinyin: song4
dynastySlug: song
tags: []
---

## 正文

- 南圃繚粉牆，幽徑便蠟屐。
- 蒙然遇高蔭，炎景不予赫。
- 天成一高坫，爲印子雲宅。
- 大藤如虯龍，陟降蜿尾脊。
- 青冥搴茂葉，何異張翠帟。
- 想見春風時，紫蕊濃可摘。
- 富哉他山骨，輦致羅鐵碧。
- 或如爨桐斷，或若林筍刺。
- 或如五老拳，或若太華擘。
- 或如虎方踞，或若羱欲躑。
- 或崎難著足，或坦可敷席。
- 或倚以憩憊，或坐以對弈。
- 廣輪兩拓手，叢秀不迫窄。
- 何須狻猊座，方丈出戲劇。
- 况論芥子中，不與須彌隔。
- 有之則似之，知君介如石。
- 石中有良玉，終古不變易。
- 茲遊謝蘭亭，何用嘆陳迹。

## 拼音

- nan2 pu3 liao2 fen3 qiang2 ， you1 jing4 bian4 la4 ji1 。
- meng2 ran2 yu4 gao1 yin1 ， yan2 jing3 bu4 yu3 he4 。
- tian1 cheng2 yi4 gao1 dian4 ， wei2 yin4 zi0 yun2 zhai2 。
- da4 teng2 ru2 qiu2 long2 ， zhi4 jiang4 wan1 wei3 ji3 。
- qing1 ming2 qian1 mao4 ye4 ， he2 yi4 zhang1 cui4 yi4 。
- xiang3 jian4 chun1 feng1 shi2 ， zi3 rui3 nong2 ke3 zhai1 。
- fu4 zai1 ta1 shan1 gu3 ， nian3 zhi4 luo2 tie3 bi4 。
- huo4 ru2 cuan4 tong2 duan4 ， huo4 ruo4 lin2 sun3 ci4 。
- huo4 ru2 wu3 lao3 quan2 ， huo4 ruo4 tai4 hua2 bo4 。
- huo4 ru2 hu3 fang1 ju4 ， huo4 ruo4 yuan2 yu4 zhi2 。
- huo4 qi2 nan2 zhu4 zu2 ， huo4 tan3 ke3 fu1 xi2 。
- huo4 yi3 yi3 qi4 bei4 ， huo4 zuo4 yi3 dui4 yi4 。
- guang3 lun2 liang3 tuo4 shou3 ， cong2 xiu4 bu2 po4 zhai3 。
- he2 xu1 suan1 ni2 zuo4 ， fang1 zhang4 chu1 xi4 ju4 。
- kuang4 lun4 jie4 zi3 zhong1 ， bu4 yu3 xu1 mi2 ge2 。
- you3 zhi1 ze2 si4 zhi1 ， zhi1 jun1 jie4 ru2 shi2 。
- shi2 zhong1 you3 liang2 yu4 ， zhong1 gu3 bu2 bian4 yi4 。
- zi1 you2 xie4 lan2 ting2 ， he2 yong4 tan4 chen2 ji4 。

## 注释

## 译文

## 赏析
