---
id: hu-yin-he-shu-xia-hai-tang-ci-dong-po-yun
title: 和叔夏海棠次東坡韻
titlePinyin: he2 shu1 xia4 hai3 tang2 ci4 dong1 po1 yun4
titleSlug: he-shu-xia-hai-tang-ci-dong-po-yun
author: 胡寅
authorPinyin: hu2 yin2
authorSlug: hu-yin
dynasty: 宋
dynastyPinyin: song4
dynastySlug: song
tags: []
---

## 正文

- 久矣心灰形槁木，有爛錦衾誰與獨。
- 殷勤調護得繁枝，抹黛施朱盡凡俗。
- 池上靚粧開曉鏡，露晞嬌潤離湯谷。
- 佳人得意矜絕代，陋彼牽蘿補茅屋。
- 真賞幸逢尊有酒，清玩可使食無肉。
- 十眉彷彿畫難親，百匝徘徊看未足。
- 兩旬綠秀承紅嫩，一日籬槿何能淑。
- 朝來但覺花照眼，夜去不夢松生腹。
- 休誇艷杏蔭白鷼，漫說夭桃夾疎竹。
- 固知尤物人共愛，也使先生動心目。
- 老坡有詠記江城，少陵無句慚巴蜀。
- 顧我荒詞陪絕唱，何異斥鷃追黄鵠。
- 夜來風雨太豪橫，惆悵遥峯縈度曲。
- 不如却賦黑牡丹，寄語孔翠防抵觸。

## 拼音

- jiu3 yi3 xin1 hui1 xing2 gao3 mu4 ， you3 lan4 jin3 qin1 shui2 yu3 du2 。
- yin1 qin2 diao4 hu4 de2 fan2 zhi1 ， mo3 dai4 shi1 zhu1 jin4 fan2 su2 。
- chi2 shang4 jing4 zhuang1 kai1 xiao3 jing4 ， lu4 xi1 jiao1 run4 li2 tang1 gu3 。
- jia1 ren2 de2 yi4 jin1 jue2 dai4 ， lou4 bi3 qian1 luo2 bu3 mao2 wu1 。
- zhen1 shang3 xing4 feng2 zun1 you3 jiu3 ， qing1 wan2 ke3 shi3 shi2 wu2 rou4 。
- shi2 mei2 pang2 fu2 hua4 nan2 qin1 ， bai3 za1 pai2 huai2 kan4 wei4 zu2 。
- liang3 xun2 lü4 xiu4 cheng2 hong2 nen4 ， yi2 ri4 li2 jin3 he2 neng2 shu1 。
- chao2 lai2 dan4 jue2 hua1 zhao4 yan3 ， ye4 qu4 bu2 meng4 song1 sheng1 fu4 。
- xiu1 kua1 yan4 xing4 yin1 bai2 xian2 ， man4 shuo1 yao1 tao2 jia1 shu1 zhu2 。
- gu4 zhi1 you2 wu4 ren2 gong4 ai4 ， ye3 shi3 xian1 sheng0 dong4 xin1 mu4 。
- lao3 po1 you3 yong3 ji4 jiang1 cheng2 ， shao3 ling2 wu2 ju4 can2 ba1 shu3 。
- gu4 wo3 huang1 ci2 pei2 jue2 chang4 ， he2 yi4 chi4 yan4 zhui1 huang2 hu2 。
- ye4 lai2 feng1 yu3 tai4 hao2 heng2 ， chou2 chang4 yao2 feng1 ying2 du4 qu3 。
- bu4 ru2 que4 fu4 hei1 mu3 dan1 ， ji4 yu3 kong3 cui4 fang2 di3 chu4 。

## 注释

## 译文

## 赏析
