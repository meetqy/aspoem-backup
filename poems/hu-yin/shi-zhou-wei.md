---
id: hu-yin-shi-zhou-wei
title: 示周尉
titlePinyin: shi4 zhou1 wei4
titleSlug: shi-zhou-wei
author: 胡寅
authorPinyin: hu2 yin2
authorSlug: hu-yin
dynasty: 宋
dynastyPinyin: song4
dynastySlug: song
tags: []
---

## 正文

- 官酒不可求，村釀不足酤。
- 似聞糟床注，滴瀝真珠露。
- 載醪欲相過，好語亦已屢。
- 梅花雖零落，殘雪尚可顧。
- 已捉籠中雞，仍擷園中茹。
- 一壺便堪醉，不必更携具。
- 數朝風雨濕，兩日已通路。
- 行樂貴及時，蟋蟀歲云暮。

## 拼音

- guan1 jiu3 bu4 ke3 qiu2 ， cun1 niang4 bu4 zu2 gu1 。
- si4 wen2 zao1 chuang2 zhu4 ， di1 li4 zhen1 zhu1 lu4 。
- zai4 lao2 yu4 xiang1 guo4 ， hao3 yu3 yi4 yi3 lü3 。
- mei2 hua1 sui1 ling2 luo4 ， can2 xue3 shang4 ke3 gu4 。
- yi3 zhuo1 long2 zhong1 ji1 ， reng2 xie2 yuan2 zhong1 ru2 。
- yi4 hu2 bian4 kan1 zui4 ， bu2 bi4 geng4 xie2 ju4 。
- shu4 chao2 feng1 yu3 shi1 ， liang3 ri4 yi3 tong1 lu4 。
- xing2 le4 gui4 ji2 shi2 ， xi1 shuai4 sui4 yun2 mu4 。

## 注释

## 译文

## 赏析
