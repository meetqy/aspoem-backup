---
id: hu-yin-song-yu-ze-huan-yi-xing
title: 送余澤還義興
titlePinyin: song4 yu2 ze2 huan2 yi4 xing1
titleSlug: song-yu-ze-huan-yi-xing
author: 胡寅
authorPinyin: hu2 yin2
authorSlug: hu-yin
dynasty: 宋
dynastyPinyin: song4
dynastySlug: song
tags: []
---

## 正文

- 挾策漳濱兩韶稚，君後南隨州計吏。
- 相逢冠歲璧池頭，頓覺詞華使人惴。
- 謂宜雲路恣騰踏，豈料霜蹄多蹶躓。
- 君才視我十倍加，蓄積那堪五經笥。
- 已窮孟軻不動處，得喪窮通歸一致。
- 每懷會合未曾款，輒復鴻燕春秋異。
- 寸莛才欲撞舂容，不盡之音耳空記。
- 去年邂逅得所願，千里過我少停轡。
- 圍爐燒栗忘夜分，蹙雪訪梅喜春至。
- 窺園細看百卉動，陟榭滿挹千峯翠。
- 讀君舊詩黄鍾律，觀君新德清廟器。
- 默求至善不近名，下視羣愚非飾智。
- 常虞涉世傷坦率，見語躬行合謹細。
- 值君隠憂方食蓼，而我美疹如紾臂。
- 飛觴引滿不復能，戰飲吳門夢中事。
- 采菊聊同茗碗清，丸艾時歸藥婆利。
- 忠言贈公豈肉骨，益友貺予真補劓。
- 浮雲聚散古則爾，人生出處孰無累。
- 聞道雙珠已候門，便乘一葉同插翅。
- 朱樓婉娩托旅夢，江樹霏微攪離思。
- 一區衡山勿負約，三絕麟經更涵粹。
- 得時而駕諒不免，有使且寄相思字。

## 拼音

- xie2 ce4 zhang1 bin1 liang3 shao2 zhi4 ， jun1 hou4 nan2 sui2 zhou1 ji4 li4 。
- xiang1 feng2 guan1 sui4 bi4 chi2 tou2 ， dun4 jue2 ci2 hua2 shi3 ren2 zhui4 。
- wei4 yi2 yun2 lu4 zi4 teng2 ta4 ， qi3 liao4 shuang1 ti2 duo1 jue3 zhi4 。
- jun1 cai2 shi4 wo3 shi2 bei4 jia1 ， xu4 ji1 na4 kan1 wu3 jing1 si4 。
- yi3 qiong2 meng4 ke1 bu2 dong4 chu3 ， de2 sang1 qiong2 tong1 gui1 yi2 zhi4 。
- mei3 huai2 hui4 he2 wei4 ceng2 kuan3 ， zhe2 fu4 hong2 yan4 chun1 qiu1 yi4 。
- cun4 ting2 cai2 yu4 zhuang4 chong1 rong2 ， bu2 jin4 zhi1 yin1 er3 kong1 ji4 。
- qu4 nian2 xie4 hou4 de2 suo3 yuan4 ， qian1 li3 guo4 wo3 shao3 ting2 pei4 。
- wei2 lu2 shao1 li4 wang4 ye4 fen1 ， cu4 xue3 fang3 mei2 xi3 chun1 zhi4 。
- kui1 yuan2 xi4 kan4 bai3 hui4 dong4 ， zhi4 xie4 man3 yi4 qian1 feng1 cui4 。
- du2 jun1 jiu4 shi1 huang2 zhong1 lü4 ， guan1 jun1 xin1 de2 qing1 miao4 qi4 。
- mo4 qiu2 zhi4 shan4 bu2 jin4 ming2 ， xia4 shi4 qun2 yu2 fei1 shi4 zhi4 。
- chang2 yu2 she4 shi4 shang1 tan3 shuai4 ， jian4 yu3 gong1 xing2 he2 jin3 xi4 。
- zhi2 jun1 yin3 you1 fang1 shi2 liao3 ， er2 wo3 mei3 zhen3 ru2 tian3 bi4 。
- fei1 shang1 yin3 man3 bu2 fu4 neng2 ， zhan4 yin3 wu2 men2 meng4 zhong1 shi4 。
- cai3 ju2 liao2 tong2 ming2 wan3 qing1 ， wan2 ai4 shi2 gui1 yao4 po2 li4 。
- zhong1 yan2 zeng4 gong1 qi3 rou4 gu3 ， yi4 you3 kuang4 yu3 zhen1 bu3 yi4 。
- fu2 yun2 ju4 san4 gu3 ze2 er3 ， ren2 sheng1 chu1 chu3 shu2 wu2 lei4 。
- wen2 dao4 shuang1 zhu1 yi3 hou4 men2 ， bian4 cheng2 yi2 ye4 tong2 cha1 chi4 。
- zhu1 lou2 wan3 mian3 tuo1 lü3 meng4 ， jiang1 shu4 fei1 wei1 jiao3 li2 si1 。
- yi4 qu1 heng2 shan1 wu4 fu4 yue1 ， san1 jue2 lin2 jing1 geng4 han2 cui4 。
- de2 shi2 er2 jia4 liang4 bu4 mian3 ， you3 shi3 qie3 ji4 xiang1 si1 zi4 。

## 注释

## 译文

## 赏析
