---
id: hu-yin-he-liu-yan-chong-bai-fa
title: 和劉彥沖白髮
titlePinyin: he2 liu2 yan4 chong1 bai2 fa4
titleSlug: he-liu-yan-chong-bai-fa
author: 胡寅
authorPinyin: hu2 yin2
authorSlug: hu-yin
dynasty: 宋
dynastyPinyin: song4
dynastySlug: song
tags: []
---

## 正文

- 避炎掃浄室，卧看浮爐烟。
- 讀君五字詩，鶴髮驚臞仙。
- 緬懷少壯日，意氣橫無邊。
- 春風鬰雙鬢，綠草爭芳妍。
- 酒豪既跌宕，花惱仍狂顛。
- 涉境如刺繡，針行久忘邅。
- 中路一線通，悟彼稱世賢。
- 不知老將至，此道聞尼宣。
- 高山戴雪早，從人嘲樂天。
- 青青復種種，榮謝理固然。
- 市翁一彈籋，意眇飛鴻前。
- 何況大丈夫，乃顧兒女憐。
- 爲語偓佺輩，癡心莫攀緣。
- 褭蹄諒可鑄，此物無由玄。

## 拼音

- bi4 yan2 sao3 jing4 shi4 ， wo4 kan4 fu2 lu2 yan1 。
- du2 jun1 wu3 zi4 shi1 ， he4 fa4 jing1 qu2 xian1 。
- mian3 huai2 shao3 zhuang4 ri4 ， yi4 qi4 heng2 wu2 bian1 。
- chun1 feng1 yu4 shuang1 bin4 ， lü4 cao3 zheng1 fang1 yan2 。
- jiu3 hao2 ji4 die1 dang4 ， hua1 nao3 reng2 kuang2 dian1 。
- she4 jing4 ru2 ci4 xiu4 ， zhen1 xing2 jiu3 wang4 zhan1 。
- zhong1 lu4 yi2 xian4 tong1 ， wu4 bi3 cheng1 shi4 xian2 。
- bu4 zhi1 lao3 jiang1 zhi4 ， ci3 dao4 wen2 ni2 xuan1 。
- gao1 shan1 dai4 xue3 zao3 ， cong2 ren2 chao2 le4 tian1 。
- qing1 qing1 fu4 zhong3 zhong3 ， rong2 xie4 li3 gu4 ran2 。
- shi4 weng1 yi2 dan4 nie4 ， yi4 miao3 fei1 hong2 qian2 。
- he2 kuang4 da4 zhang4 fu0 ， nai3 gu4 er2 nü3 lian2 。
- wei2 yu3 wo4 quan2 bei4 ， chi1 xin1 mo4 pan1 yuan2 。
- niao3 ti2 liang4 ke3 zhu4 ， ci3 wu4 wu2 you2 xuan2 。

## 注释

## 译文

## 赏析
