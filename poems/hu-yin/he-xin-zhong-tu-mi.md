---
id: hu-yin-he-xin-zhong-tu-mi
title: 和信仲酴醿
titlePinyin: he2 xin4 zhong4 tu2 mi2
titleSlug: he-xin-zhong-tu-mi
author: 胡寅
authorPinyin: hu2 yin2
authorSlug: hu-yin
dynasty: 唐
dynastyPinyin: tang2
dynastySlug: tang
tags: []
---

## 正文

- 化工收餘春，不令寂寞回。
- 殷勤三月盡，更放名花開。
- 燦然白雪姿，亂灑青雲堆。
- 奇香滿深院，冷艷絕浮埃。
- 弟昆林下蘭，執友嶺上梅。
- 何年蕊珠殿，移根畫堂栽。
- 邂逅得佳客，開窗設尊罍。
- 檀心半未展，更著紅燭催。
- 惜無傾城髻，斜插一枝來。
- 賞心不可奈，折取浸瑶醅。
- 可憐清夜闌，疊鼓如輕雷。
- 笙簫發夢想，雲雨下陽臺。
- 櫻厨未羞澀，高會意重陪。
- 花魂入詩韻，屬和愧非才。

## 拼音

- hua4 gong1 shou1 yu2 chun1 ， bu2 ling4 ji4 mo4 hui2 。
- yin1 qin2 san1 yue4 jin4 ， geng4 fang4 ming2 hua1 kai1 。
- can4 ran2 bai2 xue3 zi1 ， luan4 sa3 qing1 yun2 dui1 。
- qi2 xiang1 man3 shen1 yuan4 ， leng3 yan4 jue2 fu2 ai1 。
- di4 kun1 lin2 xia4 lan2 ， zhi2 you3 ling3 shang4 mei2 。
- he2 nian2 rui3 zhu1 dian4 ， yi2 gen1 hua4 tang2 zai1 。
- xie4 hou4 de2 jia1 ke4 ， kai1 chuang1 she4 zun1 lei2 。
- tan2 xin1 ban4 wei4 zhan3 ， geng4 zhu4 hong2 zhu2 cui1 。
- xi1 wu2 qing1 cheng2 ji4 ， xie2 cha1 yi4 zhi1 lai2 。
- shang3 xin1 bu4 ke3 nai4 ， zhe2 qu3 jin4 yao2 pei1 。
- ke3 lian2 qing1 ye4 lan2 ， die2 gu3 ru2 qing1 lei2 。
- sheng1 xiao1 fa1 meng4 xiang3 ， yun2 yu3 xia4 yang2 tai2 。
- ying1 chu2 wei4 xiu1 se4 ， gao1 hui4 yi4 zhong4 pei2 。
- hua1 hun2 ru4 shi1 yun4 ， shu3 he2 kui4 fei1 cai2 。

## 注释

## 译文

## 赏析
