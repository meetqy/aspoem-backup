---
id: hu-yin-dao-yu
title: 禱雨
titlePinyin: dao3 yu3
titleSlug: dao-yu
author: 胡寅
authorPinyin: hu2 yin2
authorSlug: hu-yin
dynasty: 唐
dynastyPinyin: tang2
dynastySlug: tang
tags: []
---

## 正文

- 久閟天公澤，焦然品彙情。
- 遏雲虹屢飲，擊海電空明。
- 禱祀山川遍，薰修道釋并。
- 帝心終閔物，國力未休兵。
- 帽覆烏龍頂，軍移黑蟻營。
- 乍看雲葉密，遥想浪花平。
- 早熟攙先刈，高荒趁晚耕。
- 歸逋庭少訟，交潤水無爭。
- 喜氣連城洽，餘波集澮盈。
- 蕉心重自展，荷葉密相傾。
- 菊映蘭兼茂，松連竹共清。
- 杯觴初料理，書帙尚縱橫。
- 欲賦田園樂，猶慚組綬縈。
- 隠淪千古重，名利一絲輕。
- 釣客風流遠，農師局次生。
- 庶幾逃責罰，戶戶有坻京。

## 拼音

- jiu3 bi4 tian1 gong1 ze2 ， jiao1 ran2 pin3 hui4 qing2 。
- e4 yun2 hong2 lü3 yin3 ， ji1 hai3 dian4 kong1 ming2 。
- dao3 si4 shan1 chuan1 bian4 ， xun1 xiu1 dao4 shi4 bing4 。
- di4 xin1 zhong1 min3 wu4 ， guo2 li4 wei4 xiu1 bing1 。
- mao4 fu4 wu1 long2 ding3 ， jun1 yi2 hei1 yi3 ying2 。
- zha4 kan4 yun2 ye4 mi4 ， yao2 xiang3 lang4 hua1 ping2 。
- zao3 shu2 chan1 xian1 yi4 ， gao1 huang1 chen4 wan3 geng1 。
- gui1 bu1 ting2 shao3 song4 ， jiao1 run4 shui3 wu2 zheng1 。
- xi3 qi4 lian2 cheng2 qia4 ， yu2 bo1 ji2 kuai4 ying2 。
- jiao1 xin1 zhong4 zi4 zhan3 ， he2 ye4 mi4 xiang1 qing1 。
- ju2 ying4 lan2 jian1 mao4 ， song1 lian2 zhu2 gong4 qing1 。
- bei1 shang1 chu1 liao4 li3 ， shu1 zhi4 shang4 zong4 heng2 。
- yu4 fu4 tian2 yuan2 le4 ， you2 can2 zu3 shou4 ying2 。
- yin3 lun2 qian1 gu3 zhong4 ， ming2 li4 yi4 si1 qing1 。
- diao4 ke4 feng1 liu2 yuan3 ， nong2 shi1 ju2 ci4 sheng1 。
- shu4 ji1 tao2 ze2 fa2 ， hu4 hu4 you3 di3 jing1 。

## 注释

## 译文

## 赏析
