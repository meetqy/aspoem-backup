---
id: hu-yin-ti-neng-ren-zhao-an-shao-heng-suo-jian
title: 題能仁照菴紹亨所建
titlePinyin: ti2 neng2 ren2 zhao4 an1 shao4 heng1 suo3 jian4
titleSlug: ti-neng-ren-zhao-an-shao-heng-suo-jian
author: 胡寅
authorPinyin: hu2 yin2
authorSlug: hu-yin
dynasty: 宋
dynastyPinyin: song4
dynastySlug: song
tags: []
---

## 正文

- 福州多僧天下聞，緇衣在處如雲屯。
- 何人能了一大事，齋魚粥鼓徒紛紛。
- 雲中復表第二月，何異汙渠鑑毛髮。
- 不獨詩人水鏡昏，定知佛祖龕燈滅。
- 道人朅來南山下，蓋頭隨分茅一把。
- 菩薩果地已孤高，石廩峯前更瀟灑。
- 草菴初就來乞名，試往尋之水竹清。
- 莫訝此菴安四壁，大千沙界總分明。
- 觀君所至金碧煥，公才利用如澄觀。
- 隣僧無頼苦侵疆，何似古人不爭畔。
- 從他三毒癡貪嗔，我自元無一點塵。
- 携菴南北東西住，萬象光中獨露身。

## 拼音

- fu2 zhou1 duo1 seng1 tian1 xia4 wen2 ， zi1 yi1 zai4 chu3 ru2 yun2 tun2 。
- he2 ren2 neng2 le0 yi2 da4 shi4 ， zhai1 yu2 zhou1 gu3 tu2 fen1 fen1 。
- yun2 zhong1 fu4 biao3 di4 er4 yue4 ， he2 yi4 wu1 qu2 jian4 mao2 fa4 。
- bu4 du2 shi1 ren2 shui3 jing4 hun1 ， ding4 zhi1 fo2 zu3 kan1 deng1 mie4 。
- dao4 ren2 qie4 lai2 nan2 shan1 xia4 ， gai4 tou2 sui2 fen1 mao2 yi4 ba3 。
- pu2 sa4 guo3 di4 yi3 gu1 gao1 ， shi2 lin3 feng1 qian2 geng4 xiao1 sa3 。
- cao3 an1 chu1 jiu4 lai2 qi3 ming2 ， shi4 wang3 xun2 zhi1 shui3 zhu2 qing1 。
- mo4 ya4 ci3 an1 an1 si4 bi4 ， da4 qian1 sha1 jie4 zong3 fen1 ming2 。
- guan1 jun1 suo3 zhi4 jin1 bi4 huan4 ， gong1 cai2 li4 yong4 ru2 cheng2 guan1 。
- lin2 seng1 wu2 lai4 ku3 qin1 jiang1 ， he2 si4 gu3 ren2 bu4 zheng1 pan4 。
- cong2 ta1 san1 du2 chi1 tan1 chen1 ， wo3 zi4 yuan2 wu2 yi4 dian3 chen2 。
- xie2 an1 nan2 bei3 dong1 xi1 zhu4 ， wan4 xiang4 guang1 zhong1 du2 lu4 shen1 。

## 注释

## 译文

## 赏析
