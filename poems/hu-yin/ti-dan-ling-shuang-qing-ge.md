---
id: hu-yin-ti-dan-ling-shuang-qing-ge
title: 題單令雙清閣
titlePinyin: ti2 dan1 ling4 shuang1 qing1 ge2
titleSlug: ti-dan-ling-shuang-qing-ge
author: 胡寅
authorPinyin: hu2 yin2
authorSlug: hu-yin
dynasty: 唐
dynastyPinyin: tang2
dynastySlug: tang
tags: []
---

## 正文

- 中扃有天遊，一室四海見。
- 倘無空虛地，六鑿互爭戰。
- 琴堂故蕭爽，向也正牆面。
- 棘茨莽蒙蔽，鼷鼠紛旋轉。
- 剗除資豁達，頓覺雲水眩。
- 瞰臨幽閣出，率畧重營繕。
- 從容五六客，尚得摇歌扇。
- 西山隔雉樓，佛髻三兩現。
- 渺然宜北望，深碧湛芳蒨。
- 羣峰湧翠浪，遠邇相明絢。
- 珍禽知幾種，演漾花雪片。
- 有時惠風來，輕皺蹙霜練。
- 最憐明月夜，酒渴光可咽。
- 主人藹優政，不媿宓子賤。
- 撓之莫能濁，聊用青白燕。
- 心澄迹自潔，眼靜照還徧。
- 他年騰踏去，回觀等郵傳。
- 只今簷前淥，但足注詩硯。
- 予方混泥塗，每媿陪高宴。
- 更書梁棟間，何以賁花縣。

## 拼音

- zhong1 jiong1 you3 tian1 you2 ， yi2 shi4 si4 hai3 jian4 。
- tang3 wu2 kong1 xu1 di4 ， liu4 zao2 hu4 zheng1 zhan4 。
- qin2 tang2 gu4 xiao1 shuang3 ， xiang4 ye3 zheng4 qiang2 mian4 。
- ji2 ci2 mang3 meng2 bi4 ， xi1 shu3 fen1 xuan2 zhuan3 。
- chan3 chu2 zi1 huo1 da2 ， dun4 jue2 yun2 shui3 xuan4 。
- kan4 lin2 you1 ge2 chu1 ， lü4 lüe4 zhong4 ying2 shan4 。
- cong2 rong2 wu3 liu4 ke4 ， shang4 de2 yao2 ge1 shan4 。
- xi1 shan1 ge2 zhi4 lou2 ， fo2 ji4 san1 liang3 xian4 。
- miao3 ran2 yi2 bei3 wang4 ， shen1 bi4 zhan4 fang1 qian4 。
- qun2 feng1 yong3 cui4 lang4 ， yuan3 er3 xiang1 ming2 xuan4 。
- zhen1 qin2 zhi1 ji1 zhong3 ， yan3 yang4 hua1 xue3 pian4 。
- you3 shi2 hui4 feng1 lai2 ， qing1 zhou4 cu4 shuang1 lian4 。
- zui4 lian2 ming2 yue4 ye4 ， jiu3 ke3 guang1 ke3 yan4 。
- zhu3 ren2 ai3 you1 zheng4 ， bu2 kui4 mi4 zi3 jian4 。
- nao2 zhi1 mo4 neng2 zhuo2 ， liao2 yong4 qing1 bai2 yan4 。
- xin1 cheng2 ji4 zi4 jie2 ， yan3 jing4 zhao4 huan2 bian4 。
- ta1 nian2 teng2 ta4 qu4 ， hui2 guan1 deng3 you2 chuan2 。
- zhi1 jin1 yan2 qian2 lu4 ， dan4 zu2 zhu4 shi1 yan4 。
- yu3 fang1 hun4 ni2 tu2 ， mei3 kui4 pei2 gao1 yan4 。
- geng4 shu1 liang2 dong4 jian4 ， he2 yi3 bi4 hua1 xian4 。

## 注释

## 译文

## 赏析
