---
id: hu-yin-yong-ming-you-xie-jiu-shang-mei-zhi-yue-jiu-er-wei-zhi-fu-he-yi-du-zhi
title: 用明有携酒賞梅之約久而未至復和以督之
titlePinyin: yong4 ming2 you3 xie2 jiu3 shang3 mei2 zhi1 yue1 jiu3 er2 wei4 zhi4 fu4 he2 yi3 du1 zhi1
titleSlug: yong-ming-you-xie-jiu-shang-mei-zhi-yue-jiu-er-wei-zhi-fu-he-yi-du-zhi
author: 胡寅
authorPinyin: hu2 yin2
authorSlug: hu-yin
dynasty: 宋
dynastyPinyin: song4
dynastySlug: song
tags: []
---

## 正文

- 美酒名花並，無情即易忘。
- 小槽應注瀑，大樹欲殘籹。
- 雖則通達道，其如隔繚牆。
- 寄人慚大庾，求伴媿高陽。
- 好傍枝間醉，時聞盞面香。
- 已勤賡唱久，未覩肆筵長。
- 月下疎疎映，風餘片片狂。
- 可憐花似雪，那得酒如湘。
- 夢作瑶林去，斟浮玉斚光。
- 八仙當避席，百卉定羞芳。
- 莫待松醪碧，休尋蜜萼黄。
- 風流貴公子，火急傚原嘗。

## 拼音

- mei3 jiu3 ming2 hua1 bing4 ， wu2 qing2 ji2 yi4 wang4 。
- xiao3 cao2 ying1 zhu4 pu4 ， da4 shu4 yu4 can2 nü3 。
- sui1 ze2 tong1 da2 dao4 ， qi2 ru2 ge2 liao2 qiang2 。
- ji4 ren2 can2 da4 yu3 ， qiu2 ban4 kui4 gao1 yang2 。
- hao3 bang4 zhi1 jian4 zui4 ， shi2 wen2 zhan3 mian4 xiang1 。
- yi3 qin2 geng1 chang4 jiu3 ， wei4 du3 si4 yan2 chang2 。
- yue4 xia4 shu1 shu1 ying4 ， feng1 yu2 pian4 pian4 kuang2 。
- ke3 lian2 hua1 si4 xue3 ， na4 de2 jiu3 ru2 xiang1 。
- meng4 zuo4 yao2 lin2 qu4 ， zhen1 fu2 yu4 jia3 guang1 。
- ba1 xian1 dang1 bi4 xi2 ， bai3 hui4 ding4 xiu1 fang1 。
- mo4 dai4 song1 lao2 bi4 ， xiu1 xun2 mi4 e4 huang2 。
- feng1 liu2 gui4 gong1 zi3 ， huo3 ji2 xiao4 yuan2 chang2 。

## 注释

## 译文

## 赏析
