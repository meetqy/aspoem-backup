---
id: hu-yin-deng-nan-ji-lou
title: 登南紀樓
titlePinyin: deng1 nan2 ji4 lou2
titleSlug: deng-nan-ji-lou
author: 胡寅
authorPinyin: hu2 yin2
authorSlug: hu-yin
dynasty: 宋
dynastyPinyin: song4
dynastySlug: song
tags: []
---

## 正文

- 西望巫峽峯，東望洞庭湖。
- 南望大江橫，北望楚王墟。
- 平時十萬戶，鴛瓦百賈區。
- 夜半車擊轂，差鱗銜舳艫。
- 麥麻漫沃衍，家家足粳魚。
- 深山雞犬接，誰復識於菟。
- 挻禍者何人，火獵而兵屠。
- 庚戌日南至，渠魁宴宜都。
- 一膾八百姬，坐無羊與豬。
- 葛伯殺餉童，湯征自亳徂。
- 恢恢天網漏，莽莽一紀餘。
- 遺民百存一，茨棘伏且逋。
- 有田不敢耕，十倍出賦租。
- 籍戶析丁口，奏言民數敷。
- 一縣三十家，一城三百廬。
- 指爲太平象，蒼穹焉可誣。
- 翩翩兩孤鶴，歸自青海隅。
- 長松雖好在，池圃傷榛蕪。
- 邦君能好客，授館高明居。
- 春風摇宇宙，慘澹心盤紆。
- 玉花暗寒食，桑穀凍不蘇。
- 流民渡沔來，曳牛負其孥。
- 似聞俶擾中，復有紅巾徒。
- 轇轕隨鄧間，厥意知何如。
- 古來上流地，最重荆州符。
- 形勢在東南，橫跨此其樞。
- 皇文不用武，重閉聞勇夫。
- 要當强楚蜀，莫使窺全吳。
- 滔滔江與漢，晨夜朝宗趨。
- 天聰方四達，廟算有良圖。

## 拼音

- xi1 wang4 wu1 xia2 feng1 ， dong1 wang4 dong4 ting2 hu2 。
- nan2 wang4 da4 jiang1 heng2 ， bei3 wang4 chu3 wang2 xu1 。
- ping2 shi2 shi2 wan4 hu4 ， yuan1 wa3 bai3 jia3 qu1 。
- ye4 ban4 ju1 ji1 gu3 ， cha4 lin2 xian2 zhu2 lu2 。
- mai4 ma2 man4 wo4 yan3 ， jia1 jia1 zu2 jing1 yu2 。
- shen1 shan1 ji1 quan3 jie1 ， shui2 fu4 shi2 wu1 tu2 。
- shan1 huo4 zhe3 he2 ren2 ， huo3 lie4 er2 bing1 tu2 。
- geng1 xu1 ri4 nan2 zhi4 ， qu2 kui2 yan4 yi2 du1 。
- yi2 kuai4 ba1 bai3 ji1 ， zuo4 wu2 yang2 yu3 zhu1 。
- ge3 bo2 sha1 xiang3 tong2 ， tang1 zheng1 zi4 bo2 cu2 。
- hui1 hui1 tian1 wang3 lou4 ， mang3 mang3 yi2 ji4 yu2 。
- yi2 min2 bai3 cun2 yi1 ， ci2 ji2 fu2 qie3 bu1 。
- you3 tian2 bu4 gan3 geng1 ， shi2 bei4 chu1 fu4 zu1 。
- ji2 hu4 xi1 ding1 kou3 ， zou4 yan2 min2 shu4 fu1 。
- yi2 xian4 san1 shi2 jia1 ， yi4 cheng2 san1 bai3 lu2 。
- zhi3 wei2 tai4 ping2 xiang4 ， cang1 qiong2 yan1 ke3 wu1 。
- pian1 pian1 liang3 gu1 he4 ， gui1 zi4 qing1 hai3 yu2 。
- chang2 song1 sui1 hao3 zai4 ， chi2 pu3 shang1 zhen1 wu2 。
- bang1 jun1 neng2 hao4 ke4 ， shou4 guan3 gao1 ming2 ju1 。
- chun1 feng1 yao2 yu3 zhou4 ， can3 dan4 xin1 pan2 yu1 。
- yu4 hua1 an4 han2 shi2 ， sang1 gu3 dong4 bu4 su1 。
- liu2 min2 du4 mian3 lai2 ， ye4 niu2 fu4 qi2 nu2 。
- si4 wen2 chu4 rao3 zhong1 ， fu4 you3 hong2 jin1 tu2 。
- jiao1 ge2 sui2 deng4 jian4 ， jue2 yi4 zhi1 he2 ru2 。
- gu3 lai2 shang4 liu2 di4 ， zui4 zhong4 jing1 zhou1 fu2 。
- xing2 shi4 zai4 dong1 nan2 ， heng2 kua4 ci3 qi2 shu1 。
- huang2 wen2 bu2 yong4 wu3 ， zhong4 bi4 wen2 yong3 fu1 。
- yao4 dang1 qiang2 chu3 shu3 ， mo4 shi3 kui1 quan2 wu2 。
- tao1 tao1 jiang1 yu3 han4 ， chen2 ye4 chao2 zong1 qu1 。
- tian1 cong1 fang1 si4 da2 ， miao4 suan4 you3 liang2 tu2 。

## 注释

## 译文

## 赏析
