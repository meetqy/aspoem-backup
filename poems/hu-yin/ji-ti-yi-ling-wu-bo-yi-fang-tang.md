---
id: hu-yin-ji-ti-yi-ling-wu-bo-yi-fang-tang
title: 寄題義陵吳簿義方堂
titlePinyin: ji4 ti2 yi4 ling2 wu2 bo2 yi4 fang1 tang2
titleSlug: ji-ti-yi-ling-wu-bo-yi-fang-tang
author: 胡寅
authorPinyin: hu2 yin2
authorSlug: hu-yin
dynasty: 宋
dynastyPinyin: song4
dynastySlug: song
tags: []
---

## 正文

- 萬生天地間，靈者乃知義。
- 何獨於義明，而利心亦熾。
- 茲焉分兩軌，君子小人異。
- 秉義一毛輶，百川利趨亟。
- 紛紛冒貨賄，役役奔勢位。
- 資之以狼貪，攘之以螳臂。
- 深較毫釐差，交攻兵刃𨧫。
- 大賈五百金，徙蜀死無庇。
- 小偷慚簠簋，褫魄對犴吏。
- 一生幾量屐，身後糞土棄。
- 夫豈無良心，習慣遂殊致。
- 試令呼之跖，悍目艴然視。
- 又或號之夷，喜笑亦隨至。
- 也知清譽好，寧自濁汙置。
- 頹波日不反，方跖尚當愧。
- 有美短簿賢，老矣能劼毖。
- 善爲子孫謀，闢堂寘經笥。
- 松筠歲寒色，不種春藻媚。
- 郴山固奇變，其江瀉青翠。
- 盤礴以蜿蟺，淑氣宜産粹。
- 是將出秀民，庸稱名堂意。
- 願言承學子，不受流俗漬。
- 雖共雞鳴起，拳拳閔顔志。
- 本原孝而恭，由此充其類。
- 附翼而攀鱗，四科有陞次。
- 或誇詭遇功，固恥與之比。
- 何况浮雲侶，秋露草頭墜。
- 勿忘先師言，亦何必曰利。

## 拼音

- wan4 sheng1 tian1 di4 jian4 ， ling2 zhe3 nai3 zhi1 yi4 。
- he2 du2 wu1 yi4 ming2 ， er2 li4 xin1 yi4 chi4 。
- zi1 yan1 fen1 liang3 gui3 ， jun1 zi3 xiao3 ren2 yi4 。
- bing3 yi4 yi4 mao2 you2 ， bai3 chuan1 li4 qu1 ji2 。
- fen1 fen1 mao4 huo4 hui4 ， yi4 yi4 ben1 shi4 wei4 。
- zi1 zhi1 yi3 lang2 tan1 ， rang3 zhi1 yi3 tang2 bi4 。
- shen1 jiao4 hao2 li2 cha4 ， jiao1 gong1 bing1 ren4 𨧫。
- da4 jia3 wu3 bai3 jin1 ， xi3 shu3 si3 wu2 bi4 。
- xiao3 tou1 can2 fu3 gui3 ， chi3 po4 dui4 an4 li4 。
- yi4 sheng1 ji1 liang2 ji1 ， shen1 hou4 fen4 tu3 qi4 。
- fu1 qi3 wu2 liang2 xin1 ， xi2 guan4 sui4 shu1 zhi4 。
- shi4 ling4 hu1 zhi1 zhi2 ， han4 mu4 fu2 ran2 shi4 。
- you4 huo4 hao4 zhi1 yi2 ， xi3 xiao4 yi4 sui2 zhi4 。
- ye3 zhi1 qing1 yu4 hao3 ， ning2 zi4 zhuo2 wu1 zhi4 。
- tui2 bo1 ri4 bu4 fan3 ， fang1 zhi2 shang4 dang1 kui4 。
- you3 mei3 duan3 bo2 xian2 ， lao3 yi3 neng2 jie2 bi4 。
- shan4 wei2 zi3 sun1 mou2 ， pi4 tang2 zhi4 jing1 si4 。
- song1 yun2 sui4 han2 se4 ， bu4 zhong3 chun1 zao3 mei4 。
- chen1 shan1 gu4 qi2 bian4 ， qi2 jiang1 xie4 qing1 cui4 。
- pan2 bo2 yi3 wan1 shan4 ， shu1 qi4 yi2 chan3 cui4 。
- shi4 jiang1 chu1 xiu4 min2 ， yong1 cheng1 ming2 tang0 yi4 。
- yuan4 yan2 cheng2 xue2 zi3 ， bu2 shou4 liu2 su2 zi4 。
- sui1 gong4 ji1 ming2 qi3 ， quan2 quan2 min3 yan2 zhi4 。
- ben3 yuan2 xiao4 er2 gong1 ， you2 ci3 chong1 qi2 lei4 。
- fu4 yi4 er2 pan1 lin2 ， si4 ke1 you3 sheng1 ci4 。
- huo4 kua1 gui3 yu4 gong1 ， gu4 chi3 yu3 zhi1 bi3 。
- he2 kuang4 fu2 yun2 lü3 ， qiu1 lu4 cao3 tou2 zhui4 。
- wu4 wang4 xian1 shi1 yan2 ， yi4 he2 bi4 yue1 li4 。

## 注释

## 译文

## 赏析
