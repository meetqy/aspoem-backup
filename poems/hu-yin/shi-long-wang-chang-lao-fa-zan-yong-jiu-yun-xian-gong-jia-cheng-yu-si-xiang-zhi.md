---
id: hu-yin-shi-long-wang-chang-lao-fa-zan-yong-jiu-yun-xian-gong-jia-cheng-yu-si-xiang-zhi
title: 示龍王長老法讚用舊韻先公佳城與寺相直
titlePinyin: shi4 long2 wang2 chang2 lao3 fa3 zan4 yong4 jiu4 yun4 xian1 gong1 jia1 cheng2 yu3 si4 xiang1 zhi2
titleSlug: shi-long-wang-chang-lao-fa-zan-yong-jiu-yun-xian-gong-jia-cheng-yu-si-xiang-zhi
author: 胡寅
authorPinyin: hu2 yin2
authorSlug: hu-yin
dynasty: 宋
dynastyPinyin: song4
dynastySlug: song
tags: []
---

## 正文

- 堂堂感麟翁，耿耿跨箕尾。
- 已垂百世芳，何用東山起。
- 平生夢奠處，鬰鬰佳城啟。
- 禪枝附奕葉，魚粥常千指。
- 老龍卧頹波，秀木森嶷峙。
- 堆螺沃黛山，瀉玉摐金水。
- 上人一錫拄，心寂倦他徙。
- 我亦希子文，仕已忘慍喜。
- 時來語道要，中立旁不倚。
- 而君樂幻空，說定不說止。
- 永懷先覺人，愧發汗流泚。
- 彝倫出筆削，一是無彼此。
- 修程不自勉，九十半百里。
- 相彼齅世芬，所向輒摇弭。
- 未知吾相馬，異質遺毛齒。
- 更須求真龍，萬古資一洗。

## 拼音

- tang2 tang2 gan3 lin2 weng1 ， geng3 geng3 kua4 ji1 wei3 。
- yi3 chui2 bai3 shi4 fang1 ， he2 yong4 dong1 shan1 qi3 。
- ping2 sheng1 meng4 dian4 chu3 ， yu4 yu4 jia1 cheng2 qi3 。
- shan4 zhi1 fu4 yi4 ye4 ， yu2 zhou1 chang2 qian1 zhi3 。
- lao3 long2 wo4 tui2 bo1 ， xiu4 mu4 sen1 yi2 zhi4 。
- dui1 luo2 wo4 dai4 shan1 ， xie4 yu4 chuang1 jin1 shui3 。
- shang4 ren2 yi4 xi1 zhu3 ， xin1 ji4 juan4 ta1 xi3 。
- wo3 yi4 xi1 zi3 wen2 ， shi4 yi3 wang4 yun4 xi3 。
- shi2 lai2 yu3 dao4 yao4 ， zhong1 li4 pang2 bu4 yi3 。
- er2 jun1 le4 huan4 kong1 ， shuo1 ding4 bu4 shuo1 zhi3 。
- yong3 huai2 xian1 jue2 ren2 ， kui4 fa1 han4 liu2 ci3 。
- yi2 lun2 chu1 bi3 xiao1 ， yi1 shi4 wu2 bi3 ci3 。
- xiu1 cheng2 bu2 zi4 mian3 ， jiu3 shi2 ban4 bai3 li3 。
- xiang1 bi3 xiu4 shi4 fen1 ， suo3 xiang4 zhe2 yao2 mi3 。
- wei4 zhi1 wu2 xiang1 ma3 ， yi4 zhi4 yi2 mao2 chi3 。
- geng4 xu1 qiu2 zhen1 long2 ， wan4 gu3 zi1 yi4 xi3 。

## 注释

## 译文

## 赏析
