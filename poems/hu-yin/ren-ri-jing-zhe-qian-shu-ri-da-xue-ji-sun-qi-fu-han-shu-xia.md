---
id: hu-yin-ren-ri-jing-zhe-qian-shu-ri-da-xue-ji-sun-qi-fu-han-shu-xia
title: 人日驚蟄前數日大雪寄孫奇父韓叔夏
titlePinyin: ren2 ri4 jing1 zhe2 qian2 shu4 ri4 da4 xue3 ji4 sun1 qi2 fu4 han2 shu1 xia4
titleSlug: ren-ri-jing-zhe-qian-shu-ri-da-xue-ji-sun-qi-fu-han-shu-xia
author: 胡寅
authorPinyin: hu2 yin2
authorSlug: hu-yin
dynasty: 宋
dynastyPinyin: song4
dynastySlug: song
tags: []
---

## 正文

- 臘雪不溉旱，天公念嘉生。
- 稚春乃祁寒，號令如冬行。
- 栗烈鼓噫氣，碎訇動霆聲。
- 初疑雨翻盆，旋覺霰灑甍。
- 暫止俄并集，中宵遽開明。
- 衾裯起稜角，屏幌同戶楹。
- 淅淅紙窗戰，鐺鐺銅漏驚。
- 雞寒罷曉唱，鴉凍猶晨鳴。
- 驚戒臧獲起，吹噓燎爐頳。
- 開關醉魂醒，倚杖詩思清。
- 便欲披鶴氅，豈思飲銀鐺。
- 空濛勢轉盛，飛舞祥爭呈。
- 月池方漫汗，潮山正崢嶸。
- 詎應柳皆絮，却訝梅始英。
- 荆璞羞自獻，藍田遣誰耕。
- 塵埃爭受洗，糞壤叨蒙榮。
- 幸已陴巘崿，若爲投澗坑。
- 分功雨露澤，絢綵冰霜精。
- 良足潤麥麰，未能浹粱秔。
- 經旬苦料峭，三日觀熒晶。
- 恍憶遊汴洛，都忘在湘衡。
- 瑶林鄙王衍，冠玉懷陳平。
- 亦念袁邵公，長安門自撐。
- 更奇李侍中，淮蔡功先成。
- 漸喜雲解駮，頻瞻日舒晴。
- 昂然秀松出，倏爾危檐傾。
- 牆角僅委積，瓦溝那持盈。
- 朝暾破凝沍，淑氣蘇鰥煢。
- 斷决岡隴色，斬餘白蛇橫。
- 泮流溪谷響，擊碎珊瑚琤。
- 瓶去蚌珠餐，庭空獅子獰。
- 粉圖記姿態，不屑供使令。
- 陡覺時序正，不令寒溫爭。
- 冰泥就涸澀，卉木紛勾萌。
- 蒨蒨弄池柳，煌煌然山櫻。
- 了無半面粧，强學六出霙。
- 二老久不覿，千篇諒難評。
- 羔醪忍獨酌，鳳茗宜同烹。
- 或且放筆快，敢言當敵勍。
- 木桃得瓊玖，耳屬長謠賡。

## 拼音

- la4 xue3 bu2 gai4 han4 ， tian1 gong1 nian4 jia1 sheng1 。
- zhi4 chun1 nai3 qi2 han2 ， hao4 ling4 ru2 dong1 xing2 。
- li4 lie4 gu3 yi1 qi4 ， sui4 hong1 dong4 ting2 sheng1 。
- chu1 yi2 yu3 fan1 pen2 ， xuan2 jue2 xian4 sa3 meng2 。
- zan4 zhi3 e2 bing4 ji2 ， zhong1 xiao1 ju4 kai1 ming2 。
- qin1 dao1 qi3 leng2 jiao3 ， ping2 huang3 tong2 hu4 ying2 。
- xi1 xi1 zhi3 chuang1 zhan4 ， dang1 dang1 tong2 lou4 jing1 。
- ji1 han2 ba4 xiao3 chang4 ， ya1 dong4 you2 chen2 ming2 。
- jing1 jie4 zang1 huo4 qi3 ， chui1 xu1 liao2 lu2 cheng1 。
- kai1 guan1 zui4 hun2 xing3 ， yi3 zhang4 shi1 si1 qing1 。
- bian4 yu4 pi1 he4 chang3 ， qi3 si1 yin3 yin2 dang1 。
- kong1 meng2 shi4 zhuan3 sheng4 ， fei1 wu3 xiang2 zheng1 cheng2 。
- yue4 chi2 fang1 man4 han4 ， chao2 shan1 zheng4 zheng1 rong2 。
- ju4 ying1 liu3 jie1 xu4 ， que4 ya4 mei2 shi3 ying1 。
- jing1 pu2 xiu1 zi4 xian4 ， lan2 tian2 qian3 shui2 geng1 。
- chen2 ai1 zheng1 shou4 xi3 ， fen4 rang3 dao1 meng2 rong2 。
- xing4 yi3 pi2 yan3 e4 ， ruo4 wei2 tou2 jian4 keng1 。
- fen1 gong1 yu3 lu4 ze2 ， xuan4 cai3 bing1 shuang1 jing1 。
- liang2 zu2 run4 mai4 mou2 ， wei4 neng2 jia1 liang2 jing1 。
- jing1 xun2 ku3 liao4 qiao4 ， san1 ri4 guan1 ying2 jing1 。
- huang3 yi4 you2 bian4 luo4 ， dou1 wang4 zai4 xiang1 heng2 。
- yao2 lin2 bi3 wang2 yan3 ， guan4 yu4 huai2 chen2 ping2 。
- yi4 nian4 yuan2 shao4 gong1 ， chang2 an1 men2 zi4 cheng1 。
- geng4 qi2 li3 shi4 zhong1 ， huai2 cai4 gong1 xian1 cheng2 。
- jian4 xi3 yun2 jie3 bo2 ， bin1 zhan1 ri4 shu1 qing2 。
- ang2 ran2 xiu4 song1 chu1 ， shu1 er3 wei1 yan2 qing1 。
- qiang2 jiao3 jin3 wei3 ji1 ， wa3 gou1 na4 chi2 ying2 。
- chao2 tun1 po4 ning2 hu4 ， shu1 qi4 su1 guan1 qiong2 。
- duan4 jue2 gang1 long3 se4 ， zhan3 yu2 bai2 she2 heng2 。
- pan4 liu2 xi1 gu3 xiang3 ， ji1 sui4 shan1 hu2 cheng1 。
- ping2 qu4 bang4 zhu1 can1 ， ting2 kong1 shi1 zi3 ning2 。
- fen3 tu2 ji4 zi1 tai4 ， bu2 xie4 gong4 shi3 ling4 。
- dou3 jue2 shi2 xu4 zheng4 ， bu2 ling4 han2 wen1 zheng1 。
- bing1 ni2 jiu4 he2 se4 ， hui4 mu4 fen1 gou1 meng2 。
- qian4 qian4 nong4 chi2 liu3 ， huang2 huang2 ran2 shan1 ying1 。
- liao3 wu2 ban4 mian4 zhuang1 ， qiang2 xue2 liu4 chu1 ying1 。
- er4 lao3 jiu3 bu4 di2 ， qian1 pian1 liang4 nan2 ping2 。
- gao1 lao2 ren3 du2 zhuo2 ， feng4 ming2 yi2 tong2 peng1 。
- huo4 qie3 fang4 bi3 kuai4 ， gan3 yan2 dang1 di2 qing2 。
- mu4 tao2 de2 qiong2 jiu3 ， er3 shu3 chang2 yao2 geng1 。

## 注释

## 译文

## 赏析
