---
id: hu-yin-you-jiang-jun-yan
title: 遊將軍岩
titlePinyin: you2 jiang1 jun1 yan2
titleSlug: you-jiang-jun-yan
author: 胡寅
authorPinyin: hu2 yin2
authorSlug: hu-yin
dynasty: 唐
dynastyPinyin: tang2
dynastySlug: tang
tags: []
---

## 正文

- 初識後亭山，一賞北岩秀。
- 更聞將軍隠，飛策過雲岫。
- 何爲英烈姿，石壁寄門竇。
- 得非馬力竭，依險聊自救。
- 無乃棄長弓，一念希不漏。
- 餘情尚慳滯，嗔客來徑簉。
- 唏雲翳凡木，涕雨滑峻甃。
- 以君智慧鎧，與我忠信胄。
- 才刃及詩鋒，勝客雜前後。
- 懸崖雖仡仡，有進寂寞鬭。
- 山靈方恫悔，斂迹祈恕宥。
- 坐令蒙蔽景，倏變清明晝。
- 前峯霄漢近，矗矗駭猱狖。
- 絕澗雲練明，宛宛出篆籀。
- 奇觀固難值，況復有清酎。
- 不須待重九，菊蕊已堪齅。

## 拼音

- chu1 shi2 hou4 ting2 shan1 ， yi4 shang3 bei3 yan2 xiu4 。
- geng4 wen2 jiang1 jun1 yin3 ， fei1 ce4 guo4 yun2 xiu4 。
- he2 wei2 ying1 lie4 zi1 ， shi2 bi4 ji4 men2 dou4 。
- de2 fei1 ma3 li4 jie2 ， yi1 xian3 liao2 zi4 jiu4 。
- wu2 nai3 qi4 chang2 gong1 ， yi2 nian4 xi1 bu2 lou4 。
- yu2 qing2 shang4 qian1 zhi4 ， chen1 ke4 lai2 jing4 zao4 。
- xi1 yun2 yi4 fan2 mu4 ， ti4 yu3 hua2 jun4 zhou4 。
- yi3 jun1 zhi4 hui4 kai3 ， yu3 wo3 zhong1 xin4 zhou4 。
- cai2 ren4 ji2 shi1 feng1 ， sheng4 ke4 za2 qian2 hou4 。
- xuan2 ya2 sui1 yi4 yi4 ， you3 jin4 ji4 mo4 dou4 。
- shan1 ling2 fang1 dong4 hui3 ， lian3 ji4 qi2 shu4 you4 。
- zuo4 ling4 meng2 bi4 jing3 ， shu1 bian4 qing1 ming2 zhou4 。
- qian2 feng1 xiao1 han4 jin4 ， chu4 chu4 hai4 nao2 you4 。
- jue2 jian4 yun2 lian4 ming2 ， wan3 wan3 chu1 zhuan4 zhou4 。
- qi2 guan1 gu4 nan2 zhi2 ， kuang4 fu4 you3 qing1 zhou4 。
- bu4 xu1 dai4 chong2 jiu3 ， ju2 rui3 yi3 kan1 xiu4 。

## 注释

## 译文

## 赏析
