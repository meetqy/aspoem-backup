---
id: hu-yin-zeng-chen-sheng
title: 贈陳生
titlePinyin: zeng4 chen2 sheng1
titleSlug: zeng-chen-sheng
author: 胡寅
authorPinyin: hu2 yin2
authorSlug: hu-yin
dynasty: 唐
dynastyPinyin: tang2
dynastySlug: tang
tags: []
---

## 正文

- 茅容殺一雞，留半置庋板。
- 奉親須肉味，對客但蔬飯。
- 仲由身負米，豈顧人嗤莞。
- 參乎三釜樂，不羨千金産。
- 古今履誠信，薄俗行苟簡。
- 競敲聲利關，汲汲組綬綰。
- 指茲爲顯榮，于義遑復揀。
- 賢如郭林宗，尚負牲牢赧。
- 孝衰百行失，豈特厚賓饌。
- 爲人在我爾，誰以力自限。
- 今君修古道，田土亦未昄。
- 带經已能克，扶耒意無撊。
- 似聞收一稔，銍艾工日僝。
- 茂筠爲載具，泛壑出𡾰嵼。
- 歸家魚菽美，愉婉已在眼。
- 君非沮溺流，文字富編撰。
- 中扃務恬息，外慕正除剗。
- 晚交慰荒蕪，切磋兼瑟僩。
- 何時還過我，望望車有棧。
- 梅花開正繁，飛雪待浮盞。

## 拼音

- mao2 rong2 sha1 yi4 ji1 ， liu2 ban4 zhi4 gui3 ban3 。
- feng4 qin1 xu1 rou4 wei4 ， dui4 ke4 dan4 shu1 fan4 。
- zhong4 you2 shen1 fu4 mi3 ， qi3 gu4 ren2 chi1 wan3 。
- can1 hu1 san1 fu3 le4 ， bu2 xian4 qian1 jin1 chan3 。
- gu3 jin1 lü3 cheng2 xin4 ， bao2 su2 xing2 gou3 jian3 。
- jing4 qiao1 sheng1 li4 guan1 ， ji2 ji2 zu3 shou4 wan3 。
- zhi3 zi1 wei2 xian3 rong2 ， yu2 yi4 huang2 fu4 jian3 。
- xian2 ru2 guo1 lin2 zong1 ， shang4 fu4 sheng1 lao2 nan3 。
- xiao4 shuai1 bai3 xing2 shi1 ， qi3 te4 hou4 bin1 zhuan4 。
- wei2 ren2 zai4 wo3 er3 ， shui2 yi3 li4 zi4 xian4 。
- jin1 jun1 xiu1 gu3 dao4 ， tian2 tu3 yi4 wei4 ban3 。
- dai4 jing1 yi3 neng2 ke4 ， fu2 lei3 yi4 wu2 xian4 。
- si4 wen2 shou1 yi4 ren3 ， zhi4 ai4 gong1 ri4 chan2 。
- mao4 yun2 wei2 zai4 ju4 ， fan4 he4 chu1 𡾰 chan3 。
- gui1 jia1 yu2 shu1 mei3 ， yu2 wan3 yi3 zai4 yan3 。
- jun1 fei1 ju3 ni4 liu2 ， wen2 zi4 fu4 bian1 zhuan4 。
- zhong1 jiong1 wu4 tian2 xi1 ， wai4 mu4 zheng4 chu2 chan3 。
- wan3 jiao1 wei4 huang1 wu2 ， qie1 cuo1 jian1 se4 xian4 。
- he2 shi2 huan2 guo4 wo3 ， wang4 wang4 ju1 you3 zhan4 。
- mei2 hua1 kai1 zheng4 fan2 ， fei1 xue3 dai4 fu2 zhan3 。

## 注释

## 译文

## 赏析
