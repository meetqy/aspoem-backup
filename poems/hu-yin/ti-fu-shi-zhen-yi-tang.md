---
id: hu-yin-ti-fu-shi-zhen-yi-tang
title: 題傅氏真意堂
titlePinyin: ti2 fu4 shi4 zhen1 yi4 tang2
titleSlug: ti-fu-shi-zhen-yi-tang
author: 胡寅
authorPinyin: hu2 yin2
authorSlug: hu-yin
dynasty: 唐
dynastyPinyin: tang2
dynastySlug: tang
tags: []
---

## 正文

- 高柟落繁蔭，茂竹疏泠風。
- 小亭尋丈景，已冠一畝宮。
- 況復哆北楹，方池渺溶溶。
- 遊鯈亦何樂，動影相沖融。
- 卉木羅以差，想見芳菲容。
- 香枝寒月碎，雪架春雲濃。
- 我來秋暮時，山葉般般紅。
- 乃眷黄金花，尚閟東籬叢。
- 維君抱材氣，志通身則窮。
- 和璧獻未售，夜半光騰虹。
- 樂歲突尚冷，初筵尊未空。
- 恨我早病衰，不能卷千鍾。
- 喜聞滌塵話，冰壺瑩心胸。
- 又知此勝境，芹溪縈硯峯。
- 昔有遺世士，烟霞眇飛蹤。
- 先生儻邂逅，問訊爲我通。
- 芝苗不足飽，多謝甪里翁。
- 相期玉京路，手把青芙蓉。

## 拼音

- gao1 nan2 luo4 fan2 yin1 ， mao4 zhu2 shu1 ling2 feng1 。
- xiao3 ting2 xun2 zhang4 jing3 ， yi3 guan1 yi4 mu3 gong1 。
- kuang4 fu4 duo1 bei3 ying2 ， fang1 chi2 miao3 rong2 rong2 。
- you2 tiao2 yi4 he2 le4 ， dong4 ying3 xiang1 chong1 rong2 。
- hui4 mu4 luo2 yi3 cha4 ， xiang3 jian4 fang1 fei1 rong2 。
- xiang1 zhi1 han2 yue4 sui4 ， xue3 jia4 chun1 yun2 nong2 。
- wo3 lai2 qiu1 mu4 shi2 ， shan1 ye4 ban1 ban1 hong2 。
- nai3 juan4 huang2 jin1 hua1 ， shang4 bi4 dong1 li2 cong2 。
- wei2 jun1 bao4 cai2 qi4 ， zhi4 tong1 shen1 ze2 qiong2 。
- he2 bi4 xian4 wei4 shou4 ， ye4 ban4 guang1 teng2 hong2 。
- le4 sui4 tu1 shang4 leng3 ， chu1 yan2 zun1 wei4 kong1 。
- hen4 wo3 zao3 bing4 shuai1 ， bu4 neng2 juan4 qian1 zhong1 。
- xi3 wen2 di2 chen2 hua4 ， bing1 hu2 ying2 xin1 xiong1 。
- you4 zhi1 ci3 sheng4 jing4 ， qin2 xi1 ying2 yan4 feng1 。
- xi1 you3 yi2 shi4 shi4 ， yan1 xia2 miao3 fei1 zong1 。
- xian1 sheng0 tang3 xie4 hou4 ， wen4 xun4 wei2 wo3 tong1 。
- zhi1 miao2 bu4 zu2 bao3 ， duo1 xie4 lu4 li3 weng1 。
- xiang1 qi1 yu4 jing1 lu4 ， shou3 ba3 qing1 fu2 rong2 。

## 注释

## 译文

## 赏析
