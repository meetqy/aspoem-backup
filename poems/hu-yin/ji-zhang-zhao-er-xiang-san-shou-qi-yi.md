---
id: hu-yin-ji-zhang-zhao-er-xiang-san-shou-qi-yi
title: 寄張趙二相三首  其一
titlePinyin: ji4 zhang1 zhao4 er4 xiang1 san1 shou3     qi2 yi1
titleSlug: ji-zhang-zhao-er-xiang-san-shou-qi-yi
author: 胡寅
authorPinyin: hu2 yin2
authorSlug: hu-yin
dynasty: 宋
dynastyPinyin: song4
dynastySlug: song
tags: []
---

## 正文

- 賢哲不同才，論心則皆仁。
- 去就不同趨，惟義乃可親。
- 仁非比周用，推己以逮人。
- 義非楚越疏，顧不私其身。
- 伊誰覺後世，凜凜周先民。
- 姬公徂東山，流言起齗齗。
- 召公發金匱，王逆繡裳新。
- 它日奭有疑，不悅公未逡。
- 子往暨汝濟，公語尤諄諄。
- 忠誠共白日，勢利一飛塵。
- 姬家八百祀，盛業兩公因。
- 其人不可見，此意常自真。
- 吁嗟刎頸士，一失爲參辰。
- 我思尚友徒，表此三千臣。

## 拼音

- xian2 zhe2 bu4 tong2 cai2 ， lun4 xin1 ze2 jie1 ren2 。
- qu4 jiu4 bu4 tong2 qu1 ， wei2 yi4 nai3 ke3 qin1 。
- ren2 fei1 bi3 zhou1 yong4 ， tui1 ji3 yi3 dai3 ren2 。
- yi4 fei1 chu3 yue4 shu1 ， gu4 bu4 si1 qi2 shen1 。
- yi1 shui2 jue2 hou4 shi4 ， lin3 lin3 zhou1 xian1 min2 。
- ji1 gong1 cu2 dong1 shan1 ， liu2 yan2 qi3 yin1 yin1 。
- zhao4 gong1 fa1 jin1 kui4 ， wang2 ni4 xiu4 shang0 xin1 。
- ta1 ri4 shi4 you3 yi2 ， bu2 yue4 gong1 wei4 qun1 。
- zi3 wang3 ji4 ru3 ji4 ， gong1 yu3 you2 zhun1 zhun1 。
- zhong1 cheng2 gong4 bai2 ri4 ， shi4 li4 yi4 fei1 chen2 。
- ji1 jia1 ba1 bai3 si4 ， sheng4 ye4 liang3 gong1 yin1 。
- qi2 ren2 bu4 ke3 jian4 ， ci3 yi4 chang2 zi4 zhen1 。
- xu1 jie1 wen3 jing3 shi4 ， yi4 shi1 wei2 can1 chen2 。
- wo3 si1 shang4 you3 tu2 ， biao3 ci3 san1 qian1 chen2 。

## 注释

## 译文

## 赏析
