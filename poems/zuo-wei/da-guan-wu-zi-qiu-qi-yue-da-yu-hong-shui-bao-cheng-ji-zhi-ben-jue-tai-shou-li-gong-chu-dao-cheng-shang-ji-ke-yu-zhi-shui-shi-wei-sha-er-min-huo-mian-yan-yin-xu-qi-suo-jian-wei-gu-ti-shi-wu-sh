---
id: zuo-wei-da-guan-wu-zi-qiu-qi-yue-da-yu-hong-shui-bao-cheng-ji-zhi-ben-jue-tai-shou-li-gong-chu-dao-cheng-shang-ji-ke-yu-zhi-shui-shi-wei-sha-er-min-huo-mian-yan-yin-xu-qi-suo-jian-wei-gu-ti-shi-wu-shi-yun-qie-yan-tai-zhi-cheng-bu-ke-bu-xiu-ye
title: 大觀戊子秋七月大雨洪水薄城幾至奔決太守李公出禱城上即刻雨止水勢爲殺而民獲免焉因敘其所見爲古體詩五十韻且言台之城不可不修也
titlePinyin: da4 guan1 wu4 zi3 qiu1 qi1 yue4 da4 yu3 hong2 shui3 bao2 cheng2 ji1 zhi4 ben1 jue2 tai4 shou3 li3 gong1 chu1 dao3 cheng2 shang4 ji2 ke4 yu3 zhi3 shui3 shi4 wei2 sha1 er2 min2 huo4 mian3 yan1 yin1 xu4 qi2 suo3 jian4 wei2 gu3 ti3 shi1 wu3 shi2 yun4 qie3 yan2 tai2 zhi1 cheng2 bu4 ke3 bu4 xiu1 ye3
titleSlug: da-guan-wu-zi-qiu-qi-yue-da-yu-hong-shui-bao-cheng-ji-zhi-ben-jue-tai-shou-li-gong-chu-dao-cheng-shang-ji-ke-yu-zhi-shui-shi-wei-sha-er-min-huo-mian-yan-yin-xu-qi-suo-jian-wei-gu-ti-shi-wu-shi-yun-qie-yan-tai-zhi-cheng-bu-ke-bu-xiu-ye
author: 左緯
authorPinyin: zuo3 wei3
authorSlug: zuo-wei
dynasty: 宋
dynastyPinyin: song4
dynastySlug: song
tags: []
---

## 正文

- 立秋亦云久，涼飈何參差。
- 蓐收氣力弱，炎帝從見欺。
- 赤雲熱如火，反甚盛夏時。
- 陰陽互擊薄，變動不可期。
- 颶風欻卷地，急雨如崩犂。
- 屋瓦逗飛鳥，雲柟棼亂絲。
- 暗恐江漢覆，又疑山岳隳。
- 百川肆橫流，倏忽潄城陲。
- 居民類燒蟻，惶恐不自持。
- 爲魚在頃刻，呼叫聲何悲。
- 我公初不動，徐問其所爲。
- 以謂吾在是，水其爲民疵。
- 駕言徑往視，朝服來登陴。
- 狂瀾吼而至，公亦爲興咨。
- 端物叩頭立，逡巡以致辭。
- 公辭殆未畢，水還疾如馳。
- 回首望黑雲，忽然見明曦。
- 雨師不得逞，風伯無所施。
- 少皞獨行令，昊天青四垂。
- 吁哉是可駭，神速至於斯。
- 蒼蒼其天乎，所聽信已卑。
- 公言我不聞，豈謂天聞其。
- 古人稱至信，水火蹈不疑。
- 天人雖限絕，吻合無由私。
- 宋景出言三，熒惑爲之移。
- 今公不待再，水災迄免罹。
- 惟公古君子，誠信本天資。
- 行藏即造化，神速固其宜。
- 嗟我海邦民，此患常羈縻。
- 往歲雨暴作，水行適及榱。
- 城壞而入水，黎民無孑遺。
- 官府一朝廢，所亡蓋不貲。
- 朝廷痛民害，大爲築城池。
- 中間水屢溢，幾乎與城夷。
- 城堅水無隙，民處不復危。
- 今則城已敝，闕落空殘壝。
- 如聞去歲冬，我公聞上司。
- 此實民之急，請從官繕裨。
- 上司靳省費，移牒猶難之。
- 民心日懍懍，見雨常顰眉。
- 但恐水不至，水至決不支。
- 前日果見此，必知其知隨。
- 又安知我公，有道衆莫窺。
- 救汝於溝壑，奪汝於蛟螭。
- 舉眼看三光，措身於兩儀。
- 公德大如許，汝知乎不知。
- 惡呼汝至愚，豈能事遠思。
- 此城苟未修，此患終未離。
- 明年公且去，水來將賴誰。
- 願公尚憐汝，再請而勿辭。
- 城修有二利，官帑皆在茲。

## 拼音

- li4 qiu1 yi4 yun2 jiu3 ， liang2 biao1 he2 can1 cha4 。
- ru4 shou1 qi4 li4 ruo4 ， yan2 di4 cong2 jian4 qi1 。
- chi4 yun2 re4 ru2 huo3 ， fan3 shen4 sheng4 xia4 shi2 。
- yin1 yang2 hu4 ji1 bao2 ， bian4 dong4 bu4 ke3 qi1 。
- ju4 feng1 chua1 juan4 di4 ， ji2 yu3 ru2 beng1 li2 。
- wu1 wa3 dou4 fei1 niao3 ， yun2 nan2 fen2 luan4 si1 。
- an4 kong3 jiang1 han4 fu4 ， you4 yi2 shan1 yue4 hui1 。
- bai3 chuan1 si4 heng2 liu2 ， shu1 hu1 shu4 cheng2 chui2 。
- ju1 min2 lei4 shao1 yi3 ， huang2 kong3 bu2 zi4 chi2 。
- wei2 yu2 zai4 qing3 ke4 ， hu1 jiao4 sheng1 he2 bei1 。
- wo3 gong1 chu1 bu2 dong4 ， xu2 wen4 qi2 suo3 wei2 。
- yi3 wei4 wu2 zai4 shi4 ， shui3 qi2 wei2 min2 ci1 。
- jia4 yan2 jing4 wang3 shi4 ， chao2 fu2 lai2 deng1 pi2 。
- kuang2 lan2 hou3 er2 zhi4 ， gong1 yi4 wei2 xing1 zi1 。
- duan1 wu4 kou4 tou2 li4 ， qun1 xun2 yi3 zhi4 ci2 。
- gong1 ci2 dai4 wei4 bi4 ， shui3 huan2 ji2 ru2 chi2 。
- hui2 shou3 wang4 hei1 yun2 ， hu1 ran2 jian4 ming2 xi1 。
- yu3 shi1 bu4 de2 cheng3 ， feng1 bo2 wu2 suo3 shi1 。
- shao3 hao4 du2 xing2 ling4 ， hao4 tian1 qing1 si4 chui2 。
- xu1 zai1 shi4 ke3 hai4 ， shen2 su4 zhi4 yu2 si1 。
- cang1 cang1 qi2 tian1 hu1 ， suo3 ting1 xin4 yi3 bei1 。
- gong1 yan2 wo3 bu4 wen2 ， qi3 wei4 tian1 wen2 qi2 。
- gu3 ren2 cheng1 zhi4 xin4 ， shui3 huo3 dao3 bu4 yi2 。
- tian1 ren2 sui1 xian4 jue2 ， wen3 he2 wu2 you2 si1 。
- song4 jing3 chu1 yan2 san1 ， ying2 huo4 wei2 zhi1 yi2 。
- jin1 gong1 bu2 dai4 zai4 ， shui3 zai1 qi4 mian3 li2 。
- wei2 gong1 gu3 jun1 zi3 ， cheng2 xin4 ben3 tian1 zi1 。
- xing2 cang2 ji2 zao4 hua4 ， shen2 su4 gu4 qi2 yi2 。
- jie1 wo3 hai3 bang1 min2 ， ci3 huan4 chang2 ji1 mi2 。
- wang3 sui4 yu3 bao4 zuo4 ， shui3 xing2 shi4 ji2 cui1 。
- cheng2 huai4 er2 ru4 shui3 ， li2 min2 wu2 jie2 yi2 。
- guan1 fu3 yi4 zhao1 fei4 ， suo3 wang2 gai4 bu4 zi1 。
- chao2 ting2 tong4 min2 hai4 ， da4 wei2 zhu4 cheng2 chi2 。
- zhong1 jian4 shui3 lü3 yi4 ， ji1 hu1 yu3 cheng2 yi2 。
- cheng2 jian1 shui3 wu2 xi4 ， min2 chu3 bu2 fu4 wei1 。
- jin1 ze2 cheng2 yi3 bi4 ， que4 luo4 kong1 can2 wei2 。
- ru2 wen2 qu4 sui4 dong1 ， wo3 gong1 wen2 shang4 si0 。
- ci3 shi2 min2 zhi1 ji2 ， qing3 cong2 guan1 shan4 bi4 。
- shang4 si0 jin4 sheng3 fei4 ， yi2 die2 you2 nan2 zhi1 。
- min2 xin1 ri4 lin3 lin3 ， jian4 yu3 chang2 pin2 mei2 。
- dan4 kong3 shui3 bu2 zhi4 ， shui3 zhi4 jue2 bu4 zhi1 。
- qian2 ri4 guo3 jian4 ci3 ， bi4 zhi1 qi2 zhi1 sui2 。
- you4 an1 zhi1 wo3 gong1 ， you3 dao4 zhong4 mo4 kui1 。
- jiu4 ru3 wu1 gou1 he4 ， duo2 ru3 wu1 jiao1 chi1 。
- ju3 yan3 kan4 san1 guang1 ， cuo4 shen1 wu1 liang3 yi2 。
- gong1 de2 da4 ru2 xu1 ， ru3 zhi1 hu1 bu4 zhi1 。
- e4 hu1 ru3 zhi4 yu2 ， qi3 neng2 shi4 yuan3 si1 。
- ci3 cheng2 gou3 wei4 xiu1 ， ci3 huan4 zhong1 wei4 li2 。
- ming2 nian2 gong1 qie3 qu4 ， shui3 lai2 jiang1 lai4 shui2 。
- yuan4 gong1 shang4 lian2 ru3 ， zai4 qing3 er2 wu4 ci2 。
- cheng2 xiu1 you3 er4 li4 ， guan1 tang3 jie1 zai4 zi1 。

## 注释

## 译文

## 赏析
