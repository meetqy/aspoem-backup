---
id: zuo-wei-ci-yun-cheng-tian-tai-zai
title: 次韻呈天台宰
titlePinyin: ci4 yun4 cheng2 tian1 tai2 zai3
titleSlug: ci-yun-cheng-tian-tai-zai
author: 左緯
authorPinyin: zuo3 wei3
authorSlug: zuo-wei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 僕也不自知，愛詩已成癖。
- 有作盈一囊，無人爲攟摭。
- 將求識者觀，千里事行役。
- 揚舲入武林，禰刺久未釋。
- 一日謁尚書，尚書爲虛席。
- 號僕以詩人，聲名從此得。
- 日上尚書堂，見公於侍側。
- 公時訪天台，頗恨未嘗識。
- 洎僕將告歸，贈言羨好色。
- 歲月不我留，八年如頃刻。
- 俄聞綰銅符，無乃慰平昔。
- 自古神仙才，多居隱吏職。
- 豈不見王喬，葉縣飛雙舄。
- 又不見葛洪，句漏流丹石。
- 付公以天台，人事有中的。
- 茲山八百里，窈窕多奇跡。
- 桐柏古洞天，金庭在其域。
- 三災不能侵，歷數無終極。
- 景命今始興，吾君壽千億。
- 公名亦俱傳，何啻登仙籍。
- 僕雖生此邦，仙果未得食。
- 今日返問公，何處桃花碧。
- 公疑我骨凡，未肯言消息。
- 骨凡安敢辭，此桃亦終覓。

## 拼音

- pu2 ye3 bu2 zi4 zhi1 ， ai4 shi1 yi3 cheng2 pi3 。
- you3 zuo4 ying2 yi4 nang2 ， wu2 ren2 wei2 jun4 zhi2 。
- jiang1 qiu2 shi2 zhe3 guan1 ， qian1 li3 shi4 xing2 yi4 。
- yang2 ling2 ru4 wu3 lin2 ， mi2 ci4 jiu3 wei4 shi4 。
- yi2 ri4 ye4 shang4 shu1 ， shang4 shu1 wei2 xu1 xi2 。
- hao4 pu2 yi3 shi1 ren2 ， sheng1 ming2 cong2 ci3 de2 。
- ri4 shang4 shang4 shu1 tang2 ， jian4 gong1 wu1 shi4 ce4 。
- gong1 shi2 fang3 tian1 tai2 ， po1 hen4 wei4 chang2 shi2 。
- ji4 pu2 jiang1 gao4 gui1 ， zeng4 yan2 xian4 hao4 se4 。
- sui4 yue4 bu4 wo3 liu2 ， ba1 nian2 ru2 qing3 ke4 。
- e2 wen2 wan3 tong2 fu2 ， wu2 nai3 wei4 ping2 xi1 。
- zi4 gu3 shen2 xian1 cai2 ， duo1 ju1 yin3 li4 zhi2 。
- qi3 bu2 jian4 wang2 qiao2 ， ye4 xian4 fei1 shuang1 xi4 。
- you4 bu2 jian4 ge3 hong2 ， ju4 lou4 liu2 dan1 shi2 。
- fu4 gong1 yi3 tian1 tai2 ， ren2 shi4 you3 zhong1 de0 。
- zi1 shan1 ba1 bai3 li3 ， yao3 tiao3 duo1 qi2 ji4 。
- tong2 bai3 gu3 dong4 tian1 ， jin1 ting2 zai4 qi2 yu4 。
- san1 zai1 bu4 neng2 qin1 ， li4 shu4 wu2 zhong1 ji2 。
- jing3 ming4 jin1 shi3 xing1 ， wu2 jun1 shou4 qian1 yi4 。
- gong1 ming2 yi4 ju4 chuan2 ， he2 chi4 deng1 xian1 ji2 。
- pu2 sui1 sheng1 ci3 bang1 ， xian1 guo3 wei4 de2 shi2 。
- jin1 ri4 fan3 wen4 gong1 ， he2 chu3 tao2 hua1 bi4 。
- gong1 yi2 wo3 gu3 fan2 ， wei4 ken3 yan2 xiao1 xi0 。
- gu3 fan2 an1 gan3 ci2 ， ci3 tao2 yi4 zhong1 mi4 。

## 注释

## 译文

## 赏析
