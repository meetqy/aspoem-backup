---
id: chen-yuan-jin-zhu-ming-dong-tian
title: 朱明洞天
titlePinyin: zhu1 ming2 dong4 tian1
titleSlug: zhu-ming-dong-tian
author: 陳元晉
authorPinyin: chen2 yuan2 jin4
authorSlug: chen-yuan-jin
dynasty: 唐
dynastyPinyin: tang2
dynastySlug: tang
tags: [] 
---

## 正文

- 南來大艑凌空浮，卸帆試畧羅浮秋。
- 胸中無機神仙喜，筆底光怪山靈愁。
- 山泉夜作糟床滴，風松閃冉青旗色。
- 招我三啜玻璃觥，峯頭飛上八千尺。
- 星微月壯海茫茫，蓬萊仙袂遥相望。
- 銅龍夜吼風霧香，石橋跨空河漢長。
- 千巖笙籟奏清曲，萬樹醴露如天漿。
- 金鴉海底初刷翮，雲擁扶桑一枝出。
- 羣仙拍手嘆絕奇，坐中相顧屬誰筆。
- 阿翁曾是夾日飛，公孫請賦五色日。

## 拼音

- nan2 lai2 da4 bian4 ling2 kong1 fu2 ， xie4 fan1 shi4 lüe4 luo2 fu2 qiu1 。
- xiong1 zhong1 wu2 ji1 shen2 xian1 xi3 ， bi3 di3 guang1 guai4 shan1 ling2 chou2 。
- shan1 quan2 ye4 zuo4 zao1 chuang2 di1 ， feng1 song1 shan3 ran3 qing1 qi2 se4 。
- zhao1 wo3 san1 chuo4 bo1 li0 gong1 ， feng1 tou2 fei1 shang4 ba1 qian1 chi3 。
- xing1 wei1 yue4 zhuang4 hai3 mang2 mang2 ， peng2 lai2 xian1 mei4 yao2 xiang1 wang4 。
- tong2 long2 ye4 hou3 feng1 wu4 xiang1 ， shi2 qiao2 kua4 kong1 he2 han4 chang2 。
- qian1 yan2 sheng1 lai4 zou4 qing1 qu3 ， wan4 shu4 li3 lu4 ru2 tian1 jiang1 。
- jin1 ya1 hai3 di3 chu1 shua1 he2 ， yun2 yong1 fu2 sang1 yi4 zhi1 chu1 。
- qun2 xian1 pai1 shou3 tan4 jue2 qi2 ， zuo4 zhong1 xiang1 gu4 shu3 shui2 bi3 。
- a1 weng1 ceng2 shi4 jia1 ri4 fei1 ， gong1 sun1 qing3 fu4 wu3 se4 ri4 。

## 注释

## 译文

## 赏析
