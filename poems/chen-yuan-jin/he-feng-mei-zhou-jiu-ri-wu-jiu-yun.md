---
id: chen-yuan-jin-he-feng-mei-zhou-jiu-ri-wu-jiu-yun
title: 和馮眉州九日無酒韻
titlePinyin: he2 feng2 mei2 zhou1 jiu3 ri4 wu2 jiu3 yun4
titleSlug: he-feng-mei-zhou-jiu-ri-wu-jiu-yun
author: 陳元晉
authorPinyin: chen2 yuan2 jin4
authorSlug: chen-yuan-jin
dynasty: 唐
dynastyPinyin: tang2
dynastySlug: tang
tags: [] 
---

## 正文

- 蜀日曀曀風凄凄，有美人兮愁楚羈。
- 白衣不來負佳節，士窮使我增歔欷。
- 錦韉屢踏秦關月，寶刀尚染健兒血。
- 尋思往事玩浮雲，目送孤鴻互明滅。
- 醉鄉廣大無何有，無事唯當學犀首。
- 不應來弔獨醒魂，却嫌閒却持螯手。
- 吾儕臭味草木同，但須多植寒花叢。
- 遇花開時即重九，天豈教人樽屢空。

## 拼音

- shu3 ri4 yi4 yi4 feng1 qi1 qi1 ， you3 mei3 ren2 xi1 chou2 chu3 ji1 。
- bai2 yi1 bu4 lai2 fu4 jia1 jie2 ， shi4 qiong2 shi3 wo3 zeng1 xu1 xi1 。
- jin3 jian1 lü3 ta4 qin2 guan1 yue4 ， bao3 dao1 shang4 ran3 jian4 er2 xue4 。
- xun2 si1 wang3 shi4 wan2 fu2 yun2 ， mu4 song4 gu1 hong2 hu4 ming2 mie4 。
- zui4 xiang1 guang3 da4 wu2 he2 you3 ， wu2 shi4 wei2 dang1 xue2 xi1 shou3 。
- bu4 ying1 lai2 diao4 du2 xing3 hun2 ， que4 xian2 xian2 que4 chi2 ao2 shou3 。
- wu2 chai2 chou4 wei4 cao3 mu4 tong2 ， dan4 xu1 duo1 zhi2 han2 hua1 cong2 。
- yu4 hua1 kai1 shi2 ji2 chong2 jiu3 ， tian1 qi3 jiao1 ren2 zun1 lü3 kong1 。

## 注释

## 译文

## 赏析
