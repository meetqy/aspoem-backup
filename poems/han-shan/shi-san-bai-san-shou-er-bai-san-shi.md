---
id: han-shan-shi-san-bai-san-shou-er-bai-san-shi
title: 詩三百三首 二百三十
titlePinyin: shi1 san1 bai3 san1 shou3   er4 bai3 san1 shi2
titleSlug: shi-san-bai-san-shou-er-bai-san-shi
author: 寒山
authorPinyin: han2 shan1
authorSlug: han-shan
dynasty: 唐
dynastyPinyin: tang2
dynastySlug: tang
tags: []
---

## 正文

- 心高如山嶽，人我不伏人。
- 解講圍陀典，能談三教文。
- 心中無慚媿，破戒違律文。
- 自言上人法，稱爲第一人。
- 愚者皆讚歎，智者撫掌笑。
- 陽燄虛空花，豈得免生老。
- 不如百不解，靜坐絕憂惱。

## 拼音

- xin1 gao1 ru2 shan1 yue4 ， ren2 wo3 bu4 fu2 ren2 。
- jie3 jiang3 wei2 tuo2 dian3 ， neng2 tan2 san1 jiao4 wen2 。
- xin1 zhong1 wu2 can2 kui4 ， po4 jie4 wei2 lü4 wen2 。
- zi4 yan2 shang4 ren2 fa3 ， cheng1 wei2 di4 yi1 ren2 。
- yu2 zhe3 jie1 zan4 tan4 ， zhi4 zhe3 fu3 zhang3 xiao4 。
- yang2 yan4 xu1 kong1 hua1 ， qi3 de2 mian3 sheng1 lao3 。
- bu4 ru2 bai3 bu4 jie3 ， jing4 zuo4 jue2 you1 nao3 。

## 注释

## 译文

## 赏析
