---
id: han-shan-shi-san-bai-san-shou-er-qi-wu
title: 詩三百三首 二七五
titlePinyin: shi1 san1 bai3 san1 shou3   er4 qi1 wu3
titleSlug: shi-san-bai-san-shou-er-qi-wu
author: 寒山
authorPinyin: han2 shan1
authorSlug: han-shan
dynasty: 唐
dynastyPinyin: tang2
dynastySlug: tang
tags: []
---

## 正文

- 語你出家輩，何名爲出家。
- 奢華求養活，繼綴族姓家。
- 美舌甜脣觜，諂曲心鉤加。
- 終日禮道場，持經置功課。
- 鑪燒神佛香，打鐘高聲和。
- 六時學客舂，晝夜不得臥。
- 只爲愛錢財，心中不脫灑。
- 見他高道人，却嫌誹謗駡。
- 驢屎比麝香，苦哉佛陀耶。
- 又見出家兒，有力及無力。
- 上上高節者，鬼神欽道德。
- 君王分輦坐，諸侯拜迎逆。
- 堪爲世福田，世人須保惜。
- 下下低愚者，詐現多求覓。
- 濁濫即可知，愚癡愛財色。
- 著却福田衣，種田討衣食。
- 作債稅牛犂，爲事不忠直。
- 朝朝行弊惡，往往痛臀脊。
- 不解善思量，地獄苦無極。
- 一朝著病纏，三年臥牀席。
- 亦有真佛性，翻作無明賊。
- 南無佛陀耶，遠遠求彌勒。

## 拼音

- yu3 ni3 chu1 jia1 bei4 ， he2 ming2 wei2 chu1 jia1 。
- she1 hua2 qiu2 yang3 huo2 ， ji4 zhui4 zu2 xing4 jia1 。
- mei3 she2 tian2 chun2 zi1 ， chan3 qu3 xin1 gou1 jia1 。
- zhong1 ri4 li3 dao4 chang3 ， chi2 jing1 zhi4 gong1 ke4 。
- lu2 shao1 shen2 fo2 xiang1 ， da3 zhong1 gao1 sheng1 he2 。
- liu4 shi2 xue2 ke4 chong1 ， zhou4 ye4 bu4 de2 wo4 。
- zhi1 wei2 ai4 qian2 cai2 ， xin1 zhong1 bu4 tuo1 sa3 。
- jian4 ta1 gao1 dao4 ren2 ， que4 xian2 fei3 bang4 ma4 。
- lü2 shi3 bi3 she4 xiang1 ， ku3 zai1 fo2 tuo2 ye1 。
- you4 jian4 chu1 jia1 er2 ， you3 li4 ji2 wu2 li4 。
- shang4 shang4 gao1 jie2 zhe3 ， gui3 shen2 qin1 dao4 de2 。
- jun1 wang2 fen1 nian3 zuo4 ， zhu1 hou2 bai4 ying2 ni4 。
- kan1 wei2 shi4 fu2 tian2 ， shi4 ren2 xu1 bao3 xi1 。
- xia4 xia4 di1 yu2 zhe3 ， zha4 xian4 duo1 qiu2 mi4 。
- zhuo2 lan4 ji2 ke3 zhi1 ， yu2 chi1 ai4 cai2 se4 。
- zhu4 que4 fu2 tian2 yi1 ， zhong3 tian2 tao3 yi1 shi2 。
- zuo4 zhai4 shui4 niu2 li2 ， wei2 shi4 bu4 zhong1 zhi2 。
- zhao1 zhao1 xing2 bi4 e4 ， wang3 wang3 tong4 tun2 ji3 。
- bu4 jie3 shan4 si1 liang0 ， di4 yu4 ku3 wu2 ji2 。
- yi4 zhao1 zhu4 bing4 chan2 ， san1 nian2 wo4 chuang2 xi2 。
- yi4 you3 zhen1 fo2 xing4 ， fan1 zuo4 wu2 ming2 zei2 。
- nan2 wu2 fo2 tuo2 ye1 ， yuan3 yuan3 qiu2 mi2 le4 。

## 注释

## 译文

## 赏析
