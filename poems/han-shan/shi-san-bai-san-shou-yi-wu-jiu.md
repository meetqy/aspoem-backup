---
id: han-shan-shi-san-bai-san-shou-yi-wu-jiu
title: 詩三百三首 一五九
titlePinyin: shi1 san1 bai3 san1 shou3   yi1 wu3 jiu3
titleSlug: shi-san-bai-san-shou-yi-wu-jiu
author: 寒山
authorPinyin: han2 shan1
authorSlug: han-shan
dynasty: 唐
dynastyPinyin: tang2
dynastySlug: tang
tags: []
---

## 正文

- 我見世間人，堂堂好儀相。
- 不報父母恩，方寸底模樣。
- 欠負他人錢，蹄穿始惆悵。
- 箇箇惜妻兒，爺孃不供養。
- 兄弟似冤家，心中長悵怏。
- 憶昔少年時，求神願成長。
- 今爲不孝子，世間多此樣。
- 買肉自家噇，抹觜道我暢。
- 自逞說嘍囉，聰明無益當。
- 牛頭努目瞋，出去始時曏。
- 擇佛燒好香，揀僧歸供養。
- 羅漢門前乞，趂却閑和尚。
- 不悟無爲人，從來無相狀。
- 封疏請名僧，䞋錢兩三樣。
- 雲光好法師，安角在頭上。
- 汝無平等心，聖賢俱不降。
- 凡聖皆混然，勸君休取相。
- 我法妙難思，天龍盡迴向。
- 我今稽首禮，無上法中王。
- 慈悲大喜捨，名稱滿十方。
- 衆生作依怙，智慧身金剛。
- 頂禮無所著，我師大法王。

## 拼音

- wo3 jian4 shi4 jian4 ren2 ， tang2 tang2 hao3 yi2 xiang1 。
- bu2 bao4 fu4 mu3 en1 ， fang1 cun4 di3 mo2 yang4 。
- qian4 fu4 ta1 ren2 qian2 ， ti2 chuan1 shi3 chou2 chang4 。
- ge4 ge4 xi1 qi1 er2 ， ye2 niang2 bu2 gong4 yang3 。
- xiong1 di4 si4 yuan1 jia1 ， xin1 zhong1 chang2 chang4 yang4 。
- yi4 xi1 shao4 nian2 shi2 ， qiu2 shen2 yuan4 cheng2 chang2 。
- jin1 wei2 bu2 xiao4 zi3 ， shi4 jian4 duo1 ci3 yang4 。
- mai3 rou4 zi4 jia1 chuang2 ， mo3 zi1 dao4 wo3 chang4 。
- zi4 cheng3 shuo1 lou2 luo1 ， cong1 ming2 wu2 yi4 dang1 。
- niu2 tou2 nu3 mu4 chen1 ， chu1 qu4 shi3 shi2 xiang4 。
- ze2 fo2 shao1 hao3 xiang1 ， jian3 seng1 gui1 gong4 yang3 。
- luo2 han4 men2 qian2 qi3 ， chen4 que4 xian2 he2 shang4 。
- bu2 wu4 wu2 wei2 ren2 ， cong2 lai2 wu2 xiang1 zhuang4 。
- feng1 shu1 qing3 ming2 seng1 ，䞋 qian2 liang3 san1 yang4 。
- yun2 guang1 hao3 fa3 shi1 ， an1 jiao3 zai4 tou2 shang4 。
- ru3 wu2 ping2 deng3 xin1 ， sheng4 xian2 ju4 bu2 jiang4 。
- fan2 sheng4 jie1 hun4 ran2 ， quan4 jun1 xiu1 qu3 xiang1 。
- wo3 fa3 miao4 nan2 si1 ， tian1 long2 jin4 hui2 xiang4 。
- wo3 jin1 qi3 shou3 li3 ， wu2 shang4 fa3 zhong1 wang2 。
- ci2 bei1 da4 xi3 she3 ， ming2 cheng1 man3 shi2 fang1 。
- zhong4 sheng1 zuo4 yi1 hu4 ， zhi4 hui4 shen1 jin1 gang1 。
- ding3 li3 wu2 suo3 zhu4 ， wo3 shi1 da4 fa3 wang2 。

## 注释

## 译文

## 赏析
