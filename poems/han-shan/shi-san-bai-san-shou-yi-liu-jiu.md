---
id: han-shan-shi-san-bai-san-shou-yi-liu-jiu
title: 詩三百三首 一六九
titlePinyin: shi1 san1 bai3 san1 shou3   yi1 liu4 jiu3
titleSlug: shi-san-bai-san-shou-yi-liu-jiu
author: 寒山
authorPinyin: han2 shan1
authorSlug: han-shan
dynasty: 唐
dynastyPinyin: tang2
dynastySlug: tang
tags: []
---

## 正文

- 儂家暫下山，入到城隍裏。
- 逢見一羣女，端正容貌美。
- 頭帶蜀樣花，燕脂塗粉膩。
- 金釧鏤銀朵，羅衣緋紅紫。
- 朱顏類神仙，香帶氛氳氣。
- 時人皆顧盼，癡愛染心意。
- 謂言世無雙，魂影隨他去。
- 狗齩枯骨頭，虛自舐脣齒。
- 不解返思量，與畜何曾異。
- 今成白髮婆，老陋若精魅。
- 無始由狗心，不超解脫地。

## 拼音

- nong2 jia1 zan4 xia4 shan1 ， ru4 dao4 cheng2 huang2 li3 。
- feng2 jian4 yi4 qun2 nü3 ， duan1 zheng4 rong2 mao4 mei3 。
- tou2 dai4 shu3 yang4 hua1 ， yan4 zhi1 tu2 fen3 ni4 。
- jin1 chuan4 lou4 yin2 duo3 ， luo2 yi1 fei1 hong2 zi3 。
- zhu1 yan2 lei4 shen2 xian1 ， xiang1 dai4 fen1 yun1 qi4 。
- shi2 ren2 jie1 gu4 pan4 ， chi1 ai4 ran3 xin1 yi4 。
- wei4 yan2 shi4 wu2 shuang1 ， hun2 ying3 sui2 ta1 qu4 。
- gou3 yao3 ku1 gu3 tou2 ， xu1 zi4 shi4 chun2 chi3 。
- bu4 jie3 fan3 si1 liang0 ， yu3 chu4 he2 ceng2 yi4 。
- jin1 cheng2 bai2 fa4 po2 ， lao3 lou4 ruo4 jing1 mei4 。
- wu2 shi3 you2 gou3 xin1 ， bu4 chao1 jie3 tuo1 di4 。

## 注释

## 译文

## 赏析
