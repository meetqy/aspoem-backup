---
id: si-kong-tu-ding-si-yuan-ri
title: 丁巳元日
titlePinyin: ding1 si4 yuan2 ri4
titleSlug: ding-si-yuan-ri
author: 司空圖
authorPinyin: si1 kong1 tu2
authorSlug: si-kong-tu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 稟朔華夷會，開春氣象生。
- 日隨行闕近，嶽爲壽觴晴。
- 作睿由稽古，昭仁事措刑。
- 上玄勞眷佑，高廟保忠貞。
- 星變當移幸，人心喜奉迎。
- 傳呼清御道，雪涕識臣誠。
- 鼎餁和方濟，台階潤欲平。
- 扶天咨協力，併日召延英。
- 金躍洪鑪動，雲驅衆蟄驚。
- 關中留王氣，席上縱奇兵。
- 累降搜賢詔，兼持進善旌。
- 短轅收驥步，直路發鵬程。
- 自乏匡時略，非沽矯俗名。
- 鶴籠何足獻，蝸舍別無營。
- 羸帶漳濱病，吟哀越客聲。
- 移居荒藥圃，耗志在棋枰。
- 醉忘身空老，書憐眼尚明。
- 偶能甘蹇分，豈是薄浮榮。
- 慮戒防微淺，□知近利輕。
- 獻陵三百里，寤寐禱時清。

## 拼音

- bing3 shuo4 hua2 yi2 hui4 ， kai1 chun1 qi4 xiang4 sheng1 。
- ri4 sui2 xing2 que4 jin4 ， yue4 wei2 shou4 shang1 qing2 。
- zuo4 rui4 you2 ji1 gu3 ， zhao1 ren2 shi4 cuo4 xing2 。
- shang4 xuan2 lao2 juan4 you4 ， gao1 miao4 bao3 zhong1 zhen1 。
- xing1 bian4 dang1 yi2 xing4 ， ren2 xin1 xi3 feng4 ying2 。
- chuan2 hu1 qing1 yu4 dao4 ， xue3 ti4 shi2 chen2 cheng2 。
- ding3 ren4 he2 fang1 ji4 ， tai2 jie1 run4 yu4 ping2 。
- fu2 tian1 zi1 xie2 li4 ， bing4 ri4 zhao4 yan2 ying1 。
- jin1 yue4 hong2 lu2 dong4 ， yun2 qu1 zhong4 zhe2 jing1 。
- guan1 zhong1 liu2 wang2 qi4 ， xi2 shang4 zong4 qi2 bing1 。
- lei4 jiang4 sou1 xian2 zhao4 ， jian1 chi2 jin4 shan4 jing1 。
- duan3 yuan2 shou1 ji4 bu4 ， zhi2 lu4 fa1 peng2 cheng2 。
- zi4 fa2 kuang1 shi2 lüe4 ， fei1 gu1 jiao3 su2 ming2 。
- he4 long2 he2 zu2 xian4 ， wo1 she4 bie2 wu2 ying2 。
- lei2 dai4 zhang1 bin1 bing4 ， yin2 ai1 yue4 ke4 sheng1 。
- yi2 ju1 huang1 yao4 pu3 ， hao4 zhi4 zai4 qi2 ping2 。
- zui4 wang4 shen1 kong1 lao3 ， shu1 lian2 yan3 shang4 ming2 。
- ou3 neng2 gan1 jian3 fen1 ， qi3 shi4 bao2 fu2 rong2 。
- lü4 jie4 fang2 wei1 qian3 ，□ zhi1 jin4 li4 qing1 。
- xian4 ling2 san1 bai3 li3 ， wu4 mei4 dao3 shi2 qing1 。

## 注释

## 译文

## 赏析
