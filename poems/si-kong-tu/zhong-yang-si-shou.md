---
id: si-kong-tu-zhong-yang-si-shou
title: 重陽四首
titlePinyin: zhong4 yang2 si4 shou3
titleSlug: zhong-yang-si-shou
author: 司空圖
authorPinyin: si1 kong1 tu2
authorSlug: si-kong-tu
dynasty: 唐
dynastyPinyin: tang2
dynastySlug: tang
tags: []
---

## 正文

- 簷前減燕菊添芳，燕盡庭前菊又荒。
- 老大比他年少少，每逢佳節更悲涼。
- 雨寒莫待菊花催，須怕晴空暖並開。
- 開卻一枝開卻盡，且隨幽蝶更徘徊。
- 青娥懶唱無衣換，黃菊新開乞酒難。
- 長有長亭惆悵事，隔河更得對憑欄。
- 白髮怕寒梳更懶，黃花晴日照初開。
- 籬頭應是蝶相報，已被鄰家攜酒來。

## 拼音

- yan2 qian2 jian3 yan4 ju2 tian1 fang1 ， yan4 jin4 ting2 qian2 ju2 you4 huang1 。
- lao3 da4 bi3 ta1 nian2 shao4 shao3 ， mei3 feng2 jia1 jie2 geng4 bei1 liang2 。
- yu3 han2 mo4 dai4 ju2 hua1 cui1 ， xu1 pa4 qing2 kong1 nuan3 bing4 kai1 。
- kai1 que4 yi4 zhi1 kai1 que4 jin4 ， qie3 sui2 you1 die2 geng4 pai2 huai2 。
- qing1 e2 lan3 chang4 wu2 yi1 huan4 ， huang2 ju2 xin1 kai1 qi3 jiu3 nan2 。
- chang2 you3 chang2 ting2 chou2 chang4 shi4 ， ge2 he2 geng4 de2 dui4 ping2 lan2 。
- bai2 fa4 pa4 han2 shu1 geng4 lan3 ， huang2 hua1 qing2 ri4 zhao4 chu1 kai1 。
- li2 tou2 ying1 shi4 die2 xiang1 bao4 ， yi3 bei4 lin2 jia1 xie2 jiu3 lai2 。

## 注释

## 译文

## 赏析
