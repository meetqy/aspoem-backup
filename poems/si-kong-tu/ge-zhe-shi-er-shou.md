---
id: si-kong-tu-ge-zhe-shi-er-shou
title: 歌者十二首
titlePinyin: ge1 zhe3 shi2 er4 shou3
titleSlug: ge-zhe-shi-er-shou
author: 司空圖
authorPinyin: si1 kong1 tu2
authorSlug: si-kong-tu
dynasty: 唐
dynastyPinyin: tang2
dynastySlug: tang
tags: []
---

## 正文

- 追逐翻嫌傍管弦，金釵擊節自當筵。
- 風霜一夜燕鴻斷，唱作江南袚禊天。
- 玉樹花飄鳳失棲，一聲初壓管弦低。
- 清回煩暑成瀟灑，豔逐寒雲變慘淒。
- 十斛明珠亦易拚，欲兼人藝古來難。
- 五雲合是新聲染，熔作瓊漿灑露盤。
- 不似新聲唱亦新，旋調玉管旋生春。
- 愁腸隔斷珠簾外，只為今宵共聽人。
- 十年逃難別雲林，暫輟狂歌且聽琴。
- 轉覺淡交言有味，此聲知是古人心。
- 五柳先生自識微，無言共笑手空揮。
- 胸中免被風波撓，肯為螳螂動殺機。
- 風霜寒水旅人心，幾處笙歌繡戶深。
- 分泊一場雲散後，未勝初夜便聽琴。
- 自憐眼暗難求藥，莫恨花繁便有風。
- 桃李更開須強看，明年兼恐聽歌聾。
- 白雲深處寄生涯，歲暮生情賴此花。
- 蜂蝶繞來忙繞袖，似知教折送鄰家。
- 重九仍重歲漸闌，強開病眼更登攀。
- 年年認得酣歌處，猶恐招魂葬故山。
- 繞壁依稀認寫真，更須粉繪飾羸身。
- 淒涼不道身無壽，九日還無舊會人。
- 鶴氅花香搭槿籬，枕前蛩迸酒醒時。
- 夕陽似照陶家菊，黃蝶無窮壓故枝。

## 拼音

- zhui1 zhu2 fan1 xian2 bang4 guan3 xian2 ， jin1 chai1 ji1 jie2 zi4 dang1 yan2 。
- feng1 shuang1 yi2 ye4 yan4 hong2 duan4 ， chang4 zuo4 jiang1 nan2 fu2 xi4 tian1 。
- yu4 shu4 hua1 piao1 feng4 shi1 qi1 ， yi4 sheng1 chu1 ya1 guan3 xian2 di1 。
- qing1 hui2 fan2 shu3 cheng2 xiao1 sa3 ， yan4 zhu2 han2 yun2 bian4 can3 qi1 。
- shi2 hu2 ming2 zhu1 yi4 yi4 pin1 ， yu4 jian1 ren2 yi4 gu3 lai2 nan2 。
- wu3 yun2 he2 shi4 xin1 sheng1 ran3 ， rong2 zuo4 qiong2 jiang1 sa3 lu4 pan2 。
- bu2 si4 xin1 sheng1 chang4 yi4 xin1 ， xuan2 diao4 yu4 guan3 xuan2 sheng1 chun1 。
- chou2 chang2 ge2 duan4 zhu1 lian2 wai4 ， zhi1 wei2 jin1 xiao1 gong4 ting1 ren2 。
- shi2 nian2 tao2 nan2 bie2 yun2 lin2 ， zan4 chuo4 kuang2 ge1 qie3 ting1 qin2 。
- zhuan3 jue2 dan4 jiao1 yan2 you3 wei4 ， ci3 sheng1 zhi1 shi4 gu3 ren2 xin1 。
- wu3 liu3 xian1 sheng0 zi4 shi2 wei1 ， wu2 yan2 gong4 xiao4 shou3 kong1 hui1 。
- xiong1 zhong1 mian3 bei4 feng1 bo1 nao2 ， ken3 wei2 tang2 lang2 dong4 sha1 ji1 。
- feng1 shuang1 han2 shui3 lü3 ren2 xin1 ， ji1 chu3 sheng1 ge1 xiu4 hu4 shen1 。
- fen1 bo2 yi4 chang3 yun2 san4 hou4 ， wei4 sheng4 chu1 ye4 bian4 ting1 qin2 。
- zi4 lian2 yan3 an4 nan2 qiu2 yao4 ， mo4 hen4 hua1 fan2 bian4 you3 feng1 。
- tao2 li3 geng4 kai1 xu1 qiang2 kan4 ， ming2 nian2 jian1 kong3 ting1 ge1 long2 。
- bai2 yun2 shen1 chu3 ji4 sheng1 ya2 ， sui4 mu4 sheng1 qing2 lai4 ci3 hua1 。
- feng1 die2 rao4 lai2 mang2 rao4 xiu4 ， si4 zhi1 jiao4 zhe2 song4 lin2 jia1 。
- chong2 jiu3 reng2 zhong4 sui4 jian4 lan2 ， qiang2 kai1 bing4 yan3 geng4 deng1 pan1 。
- nian2 nian2 ren4 de2 han1 ge1 chu3 ， you2 kong3 zhao1 hun2 zang4 gu4 shan1 。
- rao4 bi4 yi1 xi1 ren4 xie3 zhen1 ， geng4 xu1 fen3 hui4 shi4 lei2 shen1 。
- qi1 liang2 bu2 dao4 shen1 wu2 shou4 ， jiu3 ri4 huan2 wu2 jiu4 hui4 ren2 。
- he4 chang3 hua1 xiang1 da1 jin3 li2 ， zhen3 qian2 qiong2 beng4 jiu3 xing3 shi2 。
- xi1 yang2 si4 zhao4 tao2 jia1 ju2 ， huang2 die2 wu2 qiong2 ya1 gu4 zhi1 。

## 注释

## 译文

## 赏析
