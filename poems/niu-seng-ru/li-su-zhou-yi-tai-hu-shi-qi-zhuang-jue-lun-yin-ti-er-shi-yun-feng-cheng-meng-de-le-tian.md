---
id: niu-seng-ru-li-su-zhou-yi-tai-hu-shi-qi-zhuang-jue-lun-yin-ti-er-shi-yun-feng-cheng-meng-de-le-tian
title: 李蘇州遺太湖石奇狀絕倫因題二十韻奉呈夢得樂天
titlePinyin: li3 su1 zhou1 yi2 tai4 hu2 shi2 qi2 zhuang4 jue2 lun2 yin1 ti2 er4 shi2 yun4 feng4 cheng2 meng4 de2 le4 tian1
titleSlug: li-su-zhou-yi-tai-hu-shi-qi-zhuang-jue-lun-yin-ti-er-shi-yun-feng-cheng-meng-de-le-tian
author: 牛僧孺
authorPinyin: niu2 seng1 ru2
authorSlug: niu-seng-ru
dynasty: 唐
dynastyPinyin: tang2
dynastySlug: tang
tags: []
---

## 正文

- 胚渾何時結，嵌空此日成。
- 掀蹲龍虎鬬，挾怪鬼神驚。
- 帶雨新水靜，輕敲碎玉鳴。
- 攙叉鋒刃簇，縷絡釣絲縈。
- 近水搖奇冷，依松助澹清。
- 通身鱗甲隱，透穴洞天明。
- 醜凸隆胡準，深凹刻兕觵。
- 雷風疑欲變，陰黑訝將行。
- 噤㾕微寒早，輪囷數片橫。
- 地祇愁墊壓，鰲足困支撐。
- 珍重姑蘇守，相憐嬾慢情。
- 爲探湖裏物，不怕浪中鯨。
- 利涉餘千里，山河僅百程。
- 池塘初展見，金玉自凡輕。
- 側眩魂猶悚，周觀意漸平。
- 似逢三益友，如對十年兄。
- 旺興添魔力，消煩破宿酲。
- 嫓人當綺皓，視秩即公卿。
- 念此園林寶，還須別識精。
- 詩仙有劉白，爲汝數逢迎。

## 拼音

- pei1 hun2 he2 shi2 jie2 ， qian4 kong1 ci3 ri4 cheng2 。
- xian1 dun1 long2 hu3 dou4 ， xie2 guai4 gui3 shen2 jing1 。
- dai4 yu3 xin1 shui3 jing4 ， qing1 qiao1 sui4 yu4 ming2 。
- chan1 cha1 feng1 ren4 cu4 ， lü3 luo4 diao4 si1 ying2 。
- jin4 shui3 yao2 qi2 leng3 ， yi1 song1 zhu4 dan4 qing1 。
- tong1 shen1 lin2 jia3 yin3 ， tou4 xue2 dong4 tian1 ming2 。
- chou3 tu1 long2 hu2 zhun3 ， shen1 ao1 ke4 si4 gong1 。
- lei2 feng1 yi2 yu4 bian4 ， yin1 hei1 ya4 jiang1 xing2 。
- jin4 㾕 wei1 han2 zao3 ， lun2 qun1 shu4 pian4 heng2 。
- di4 qi2 chou2 dian4 ya1 ， ao2 zu2 kun4 zhi1 cheng1 。
- zhen1 zhong4 gu1 su1 shou3 ， xiang1 lian2 lan3 man4 qing2 。
- wei2 tan4 hu2 li3 wu4 ， bu2 pa4 lang4 zhong1 jing1 。
- li4 she4 yu2 qian1 li3 ， shan1 he2 jin3 bai3 cheng2 。
- chi2 tang2 chu1 zhan3 jian4 ， jin1 yu4 zi4 fan2 qing1 。
- ce4 xuan4 hun2 you2 song3 ， zhou1 guan1 yi4 jian4 ping2 。
- si4 feng2 san1 yi4 you3 ， ru2 dui4 shi2 nian2 xiong1 。
- wang4 xing1 tian1 mo2 li4 ， xiao1 fan2 po4 su4 cheng2 。
- pi4 ren2 dang1 qi3 hao4 ， shi4 zhi4 ji2 gong1 qing1 。
- nian4 ci3 yuan2 lin2 bao3 ， huan2 xu1 bie2 shi2 jing1 。
- shi1 xian1 you3 liu2 bai2 ， wei2 ru3 shu4 feng2 ying2 。

## 注释

## 译文

## 赏析
