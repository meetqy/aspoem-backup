---
id: huang-chang-ji-ti-cun-xin-tang-yin-jian-zheng-zhong-yun-shi
title: 寄題存心堂因簡正仲運使
titlePinyin: ji4 ti2 cun2 xin1 tang2 yin1 jian3 zheng4 zhong4 yun4 shi3
titleSlug: ji-ti-cun-xin-tang-yin-jian-zheng-zhong-yun-shi
author: 黄裳
authorPinyin: huang2 chang2
authorSlug: huang-chang
dynasty: 宋
dynastyPinyin: song4
dynastySlug: song
tags: []
---

## 正文

- 有樂不在物，况當仕而優。
- 外騖乃自苦，作德能日休。
- 身計苟未適，安能爲道謀。
- 基址更所寓，得地東南陬。
- 經營喜宋子，闡繹嘉毛侯。
- 紛囂落寂境，蒸鬰回素秋。
- 事少德機靜，風微花信幽。
- 林悄鳥相應，日閒絲自遊。
- 中發靈臺光，下照彪池流。
- 神怡况味遠，意虛才智周。
- 真見造不滅，妄想降無求。
- 所示良可助，所超安可酬。
- 會合果有道，寧復嗟阻修。

## 拼音

- you3 le4 bu2 zai4 wu4 ， kuang4 dang1 shi4 er2 you1 。
- wai4 wu4 nai3 zi4 ku3 ， zuo4 de2 neng2 ri4 xiu1 。
- shen1 ji4 gou3 wei4 shi4 ， an1 neng2 wei2 dao4 mou2 。
- ji1 zhi3 geng4 suo3 yu4 ， de2 di4 dong1 nan2 zou1 。
- jing1 ying2 xi3 song4 zi3 ， chan3 yi4 jia1 mao2 hou2 。
- fen1 xiao1 luo4 ji4 jing4 ， zheng1 yu4 hui2 su4 qiu1 。
- shi4 shao3 de2 ji1 jing4 ， feng1 wei1 hua1 xin4 you1 。
- lin2 qiao1 niao3 xiang1 ying1 ， ri4 xian2 si1 zi4 you2 。
- zhong1 fa1 ling2 tai2 guang1 ， xia4 zhao4 biao1 chi2 liu2 。
- shen2 yi2 kuang4 wei4 yuan3 ， yi4 xu1 cai2 zhi4 zhou1 。
- zhen1 jian4 zao4 bu2 mie4 ， wang4 xiang3 jiang4 wu2 qiu2 。
- suo3 shi4 liang2 ke3 zhu4 ， suo3 chao1 an1 ke3 chou2 。
- hui4 he2 guo3 you3 dao4 ， ning2 fu4 jie1 zu3 xiu1 。

## 注释

## 译文

## 赏析
