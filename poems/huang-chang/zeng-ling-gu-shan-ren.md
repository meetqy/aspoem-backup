---
id: huang-chang-zeng-ling-gu-shan-ren
title: 贈靈谷山人
titlePinyin: zeng4 ling2 gu3 shan1 ren2
titleSlug: zeng-ling-gu-shan-ren
author: 黄裳
authorPinyin: huang2 chang2
authorSlug: huang-chang
dynasty: 宋
dynastyPinyin: song4
dynastySlug: song
tags: []
---

## 正文

- 無緣一步如秦湘，有緣千里如門牆。
- 山人安得不相訪，囗如昔也同行藏。
- 自從別後樂何處，靈谷山中養沖素。
- 懶與塵凡爭是非，拂袖俄趨長樂府。
- 十洞真人懷宿契，陰使來陳掌中示。
- 不著乎書惟口傳，千古茫然索根蔕。
- 或亂枝條無計尋，大還只欠鉛中金。
- 玉簡朱書落吾耳，安用冥搜遶天地。
- 紫玄忽見老翁笑，家住崑崙何杳杳。
- 神爐已寘龍山椒，蓬壺可聽東溟潮。
- 溫泉名界甘復泚，一轂符行坎宮沸。
- 七十二候承天時，三五一法明天機。
- 晤言再卜春爲期，沖和有道當依歸。
- 山水多誇武林好，更有龍椒愜幽抱。
- 桃源惟在山腰間，越出寸碧窺吳巒。
- 雷驅猛雨玉龍過，月明人上朝元壇。
- 五符金鼎任還返，須知造化由陰丹。
- 願屈沖和講幽秘，莫獨雲山孕鉛水。
- 紫府賓，丹臺身。
- 去來在我若爲情，谷風時送步虛聲。
- 山花徑，水月沼。
- 樂因談到長生妙，偶坐俄行無事了。
- 或將得一問因緣，江天爲指歸舟到。

## 拼音

- wu2 yuan2 yi2 bu4 ru2 qin2 xiang1 ， you3 yuan2 qian1 li3 ru2 men2 qiang2 。
- shan1 ren2 an1 de2 bu4 xiang1 fang3 ， wei2 ru2 xi1 ye3 tong2 hang2 cang2 。
- zi4 cong2 bie2 hou4 le4 he2 chu3 ， ling2 gu3 shan1 zhong1 yang3 chong1 su4 。
- lan3 yu3 chen2 fan2 zheng1 shi4 fei1 ， fu2 xiu4 e2 qu1 chang2 le4 fu3 。
- shi2 dong4 zhen1 ren2 huai2 su4 qi4 ， yin1 shi3 lai2 chen2 zhang3 zhong1 shi4 。
- bu2 zhu4 hu1 shu1 wei2 kou3 chuan2 ， qian1 gu3 mang2 ran2 suo3 gen1 di4 。
- huo4 luan4 zhi1 tiao2 wu2 ji4 xun2 ， da4 huan2 zhi1 qian4 qian1 zhong1 jin1 。
- yu4 jian3 zhu1 shu1 luo4 wu2 er3 ， an1 yong4 ming2 sou1 rao4 tian1 di4 。
- zi3 xuan2 hu1 jian4 lao3 weng1 xiao4 ， jia1 zhu4 kun1 lun2 he2 yao3 yao3 。
- shen2 lu2 yi3 zhi4 long2 shan1 jiao1 ， peng2 hu2 ke3 ting1 dong1 ming2 chao2 。
- wen1 quan2 ming2 jie4 gan1 fu4 ci3 ， yi4 gu3 fu2 xing2 kan3 gong1 fei4 。
- qi1 shi2 er4 hou4 cheng2 tian1 shi2 ， san1 wu3 yi1 fa3 ming2 tian1 ji1 。
- wu4 yan2 zai4 bu3 chun1 wei2 qi1 ， chong1 he2 you3 dao4 dang1 yi1 gui1 。
- shan1 shui3 duo1 kua1 wu3 lin2 hao3 ， geng4 you3 long2 jiao1 qie4 you1 bao4 。
- tao2 yuan2 wei2 zai4 shan1 yao1 jian4 ， yue4 chu1 cun4 bi4 kui1 wu2 luan2 。
- lei2 qu1 meng3 yu3 yu4 long2 guo4 ， yue4 ming2 ren2 shang4 chao2 yuan2 tan2 。
- wu3 fu2 jin1 ding3 ren4 huan2 fan3 ， xu1 zhi1 zao4 hua4 you2 yin1 dan1 。
- yuan4 qu1 chong1 he2 jiang3 you1 mi4 ， mo4 du2 yun2 shan1 yun4 qian1 shui3 。
- zi3 fu3 bin1 ， dan1 tai2 shen1 。
- qu4 lai2 zai4 wo3 ruo4 wei2 qing2 ， gu3 feng1 shi2 song4 bu4 xu1 sheng1 。
- shan1 hua1 jing4 ， shui3 yue4 zhao3 。
- le4 yin1 tan2 dao4 chang2 sheng1 miao4 ， ou3 zuo4 e2 xing2 wu2 shi4 le0 。
- huo4 jiang1 de2 yi2 wen4 yin1 yuan2 ， jiang1 tian1 wei2 zhi3 gui1 zhou1 dao4 。

## 注释

## 译文

## 赏析
