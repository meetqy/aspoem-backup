---
id: huang-chang-dong-xian-ge
title: 洞仙歌
titlePinyin: dong4 xian1 ge1
titleSlug: dong-xian-ge
author: 黄裳
authorPinyin: huang2 chang2
authorSlug: huang-chang
dynasty: 宋
dynastyPinyin: song4
dynastySlug: song
tags: []
---

## 正文

- 乱蝉何事，冒暑吟如诉。
- 断续声中为谁苦。
- 阵云行碧落，舒卷光阴，秋意爽，俄作晴空骤雨。
- 明珠无限数。
- 都在荷花，疑是星河对庭户。
- 莫负昼如年，况有清尊，披襟坐、水风来处。
- 信美景良辰、自古难并，既不遇多才，岂能欢聚。

## 拼音

- luan4 chan2 he2 shi4 ， mao4 shu3 yin2 ru2 su4 。
- duan4 xu4 sheng1 zhong1 wei4 shui2 ku3 。
- zhen4 yun2 xing2 bi4 luo4 ， shu1 juan3 guang1 yin1 ， qiu1 yi4 shuang3 ， e2 zuo4 qing2 kong1 zhou4 yu3 。
- ming2 zhu1 wu2 xian4 shu4 。
- dou1 zai4 he2 hua1 ， yi2 shi4 xing1 he2 dui4 ting2 hu4 。
- mo4 fu4 zhou4 ru2 nian2 ， kuang4 you3 qing1 zun1 ， pi1 jin1 zuo4 、 shui3 feng1 lai2 chu4 。
- xin4 mei3 jing3 liang2 chen2 、 zi4 gu3 nan2 bing4 ， ji4 bu2 yu4 duo1 cai2 ， qi3 neng2 huan1 ju4 。

## 注释

## 译文

## 赏析
