---
id: huang-chang-chun-ri-ji-you-ren
title: 春日寄友人
titlePinyin: chun1 ri4 ji4 you3 ren2
titleSlug: chun-ri-ji-you-ren
author: 黄裳
authorPinyin: huang2 chang2
authorSlug: huang-chang
dynasty: 宋
dynastyPinyin: song4
dynastySlug: song
tags: []
---

## 正文

- 青春可愛如才華，使人詩思如楊花。
- 飄然去來不可繫，又似春雲靄然起。
- 惟人適性而樂生，子雲閉戶非其情。
- 亦曾郊上爲遊人，兩袖香風雙眼明。
- 葉下鶑鶑兒女語，聲聲似喚遊人住。
- 忽睹狂蝶過他枝，一带深黄又飛去。
- 倒樽取醉花枝側，我是主人春是客。
- 胸襟不貯世俗事，酒力相攻易相失。
- 青銅三百慚子慳，乃至解佩窮清歡。
- 萬事亨途誰滿意，百年生計自開顔。
- 樽前兀兀坐者誰，頹然醉倒春風間。
- 歌者自歌舞者舞，塵機不動天真閒。
- 呼童伸牋走吟筆，醉字欹斜不能立。
- 楚狂韓子傾餘才，感春章句如花開。
- 兕觥入手滔滔瀉，此後摇毫如駿馬。
- 數子苦醉俱分飛，夕陽含山空翠微。
- 乃自曲肱臥芳草，蝴蝶與周何所疑。
- 紅杏風來吹我起，黄粱成飯還多時。
- 醉亦如醒夢如覺，勿于四者分毫釐。
- 聊與物化天地中，願君與我閒相從。
- 郊上之遊速爲報，春風欲放桃花老。

## 拼音

- qing1 chun1 ke3 ai4 ru2 cai2 hua2 ， shi3 ren2 shi1 si1 ru2 yang2 hua1 。
- piao1 ran2 qu4 lai2 bu4 ke3 xi4 ， you4 si4 chun1 yun2 ai3 ran2 qi3 。
- wei2 ren2 shi4 xing4 er2 le4 sheng1 ， zi3 yun2 bi4 hu4 fei1 qi2 qing2 。
- yi4 ceng2 jiao1 shang4 wei2 you2 ren2 ， liang3 xiu4 xiang1 feng1 shuang1 yan3 ming2 。
- ye4 xia4 ying1 ying1 er2 nü3 yu3 ， sheng1 sheng1 si4 huan4 you2 ren2 zhu4 。
- hu1 du3 kuang2 die2 guo4 ta1 zhi1 ， yi2 dai4 shen1 huang2 you4 fei1 qu4 。
- dao3 zun1 qu3 zui4 hua1 zhi1 ce4 ， wo3 shi4 zhu3 ren2 chun1 shi4 ke4 。
- xiong1 jin1 bu2 zhu4 shi4 su2 shi4 ， jiu3 li4 xiang1 gong1 yi4 xiang1 shi1 。
- qing1 tong2 san1 bai3 can2 zi3 qian1 ， nai3 zhi4 jie3 pei4 qiong2 qing1 huan1 。
- wan4 shi4 heng1 tu2 shui2 man3 yi4 ， bai3 nian2 sheng1 ji4 zi4 kai1 yan2 。
- zun1 qian2 wu4 wu4 zuo4 zhe3 shui2 ， tui2 ran2 zui4 dao3 chun1 feng1 jian4 。
- ge1 zhe3 zi4 ge1 wu3 zhe3 wu3 ， chen2 ji1 bu2 dong4 tian1 zhen1 xian2 。
- hu1 tong2 shen1 jian1 zou3 yin2 bi3 ， zui4 zi4 qi1 xie2 bu4 neng2 li4 。
- chu3 kuang2 han2 zi3 qing1 yu2 cai2 ， gan3 chun1 zhang1 ju4 ru2 hua1 kai1 。
- si4 gong1 ru4 shou3 tao1 tao1 xie4 ， ci3 hou4 yao2 hao2 ru2 jun4 ma3 。
- shu4 zi3 ku3 zui4 ju4 fen1 fei1 ， xi1 yang2 han2 shan1 kong1 cui4 wei1 。
- nai3 zi4 qu1 gong1 wo4 fang1 cao3 ， hu2 die2 yu3 zhou1 he2 suo3 yi2 。
- hong2 xing4 feng1 lai2 chui1 wo3 qi3 ， huang2 liang2 cheng2 fan4 huan2 duo1 shi2 。
- zui4 yi4 ru2 xing3 meng4 ru2 jue2 ， wu4 yu2 si4 zhe3 fen1 hao2 li2 。
- liao2 yu3 wu4 hua4 tian1 di4 zhong1 ， yuan4 jun1 yu3 wo3 xian2 xiang1 cong2 。
- jiao1 shang4 zhi1 you2 su4 wei2 bao4 ， chun1 feng1 yu4 fang4 tao2 hua1 lao3 。

## 注释

## 译文

## 赏析
