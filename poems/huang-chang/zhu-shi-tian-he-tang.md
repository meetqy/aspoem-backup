---
id: huang-chang-zhu-shi-tian-he-tang
title: 朱氏天和堂
titlePinyin: zhu1 shi4 tian1 he2 tang2
titleSlug: zhu-shi-tian-he-tang
author: 黄裳
authorPinyin: huang2 chang2
authorSlug: huang-chang
dynasty: 宋
dynastyPinyin: song4
dynastySlug: song
tags: []
---

## 正文

- 谷水悠悠水天闊，綠竹漪漪玉龍活。
- 天和堂在翠微中，堂上誰誇青瑣闥。
- 二俊昔爲才所驅，未識危邦何太愚。
- 輕抱雄文走西洛，漫勞黄耳尋中吳。
- 豈謂七百有餘載，乃獲夫子營我廬。
- 能向平時脫羈絡，爲悟浮雲此生錯。
- 通道益深醉隠亭，載鵬風厚逍遙閣。
- 萬累紛紛無處尋，須信天和有斯樂。
- 彼哉二俊胡不歸，空歎華亭數聲鶴。

## 拼音

- gu3 shui3 you1 you1 shui3 tian1 kuo4 ， lü4 zhu2 yi1 yi1 yu4 long2 huo2 。
- tian1 he2 tang2 zai4 cui4 wei1 zhong1 ， tang2 shang4 shui2 kua1 qing1 suo3 ta4 。
- er4 jun4 xi1 wei2 cai2 suo3 qu1 ， wei4 shi2 wei1 bang1 he2 tai4 yu2 。
- qing1 bao4 xiong2 wen2 zou3 xi1 luo4 ， man4 lao2 huang2 er3 xun2 zhong1 wu2 。
- qi3 wei4 qi1 bai3 you3 yu2 zai4 ， nai3 huo4 fu1 zi3 ying2 wo3 lu2 。
- neng2 xiang4 ping2 shi2 tuo1 ji1 luo4 ， wei2 wu4 fu2 yun2 ci3 sheng1 cuo4 。
- tong1 dao4 yi4 shen1 zui4 yin3 ting2 ， zai4 peng2 feng1 hou4 xiao1 yao2 ge2 。
- wan4 lei4 fen1 fen1 wu2 chu3 xun2 ， xu1 xin4 tian1 he2 you3 si1 le4 。
- bi3 zai1 er4 jun4 hu2 bu4 gui1 ， kong1 tan4 hua2 ting2 shu4 sheng1 he4 。

## 注释

## 译文

## 赏析
