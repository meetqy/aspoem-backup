---
id: huang-chang-song-ren-fu-guan-mi-ge
title: 送人赴官秘閣
titlePinyin: song4 ren2 fu4 guan1 mi4 ge2
titleSlug: song-ren-fu-guan-mi-ge
author: 黄裳
authorPinyin: huang2 chang2
authorSlug: huang-chang
dynasty: 宋
dynastyPinyin: song4
dynastySlug: song
tags: []
---

## 正文

- 經行當年已充賦，却遂鹿官走塵土。
- 百里牛刀未甘弄，况有文章自當貢。
- 屢扣天閽出奇語，落筆紛紛動堯禹。
- 雪天得職懷抱清，道山入局憂慮寧。
- 今也無慚故鄉舉，幽閒更有登真路。
- 惟我曾遊今已古，想見朋從散還聚。
- 豈事塗改如排牙，忽落鉛刀得依據。
- 常笑蠹魚乾自忙，正似求生轍中鮒。
- 學海無從今幾年，謾惜公家費毫楮。
- 春芽竟好清晝深，石鼎蠅聲遶庭戶。
- 恍然似揖前朝人，高下圖書迓青顧。
- 養才此地良有因，入鬧誰醒靜方悟。
- 要使中虛心鑑明，乃欲他時照紛遽。
- 名利人人情正炎，我抱天君獨爲主。
- 設官之意非徒然，君恩可報唯心淵。
- 案牒相忘花字閒，養心乃在雲日邊。
- 佳氣葱葱指歸處，頓覺身輕如插羽。
- 扁舟莫怯霜華濃，已有東風送君去。

## 拼音

- jing1 xing2 dang1 nian2 yi3 chong1 fu4 ， que4 sui4 lu4 guan1 zou3 chen2 tu3 。
- bai3 li3 niu2 dao1 wei4 gan1 nong4 ， kuang4 you3 wen2 zhang1 zi4 dang1 gong4 。
- lü3 kou4 tian1 hun1 chu1 qi2 yu3 ， luo4 bi3 fen1 fen1 dong4 yao2 yu3 。
- xue3 tian1 de2 zhi2 huai2 bao4 qing1 ， dao4 shan1 ru4 ju2 you1 lü4 ning2 。
- jin1 ye3 wu2 can2 gu4 xiang1 ju3 ， you1 xian2 geng4 you3 deng1 zhen1 lu4 。
- wei2 wo3 ceng2 you2 jin1 yi3 gu3 ， xiang3 jian4 peng2 cong2 san4 huan2 ju4 。
- qi3 shi4 tu2 gai3 ru2 pai2 ya2 ， hu1 luo4 qian1 dao1 de2 yi1 ju4 。
- chang2 xiao4 du4 yu2 qian2 zi4 mang2 ， zheng4 si4 qiu2 sheng1 zhe2 zhong1 fu4 。
- xue2 hai3 wu2 cong2 jin1 ji1 nian2 ， man2 xi1 gong1 jia0 fei4 hao2 chu3 。
- chun1 ya2 jing4 hao3 qing1 zhou4 shen1 ， shi2 ding3 ying2 sheng1 rao4 ting2 hu4 。
- huang3 ran2 si4 yi1 qian2 chao2 ren2 ， gao1 xia4 tu2 shu1 ya4 qing1 gu4 。
- yang3 cai2 ci3 di4 liang2 you3 yin1 ， ru4 nao4 shui2 xing3 jing4 fang1 wu4 。
- yao4 shi3 zhong1 xu1 xin1 jian4 ming2 ， nai3 yu4 ta1 shi2 zhao4 fen1 ju4 。
- ming2 li4 ren2 ren2 qing2 zheng4 yan2 ， wo3 bao4 tian1 jun1 du2 wei2 zhu3 。
- she4 guan1 zhi1 yi4 fei1 tu2 ran2 ， jun1 en1 ke3 bao4 wei2 xin1 yuan1 。
- an4 die2 xiang1 wang4 hua1 zi4 xian2 ， yang3 xin1 nai3 zai4 yun2 ri4 bian1 。
- jia1 qi4 cong1 cong1 zhi3 gui1 chu3 ， dun4 jue2 shen1 qing1 ru2 cha1 yu3 。
- pian1 zhou1 mo4 qie4 shuang1 hua2 nong2 ， yi3 you3 dong1 feng1 song4 jun1 qu4 。

## 注释

## 译文

## 赏析
