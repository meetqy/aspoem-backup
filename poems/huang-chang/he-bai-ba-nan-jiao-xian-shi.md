---
id: huang-chang-he-bai-ba-nan-jiao-xian-shi
title: 賀拜罷南郊獻詩
titlePinyin: he4 bai4 ba4 nan2 jiao1 xian4 shi1
titleSlug: he-bai-ba-nan-jiao-xian-shi
author: 黄裳
authorPinyin: huang2 chang2
authorSlug: huang-chang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 中天臺上聞天語，將下人間會真主。
- 王室堂開秋意深，匆匆瑞氣排羣陰。
- 插空儀物望不斷，文采高下成遙林。
- 鐵衣十萬熊羆勇，忽擁天衢海濤動。
- 兩序朱簾語相慶，皆謂君王能紹聖。
- 昭昭神考體天德，昔向明堂布仁政。
- 君王欲報天地恩，乃修宗祀開端門。
- 玉輅亭亭張日月，中望堯雲降天闕。
- 清宮行事齋心微，默與神交誰得知。
- 獻饗歸來待祠殿，上帝先從道心見。
- 龍衣登降天香濃，一片鈞天庭燎中。
- 振鷺于飛珮聲響，恍如三代觀臣工。
- 先皇基緒既肯構，配侑豈或慚高穹。
- 安得公尸不來燕，自是諸侯皆望風。
- 奏歌已薦致和樂，飲受乃酢持盈功。
- 曉來忽聽道傍語，從此天觀觀九敘。
- 瑣瑣愚臣何所補，只願獻詩歸樂府。

## 拼音

- zhong1 tian1 tai2 shang4 wen2 tian1 yu3 ， jiang1 xia4 ren2 jian4 hui4 zhen1 zhu3 。
- wang2 shi4 tang2 kai1 qiu1 yi4 shen1 ， cong1 cong1 rui4 qi4 pai2 qun2 yin1 。
- cha1 kong1 yi2 wu4 wang4 bu2 duan4 ， wen2 cai3 gao1 xia4 cheng2 yao2 lin2 。
- tie3 yi1 shi2 wan4 xiong2 pi2 yong3 ， hu1 yong1 tian1 qu2 hai3 tao1 dong4 。
- liang3 xu4 zhu1 lian2 yu3 xiang1 qing4 ， jie1 wei4 jun1 wang2 neng2 shao4 sheng4 。
- zhao1 zhao1 shen2 kao3 ti3 tian1 de2 ， xi1 xiang4 ming2 tang2 bu4 ren2 zheng4 。
- jun1 wang2 yu4 bao4 tian1 di4 en1 ， nai3 xiu1 zong1 si4 kai1 duan1 men2 。
- yu4 lu4 ting2 ting2 zhang1 ri4 yue4 ， zhong1 wang4 yao2 yun2 jiang4 tian1 que4 。
- qing1 gong1 xing2 shi4 zhai1 xin1 wei1 ， mo4 yu3 shen2 jiao1 shui2 de2 zhi1 。
- xian4 xiang3 gui1 lai2 dai4 ci2 dian4 ， shang4 di4 xian1 cong2 dao4 xin1 jian4 。
- long2 yi1 deng1 jiang4 tian1 xiang1 nong2 ， yi2 pian4 jun1 tian1 ting2 liao2 zhong1 。
- zhen4 lu4 yu2 fei1 pei4 sheng1 xiang3 ， huang3 ru2 san1 dai4 guan1 chen2 gong1 。
- xian1 huang2 ji1 xu4 ji4 ken3 gou4 ， pei4 you4 qi3 huo4 can2 gao1 qiong2 。
- an1 de2 gong1 shi1 bu4 lai2 yan4 ， zi4 shi4 zhu1 hou2 jie1 wang4 feng1 。
- zou4 ge1 yi3 jian4 zhi4 he2 le4 ， yin3 shou4 nai3 cu4 chi2 ying2 gong1 。
- xiao3 lai2 hu1 ting1 dao4 bang4 yu3 ， cong2 ci3 tian1 guan1 guan1 jiu3 xu4 。
- suo3 suo3 yu2 chen2 he2 suo3 bu3 ， zhi1 yuan4 xian4 shi1 gui1 le4 fu3 。

## 注释

## 译文

## 赏析
