---
id: huang-chang-song-yan-ping-tai-shou
title: 送延平太守
titlePinyin: song4 yan2 ping2 tai4 shou3
titleSlug: song-yan-ping-tai-shou
author: 黄裳
authorPinyin: huang2 chang2
authorSlug: huang-chang
dynasty: 宋
dynastyPinyin: song4
dynastySlug: song
tags: []
---

## 正文

- 南有溪山誰可托，須擁旌麾日邊落。
- 無政人向溪山愁，公徒追索情如酬。
- 有政人向溪山醉，鼓吹尋幽鬧如市。
- 七閩山水世所議，尤喜延平得高致。
- 山光水色秋意清，月華劍氣空體明。
- 雙流既往却再顧，五龍雖奮還相迎。
- 斷雲天北列寸碧，中有仙人騎鶴行。
- 仙人巖前萬人聚，金碧下瞰天津橫。
- 霽色還空影高下，蓬萊幻化俄頃生。
- 太原使君未下車，公論已許程與吳。
- 獨遊才刃安能拘，發遣萬事歸玄無。
- 洗眼待看鄉老書，使君政事當起予。
- 年豐訟少民已蘇，兩稅競了誰無襦。
- 萬戶有酒錢足酤，飄飄帘下吹笙竽。
- 山水圖中聲色活，大小從公四園闊。
- 颯颯山風吹夕照，想見頹然使君笑。
- 南來莫使詩筒少，慰我塵勞空擾擾。

## 拼音

- nan2 you3 xi1 shan1 shui2 ke3 tuo1 ， xu1 yong1 jing1 hui1 ri4 bian1 luo4 。
- wu2 zheng4 ren2 xiang4 xi1 shan1 chou2 ， gong1 tu2 zhui1 suo3 qing2 ru2 chou2 。
- you3 zheng4 ren2 xiang4 xi1 shan1 zui4 ， gu3 chui1 xun2 you1 nao4 ru2 shi4 。
- qi1 min3 shan1 shui3 shi4 suo3 yi4 ， you2 xi3 yan2 ping2 de2 gao1 zhi4 。
- shan1 guang1 shui3 se4 qiu1 yi4 qing1 ， yue4 hua2 jian4 qi4 kong1 ti3 ming2 。
- shuang1 liu2 ji4 wang3 que4 zai4 gu4 ， wu3 long2 sui1 fen4 huan2 xiang1 ying2 。
- duan4 yun2 tian1 bei3 lie4 cun4 bi4 ， zhong1 you3 xian1 ren2 qi2 he4 xing2 。
- xian1 ren2 yan2 qian2 wan4 ren2 ju4 ， jin1 bi4 xia4 kan4 tian1 jin1 heng2 。
- ji4 se4 huan2 kong1 ying3 gao1 xia4 ， peng2 lai2 huan4 hua4 e2 qing3 sheng1 。
- tai4 yuan2 shi3 jun1 wei4 xia4 ju1 ， gong1 lun4 yi3 xu1 cheng2 yu3 wu2 。
- du2 you2 cai2 ren4 an1 neng2 ju1 ， fa1 qian3 wan4 shi4 gui1 xuan2 wu2 。
- xi3 yan3 dai4 kan4 xiang1 lao3 shu1 ， shi3 jun1 zheng4 shi4 dang1 qi3 yu3 。
- nian2 feng1 song4 shao3 min2 yi3 su1 ， liang3 shui4 jing4 le0 shui2 wu2 ru2 。
- wan4 hu4 you3 jiu3 qian2 zu2 gu1 ， piao1 piao1 lian2 xia4 chui1 sheng1 yu2 。
- shan1 shui3 tu2 zhong1 sheng1 se4 huo2 ， da4 xiao3 cong2 gong1 si4 yuan2 kuo4 。
- sa4 sa4 shan1 feng1 chui1 xi1 zhao4 ， xiang3 jian4 tui2 ran2 shi3 jun1 xiao4 。
- nan2 lai2 mo4 shi3 shi1 tong3 shao3 ， wei4 wo3 chen2 lao2 kong1 rao3 rao3 。

## 注释

## 译文

## 赏析
