---
id: huang-chang-pei-hui-ji-tai-shou-you-jian-hu-hui-yu-yu-ci-zhi-xia
title: 陪會稽太守遊鑑湖會于禹祠之下
titlePinyin: pei2 hui4 ji1 tai4 shou3 you2 jian4 hu2 hui4 yu2 yu3 ci2 zhi1 xia4
titleSlug: pei-hui-ji-tai-shou-you-jian-hu-hui-yu-yu-ci-zhi-xia
author: 黄裳
authorPinyin: huang2 chang2
authorSlug: huang-chang
dynasty: 宋
dynastyPinyin: song4
dynastySlug: song
tags: []
---

## 正文

- 一鑑沈沈含萬象，千巖競秀還相向。
- 季真夢斷歸去來，數頃寒光對夷曠。
- 管弦公外與民同，祕閣先生千騎長。
- 從公于邁巷無人，畫船解纜爭先放。
- 去探禹穴升稽山，語笑相逢洞天上。
- 玉帛紛紛何處尋，謾對遺陵起悽愴。
- 越王羞辱微之歡，山水依然人獨往。
- 先生揖我欹金巵，吾道本來無得喪。
- 日月如飛奚用勞，醉舞言歸勿令蕩。
- 湘靈不見湘江閒，回首斜陽落秦望。

## 拼音

- yi2 jian4 shen3 shen3 han2 wan4 xiang4 ， qian1 yan2 jing4 xiu4 huan2 xiang1 xiang4 。
- ji4 zhen1 meng4 duan4 gui1 qu4 lai2 ， shu4 qing3 han2 guang1 dui4 yi2 kuang4 。
- guan3 xian2 gong1 wai4 yu3 min2 tong2 ， bi4 ge2 xian1 sheng0 qian1 qi2 chang2 。
- cong2 gong1 yu2 mai4 xiang4 wu2 ren2 ， hua4 chuan2 jie3 lan3 zheng1 xian1 fang4 。
- qu4 tan4 yu3 xue2 sheng1 ji1 shan1 ， yu3 xiao4 xiang1 feng2 dong4 tian1 shang4 。
- yu4 bo2 fen1 fen1 he2 chu3 xun2 ， man2 dui4 yi2 ling2 qi3 qi1 chuang4 。
- yue4 wang2 xiu1 ru3 wei1 zhi1 huan1 ， shan1 shui3 yi1 ran2 ren2 du2 wang3 。
- xian1 sheng0 yi1 wo3 qi1 jin1 zhi1 ， wu2 dao4 ben3 lai2 wu2 de2 sang1 。
- ri4 yue4 ru2 fei1 xi1 yong4 lao2 ， zui4 wu3 yan2 gui1 wu4 ling4 dang4 。
- xiang1 ling2 bu2 jian4 xiang1 jiang1 xian2 ， hui2 shou3 xie2 yang2 luo4 qin2 wang4 。

## 注释

## 译文

## 赏析
