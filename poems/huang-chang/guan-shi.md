---
id: huang-chang-guan-shi
title: 觀試
titlePinyin: guan1 shi4
titleSlug: guan-shi
author: 黄裳
authorPinyin: huang2 chang2
authorSlug: huang-chang
dynasty: 宋
dynastyPinyin: song4
dynastySlug: song
tags: []
---

## 正文

- 題墨脫新鎸，扃鑰開清曉。
- 文衡朝士高，香案天風小。
- 銀袍带殘月，玉鷺集寒沼。
- 赳赳干城材，銜枚出遠徼。
- 才氣方自强，未戰意先挑。
- 臨文尋汝賢，形見乃微妙。
- 人才焉可齊，雲漢多年少。
- 慳思憂明膏，俊性翫斜照。
- 得喪召榮辱，美惡露嚬笑。
- 修毫飲流液，靈珠落光耀。
- 雕琢破巨璞，歌舞探長鞘。
- 含蓄既寂寂，運動還渺渺。
- 重賞豈敢吝，行當塞明詔。

## 拼音

- ti2 mo4 tuo1 xin1 juan1 ， jiong1 yue4 kai1 qing1 xiao3 。
- wen2 heng2 chao2 shi4 gao1 ， xiang1 an4 tian1 feng1 xiao3 。
- yin2 pao2 dai4 can2 yue4 ， yu4 lu4 ji2 han2 zhao3 。
- jiu1 jiu1 gan1 cheng2 cai2 ， xian2 mei2 chu1 yuan3 jiao3 。
- cai2 qi4 fang1 zi4 qiang2 ， wei4 zhan4 yi4 xian1 tiao1 。
- lin2 wen2 xun2 ru3 xian2 ， xing2 jian4 nai3 wei1 miao4 。
- ren2 cai2 yan1 ke3 qi2 ， yun2 han4 duo1 nian2 shao4 。
- qian1 si1 you1 ming2 gao1 ， jun4 xing4 wan2 xie2 zhao4 。
- de2 sang1 zhao4 rong2 ru3 ， mei3 e4 lu4 pin2 xiao4 。
- xiu1 hao2 yin3 liu2 ye4 ， ling2 zhu1 luo4 guang1 yao4 。
- diao1 zhuo2 po4 ju4 pu2 ， ge1 wu3 tan4 chang2 qiao4 。
- han2 xu4 ji4 ji4 ji4 ， yun4 dong4 huan2 miao3 miao3 。
- zhong4 shang3 qi3 gan3 lin4 ， xing2 dang1 sai1 ming2 zhao4 。

## 注释

## 译文

## 赏析
