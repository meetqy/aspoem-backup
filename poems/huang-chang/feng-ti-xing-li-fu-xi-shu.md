---
id: huang-chang-feng-ti-xing-li-fu-xi-shu
title: 豐提刑理赴西蜀
titlePinyin: feng1 ti2 xing2 li3 fu4 xi1 shu3
titleSlug: feng-ti-xing-li-fu-xi-shu
author: 黄裳
authorPinyin: huang2 chang2
authorSlug: huang-chang
dynasty: 宋
dynastyPinyin: song4
dynastySlug: song
tags: []
---

## 正文

- 氣柔語音低，欲靜神色明。
- 擾擾勞生中，望道心如傾。
- 煩苛患庶士，抵冒悲羣氓。
- 眷眷自中降，悠悠傃西征。
- 曉霜毛袖重，卯酒面花輕。
- 出關誰最舊，過棧子何平。
- 施設快拘守，跋涉勞將迎。
- 路難休咏蜀，夢遠亦登瀛。
- 胸中文藝光，域中監牧榮。
- 以淡却私狥，以默靜紛爭。
- 萬累喪民德，一嚬生道情。
- 行聞化無欲，圜扉芳草生。
- 公餘廢俗樂，反一天全精。
- 源源踵中來，趨者已屢更。
- 安知我所寓，山國望神京。

## 拼音

- qi4 rou2 yu3 yin1 di1 ， yu4 jing4 shen2 se4 ming2 。
- rao3 rao3 lao2 sheng1 zhong1 ， wang4 dao4 xin1 ru2 qing1 。
- fan2 ke1 huan4 shu4 shi4 ， di3 mao4 bei1 qun2 mang2 。
- juan4 juan4 zi4 zhong1 jiang4 ， you1 you1 su4 xi1 zheng1 。
- xiao3 shuang1 mao2 xiu4 zhong4 ， mao3 jiu3 mian4 hua1 qing1 。
- chu1 guan1 shui2 zui4 jiu4 ， guo4 zhan4 zi3 he2 ping2 。
- shi1 she4 kuai4 ju1 shou3 ， ba2 she4 lao2 jiang1 ying2 。
- lu4 nan2 xiu1 yong3 shu3 ， meng4 yuan3 yi4 deng1 ying2 。
- xiong1 zhong1 wen2 yi4 guang1 ， yu4 zhong1 jian1 mu4 rong2 。
- yi3 dan4 que4 si1 xun4 ， yi3 mo4 jing4 fen1 zheng1 。
- wan4 lei4 sang1 min2 de2 ， yi4 pin2 sheng1 dao4 qing2 。
- xing2 wen2 hua4 wu2 yu4 ， huan2 fei1 fang1 cao3 sheng1 。
- gong1 yu2 fei4 su2 le4 ， fan3 yi4 tian1 quan2 jing1 。
- yuan2 yuan2 zhong3 zhong1 lai2 ， qu1 zhe3 yi3 lü3 geng4 。
- an1 zhi1 wo3 suo3 yu4 ， shan1 guo2 wang4 shen2 jing1 。

## 注释

## 译文

## 赏析
