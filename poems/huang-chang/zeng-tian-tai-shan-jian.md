---
id: huang-chang-zeng-tian-tai-shan-jian
title: 贈天台禪鑒
titlePinyin: zeng4 tian1 tai2 shan4 jian4
titleSlug: zeng-tian-tai-shan-jian
author: 黄裳
authorPinyin: huang2 chang2
authorSlug: huang-chang
dynasty: 宋
dynastyPinyin: song4
dynastySlug: song
tags: []
---

## 正文

- 逸興東西自難卜，快可追風白花足。
- 巾飄飄，蓑蔌蔌。
- 每引三盃通道瓢，即陳一闋離塵曲。
- 獨忘懷，人注目。
- 恐是秦漁來混俗，落花流水難拘束。
- 幾度桃花春又復，戲翫人生榮與辱。
- 石火光中寄此生，故山休問歸遲速。
- 東秦別後無行蹤，忽見回轅自西蜀。
- 二十光陰一轉頭，新白已能班舊綠。
- 偶懷起滅寒生粟，蓋亦超然坐觀獨。
- 便望雲山歸去來，無生之師在巖谷。
- 由禪而入從真修，休效諸山編語錄。
- 如來藏裏磨尼珠，走上玉爐光斷續。
- 螺髻明，鵲巢驚。
- 向死生中脫死生，象罔得之方始靈。
- 掃除物我雙何有，懷抱乾坤一混成。
- 十三位上窺憂喜，正法眼開無處避。
- 是時人道真仙子，方尚圖中舊行止。

## 拼音

- yi4 xing1 dong1 xi1 zi4 nan2 bu3 ， kuai4 ke3 zhui1 feng1 bai2 hua1 zu2 。
- jin1 piao1 piao1 ， suo1 su4 su4 。
- mei3 yin3 san1 bei1 tong1 dao4 piao2 ， ji2 chen2 yi2 que4 li2 chen2 qu3 。
- du2 wang4 huai2 ， ren2 zhu4 mu4 。
- kong3 shi4 qin2 yu2 lai2 hun4 su2 ， luo4 hua1 liu2 shui3 nan2 ju1 shu4 。
- ji1 du4 tao2 hua1 chun1 you4 fu4 ， xi4 wan2 ren2 sheng1 rong2 yu3 ru3 。
- shi2 huo3 guang1 zhong1 ji4 ci3 sheng1 ， gu4 shan1 xiu1 wen4 gui1 chi2 su4 。
- dong1 qin2 bie2 hou4 wu2 xing2 zong1 ， hu1 jian4 hui2 yuan2 zi4 xi1 shu3 。
- er4 shi2 guang1 yin1 yi4 zhuan3 tou2 ， xin1 bai2 yi3 neng2 ban1 jiu4 lü4 。
- ou3 huai2 qi3 mie4 han2 sheng1 su4 ， gai4 yi4 chao1 ran2 zuo4 guan1 du2 。
- bian4 wang4 yun2 shan1 gui1 qu4 lai2 ， wu2 sheng1 zhi1 shi1 zai4 yan2 gu3 。
- you2 shan4 er2 ru4 cong2 zhen1 xiu1 ， xiu1 xiao4 zhu1 shan1 bian1 yu3 lu4 。
- ru2 lai2 cang2 li3 mo2 ni2 zhu1 ， zou3 shang4 yu4 lu2 guang1 duan4 xu4 。
- luo2 ji4 ming2 ， que4 chao2 jing1 。
- xiang4 si3 sheng1 zhong1 tuo1 si3 sheng1 ， xiang4 wang3 de2 zhi1 fang1 shi3 ling2 。
- sao3 chu2 wu4 wo3 shuang1 he2 you3 ， huai2 bao4 qian2 kun1 yi2 hun4 cheng2 。
- shi2 san1 wei4 shang4 kui1 you1 xi3 ， zheng4 fa3 yan3 kai1 wu2 chu3 bi4 。
- shi4 shi2 ren2 dao4 zhen1 xian1 zi3 ， fang1 shang4 tu2 zhong1 jiu4 xing2 zhi3 。

## 注释

## 译文

## 赏析
