---
id: cao-yan-yue-xue-zhong-tong-zhao-cang-cong-zhi-fan-zhou-jian-qian-xian-wen-ji-jiu-zhong-ju-tan-han-shi-lin-bie-wen-ji-suo-shi-fu-si-shi-yun-yi-ji
title: 雪中同趙倉從之泛舟餞錢憲文季酒中劇談漢事臨別文季索詩賦四十韻以寄
titlePinyin: xue3 zhong1 tong2 zhao4 cang1 cong2 zhi1 fan4 zhou1 jian4 qian2 xian4 wen2 ji4 jiu3 zhong1 ju4 tan2 han4 shi4 lin2 bie2 wen2 ji4 suo3 shi1 fu4 si4 shi2 yun4 yi3 ji4
titleSlug: xue-zhong-tong-zhao-cang-cong-zhi-fan-zhou-jian-qian-xian-wen-ji-jiu-zhong-ju-tan-han-shi-lin-bie-wen-ji-suo-shi-fu-si-shi-yun-yi-ji
author: 曹彥約
authorPinyin: cao2 yan4 yue1
authorSlug: cao-yan-yue
dynasty: 宋
dynastyPinyin: song4
dynastySlug: song
tags: []
---

## 正文

- 冬序玄以冥，閉塞乃其職。
- 巧作六花飛，與天爲粉澤。
- 初舞若狂然，既定稍真積。
- 坐令宇宙間，萬象變顔色。
- 霜肅特加厚，月皎更留迹。
- 晚節答造化，有此足清白。
- 今日此何日，雙艣鳴大舶。
- 清溪照紅粧，醴酒障行客。
- 莫言山水興，蕭散竟何益。
- 莫作兒女戀，黯然空戚戚。
- 有詔起聞人，意遠理可即。
- 王所切經綸，言路倚忠直。
- 鋤梃弄湘南，鐵甲泠河北。
- 倉廩竭江外，蒙袂窘朝糴。
- 隠憂關念慮，閒暇已偪仄。
- 忽作一尺圍，此事費紬繹。
- 先生持論高，踐履我所識。
- 酒酣技已癢，漢事多發擿。
- 仲舒智似愚，紓緩却端的。
- 公孫巧乃拙，迎合屢傾側。
- 縞衣紛陸離，見睍立消釋。
- 惟有真實在，拍拍滿胸臆。
- 雄辯醉得醒，溫言寒褪力。
- 誰知百丈外，霏屑散珠璧。
- 須臾鼎分袂，眷戀語離席。
- 篙師與徒御，酥酪在肘腋。
- 此行朝雪宮，憂樂任指摘。
- 表沴戒袤丈，呈瑞佇盈尺。
- 勿棹子猷船，忽穿東郭屐。
- 高卧更何爲，精神見肝膈。
- 歸來情緒惡，膠舟隠沙礫。
- 輾轉意悠哉，隠几不能息。
- 明年兆多黍，今年滋宿麥。
- 我居官得祿，我去家可食。
- 俯仰足歡顔，廣厦庇仁宅。
- 想見燮調人，讜議進君德。
- 先生訓故考，微小發幽賾。
- 七篇粗可意，餘子無爲役。
- 持此力行之，願以間讒慝。
- 盛哉孔孟心，萬世信經籍。

## 拼音

- dong1 xu4 xuan2 yi3 ming2 ， bi4 sai1 nai3 qi2 zhi2 。
- qiao3 zuo4 liu4 hua1 fei1 ， yu3 tian1 wei2 fen3 ze2 。
- chu1 wu3 ruo4 kuang2 ran2 ， ji4 ding4 shao1 zhen1 ji1 。
- zuo4 ling4 yu3 zhou4 jian4 ， wan4 xiang4 bian4 yan2 se4 。
- shuang1 su4 te4 jia1 hou4 ， yue4 jiao3 geng4 liu2 ji4 。
- wan3 jie2 da2 zao4 hua4 ， you3 ci3 zu2 qing1 bai2 。
- jin1 ri4 ci3 he2 ri4 ， shuang1 lu3 ming2 da4 bo2 。
- qing1 xi1 zhao4 hong2 zhuang1 ， li3 jiu3 zhang4 xing2 ke4 。
- mo4 yan2 shan1 shui3 xing1 ， xiao1 san4 jing4 he2 yi4 。
- mo4 zuo4 er2 nü3 lian4 ， an4 ran2 kong1 qi1 qi1 。
- you3 zhao4 qi3 wen2 ren2 ， yi4 yuan3 li3 ke3 ji2 。
- wang2 suo3 qie4 jing1 lun2 ， yan2 lu4 yi3 zhong1 zhi2 。
- chu2 ting3 nong4 xiang1 nan2 ， tie3 jia3 ling2 he2 bei3 。
- cang1 lin3 jie2 jiang1 wai4 ， meng2 mei4 jiong3 chao2 di2 。
- yin3 you1 guan1 nian4 lü4 ， xian2 xia2 yi3 bi1 ze4 。
- hu1 zuo4 yi4 chi3 wei2 ， ci3 shi4 fei4 chou1 yi4 。
- xian1 sheng0 chi2 lun4 gao1 ， jian4 lü3 wo3 suo3 shi2 。
- jiu3 han1 ji4 yi3 yang3 ， han4 shi4 duo1 fa1 ti1 。
- zhong4 shu1 zhi4 si4 yu2 ， shu1 huan3 que4 duan1 di4 。
- gong1 sun1 qiao3 nai3 zhuo1 ， ying2 he2 lü3 qing1 ce4 。
- gao3 yi1 fen1 lu4 li2 ， jian4 xian4 li4 xiao1 shi4 。
- wei2 you3 zhen1 shi2 zai4 ， pai1 pai1 man3 xiong1 yi4 。
- xiong2 bian4 zui4 de2 xing3 ， wen1 yan2 han2 tui4 li4 。
- shui2 zhi1 bai3 zhang4 wai4 ， fei1 xie4 san4 zhu1 bi4 。
- xu1 yu2 ding3 fen1 mei4 ， juan4 lian4 yu3 li2 xi2 。
- gao1 shi1 yu3 tu2 yu4 ， su1 lao4 zai4 zhou3 ye4 。
- ci3 xing2 chao2 xue3 gong1 ， you1 le4 ren4 zhi3 zhai1 。
- biao3 li4 jie4 mao4 zhang4 ， cheng2 rui4 zhu4 ying2 chi3 。
- wu4 zhao4 zi3 you2 chuan2 ， hu1 chuan1 dong1 guo1 ji1 。
- gao1 wo4 geng4 he2 wei2 ， jing1 shen2 jian4 gan1 ge2 。
- gui1 lai2 qing2 xu4 e4 ， jiao1 zhou1 yin3 sha1 li4 。
- zhan3 zhuan3 yi4 you1 zai1 ， yin3 ji3 bu4 neng2 xi1 。
- ming2 nian2 zhao4 duo1 shu3 ， jin1 nian2 zi1 su4 mai4 。
- wo3 ju1 guan1 de2 lu4 ， wo3 qu4 jia1 ke3 shi2 。
- fu3 yang3 zu2 huan1 yan2 ， guang3 sha4 bi4 ren2 zhai2 。
- xiang3 jian4 xie4 diao4 ren2 ， dang3 yi4 jin4 jun1 de2 。
- xian1 sheng0 xun4 gu4 kao3 ， wei1 xiao3 fa1 you1 ze2 。
- qi1 pian1 cu1 ke3 yi4 ， yu2 zi3 wu2 wei2 yi4 。
- chi2 ci3 li4 xing2 zhi1 ， yuan4 yi3 jian4 chan2 te4 。
- sheng4 zai1 kong3 meng4 xin1 ， wan4 shi4 xin4 jing1 ji2 。

## 注释

## 译文

## 赏析
