---
id: cao-yan-yue-shang-li-lang-zhong-jia-yan-er-shou-qi-yi
title: 上李郎中嘉言二首  其一
titlePinyin: shang4 li3 lang2 zhong1 jia1 yan2 er4 shou3     qi2 yi1
titleSlug: shang-li-lang-zhong-jia-yan-er-shou-qi-yi
author: 曹彥約
authorPinyin: cao2 yan4 yue1
authorSlug: cao-yan-yue
dynasty: 宋
dynastyPinyin: song4
dynastySlug: song
tags: []
---

## 正文

- 莽莽出北門，迢迢伍牙山。
- 伍牙何崔嵬，羣岑間孤巒。
- 望之蔚然秀，豈無草與菅。
- 中有百尺松，可憩不可攀。
- 六月久不雨，祝融奮其官。
- 行人渴欲死，班荆此盤旋。
- 往來得所託，感慨爲長歎。
- 况爾山上苗，久蔭無棄捐。

## 拼音

- mang3 mang3 chu1 bei3 men2 ， tiao2 tiao2 wu3 ya2 shan1 。
- wu3 ya2 he2 cui1 wei2 ， qun2 cen2 jian4 gu1 luan2 。
- wang4 zhi1 wei4 ran2 xiu4 ， qi3 wu2 cao3 yu3 jian1 。
- zhong1 you3 bai3 chi3 song1 ， ke3 qi4 bu4 ke3 pan1 。
- liu4 yue4 jiu3 bu4 yu3 ， zhu4 rong2 fen4 qi2 guan1 。
- xing2 ren2 ke3 yu4 si3 ， ban1 jing1 ci3 pan2 xuan2 。
- wang3 lai2 de2 suo3 tuo1 ， gan3 kai3 wei2 chang2 tan4 。
- kuang4 er3 shan1 shang4 miao2 ， jiu3 yin1 wu2 qi4 juan1 。

## 注释

## 译文

## 赏析
