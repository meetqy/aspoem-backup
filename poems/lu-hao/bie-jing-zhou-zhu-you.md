---
id: lu-hao-bie-jing-zhou-zhu-you
title: 別荆州諸友
titlePinyin: bie2 jing1 zhou1 zhu1 you3
titleSlug: bie-jing-zhou-zhu-you
author: 呂皓
authorPinyin: lü3 hao4
authorSlug: lu-hao
dynasty: 宋
dynastyPinyin: song4
dynastySlug: song
tags: []
---

## 正文

- 荆州三度別，此別尤酸冷。
- 兼葭逐岸靡，烟雨隔林迴。
- 去棹行且留，離觴醉還醒。
- 緬懷荆州士，鵠立霜毛整。
- 競爽信何人，班班紛脫穎。
- 况是清峻流，魁然挈裘領。
- 相逢名教樂，殊忘舊機境。
- 草木臭味同，何庸强畦畛。
- 虎豹識避就，寧忍覆陷穽。
- 人情不相遠，頗諒心耿耿。
- 眼裏絕荆蓁，夙生何獨幸。
- 時恨多曠遠，赧容發面頸。
- 分袂復自茲，深淵惜斷綆。
- 斷綆無續期，分袂有時并。
- 但願各自珍，時當動深省。
- 一簣會成山，九仞猶棄井。
- 要令百鍊金，青熒無留礦。
- 大哉乾坤內，吾道相與永。

## 拼音

- jing1 zhou1 san1 du4 bie2 ， ci3 bie2 you2 suan1 leng3 。
- jian1 jia1 zhu2 an4 mi2 ， yan1 yu3 ge2 lin2 hui2 。
- qu4 zhao4 xing2 qie3 liu2 ， li2 shang1 zui4 huan2 xing3 。
- mian3 huai2 jing1 zhou1 shi4 ， hu2 li4 shuang1 mao2 zheng3 。
- jing4 shuang3 xin4 he2 ren2 ， ban1 ban1 fen1 tuo1 ying3 。
- kuang4 shi4 qing1 jun4 liu2 ， kui2 ran2 qie4 qiu2 ling3 。
- xiang1 feng2 ming2 jiao4 le4 ， shu1 wang4 jiu4 ji1 jing4 。
- cao3 mu4 chou4 wei4 tong2 ， he2 yong1 qiang2 qi2 zhen3 。
- hu3 bao4 shi2 bi4 jiu4 ， ning2 ren3 fu4 xian4 jing3 。
- ren2 qing2 bu4 xiang1 yuan3 ， po1 liang4 xin1 geng3 geng3 。
- yan3 li3 jue2 jing1 zhen1 ， su4 sheng1 he2 du2 xing4 。
- shi2 hen4 duo1 kuang4 yuan3 ， nan3 rong2 fa1 mian4 jing3 。
- fen1 mei4 fu4 zi4 zi1 ， shen1 yuan1 xi1 duan4 geng3 。
- duan4 geng3 wu2 xu4 qi1 ， fen1 mei4 you3 shi2 bing4 。
- dan4 yuan4 ge4 zi4 zhen1 ， shi2 dang1 dong4 shen1 xing3 。
- yi2 kui4 hui4 cheng2 shan1 ， jiu3 ren4 you2 qi4 jing3 。
- yao4 ling4 bai3 lian4 jin1 ， qing1 ying2 wu2 liu2 kuang4 。
- da4 zai1 qian2 kun1 nei4 ， wu2 dao4 xiang1 yu3 yong3 。

## 注释

## 译文

## 赏析
