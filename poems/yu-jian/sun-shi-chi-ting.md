---
id: yu-jian-sun-shi-chi-ting
title: 孫氏池亭
titlePinyin: sun1 shi4 chi2 ting2
titleSlug: sun-shi-chi-ting
author: 俞瑊
authorPinyin: yu2 jian1
authorSlug: yu-jian
dynasty: 宋
dynastyPinyin: song4
dynastySlug: song
tags: []
---

## 正文

- 壁介山水間，幽棲愧尸祿。
- 眠食行坐處，山光水聲足。
- 嗟我心未厭，出郊搜勝躅。
- 嘗聞隱者居，未爲人所目。
- 素商適丁序，天空老林麓。
- 飛鞭走崇岡，惟恐到不速。
- 捫蘿出孤險，果得煙霞谷。
- 神仙何玄怪，刻劃乾坤腹。
- 囊括幽絕景，所謂天下獨。
- 門前白石溪，丁當潄寒玉。
- 山泉落雲頭，漫漫泛餘綠。
- 靜聽宿烏吟，閑看浮鷗浴。
- 萬古仇池穴，何日此鐫築。
- 欲探龍頷珠，潭深怯獰毒。
- 瀑布想匡廬，香山葺茅屋。
- 松窗風浪搖，石徑苔蘚覆。
- 樓藏未見書，園挺耐寒木。
- 清風誰共延，牆頭萬箇竹。
- 造化曲盡情，遠引空江束。
- 陰寂窟蛟蜃，雨雹生晴燠。
- 孫氏何代賢，據此傲浮俗。
- 崖留五君詩，塵埋不可讀。
- 殷勤補訛缺，磨寫筆屢禿。
- 開亭追古蹤，仙遊一朝復。
- 自慚縛冠冕，暫到不得熟。
- 何時酬素心，歸來免榮辱。

## 拼音

- bi4 jie4 shan1 shui3 jian4 ， you1 qi1 kui4 shi1 lu4 。
- mian2 shi2 xing2 zuo4 chu3 ， shan1 guang1 shui3 sheng1 zu2 。
- jie1 wo3 xin1 wei4 yan4 ， chu1 jiao1 sou1 sheng4 zhu2 。
- chang2 wen2 yin3 zhe3 ju1 ， wei4 wei2 ren2 suo3 mu4 。
- su4 shang1 shi4 ding1 xu4 ， tian1 kong1 lao3 lin2 lu4 。
- fei1 bian1 zou3 chong2 gang1 ， wei2 kong3 dao4 bu2 su4 。
- men2 luo2 chu1 gu1 xian3 ， guo3 de2 yan1 xia2 gu3 。
- shen2 xian1 he2 xuan2 guai4 ， ke4 hua2 qian2 kun1 fu4 。
- nang2 kuo4 you1 jue2 jing3 ， suo3 wei4 tian1 xia4 du2 。
- men2 qian2 bai2 shi2 xi1 ， ding1 dang1 shu4 han2 yu4 。
- shan1 quan2 luo4 yun2 tou2 ， man4 man4 fan4 yu2 lü4 。
- jing4 ting1 su4 wu1 yin2 ， xian2 kan4 fu2 ou1 yu4 。
- wan4 gu3 qiu2 chi2 xue2 ， he2 ri4 ci3 juan1 zhu4 。
- yu4 tan4 long2 han4 zhu1 ， tan2 shen1 qie4 ning2 du2 。
- pu4 bu4 xiang3 kuang1 lu2 ， xiang1 shan1 qi4 mao2 wu1 。
- song1 chuang1 feng1 lang4 yao2 ， shi2 jing4 tai2 xian3 fu4 。
- lou2 cang2 wei4 jian4 shu1 ， yuan2 ting3 nai4 han2 mu4 。
- qing1 feng1 shui2 gong4 yan2 ， qiang2 tou2 wan4 ge4 zhu2 。
- zao4 hua4 qu3 jin4 qing2 ， yuan3 yin3 kong1 jiang1 shu4 。
- yin1 ji4 ku1 jiao1 shen4 ， yu3 bao2 sheng1 qing2 yu4 。
- sun1 shi4 he2 dai4 xian2 ， ju4 ci3 ao4 fu2 su2 。
- ya2 liu2 wu3 jun1 shi1 ， chen2 mai2 bu4 ke3 du2 。
- yin1 qin2 bu3 e2 que1 ， mo2 xie3 bi3 lü3 tu1 。
- kai1 ting2 zhui1 gu3 zong1 ， xian1 you2 yi4 zhao1 fu4 。
- zi4 can2 fu4 guan1 mian3 ， zan4 dao4 bu4 de2 shu2 。
- he2 shi2 chou2 su4 xin1 ， gui1 lai2 mian3 rong2 ru3 。

## 注释

## 译文

## 赏析
