---
id: fang-hui-ji-ti-zhang-shou-yi-hui-qing-tang
title: 寄題張受益會清堂
titlePinyin: ji4 ti2 zhang1 shou4 yi4 hui4 qing1 tang2
titleSlug: ji-ti-zhang-shou-yi-hui-qing-tang
author: 方回
authorPinyin: fang1 hui2
authorSlug: fang-hui
dynasty: 宋
dynastyPinyin: song4
dynastySlug: song
tags: []
---

## 正文

- 伏生年九十，腹貯秦坑書。
- 終童年十八，手擲漢關繻。
- 一老一妙年，智勇夫何如。
- 兩皆濟南人，稟受風氣殊。
- 乾坤妙融結，山水清有餘。
- 鍾賢代不乏，一變可魯儒。
- 吾友子張子，世於此焉居。
- 烏哺奉甘旨，鵷行贊都俞。
- 將指許假道，榮哉兼熊魚。
- 甲此一都會，築堂冠蓋趨。
- 萬象納戶牖，八荒來庭除。
- 陽丘古邑南，均是宅一區。
- 粗中必有精，所見獨異諸。
- 人見花與竹，我見皆道腴。
- 彝鼎日玩弄，簡冊日卷舒。
- 拔出形器上，漉水月本無。
- 譬若椰子腹，中有萬卷儲。
- 何必西域賈，剖股藏明珠。
- 矢詩說解悟，指天撮空虛。
- 何如登君堂，嘯傲傾觴壺。

## 拼音

- fu2 sheng1 nian2 jiu3 shi2 ， fu4 zhu4 qin2 keng1 shu1 。
- zhong1 tong2 nian2 shi2 ba1 ， shou3 zhi4 han4 guan1 xu1 。
- yi4 lao3 yi2 miao4 nian2 ， zhi4 yong3 fu1 he2 ru2 。
- liang3 jie1 ji4 nan2 ren2 ， bing3 shou4 feng1 qi4 shu1 。
- qian2 kun1 miao4 rong2 jie2 ， shan1 shui3 qing1 you3 yu2 。
- zhong1 xian2 dai4 bu4 fa2 ， yi2 bian4 ke3 lu3 ru2 。
- wu2 you3 zi3 zhang1 zi3 ， shi4 wu1 ci3 yan1 ju1 。
- wu1 bu3 feng4 gan1 zhi3 ， yuan1 xing2 zan4 dou1 yu2 。
- jiang1 zhi3 xu1 jia3 dao4 ， rong2 zai1 jian1 xiong2 yu2 。
- jia3 ci3 yi4 dou1 hui4 ， zhu4 tang2 guan1 gai4 qu1 。
- wan4 xiang4 na4 hu4 you3 ， ba1 huang1 lai2 ting2 chu2 。
- yang2 qiu1 gu3 yi4 nan2 ， jun1 shi4 zhai2 yi4 qu1 。
- cu1 zhong1 bi4 you3 jing1 ， suo3 jian4 du2 yi4 zhu1 。
- ren2 jian4 hua1 yu3 zhu2 ， wo3 jian4 jie1 dao4 yu2 。
- yi2 ding3 ri4 wan2 nong4 ， jian3 ce4 ri4 juan3 shu1 。
- ba2 chu1 xing2 qi4 shang4 ， lu4 shui3 yue4 ben3 wu2 。
- pi4 ruo4 ye1 zi0 fu4 ， zhong1 you3 wan4 juan4 chu3 。
- he2 bi4 xi1 yu4 jia3 ， pou1 gu3 cang2 ming2 zhu1 。
- shi3 shi1 shuo1 jie3 wu4 ， zhi3 tian1 cuo1 kong1 xu1 。
- he2 ru2 deng1 jun1 tang2 ， xiao4 ao4 qing1 shang1 hu2 。

## 注释

## 译文

## 赏析
