---
id: fang-hui-yi-wo-er-shou-ge-san-shi-yun-qi-yi
title: 憶我二首各三十韻  其一
titlePinyin: yi4 wo3 er4 shou3 ge4 san1 shi2 yun4     qi2 yi1
titleSlug: yi-wo-er-shou-ge-san-shi-yun-qi-yi
author: 方回
authorPinyin: fang1 hui2
authorSlug: fang-hui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 憶我幼時事，南歸自番禺。
- 三邊已澒洞，內郡猶無虞。
- 故居山城間，四面闤闠區。
- 東西萬貨集，朝暮百賈趨。
- 諸父領賓客，衣冠一何都。
- 觴豆日談笑，往往皆文儒。
- 比屋有高樓，其上娉婷姝。
- 俠少喜酒賤，歌呼間笙竽。
- 無何鬰攸作，一夕化爲墟。
- 朝廷易楮幣，百姓駢嘆吁。
- 物價漸踴貴，饑剽多流俘。
- 我家衆長上，生近乾淳初。
- 曰此風俗降，歲歲有不如。
- 老者遷化去，少者分馳驅。
- 生理益艱窘，口腹各自圖。
- 書囊裹筆硯，扁舟落江湖。
- 苟且祿仕齒，荏苒歲月徂。
- 乍得返鄉里，驚怛心若刳。
- 前輩盡黄壤，小兒皆白鬚。
- 屢火不一火，坊巷非舊閭。
- 上塚享亭仆，訪寺詩壁污。
- 向之紅粉面，蟻穴髑髏枯。
- 乃知宇宙內，萬有皆空虛。
- 我生逼六十，偶幸全頭顱。
- 身閲大兵革，一思一欷歔。
- 懷舊夢恍惚，弔往腸鬰紆。
- 六十年間事，歷歷尚可模。
- 我所見之人，百萬泉下俱。
- 神仙謂不死，終久歸於無。
- 寄語肉食子，無以智誚愚。

## 拼音

- yi4 wo3 you4 shi2 shi4 ， nan2 gui1 zi4 pan1 yu2 。
- san1 bian1 yi3 hong4 dong4 ， nei4 jun4 you2 wu2 yu2 。
- gu4 ju1 shan1 cheng2 jian4 ， si4 mian4 huan2 hui4 qu1 。
- dong1 xi1 wan4 huo4 ji2 ， zhao1 mu4 bai3 jia3 qu1 。
- zhu1 fu4 ling3 bin1 ke4 ， yi1 guan1 yi4 he2 dou1 。
- shang1 dou4 ri4 tan2 xiao4 ， wang3 wang3 jie1 wen2 ru2 。
- bi3 wu1 you3 gao1 lou2 ， qi2 shang4 ping1 ting2 shu1 。
- xia2 shao3 xi3 jiu3 jian4 ， ge1 hu1 jian4 sheng1 yu2 。
- wu2 he2 yu4 you1 zuo4 ， yi4 xi1 hua4 wei2 xu1 。
- chao2 ting2 yi4 chu3 bi4 ， bai3 xing4 pian2 tan4 xu1 。
- wu4 jia4 jian4 yong3 gui4 ， ji1 piao1 duo1 liu2 fu2 。
- wo3 jia1 zhong4 chang2 shang4 ， sheng1 jin4 qian2 chun2 chu1 。
- yue1 ci3 feng1 su2 jiang4 ， sui4 sui4 you3 bu4 ru2 。
- lao3 zhe3 qian1 hua4 qu4 ， shao3 zhe3 fen1 chi2 qu1 。
- sheng1 li3 yi4 jian1 jiong3 ， kou3 fu4 ge4 zi4 tu2 。
- shu1 nang2 guo3 bi3 yan4 ， pian1 zhou1 luo4 jiang1 hu2 。
- gou3 qie3 lu4 shi4 chi3 ， ren3 ran3 sui4 yue4 cu2 。
- zha4 de2 fan3 xiang1 li3 ， jing1 da2 xin1 ruo4 ku1 。
- qian2 bei4 jin4 huang2 rang3 ， xiao3 er2 jie1 bai2 xu1 。
- lü3 huo3 bu4 yi4 huo3 ， fang1 xiang4 fei1 jiu4 lü2 。
- shang4 zhong3 xiang3 ting2 pu2 ， fang3 si4 shi1 bi4 wu1 。
- xiang4 zhi1 hong2 fen3 mian4 ， yi3 xue2 du2 lou2 ku1 。
- nai3 zhi1 yu3 zhou4 nei4 ， wan4 you3 jie1 kong1 xu1 。
- wo3 sheng1 bi1 liu4 shi2 ， ou3 xing4 quan2 tou2 lu2 。
- shen1 yue4 da4 bing1 ge2 ， yi4 si1 yi4 xi1 xu1 。
- huai2 jiu4 meng4 huang3 hu1 ， diao4 wang3 chang2 yu4 yu1 。
- liu4 shi2 nian2 jian4 shi4 ， li4 li4 shang4 ke3 mo2 。
- wo3 suo3 jian4 zhi1 ren2 ， bai3 wan4 quan2 xia4 ju4 。
- shen2 xian1 wei4 bu4 si3 ， zhong1 jiu3 gui1 wu1 wu2 。
- ji4 yu3 rou4 shi2 zi3 ， wu2 yi3 zhi4 qiao4 yu2 。

## 注释

## 译文

## 赏析
