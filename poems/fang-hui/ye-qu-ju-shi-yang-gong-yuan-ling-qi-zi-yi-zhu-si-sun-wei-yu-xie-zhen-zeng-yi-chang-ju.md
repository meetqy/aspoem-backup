---
id: fang-hui-ye-qu-ju-shi-yang-gong-yuan-ling-qi-zi-yi-zhu-si-sun-wei-yu-xie-zhen-zeng-yi-chang-ju
title: 野趣居士楊公遠令其子依竹似孫爲予寫真贈以長句
titlePinyin: ye3 qu4 ju1 shi4 yang2 gong1 yuan3 ling4 qi2 zi3 yi1 zhu2 si4 sun1 wei2 yu3 xie3 zhen1 zeng4 yi3 chang2 ju4
titleSlug: ye-qu-ju-shi-yang-gong-yuan-ling-qi-zi-yi-zhu-si-sun-wei-yu-xie-zhen-zeng-yi-chang-ju
author: 方回
authorPinyin: fang1 hui2
authorSlug: fang-hui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 爾來畫工工畫花，俗眼所識惟紛華。
- 牡丹百卉鬨蜂蝶，芙蓉鴛鴦相交加。
- 大爲屏帳小卷軸，堆紅積綠供□奢。
- 高人瞥見付一笑，婦女小兒爭驚誇。
- 我愛楊君畫山水，要自胸中有妙理。
- 巴東巫峽猿夜鳴，洞庭瀟湘雁秋起。
- 皓月明河萬里天，淡墨掃成頃刻耳。
- 舊與結交三十年，今老而歸識其子。
- 是父是子皆詩人，每一相逢佳句新。
- 西風蕭寺父謂子，寫此前朝朝士真。
- 自言畫是作詩法，狀貌之外觀精神。
- 忽似老夫對明鏡，翛然雪鬢烏紗巾。
- 野態愁容本難畫，問言何得此奇怪。
- 得諸苦心熟在手，郢人斤斧由基射。
- 腰圍不用黄金带，象笏紫袍貧已賣。
- 只消結束作樵翁，看山獨立長松下。
- 大楊居士醉曰然，小楊居士呼來前。
- 眉間更著□毫一，縹緲詩仙仍酒仙。
- 汝不逢我作郡年，此直當酬百萬錢。
- 今既無此無可言，聊復贈之歌一篇。

## 拼音

- er3 lai2 hua4 gong1 gong1 hua4 hua1 ， su2 yan3 suo3 shi2 wei2 fen1 hua2 。
- mu3 dan1 bai3 hui4 hong4 feng1 die2 ， fu2 rong2 yuan1 yang1 xiang1 jiao1 jia1 。
- da4 wei2 ping2 zhang4 xiao3 juan4 zhou2 ， dui1 hong2 ji1 lü4 gong4 □ she1 。
- gao1 ren2 pie1 jian4 fu4 yi2 xiao4 ， fu4 nü3 xiao3 er2 zheng1 jing1 kua1 。
- wo3 ai4 yang2 jun1 hua4 shan1 shui3 ， yao4 zi4 xiong1 zhong1 you3 miao4 li3 。
- ba1 dong1 wu1 xia2 yuan2 ye4 ming2 ， dong4 ting2 xiao1 xiang1 yan4 qiu1 qi3 。
- hao4 yue4 ming2 he2 wan4 li3 tian1 ， dan4 mo4 sao3 cheng2 qing3 ke4 er3 。
- jiu4 yu3 jie2 jiao1 san1 shi2 nian2 ， jin1 lao3 er2 gui1 shi2 qi2 zi3 。
- shi4 fu4 shi4 zi3 jie1 shi1 ren2 ， mei3 yi4 xiang1 feng2 jia1 ju4 xin1 。
- xi1 feng1 xiao1 si4 fu4 wei4 zi3 ， xie3 ci3 qian2 zhao1 zhao1 shi4 zhen1 。
- zi4 yan2 hua4 shi4 zuo4 shi1 fa3 ， zhuang4 mao4 zhi1 wai4 guan1 jing1 shen2 。
- hu1 si4 lao3 fu1 dui4 ming2 jing4 ， xiao1 ran2 xue3 bin4 wu1 sha1 jin1 。
- ye3 tai4 chou2 rong2 ben3 nan2 hua4 ， wen4 yan2 he2 de2 ci3 qi2 guai4 。
- de2 zhu1 ku3 xin1 shu2 zai4 shou3 ， ying3 ren2 jin1 fu3 you2 ji1 she4 。
- yao1 wei2 bu2 yong4 huang2 jin1 dai4 ， xiang4 hu4 zi3 pao2 pin2 yi3 mai4 。
- zhi1 xiao1 jie2 shu4 zuo4 qiao2 weng1 ， kan4 shan1 du2 li4 chang2 song1 xia4 。
- da4 yang2 ju1 shi4 zui4 yue1 ran2 ， xiao3 yang2 ju1 shi4 hu1 lai2 qian2 。
- mei2 jian4 geng4 zhu4 □ hao2 yi1 ， piao3 miao3 shi1 xian1 reng2 jiu3 xian1 。
- ru3 bu4 feng2 wo3 zuo4 jun4 nian2 ， ci3 zhi2 dang1 chou2 bai3 wan4 qian2 。
- jin1 ji4 wu2 ci3 wu2 ke3 yan2 ， liao2 fu4 zeng4 zhi1 ge1 yi4 pian1 。

## 注释

## 译文

## 赏析
