---
id: fang-hui-du-meng-xin-zhou-he-fang-heng-dao-liu-yue-yu-shi-dang-xue-tian-gai-wei-yu-zuo-xue-xian-zuo-yu-ci-yun
title: 讀孟信州和方亨道六月雨時當雪天改爲欲作雪先作雨次韻
titlePinyin: du2 meng4 xin4 zhou1 he2 fang1 heng1 dao4 liu4 yue4 yu3 shi2 dang1 xue3 tian1 gai3 wei2 yu4 zuo4 xue3 xian1 zuo4 yu3 ci4 yun4
titleSlug: du-meng-xin-zhou-he-fang-heng-dao-liu-yue-yu-shi-dang-xue-tian-gai-wei-yu-zuo-xue-xian-zuo-yu-ci-yun
author: 方回
authorPinyin: fang1 hui2
authorSlug: fang-hui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 欲作雪，先作雨，十月墐戶入室處。
- 東作豐登未可期，南方瘴癘已堪禦。
- 去年雪不及臘間，霜天桃杏敷紅顔。
- 今年夏竟無冰賣，富屋錢謾堆如山。
- 秋來數郡融風烈，萬舍煙灰千屋拆。
- 驕陽失性化爲霖，鞭蛟笞龍精髓竭。
- 救火救水不少閒，民生下土何其難。
- 此時早降六花瑞，時寒休徵猶可還。
- 雁低樓外彤雲起，萬里北風開爽氣。
- 雨聲一變爲霰聲，霰效前驅雪踵至。
- 古稱民以食爲天，天欲飽民殊易然，但恐燮理無真賢。
- 果能燮理得真賢，豈不一白二白三白年年當有年。

## 拼音

- yu4 zuo4 xue3 ， xian1 zuo4 yu3 ， shi2 yue4 jin4 hu4 ru4 shi4 chu3 。
- dong1 zuo4 feng1 deng1 wei4 ke3 qi1 ， nan2 fang1 zhang4 li4 yi3 kan1 yu4 。
- qu4 nian2 xue3 bu4 ji2 la4 jian4 ， shuang1 tian1 tao2 xing4 fu1 hong2 yan2 。
- jin1 nian2 xia4 jing4 wu2 bing1 mai4 ， fu4 wu1 qian2 man2 dui1 ru2 shan1 。
- qiu1 lai2 shu4 jun4 rong2 feng1 lie4 ， wan4 she4 yan1 hui1 qian1 wu1 chai1 。
- jiao1 yang2 shi1 xing4 hua4 wei2 lin2 ， bian1 jiao1 chi1 long2 jing1 sui3 jie2 。
- jiu4 huo3 jiu4 shui3 bu4 shao3 xian2 ， min2 sheng1 xia4 tu3 he2 qi2 nan2 。
- ci3 shi2 zao3 jiang4 liu4 hua1 rui4 ， shi2 han2 xiu1 zhi3 you2 ke3 huan2 。
- yan4 di1 lou2 wai4 tong2 yun2 qi3 ， wan4 li3 bei3 feng1 kai1 shuang3 qi4 。
- yu3 sheng1 yi2 bian4 wei2 xian4 sheng1 ， xian4 xiao4 qian2 qu1 xue3 zhong3 zhi4 。
- gu3 cheng1 min2 yi3 shi2 wei2 tian1 ， tian1 yu4 bao3 min2 shu1 yi4 ran2 ， dan4 kong3 xie4 li3 wu2 zhen1 xian2 。
- guo3 neng2 xie4 li3 de2 zhen1 xian2 ， qi3 bu4 yi4 bai2 er4 bai2 san1 bai2 nian2 nian2 dang1 you3 nian2 。

## 注释

## 译文

## 赏析
