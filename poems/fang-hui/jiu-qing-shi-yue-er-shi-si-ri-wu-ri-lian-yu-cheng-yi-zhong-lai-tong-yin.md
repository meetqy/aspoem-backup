---
id: fang-hui-jiu-qing-shi-yue-er-shi-si-ri-wu-ri-lian-yu-cheng-yi-zhong-lai-tong-yin
title: 久晴十月二十四日五日連雨程以忠來同飲
titlePinyin: jiu3 qing2 shi2 yue4 er4 shi2 si4 ri4 wu3 ri4 lian2 yu3 cheng2 yi3 zhong1 lai2 tong2 yin3
titleSlug: jiu-qing-shi-yue-er-shi-si-ri-wu-ri-lian-yu-cheng-yi-zhong-lai-tong-yin
author: 方回
authorPinyin: fang1 hui2
authorSlug: fang-hui
dynasty: 宋
dynastyPinyin: song4
dynastySlug: song
tags: []
---

## 正文

- 侵尋小雪初，不雨五旬餘。
- 深井腥泥水，荒畦槁蛀蔬。
- 牛災傳聚落，蛇出駭階除。
- 巫詫瘟神王，官虞火政疏。
- 淺流停碓磑，磽隴抗犁鋤。
- 閩粵挻兵祲，江淮斷漕渠。
- 訛言興委巷，穢氣集窮閭。
- 市藥邀珍價，僮衣類臭帤。
- 衰年今爾許，惡况又何歟。
- 脚汗眠慵洗，頭風坐畏梳。
- 捫多王猛虱，食謝孟嘗魚。
- 半世空爲吏，平生誤信書。
- 得閒真已幸，多懼復焉如。
- 田不能倉廩，家纔有室廬。
- 稍令逢小稔，亦足慰貧居。
- 驟濕生朝礎，斜飄過晚墟。
- 簷茅聲乍滴，檻藥色微舒。
- 牟麥還堪望，蝗蝻想漸祛。
- 良朋胥此會，憂抱與俱紓。
- 斗酒適酤至，烹鷄漉韭菹。

## 拼音

- qin1 xun2 xiao3 xue3 chu1 ， bu4 yu3 wu3 xun2 yu2 。
- shen1 jing3 xing1 ni2 shui3 ， huang1 qi2 gao3 zhu4 shu1 。
- niu2 zai1 chuan2 ju4 luo4 ， she2 chu1 hai4 jie1 chu2 。
- wu1 cha4 wen1 shen2 wang2 ， guan1 yu2 huo3 zheng4 shu1 。
- qian3 liu2 ting2 dui4 wei4 ， qiao1 long3 kang4 li2 chu2 。
- min3 yue4 shan1 bing1 jin4 ， jiang1 huai2 duan4 cao2 qu2 。
- e2 yan2 xing1 wei3 xiang4 ， hui4 qi4 ji2 qiong2 lü2 。
- shi4 yao4 yao1 zhen1 jia4 ， tong2 yi1 lei4 chou4 ru2 。
- shuai1 nian2 jin1 er3 xu1 ， e4 kuang4 you4 he2 yu2 。
- jiao3 han4 mian2 yong1 xi3 ， tou2 feng1 zuo4 wei4 shu1 。
- men2 duo1 wang2 meng3 shi1 ， shi2 xie4 meng4 chang2 yu2 。
- ban4 shi4 kong1 wei2 li4 ， ping2 sheng1 wu4 xin4 shu1 。
- de2 xian2 zhen1 yi3 xing4 ， duo1 ju4 fu4 yan1 ru2 。
- tian2 bu4 neng2 cang1 lin3 ， jia1 cai2 you3 shi4 lu2 。
- shao1 ling4 feng2 xiao3 ren3 ， yi4 zu2 wei4 pin2 ju1 。
- zhou4 shi1 sheng1 chao2 chu3 ， xie2 piao1 guo4 wan3 xu1 。
- yan2 mao2 sheng1 zha4 di1 ， jian4 yao4 se4 wei1 shu1 。
- mu4 mai4 huan2 kan1 wang4 ， huang2 nan3 xiang3 jian4 qu1 。
- liang2 peng2 xu1 ci3 hui4 ， you1 bao4 yu3 ju4 shu1 。
- dou4 jiu3 shi4 gu1 zhi4 ， peng1 ji1 lu4 jiu3 zu1 。

## 注释

## 译文

## 赏析
