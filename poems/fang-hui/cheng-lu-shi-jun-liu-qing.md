---
id: fang-hui-cheng-lu-shi-jun-liu-qing
title: 呈呂使君留卿
titlePinyin: cheng2 lü3 shi3 jun1 liu2 qing1
titleSlug: cheng-lu-shi-jun-liu-qing
author: 方回
authorPinyin: fang1 hui2
authorSlug: fang-hui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 大門昔有謠，呂氏一千中。
- 華胄所自出，恭惟齊太公。
- 君伯先郡王，張韓劉岳同。
- 百戰護諸將，易名稱武忠。
- 武忠棣華衆，皆有遠祖風。
- 分閫仗斧鉞，威望真非熊。
- 子姓幾百人，人人俱英雄。
- 人人俱智慧，人人俱疏通。
- 三衢今使君，尤其明且聰。
- 劍光夜衝斗，玉氣日貫虹。
- 好士出天性，坐滿樽不空。
- 民懷吏膽落，於物大有功。
- 驛馬走中原，蹇蹇臣匪躬。
- 北上夏雲赤，南還春花紅。
- 割牲飣鮓脯，邂逅孤山東。
- 念此門下士，陋巷甘固窮。
- 昨者諸彥集，長裾織青葱。
- 豈謂龍虎閣，著此垂翅鴻。
- 高懷極戀戀，莫景殊匆匆。
- 願言一轉手，西江掛飛蓬。

## 拼音

- da4 men2 xi1 you3 yao2 ， lü3 shi4 yi4 qian1 zhong1 。
- hua2 zhou4 suo3 zi4 chu1 ， gong1 wei2 qi2 tai4 gong1 。
- jun1 bo2 xian1 jun4 wang2 ， zhang1 han2 liu2 yue4 tong2 。
- bai3 zhan4 hu4 zhu1 jiang1 ， yi4 ming2 cheng1 wu3 zhong1 。
- wu3 zhong1 di4 hua2 zhong4 ， jie1 you3 yuan3 zu3 feng1 。
- fen1 kun3 zhang4 fu3 yue4 ， wei1 wang4 zhen1 fei1 xiong2 。
- zi3 xing4 ji1 bai3 ren2 ， ren2 ren2 ju4 ying1 xiong2 。
- ren2 ren2 ju4 zhi4 hui4 ， ren2 ren2 ju4 shu1 tong1 。
- san1 qu2 jin1 shi3 jun1 ， you2 qi2 ming2 qie3 cong1 。
- jian4 guang1 ye4 chong1 dou4 ， yu4 qi4 ri4 guan4 hong2 。
- hao3 shi4 chu1 tian1 xing4 ， zuo4 man3 zun1 bu4 kong1 。
- min2 huai2 li4 dan3 luo4 ， wu1 wu4 da4 you3 gong1 。
- yi4 ma3 zou3 zhong1 yuan2 ， jian3 jian3 chen2 fei3 gong1 。
- bei3 shang4 xia4 yun2 chi4 ， nan2 huan2 chun1 hua1 hong2 。
- ge1 sheng1 ding4 zha3 pu2 ， xie4 hou4 gu1 shan1 dong1 。
- nian4 ci3 men2 xia4 shi4 ， lou4 xiang4 gan1 gu4 qiong2 。
- zuo2 zhe3 zhu1 yan4 ji2 ， chang2 ju1 zhi1 qing1 cong1 。
- qi3 wei4 long2 hu3 ge2 ， zhu4 ci3 chui2 chi4 hong2 。
- gao1 huai2 ji2 lian4 lian4 ， mo4 jing3 shu1 cong1 cong1 。
- yuan4 yan2 yi4 zhuan3 shou3 ， xi1 jiang1 gua4 fei1 peng2 。

## 注释

## 译文

## 赏析
