---
id: fang-hui-ci-yun-wang-yi-nan-xian-ju-man-yin-shi-shou-qi-er
title: 次韻汪以南閒居漫吟十首  其二
titlePinyin: ci4 yun4 wang1 yi3 nan2 xian2 ju1 man4 yin2 shi2 shou3     qi2 er4
titleSlug: ci-yun-wang-yi-nan-xian-ju-man-yin-shi-shou-qi-er
author: 方回
authorPinyin: fang1 hui2
authorSlug: fang-hui
dynasty: 宋
dynastyPinyin: song4
dynastySlug: song
tags: []
---

## 正文

- 渴心望古人，無井可不鑿。
- 但勤駑馬駕，定勝屠門嚼。
- 長懷謫仙翁，英爽謝冥漠。
- 茲山肯神遊，曷日旌𣄢落。
- 惚恍琴高魚，飄摇子晉鶴。
- 空餘泣鬼詩，光燄耿如昨。
- 昇天人有分，換骨豈無藥。
- 舐鼎化雞犬，此語君勿噱。
- 讀書三萬卷，太白亦可學。

## 拼音

- ke3 xin1 wang4 gu3 ren2 ， wu2 jing3 ke3 bu4 zao2 。
- dan4 qin2 nu2 ma3 jia4 ， ding4 sheng4 tu2 men2 jiao2 。
- chang2 huai2 zhe2 xian1 weng1 ， ying1 shuang3 xie4 ming2 mo4 。
- zi1 shan1 ken3 shen2 you2 ， he2 ri4 jing1 𣄢 luo4 。
- hu1 huang3 qin2 gao1 yu2 ， piao1 yao2 zi3 jin4 he4 。
- kong1 yu2 qi4 gui3 shi1 ， guang1 yan4 geng3 ru2 zuo2 。
- sheng1 tian1 ren2 you3 fen1 ， huan4 gu3 qi3 wu2 yao4 。
- shi4 ding3 hua4 ji1 quan3 ， ci3 yu3 jun1 wu4 jue2 。
- du2 shu1 san1 wan4 juan4 ， tai4 bai2 yi4 ke3 xue2 。

## 注释

## 译文

## 赏析
