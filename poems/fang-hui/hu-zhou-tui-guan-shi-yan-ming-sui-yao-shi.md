---
id: fang-hui-hu-zhou-tui-guan-shi-yan-ming-sui-yao-shi
title: 湖州推官史彥明碎妖石
titlePinyin: hu2 zhou1 tui1 guan1 shi3 yan4 ming2 sui4 yao1 shi2
titleSlug: hu-zhou-tui-guan-shi-yan-ming-sui-yao-shi
author: 方回
authorPinyin: fang1 hui2
authorSlug: fang-hui
dynasty: 宋
dynastyPinyin: song4
dynastySlug: song
tags: []
---

## 正文

- 君不見杜子美，搜詩益州城。
- 西門所見石筍雙高蹲，欲募壯士擲天外，使人不疑見本根。
- 又不見韓退之，□□□□憐愚民，枯株朽木事爲神。
- 偶然題作木居士，便有□□□福人。
- 安吉古廟李衛公，有一怪石左廡中。
- 不知始初孰舁致，矯誣妄誕欺吳儂。
- 諸欲殺人劫盜者，牲酒奠祭駢羣凶。
- 狂魂滯魄詫憑附，乞靈徼福撐虛空。
- 忽值湖州推官史，□如明月清如水。
- 集衆搥之百雜碎，棄置溝渠同糞矢。
- 南方淫祠百且千，焉得一一皆若此。

## 拼音

- jun1 bu2 jian4 du4 zi3 mei3 ， sou1 shi1 yi4 zhou1 cheng2 。
- xi1 men2 suo3 jian4 shi2 sun3 shuang1 gao1 dun1 ， yu4 mu4 zhuang4 shi4 zhi4 tian1 wai4 ， shi3 ren2 bu4 yi2 jian4 ben3 gen1 。
- you4 bu2 jian4 han2 tui4 zhi1 ，□□□□ lian2 yu2 min2 ， ku1 zhu1 xiu3 mu4 shi4 wei2 shen2 。
- ou3 ran2 ti2 zuo4 mu4 ju1 shi4 ， bian4 you3 □□□ fu2 ren2 。
- an1 ji2 gu3 miao4 li3 wei4 gong1 ， you3 yi2 guai4 shi2 zuo3 wu3 zhong1 。
- bu4 zhi1 shi3 chu1 shu2 yu2 zhi4 ， jiao3 wu1 wang4 dan4 qi1 wu2 nong2 。
- zhu1 yu4 sha1 ren2 jie2 dao4 zhe3 ， sheng1 jiu3 dian4 ji4 pian2 qun2 xiong1 。
- kuang2 hun2 zhi4 po4 cha4 ping2 fu4 ， qi3 ling2 jiao3 fu2 cheng1 xu1 kong1 。
- hu1 zhi2 hu2 zhou1 tui1 guan1 shi3 ，□ ru2 ming2 yue4 qing1 ru2 shui3 。
- ji2 zhong4 chui2 zhi1 bai3 za2 sui4 ， qi4 zhi4 gou1 qu2 tong2 fen4 shi3 。
- nan2 fang1 yin2 ci2 bai3 qie3 qian1 ， yan1 de2 yi1 yi1 jie1 ruo4 ci3 。

## 注释

## 译文

## 赏析
