---
id: fang-hui-meng-hao-ran-xue-lu-tu
title: 孟浩然雪馿圖
titlePinyin: meng4 hao4 ran2 xue3 lu2 tu2
titleSlug: meng-hao-ran-xue-lu-tu
author: 方回
authorPinyin: fang1 hui2
authorSlug: fang-hui
dynasty: 宋
dynastyPinyin: song4
dynastySlug: song
tags: []
---

## 正文

- 往年一上岳陽樓，西風倏忽四十秋。
- 詩牌高掛詩兩首，他人有詩誰敢留。
- 其一孟浩然，解道氣吞雲夢澤。
- 其二杜子美，解道吳楚東南坼。
- 浩然詩不多，句句盡堪傳。
- 天下詩人推老杜，老杜又專推浩然。
- 我亦嘗遨江漢邊，梅花臘月猶年年。
- 一句新詩學不得，謾飽槎頭縮項鯿。
- 雪天誰寫詩窮狀，凍合吟肩神氣王。
- 短褐長夜死不朽，貂蟬何必凌煙上。
- 偶隨故人直玉堂，龍鱗不顧嬰君王。
- 李太白、賀知章，三郎不識放歸雲水鄉，子美先生餓欲僵。
- 浩然先生不直內廄一疋馬，可是蜀棧騎馿山路長。

## 拼音

- wang3 nian2 yi2 shang4 yue4 yang2 lou2 ， xi1 feng1 shu1 hu1 si4 shi2 qiu1 。
- shi1 pai2 gao1 gua4 shi1 liang3 shou3 ， ta1 ren2 you3 shi1 shui2 gan3 liu2 。
- qi2 yi1 meng4 hao4 ran2 ， jie3 dao4 qi4 tun1 yun2 meng4 ze2 。
- qi2 er4 du4 zi3 mei3 ， jie3 dao4 wu2 chu3 dong1 nan2 che4 。
- hao4 ran2 shi1 bu4 duo1 ， ju4 ju4 jin4 kan1 chuan2 。
- tian1 xia4 shi1 ren2 tui1 lao3 du4 ， lao3 du4 you4 zhuan1 tui1 hao4 ran2 。
- wo3 yi4 chang2 ao2 jiang1 han4 bian1 ， mei2 hua1 la4 yue4 you2 nian2 nian2 。
- yi2 ju4 xin1 shi1 xue2 bu4 de2 ， man2 bao3 cha2 tou2 suo1 xiang4 bian1 。
- xue3 tian1 shui2 xie3 shi1 qiong2 zhuang4 ， dong4 he2 yin2 jian1 shen2 qi4 wang2 。
- duan3 he4 chang2 ye4 si3 bu4 xiu3 ， diao1 chan2 he2 bi4 ling2 yan1 shang4 。
- ou3 sui2 gu4 ren2 zhi2 yu4 tang2 ， long2 lin2 bu2 gu4 ying1 jun1 wang2 。
- li3 tai4 bai2 、 he4 zhi1 zhang1 ， san1 lang2 bu4 shi2 fang4 gui1 yun2 shui3 xiang1 ， zi3 mei3 xian1 sheng0 e4 yu4 jiang1 。
- hao4 ran2 xian1 sheng0 bu4 zhi2 nei4 jiu4 yi4 pi3 ma3 ， ke3 shi4 shu3 zhan4 qi2 lu2 shan1 lu4 chang2 。

## 注释

## 译文

## 赏析
