---
id: fang-hui-ye-fa-chang-shan-long
title: 夜發長山豅
titlePinyin: ye4 fa1 chang2 shan1 long2
titleSlug: ye-fa-chang-shan-long
author: 方回
authorPinyin: fang1 hui2
authorSlug: fang-hui
dynasty: 宋
dynastyPinyin: song4
dynastySlug: song
tags: []
---

## 正文

- 水面浮暗山，沙頭耿微火。
- 好奇引吭窺，畏寒縮頸坐。
- 首取帛爲袱，體用衾自裹。
- 篙師喜風定，半夜起勁柁。
- 平生江海耳，最與櫓聲可。
- 詩從是中來，孰謂此計左。
- 起視何茫茫，未覺萬有夥。
- 浩然天地間，身世寄一舸。
- 恭惟百鍊心，用世亦云頗。
- 早乖晚彌誤，遲暮困旅瑣。
- 饕婪忌潔清，軟媚惡剛□。
- 殘生信已矣，古來豈獨我。

## 拼音

- shui3 mian4 fu2 an4 shan1 ， sha1 tou2 geng3 wei1 huo3 。
- hao4 qi2 yin3 hang2 kui1 ， wei4 han2 suo1 jing3 zuo4 。
- shou3 qu3 bo2 wei2 fu2 ， ti3 yong4 qin1 zi4 guo3 。
- gao1 shi1 xi3 feng1 ding4 ， ban4 ye4 qi3 jin4 tuo2 。
- ping2 sheng1 jiang1 hai3 er3 ， zui4 yu3 lu3 sheng1 ke3 。
- shi1 cong2 shi4 zhong1 lai2 ， shu2 wei4 ci3 ji4 zuo3 。
- qi3 shi4 he2 mang2 mang2 ， wei4 jue2 wan4 you3 huo3 。
- hao4 ran2 tian1 di4 jian4 ， shen1 shi4 ji4 yi4 ge3 。
- gong1 wei2 bai3 lian4 xin1 ， yong4 shi4 yi4 yun2 po1 。
- zao3 guai1 wan3 mi2 wu4 ， chi2 mu4 kun4 lü3 suo3 。
- tao1 lan2 ji4 jie2 qing1 ， ruan3 mei4 e4 gang1 □。
- can2 sheng1 xin4 yi3 yi3 ， gu3 lai2 qi3 du2 wo3 。

## 注释

## 译文

## 赏析
