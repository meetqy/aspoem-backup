---
id: fang-hui-song-yi-gong-guo-geng-dao
title: 送醫工郭耕道
titlePinyin: song4 yi1 gong1 guo1 geng1 dao4
titleSlug: song-yi-gong-guo-geng-dao
author: 方回
authorPinyin: fang1 hui2
authorSlug: fang-hui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 上古三皇軒農羲，天始有柱地有基。
- 腹虛與實療民饑，心塞與開植民彝。
- 保民性命專厥司，握生殺權名曰醫。
- 萬事萬物有偶奇，一陰一陽之所爲。
- 五運六氣相參差，流行百骸敷四肢。
- 河隄蟻竅如針錐，榮衛微爽顛不治。
- 沉裏浮表數及遲，指下難明審毫釐。
- 能肉其骨扶其危，神聖工巧古所推。
- 汴梁凱旋并門師，代州之郭天下知。
- 半留中原半南移，大方脈科三百朞。
- 黄金臺邊驛騎馳，大樹古巷傳言絲。
- 趣裝北上揚喜眉，藥囊香細溫風吹。
- 肘後之祕神護持，本草我亦一二窺。
- 素問難經手曾披，但於一事似有疑。
- 左右心肝腎肺脾，女人反此背看之。
- 叔和脈經無此辭，託名爲訣翻支離。
- 尺盛尺弱分兩岐，句拙語俗意有疵。
- 舉世附和莫鉗鎚，惟晁公武能辨茲。
- 欲攀易牙別澠淄，郭侯去矣不可羈。
- 丹砂赤箭參朮芝，豕苓雞壅敗鼓皮。
- 百發百中謹所施，樓護侯鯖勿涎垂。
- 弘景當有還山期，贈行聊效黄庭詩。

## 拼音

- shang4 gu3 san1 huang2 xuan1 nong2 xi1 ， tian1 shi3 you3 zhu4 di4 you3 ji1 。
- fu4 xu1 yu3 shi2 liao2 min2 ji1 ， xin1 sai1 yu3 kai1 zhi2 min2 yi2 。
- bao3 min2 xing4 ming4 zhuan1 jue2 si1 ， wo4 sheng1 sha1 quan2 ming2 yue1 yi1 。
- wan4 shi4 wan4 wu4 you3 ou3 qi2 ， yi4 yin1 yi4 yang2 zhi1 suo3 wei2 。
- wu3 yun4 liu4 qi4 xiang1 can1 cha4 ， liu2 xing2 bai3 hai2 fu1 si4 zhi1 。
- he2 di1 yi3 qiao4 ru2 zhen1 zhui1 ， rong2 wei4 wei1 shuang3 dian1 bu2 zhi4 。
- chen2 li3 fu2 biao3 shu4 ji2 chi2 ， zhi3 xia4 nan2 ming2 shen3 hao2 li2 。
- neng2 rou4 qi2 gu3 fu2 qi2 wei1 ， shen2 sheng4 gong1 qiao3 gu3 suo3 tui1 。
- bian4 liang2 kai3 xuan2 bing4 men2 shi1 ， dai4 zhou1 zhi1 guo1 tian1 xia4 zhi1 。
- ban4 liu2 zhong1 yuan2 ban4 nan2 yi2 ， da4 fang1 mai4 ke1 san1 bai3 ji1 。
- huang2 jin1 tai2 bian1 yi4 qi2 chi2 ， da4 shu4 gu3 xiang4 chuan2 yan2 si1 。
- qu4 zhuang1 bei3 shang4 yang2 xi3 mei2 ， yao4 nang2 xiang1 xi4 wen1 feng1 chui1 。
- zhou3 hou4 zhi1 bi4 shen2 hu4 chi2 ， ben3 cao3 wo3 yi4 yi1 er4 kui1 。
- su4 wen4 nan2 jing1 shou3 ceng2 pi1 ， dan4 wu1 yi2 shi4 si4 you3 yi2 。
- zuo3 you4 xin1 gan1 shen4 fei4 pi2 ， nü3 ren2 fan3 ci3 bei4 kan4 zhi1 。
- shu1 he2 mai4 jing1 wu2 ci3 ci2 ， tuo1 ming2 wei2 jue2 fan1 zhi1 li2 。
- chi3 sheng4 chi3 ruo4 fen1 liang3 qi2 ， ju4 zhuo1 yu3 su2 yi4 you3 ci1 。
- ju3 shi4 fu4 he2 mo4 qian2 chui2 ， wei2 chao2 gong1 wu3 neng2 bian4 zi1 。
- yu4 pan1 yi4 ya2 bie2 mian3 zi1 ， guo1 hou2 qu4 yi3 bu4 ke3 ji1 。
- dan1 sha1 chi4 jian4 can1 zhu2 zhi1 ， shi3 ling2 ji1 yong1 bai4 gu3 pi2 。
- bai3 fa1 bai3 zhong1 jin3 suo3 shi1 ， lou2 hu4 hou2 qing1 wu4 xian2 chui2 。
- hong2 jing3 dang1 you3 huan2 shan1 qi1 ， zeng4 xing2 liao2 xiao4 huang2 ting2 shi1 。

## 注释

## 译文

## 赏析
