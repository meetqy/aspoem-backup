---
id: fang-hui-qiu-da-re-shang-qi-li-tan
title: 秋大熱上七里灘
titlePinyin: qiu1 da4 re4 shang4 qi1 li3 tan1
titleSlug: qiu-da-re-shang-qi-li-tan
author: 方回
authorPinyin: fang1 hui2
authorSlug: fang-hui
dynasty: 宋
dynastyPinyin: song4
dynastySlug: song
tags: []
---

## 正文

- 吾生所未見，自古恐亦無。
- 秋半不肯凉，赫日炎洪爐。
- 沸湍七里灘，觸熱乘畏途。
- 坐船汗如漿，況彼牽挽夫。
- 一檣合衆力，至數十輩俱。
- 踏竿氣欲絕，沙立僵且枯。
- 西瓜足解渴，割裂青瑶膚。
- 焉得大冰盤，霑丐及此徒。
- 僥倖據勢位，極意求所娛。
- 願迴君子心，略念小人軀。

## 拼音

- wu2 sheng1 suo3 wei4 jian4 ， zi4 gu3 kong3 yi4 wu2 。
- qiu1 ban4 bu4 ken3 liang2 ， he4 ri4 yan2 hong2 lu2 。
- fei4 tuan1 qi1 li3 tan1 ， chu4 re4 cheng2 wei4 tu2 。
- zuo4 chuan2 han4 ru2 jiang1 ， kuang4 bi3 qian1 wan3 fu1 。
- yi4 qiang2 he2 zhong4 li4 ， zhi4 shu4 shi2 bei4 ju4 。
- ta4 gan1 qi4 yu4 jue2 ， sha1 li4 jiang1 qie3 ku1 。
- xi1 gua1 zu2 jie3 ke3 ， ge1 lie4 qing1 yao2 fu1 。
- yan1 de2 da4 bing1 pan2 ， zhan1 gai4 ji2 ci3 tu2 。
- jiao3 xing4 ju4 shi4 wei4 ， ji2 yi4 qiu2 suo3 yu2 。
- yuan4 hui2 jun1 zi3 xin1 ， lüe4 nian4 xiao3 ren2 qu1 。

## 注释

## 译文

## 赏析
