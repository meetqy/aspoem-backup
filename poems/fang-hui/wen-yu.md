---
id: fang-hui-wen-yu
title: 問雨
titlePinyin: wen4 yu3
titleSlug: wen-yu
author: 方回
authorPinyin: fang1 hui2
authorSlug: fang-hui
dynasty: 宋
dynastyPinyin: song4
dynastySlug: song
tags: []
---

## 正文

- 煙爲火之氣，欲雨煙不散。
- 陽爲陰所遏，炎焰變舒緩。
- 雲乃水之氣，欲雨雲乃浮。
- 陰爲陽所爨，饙餾成波流。
- 殘秋窮臘百餘日，小園不曾鞋底濕。
- 東風欲動問行程，山中比夜雨連明。
- 吾聞陰陽交媾，始生萬物。
- 不蒸不發，不漬不茁。
- 往者久晴，欲駕遄輟。
- 今行而雨，咎天何說。
- 然則紫陽山人老如此，夫豈得已有行役。
- 皇天肯念行路難，豈不能頃刻之間一掃雲煙紅日出。

## 拼音

- yan1 wei2 huo3 zhi1 qi4 ， yu4 yu3 yan1 bu2 san4 。
- yang2 wei2 yin1 suo3 e4 ， yan2 yan4 bian4 shu1 huan3 。
- yun2 nai3 shui3 zhi1 qi4 ， yu4 yu3 yun2 nai3 fu2 。
- yin1 wei2 yang2 suo3 cuan4 ， fen1 liu4 cheng2 bo1 liu2 。
- can2 qiu1 qiong2 la4 bai3 yu2 ri4 ， xiao3 yuan2 bu4 ceng2 xie2 di3 shi1 。
- dong1 feng1 yu4 dong4 wen4 xing2 cheng2 ， shan1 zhong1 bi3 ye4 yu3 lian2 ming2 。
- wu2 wen2 yin1 yang2 jiao1 gou4 ， shi3 sheng1 wan4 wu4 。
- bu4 zheng1 bu4 fa1 ， bu2 zi4 bu4 zhuo2 。
- wang3 zhe3 jiu3 qing2 ， yu4 jia4 chuan2 chuo4 。
- jin1 xing2 er2 yu3 ， jiu4 tian1 he2 shuo1 。
- ran2 ze2 zi3 yang2 shan1 ren2 lao3 ru2 ci3 ， fu1 qi3 de2 yi3 you3 xing2 yi4 。
- huang2 tian1 ken3 nian4 xing2 lu4 nan2 ， qi3 bu4 neng2 qing3 ke4 zhi1 jian4 yi4 sao3 yun2 yan1 hong2 ri4 chu1 。

## 注释

## 译文

## 赏析
