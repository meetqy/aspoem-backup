---
id: fang-hui-za-xing-shi-er-shou-qi-si
title: 雜興十二首  其四
titlePinyin: za2 xing1 shi2 er4 shou3     qi2 si4
titleSlug: za-xing-shi-er-shou-qi-si
author: 方回
authorPinyin: fang1 hui2
authorSlug: fang-hui
dynasty: 宋
dynastyPinyin: song4
dynastySlug: song
tags: []
---

## 正文

- 風高紫蘭摧，雪近黄菊槁。
- 物理有代謝，焉得長美好。
- 古聖毓庶物，必欲使壽老。
- 不幸凶短折，豈若保終考。
- 莊生强齊物，妄謂彭聃夭。
- 龜鶴動千齡，難與蜉蝣道。
- 什襲夜光璧，誰忍碎茲寶。
- 我評菊與蘭，終勝百凡草。

## 拼音

- feng1 gao1 zi3 lan2 cui1 ， xue3 jin4 huang2 ju2 gao3 。
- wu4 li3 you3 dai4 xie4 ， yan1 de2 chang2 mei3 hao3 。
- gu3 sheng4 yu4 shu4 wu4 ， bi4 yu4 shi3 shou4 lao3 。
- bu2 xing4 xiong1 duan3 zhe2 ， qi3 ruo4 bao3 zhong1 kao3 。
- zhuang1 sheng1 qiang2 qi2 wu4 ， wang4 wei4 peng2 dan1 yao1 。
- gui1 he4 dong4 qian1 ling2 ， nan2 yu3 fu2 you2 dao4 。
- shen2 xi2 ye4 guang1 bi4 ， shui2 ren3 sui4 zi1 bao3 。
- wo3 ping2 ju2 yu3 lan2 ， zhong1 sheng4 bai3 fan2 cao3 。

## 注释

## 译文

## 赏析
