---
id: fang-hui-song-zhao-zi-ang-ti-diao-xie-jin-jing
title: 送趙子昂提調寫金經
titlePinyin: song4 zhao4 zi3 ang2 ti2 diao4 xie3 jin1 jing1
titleSlug: song-zhao-zi-ang-ti-diao-xie-jin-jing
author: 方回
authorPinyin: fang1 hui2
authorSlug: fang-hui
dynasty: 宋
dynastyPinyin: song4
dynastySlug: song
tags: []
---

## 正文

- 青藜夜照玉堂直，外補已至二千石。
- 不合自以藝能累，天下善書今第一。
- 魏晉力命王略帖，摹臨有過無不及。
- 真行草外工篆隸，兼有與可伯時癖。
- 小者士庶携卷軸，大者王侯擲縑帛。
- 門前踏斷鐵門限，苦向王孫覓真迹。
- 有時乘興掃龍蛇，圖畫紙素動成疋。
- 有時厭俗三歎息，何乃以此爲人役。
- 如池如溝棄殘墨，如冢如陵堆敗筆。
- 太湖西畔松雪齋，七弦風清碧山碧。
- 桃花水肥釣鱖魚，春雨春風一蓑笠。
- 胡爲拾此復塵埃，鳴鞭更上金臺驛。
- 白馬四十二章來，一大藏今五千帙。
- 訂訛補譌重繕寫，金字琅函較甲乙。
- 考工記屬冬官卿，潤文使專宰相職。
- 北門學士董此事，一儒迥勝緇輩百。
- 精神如玉鬢如漆，天上知己密如櫛。
- 省臺要官俱可得，還自管城子中出。
- 右軍寫經博白鵝，孰與明時見數多。

## 拼音

- qing1 li2 ye4 zhao4 yu4 tang2 zhi2 ， wai4 bu3 yi3 zhi4 er4 qian1 shi2 。
- bu4 he2 zi4 yi3 yi4 neng2 lei4 ， tian1 xia4 shan4 shu1 jin1 di4 yi1 。
- wei4 jin4 li4 ming4 wang2 lüe4 tie1 ， mo2 lin2 you3 guo4 wu2 bu4 ji2 。
- zhen1 xing2 cao3 wai4 gong1 zhuan4 li4 ， jian1 you3 yu3 ke3 bo2 shi2 pi3 。
- xiao3 zhe3 shi4 shu4 xie2 juan4 zhou2 ， da4 zhe3 wang2 hou2 zhi4 jian1 bo2 。
- men2 qian2 ta4 duan4 tie3 men2 xian4 ， ku3 xiang4 wang2 sun1 mi4 zhen1 ji4 。
- you3 shi2 cheng2 xing1 sao3 long2 she2 ， tu2 hua4 zhi3 su4 dong4 cheng2 pi3 。
- you3 shi2 yan4 su2 san1 tan4 xi1 ， he2 nai3 yi3 ci3 wei2 ren2 yi4 。
- ru2 chi2 ru2 gou1 qi4 can2 mo4 ， ru2 zhong3 ru2 ling2 dui1 bai4 bi3 。
- tai4 hu2 xi1 pan4 song1 xue3 zhai1 ， qi1 xian2 feng1 qing1 bi4 shan1 bi4 。
- tao2 hua1 shui3 fei2 diao4 gui4 yu2 ， chun1 yu3 chun1 feng1 yi4 suo1 li4 。
- hu2 wei2 shi2 ci3 fu4 chen2 ai1 ， ming2 bian1 geng4 shang4 jin1 tai2 yi4 。
- bai2 ma3 si4 shi2 er4 zhang1 lai2 ， yi2 da4 zang4 jin1 wu3 qian1 zhi4 。
- ding4 e2 bu3 e2 zhong4 shan4 xie3 ， jin1 zi4 lang2 han2 jiao4 jia3 yi3 。
- kao3 gong1 ji4 shu3 dong1 guan1 qing1 ， run4 wen2 shi3 zhuan1 zai3 xiang4 zhi2 。
- bei3 men2 xue2 shi4 dong3 ci3 shi4 ， yi4 ru2 jiong3 sheng4 zi1 bei4 bai3 。
- jing1 shen2 ru2 yu4 bin4 ru2 qi1 ， tian1 shang4 zhi1 ji3 mi4 ru2 zhi4 。
- sheng3 tai2 yao4 guan1 ju4 ke3 de2 ， huan2 zi4 guan3 cheng2 zi0 zhong1 chu1 。
- you4 jun1 xie3 jing1 bo2 bai2 e2 ， shu2 yu3 ming2 shi2 jian4 shu4 duo1 。

## 注释

## 译文

## 赏析
