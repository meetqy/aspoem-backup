---
id: fang-hui-fan-wen-zheng-gong-kai-shu-chang-li-bo-yi-song-ping-jiang-li-shi-jun-xin-zhi-jiu-cang-zhen-ben-yi-gui-wen-zheng-yuan-sun-zu-chang-shi-gui-ci-yi-shao-lao-fu-qi-jia
title: 范文正公楷書昌黎伯夷頌平江李使君信之久藏真本以歸文正遠孫族長士貴祠以少牢復其家
titlePinyin: fan4 wen2 zheng4 gong1 kai3 shu1 chang1 li2 bo2 yi2 song4 ping2 jiang1 li3 shi3 jun1 xin4 zhi1 jiu3 cang2 zhen1 ben3 yi3 gui1 wen2 zheng4 yuan3 sun1 zu2 chang2 shi4 gui4 ci2 yi3 shao3 lao2 fu4 qi2 jia1
titleSlug: fan-wen-zheng-gong-kai-shu-chang-li-bo-yi-song-ping-jiang-li-shi-jun-xin-zhi-jiu-cang-zhen-ben-yi-gui-wen-zheng-yuan-sun-zu-chang-shi-gui-ci-yi-shao-lao-fu-qi-jia
author: 方回
authorPinyin: fang1 hui2
authorSlug: fang-hui
dynasty: 宋
dynastyPinyin: song4
dynastySlug: song
tags: []
---

## 正文

- 班固人表吾嘗疑，第一武王二伯夷。
- 我謂伯夷可第一，武未盡善宜二之。
- 退之第一唐文人，希文第一宋輔臣。
- 韓爲夷頌范爲寫，三絕誰爲什襲珍。
- 星奎運踰三百年，皇祐慶曆諸鉅賢。
- 逮至渡江乾淳後，珠題玉跋盈長篇。
- 范氏衮衮饒公侯，幽州栝州至蘇州。
- 行軍元昊驚破膽，義莊睦族春復秋。
- 子子孫孫居吳中，指李後人今黄龔。
- 錦囊偶貯此三絕，燕香夜寒吐長虹。
- 衮衣繡衣觀且誇，故國喬木興咨嗟。
- 大尹不吝歸趙璧，祠以少牢復其家。
- 提學翰林索我詩，肯捐此寶真復奇。
- 授者良難受者易，即此可刊遺愛碑。

## 拼音

- ban1 gu4 ren2 biao3 wu2 chang2 yi2 ， di4 yi1 wu3 wang2 er4 bo2 yi2 。
- wo3 wei4 bo2 yi2 ke3 di4 yi1 ， wu3 wei4 jin4 shan4 yi2 er4 zhi1 。
- tui4 zhi1 di4 yi1 tang2 wen2 ren2 ， xi1 wen2 di4 yi1 song4 fu3 chen2 。
- han2 wei2 yi2 song4 fan4 wei2 xie3 ， san1 jue2 shui2 wei2 shen2 xi2 zhen1 。
- xing1 kui2 yun4 yu2 san1 bai3 nian2 ， huang2 you4 qing4 li4 zhu1 ju4 xian2 。
- dai3 zhi4 du4 jiang1 qian2 chun2 hou4 ， zhu1 ti2 yu4 ba2 ying2 chang2 pian1 。
- fan4 shi4 gun3 gun3 rao2 gong1 hou2 ， you1 zhou1 gua1 zhou1 zhi4 su1 zhou1 。
- xing2 jun1 yuan2 hao4 jing1 po4 dan3 ， yi4 zhuang1 mu4 zu2 chun1 fu4 qiu1 。
- zi3 zi3 sun1 sun1 ju1 wu2 zhong1 ， zhi3 li3 hou4 ren2 jin1 huang2 gong1 。
- jin3 nang2 ou3 zhu4 ci3 san1 jue2 ， yan4 xiang1 ye4 han2 tu3 chang2 hong2 。
- gun3 yi1 xiu4 yi1 guan1 qie3 kua1 ， gu4 guo2 qiao2 mu4 xing1 zi1 jie1 。
- da4 yin3 bu2 lin4 gui1 zhao4 bi4 ， ci2 yi3 shao3 lao2 fu4 qi2 jia1 。
- ti2 xue2 han4 lin2 suo3 wo3 shi1 ， ken3 juan1 ci3 bao3 zhen1 fu4 qi2 。
- shou4 zhe3 liang2 nan2 shou4 zhe3 yi4 ， ji2 ci3 ke3 kan1 yi2 ai4 bei1 。

## 注释

## 译文

## 赏析
