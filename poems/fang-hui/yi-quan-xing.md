---
id: fang-hui-yi-quan-xing
title: 義犬行
titlePinyin: yi4 quan3 xing2
titleSlug: yi-quan-xing
author: 方回
authorPinyin: fang1 hui2
authorSlug: fang-hui
dynasty: 宋
dynastyPinyin: song4
dynastySlug: song
tags: []
---

## 正文

- 君不見周興西旅貢厥獒，今日天下新建櫜。
- 遠方不許進異物，閒却三略兼六韜。
- 又不見王孫昔歎走狗烹，今日天下永太平。
- 保全功臣决無此，花村夜不爭雉鳴。
- 陸平原家養黄耳，繫書不隔江淮水。
- 金陵音問還洛陽，往來何啻萬餘里。
- 杜少陵寓鄜州居，舊物低徊入衣裾。
- 宗文宗武共入蜀，愛憐想亦如相如。
- 古滕東溪王御史，先公豈弟世無比。
- 一犬育之十五年，送葬至墓不食死。
- 一飯糟糠何足論，恒飽不饑謝乾坤。
- 垂深井韁馬救主，銜明月珠蛇報恩。
- 世上紛紛輕薄子，翻雲覆雨喪廉恥。
- 動輒反噬不識人，可似韓盧烏喙之徒知義理。

## 拼音

- jun1 bu2 jian4 zhou1 xing1 xi1 lü3 gong4 jue2 ao2 ， jin1 ri4 tian1 xia4 xin1 jian4 gao1 。
- yuan3 fang1 bu4 xu1 jin4 yi4 wu4 ， xian2 que4 san1 lüe4 jian1 liu4 tao1 。
- you4 bu2 jian4 wang2 sun1 xi1 tan4 zou3 gou3 peng1 ， jin1 ri4 tian1 xia4 yong3 tai4 ping2 。
- bao3 quan2 gong1 chen2 jue2 wu2 ci3 ， hua1 cun1 ye4 bu4 zheng1 zhi4 ming2 。
- lu4 ping2 yuan2 jia1 yang3 huang2 er3 ， xi4 shu1 bu4 ge2 jiang1 huai2 shui3 。
- jin1 ling2 yin1 wen4 huan2 luo4 yang2 ， wang3 lai2 he2 chi4 wan4 yu2 li3 。
- du4 shao4 ling2 yu4 fu1 zhou1 ju1 ， jiu4 wu4 di1 huai2 ru4 yi1 ju1 。
- zong1 wen2 zong1 wu3 gong4 ru4 shu3 ， ai4 lian2 xiang3 yi4 ru2 xiang1 ru2 。
- gu3 teng2 dong1 xi1 wang2 yu4 shi3 ， xian1 gong1 qi3 di4 shi4 wu2 bi3 。
- yi4 quan3 yu4 zhi1 shi2 wu3 nian2 ， song4 zang4 zhi4 mu4 bu4 shi2 si3 。
- yi2 fan4 zao1 kang1 he2 zu2 lun4 ， heng2 bao3 bu4 ji1 xie4 qian2 kun1 。
- chui2 shen1 jing3 jiang1 ma3 jiu4 zhu3 ， xian2 ming2 yue4 zhu1 she2 bao4 en1 。
- shi4 shang4 fen1 fen1 qing1 bao2 zi0 ， fan1 yun2 fu4 yu3 sang1 lian2 chi3 。
- dong4 zhe2 fan3 shi4 bu4 shi2 ren2 ， ke3 si4 han2 lu2 wu1 hui4 zhi1 tu2 zhi1 yi4 li3 。

## 注释

## 译文

## 赏析
