---
id: fang-hui-wei-he-mi-fu-pan-ti-zhao-zi-ang-da-zi-lan-ting
title: 爲合密府判題趙子昂大字蘭亭
titlePinyin: wei2 he2 mi4 fu3 pan4 ti2 zhao4 zi3 ang2 da4 zi4 lan2 ting2
titleSlug: wei-he-mi-fu-pan-ti-zhao-zi-ang-da-zi-lan-ting
author: 方回
authorPinyin: fang1 hui2
authorSlug: fang-hui
dynasty: 宋
dynastyPinyin: song4
dynastySlug: song
tags: []
---

## 正文

- 神奇變化莫若龍，屈蟠可藏螺殻中。
- 一聲霹靂起頭角，金鱗萬丈橫蒼空。
- 右軍禊帖不盈咫，善臨摹者子趙子。
- 一觴一詠十九之，方如带玉滿疋紙。
- 小字古稱黄庭經，大字焦山瘞鶴銘。
- 小斂大縱出一手，譬如寫真妙丹青。
- 寫真但要寫得似，小纖大濃皆可喜。
- 小如眼中見瞳人，大如鏡中見全身。

## 拼音

- shen2 qi2 bian4 hua4 mo4 ruo4 long2 ， qu1 pan2 ke3 cang2 luo2 qiao4 zhong1 。
- yi4 sheng1 pi1 li4 qi3 tou2 jiao3 ， jin1 lin2 wan4 zhang4 heng2 cang1 kong1 。
- you4 jun1 xi4 tie1 bu4 ying2 zhi3 ， shan4 lin2 mo2 zhe3 zi3 zhao4 zi3 。
- yi4 shang1 yi4 yong3 shi2 jiu3 zhi1 ， fang1 ru2 dai4 yu4 man3 pi3 zhi3 。
- xiao3 zi4 gu3 cheng1 huang2 ting2 jing1 ， da4 zi4 jiao1 shan1 yi4 he4 ming2 。
- xiao3 lian3 da4 zong4 chu1 yi4 shou3 ， pi4 ru2 xie3 zhen1 miao4 dan1 qing1 。
- xie3 zhen1 dan4 yao4 xie3 de2 si4 ， xiao3 xian1 da4 nong2 jie1 ke3 xi3 。
- xiao3 ru2 yan3 zhong1 jian4 tong2 ren2 ， da4 ru2 jing4 zhong1 jian4 quan2 shen1 。

## 注释

## 译文

## 赏析
