---
id: fang-hui-su-xing-hui-xi-san-shi-li-ru-wu-yuan-xian-jie
title: 泝行回溪三十里入婺源縣界
titlePinyin: su4 xing2 hui2 xi1 san1 shi2 li3 ru4 wu4 yuan2 xian4 jie4
titleSlug: su-xing-hui-xi-san-shi-li-ru-wu-yuan-xian-jie
author: 方回
authorPinyin: fang1 hui2
authorSlug: fang-hui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 軍馬所不到，大山夾長谷。
- 千載幾離亂，不知有殺戮。
- 雞犬何晏然，未羨鄠杜曲。
- 連林望不極，春晚蓊以綠。
- 其大至如椽，謂之貓頭竹。
- 苦竹尤清嚴，翠葆森矗矗。
- 厥土最宜杉，彌嶺亙岡麓。
- 種杉二十年，兒女婚嫁足。
- 杉杪以樊圃，杉皮以覆屋。
- 豬圈及牛柵，無不用杉木。
- 聯筏下浙河，善價不輕鬻。
- 山高高至天，爇灰藝畬粟。
- 又有茗荈利，商販給南北。
- 憂旱不憂潦，脫如歲不熟。
- 蕨萁與葛粉，槌搗代糜粥。
- 豈若水鄉人，動至售骨肉。
- 醜陋羞冶容，健壽由寡欲。
- 定非私此邑，大言誇美俗。
- 行脚遍海內，久久寓輦轂。
- 萬端墮姦欺，往事杯水覆。
- 曷不歸乎來，於此擅幽獨。
- 崎嶇犖確間，數步一匍匐。
- 猶勝見貴公，膝行受恥辱。
- 寒泉洗塵心，怪石醒醉目。
- 野叟茅廬邊，買鄰願茲卜。

## 拼音

- jun1 ma3 suo3 bu2 dao4 ， da4 shan1 jia1 chang2 gu3 。
- qian1 zai4 ji1 li2 luan4 ， bu4 zhi1 you3 sha1 lu4 。
- ji1 quan3 he2 yan4 ran2 ， wei4 xian4 hu4 du4 qu3 。
- lian2 lin2 wang4 bu4 ji2 ， chun1 wan3 weng3 yi3 lü4 。
- qi2 da4 zhi4 ru2 chuan2 ， wei4 zhi1 mao1 tou2 zhu2 。
- ku3 zhu2 you2 qing1 yan2 ， cui4 bao3 sen1 chu4 chu4 。
- jue2 tu3 zui4 yi2 shan1 ， mi2 ling3 gen4 gang1 lu4 。
- zhong3 shan1 er4 shi2 nian2 ， er2 nü3 hun1 jia4 zu2 。
- shan1 miao3 yi3 fan2 pu3 ， shan1 pi2 yi3 fu4 wu1 。
- zhu1 quan1 ji2 niu2 shan1 ， wu2 bu2 yong4 sha1 mu4 。
- lian2 fa2 xia4 zhe4 he2 ， shan4 jia4 bu4 qing1 yu4 。
- shan1 gao1 gao1 zhi4 tian1 ， ruo4 hui1 yi4 she1 su4 。
- you4 you3 ming2 chuan3 li4 ， shang1 fan4 gei3 nan2 bei3 。
- you1 han4 bu4 you1 liao2 ， tuo1 ru2 sui4 bu4 shu2 。
- jue2 qi2 yu3 ge2 fen3 ， chui2 dao3 dai4 mi2 zhou1 。
- qi3 ruo4 shui3 xiang1 ren2 ， dong4 zhi4 shou4 gu3 rou4 。
- chou3 lou4 xiu1 ye3 rong2 ， jian4 shou4 you2 gua3 yu4 。
- ding4 fei1 si1 ci3 yi4 ， da4 yan2 kua1 mei3 su2 。
- xing2 jiao3 bian4 hai3 nei4 ， jiu3 jiu3 yu4 nian3 gu3 。
- wan4 duan1 duo4 jian1 qi1 ， wang3 shi4 bei1 shui3 fu4 。
- he2 bu4 gui1 hu1 lai2 ， wu1 ci3 shan4 you1 du2 。
- qi2 qu1 luo4 que4 jian4 ， shu4 bu4 yi4 pu2 fu2 。
- you2 sheng4 jian4 gui4 gong1 ， xi1 xing2 shou4 chi3 ru3 。
- han2 quan2 xi3 chen2 xin1 ， guai4 shi2 xing3 zui4 mu4 。
- ye3 sou3 mao2 lu2 bian1 ， mai3 lin2 yuan4 zi1 bu3 。

## 注释

## 译文

## 赏析
