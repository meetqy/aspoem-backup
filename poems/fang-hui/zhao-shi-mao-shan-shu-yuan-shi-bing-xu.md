---
id: fang-hui-zhao-shi-mao-shan-shu-yuan-shi-bing-xu
title: 趙氏鄮山書院詩并序
titlePinyin: zhao4 shi4 mao4 shan1 shu1 yuan4 shi1 bing4 xu4
titleSlug: zhao-shi-mao-shan-shu-yuan-shi-bing-xu
author: 方回
authorPinyin: fang1 hui2
authorSlug: fang-hui
dynasty: 宋
dynastyPinyin: song4
dynastySlug: song
tags: []
---

## 正文

- 國學在國，鄉校在鄉。
- 在遂曰序，在黨曰庠。
- 虞夏殷周，厥制彌詳。
- 家亦有塾，以脩以藏。
- 蒙而已養，長罔不臧。
- 下而爲士，上而侯王。
- 莫不有師，扶綱植常。
- 生人之類，頼此以生。
- 四海九州，以治以平。
- 家德戶行，靡刑靡兵。
- 豈若後世，喪實存名。
- 業豈無齋，論亦有堂。
- 所習伊何，止於詞章。
- 剽竊掇拾，青紫爲榮。
- 高虛卑淺，燭理弗明。
- 亦儒其冠，亦公亦卿。
- 鄮山之塾，誰實成之。
- 匪有所覬，而斯營之。
- 一聖百賢，厥廡煌煌。
- 睎之則是，景行是行。

## 拼音

- guo2 xue2 zai4 guo2 ， xiang1 xiao4 zai4 xiang1 。
- zai4 sui4 yue1 xu4 ， zai4 dang3 yue1 xiang2 。
- yu2 xia4 yin1 zhou1 ， jue2 zhi4 mi2 xiang2 。
- jia1 yi4 you3 shu2 ， yi3 xiu1 yi3 cang2 。
- meng2 er2 yi3 yang3 ， chang2 wang3 bu4 zang1 。
- xia4 er2 wei2 shi4 ， shang4 er2 hou2 wang2 。
- mo4 bu4 you3 shi1 ， fu2 gang1 zhi2 chang2 。
- sheng1 ren2 zhi1 lei4 ， lai4 ci3 yi3 sheng1 。
- si4 hai3 jiu3 zhou1 ， yi3 zhi4 yi3 ping2 。
- jia1 de2 hu4 xing2 ， mi2 xing2 mi2 bing1 。
- qi3 ruo4 hou4 shi4 ， sang1 shi2 cun2 ming2 。
- ye4 qi3 wu2 zhai1 ， lun4 yi4 you3 tang2 。
- suo3 xi2 yi1 he2 ， zhi3 wu1 ci2 zhang1 。
- piao1 qie4 duo1 shi2 ， qing1 zi3 wei2 rong2 。
- gao1 xu1 bei1 qian3 ， zhu2 li3 fu2 ming2 。
- yi4 ru2 qi2 guan1 ， yi4 gong1 yi4 qing1 。
- mao4 shan1 zhi1 shu2 ， shui2 shi2 cheng2 zhi1 。
- fei3 you3 suo3 ji4 ， er2 si1 ying2 zhi1 。
- yi2 sheng4 bai3 xian2 ， jue2 wu3 huang2 huang2 。
- xi1 zhi1 ze2 shi4 ， jing3 xing2 shi4 xing2 。

## 注释

## 译文

## 赏析
