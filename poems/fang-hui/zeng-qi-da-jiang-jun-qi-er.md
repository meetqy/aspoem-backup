---
id: fang-hui-zeng-qi-da-jiang-jun-qi-er
title: 贈綦大將軍  其二
titlePinyin: zeng4 qi2 da4 jiang1 jun1     qi2 er4
titleSlug: zeng-qi-da-jiang-jun-qi-er
author: 方回
authorPinyin: fang1 hui2
authorSlug: fang-hui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 先皇玉带親解賜，加侑金錢千百億。
- 登時築壇拜大將，隨意委禽聘賢室。
- 前茅出鎮萬貔貅，東南五湖天半壁。
- 鳳凰山下忽相逢，我舊聞名今面識。
- 精忠純孝故無雙，武藝文材俱第一。
- 既能高著國手棋，又能穩賦作家詩。
- 既能善戰善騎射，七書背誦無餘遺。
- 又能雙鈎寫楷字，顔筋柳骨妙畫錐。
- 既如諸葛渡瀘水，又如龔遂清潢池。
- 章亥六合半已到，象胥九譯靡不知。
- 凉州蒲萄無復染，交趾薏苡夫何疑。
- 踘場壯士閲劍舞，鈴閣騷人陪酒巵。
- 笑談灑落意嫺雅，喜看賓主無厭時。
- 邇來宣城察事尤瑰奇，明目張膽鋤羣私。
- 去年稻田百圩沒，秋潦至今猶渺瀰。
- 孰謂不潦罔省府，公斥其人真姦欺。
- 百戰將軍古有之，未聞將軍亦肯念民饑。

## 拼音

- xian1 huang2 yu4 dai4 qin1 jie3 ci4 ， jia1 you4 jin1 qian2 qian1 bai3 yi4 。
- deng1 shi2 zhu4 tan2 bai4 da4 jiang1 ， sui2 yi4 wei3 qin2 pin4 xian2 shi4 。
- qian2 mao2 chu1 zhen4 wan4 pi2 xiu1 ， dong1 nan2 wu3 hu2 tian1 ban4 bi4 。
- feng4 huang2 shan1 xia4 hu1 xiang1 feng2 ， wo3 jiu4 wen2 ming2 jin1 mian4 shi2 。
- jing1 zhong1 chun2 xiao4 gu4 wu2 shuang1 ， wu3 yi4 wen2 cai2 ju4 di4 yi1 。
- ji4 neng2 gao1 zhu4 guo2 shou3 qi2 ， you4 neng2 wen3 fu4 zuo4 jia1 shi1 。
- ji4 neng2 shan4 zhan4 shan4 qi2 she4 ， qi1 shu1 bei4 song4 wu2 yu2 yi2 。
- you4 neng2 shuang1 gou1 xie3 kai3 zi4 ， yan2 jin1 liu3 gu3 miao4 hua4 zhui1 。
- ji4 ru2 zhu1 ge3 du4 lu2 shui3 ， you4 ru2 gong1 sui4 qing1 huang2 chi2 。
- zhang1 hai4 liu4 he2 ban4 yi3 dao4 ， xiang4 xu1 jiu3 yi4 mi2 bu4 zhi1 。
- liang2 zhou1 pu2 tao2 wu2 fu4 ran3 ， jiao1 zhi3 yi4 yi3 fu1 he2 yi2 。
- ju1 chang3 zhuang4 shi4 yue4 jian4 wu3 ， ling2 ge2 sao1 ren2 pei2 jiu3 zhi1 。
- xiao4 tan2 sa3 luo4 yi4 xian2 ya3 ， xi3 kan4 bin1 zhu3 wu2 yan4 shi2 。
- er3 lai2 xuan1 cheng2 cha2 shi4 you2 gui1 qi2 ， ming2 mu4 zhang1 dan3 chu2 qun2 si1 。
- qu4 nian2 dao4 tian2 bai3 xu1 mei2 ， qiu1 liao2 zhi4 jin1 you2 miao3 mi2 。
- shu2 wei4 bu4 liao2 wang3 sheng3 fu3 ， gong1 chi4 qi2 ren2 zhen1 jian1 qi1 。
- bai3 zhan4 jiang1 jun1 gu3 you3 zhi1 ， wei4 wen2 jiang1 jun1 yi4 ken3 nian4 min2 ji1 。

## 注释

## 译文

## 赏析
