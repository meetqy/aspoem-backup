---
id: fang-hui-ci-yun-yuan-ti-xue-ti-huang-fu-zhen-ren-qing-xu-an-er-shou-qi-er
title: 次韻袁提學題皇甫真人清虛庵二首  其二
titlePinyin: ci4 yun4 yuan2 ti2 xue2 ti2 huang2 fu3 zhen1 ren2 qing1 xu1 an1 er4 shou3     qi2 er4
titleSlug: ci-yun-yuan-ti-xue-ti-huang-fu-zhen-ren-qing-xu-an-er-shou-qi-er
author: 方回
authorPinyin: fang1 hui2
authorSlug: fang-hui
dynasty: 宋
dynastyPinyin: song4
dynastySlug: song
tags: []
---

## 正文

- 猶憶清虛下雲漢，轉頭劫塹已灰飛。
- 三山恍惚驚鼇動，千歲凄凉望鶴歸。
- 風度羨君仙骨瑩，年華迫我世緣微。
- 豈無道侶歌招隠，許脫紅塵卧碧霏。

## 拼音

- you2 yi4 qing1 xu1 xia4 yun2 han4 ， zhuan3 tou2 jie2 qian4 yi3 hui1 fei1 。
- san1 shan1 huang3 hu1 jing1 ao2 dong4 ， qian1 sui4 qi1 liang2 wang4 he4 gui1 。
- feng1 du4 xian4 jun1 xian1 gu3 ying2 ， nian2 hua2 po4 wo3 shi4 yuan2 wei1 。
- qi3 wu2 dao4 lü3 ge1 zhao1 yin3 ， xu1 tuo1 hong2 chen2 wo4 bi4 fei1 。

## 注释

## 译文

## 赏析
