---
id: fang-hui-bo-chi-an-wei-xiao
title: 泊赤岸微曉
titlePinyin: bo2 chi4 an4 wei1 xiao3
titleSlug: bo-chi-an-wei-xiao
author: 方回
authorPinyin: fang1 hui2
authorSlug: fang-hui
dynasty: 宋
dynastyPinyin: song4
dynastySlug: song
tags: []
---

## 正文

- 今年夏雨水，浙右歲事失。
- 五月客杭城，市民幾不粒。
- 逮乎書雲前，稍稍喜晴色。
- 轉手又不然，一雪二十日。
- 豈止閭巷窮，大半缺衣食。
- 我窮尤自笑，亦嘗二千石。
- 今如故將軍，俗眼不見識。
- 下舟北關埭，泥水何狼籍。
- 離披一破傘，𣕕杌兩敗屐。
- 俗諺雨夾雪，未易得休息。
- 大雪復大雨，造物詎容詰。
- 柁師所見賃，脩廣僅數尺。
- 而我凡五人，卧處殊太窄。
- 初過臯亭山，垂近臨平驛。
- 有酒二三壺，聊以慰僕廝。
- 吁嗟歲云暮，何苦事行役。
- 馬援壯志已，阮籍窮途迫。
- 永夜不復眠，孤篷滴復滴。
- 天地豈不大，一葉寄茲夕。

## 拼音

- jin1 nian2 xia4 yu3 shui3 ， zhe4 you4 sui4 shi4 shi1 。
- wu3 yue4 ke4 hang2 cheng2 ， shi4 min2 ji1 bu2 li4 。
- dai3 hu1 shu1 yun2 qian2 ， shao1 shao1 xi3 qing2 se4 。
- zhuan3 shou3 you4 bu4 ran2 ， yi4 xue3 er4 shi2 ri4 。
- qi3 zhi3 lü2 xiang4 qiong2 ， da4 ban4 que1 yi1 shi2 。
- wo3 qiong2 you2 zi4 xiao4 ， yi4 chang2 er4 qian1 shi2 。
- jin1 ru2 gu4 jiang1 jun1 ， su2 yan3 bu2 jian4 shi2 。
- xia4 zhou1 bei3 guan1 dai4 ， ni2 shui3 he2 lang2 ji2 。
- li2 pi1 yi2 po4 san3 ，𣕕 wu4 liang3 bai4 ji1 。
- su2 yan4 yu3 jia1 xue3 ， wei4 yi4 de2 xiu1 xi0 。
- da4 xue3 fu4 da4 yu3 ， zao4 wu4 ju4 rong2 jie2 。
- tuo2 shi1 suo3 jian4 lin4 ， xiu1 guang3 jin3 shu4 chi3 。
- er2 wo3 fan2 wu3 ren2 ， wo4 chu3 shu1 tai4 zhai3 。
- chu1 guo4 gao1 ting2 shan1 ， chui2 jin4 lin2 ping2 yi4 。
- you3 jiu3 er4 san1 hu2 ， liao2 yi3 wei4 pu2 si1 。
- xu1 jie1 sui4 yun2 mu4 ， he2 ku3 shi4 xing2 yi4 。
- ma3 yuan2 zhuang4 zhi4 yi3 ， ruan3 ji2 qiong2 tu2 po4 。
- yong3 ye4 bu2 fu4 mian2 ， gu1 peng2 di1 fu4 di1 。
- tian1 di4 qi3 bu2 da4 ， yi2 ye4 ji4 zi1 xi1 。

## 注释

## 译文

## 赏析
