---
id: fang-hui-ti-xu-zhong-bin-da-guan-ting
title: 題徐仲彬達觀亭
titlePinyin: ti2 xu2 zhong4 bin1 da2 guan1 ting2
titleSlug: ti-xu-zhong-bin-da-guan-ting
author: 方回
authorPinyin: fang1 hui2
authorSlug: fang-hui
dynasty: 宋
dynastyPinyin: song4
dynastySlug: song
tags: []
---

## 正文

- 乾涵坤毓萬彙夥，獨得爲人頼鈞播。
- 八尺身爲天地贅，一寸心將天地裹。
- 道眼自應非肉眼，以心觀物無不可。
- 靈臺光潔日月懸，肯使一絲掛塵堁。
- 老壽龜鶴夭蠛蠓，博大鵬鯤小蜾蠃。
- 王侯雲霄縱翱翔，奴隸泥塗淹坎軻。
- 雷霆起蟄春生兒，霜露斂華秋結果。
- 防風九畝霸十圍，痿痹支離蹣跚跛。
- 二五之精形相禪，彼胡魁梧此么麽。
- 天所賦予各有命，女子豈羨弧矢左。
- 螻蟻君臣雁弟兄，道理大處無細瑣。
- 洪纖各遂逍遥遊，續鳬之頸爾其叵。
- 徐侯讀書得玉匙，聖人門戶啟關鎖。
- 用賓屢揚北上鞭，大隠薦鼓南遊柁。
- 築室金陵割鍾山，臨川僻學百義墮。
- 千古子在川上心，想見解衣盤礴臝。
- 梧桐楊柳竹陰間，菱荷疊重花婀娜。
- 弄丸一卷經世書，內篇外篇夜燈火。
- 靜寂動感來無窮，昭布森列俱帖妥。
- 通達居然今賈傅，豈容棲遲老江沱。
- 乘流止坎大厥觀，進退久速不預揣。
- 熏天富貴臘毒味，涎詎肯流頤敢朵。
- 窗前草青鹿共眠，檻外沙白鷗同坐。
- 忘機得意茅三間，焉用陶朱西施舸。
- 况又義方延碩師，乃父析薪子克荷。
- 此詩擿抉宇宙秘，察君襟抱吾亦頗。
- 世間俗物未必識，我知魚樂子非我。

## 拼音

- qian2 han2 kun1 yu4 wan4 hui4 huo3 ， du2 de2 wei2 ren2 lai4 jun1 bo1 。
- ba1 chi3 shen1 wei2 tian1 di4 zhui4 ， yi2 cun4 xin1 jiang1 tian1 di4 guo3 。
- dao4 yan3 zi4 ying1 fei1 rou4 yan3 ， yi3 xin1 guan1 wu4 wu2 bu4 ke3 。
- ling2 tai2 guang1 jie2 ri4 yue4 xuan2 ， ken3 shi3 yi4 si1 gua4 chen2 ke4 。
- lao3 shou4 gui1 he4 yao1 mie4 meng3 ， bo2 da4 peng2 kun1 xiao3 guo3 luo3 。
- wang2 hou2 yun2 xiao1 zong4 ao2 xiang2 ， nu2 li4 ni2 tu2 yan1 kan3 ke1 。
- lei2 ting2 qi3 zhe2 chun1 sheng1 er2 ， shuang1 lu4 lian3 hua2 qiu1 jie2 guo3 。
- fang2 feng1 jiu3 mu3 ba4 shi2 wei2 ， wei3 bi4 zhi1 li2 pan2 shan1 bo3 。
- er4 wu3 zhi1 jing1 xing2 xiang4 shan4 ， bi3 hu2 kui2 wu0 ci3 me0 mo2 。
- tian1 suo3 fu4 yu3 ge4 you3 ming4 ， nü3 zi3 qi3 xian4 hu2 shi3 zuo3 。
- lou2 yi3 jun1 chen2 yan4 di4 xiong0 ， dao4 li3 da4 chu3 wu2 xi4 suo3 。
- hong2 xian1 ge4 sui4 xiao1 yao2 you2 ， xu4 fu2 zhi1 jing3 er3 qi2 po3 。
- xu2 hou2 du2 shu1 de2 yu4 chi2 ， sheng4 ren2 men2 hu4 qi3 guan1 suo3 。
- yong4 bin1 lü3 yang2 bei3 shang4 bian1 ， da4 yin3 jian4 gu3 nan2 you2 tuo2 。
- zhu4 shi4 jin1 ling2 ge1 zhong1 shan1 ， lin2 chuan1 pi4 xue2 bai3 yi4 duo4 。
- qian1 gu3 zi3 zai4 chuan1 shang4 xin1 ， xiang3 jian4 jie3 yi1 pan2 bo2 luo3 。
- wu2 tong2 yang2 liu3 zhu2 yin1 jian4 ， ling2 he2 die2 zhong4 hua1 e1 nuo2 。
- nong4 wan2 yi2 juan4 jing1 shi4 shu1 ， nei4 pian1 wai4 pian1 ye4 deng1 huo3 。
- jing4 ji4 dong4 gan3 lai2 wu2 qiong2 ， zhao1 bu4 sen1 lie4 ju4 tie1 tuo3 。
- tong1 da2 ju1 ran2 jin1 jia3 fu4 ， qi3 rong2 qi1 chi2 lao3 jiang1 tuo2 。
- cheng2 liu2 zhi3 kan3 da4 jue2 guan1 ， jin4 tui4 jiu3 su4 bu2 yu4 chuai1 。
- xun1 tian1 fu4 gui4 la4 du2 wei4 ， xian2 ju4 ken3 liu2 yi2 gan3 duo3 。
- chuang1 qian2 cao3 qing1 lu4 gong4 mian2 ， jian4 wai4 sha1 bai2 ou1 tong2 zuo4 。
- wang4 ji1 de2 yi4 mao2 san1 jian4 ， yan1 yong4 tao2 zhu1 xi1 shi1 ge3 。
- kuang4 you4 yi4 fang1 yan2 shuo4 shi1 ， nai3 fu4 xi1 xin1 zi3 ke4 he2 。
- ci3 shi1 ti1 jue2 yu3 zhou4 mi4 ， cha2 jun1 jin1 bao4 wu2 yi4 po1 。
- shi4 jian4 su2 wu4 wei4 bi4 shi2 ， wo3 zhi1 yu2 le4 zi3 fei1 wo3 。

## 注释

## 译文

## 赏析
