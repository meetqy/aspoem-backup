---
id: fang-hui-gong-hou-yu-bao-tu
title: 龔侯玉豹圖
titlePinyin: gong1 hou2 yu4 bao4 tu2
titleSlug: gong-hou-yu-bao-tu
author: 方回
authorPinyin: fang1 hui2
authorSlug: fang-hui
dynasty: 宋
dynastyPinyin: song4
dynastySlug: song
tags: []
---

## 正文

- 龔侯之先楚兩龔，遠孫挺挺有祖風。
- 五鼎食肉不掛意，萬卷讀書曾用功。
- 草字隸字各神妙，古詩律詩俱豪雄。
- 雖有一癖好畫馬，不比人間凡畫工。
- 颯爽脩髯雪三尺，長安市上無人識。
- 等閒幅紙寫驊騮，或者終身求不得。
- 我未嘗求忽得之，袖出玉花驄一疋。
- 開卷如聞嘶風聲，蹴踏青天砲霹靂。
- 曹霸昔遇唐明皇，畫出此馬真龍驤。
- 黄金拜賜南薰殿，赫奕門戶生輝光。
- 昇平難保金易散，晚歲奔波逃戰場。
- 却得少陵詩一首，名撐宇宙相悠長。
- 龔侯不干萬乘主，但欲追尋窮杜甫。
- 老筆一洗韓幹肉，天閑至寶落環堵。
- 詩非杜甫畫勝曹，無乃心神漫勞苦。
- 龔侯此筆游戲耳，別有文章垂萬古。

## 拼音

- gong1 hou2 zhi1 xian1 chu3 liang3 gong1 ， yuan3 sun1 ting3 ting3 you3 zu3 feng1 。
- wu3 ding3 shi2 rou4 bu2 gua4 yi4 ， wan4 juan4 du2 shu1 ceng2 yong4 gong1 。
- cao3 zi4 li4 zi4 ge4 shen2 miao4 ， gu3 shi1 lü4 shi1 ju4 hao2 xiong2 。
- sui1 you3 yi4 pi3 hao4 hua4 ma3 ， bu4 bi3 ren2 jian4 fan2 hua4 gong1 。
- sa4 shuang3 xiu1 ran2 xue3 san1 chi3 ， chang2 an1 shi4 shang4 wu2 ren2 shi2 。
- deng3 xian2 fu2 zhi3 xie3 hua2 liu2 ， huo4 zhe3 zhong1 shen1 qiu2 bu4 de2 。
- wo3 wei4 chang2 qiu2 hu1 de2 zhi1 ， xiu4 chu1 yu4 hua1 cong1 yi4 pi3 。
- kai1 juan4 ru2 wen2 si1 feng1 sheng1 ， cu4 ta4 qing1 tian1 pao4 pi1 li4 。
- cao2 ba4 xi1 yu4 tang2 ming2 huang2 ， hua4 chu1 ci3 ma3 zhen1 long2 xiang1 。
- huang2 jin1 bai4 ci4 nan2 xun1 dian4 ， he4 yi4 men2 hu4 sheng1 hui1 guang1 。
- sheng1 ping2 nan2 bao3 jin1 yi4 san4 ， wan3 sui4 ben1 bo1 tao2 zhan4 chang3 。
- que4 de2 shao3 ling2 shi1 yi4 shou3 ， ming2 cheng1 yu3 zhou4 xiang1 you1 chang2 。
- gong1 hou2 bu4 gan1 wan4 cheng2 zhu3 ， dan4 yu4 zhui1 xun2 qiong2 du4 fu3 。
- lao3 bi3 yi4 xi3 han2 gan4 rou4 ， tian1 xian2 zhi4 bao3 luo4 huan2 du3 。
- shi1 fei1 du4 fu3 hua4 sheng4 cao2 ， wu2 nai3 xin1 shen2 man4 lao2 ku3 。
- gong1 hou2 ci3 bi3 you2 xi4 er3 ， bie2 you3 wen2 zhang1 chui2 wan4 gu3 。

## 注释

## 译文

## 赏析
