---
id: fang-hui-shi-yue-zhong-huan-jiu-shu-ke-zhi-fen-yun-de-ju-zi
title: 十月中澣酒熟客至分韻得菊字
titlePinyin: shi2 yue4 zhong1 huan4 jiu3 shu2 ke4 zhi4 fen1 yun4 de2 ju2 zi4
titleSlug: shi-yue-zhong-huan-jiu-shu-ke-zhi-fen-yun-de-ju-zi
author: 方回
authorPinyin: fang1 hui2
authorSlug: fang-hui
dynasty: 宋
dynastyPinyin: song4
dynastySlug: song
tags: []
---

## 正文

- 亂離脫此生，真復類殘菊。
- 嚴霜百草死，愧我一影獨。
- 鄉鄰豪奪兒，豈不金滿屋。
- 或乃盜賊起，全家被屠戮。
- 賈禍由稔惡，寡悔勝干祿。
- 聊保兩鬢白，時倒一樽綠。
- 客有可人至，酒適今朝熟。
- 隔牆馬蹄響，呵殿盛騶僕。
- 天邊本無物，眼若送鴻鵠。

## 拼音

- luan4 li2 tuo1 ci3 sheng1 ， zhen1 fu4 lei4 can2 ju2 。
- yan2 shuang1 bai3 cao3 si3 ， kui4 wo3 yi4 ying3 du2 。
- xiang1 lin2 hao2 duo2 er2 ， qi3 bu4 jin1 man3 wu1 。
- huo4 nai3 dao4 zei2 qi3 ， quan2 jia1 bei4 tu2 lu4 。
- jia3 huo4 you2 ren3 e4 ， gua3 hui3 sheng4 gan1 lu4 。
- liao2 bao3 liang3 bin4 bai2 ， shi2 dao3 yi4 zun1 lü4 。
- ke4 you3 ke3 ren2 zhi4 ， jiu3 shi4 jin1 zhao1 shu2 。
- ge2 qiang2 ma3 ti2 xiang3 ， he1 dian4 sheng4 zou1 pu2 。
- tian1 bian1 ben3 wu2 wu4 ， yan3 ruo4 song4 hong2 hu2 。

## 注释

## 译文

## 赏析
