---
id: fang-hui-ji-ti-yun-wu-zhao-zi-jing-qi-meng-ting-feng-yu-ting-er-shou-qi-yi
title: 寄題雲屋趙資敬啟蒙亭風雩亭二首  其一
titlePinyin: ji4 ti2 yun2 wu1 zhao4 zi1 jing4 qi3 meng2 ting2 feng1 yu2 ting2 er4 shou3     qi2 yi1
titleSlug: ji-ti-yun-wu-zhao-zi-jing-qi-meng-ting-feng-yu-ting-er-shou-qi-yi
author: 方回
authorPinyin: fang1 hui2
authorSlug: fang-hui
dynasty: 宋
dynastyPinyin: song4
dynastySlug: song
tags: []
---

## 正文

- 坤三變艮山，天一生坎泉。
- 注谷未浩浩，滴石初涓涓。
- 君子觀厥象，有若童穉然。
- 更歷幾險阻，然後爲巨川。
- 始教及齠齔，成功從心年。
- 夫人可爲聖，往聖敢自專。
- 果行誓必往，江海迷泝沿。
- 育德滋無窮，晝夜鳴潺湲。
- 雲屋有遺老，鑿渠玩清漣。
- 時時汎羽觴，坐致蘭亭賢。
- 曷時亦酌我，同賦臨流篇。

## 拼音

- kun1 san1 bian4 gen4 shan1 ， tian1 yi4 sheng1 kan3 quan2 。
- zhu4 gu3 wei4 hao4 hao4 ， di1 shi2 chu1 juan1 juan1 。
- jun1 zi3 guan1 jue2 xiang4 ， you3 ruo4 tong2 zhi4 ran2 。
- geng4 li4 ji1 xian3 zu3 ， ran2 hou4 wei2 ju4 chuan1 。
- shi3 jiao4 ji2 tiao2 chen4 ， cheng2 gong1 cong2 xin1 nian2 。
- fu1 ren2 ke3 wei2 sheng4 ， wang3 sheng4 gan3 zi4 zhuan1 。
- guo3 xing2 shi4 bi4 wang3 ， jiang1 hai3 mi2 su4 yan2 。
- yu4 de2 zi1 wu2 qiong2 ， zhou4 ye4 ming2 chan2 yuan2 。
- yun2 wu1 you3 yi2 lao3 ， zao2 qu2 wan2 qing1 lian2 。
- shi2 shi2 fan4 yu3 shang1 ， zuo4 zhi4 lan2 ting2 xian2 。
- he2 shi2 yi4 zhuo2 wo3 ， tong2 fu4 lin2 liu2 pian1 。

## 注释

## 译文

## 赏析
