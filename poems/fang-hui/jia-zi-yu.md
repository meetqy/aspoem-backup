---
id: fang-hui-jia-zi-yu
title: 甲子雨
titlePinyin: jia3 zi3 yu3
titleSlug: jia-zi-yu
author: 方回
authorPinyin: fang1 hui2
authorSlug: fang-hui
dynasty: 宋
dynastyPinyin: song4
dynastySlug: song
tags: []
---

## 正文

- 紫陽元日得晴日，曉鵲聲邊駢賀客。
- 玉梅爛漫照椒觴，盡我真珠紅一石。
- 祁山山下初立春，馬上送迎逢故人。
- 故人挈榼藉芳草，啼鳥遊絲天氣新。
- 吟鞭轉入西江路，寶月欲圓碧霄暮。
- 南方戰罷聞者喜，盡道上元仍甲子。
- 卒然軍興由盜興，千里無煙况有燈。
- 雞犬逃生且未暇，上元之雨吾何憎。
- 萬馬還營速須早，放與田家蠶麥好。
- 甲子之雨恐不可，聽彼謠言愁殺我。

## 拼音

- zi3 yang2 yuan2 ri4 de2 qing2 ri4 ， xiao3 que4 sheng1 bian1 pian2 he4 ke4 。
- yu4 mei2 lan4 man4 zhao4 jiao1 shang1 ， jin4 wo3 zhen1 zhu1 hong2 yi4 shi2 。
- qi2 shan1 shan1 xia4 chu1 li4 chun1 ， ma3 shang4 song4 ying2 feng2 gu4 ren2 。
- gu4 ren2 qie4 ke1 jie4 fang1 cao3 ， ti2 niao3 you2 si1 tian1 qi4 xin1 。
- yin2 bian1 zhuan3 ru4 xi1 jiang1 lu4 ， bao3 yue4 yu4 yuan2 bi4 xiao1 mu4 。
- nan2 fang1 zhan4 ba4 wen2 zhe3 xi3 ， jin4 dao4 shang4 yuan2 reng2 jia3 zi3 。
- zu2 ran2 jun1 xing1 you2 dao4 xing1 ， qian1 li3 wu2 yan1 kuang4 you3 deng1 。
- ji1 quan3 tao2 sheng1 qie3 wei4 xia2 ， shang4 yuan2 zhi1 yu3 wu2 he2 zeng1 。
- wan4 ma3 huan2 ying2 su4 xu1 zao3 ， fang4 yu3 tian2 jia1 can2 mai4 hao3 。
- jia3 zi3 zhi1 yu3 kong3 bu4 ke3 ， ting1 bi3 yao2 yan2 chou2 sha1 wo3 。

## 注释

## 译文

## 赏析
