---
id: fang-hui-lai-qu-lu
title: 來去路
titlePinyin: lai2 qu4 lu4
titleSlug: lai-qu-lu
author: 方回
authorPinyin: fang1 hui2
authorSlug: fang-hui
dynasty: 宋
dynastyPinyin: song4
dynastySlug: song
tags: []
---

## 正文

- 後山路安來，前山路安去。
- 高中不無低，自有可通處。
- 譬如澗谷水，日夜泉源注。
- 但聞水流聲，不見來去路。
- 避礙適其順，智本何所惡。
- 後世窮梯航，乃以嗜欲故。
- 漢武天馬歌，文采誠獨步。
- 焉知十萬師，暴骨委秋露。
- 我願四達衢，但行商與賈。
- 一遇荷戈人，寸跬不可度。

## 拼音

- hou4 shan1 lu4 an1 lai2 ， qian2 shan1 lu4 an1 qu4 。
- gao1 zhong1 bu4 wu2 di1 ， zi4 you3 ke3 tong1 chu3 。
- pi4 ru2 jian4 gu3 shui3 ， ri4 ye4 quan2 yuan2 zhu4 。
- dan4 wen2 shui3 liu2 sheng1 ， bu2 jian4 lai2 qu4 lu4 。
- bi4 ai4 shi4 qi2 shun4 ， zhi4 ben3 he2 suo3 e4 。
- hou4 shi4 qiong2 ti1 hang2 ， nai3 yi3 shi4 yu4 gu4 。
- han4 wu3 tian1 ma3 ge1 ， wen2 cai3 cheng2 du2 bu4 。
- yan1 zhi1 shi2 wan4 shi1 ， bao4 gu3 wei3 qiu1 lu4 。
- wo3 yuan4 si4 da2 qu2 ， dan4 hang2 shang1 yu3 jia3 。
- yi2 yu4 he2 ge1 ren2 ， cun4 kui3 bu4 ke3 du4 。

## 注释

## 译文

## 赏析
