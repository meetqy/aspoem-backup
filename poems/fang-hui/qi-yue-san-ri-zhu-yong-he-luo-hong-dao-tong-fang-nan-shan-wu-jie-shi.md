---
id: fang-hui-qi-yue-san-ri-zhu-yong-he-luo-hong-dao-tong-fang-nan-shan-wu-jie-shi
title: 七月三日朱用和羅弘道同訪南山無竭師
titlePinyin: qi1 yue4 san1 ri4 zhu1 yong4 he2 luo2 hong2 dao4 tong2 fang3 nan2 shan1 wu2 jie2 shi1
titleSlug: qi-yue-san-ri-zhu-yong-he-luo-hong-dao-tong-fang-nan-shan-wu-jie-shi
author: 方回
authorPinyin: fang1 hui2
authorSlug: fang-hui
dynasty: 宋
dynastyPinyin: song4
dynastySlug: song
tags: []
---

## 正文

- 振騎出喧闠，榜舟浮廣川。
- 冠蓋二三子，謂我揚先鞭。
- 翳翳杉漆塢，膴膴禾黍田。
- 籬闖擁稚髻，擔觀駢旅肩。
- 是日告秋朔，暑絺稍輕便。
- 矚遠喜野曠，討幽忘道綿。
- 維南孤崒嵂，中有西方仙。
- 鐵幹萬樹古，金界千柱堅。
- 濕蘚滑側磴，密荔凉深泉。
- 道人瘦如臘，不見今三年。
- 翠琰壁奇刻，丹塗架穹椽。
- 脩竹洗人心，焉知紅塵天。
- 謔劇酒若失，機捷詩易圓。
- 致爽瀟灑閣，俯視烏龍顛。
- 過帆倏滅沒，聚市常熬煎。
- 臨軒十八公，老壽藤蘿纏。
- 與語若未對，風至忽粲然。
- 斗牛之所蒞，吳越封疆連。
- 自泰伯勾踐，以至衣錦錢。
- 成敗亦屢矣，變化若浮煙。
- 嗟哉聲利徒，羣蟻爭微羶。
- 吾儕方寸中，皎月澄寒淵。
- 少迷逐衆嗜，晚悟羞前愆。
- 會當擺俗鞅，來此禪窗眠。

## 拼音

- zhen4 qi2 chu1 xuan1 hui4 ， bang3 zhou1 fu2 guang3 chuan1 。
- guan1 gai4 er4 san1 zi3 ， wei4 wo3 yang2 xian1 bian1 。
- yi4 yi4 shan1 qi1 wu4 ， wu3 wu3 he2 shu3 tian2 。
- li2 chuang3 yong1 zhi4 ji4 ， dan1 guan1 pian2 lü3 jian1 。
- shi4 ri4 gao4 qiu1 shuo4 ， shu3 chi1 shao1 qing1 bian4 。
- zhu3 yuan3 xi3 ye3 kuang4 ， tao3 you1 wang4 dao4 mian2 。
- wei2 nan2 gu1 zu2 lü4 ， zhong1 you3 xi1 fang1 xian1 。
- tie3 gan4 wan4 shu4 gu3 ， jin1 jie4 qian1 zhu4 jian1 。
- shi1 xian3 hua2 ce4 deng4 ， mi4 li4 liang2 shen1 quan2 。
- dao4 ren2 shou4 ru2 la4 ， bu2 jian4 jin1 san1 nian2 。
- cui4 yan3 bi4 qi2 ke4 ， dan1 tu2 jia4 qiong2 chuan2 。
- xiu1 zhu2 xi3 ren2 xin1 ， yan1 zhi1 hong2 chen2 tian1 。
- xue4 ju4 jiu3 ruo4 shi1 ， ji1 jie2 shi1 yi4 yuan2 。
- zhi4 shuang3 xiao1 sa3 ge2 ， fu3 shi4 wu1 long2 dian1 。
- guo4 fan1 shu1 mie4 mei2 ， ju4 shi4 chang2 ao2 jian1 。
- lin2 xuan1 shi2 ba1 gong1 ， lao3 shou4 teng2 luo2 chan2 。
- yu3 yu3 ruo4 wei4 dui4 ， feng1 zhi4 hu1 can4 ran2 。
- dou4 niu2 zhi1 suo3 li4 ， wu2 yue4 feng1 jiang1 lian2 。
- zi4 tai4 bo2 gou1 jian4 ， yi3 zhi4 yi1 jin3 qian2 。
- cheng2 bai4 yi4 lü3 yi3 ， bian4 hua4 ruo4 fu2 yan1 。
- jie1 zai1 sheng1 li4 tu2 ， qun2 yi3 zheng1 wei1 shan1 。
- wu2 chai2 fang1 cun4 zhong1 ， jiao3 yue4 cheng2 han2 yuan1 。
- shao3 mi2 zhu2 zhong4 shi4 ， wan3 wu4 xiu1 qian2 qian1 。
- hui4 dang1 bai3 su2 yang1 ， lai2 ci3 shan4 chuang1 mian2 。

## 注释

## 译文

## 赏析
