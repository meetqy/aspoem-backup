---
id: fang-hui-song-zhao-wu-ji-zhi-lin-chuan
title: 送趙無己之臨川
titlePinyin: song4 zhao4 wu2 ji3 zhi1 lin2 chuan1
titleSlug: song-zhao-wu-ji-zhi-lin-chuan
author: 方回
authorPinyin: fang1 hui2
authorSlug: fang-hui
dynasty: 宋
dynastyPinyin: song4
dynastySlug: song
tags: []
---

## 正文

- 古之諸侯公侯伯，今之諸侯二千石。
- 建邦作郡事不同，後車皆當載賓客。
- 釣魚呂望朝棄竿，飯牛甯越夜辭軛。
- 雲龍風虎機會偶，赫奕功名垂竹帛。
- 原嘗春陵四公子，珠履三千分鼎食。
- 馮讙市義薄聚斂，毛遂歃盟却强敵。
- 梁王兔園禮詞人，相如之賦枚乘七。
- 平津更有翹材館，大開東閣英彥集。
- 徒步常何起馬周，落河房琯任劉秩。
- 嚴鄭公延杜子美，郭汾陽遇李太白。
- 朱門若止藏歌舞，無一措大研文墨。
- 不知稼穡友朋闕，儻非癡物亦俗物。
- 臨川太守千騎行，誰董琴瑟護書冊。
- 吾子從之大江西，訓誘諸郎據師席。
- 王介甫之學誤人國家，陸子靜之學雜彼禪佛。
- 四海公論有如此，讀書豈可無揀擇。
- 若夫擬峴臺登臨而賦詩，不妨寄我清江紙一疋。

## 拼音

- gu3 zhi1 zhu1 hou2 gong1 hou2 bo2 ， jin1 zhi1 zhu1 hou2 er4 qian1 shi2 。
- jian4 bang1 zuo4 jun4 shi4 bu4 tong2 ， hou4 ju1 jie1 dang1 zai4 bin1 ke4 。
- diao4 yu2 lü3 wang4 chao2 qi4 gan1 ， fan4 niu2 ning2 yue4 ye4 ci2 e4 。
- yun2 long2 feng1 hu3 ji1 hui4 ou3 ， he4 yi4 gong1 ming2 chui2 zhu2 bo2 。
- yuan2 chang2 chun1 ling2 si4 gong1 zi3 ， zhu1 lü3 san1 qian1 fen1 ding3 shi2 。
- feng2 huan1 shi4 yi4 bao2 ju4 lian3 ， mao2 sui4 sha4 meng2 que4 qiang2 di2 。
- liang2 wang2 tu4 yuan2 li3 ci2 ren2 ， xiang1 ru2 zhi1 fu4 mei2 cheng2 qi1 。
- ping2 jin1 geng4 you3 qiao2 cai2 guan3 ， da4 kai1 dong1 ge2 ying1 yan4 ji2 。
- tu2 bu4 chang2 he2 qi3 ma3 zhou1 ， luo4 he2 fang2 guan3 ren4 liu2 zhi4 。
- yan2 zheng4 gong1 yan2 du4 zi3 mei3 ， guo1 fen2 yang2 yu4 li3 tai4 bai2 。
- zhu1 men2 ruo4 zhi3 cang2 ge1 wu3 ， wu2 yi2 cuo4 da4 yan2 wen2 mo4 。
- bu4 zhi1 jia4 se4 you3 peng2 que4 ， tang3 fei1 chi1 wu4 yi4 su2 wu4 。
- lin2 chuan1 tai4 shou3 qian1 qi2 xing2 ， shui2 dong3 qin2 se4 hu4 shu1 ce4 。
- wu2 zi3 cong2 zhi1 da4 jiang1 xi1 ， xun4 you4 zhu1 lang2 ju4 shi1 xi2 。
- wang2 jie4 fu3 zhi1 xue2 wu4 ren2 guo2 jia1 ， lu4 zi3 jing4 zhi1 xue2 za2 bi3 shan4 fo2 。
- si4 hai3 gong1 lun4 you3 ru2 ci3 ， du2 shu1 qi3 ke3 wu2 jian3 ze2 。
- ruo4 fu2 ni3 xian4 tai2 deng1 lin2 er2 fu4 shi1 ， bu4 fang2 ji4 wo3 qing1 jiang1 zhi3 yi4 pi3 。

## 注释

## 译文

## 赏析
