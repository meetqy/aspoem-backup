---
id: fang-hui-song-xu-ru-xin-ru-wu-yuan-san-shi-yun
title: 送徐如心如婺源三十韻
titlePinyin: song4 xu2 ru2 xin1 ru2 wu4 yuan2 san1 shi2 yun4
titleSlug: song-xu-ru-xin-ru-wu-yuan-san-shi-yun
author: 方回
authorPinyin: fang1 hui2
authorSlug: fang-hui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 之子成春服，歡言駕出遊。
- 殘紅三月路，疊翠萬山州。
- 夏后乘輴澤，軒皇煉藥丘。
- 曠平初渺莽，屈曲漸深幽。
- 比縣干戈偃，諸村盜賊收。
- 室廬還舊貫，邸店競新修。
- 蠶月門多鐍，秧田草盡耰。
- 畫龍沽肆古，檻虎驛程脩。
- 天目蟠根遠，王干設險遒。
- 徑紆橫巨石，澗潔見游鯈。
- 嶽勢攀衡霍，星文摘斗牛。
- 桑麻敦本業，笋蕨勝珍羞。
- 谷冷長杉密，岡溫早茗抽。
- 宣平何處在，太白此中求。
- 仙墅丹池火，僧廬野竹秋。
- 農談通稗史，騷詠入樵謳。
- 楚雨三江外，吳雲五嶺頭。
- 夕陽彭蠡浦，潮水浙河流。
- 西望番君國，東思越相州。
- 孰云民俗儉，政爾士風優。
- 輿隸知周孔，章縫盛魯鄒。
- 聖賢一道續，天地四書留。
- 闕里瞻庠序，師臣拜冕旒。
- 永懷枌梓故，能奠藻芹不。
- 靈順王封廟，華光佛氏樓。
- 端能無鬼責，焉所匪神庥。
- 矧是儒家彥，初非賈客儔。
- 詩材工捃摭，意匠極雕鎪。
- 佳句垂千古，浮榮等一漚。
- 吾家紫陽下，肯作寄書郵。

## 拼音

- zhi1 zi3 cheng2 chun1 fu2 ， huan1 yan2 jia4 chu1 you2 。
- can2 hong2 san1 yue4 lu4 ， die2 cui4 wan4 shan1 zhou1 。
- xia4 hou4 cheng2 chun1 ze2 ， xuan1 huang2 lian4 yao4 qiu1 。
- kuang4 ping2 chu1 miao3 mang3 ， qu1 qu1 jian4 shen1 you1 。
- bi3 xian4 gan1 ge1 yan3 ， zhu1 cun1 dao4 zei2 shou1 。
- shi4 lu2 huan2 jiu4 guan4 ， di3 dian4 jing4 xin1 xiu1 。
- can2 yue4 men2 duo1 jue2 ， yang1 tian2 cao3 jin4 you1 。
- hua4 long2 gu1 si4 gu3 ， jian4 hu3 yi4 cheng2 xiu1 。
- tian1 mu4 pan2 gen1 yuan3 ， wang2 gan1 she4 xian3 qiu2 。
- jing4 yu1 heng2 ju4 shi2 ， jian4 jie2 jian4 you2 tiao2 。
- yue4 shi4 pan1 heng2 huo4 ， xing1 wen2 zhai1 dou4 niu2 。
- sang1 ma2 dun1 ben3 ye4 ， sun3 jue2 sheng4 zhen1 xiu1 。
- gu3 leng3 chang2 shan1 mi4 ， gang1 wen1 zao3 ming2 chou1 。
- xuan1 ping2 he2 chu3 zai4 ， tai4 bai2 ci3 zhong1 qiu2 。
- xian1 shu4 dan1 chi2 huo3 ， seng1 lu2 ye3 zhu2 qiu1 。
- nong2 tan2 tong1 bai4 shi3 ， sao1 yong3 ru4 qiao2 ou1 。
- chu3 yu3 san1 jiang1 wai4 ， wu2 yun2 wu3 ling3 tou2 。
- xi1 yang2 peng2 li2 pu3 ， chao2 shui3 zhe4 he2 liu2 。
- xi1 wang4 fan1 jun1 guo2 ， dong1 si1 yue4 xiang1 zhou1 。
- shu2 yun2 min2 su2 jian3 ， zheng4 er3 shi4 feng1 you1 。
- yu2 li4 zhi1 zhou1 kong3 ， zhang1 feng2 sheng4 lu3 zou1 。
- sheng4 xian2 yi2 dao4 xu4 ， tian1 di4 si4 shu1 liu2 。
- que4 li3 zhan1 xiang2 xu4 ， shi1 chen2 bai4 mian3 liu2 。
- yong3 huai2 fen2 zi3 gu4 ， neng2 dian4 zao3 qin2 bu4 。
- ling2 shun4 wang2 feng1 miao4 ， hua2 guang1 fo2 shi4 lou2 。
- duan1 neng2 wu2 gui3 ze2 ， yan1 suo3 fei3 shen2 xiu1 。
- shen3 shi4 ru2 jia1 yan4 ， chu1 fei1 jia3 ke4 chou2 。
- shi1 cai2 gong1 jun4 zhi2 ， yi4 jiang4 ji2 diao1 sou1 。
- jia1 ju4 chui2 qian1 gu3 ， fu2 rong2 deng3 yi4 ou1 。
- wu2 jia1 zi3 yang2 xia4 ， ken3 zuo4 ji4 shu1 you2 。

## 注释

## 译文

## 赏析
