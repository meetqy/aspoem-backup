---
id: fang-hui-dan-qing-ge-zeng-wang-chun-yang-yong-qi-shen-dan-ge-yun
title: 丹青歌贈王春陽用其神丹歌韻
titlePinyin: dan1 qing1 ge1 zeng4 wang2 chun1 yang2 yong4 qi2 shen2 dan1 ge1 yun4
titleSlug: dan-qing-ge-zeng-wang-chun-yang-yong-qi-shen-dan-ge-yun
author: 方回
authorPinyin: fang1 hui2
authorSlug: fang-hui
dynasty: 宋
dynastyPinyin: song4
dynastySlug: song
tags: []
---

## 正文

- 世上若無鍾子期，破琴勿爲俗子嗤。
- 人間亦有王昭君，奈何衆女嫉蛾眉。
- 我粗能詩子能畫，筆力豈不山可移。
- 希聲絕色識者少，妾婦嗃嗃仍嘻嘻。
- 宣和畫史我嘗讀，山水王詵併郭熙。
- 儋州禿翁早題品，元祐文章衆首推。
- 坡詩一句不收拾，熙豐孽黨遺羣兒。
- 大坡小坡俱寫竹，黜不登載無一枝。
- 河東顓征領節度，賊貫時實籌兵帷。
- 謂此昏椓亦善畫，繆取人主玉色怡。
- 畫之是非且不辨，國勢竟隨閹宦痿。
- 花光墨梅方盛行，乃坐山谷屏斥爲。
- 簡齋五詩動萬乘，此等佳作亦棄之。
- 五日十日一水石，王宰見賞杜拾遺。
- 如許名手無其名，可謂世衰人才衰。
- 筒不肯破菜不潑，朝士閎籍塗粉脂。
- 青城北轅五馬渡，正邪稍稍分荼飴。
- 萬事盡如畫譜意，焉得炎正不中微。
- 雪蘇黄冤尚伊洛，始覺七政齊衡璣。
- 錦囊玉軸鎖御府，徑與宗祏同灰飛。
- 米元章史論稍公，遺物太倉存一稊。
- 子能畫，亦能詩。
- 衆人不識不必疑，相逢但當醉如泥。

## 拼音

- shi4 shang4 ruo4 wu2 zhong1 zi3 qi1 ， po4 qin2 wu4 wei2 su2 zi3 chi1 。
- ren2 jian4 yi4 you3 wang2 zhao1 jun1 ， nai4 he2 zhong4 nü3 ji2 e2 mei2 。
- wo3 cu1 neng2 shi1 zi3 neng2 hua4 ， bi3 li4 qi3 bu4 shan1 ke3 yi2 。
- xi1 sheng1 jue2 se4 shi2 zhe3 shao3 ， qie4 fu4 he4 he4 reng2 xi1 xi1 。
- xuan1 he2 hua4 shi3 wo3 chang2 du2 ， shan1 shui3 wang2 shen1 bing4 guo1 xi1 。
- dan1 zhou1 tu1 weng1 zao3 ti2 pin3 ， yuan2 you4 wen2 zhang1 zhong4 shou3 tui1 。
- po1 shi1 yi2 ju4 bu4 shou1 shi2 ， xi1 feng1 nie4 dang3 yi2 qun2 er2 。
- da4 po1 xiao3 po1 ju4 xie3 zhu2 ， chu4 bu4 deng1 zai4 wu2 yi4 zhi1 。
- he2 dong1 zhuan1 zheng1 ling3 jie2 du4 ， zei2 guan4 shi2 shi2 chou2 bing1 wei2 。
- wei4 ci3 hun1 zhuo2 yi4 shan4 hua4 ， mou2 qu3 ren2 zhu3 yu4 se4 yi2 。
- hua4 zhi1 shi4 fei1 qie3 bu2 bian4 ， guo2 shi4 jing4 sui2 yan1 huan4 wei3 。
- hua1 guang1 mo4 mei2 fang1 sheng4 xing2 ， nai3 zuo4 shan1 gu3 ping2 chi4 wei2 。
- jian3 zhai1 wu3 shi1 dong4 wan4 cheng2 ， ci3 deng3 jia1 zuo4 yi4 qi4 zhi1 。
- wu3 ri4 shi2 ri4 yi4 shui3 shi2 ， wang2 zai3 jian4 shang3 du4 shi2 yi2 。
- ru2 xu1 ming2 shou3 wu2 qi2 ming2 ， ke3 wei4 shi4 shuai1 ren2 cai2 shuai1 。
- tong3 bu4 ken3 po4 cai4 bu4 po1 ， chao2 shi4 hong2 ji2 tu2 fen3 zhi1 。
- qing1 cheng2 bei3 yuan2 wu3 ma3 du4 ， zheng4 ye2 shao1 shao1 fen1 tu2 yi2 。
- wan4 shi4 jin4 ru2 hua4 pu3 yi4 ， yan1 de2 yan2 zheng4 bu4 zhong1 wei1 。
- xue3 su1 huang2 yuan1 shang4 yi1 luo4 ， shi3 jue2 qi1 zheng4 qi2 heng2 ji1 。
- jin3 nang2 yu4 zhou2 suo3 yu4 fu3 ， jing4 yu3 zong1 shi2 tong2 hui1 fei1 。
- mi3 yuan2 zhang1 shi3 lun4 shao1 gong1 ， yi2 wu4 tai4 cang1 cun2 yi4 ti2 。
- zi3 neng2 hua4 ， yi4 neng2 shi1 。
- zhong4 ren2 bu4 shi2 bu2 bi4 yi2 ， xiang1 feng2 dan4 dang1 zui4 ru2 ni2 。

## 注释

## 译文

## 赏析
