---
id: fang-hui-fu-zhou-ting-du-zuo
title: 孚舟亭獨坐
titlePinyin: fu2 zhou1 ting2 du2 zuo4
titleSlug: fu-zhou-ting-du-zuo
author: 方回
authorPinyin: fang1 hui2
authorSlug: fang-hui
dynasty: 宋
dynastyPinyin: song4
dynastySlug: song
tags: []
---

## 正文

- 犖確蒔秈米，淺清釣鯈魚。
- 茲事不在多，克儉即有餘。
- 俯仰六十載，山城八遷居。
- 憶昔罷閫幕，始有此屋廬。
- 鞠躬畚瓦礫，流汗薅茅苴。
- 前後列花果，左右環圖書。
- 誰令厠朝士，又駕太守車。
- 大兵革宇宙，乘時沸猱狙。
- 斸掘壞畦徑，抉偷夷庭除。
- 厨荒敗炊爨，室空移貯儲。
- 歸來問鄰舊，死徙徒欷歔。
- 募工淘穢井，課僕通污渠。
- 旋理短檠燈，復荷長柄鋤。
- 倏忽九寒暑，出入無馿輿。
- 忍貧不肯仕，人謂回也愚。
- 今歲事大謬，羣賊屠郊墟。
- 古樹伐作薪，野茹挑爲蔬。
- 淡食已數月，窮乃至此歟。
- 筋力既衰劣，鬢毛苦凋疏。
- 以今較疇昔，百事皆弗如。
- 弗如又何嗟，不繫天命且。
- 柴荆永日閉，池亭秋霽初。
- 朝看白雲起，暮對丹霞舒。
- 獨坐心自賞，是身如空虛。

## 拼音

- luo4 que4 shi4 xian1 mi3 ， qian3 qing1 diao4 tiao2 yu2 。
- zi1 shi4 bu2 zai4 duo1 ， ke4 jian3 ji2 you3 yu2 。
- fu3 yang3 liu4 shi2 zai4 ， shan1 cheng2 ba1 qian1 ju1 。
- yi4 xi1 ba4 kun3 mu4 ， shi3 you3 ci3 wu1 lu2 。
- ju1 gong1 ben3 wa3 li4 ， liu2 han4 hao1 mao2 ju1 。
- qian2 hou4 lie4 hua1 guo3 ， zuo3 you4 huan2 tu2 shu1 。
- shui2 ling4 ce4 chao2 shi4 ， you4 jia4 tai4 shou3 ju1 。
- da4 bing1 ge2 yu3 zhou4 ， cheng2 shi2 fei4 nao2 ju1 。
- zhu2 jue2 huai4 qi2 jing4 ， jue2 tou1 yi2 ting2 chu2 。
- chu2 huang1 bai4 chui1 cuan4 ， shi4 kong1 yi2 zhu4 chu3 。
- gui1 lai2 wen4 lin2 jiu4 ， si3 xi3 tu2 xi1 xu1 。
- mu4 gong1 tao2 hui4 jing3 ， ke4 pu2 tong1 wu1 qu2 。
- xuan2 li3 duan3 qing2 deng1 ， fu4 he2 chang2 bing3 chu2 。
- shu1 hu1 jiu3 han2 shu3 ， chu1 ru4 wu2 lu2 yu2 。
- ren3 pin2 bu4 ken3 shi4 ， ren2 wei4 hui2 ye3 yu2 。
- jin1 sui4 shi4 da4 miu4 ， qun2 zei2 tu2 jiao1 xu1 。
- gu3 shu4 fa2 zuo4 xin1 ， ye3 ru2 tiao1 wei2 shu1 。
- dan4 shi2 yi3 shu4 yue4 ， qiong2 nai3 zhi4 ci3 yu2 。
- jin1 li4 ji4 shuai1 lie4 ， bin4 mao2 ku3 diao1 shu1 。
- yi3 jin1 jiao4 chou2 xi1 ， bai3 shi4 jie1 fu2 ru2 。
- fu2 ru2 you4 he2 jie1 ， bu2 xi4 tian1 ming4 qie3 。
- chai2 jing1 yong3 ri4 bi4 ， chi2 ting2 qiu1 ji4 chu1 。
- chao2 kan4 bai2 yun2 qi3 ， mu4 dui4 dan1 xia2 shu1 。
- du2 zuo4 xin1 zi4 shang3 ， shi4 shen1 ru2 kong1 xu1 。

## 注释

## 译文

## 赏析
