---
id: fang-hui-qiu-feng-ge
title: 秋風歌
titlePinyin: qiu1 feng1 ge1
titleSlug: qiu-feng-ge
author: 方回
authorPinyin: fang1 hui2
authorSlug: fang-hui
dynasty: 宋
dynastyPinyin: song4
dynastySlug: song
tags: []
---

## 正文

- 君不見七月一日海上風，浙水西東淮水東。
- 鹽亭網戶十萬許，潮頭三丈一掃空。
- 高門大屋聳金碧，瞬息浮入龍王宮。
- 官吏軍民不知幾，肉無肥瘦魚腹中。
- 縱屍橫骨互撐拄，蠅蚋姑嘬鷹鸇同。
- 人家婦女金纏臂，惡少斫之殘血紅。
- 富商大賈浮巨舶，犀象珠璣誇豪雄。
- 三五百艘□□□，□□紙船紙梢工。
- 善登高樹毒蛇滿，善泅有蛇纏其躬。
- □□□家無一口，甚寇屠戮兵戰攻。
- 我憶淳熙前辛丑，赤地□□飛蝗蟲。
- 江南人才殊未少，南康救荒頼文公。
- 我憶嘉熙□辛丑，西湖涸底舟不通。
- 人肉饅頭市肆賣，艮山門潮堯水洪。
- 水旱厄運古來有，皇天得不憐民窮。
- 辛丑定數不可免，願言少殺神怨恫。
- 七十有五衰病翁，未即就木猶轉蓬，僥倖米價不長年歲豐。

## 拼音

- jun1 bu2 jian4 qi1 yue4 yi2 ri4 hai3 shang4 feng1 ， zhe4 shui3 xi1 dong1 huai2 shui3 dong1 。
- yan2 ting2 wang3 hu4 shi2 wan4 xu1 ， chao2 tou2 san1 zhang4 yi4 sao3 kong1 。
- gao1 men2 da4 wu1 song3 jin1 bi4 ， shun4 xi1 fu2 ru4 long2 wang2 gong1 。
- guan1 li4 jun1 min2 bu4 zhi1 ji1 ， rou4 wu2 fei2 shou4 yu2 fu4 zhong1 。
- zong4 shi1 heng2 gu3 hu4 cheng1 zhu3 ， ying2 rui4 gu1 zuo1 ying1 zhan1 tong2 。
- ren2 jia1 fu4 nü3 jin1 chan2 bi4 ， e4 shao3 zhuo2 zhi1 can2 xue4 hong2 。
- fu4 shang1 da4 jia3 fu2 ju4 bo2 ， xi1 xiang4 zhu1 ji1 kua1 hao2 xiong2 。
- san1 wu3 bai3 sou1 □□□，□□ zhi3 chuan2 zhi3 shao1 gong1 。
- shan4 deng1 gao1 shu4 du2 she2 man3 ， shan4 qiu2 you3 she2 chan2 qi2 gong1 。
- □□□ jia1 wu2 yi4 kou3 ， shen4 kou4 tu2 lu4 bing1 zhan4 gong1 。
- wo3 yi4 chun2 xi1 qian2 xin1 chou3 ， chi4 di4 □□ fei1 huang2 chong2 。
- jiang1 nan2 ren2 cai2 shu1 wei4 shao3 ， nan2 kang1 jiu4 huang1 lai4 wen2 gong1 。
- wo3 yi4 jia1 xi1 □ xin1 chou3 ， xi1 hu2 he2 di3 zhou1 bu4 tong1 。
- ren2 rou4 man2 tou2 shi4 si4 mai4 ， gen4 shan1 men2 chao2 yao2 shui3 hong2 。
- shui3 han4 e4 yun4 gu3 lai2 you3 ， huang2 tian1 de2 bu4 lian2 min2 qiong2 。
- xin1 chou3 ding4 shu4 bu4 ke3 mian3 ， yuan4 yan2 shao3 sha1 shen2 yuan4 dong4 。
- qi1 shi2 you3 wu3 shuai1 bing4 weng1 ， wei4 ji2 jiu4 mu4 you2 zhuan3 peng2 ， jiao3 xing4 mi3 jia4 bu4 chang2 nian2 sui4 feng1 。

## 注释

## 译文

## 赏析
