---
id: fang-hui-song-deng-shan-zhi-ti-diao-xie-jin-jing
title: 送鄧善之提調寫金經
titlePinyin: song4 deng4 shan4 zhi1 ti2 diao4 xie3 jin1 jing1
titleSlug: song-deng-shan-zhi-ti-diao-xie-jin-jing
author: 方回
authorPinyin: fang1 hui2
authorSlug: fang-hui
dynasty: 宋
dynastyPinyin: song4
dynastySlug: song
tags: []
---

## 正文

- 二三十載鄉閭師，黄紙初除專講帷。
- 溧陽雖小亦新郡，學廩粗足晨昏炊。
- 曰事未然缺次遠，槐宮尚需蟬再嘶。
- 士食天祿行或使，暗中自有神扶持。
- 我昔識君初未髭，犀角雙盈方顙頤。
- 飽學武庫富蓄貯，粹行桓璧微瑕疵。
- 過市目不視左右，何啻董生園不窺。
- 含章晦美抱素藴，修之於家朝廷知。
- 一室萬里限戶閾，脚跟不動名四馳。
- 譬諸豐城瘞寶劍，紫氣貫斗當有時。
- 平生識字乃餘事，倉頡科斗揚雄奇。
- 飾翠泥金寫梵夾，凡善書者能辦之。
- 至用儒流董厥役，借此進賢培邦基。
- 晦翁豈止能詩者，澹庵胡公薦以詩。
- 唐柳公權以筆諫，忠鯁隨事堪箴規。
- 去去行行勿復遲，未至烹雌炊扊扅。
- 白玉之堂鳳凰池，不著君輩當著誰。

## 拼音

- er4 san1 shi2 zai4 xiang1 lü2 shi1 ， huang2 zhi3 chu1 chu2 zhuan1 jiang3 wei2 。
- li4 yang2 sui1 xiao3 yi4 xin1 jun4 ， xue2 lin3 cu1 zu2 chen2 hun1 chui1 。
- yue1 shi4 wei4 ran2 que1 ci4 yuan3 ， huai2 gong1 shang4 xu1 chan2 zai4 si1 。
- shi4 shi2 tian1 lu4 xing2 huo4 shi3 ， an4 zhong1 zi4 you3 shen2 fu2 chi2 。
- wo3 xi1 shi2 jun1 chu1 wei4 zi1 ， xi1 jiao3 shuang1 ying2 fang1 sang3 yi2 。
- bao3 xue2 wu3 ku4 fu4 xu4 zhu4 ， cui4 xing2 huan2 bi4 wei1 xia2 ci1 。
- guo4 shi4 mu4 bu2 shi4 zuo3 you4 ， he2 chi4 dong3 sheng1 yuan2 bu4 kui1 。
- han2 zhang1 hui4 mei3 bao4 su4 yun4 ， xiu1 zhi1 wu1 jia1 chao2 ting2 zhi1 。
- yi2 shi4 wan4 li3 xian4 hu4 yu4 ， jiao3 gen1 bu2 dong4 ming2 si4 chi2 。
- pi4 zhu1 feng1 cheng2 yi4 bao3 jian4 ， zi3 qi4 guan4 dou4 dang1 you3 shi2 。
- ping2 sheng1 shi2 zi4 nai3 yu2 shi4 ， cang1 jie2 ke1 dou4 yang2 xiong2 qi2 。
- shi4 cui4 ni2 jin1 xie3 fan4 jia1 ， fan2 shan4 shu1 zhe3 neng2 ban4 zhi1 。
- zhi4 yong4 ru2 liu2 dong3 jue2 yi4 ， jie4 ci3 jin4 xian2 pei2 bang1 ji1 。
- hui4 weng1 qi3 zhi3 neng2 shi1 zhe3 ， dan4 an1 hu2 gong1 jian4 yi3 shi1 。
- tang2 liu3 gong1 quan2 yi3 bi3 jian4 ， zhong1 geng3 sui2 shi4 kan1 zhen1 gui1 。
- qu4 qu4 hang2 hang2 wu4 fu4 chi2 ， wei4 zhi4 peng1 ci2 chui1 yan3 yi2 。
- bai2 yu4 zhi1 tang2 feng4 huang2 chi2 ， bu2 zhu4 jun1 bei4 dang1 zhu4 shui2 。

## 注释

## 译文

## 赏析
