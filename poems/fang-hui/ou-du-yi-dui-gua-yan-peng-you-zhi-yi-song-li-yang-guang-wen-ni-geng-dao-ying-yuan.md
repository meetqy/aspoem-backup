---
id: fang-hui-ou-du-yi-dui-gua-yan-peng-you-zhi-yi-song-li-yang-guang-wen-ni-geng-dao-ying-yuan
title: 偶讀易兌卦衍朋友之義送歷陽廣文倪耕道應淵
titlePinyin: ou3 du2 yi4 dui4 gua4 yan3 peng2 you0 zhi1 yi4 song4 li4 yang2 guang3 wen2 ni2 geng1 dao4 ying1 yuan1
titleSlug: ou-du-yi-dui-gua-yan-peng-you-zhi-yi-song-li-yang-guang-wen-ni-geng-dao-ying-yuan
author: 方回
authorPinyin: fang1 hui2
authorSlug: fang-hui
dynasty: 宋
dynastyPinyin: song4
dynastySlug: song
tags: []
---

## 正文

- 易象麗澤兌，朋友以講習。
- 設官爲之師，義取互相益。
- 六位六爻畫，分明如六人。
- 君子不可疏，小人不可親。
- 初以剛居下，不與四爲應。
- 和兌未有疑，吉士故可信。
- 二以剛居中，承三其人柔。
- 孚兌內不感，有吉無悔尤。
- 六三柔失位，其凶曰來兌。
- 來兌欲媚我，妄說政可外。
- 九以剛居四，六處三五間。
- 商度久乃决，在惡三之姦。
- 五象師之位，剛德既中正。
- 上比六見剝，願勿信彼佞。
- 極說不知已，引三之柔類。
- 此道未光大，正人所遐棄。
- 一令而民說，燮調奠乾坤。
- 一言朋友說，師道亦云尊。
- 大哉說之道，惟以剛爲主。
- 師友相與間，柔佞謹勿取。

## 拼音

- yi4 xiang4 li2 ze2 dui4 ， peng2 you0 yi3 jiang3 xi2 。
- she4 guan1 wei2 zhi1 shi1 ， yi4 qu3 hu4 xiang1 yi4 。
- liu4 wei4 liu4 yao2 hua4 ， fen1 ming2 ru2 liu4 ren2 。
- jun1 zi3 bu4 ke3 shu1 ， xiao3 ren2 bu4 ke3 qin1 。
- chu1 yi3 gang1 ju1 xia4 ， bu4 yu3 si4 wei2 ying1 。
- he2 dui4 wei4 you3 yi2 ， ji2 shi4 gu4 ke3 xin4 。
- er4 yi3 gang1 ju1 zhong1 ， cheng2 san1 qi2 ren2 rou2 。
- fu2 dui4 nei4 bu4 gan3 ， you3 ji2 wu2 hui3 you2 。
- liu4 san1 rou2 shi1 wei4 ， qi2 xiong1 yue1 lai2 dui4 。
- lai2 dui4 yu4 mei4 wo3 ， wang4 shuo1 zheng4 ke3 wai4 。
- jiu3 yi3 gang1 ju1 si4 ， liu4 chu3 san1 wu3 jian4 。
- shang1 du4 jiu3 nai3 jue2 ， zai4 e4 san1 zhi1 jian1 。
- wu3 xiang4 shi1 zhi1 wei4 ， gang1 de2 ji4 zhong1 zheng4 。
- shang4 bi3 liu4 jian4 bao1 ， yuan4 wu4 xin4 bi3 ning4 。
- ji2 shuo1 bu4 zhi1 yi3 ， yin3 san1 zhi1 rou2 lei4 。
- ci3 dao4 wei4 guang1 da4 ， zheng4 ren2 suo3 xia2 qi4 。
- yi2 ling4 er2 min2 shuo1 ， xie4 diao4 dian4 qian2 kun1 。
- yi4 yan2 peng2 you0 shuo1 ， shi1 dao4 yi4 yun2 zun1 。
- da4 zai1 shuo1 zhi1 dao4 ， wei2 yi3 gang1 wei2 zhu3 。
- shi1 you3 xiang1 yu3 jian4 ， rou2 ning4 jin3 wu4 qu3 。

## 注释

## 译文

## 赏析
