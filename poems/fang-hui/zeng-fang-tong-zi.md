---
id: fang-hui-zeng-fang-tong-zi
title: 贈方童子
titlePinyin: zeng4 fang1 tong2 zi3
titleSlug: zeng-fang-tong-zi
author: 方回
authorPinyin: fang1 hui2
authorSlug: fang-hui
dynasty: 宋
dynastyPinyin: song4
dynastySlug: song
tags: []
---

## 正文

- 我年五十九，門弧子垂左。
- 我今年七十，見子雙髻鬌。
- 腹僅椰子大，貯書一何夥。
- 疾讀建瓴水，響應炙車輠。
- 光怪蟠肺腸，不啻珠萬顆。
- 小松三尺許，千丈氣磊砢。
- 近笑韓氏子，瑟僩了細瑣。
- 遠笑陶翁兒，但解覓梨果。
- 我年如子時，記誦亦云頗。
- 舉苕乃遺帚，一懶萬事墮。
- 願子於心田，及時勇耕播。
- 秋成斂精鑿，糠粃勤篩簸。
- 子之名曰燧，此語本宰我。
- 拾舊新是圖，學問甚改火。
- 字之曰又新，進業幸勿惰。
- 譬如萬里途，幸已餱糧裹。
- 一旦輟于行，駿馬同鱉跛。
- 近世文字繁，動輒百篋鎖。
- 誰能發蠹魚，丹鉛拂埃堁。
- 手之而口之，五夜孤燈坐。
- 林下時思之，解衣盤薄臝。
- 六經四書外，一一與探揣。
- 鵬鯨大胾嘬，餘子或螟蠃。
- 又新有如此，名世豈不可。
- 江之水湯湯，念子駕歸舸。
- 泝源尋紫陽，子其正帆柁。

## 拼音

- wo3 nian2 wu3 shi2 jiu3 ， men2 hu2 zi3 chui2 zuo3 。
- wo3 jin1 nian2 qi1 shi2 ， jian4 zi3 shuang1 ji4 tuo3 。
- fu4 jin3 ye1 zi0 da4 ， zhu4 shu1 yi4 he2 huo3 。
- ji2 du2 jian4 ling2 shui3 ， xiang3 ying1 zhi4 ju1 guo3 。
- guang1 guai4 pan2 fei4 chang2 ， bu2 chi4 zhu1 wan4 ke1 。
- xiao3 song1 san1 chi3 xu1 ， qian1 zhang4 qi4 lei3 luo3 。
- jin4 xiao4 han2 shi4 zi3 ， se4 xian4 le0 xi4 suo3 。
- yuan3 xiao4 tao2 weng1 er2 ， dan4 jie3 mi4 li2 guo3 。
- wo3 nian2 ru2 zi3 shi2 ， ji4 song4 yi4 yun2 po1 。
- ju3 tiao2 nai3 yi2 zhou3 ， yi4 lan3 wan4 shi4 duo4 。
- yuan4 zi3 wu1 xin1 tian2 ， ji2 shi2 yong3 geng1 bo1 。
- qiu1 cheng2 lian3 jing1 zao2 ， kang1 bi3 qin2 shai1 bo4 。
- zi3 zhi1 ming2 yue1 sui4 ， ci3 yu3 ben3 zai3 wo3 。
- shi2 jiu4 xin1 shi4 tu2 ， xue2 wen4 shen4 gai3 huo3 。
- zi4 zhi1 yue1 you4 xin1 ， jin4 ye4 xing4 wu4 duo4 。
- pi4 ru2 wan4 li3 tu2 ， xing4 yi3 hou2 liang2 guo3 。
- yi2 dan4 chuo4 yu2 xing2 ， jun4 ma3 tong2 bie1 bo3 。
- jin4 shi4 wen2 zi4 fan2 ， dong4 zhe2 bai3 qie4 suo3 。
- shui2 neng2 fa1 du4 yu2 ， dan1 qian1 fu2 ai1 ke4 。
- shou3 zhi1 er2 kou3 zhi1 ， wu3 ye4 gu1 deng1 zuo4 。
- lin2 xia4 shi2 si1 zhi1 ， jie3 yi1 pan2 bao2 luo3 。
- liu4 jing1 si4 shu1 wai4 ， yi1 yi1 yu3 tan4 chuai1 。
- peng2 jing1 da4 zi4 zuo1 ， yu2 zi3 huo4 ming2 luo3 。
- you4 xin1 you3 ru2 ci3 ， ming2 shi4 qi3 bu4 ke3 。
- jiang1 zhi1 shui3 tang1 tang1 ， nian4 zi3 jia4 gui1 ge3 。
- su4 yuan2 xun2 zi3 yang2 ， zi3 qi2 zheng4 fan1 tuo2 。

## 注释

## 译文

## 赏析
