---
id: fang-hui-ba-yue-er-shi-ri-xiao-qi
title: 八月二十日曉起
titlePinyin: ba1 yue4 er4 shi2 ri4 xiao3 qi3
titleSlug: ba-yue-er-shi-ri-xiao-qi
author: 方回
authorPinyin: fang1 hui2
authorSlug: fang-hui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 夜闌不能寐，雞鳴垂欲三。
- 起步秋月影，寒髪何毿毿。
- 斗柄落山北，參旗掛庭南。
- 三五忽四五，蛙蚓衆喙緘。
- 獨有絡緯聲，催織何喃喃。
- 祿仕心已息，愧未任桑蠶。
- 昨暮缺薪米，質以衾及縑。
- 七年爲此郡，忍人所難堪。
- 焉知窘至此，不給石與甔。
- 獨坐老樹下，暗撚霜鬚髯。
- 牆外行人動，喪事簫鼓酣。
- 生之必有死，如歲代凉炎。
- 但頗訝薄俗，不復甄廉貪。
- 鄙誚采芝餒，歆羨膾肝饞。
- 想見攫奪子，櫪馬已就銜。
- 豈識有幽人，茹苦如飴甘。
- 念雖乏智計，識度終不凡。
- 兒女亦可割，深山建茅庵。

## 拼音

- ye4 lan2 bu4 neng2 mei4 ， ji1 ming2 chui2 yu4 san1 。
- qi3 bu4 qiu1 yue4 ying3 ， han2 fa4 he2 san1 san1 。
- dou3 bing3 luo4 shan1 bei3 ， can1 qi2 gua4 ting2 nan2 。
- san1 wu3 hu1 si4 wu3 ， wa1 yin3 zhong4 hui4 jian1 。
- du2 you3 luo4 wei3 sheng1 ， cui1 zhi1 he2 nan2 nan2 。
- lu4 shi4 xin1 yi3 xi1 ， kui4 wei4 ren4 sang1 can2 。
- zuo2 mu4 que1 xin1 mi3 ， zhi4 yi3 qin1 ji2 jian1 。
- qi1 nian2 wei2 ci3 jun4 ， ren3 ren2 suo3 nan2 kan1 。
- yan1 zhi1 jiong3 zhi4 ci3 ， bu4 gei3 shi2 yu3 dan1 。
- du2 zuo4 lao3 shu4 xia4 ， an4 nian3 shuang1 xu1 ran2 。
- qiang2 wai4 hang2 ren2 dong4 ， sang1 shi4 xiao1 gu3 han1 。
- sheng1 zhi1 bi4 you3 si3 ， ru2 sui4 dai4 liang2 yan2 。
- dan4 po1 ya4 bao2 su2 ， bu2 fu4 zhen1 lian2 tan1 。
- bi3 qiao4 cai3 zhi1 nei3 ， xin1 xian4 kuai4 gan1 chan2 。
- xiang3 jian4 jue2 duo2 zi3 ， li4 ma3 yi3 jiu4 xian2 。
- qi3 shi2 you3 you1 ren2 ， ru2 ku3 ru2 yi2 gan1 。
- nian4 sui1 fa2 zhi4 ji4 ， shi2 du4 zhong1 bu4 fan2 。
- er2 nü3 yi4 ke3 ge1 ， shen1 shan1 jian4 mao2 an1 。

## 注释

## 译文

## 赏析
