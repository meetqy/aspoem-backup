---
id: fang-hui-zeng-bi-gong-yang-ri-xin
title: 贈筆工楊日新
titlePinyin: zeng4 bi3 gong1 yang2 ri4 xin1
titleSlug: zeng-bi-gong-yang-ri-xin
author: 方回
authorPinyin: fang1 hui2
authorSlug: fang-hui
dynasty: 宋
dynastyPinyin: song4
dynastySlug: song
tags: []
---

## 正文

- 黄鐘九寸裁爲律，六呂六律相配匹。
- 嶰谷參差十二筩，猗管城子從此出。
- 上古蒼頡初制字，後人蒙恬始造筆。
- 吳云不律燕云弗，韻書又以律爲聿。
- 曰方曰冊刀削之，削之筆之作以述。
- 析竹蘸墨絲其端，龍圖龜書就篇帙。
- 秋兔拔毛號毛穎，愈奇愈巧愈精密。
- 脩管執之以爲柄，短管竅之以爲室。
- 其實不過一毫端，良工於此有神術。
- 鋒但欲齊忌太尖，翠羽鼠鬚俱不必。
- 老夫平生學歐顔，晚脫場屋塗注乙。
- 著書棄筆如丘山，使年將及三萬日。
- 眼花尚能寫蠅頭，筆不如意輒怒叱。
- 江淮筆工千百家，孰甲孰乙我所悉。
- 鷄距散卓楊日新，不落第二亦第一。

## 拼音

- huang2 zhong1 jiu3 cun4 cai2 wei2 lü4 ， liu4 lü3 liu4 lü4 xiang1 pei4 pi3 。
- xie4 gu3 can1 cha4 shi2 er4 tong3 ， yi1 guan3 cheng2 zi0 cong2 ci3 chu1 。
- shang4 gu3 cang1 jie2 chu1 zhi4 zi4 ， hou4 ren2 meng2 tian2 shi3 zao4 bi3 。
- wu2 yun2 bu2 lü4 yan4 yun2 fu2 ， yun4 shu1 you4 yi3 lü4 wei2 yu4 。
- yue1 fang1 yue1 ce4 dao1 xiao1 zhi1 ， xiao1 zhi1 bi3 zhi1 zuo4 yi3 shu4 。
- xi1 zhu2 zhan4 mo4 si1 qi2 duan1 ， long2 tu2 gui1 shu1 jiu4 pian1 zhi4 。
- qiu1 tu4 ba2 mao2 hao4 mao2 ying3 ， yu4 qi2 yu4 qiao3 yu4 jing1 mi4 。
- xiu1 guan3 zhi2 zhi1 yi3 wei2 bing3 ， duan3 guan3 qiao4 zhi1 yi3 wei2 shi4 。
- qi2 shi2 bu2 guo4 yi4 hao2 duan1 ， liang2 gong1 wu1 ci3 you3 shen2 shu4 。
- feng1 dan4 yu4 qi2 ji4 tai4 jian1 ， cui4 yu3 shu3 xu1 ju4 bu2 bi4 。
- lao3 fu1 ping2 sheng1 xue2 ou1 yan2 ， wan3 tuo1 chang3 wu1 tu2 zhu4 yi3 。
- zhu4 shu1 qi4 bi3 ru2 qiu1 shan1 ， shi3 nian2 jiang1 ji2 san1 wan4 ri4 。
- yan3 hua1 shang4 neng2 xie3 ying2 tou2 ， bi3 bu4 ru2 yi4 zhe2 nu4 chi4 。
- jiang1 huai2 bi3 gong1 qian1 bai3 jia1 ， shu2 jia3 shu2 yi3 wo3 suo3 xi1 。
- ji1 ju4 san4 zhuo2 yang2 ri4 xin1 ， bu2 luo4 di4 er4 yi4 di4 yi1 。

## 注释

## 译文

## 赏析
