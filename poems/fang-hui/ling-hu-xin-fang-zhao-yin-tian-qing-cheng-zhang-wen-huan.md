---
id: fang-hui-ling-hu-xin-fang-zhao-yin-tian-qing-cheng-zhang-wen-huan
title: 令狐信芳招飲天慶呈張文煥
titlePinyin: ling2 hu2 xin4 fang1 zhao1 yin3 tian1 qing4 cheng2 zhang1 wen2 huan4
titleSlug: ling-hu-xin-fang-zhao-yin-tian-qing-cheng-zhang-wen-huan
author: 方回
authorPinyin: fang1 hui2
authorSlug: fang-hui
dynasty: 宋
dynastyPinyin: song4
dynastySlug: song
tags: []
---

## 正文

- 仲秋久不雨，殘暑氣猶鬰。
- 晝夢化飛鴻，青冥脫羅罻。
- 果有叩門者，嘉招爲湔祓。
- 林下見高人，杯中得佳物。
- 世故萬不平，如利劍一刜。
- 何况詩家流，談鋒出奇倔。
- 味同本道合，心敬匪貌屈。
- 維茲古琳宮，巋然金碧屹。
- 生雲石巑岏，蔭日樹蓊蔚。
- 更有竹萬竿，風梢互披拂。
- 黄冠作何行，享此傲簪紱。
- 吾儕許借景，仙意亦彷彿。
- 其徒傳異書，昇空白日歘。
- 腐儒早知命，靈丹未甘乞。
- 座間亦有賦，腸枯語言吃。
- 崖根茗泉深，尚留一再掘。

## 拼音

- zhong4 qiu1 jiu3 bu4 yu3 ， can2 shu3 qi4 you2 yu4 。
- zhou4 meng4 hua4 fei1 hong2 ， qing1 ming2 tuo1 luo2 wei4 。
- guo3 you3 kou4 men2 zhe3 ， jia1 zhao1 wei2 jian1 fu2 。
- lin2 xia4 jian4 gao1 ren2 ， bei1 zhong1 de2 jia1 wu4 。
- shi4 gu4 wan4 bu4 ping2 ， ru2 li4 jian4 yi4 fu2 。
- he2 kuang4 shi1 jia1 liu2 ， tan2 feng1 chu1 qi2 jue4 。
- wei4 tong2 ben3 dao4 he2 ， xin1 jing4 fei3 mao4 qu1 。
- wei2 zi1 gu3 lin2 gong1 ， kui1 ran2 jin1 bi4 yi4 。
- sheng1 yun2 shi2 cuan2 wan2 ， yin1 ri4 shu4 weng3 wei4 。
- geng4 you3 zhu2 wan4 gan1 ， feng1 shao1 hu4 pi1 fu2 。
- huang2 guan1 zuo4 he2 xing2 ， xiang3 ci3 ao4 zan1 fu2 。
- wu2 chai2 xu1 jie4 jing3 ， xian1 yi4 yi4 pang2 fu2 。
- qi2 tu2 chuan2 yi4 shu1 ， sheng1 kong4 bai2 ri4 xu1 。
- fu3 ru2 zao3 zhi1 ming4 ， ling2 dan1 wei4 gan1 qi3 。
- zuo4 jian4 yi4 you3 fu4 ， chang2 ku1 yu3 yan2 chi1 。
- ya2 gen1 ming2 quan2 shen1 ， shang4 liu2 yi2 zai4 jue2 。

## 注释

## 译文

## 赏析
