---
id: fang-hui-xi-yu-xuan-zhang-meng-fu-shi-lang-xia-fang
title: 喜寓軒張夢符侍郎下訪
titlePinyin: xi3 yu4 xuan1 zhang1 meng4 fu2 shi4 lang2 xia4 fang3
titleSlug: xi-yu-xuan-zhang-meng-fu-shi-lang-xia-fang
author: 方回
authorPinyin: fang1 hui2
authorSlug: fang-hui
dynasty: 宋
dynastyPinyin: song4
dynastySlug: song
tags: []
---

## 正文

- 事業更篇章，從來例姓張。
- 茂先同晉軌，子壽振唐綱。
- 已樹旂常績，仍專翰墨場。
- 雲仍今接踵，月旦早名揚。
- 神劍干將出，高冠獬豸昂。
- 褰帷初鄂渚，杖斧復錢塘。
- 士類星杓仰，文聲電澤滂。
- 四愁肩慷慨，七命敵鏗鏘。
- 暖酹梅邊冢，春遨柳下航。
- 留題存感慨，屬和笑奔忙。
- 羸劣慚形穢，含弘頼疾藏。
- 一離湖曲路，五換歲干陽。
- 誦句思詩伯，除官說侍郎。
- 班聯參冢宰，銓部佐文昌。
- 北壤蠙蛛割，南邦翠蕩翔。
- 雪尋浮玉渡，月認湧金牆。
- 不鄙僑棲陋，來同雅話長。
- 有書兼筆硯，無酒但茶湯。
- 衰謝時維邁，羈窮氣尚剛。
- 斯人一青顧，懷古視穹蒼。

## 拼音

- shi4 ye4 geng4 pian1 zhang1 ， cong2 lai2 li4 xing4 zhang1 。
- mao4 xian1 tong2 jin4 gui3 ， zi3 shou4 zhen4 tang2 gang1 。
- yi3 shu4 qi2 chang2 ji4 ， reng2 zhuan1 han4 mo4 chang3 。
- yun2 reng2 jin1 jie1 zhong3 ， yue4 dan4 zao3 ming2 yang2 。
- shen2 jian4 gan1 jiang1 chu1 ， gao1 guan1 xie4 zhi4 ang2 。
- qian1 wei2 chu1 e4 zhu3 ， zhang4 fu3 fu4 qian2 tang2 。
- shi4 lei4 xing1 shao2 yang3 ， wen2 sheng1 dian4 ze2 pang1 。
- si4 chou2 jian1 kang1 kai3 ， qi1 ming4 di2 keng1 qiang1 。
- nuan3 lei4 mei2 bian1 zhong3 ， chun1 ao2 liu3 xia4 hang2 。
- liu2 ti2 cun2 gan3 kai3 ， shu3 he2 xiao4 ben1 mang2 。
- lei2 lie4 can2 xing2 hui4 ， han2 hong2 lai4 ji2 cang2 。
- yi4 li2 hu2 qu3 lu4 ， wu3 huan4 sui4 gan1 yang2 。
- song4 ju4 si1 shi1 bo2 ， chu2 guan1 shuo1 shi4 lang2 。
- ban1 lian2 can1 zhong3 zai3 ， quan2 bu4 zuo3 wen2 chang1 。
- bei3 rang3 pin2 zhu1 ge1 ， nan2 bang1 cui4 dang4 xiang2 。
- xue3 xun2 fu2 yu4 du4 ， yue4 ren4 yong3 jin1 qiang2 。
- bu4 bi3 qiao2 qi1 lou4 ， lai2 tong2 ya3 hua4 chang2 。
- you3 shu1 jian1 bi3 yan4 ， wu2 jiu3 dan4 cha2 tang1 。
- shuai1 xie4 shi2 wei2 mai4 ， ji1 qiong2 qi4 shang4 gang1 。
- si1 ren2 yi4 qing1 gu4 ， huai2 gu3 shi4 qiong2 cang1 。

## 注释

## 译文

## 赏析
