---
id: fang-hui-chu-er-ri-jia-zi-yu-zu-feng-zi-ci-yun
title: 初二日甲子雨阻風自次韻
titlePinyin: chu1 er4 ri4 jia3 zi3 yu3 zu3 feng1 zi4 ci4 yun4
titleSlug: chu-er-ri-jia-zi-yu-zu-feng-zi-ci-yun
author: 方回
authorPinyin: fang1 hui2
authorSlug: fang-hui
dynasty: 宋
dynastyPinyin: song4
dynastySlug: song
tags: []
---

## 正文

- 居民汲江水，上下幾千尺。
- 麴糵化爲酒，不肯賒一滴。
- 高林墮黄葉，草樹黯無色。
- 詎意阻風人，於此費永日。
- 篷低首難擡，薪重舟頗側。
- 醉鄉失樂土，愁城遇堅壁。
- 呻吟得新句，欲往題蘚石。
- 岸滑不可登，縱寫復誰識。
- 故廬百灘西，何事乃東適。
- 兀坐但默然，順走閲健席。
- 豪舉與時會，洶湧浪頭白。
- 及夫氣勢盡，泡滅豈有迹。

## 拼音

- ju1 min2 ji2 jiang1 shui3 ， shang4 xia4 ji1 qian1 chi3 。
- qu1 nie4 hua4 wei2 jiu3 ， bu4 ken3 she1 yi4 di1 。
- gao1 lin2 duo4 huang2 ye4 ， cao3 shu4 an4 wu2 se4 。
- ju4 yi4 zu3 feng1 ren2 ， wu1 ci3 fei4 yong3 ri4 。
- peng2 di1 shou3 nan2 tai2 ， xin1 zhong4 zhou1 po1 ce4 。
- zui4 xiang1 shi1 le4 tu3 ， chou2 cheng2 yu4 jian1 bi4 。
- shen1 yin2 de2 xin1 ju4 ， yu4 wang3 ti2 xian3 shi2 。
- an4 hua2 bu4 ke3 deng1 ， zong4 xie3 fu4 shui2 shi2 。
- gu4 lu2 bai3 tan1 xi1 ， he2 shi4 nai3 dong1 shi4 。
- wu4 zuo4 dan4 mo4 ran2 ， shun4 zou3 yue4 jian4 xi2 。
- hao2 ju3 yu3 shi2 hui4 ， xiong1 yong3 lang4 tou2 bai2 。
- ji2 fu1 qi4 shi4 jin4 ， pao4 mie4 qi3 you3 ji4 。

## 注释

## 译文

## 赏析
