---
id: fang-hui-ci-yun-jing-an-wu-shan-guan-xue
title: 次韻景安吳山觀雪
titlePinyin: ci4 yun4 jing3 an1 wu2 shan1 guan1 xue3
titleSlug: ci-yun-jing-an-wu-shan-guan-xue
author: 方回
authorPinyin: fang1 hui2
authorSlug: fang-hui
dynasty: 宋
dynastyPinyin: song4
dynastySlug: song
tags: []
---

## 正文

- 盡洗眼底塵，頓寬胸中憂。
- 此雪端爲誰，奇哉君之遊。
- 平步飛鳥背，長嘯孤峰頭。
- 恍惚閬風苑，嫖姚結鄰樓。
- 了不異天上，培塿視九州。
- 北方當此時，如蝟縮馬牛。
- 南方幸不然，但覺瑞彩浮。
- 晴日一以出，壯觀挽不留。
- 作急著妙句，小費靈府謀。
- 老夫儻可從，亦足祛窮愁。
- 凡骨絕仙分，勝覽輸高流。
- 乃後有佳集，次第或見收。
- 冰解燒痕青，問梅孤山幽。

## 拼音

- jin4 xi3 yan3 di3 chen2 ， dun4 kuan1 xiong1 zhong1 you1 。
- ci3 xue3 duan1 wei2 shui2 ， qi2 zai1 jun1 zhi1 you2 。
- ping2 bu4 fei1 niao3 bei4 ， chang2 xiao4 gu1 feng1 tou2 。
- huang3 hu1 lang4 feng1 yuan4 ， piao2 yao2 jie2 lin2 lou2 。
- liao3 bu2 yi4 tian1 shang4 ， pei2 lou3 shi4 jiu3 zhou1 。
- bei3 fang1 dang1 ci3 shi2 ， ru2 wei4 suo1 ma3 niu2 。
- nan2 fang1 xing4 bu4 ran2 ， dan4 jue2 rui4 cai3 fu2 。
- qing2 ri4 yi4 yi3 chu1 ， zhuang4 guan1 wan3 bu4 liu2 。
- zuo4 ji2 zhu4 miao4 ju4 ， xiao3 fei4 ling2 fu3 mou2 。
- lao3 fu1 tang3 ke3 cong2 ， yi4 zu2 qu1 qiong2 chou2 。
- fan2 gu3 jue2 xian1 fen1 ， sheng4 lan3 shu1 gao1 liu2 。
- nai3 hou4 you3 jia1 ji2 ， ci4 di4 huo4 jian4 shou1 。
- bing1 jie3 shao1 hen2 qing1 ， wen4 mei2 gu1 shan1 you1 。

## 注释

## 译文

## 赏析
