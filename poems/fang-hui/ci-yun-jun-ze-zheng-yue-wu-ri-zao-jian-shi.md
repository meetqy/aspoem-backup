---
id: fang-hui-ci-yun-jun-ze-zheng-yue-wu-ri-zao-jian-shi
title: 次韻君澤正月五日早見示
titlePinyin: ci4 yun4 jun1 ze2 zheng1 yue4 wu3 ri4 zao3 jian4 shi4
titleSlug: ci-yun-jun-ze-zheng-yue-wu-ri-zao-jian-shi
author: 方回
authorPinyin: fang1 hui2
authorSlug: fang-hui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 人人有此珠，萬古天地寶。
- 法當潜厥光，蚌殻護其表。
- 能使華嶽移，可叱峽流倒。
- 未若牀缺足，梓匠不自造。
- 脫華培深根，屏翳返內照。
- 與辨以興戎，寧訥而出好。
- 恭惟羲皇心，豈有夜與曉。
- 我眼徹地底，常見日皎皎。
- 爰自彖及繫，纂述屢脫稿。
- 仙游慕昇飛，佛障怯煩惱。
- 九轉與八解，終不擺纏繞。
- 彼豈知吾學，往來玩大小。
- 艮止體陰負，離明决陽抱。
- 平生無所媚，不竈亦不奧。
- 突過子雲玄，眇視老氏妙。
- 慎察進退間，以爲先師報。
- 宜耦長沮耕，遑待方朔詔。
- 黑頭氣公旺，黄馘項吾槁。
- 一當蟄幽閒，一當翔穹昊。
- 何以明其然，□□□衰老。

## 拼音

- ren2 ren2 you3 ci3 zhu1 ， wan4 gu3 tian1 di4 bao3 。
- fa3 dang1 qian2 jue2 guang1 ， bang4 qiao4 hu4 qi2 biao3 。
- neng2 shi3 hua2 yue4 yi2 ， ke3 chi4 xia2 liu2 dao3 。
- wei4 ruo4 chuang2 que1 zu2 ， zi3 jiang4 bu2 zi4 zao4 。
- tuo1 hua2 pei2 shen1 gen1 ， ping2 yi4 fan3 nei4 zhao4 。
- yu3 bian4 yi3 xing1 rong2 ， ning2 ne4 er2 chu1 hao3 。
- gong1 wei2 xi1 huang2 xin1 ， qi3 you3 ye4 yu3 xiao3 。
- wo3 yan3 che4 di4 di3 ， chang2 jian4 ri4 jiao3 jiao3 。
- yuan2 zi4 tuan4 ji2 xi4 ， zuan3 shu4 lü3 tuo1 gao3 。
- xian1 you2 mu4 sheng1 fei1 ， fo2 zhang4 qie4 fan2 nao3 。
- jiu3 zhuan3 yu3 ba1 jie3 ， zhong1 bu4 bai3 chan2 rao4 。
- bi3 qi3 zhi1 wu2 xue2 ， wang3 lai2 wan2 da4 xiao3 。
- gen4 zhi3 ti3 yin1 fu4 ， li2 ming2 jue2 yang2 bao4 。
- ping2 sheng1 wu2 suo3 mei4 ， bu2 zao4 yi4 bu2 ao4 。
- tu1 guo4 zi3 yun2 xuan2 ， miao3 shi4 lao3 shi4 miao4 。
- shen4 cha2 jin4 tui4 jian4 ， yi3 wei2 xian1 shi1 bao4 。
- yi2 ou3 chang2 ju3 geng1 ， huang2 dai4 fang1 shuo4 zhao4 。
- hei1 tou2 qi4 gong1 wang4 ， huang2 guo2 xiang4 wu2 gao3 。
- yi4 dang1 zhe2 you1 xian2 ， yi4 dang1 xiang2 qiong2 hao4 。
- he2 yi3 ming2 qi2 ran2 ，□□□ shuai1 lao3 。

## 注释

## 译文

## 赏析
