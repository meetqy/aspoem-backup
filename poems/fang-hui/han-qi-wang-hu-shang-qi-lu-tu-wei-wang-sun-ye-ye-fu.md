---
id: fang-hui-han-qi-wang-hu-shang-qi-lu-tu-wei-wang-sun-ye-ye-fu
title: 韓蘄王湖上騎馿圖爲王孫葉葉賦
titlePinyin: han2 qi2 wang2 hu2 shang4 qi2 lu2 tu2 wei2 wang2 sun1 ye4 ye4 fu4
titleSlug: han-qi-wang-hu-shang-qi-lu-tu-wei-wang-sun-ye-ye-fu
author: 方回
authorPinyin: fang1 hui2
authorSlug: fang-hui
dynasty: 宋
dynastyPinyin: song4
dynastySlug: song
tags: []
---

## 正文

- 取日虞淵戰臨平，鼓起金山麾伏兵。
- 既不畫此背嵬軍陣形，國容貂蟬佩葱珩，軍容金甲馬朱纓。
- 又不畫此生面真儀刑，昔王不肯專樞庭。
- 清凉居士以自名，散遣萬騎還屯營。
- 獨控長耳遊林坰，林間坐石樵叟爭。
- 不無醉尉呵夜行，孰識朱門抗旄旌。
- 王孫妙年萬事輕，欲蹈箕潁遺浮榮。
- 龔侯淡墨勝丹青，作此灞橋風雪征。
- 龍變不測人中英，諦觀豈是寒書生。
- 丈夫出處吾能評，不可長劍即短檠。
- 得時用世身名亨，否哉履道幽人貞。
- 葉葉用意何崢嶸，大司馬侃孫淵明。

## 拼音

- qu3 ri4 yu2 yuan1 zhan4 lin2 ping2 ， gu3 qi3 jin1 shan1 hui1 fu2 bing1 。
- ji4 bu2 hua4 ci3 bei4 wei2 jun1 zhen4 xing2 ， guo2 rong2 diao1 chan2 pei4 cong1 heng2 ， jun1 rong2 jin1 jia3 ma3 zhu1 ying1 。
- you4 bu2 hua4 ci3 sheng1 mian4 zhen1 yi2 xing2 ， xi1 wang2 bu4 ken3 zhuan1 shu1 ting2 。
- qing1 liang2 ju1 shi4 yi3 zi4 ming2 ， san4 qian3 wan4 qi2 huan2 tun2 ying2 。
- du2 kong4 chang2 er3 you2 lin2 jiong1 ， lin2 jian4 zuo4 shi2 qiao2 sou3 zheng1 。
- bu4 wu2 zui4 wei4 he1 ye4 xing2 ， shu2 shi2 zhu1 men2 kang4 mao2 jing1 。
- wang2 sun1 miao4 nian2 wan4 shi4 qing1 ， yu4 dao3 ji1 ying3 yi2 fu2 rong2 。
- gong1 hou2 dan4 mo4 sheng4 dan1 qing1 ， zuo4 ci3 ba4 qiao2 feng1 xue3 zheng1 。
- long2 bian4 bu2 ce4 ren2 zhong1 ying1 ， di4 guan1 qi3 shi4 han2 shu1 sheng1 。
- zhang4 fu0 chu1 chu3 wu2 neng2 ping2 ， bu4 ke3 chang2 jian4 ji2 duan3 qing2 。
- de2 shi2 yong4 shi4 shen1 ming2 heng1 ， fou3 zai1 lü3 dao4 you1 ren2 zhen1 。
- ye4 ye4 yong4 yi4 he2 zheng1 rong2 ， da4 si1 ma3 kan3 sun1 yuan1 ming2 。

## 注释

## 译文

## 赏析
