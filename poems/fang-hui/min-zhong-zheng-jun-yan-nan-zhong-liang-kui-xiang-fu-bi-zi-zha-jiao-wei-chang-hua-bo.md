---
id: fang-hui-min-zhong-zheng-jun-yan-nan-zhong-liang-kui-xiang-fu-bi-zi-zha-jiao-wei-chang-hua-bo
title: 閩中鄭君炎南仲兩魁鄉賦比自霅教爲昌化簿
titlePinyin: min3 zhong1 zheng4 jun1 yan2 nan2 zhong4 liang3 kui2 xiang1 fu4 bi3 zi4 zha4 jiao4 wei2 chang1 hua4 bo2
titleSlug: min-zhong-zheng-jun-yan-nan-zhong-liang-kui-xiang-fu-bi-zi-zha-jiao-wei-chang-hua-bo
author: 方回
authorPinyin: fang1 hui2
authorSlug: fang-hui
dynasty: 宋
dynastyPinyin: song4
dynastySlug: song
tags: []
---

## 正文

- 三山鵠袍十萬衆，兩紀知名鄭南仲。
- 妙年官賦甲秋闈，一發輒中仍再中。
- 豈知天地大變革，原夫八韻竟無用。
- 雖然改爾亦得力，斗南斗北聲價鬨。
- 黄金臺降中書敕，水晶宮請博士俸。
- 得人豈必泥古法，省場舍選出鄉貢。
- 儒風未盡棄端章，學徒尚多習弦誦。
- 但苦官冷飯不足，三載誑腹虀百甕。
- 終更受代頗已久，始聞巨軸以詩送。
- 定是弟子多賢才，吳興先生實梁棟。
- 即今佐邑號爲簿，尹丞不殊權任重。
- 况乃唐昌風俗淳，山深歲稔少爭訟。
- 丈夫詎皆作卿相，一命關係民疾痛。
- 偏見私意勿力競，潜轉密移但微諷。
- 方冊頻窺身儘貧，苞苴不納心奚恐。
- 崇卑有無置度外，時一極目天宇空。
- 江東接壤異西浙，桑蠶春忙田晚種。
- 樽俎盤饌極儉嗇，無大牲臠及乳湩。
- 吾聞易彖識時義，未妨枳棘棲鸞鳳。
- 聊復亦耳磨歲月，慎勿輕爲棺糞夢。

## 拼音

- san1 shan1 hu2 pao2 shi2 wan4 zhong4 ， liang3 ji4 zhi1 ming2 zheng4 nan2 zhong4 。
- miao4 nian2 guan1 fu4 jia3 qiu1 wei2 ， yi4 fa1 zhe2 zhong1 reng2 zai4 zhong1 。
- qi3 zhi1 tian1 di4 da4 bian4 ge2 ， yuan2 fu1 ba1 yun4 jing4 wu2 yong4 。
- sui1 ran2 gai3 er3 yi4 de2 li4 ， dou3 nan2 dou4 bei3 sheng1 jia4 hong4 。
- huang2 jin1 tai2 jiang4 zhong1 shu1 chi4 ， shui3 jing1 gong1 qing3 bo2 shi4 feng4 。
- de2 ren2 qi3 bi4 ni4 gu3 fa3 ， sheng3 chang3 she4 xuan3 chu1 xiang1 gong4 。
- ru2 feng1 wei4 jin4 qi4 duan1 zhang1 ， xue2 tu2 shang4 duo1 xi2 xian2 song4 。
- dan4 ku3 guan1 leng3 fan4 bu4 zu2 ， san1 zai4 kuang2 fu4 ji1 bai3 weng4 。
- zhong1 geng4 shou4 dai4 po1 yi3 jiu3 ， shi3 wen2 ju4 zhou2 yi3 shi1 song4 。
- ding4 shi4 di4 zi3 duo1 xian2 cai2 ， wu2 xing1 xian1 sheng0 shi2 liang2 dong4 。
- ji2 jin1 zuo3 yi4 hao4 wei2 bo2 ， yin3 cheng2 bu4 shu1 quan2 ren4 zhong4 。
- kuang4 nai3 tang2 chang1 feng1 su2 chun2 ， shan1 shen1 sui4 ren3 shao3 zheng1 song4 。
- zhang4 fu0 ju4 jie1 zuo4 qing1 xiang4 ， yi2 ming4 guan1 xi4 min2 ji2 tong4 。
- pian1 jian4 si1 yi4 wu4 li4 jing4 ， qian2 zhuan3 mi4 yi2 dan4 wei1 feng3 。
- fang1 ce4 bin1 kui1 shen1 jin3 pin2 ， bao1 ju1 bu2 na4 xin1 xi1 kong3 。
- chong2 bei1 you3 wu2 zhi4 du4 wai4 ， shi2 yi4 ji2 mu4 tian1 yu3 kong1 。
- jiang1 dong1 jie1 rang3 yi4 xi1 zhe4 ， sang1 can2 chun1 mang2 tian2 wan3 zhong3 。
- zun1 zu3 pan2 zhuan4 ji2 jian3 se4 ， wu2 da4 sheng1 luan2 ji2 ru3 dong4 。
- wu2 wen2 yi4 tuan4 shi2 shi2 yi4 ， wei4 fang2 zhi3 ji2 qi1 luan2 feng4 。
- liao2 fu4 yi4 er3 mo2 sui4 yue4 ， shen4 wu4 qing1 wei2 guan1 fen4 meng4 。

## 注释

## 译文

## 赏析
