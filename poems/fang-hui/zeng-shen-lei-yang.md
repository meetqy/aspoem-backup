---
id: fang-hui-zeng-shen-lei-yang
title: 贈沈雷陽
titlePinyin: zeng4 shen3 lei2 yang2
titleSlug: zeng-shen-lei-yang
author: 方回
authorPinyin: fang1 hui2
authorSlug: fang-hui
dynasty: 宋
dynastyPinyin: song4
dynastySlug: song
tags: []
---

## 正文

- 乃翁辛苦註周易，曾夢神人談太極。
- 清泉煮蔬啖糲飯，醯鹽醤薑俱不食。
- 迎霜獵獵緼袍青，映日蕭蕭頷鬚白。
- 自云今代王輔嗣，憔悴形容人不識。
- 有子有子狂非狂，其名復亨字雷陽。
- 十五早學張道陵，二十已成費長房。
- 篆符呪水逐鬼物，朝遊燕齊暮衡湘。
- 信奇喜異世不少，指空說無饒衣糧。
- 讀古人書識道理，定復在陳饑欲死。
- 不如沈家跨竈郎，恍兮惚兮行怪詭。
- 村驚郭駭爭贈詩，我亦徇俗書此紙。
- 萬事宜假不宜真，往往神仙亦如此。

## 拼音

- nai3 weng1 xin1 ku3 zhu4 zhou1 yi4 ， ceng2 meng4 shen2 ren2 tan2 tai4 ji2 。
- qing1 quan2 zhu3 shu1 dan4 li4 fan4 ， xi1 yan2 jiang4 jiang1 ju4 bu4 shi2 。
- ying2 shuang1 lie4 lie4 yun4 pao2 qing1 ， ying4 ri4 xiao1 xiao1 han4 xu1 bai2 。
- zi4 yun2 jin1 dai4 wang2 fu3 si4 ， qiao2 cui4 xing2 rong2 ren2 bu4 shi2 。
- you3 zi3 you3 zi3 kuang2 fei1 kuang2 ， qi2 ming2 fu4 heng1 zi4 lei2 yang2 。
- shi2 wu3 zao3 xue2 zhang1 dao4 ling2 ， er4 shi2 yi3 cheng2 fei4 chang2 fang2 。
- zhuan4 fu2 zhou4 shui3 zhu2 gui3 wu4 ， chao2 you2 yan4 qi2 mu4 heng2 xiang1 。
- xin4 qi2 xi3 yi4 shi4 bu4 shao3 ， zhi3 kong1 shuo1 wu2 rao2 yi1 liang2 。
- du2 gu3 ren2 shu1 shi2 dao4 li3 ， ding4 fu4 zai4 chen2 ji1 yu4 si3 。
- bu4 ru2 shen3 jia1 kua4 zao4 lang2 ， huang3 xi1 hu1 xi1 xing2 guai4 gui3 。
- cun1 jing1 guo1 hai4 zheng1 zeng4 shi1 ， wo3 yi4 xun4 su2 shu1 ci3 zhi3 。
- wan4 shi4 yi2 jia3 bu4 yi2 zhen1 ， wang3 wang3 shen2 xian1 yi4 ru2 ci3 。

## 注释

## 译文

## 赏析
