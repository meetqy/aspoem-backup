---
id: fang-hui-ti-yi-xue-zhang-ti-ju-nai-zun-kai-feng-fu-yin-zhang-yan-heng-suo-cang-guo-xi-pan-ju-tu
title: 題譯學張提舉乃尊開封府尹張彥亨所藏郭熙盤車圖
titlePinyin: ti2 yi4 xue2 zhang1 ti2 ju3 nai3 zun1 kai1 feng1 fu3 yin3 zhang1 yan4 heng1 suo3 cang2 guo1 xi1 pan2 ju1 tu2
titleSlug: ti-yi-xue-zhang-ti-ju-nai-zun-kai-feng-fu-yin-zhang-yan-heng-suo-cang-guo-xi-pan-ju-tu
author: 方回
authorPinyin: fang1 hui2
authorSlug: fang-hui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 車轣轆，牛觳觫。
- 積雪皚皚，飛雪䔩䔩。
- 前車上嶺後車續，老牛服箱顧寒犢。
- 高雪彌山，低雪滿谷。
- 戴笠執鞭，凍腰跼曲。
- 畫師畫此何年事，關塞遠征輓芻粟。
- 莫道牛疲項領禿，人疲於牛痛欲哭。
- 峻嶺之下舊村落，蕭灑人煙知幾簇。
- 莫道餉車過門外，門內田家眠正熟。
- 百車千車過不已，敲門乞索何時足。
- 牛豈不需藁一束，人豈不取一匙粥。
- 雞犬不可保，妻子或竄伏。
- 畫中水閣爾整齊，焉知不是逃亡屋。
- 我聞造化心至公，人間乃有兩般風。
- 庶民雌風扇臭穢，何獨楚王之風雄。
- 天地山川同一雪，眼見雪同心各別。
- 梁園才子簡欲授，栘監老臣氈自齧。
- 貧人閉戶洛陽卧，壯士銜枚蔡州滅。
- 紅爐錦帳羔酒斟，豈識盤車圖中意愁絕。
- 春日陌上花，同遨擲果車，不爾鰥翁嫠婦對花成咨嗟。
- 秋夜樓上月，同醉生塵襪，不爾羈臣逐客對月翻淒咽。
- 嗚呼身在雪嶺盤車圖，還知世有子猷訪戴無。

## 拼音

- ju1 li4 lu4 ， niu2 hu2 su4 。
- ji1 xue3 ai2 ai2 ， fei1 xue3 䔩䔩。
- qian2 ju1 shang4 ling3 hou4 ju1 xu4 ， lao3 niu2 fu2 xiang1 gu4 han2 du2 。
- gao1 xue3 mi2 shan1 ， di1 xue3 man3 gu3 。
- dai4 li4 zhi2 bian1 ， dong4 yao1 ju2 qu3 。
- hua4 shi1 hua4 ci3 he2 nian2 shi4 ， guan1 sai1 yuan3 zheng1 wan3 chu2 su4 。
- mo4 dao4 niu2 pi2 xiang4 ling3 tu1 ， ren2 pi2 wu1 niu2 tong4 yu4 ku1 。
- jun4 ling3 zhi1 xia4 jiu4 cun1 luo4 ， xiao1 sa3 ren2 yan1 zhi1 ji1 cu4 。
- mo4 dao4 xiang3 ju1 guo4 men2 wai4 ， men2 nei4 tian2 jia1 mian2 zheng4 shu2 。
- bai3 ju1 qian1 ju1 guo4 bu4 yi3 ， qiao1 men2 qi3 suo3 he2 shi2 zu2 。
- niu2 qi3 bu4 xu1 gao3 yi2 shu4 ， ren2 qi3 bu4 qu3 yi4 chi2 zhou1 。
- ji1 quan3 bu4 ke3 bao3 ， qi1 zi0 huo4 cuan4 fu2 。
- hua4 zhong1 shui3 ge2 er3 zheng3 qi2 ， yan1 zhi1 bu2 shi4 tao2 wang2 wu1 。
- wo3 wen2 zao4 hua4 xin1 zhi4 gong1 ， ren2 jian4 nai3 you3 liang3 ban1 feng1 。
- shu4 min2 ci2 feng1 shan4 chou4 hui4 ， he2 du2 chu3 wang2 zhi1 feng1 xiong2 。
- tian1 di4 shan1 chuan1 tong2 yi4 xue3 ， yan3 jian4 xue3 tong2 xin1 ge4 bie2 。
- liang2 yuan2 cai2 zi3 jian3 yu4 shou4 ， yi2 jian1 lao3 chen2 zhan1 zi4 nie4 。
- pin2 ren2 bi4 hu4 luo4 yang2 wo4 ， zhuang4 shi4 xian2 mei2 cai4 zhou1 mie4 。
- hong2 lu2 jin3 zhang4 gao1 jiu3 zhen1 ， qi3 shi2 pan2 ju1 tu2 zhong4 yi4 chou2 jue2 。
- chun1 ri4 mo4 shang4 hua1 ， tong2 ao2 zhi4 guo3 ju1 ， bu4 er3 guan1 weng1 li2 fu4 dui4 hua1 cheng2 zi1 jie1 。
- qiu1 ye4 lou2 shang4 yue4 ， tong2 zui4 sheng1 chen2 wa4 ， bu4 er3 ji1 chen2 zhu2 ke4 dui4 yue4 fan1 qi1 yan4 。
- wu1 hu1 shen1 zai4 xue3 ling3 pan2 ju1 tu2 ， huan2 zhi1 shi4 you3 zi3 you2 fang3 dai4 wu2 。

## 注释

## 译文

## 赏析
