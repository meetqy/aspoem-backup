---
id: fang-hui-ti-na-jia-tu
title: 題納甲圖
titlePinyin: ti2 na4 jia3 tu2
titleSlug: ti-na-jia-tu
author: 方回
authorPinyin: fang1 hui2
authorSlug: fang-hui
dynasty: 宋
dynastyPinyin: song4
dynastySlug: song
tags: []
---

## 正文

- 朝有讀書客，過我携酒壺。
- 問我參同契，汝亦嘗讀諸。
- 虞翻納甲法，即是先天圖。
- 伯陽竊其秘，靜夜觀蟾蜍。
- 初八二十三，艮兌丙丁殊。
- 上弦進火候，下弦退陰符。
- 望盈仰乾蓋，晦滅俯坤輿。
- 震巽庚辛對，坎離戊己俱。
- 朔旦之日中，交媾水火爐。
- 彭曉彼何人，嘵嘵爭魯魚。
- 可惜非易學，欲飛血肉軀。
- 借易弄丹術，鄒訢曷不誅。

## 拼音

- chao2 you3 du2 shu1 ke4 ， guo4 wo3 xie2 jiu3 hu2 。
- wen4 wo3 can1 tong2 qi4 ， ru3 yi4 chang2 du2 zhu1 。
- yu2 fan1 na4 jia3 fa3 ， ji2 shi4 xian1 tian1 tu2 。
- bo2 yang2 qie4 qi2 mi4 ， jing4 ye4 guan1 chan2 chu2 。
- chu1 ba1 er4 shi2 san1 ， gen4 dui4 bing3 ding1 shu1 。
- shang4 xian2 jin4 huo3 hou0 ， xia4 xian2 tui4 yin1 fu2 。
- wang4 ying2 yang3 qian2 gai4 ， hui4 mie4 fu3 kun1 yu2 。
- zhen4 xun4 geng1 xin1 dui4 ， kan3 li2 wu4 ji3 ju4 。
- shuo4 dan4 zhi1 ri4 zhong1 ， jiao1 gou4 shui3 huo3 lu2 。
- peng2 xiao3 bi3 he2 ren2 ， xiao1 xiao1 zheng1 lu3 yu2 。
- ke3 xi1 fei1 yi4 xue2 ， yu4 fei1 xue4 rou4 qu1 。
- jie4 yi4 nong4 dan1 shu4 ， zou1 xin1 he2 bu4 zhu1 。

## 注释

## 译文

## 赏析
