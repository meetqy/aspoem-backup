---
id: fang-hui-qi-yue-shi-ri-you-gan
title: 七月十日有感
titlePinyin: qi1 yue4 shi2 ri4 you3 gan3
titleSlug: qi-yue-shi-ri-you-gan
author: 方回
authorPinyin: fang1 hui2
authorSlug: fang-hui
dynasty: 宋
dynastyPinyin: song4
dynastySlug: song
tags: []
---

## 正文

- 十年前此日，視篆上嚴州。
- 借服初金佩，峨冠尚黑頭。
- 乾坤誰失馭，江海已橫流。
- 保土雖無恙，忘家弗自謀。
- 寒門驚瓦裂，癡子困萍浮。
- 追憶危阽急，都忘屈辱羞。
- 衆推真膽大，孰察暗眉愁。
- 盜賊誅鋤定，租傭減閣優。
- 民功差稍稍，己事太悠悠。
- 綿薄稀儲峙，貪婪恣取求。
- 冥懷隨命運，失意起冤讎。
- 屢跋三關馬，更乘四瀆舟。
- 長城青冢月，大漢黑山秋。
- 甫息臺卿擔，空餘季子裘。
- 解官終欠早，破産復奚尤。
- 酹柏悲先壠，畦蔬偃故丘。
- 信書無一得，負債有千憂。
- 倒篋衣俱典，連床藥未瘳。
- 不如窮百姓，何謂古諸侯。
- 公論誰詩可，蓮花博士儔。

## 拼音

- shi2 nian2 qian2 ci3 ri4 ， shi4 zhuan4 shang4 yan2 zhou1 。
- jie4 fu2 chu1 jin1 pei4 ， e2 guan1 shang4 hei1 tou2 。
- qian2 kun1 shui2 shi1 yu4 ， jiang1 hai3 yi3 heng2 liu2 。
- bao3 tu3 sui1 wu2 yang4 ， wang4 jia1 fu2 zi4 mou2 。
- han2 men2 jing1 wa3 lie4 ， chi1 zi3 kun4 ping2 fu2 。
- zhui1 yi4 wei1 yan2 ji2 ， dou1 wang4 qu1 ru3 xiu1 。
- zhong4 tui1 zhen1 dan3 da4 ， shu2 cha2 an4 mei2 chou2 。
- dao4 zei2 zhu1 chu2 ding4 ， zu1 yong1 jian3 ge2 you1 。
- min2 gong1 cha4 shao1 shao1 ， ji3 shi4 tai4 you1 you1 。
- mian2 bao2 xi1 chu3 zhi4 ， tan1 lan2 zi4 qu3 qiu2 。
- ming2 huai2 sui2 ming4 yun4 ， shi1 yi4 qi3 yuan1 chou2 。
- lü3 ba2 san1 guan1 ma3 ， geng4 cheng2 si4 du2 zhou1 。
- chang2 cheng2 qing1 zhong3 yue4 ， da4 han4 hei1 shan1 qiu1 。
- fu3 xi1 tai2 qing1 dan1 ， kong1 yu2 ji4 zi0 qiu2 。
- jie3 guan1 zhong1 qian4 zao3 ， po4 chan3 fu4 xi1 you2 。
- lei4 bai3 bei1 xian1 long3 ， qi2 shu1 yan3 gu4 qiu1 。
- xin4 shu1 wu2 yi4 de2 ， fu4 zhai4 you3 qian1 you1 。
- dao3 qie4 yi1 ju4 dian3 ， lian2 chuang2 yao4 wei4 chou1 。
- bu4 ru2 qiong2 bai3 xing4 ， he2 wei4 gu3 zhu1 hou2 。
- gong1 lun4 shui2 shi1 ke3 ， lian2 hua1 bo2 shi4 chou2 。

## 注释

## 译文

## 赏析
