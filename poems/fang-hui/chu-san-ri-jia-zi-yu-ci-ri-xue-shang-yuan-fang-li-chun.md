---
id: fang-hui-chu-san-ri-jia-zi-yu-ci-ri-xue-shang-yuan-fang-li-chun
title: 初三日甲子雨次日雪上元方立春
titlePinyin: chu1 san1 ri4 jia3 zi3 yu3 ci4 ri4 xue3 shang4 yuan2 fang1 li4 chun1
titleSlug: chu-san-ri-jia-zi-yu-ci-ri-xue-shang-yuan-fang-li-chun
author: 方回
authorPinyin: fang1 hui2
authorSlug: fang-hui
dynasty: 宋
dynastyPinyin: song4
dynastySlug: song
tags: []
---

## 正文

- 我比絳老今何如，甲子三百六十餘。
- 雨多晴少幾水旱，往往咎證符占書。
- 新正三日甲子雨，殘臘未春何所主。
- 通理三白妄自寬，明旦寒簷雪寸許。
- 耳順已過從心前，平生目擊真可憐。
- 兵戈屠斫骨骸拄，疾疫葬埋墟墓連。
- 偶容脫遺鬼錄內，貧無人知窘無對。
- 至此豈可逢歉歲，夜枕夢驚心欲碎。
- 雖然慎勿尤天公，邇年米價元不穹。
- 汝自不肯學貪吏，攢眉聳肩甘詩窮。

## 拼音

- wo3 bi3 jiang4 lao3 jin1 he2 ru2 ， jia3 zi3 san1 bai3 liu4 shi2 yu2 。
- yu3 duo1 qing2 shao3 ji1 shui3 han4 ， wang3 wang3 jiu4 zheng4 fu2 zhan4 shu1 。
- xin1 zheng1 san1 ri4 jia3 zi3 yu3 ， can2 la4 wei4 chun1 he2 suo3 zhu3 。
- tong1 li3 san1 bai2 wang4 zi4 kuan1 ， ming2 dan4 han2 yan2 xue3 cun4 xu1 。
- er3 shun4 yi3 guo4 cong2 xin1 qian2 ， ping2 sheng1 mu4 ji1 zhen1 ke3 lian2 。
- bing1 ge1 tu2 zhuo2 gu3 hai2 zhu3 ， ji2 yi4 zang4 mai2 xu1 mu4 lian2 。
- ou3 rong2 tuo1 yi2 gui3 lu4 nei4 ， pin2 wu2 ren2 zhi1 jiong3 wu2 dui4 。
- zhi4 ci3 qi3 ke3 feng2 qian4 sui4 ， ye4 zhen3 meng4 jing1 xin1 yu4 sui4 。
- sui1 ran2 shen4 wu4 you2 tian1 gong1 ， er3 nian2 mi3 jia4 yuan2 bu4 qiong2 。
- ru3 zi4 bu4 ken3 xue2 tan1 li4 ， zan3 mei2 song3 jian1 gan1 shi1 qiong2 。

## 注释

## 译文

## 赏析
