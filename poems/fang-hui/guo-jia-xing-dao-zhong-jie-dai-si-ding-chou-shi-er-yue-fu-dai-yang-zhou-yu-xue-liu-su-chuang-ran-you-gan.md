---
id: fang-hui-guo-jia-xing-dao-zhong-jie-dai-si-ding-chou-shi-er-yue-fu-dai-yang-zhou-yu-xue-liu-su-chuang-ran-you-gan
title: 過嘉興道中接待寺丁丑十二月赴逮揚州遇雪留宿愴然有感
titlePinyin: guo4 jia1 xing1 dao4 zhong1 jie1 dai4 si4 ding1 chou3 shi2 er4 yue4 fu4 dai3 yang2 zhou1 yu4 xue3 liu2 su4 chuang4 ran2 you3 gan3
titleSlug: guo-jia-xing-dao-zhong-jie-dai-si-ding-chou-shi-er-yue-fu-dai-yang-zhou-yu-xue-liu-su-chuang-ran-you-gan
author: 方回
authorPinyin: fang1 hui2
authorSlug: fang-hui
dynasty: 宋
dynastyPinyin: song4
dynastySlug: song
tags: []
---

## 正文

- 疇昔留此寺，亦茲臘雪天。
- 天寒了不異，俯仰十一年。
- 是時尚守郡，赴逮趨淮壖。
- 不知坐何事，自省無尤愆。
- 家有屋幾間，亦有數頃田。
- 書生未甚窮，不憂無酒錢。
- 事白夏至秋，然後得南旋。
- 即今身自由，幸已不屬官。
- 客貧一物無，駕此如葉船。
- 四僕色常饑，況望酣與羶。
- 家人九霄外，何由致橐饘。
- 豈不亦念我，逢麴流饞涎。
- 我非不欲仕，危途畏隮顛。
- 勢雖已窘迫，心終無憂煎。
- 新歲六十二，白髪被兩肩。
- 尚堪屈此膝，跪起貴要前。
- 訪舊非得已，誰當佐腰纏。
- 尅日可以歸，小俟春牛鞭。

## 拼音

- chou2 xi1 liu2 ci3 si4 ， yi4 zi1 la4 xue3 tian1 。
- tian1 han2 le0 bu2 yi4 ， fu3 yang3 shi2 yi1 nian2 。
- shi4 shi2 shang4 shou3 jun4 ， fu4 dai3 qu1 huai2 ruan2 。
- bu4 zhi1 zuo4 he2 shi4 ， zi4 xing3 wu2 you2 qian1 。
- jia1 you3 wu1 ji1 jian4 ， yi4 you3 shu4 qing3 tian2 。
- shu1 sheng1 wei4 shen4 qiong2 ， bu4 you1 wu2 jiu3 qian2 。
- shi4 bai2 xia4 zhi4 qiu1 ， ran2 hou4 de2 nan2 xuan2 。
- ji2 jin1 shen1 zi4 you2 ， xing4 yi3 bu4 shu3 guan1 。
- ke4 pin2 yi2 wu4 wu2 ， jia4 ci3 ru2 ye4 chuan2 。
- si4 pu2 se4 chang2 ji1 ， kuang4 wang4 han1 yu3 shan1 。
- jia1 ren2 jiu3 xiao1 wai4 ， he2 you2 zhi4 tuo2 zhan1 。
- qi3 bu2 yi4 nian4 wo3 ， feng2 qu1 liu2 chan2 xian2 。
- wo3 fei1 bu2 yu4 shi4 ， wei1 tu2 wei4 ji1 dian1 。
- shi4 sui1 yi3 jiong3 po4 ， xin1 zhong1 wu2 you1 jian1 。
- xin1 sui4 liu4 shi2 er4 ， bai2 fa4 bei4 liang3 jian1 。
- shang4 kan1 qu1 ci3 xi1 ， gui4 qi3 gui4 yao4 qian2 。
- fang3 jiu4 fei1 dei3 yi3 ， shui2 dang1 zuo3 yao1 chan2 。
- kei1 ri4 ke3 yi3 gui1 ， xiao3 si4 chun1 niu2 bian1 。

## 注释

## 译文

## 赏析
