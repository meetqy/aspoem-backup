---
id: fang-hui-ji-ti-lu-chang-shan-ping-zhang-jin-xiu-xiang-zhong
title: 寄題呂常山平章錦繡香中
titlePinyin: ji4 ti2 lü3 chang2 shan1 ping2 zhang1 jin3 xiu4 xiang1 zhong1
titleSlug: ji-ti-lu-chang-shan-ping-zhang-jin-xiu-xiang-zhong
author: 方回
authorPinyin: fang1 hui2
authorSlug: fang-hui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 修善過如修亭館，種德高於種花木。
- 四時芳菲人不知，蜂猶有鼻蝶有目。
- 公心一寸春萬宇，好事如麻不計斛。
- 將相富貴世不少，鐘鳴夜行鼎折足。
- 我公之遊追張良，我公之隠勝梅福。
- 猶憶妙年伐鬼國，二師擊宛騎斬郁。
- 獨樂先生五畝園，大庇寒士萬間屋。
- 圖形已上功臣閣，投老未數王官谷。
- 千葩萬卉春晝長，范蠡西施著膏沐。
- 錦天繡地香中醉，漢相政窘千金牘。
- 一品閒身釋衮衣，萬古芳名垂汗竹。
- 紅霞蒸處幾東風，會見瑶池三度熟。

## 拼音

- xiu1 shan4 guo4 ru2 xiu1 ting2 guan3 ， zhong3 de2 gao1 wu1 zhong3 hua1 mu4 。
- si4 shi2 fang1 fei1 ren2 bu4 zhi1 ， feng1 you2 you3 bi2 die2 you3 mu4 。
- gong1 xin1 yi2 cun4 chun1 wan4 yu3 ， hao3 shi4 ru2 ma2 bu2 ji4 hu2 。
- jiang1 xiang1 fu4 gui4 shi4 bu4 shao3 ， zhong1 ming2 ye4 xing2 ding3 zhe2 zu2 。
- wo3 gong1 zhi1 you2 zhui1 zhang1 liang2 ， wo3 gong1 zhi1 yin3 sheng4 mei2 fu2 。
- you2 yi4 miao4 nian2 fa2 gui3 guo2 ， er4 shi1 ji1 wan3 qi2 zhan3 yu4 。
- du2 le4 xian1 sheng0 wu3 mu3 yuan2 ， da4 bi4 han2 shi4 wan4 jian4 wu1 。
- tu2 xing2 yi3 shang4 gong1 chen2 ge2 ， tou2 lao3 wei4 shu4 wang2 guan1 gu3 。
- qian1 pa1 wan4 hui4 chun1 zhou4 chang2 ， fan4 li3 xi1 shi1 zhu4 gao1 mu4 。
- jin3 tian1 xiu4 di4 xiang1 zhong1 zui4 ， han4 xiang1 zheng4 jiong3 qian1 jin1 du2 。
- yi1 pin3 xian2 shen1 shi4 gun3 yi1 ， wan4 gu3 fang1 ming2 chui2 han4 zhu2 。
- hong2 xia2 zheng1 chu3 ji1 dong1 feng1 ， hui4 jian4 yao2 chi2 san1 du4 shu2 。

## 注释

## 译文

## 赏析
