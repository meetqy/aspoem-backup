---
id: fang-hui-kong-fu-pan-ye-yun-chang-huan-yun-nan-jin-yi-yu-zhang-duo-bing-yi-yu-xiu-guan-yin-du-tang-shu-nan-zhao-chuan-wei-ci-er-shi-wen-qi-feng-su-qi-yi
title: 孔府判野耘嘗宦雲南今以餘瘴多病意欲休官因讀唐書南詔傳爲此二詩問其風俗  其一
titlePinyin: kong3 fu3 pan4 ye3 yun2 chang2 huan4 yun2 nan2 jin1 yi3 yu2 zhang4 duo1 bing4 yi4 yu4 xiu1 guan1 yin1 du2 tang2 shu1 nan2 zhao4 chuan2 wei2 ci3 er4 shi1 wen4 qi2 feng1 su2     qi2 yi1
titleSlug: kong-fu-pan-ye-yun-chang-huan-yun-nan-jin-yi-yu-zhang-duo-bing-yi-yu-xiu-guan-yin-du-tang-shu-nan-zhao-chuan-wei-ci-er-shi-wen-qi-feng-su-qi-yi
author: 方回
authorPinyin: fang1 hui2
authorSlug: fang-hui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 萬里蠶叢國，西南出漏天。
- 吐蕃唐徼接，越巂漢疆連。
- 參井星躔外，岷峨雪界邊。
- 䍧船元下粵，劍棧忽朝燕。
- 驃信狂圖歇，苴咩險要鎸。
- 稱元更號謂，督爽革官聯。
- 慰諭開行府，咨諏肅使權。
- 貝仍通一覓，土尚錫雙田。
- 飾齒金兼漆，充衣卉與氈。
- 瓜匏冬更實，桃杏臘尤妍。
- 混壹良堪喜，誅求或未悛。
- 霜威才蒞止，輿誦總驩然。
- 歸橐無蠻貨，征袍有瘴煙。
- □曾甘鞅掌，由此困沉綿。
- 柔遠華風浹，同文譯史傳。
- 願聞談土俗，王會纂周篇。

## 拼音

- wan4 li3 can2 cong2 guo2 ， xi1 nan2 chu1 lou4 tian1 。
- tu3 fan1 tang2 jiao3 jie1 ， yue4 xi1 han4 jiang1 lian2 。
- can1 jing3 xing1 chan2 wai4 ， min2 e2 xue3 jie4 bian1 。
- 䍧 chuan2 yuan2 xia4 yue4 ， jian4 zhan4 hu1 chao2 yan4 。
- piao4 xin4 kuang2 tu2 xie1 ， ju1 mie1 xian3 yao4 juan1 。
- cheng1 yuan2 geng4 hao4 wei4 ， du1 shuang3 ge2 guan1 lian2 。
- wei4 yu4 kai1 xing2 fu3 ， zi1 zou1 su4 shi3 quan2 。
- bei4 reng2 tong1 yi2 mi4 ， tu3 shang4 xi1 shuang1 tian2 。
- shi4 chi3 jin1 jian1 qi1 ， chong1 yi1 hui4 yu3 zhan1 。
- gua1 pao2 dong1 geng4 shi2 ， tao2 xing4 la4 you2 yan2 。
- hun4 yi1 liang2 kan1 xi3 ， zhu1 qiu2 huo4 wei4 quan1 。
- shuang1 wei1 cai2 li4 zhi3 ， yu2 song4 zong3 huan1 ran2 。
- gui1 tuo2 wu2 man2 huo4 ， zheng1 pao2 you3 zhang4 yan1 。
- □ ceng2 gan1 yang1 zhang3 ， you2 ci3 kun4 chen2 mian2 。
- rou2 yuan3 hua2 feng1 jia1 ， tong2 wen2 yi4 shi3 chuan2 。
- yuan4 wen2 tan2 tu3 su2 ， wang2 hui4 zuan3 zhou1 pian1 。

## 注释

## 译文

## 赏析
