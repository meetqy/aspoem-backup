---
id: fang-hui-fang-wu-shi-xian-gui-fu-shi-fu-yi-wei-yong-yun-cheng-pian-ru-qian-shu
title: 訪吳式賢歸賦詩復以未用韻成篇如前數
titlePinyin: fang3 wu2 shi4 xian2 gui1 fu4 shi1 fu4 yi3 wei4 yong4 yun4 cheng2 pian1 ru2 qian2 shu4
titleSlug: fang-wu-shi-xian-gui-fu-shi-fu-yi-wei-yong-yun-cheng-pian-ru-qian-shu
author: 方回
authorPinyin: fang1 hui2
authorSlug: fang-hui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 秋仲已數晨，殘暑饕餘威。
- 兩旬赫斯旱，歲事將告饑。
- 五穀既不熟，百卉亦具腓。
- 白露輟救田，巫祝絕禱祈。
- 泱漭原野間，行行策征騑。
- 所至問父老，最苦螟與蜚。
- 官府發令寬，疲甿猶庶幾。
- 奈何迫賦役，有弦終無韋。
- 初筮或金紫，不復先綠緋。
- 牛羊爲求芻，今乃如獵圍。
- 戚籲良易察，厥病不在厞。
- 適我故友家，美奐思如翬。
- 謂言綠林輩，秉畀灰炎煇。
- 別墅今尚佳，細故未足欷。
- 明窗可教子，辛苦出螢幃。
- 地出禁酒界，煮魚刲豪豨。
- 飣果燦□棗，芼羹芬藿薇。
- 老衰感嘉意，滿斟餘十揮。
- 繆忝五年長，一命先登畿。
- 三益夙好在，萬事危途非。
- 此來聽所談，字字侔珠璣。
- 終當簉鳳沼，否亦齒虎闈。
- 民瘼熟覽采，一一牋斧扆。
- 何乃懷其寶，不受良工睎。
- 昔□更四稔，泮水擷藻芹。
- 晚節豈倦遊，故託左臂痱。

## 拼音

- qiu1 zhong4 yi3 shu4 chen2 ， can2 shu3 tao1 yu2 wei1 。
- liang3 xun2 he4 si1 han4 ， sui4 shi4 jiang1 gao4 ji1 。
- wu3 gu3 ji4 bu4 shu2 ， bai3 hui4 yi4 ju4 fei2 。
- bai2 lu4 chuo4 jiu4 tian2 ， wu1 zhu4 jue2 dao3 qi2 。
- yang1 mang3 yuan2 ye3 jian4 ， hang2 hang2 ce4 zheng1 fei1 。
- suo3 zhi4 wen4 fu4 lao3 ， zui4 ku3 ming2 yu3 fei1 。
- guan1 fu3 fa1 ling4 kuan1 ， pi2 meng2 you2 shu4 ji1 。
- nai4 he2 po4 fu4 yi4 ， you3 xian2 zhong1 wu2 wei2 。
- chu1 shi4 huo4 jin1 zi3 ， bu2 fu4 xian1 lü4 fei1 。
- niu2 yang2 wei2 qiu2 chu2 ， jin1 nai3 ru2 lie4 wei2 。
- qi1 yu4 liang2 yi4 cha2 ， jue2 bing4 bu2 zai4 fei4 。
- shi4 wo3 gu4 you3 jia1 ， mei3 huan4 si1 ru2 hui1 。
- wei4 yan2 lü4 lin2 bei4 ， bing3 bi4 hui1 yan2 hui1 。
- bie2 shu4 jin1 shang4 jia1 ， xi4 gu4 wei4 zu2 xi1 。
- ming2 chuang1 ke3 jiao4 zi3 ， xin1 ku3 chu1 ying2 wei2 。
- di4 chu1 jin4 jiu3 jie4 ， zhu3 yu2 kui1 hao2 xi1 。
- ding4 guo3 can4 □ zao3 ， mao4 geng1 fen1 huo4 wei1 。
- lao3 shuai1 gan3 jia1 yi4 ， man3 zhen1 yu2 shi2 hui1 。
- mou2 tian3 wu3 nian2 chang2 ， yi2 ming4 xian1 deng1 ji1 。
- san1 yi4 su4 hao3 zai4 ， wan4 shi4 wei1 tu2 fei1 。
- ci3 lai2 ting1 suo3 tan2 ， zi4 zi4 mou2 zhu1 ji1 。
- zhong1 dang1 zao4 feng4 zhao3 ， fou3 yi4 chi3 hu3 wei2 。
- min2 mo4 shu2 lan3 cai3 ， yi1 yi1 jian1 fu3 yi3 。
- he2 nai3 huai2 qi2 bao3 ， bu2 shou4 liang2 gong1 xi1 。
- xi1 □ geng4 si4 ren3 ， pan4 shui3 xie2 zao3 qin2 。
- wan3 jie2 qi3 juan4 you2 ， gu4 tuo1 zuo3 bi4 fei4 。

## 注释

## 译文

## 赏析
