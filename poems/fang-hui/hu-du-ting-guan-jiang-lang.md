---
id: fang-hui-hu-du-ting-guan-jiang-lang
title: 虎渡亭觀江浪
titlePinyin: hu3 du4 ting2 guan1 jiang1 lang4
titleSlug: hu-du-ting-guan-jiang-lang
author: 方回
authorPinyin: fang1 hui2
authorSlug: fang-hui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 春風鼓大江，孰能度廣陿。
- 似覺海東濤，頃刻上三硤。
- 茲辰當改火，每歲已衣裌。
- 豈意九派天，故絮未可匣。
- 北顧馬當磯，西睨鴻宿夾。
- 雪浪欲沃城，無復一鳬鴨。
- 釘纜虞岸裂，閣舫懼崖壓。
- 天吳政爾驕，水伯詎敢狎。
- 津亭歎逝翁，衰鬢側烏幍。
- 既昧昇天行，亦缺縮地法。
- 故疇秧麥交，田事失鋤鍤。
- 兒曹豈不思，杳不寄書劄。
- 意所欲見人，久俟庚復甲。
- 音問苦遼緬，貲用迫空乏。
- 何當乘安流，平沙暮篙插。
- 歸歟招白鷗，盟血尚可歃。

## 拼音

- chun1 feng1 gu3 da4 jiang1 ， shu2 neng2 du4 guang3 xia2 。
- si4 jue2 hai3 dong1 tao1 ， qing3 ke4 shang4 san1 xia2 。
- zi1 chen2 dang1 gai3 huo3 ， mei3 sui4 yi3 yi1 jia2 。
- qi3 yi4 jiu3 pai4 tian1 ， gu4 xu4 wei4 ke3 xia2 。
- bei3 gu4 ma3 dang1 ji1 ， xi1 ni4 hong2 su4 jia1 。
- xue3 lang4 yu4 wo4 cheng2 ， wu2 fu4 yi4 fu2 ya1 。
- ding1 lan3 yu2 an4 lie4 ， ge2 fang3 ju4 ya2 ya1 。
- tian1 wu2 zheng4 er3 jiao1 ， shui3 bo2 ju4 gan3 xia2 。
- jin1 ting2 tan4 shi4 weng1 ， shuai1 bin4 ce4 wu1 tao1 。
- ji4 mei4 sheng1 tian1 xing2 ， yi4 que1 suo1 di4 fa3 。
- gu4 chou2 yang1 mai4 jiao1 ， tian2 shi4 shi1 chu2 cha1 。
- er2 cao2 qi3 bu4 si1 ， yao3 bu2 ji4 shu1 zha1 。
- yi4 suo3 yu4 jian4 ren2 ， jiu3 si4 geng1 fu4 jia3 。
- yin1 wen4 ku3 liao2 mian3 ， zi1 yong4 po4 kong1 fa2 。
- he2 dang1 cheng2 an1 liu2 ， ping2 sha1 mu4 gao1 cha1 。
- gui1 yu2 zhao1 bai2 ou1 ， meng2 xue4 shang4 ke3 sha4 。

## 注释

## 译文

## 赏析
