---
id: fang-hui-guo-li-jing-an-lun-shi-wei-zuo-chang-ju
title: 過李景安論詩爲作長句
titlePinyin: guo4 li3 jing3 an1 lun4 shi1 wei2 zuo4 chang2 ju4
titleSlug: guo-li-jing-an-lun-shi-wei-zuo-chang-ju
author: 方回
authorPinyin: fang1 hui2
authorSlug: fang-hui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 三百年來工五七，追雅媲騷誰第一。
- 獨聞彭城陳正字，向來得法金華伯。
- 終古不朽語言在，以詩教人人不識。
- 善學少陵而不爲，殆如孟子不言易。
- 世人往往談神仙，便欲插翅登青天。
- 邀尋道士學服餌，朝呼暮吸夜煉煎。
- 換骨一語曾未悟，未辦黄庭脩內丹。
- 俗流無骨但有肉，蝦蟆敢競驪龍先。
- 姚合許渾精儷偶，青必對紅花對柳。
- 兒童傚之易不難，形則肖矣神何有。
- 求之雕刻繪畫間，鵠乃類鶩虎勝狗。
- 由陳入黄據杜壇，當知掬水月在手。
- 後生可畏嘗聞之，君友何人師者誰。
- 雙井白門浣花脈，實字用正虛用奇。
- 鬰輪袍曲異箏笛，藐姑射姿無粉脂。
- 梯危磴絕不可近，尚有簡齋橫一枝。

## 拼音

- san1 bai3 nian2 lai2 gong1 wu3 qi1 ， zhui1 ya3 pi4 sao1 shui2 di4 yi1 。
- du2 wen2 peng2 cheng2 chen2 zheng4 zi4 ， xiang4 lai2 de2 fa3 jin1 hua2 bo2 。
- zhong1 gu3 bu4 xiu3 yu3 yan2 zai4 ， yi3 shi1 jiao4 ren2 ren2 bu4 shi2 。
- shan4 xue2 shao3 ling2 er2 bu4 wei2 ， dai4 ru2 meng4 zi3 bu4 yan2 yi4 。
- shi4 ren2 wang3 wang3 tan2 shen2 xian1 ， bian4 yu4 cha1 chi4 deng1 qing1 tian1 。
- yao1 xun2 dao4 shi0 xue2 fu2 er3 ， chao2 hu1 mu4 xi1 ye4 lian4 jian1 。
- huan4 gu3 yi4 yu3 ceng2 wei4 wu4 ， wei4 ban4 huang2 ting2 xiu1 nei4 dan1 。
- su2 liu2 wu2 gu3 dan4 you3 rou4 ， xia1 ma0 gan3 jing4 li2 long2 xian1 。
- yao2 he2 xu1 hun2 jing1 li4 ou3 ， qing1 bi4 dui4 hong2 hua1 dui4 liu3 。
- er2 tong2 xiao4 zhi1 yi4 bu4 nan2 ， xing2 ze2 xiao4 yi3 shen2 he2 you3 。
- qiu2 zhi1 diao1 ke4 hui4 hua4 jian4 ， hu2 nai3 lei4 wu4 hu3 sheng4 gou3 。
- you2 chen2 ru4 huang2 ju4 du4 tan2 ， dang1 zhi1 ju1 shui3 yue4 zai4 shou3 。
- hou4 sheng1 ke3 wei4 chang2 wen2 zhi1 ， jun1 you3 he2 ren2 shi1 zhe3 shui2 。
- shuang1 jing3 bai2 men2 huan4 hua1 mai4 ， shi2 zi4 yong4 zheng4 xu1 yong4 qi2 。
- yu4 lun2 pao2 qu3 yi4 zheng1 di2 ， miao3 gu1 she4 zi1 wu2 fen3 zhi1 。
- ti1 wei1 deng4 jue2 bu4 ke3 jin4 ， shang4 you3 jian3 zhai1 heng2 yi4 zhi1 。

## 注释

## 译文

## 赏析
