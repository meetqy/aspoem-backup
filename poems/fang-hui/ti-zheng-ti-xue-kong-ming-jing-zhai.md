---
id: fang-hui-ti-zheng-ti-xue-kong-ming-jing-zhai
title: 題鄭提學孔明敬齋
titlePinyin: ti2 zheng4 ti2 xue2 kong3 ming2 jing4 zhai1
titleSlug: ti-zheng-ti-xue-kong-ming-jing-zhai
author: 方回
authorPinyin: fang1 hui2
authorSlug: fang-hui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 恭惟方寸心，表裏無將迎。
- 妍醜物不逃，宇宙大明鏡。
- 時開復時闔，靜定動亦定。
- 孰爲磨且奩，塵垢敢吾競。
- 徐步衝牙和，儼立章甫正。
- 威嚴修德容，戒懼毓景行。
- 典謨冠百王，首言欽恭敬。
- 慎寅與祗讓，惴惴遠機穽。
- 怠慢惟不敢，茲其所以聖。
- 三畏四勿傳，孔顔曾思孟。
- 洛學至正叔，主一肅正命。
- 乾淳朱逮張，銘箴互規詠。
- 奧室鬼神臨，寐枕雷霆迸。
- 凜若對廟祭，嚴於聽軍令。
- 古君子必爾，持身以蒞政。
- 保家雲仍長，理國彊以靚。
- 繄予幼不學，乃有東家鄭。
- 一謹禦萬邪，道涯自孤泳。
- 何當躋公堂，幽話聽犀柄。
- 師授分所聞，庶盡人己性。

## 拼音

- gong1 wei2 fang1 cun4 xin1 ， biao3 li3 wu2 jiang1 ying2 。
- yan2 chou3 wu4 bu4 tao2 ， yu3 zhou4 da4 ming2 jing4 。
- shi2 kai1 fu4 shi2 he2 ， jing4 ding4 dong4 yi4 ding4 。
- shu2 wei2 mo2 qie3 lian2 ， chen2 gou4 gan3 wu2 jing4 。
- xu2 bu4 chong1 ya2 he2 ， yan3 li4 zhang1 fu3 zheng4 。
- wei1 yan2 xiu1 de2 rong2 ， jie4 ju4 yu4 jing3 xing2 。
- dian3 mo2 guan1 bai3 wang2 ， shou3 yan2 qin1 gong1 jing4 。
- shen4 yin2 yu3 zhi1 rang4 ， zhui4 zhui4 yuan3 ji1 jing3 。
- dai4 man4 wei2 bu4 gan3 ， zi1 qi2 suo3 yi3 sheng4 。
- san1 wei4 si4 wu4 chuan2 ， kong3 yan2 ceng2 si1 meng4 。
- luo4 xue2 zhi4 zheng4 shu1 ， zhu3 yi2 su4 zheng4 ming4 。
- qian2 chun2 zhu1 dai3 zhang1 ， ming2 zhen1 hu4 gui1 yong3 。
- ao4 shi4 gui3 shen2 lin2 ， mei4 zhen3 lei2 ting2 beng4 。
- lin3 ruo4 dui4 miao4 ji4 ， yan2 wu1 ting1 jun1 ling4 。
- gu3 jun1 zi3 bi4 er3 ， chi2 shen1 yi3 li4 zheng4 。
- bao3 jia1 yun2 reng2 chang2 ， li3 guo2 qiang2 yi3 jing4 。
- yi1 yu3 you4 bu4 xue2 ， nai3 you3 dong1 jia1 zheng4 。
- yi4 jin3 yu4 wan4 xie2 ， dao4 ya2 zi4 gu1 yong3 。
- he2 dang1 ji1 gong1 tang2 ， you1 hua4 ting1 xi1 bing3 。
- shi1 shou4 fen1 suo3 wen2 ， shu4 jin4 ren2 ji3 xing4 。

## 注释

## 译文

## 赏析
