---
id: fang-hui-ti-yun-quan-ti-yong
title: 題雲泉題詠
titlePinyin: ti2 yun2 quan2 ti2 yong3
titleSlug: ti-yun-quan-ti-yong
author: 方回
authorPinyin: fang1 hui2
authorSlug: fang-hui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 天一生水，坎卦象旃。
- 二陰一陽，坤之中淵。
- 天而非此，必爲旱年。
- 澤自空降，其雲油然。
- 地而非此，民何以田。
- 曰有畎澮，泉出于山。
- 六坎之卦，次坤次乾。
- 在屯爲雲，在蒙爲泉。
- 至於需卦，復以雲言。
- 既亨既養，需厥成焉。
- 萬物始生，孰爲之元。
- 水爲物母，乳之而蕃。
- 雲爲水胎，泉爲水源。
- 雲初一縷，霶霈八埏。
- 泉初一滴，洶湧滔天。
- 君子心學，攸體攸研。
- 觀象於坎，奚水之專。
- 中剛內實，處險常安。
- 於雲於泉，復究厥觀。
- 水之始初，未波未瀾。
- 心之始初，萬善俱完。
- 如雲欲雨，如泉欲川。
- 發而中節，養蒙亨屯。
- 無爲而成，地平天全。
- 心之動也，化育攸關。
- 我心未動，厥亦有傳。
- 雲之動天，不可復還。
- 盍亦求諸，未雲之前。
- 泉之動矣，不可復返。
- 盍亦求諸，未泉之前。
- 心之既發，收之孔艱。
- 心之未發，泉本雲根。
- 不睹不聞，無倪無端。
- 戒慎恐懼，以操以存。
- 洎及發也，電激河奔。
- 一言蔽之，敬爲入門。

## 拼音

- tian1 yi4 sheng1 shui3 ， kan3 gua4 xiang4 zhan1 。
- er4 yin1 yi4 yang2 ， kun1 zhi1 zhong1 yuan1 。
- tian1 er2 fei1 ci3 ， bi4 wei2 han4 nian2 。
- ze2 zi4 kong1 jiang4 ， qi2 yun2 you2 ran2 。
- di4 er2 fei1 ci3 ， min2 he2 yi3 tian2 。
- yue1 you3 quan3 kuai4 ， quan2 chu1 yu2 shan1 。
- liu4 kan3 zhi1 gua4 ， ci4 kun1 ci4 qian2 。
- zai4 tun2 wei2 yun2 ， zai4 meng2 wei2 quan2 。
- zhi4 yu2 xu1 gua4 ， fu4 yi3 yun2 yan2 。
- ji4 heng1 ji4 yang3 ， xu1 jue2 cheng2 yan1 。
- wan4 wu4 shi3 sheng1 ， shu2 wei2 zhi1 yuan2 。
- shui3 wei2 wu4 mu3 ， ru3 zhi1 er2 fan1 。
- yun2 wei2 shui3 tai1 ， quan2 wei2 shui3 yuan2 。
- yun2 chu1 yi1 lü3 ， pang1 pei4 ba1 shan1 。
- quan2 chu1 yi1 di1 ， xiong1 yong3 tao1 tian1 。
- jun1 zi3 xin1 xue2 ， you1 ti3 you1 yan2 。
- guan1 xiang4 wu1 kan3 ， xi1 shui3 zhi1 zhuan1 。
- zhong1 gang1 nei4 shi2 ， chu3 xian3 chang2 an1 。
- wu1 yun2 wu1 quan2 ， fu4 jiu1 jue2 guan1 。
- shui3 zhi1 shi3 chu1 ， wei4 bo1 wei4 lan2 。
- xin1 zhi1 shi3 chu1 ， wan4 shan4 ju4 wan2 。
- ru2 yun2 yu4 yu3 ， ru2 quan2 yu4 chuan1 。
- fa1 er2 zhong1 jie2 ， yang3 meng2 heng1 tun2 。
- wu2 wei2 er2 cheng2 ， di4 ping2 tian1 quan2 。
- xin1 zhi1 dong4 ye3 ， hua4 yu4 you1 guan1 。
- wo3 xin1 wei4 dong4 ， jue2 yi4 you3 chuan2 。
- yun2 zhi1 dong4 tian1 ， bu4 ke3 fu4 huan2 。
- he2 yi4 qiu2 zhu1 ， wei4 yun2 zhi1 qian2 。
- quan2 zhi1 dong4 yi3 ， bu4 ke3 fu4 fan3 。
- he2 yi4 qiu2 zhu1 ， wei4 quan2 zhi1 qian2 。
- xin1 zhi1 ji4 fa1 ， shou1 zhi1 kong3 jian1 。
- xin1 zhi1 wei4 fa1 ， quan2 ben3 yun2 gen1 。
- bu4 du3 bu4 wen2 ， wu2 ni2 wu2 duan1 。
- jie4 shen4 kong3 ju4 ， yi3 cao1 yi3 cun2 。
- ji4 ji2 fa1 ye3 ， dian4 ji1 he2 ben1 。
- yi4 yan2 bi4 zhi1 ， jing4 wei2 ru4 men2 。

## 注释

## 译文

## 赏析
