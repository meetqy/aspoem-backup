---
id: fang-hui-ba-yue-er-shi-jiu-ri-yu-ji-wan-gu-lan
title: 八月二十九日雨霽玩古蘭
titlePinyin: ba1 yue4 er4 shi2 jiu3 ri4 yu3 ji4 wan2 gu3 lan2
titleSlug: ba-yue-er-shi-jiu-ri-yu-ji-wan-gu-lan
author: 方回
authorPinyin: fang1 hui2
authorSlug: fang-hui
dynasty: 宋
dynastyPinyin: song4
dynastySlug: song
tags: []
---

## 正文

- 積雨不可出，五日無鹽醯。
- 縱復有雨具，出門將告誰。
- 茲辰復何辰，明窗漏晴曦。
- 我有古猗蘭，瓦斛以蒔之。
- 舉世無識者，惟有秋蝶知。
- 紫穗密匼匝，雪茸紛葳蕤。
- 國香襲衣袖，堅坐神自怡。
- 微詠韓子操，長歌湘纍詞。
- 空庖不遑省，聊足忘調饑。

## 拼音

- ji1 yu3 bu4 ke3 chu1 ， wu3 ri4 wu2 yan2 xi1 。
- zong4 fu4 you3 yu3 ju4 ， chu1 men2 jiang1 gao4 shui2 。
- zi1 chen2 fu4 he2 chen2 ， ming2 chuang1 lou4 qing2 xi1 。
- wo3 you3 gu3 yi1 lan2 ， wa3 hu2 yi3 shi4 zhi1 。
- ju3 shi4 wu2 shi2 zhe3 ， wei2 you3 qiu1 die2 zhi1 。
- zi3 sui4 mi4 ke1 za1 ， xue3 rong2 fen1 wei1 rui2 。
- guo2 xiang1 xi2 yi1 xiu4 ， jian1 zuo4 shen2 zi4 yi2 。
- wei1 yong3 han2 zi3 cao1 ， chang2 ge1 xiang1 lei2 ci2 。
- kong1 pao2 bu4 huang2 sheng3 ， liao2 zu2 wang4 diao4 ji1 。

## 注释

## 译文

## 赏析
