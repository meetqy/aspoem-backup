---
id: fang-hui-song-qiu-zi-zheng-yi-neng-shu-ru-dou-bing-cheng-xu-rong-zhai-yan-jing-xuan-lu-chu-dao-ji-xian-han-lin-san-xue-shi
title: 送丘子正以能書入都併呈徐容齋閻靖軒盧處道集賢翰林三學士
titlePinyin: song4 qiu1 zi3 zheng4 yi3 neng2 shu1 ru4 dou1 bing4 cheng2 xu2 rong2 zhai1 yan2 jing4 xuan1 lu2 chu3 dao4 ji2 xian2 han4 lin2 san1 xue2 shi4
titleSlug: song-qiu-zi-zheng-yi-neng-shu-ru-dou-bing-cheng-xu-rong-zhai-yan-jing-xuan-lu-chu-dao-ji-xian-han-lin-san-xue-shi
author: 方回
authorPinyin: fang1 hui2
authorSlug: fang-hui
dynasty: 宋
dynastyPinyin: song4
dynastySlug: song
tags: []
---

## 正文

- 君不見古來九關虎豹守，入仕艱難無不有。
- 興能一札秋槐黄，芒鞋布裙天下走。
- 攀援龍鱗萬萬手，咳唾驪珠萬萬口。
- 蓬萊無路弱水隔，七上十上空白首。
- 邂逅登名豈不偶，選坑沉淪十八九。
- 光範三書徒爾忙，子公一紙焉所取。
- 書生身體縱著翅，飛聲未辦廷臣右。
- 還知氣至天地春，花者必花柳必柳。
- 中庸末章八引詩，三詩首言士所爲。
- 衣錦尚絅潜雖伏，屋漏不高天聽卑。
- 至隠至微至顯見，鬼神森列何可欺。
- 斗間有氣射古劍，石上無根生瑞芝。
- 快雨乍晴虹霓起，蟄蟲欲振雷霆馳。
- 靜中根本動中發，闇處精神明處知。
- 禊帖昔秘永禪師，不過紙上王羲之。
- 御史蕭翼百計取，公等乃有胸中奇。
- 胸中奇者五色筆，可以補天可活國。
- 宗彝作繪衮作火，可但能書梵王譯。
- 此之所寶玉非石，求而不藏卞和泣。
- 良賈韞匵什其襲，藏而不求價倍百。
- 公等翰墨今第一，誰云識字不得力。
- 借徑文藝以致身，勳名政要無心得。
- 九萬里迅扶摇風，今日朝廷貞觀同。
- 聯翩房杜肩王魏，試代常何草封事。

## 拼音

- jun1 bu2 jian4 gu3 lai2 jiu3 guan1 hu3 bao4 shou3 ， ru4 shi4 jian1 nan2 wu2 bu4 you3 。
- xing1 neng2 yi4 zha2 qiu1 huai2 huang2 ， mang2 xie2 bu4 qun2 tian1 xia4 zou3 。
- pan1 yuan2 long2 lin2 wan4 wan4 shou3 ， hai1 tuo4 li2 zhu1 wan4 wan4 kou3 。
- peng2 lai2 wu2 lu4 ruo4 shui3 ge2 ， qi1 shang4 shi2 shang4 kong1 bai2 shou3 。
- xie4 hou4 deng1 ming2 qi3 bu4 ou3 ， xuan3 keng1 chen2 lun2 shi2 ba1 jiu3 。
- guang1 fan4 san1 shu1 tu2 er3 mang2 ， zi3 gong1 yi4 zhi3 yan1 suo3 qu3 。
- shu1 sheng1 shen1 ti3 zong4 zhu4 chi4 ， fei1 sheng1 wei4 ban4 ting2 chen2 you4 。
- huan2 zhi1 qi4 zhi4 tian1 di4 chun1 ， hua1 zhe3 bi4 hua1 liu3 bi4 liu3 。
- zhong1 yong1 mo4 zhang1 ba1 yin3 shi1 ， san1 shi1 shou3 yan2 shi4 suo3 wei2 。
- yi1 jin3 shang4 jiong1 qian2 sui1 fu2 ， wu1 lou4 bu4 gao1 tian1 ting1 bei1 。
- zhi4 yin3 zhi4 wei1 zhi4 xian3 jian4 ， gui3 shen2 sen1 lie4 he2 ke3 qi1 。
- dou4 jian4 you3 qi4 she4 gu3 jian4 ， shi2 shang4 wu2 gen1 sheng1 rui4 zhi1 。
- kuai4 yu3 zha4 qing2 hong2 ni2 qi3 ， zhe2 chong2 yu4 zhen4 lei2 ting2 chi2 。
- jing4 zhong1 gen1 ben3 dong4 zhong1 fa1 ， an4 chu3 jing1 shen2 ming2 chu3 zhi1 。
- xi4 tie1 xi1 mi4 yong3 shan4 shi1 ， bu2 guo4 zhi3 shang4 wang2 xi1 zhi1 。
- yu4 shi3 xiao1 yi4 bai3 ji4 qu3 ， gong1 deng3 nai3 you3 xiong1 zhong1 qi2 。
- xiong1 zhong1 qi2 zhe3 wu3 se4 bi3 ， ke3 yi3 bu3 tian1 ke3 huo2 guo2 。
- zong1 yi2 zuo4 hui4 gun3 zuo4 huo3 ， ke3 dan4 neng2 shu1 fan4 wang2 yi4 。
- ci3 zhi1 suo3 bao3 yu4 fei1 shi2 ， qiu2 er2 bu4 cang2 bian4 he2 qi4 。
- liang2 jia3 yun4 du2 shen2 qi2 xi2 ， cang2 er2 bu4 qiu2 jia4 bei4 bai3 。
- gong1 deng3 han4 mo4 jin1 di4 yi1 ， shui2 yun2 shi2 zi4 bu4 de2 li4 。
- jie4 jing4 wen2 yi4 yi3 zhi4 shen1 ， xun1 ming2 zheng4 yao4 wu2 xin1 de2 。
- jiu3 wan4 li3 xun4 fu2 yao2 feng1 ， jin1 ri4 chao2 ting2 zhen1 guan1 tong2 。
- lian2 pian1 fang2 du4 jian1 wang2 wei4 ， shi4 dai4 chang2 he2 cao3 feng1 shi4 。

## 注释

## 译文

## 赏析
