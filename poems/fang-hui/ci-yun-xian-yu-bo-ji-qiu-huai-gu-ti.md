---
id: fang-hui-ci-yun-xian-yu-bo-ji-qiu-huai-gu-ti
title: 次韻鮮于伯幾秋懷古體
titlePinyin: ci4 yun4 xian1 yu2 bo2 ji1 qiu1 huai2 gu3 ti3
titleSlug: ci-yun-xian-yu-bo-ji-qiu-huai-gu-ti
author: 方回
authorPinyin: fang1 hui2
authorSlug: fang-hui
dynasty: 宋
dynastyPinyin: song4
dynastySlug: song
tags: []
---

## 正文

- 斯人晚始識，浪走天下半。
- 既將戟爲髯，更用田作面。
- 大材異拱把，勁翮謝籠絆。
- 去年主糟丘，稍厭盆盎亂。
- 忸怩較毫釐，踴躍凌汗漫。
- 今年竈産蛙，田里足咨怨。
- 民窮如受圍，合遣老將援。
- 醫王殊不靈，瘧鬼未即竄。
- 卧念爲魚者，厄運孰與逭。
- 羸馬僅芻秣，稚子且葵莧。
- 大似周南留，寧有東平戀。
- 或報御史除，摇首亦弗願。
- 點勘篆籀古，掇拾簡編斷。
- 秋雨吟齋燈，夜月鄰砧練。
- 一醉洗抑鬰，豈無愛酒伴。
- 蠖屈未可欺，鵬摶詎能算。

## 拼音

- si1 ren2 wan3 shi3 shi2 ， lang4 zou3 tian1 xia4 ban4 。
- ji4 jiang1 ji3 wei2 ran2 ， geng4 yong4 tian2 zuo4 mian4 。
- da4 cai2 yi4 gong3 ba3 ， jin4 he2 xie4 long2 ban4 。
- qu4 nian2 zhu3 zao1 qiu1 ， shao1 yan4 pen2 ang4 luan4 。
- niu3 ni2 jiao4 hao2 li2 ， yong3 yue4 ling2 han4 man4 。
- jin1 nian2 zao4 chan3 wa1 ， tian2 li3 zu2 zi1 yuan4 。
- min2 qiong2 ru2 shou4 wei2 ， he2 qian3 lao3 jiang1 yuan2 。
- yi1 wang2 shu1 bu4 ling2 ， nüe4 gui3 wei4 ji2 cuan4 。
- wo4 nian4 wei2 yu2 zhe3 ， e4 yun4 shu2 yu3 huan4 。
- lei2 ma3 jin3 chu2 mo4 ， zhi4 zi3 qie3 kui2 xian4 。
- da4 si4 zhou1 nan2 liu2 ， ning2 you3 dong1 ping2 lian4 。
- huo4 bao4 yu4 shi3 chu2 ， yao2 shou3 yi4 fu2 yuan4 。
- dian3 kan1 zhuan4 zhou4 gu3 ， duo1 shi2 jian3 bian1 duan4 。
- qiu1 yu3 yin2 zhai1 deng1 ， ye4 yue4 lin2 zhen1 lian4 。
- yi2 zui4 xi3 yi4 yu4 ， qi3 wu2 ai4 jiu3 ban4 。
- huo4 qu1 wei4 ke3 qi1 ， peng2 tuan2 ju4 neng2 suan4 。

## 注释

## 译文

## 赏析
