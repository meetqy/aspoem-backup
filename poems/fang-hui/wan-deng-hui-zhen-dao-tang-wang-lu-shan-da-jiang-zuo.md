---
id: fang-hui-wan-deng-hui-zhen-dao-tang-wang-lu-shan-da-jiang-zuo
title: 晚登會真道堂望廬山大江作
titlePinyin: wan3 deng1 hui4 zhen1 dao4 tang2 wang4 lu2 shan1 da4 jiang1 zuo4
titleSlug: wan-deng-hui-zhen-dao-tang-wang-lu-shan-da-jiang-zuo
author: 方回
authorPinyin: fang1 hui2
authorSlug: fang-hui
dynasty: 宋
dynastyPinyin: song4
dynastySlug: song
tags: []
---

## 正文

- 春風燠江城，樓臺眩桃李。
- 高堂一臨眺，傍觀謂予喜。
- 予心實不然，俯視憫羣蟻。
- 通衢鬨塵埃，委巷困泥滓。
- 膏火煎熬間，樊牆限茅葦。
- 溷處雜酸呻，清思何由起。
- 別有天地寶，注此兩眸子。
- 北拱五老峰，西傾九派水。
- 冥冥淡烟外，烱烱殘雪裏。
- 元氣所融結，萬古奠南紀。
- 中有不死人，神遊常在此。
- 安得月明夜，嘯風控赤鯉。
- 導迎呵江神，殿護叱山鬼。
- 脩靜無談玄，慧遠勿析理。
- 亦不用湘靈，瑶瑟鼓葱指。
- 稽首青蓮仙，大雅叩吟髓。
- 前陶後蘇黄，相與奏宮徵。
- 靈文九霄秘，玄關一時啟。
- 怳兮發浩歌，洞見開闢始。
- 迴謝人間世，日夜虱生蟣。
- 腥膩纏臭帤，聞此穢或洗。
- 黄冠似予知，具茗亦粲爾。
- 歸卧不成眠，汲井漱寒齒。

## 拼音

- chun1 feng1 yu4 jiang1 cheng2 ， lou2 tai2 xuan4 tao2 li3 。
- gao1 tang2 yi4 lin2 tiao4 ， bang4 guan1 wei4 yu3 xi3 。
- yu3 xin1 shi2 bu4 ran2 ， fu3 shi4 min3 qun2 yi3 。
- tong1 qu2 hong4 chen2 ai1 ， wei3 xiang4 kun4 ni2 zi3 。
- gao1 huo3 jian1 ao2 jian4 ， fan2 qiang2 xian4 mao2 wei3 。
- hun4 chu3 za2 suan1 shen1 ， qing1 si1 he2 you2 qi3 。
- bie2 you3 tian1 di4 bao3 ， zhu4 ci3 liang3 mou2 zi0 。
- bei3 gong3 wu3 lao3 feng1 ， xi1 qing1 jiu3 pai4 shui3 。
- ming2 ming2 dan4 yan1 wai4 ， jiong3 jiong3 can2 xue3 li3 。
- yuan2 qi4 suo3 rong2 jie2 ， wan4 gu3 dian4 nan2 ji4 。
- zhong1 you3 bu4 si3 ren2 ， shen2 you2 chang2 zai4 ci3 。
- an1 de2 yue4 ming2 ye4 ， xiao4 feng1 kong4 chi4 li3 。
- dao3 ying2 he1 jiang1 shen2 ， dian4 hu4 chi4 shan1 gui3 。
- xiu1 jing4 wu2 tan2 xuan2 ， hui4 yuan3 wu4 xi1 li3 。
- yi4 bu2 yong4 xiang1 ling2 ， yao2 se4 gu3 cong1 zhi3 。
- ji1 shou3 qing1 lian2 xian1 ， da4 ya3 kou4 yin2 sui3 。
- qian2 tao2 hou4 su1 huang2 ， xiang1 yu3 zou4 gong1 zhi3 。
- ling2 wen2 jiu3 xiao1 mi4 ， xuan2 guan1 yi4 shi2 qi3 。
- huang3 xi1 fa1 hao4 ge1 ， dong4 jian4 kai1 pi4 shi3 。
- hui2 xie4 ren2 jian4 shi4 ， ri4 ye4 shi1 sheng1 ji3 。
- xing1 ni4 chan2 chou4 ru2 ， wen2 ci3 hui4 huo4 xi3 。
- huang2 guan1 si4 yu3 zhi1 ， ju4 ming2 yi4 can4 er3 。
- gui1 wo4 bu4 cheng2 mian2 ， ji2 jing3 shu4 han2 chi3 。

## 注释

## 译文

## 赏析
