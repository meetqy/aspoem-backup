---
id: fang-hui-hui-he-qu-zheng-gao-shi-an-wei-yu-xie-shen-zou-bi-fu-za-yan
title: 會鶴臞鄭高士庵爲予寫神走筆賦雜言
titlePinyin: hui4 he4 qu2 zheng4 gao1 shi4 an1 wei2 yu3 xie3 shen2 zou3 bi3 fu4 za2 yan2
titleSlug: hui-he-qu-zheng-gao-shi-an-wei-yu-xie-shen-zou-bi-fu-za-yan
author: 方回
authorPinyin: fang1 hui2
authorSlug: fang-hui
dynasty: 宋
dynastyPinyin: song4
dynastySlug: song
tags: []
---

## 正文

- 我不羨渠乘大馬食肥肉，我不羨渠寢細氈居華屋。
- 富貴兩字輸與渠，奈渠未免一字俗。
- 我有詩腸如月朗三秋，我有酒腸如海吞百瀆。
- 西湖之水足供酒一杯，西湖之山可作詩千幅。
- 羽客寫我醉吟意，雪爲長髯電爲目。
- 豈知天上三台星，焉用人間九州督。
- 仕宦不達坐多言，衰老未死緣寡欲。
- 眉毛及鬚尚如漆，此爲壽相萬事足。
- 莫言不智又無福，寧當忍窮勿受辱。
- 氣豪未減天外鴻，神清差似霜前菊。
- 有人指點問爲誰，云是紫陽方虛谷。
- 欲求我者，南山之南，北山之北。

## 拼音

- wo3 bu2 xian4 qu2 cheng2 da4 ma3 shi2 fei2 rou4 ， wo3 bu2 xian4 qu2 qin3 xi4 zhan1 ju1 hua2 wu1 。
- fu4 gui4 liang3 zi4 shu1 yu3 qu2 ， nai4 qu2 wei4 mian3 yi2 zi4 su2 。
- wo3 you3 shi1 chang2 ru2 yue4 lang3 san1 qiu1 ， wo3 you3 jiu3 chang2 ru2 hai3 tun1 bai3 du2 。
- xi1 hu2 zhi1 shui3 zu2 gong4 jiu3 yi4 bei1 ， xi1 hu2 zhi1 shan1 ke3 zuo4 shi1 qian1 fu2 。
- yu3 ke4 xie3 wo3 zui4 yin2 yi4 ， xue3 wei2 chang2 ran2 dian4 wei2 mu4 。
- qi3 zhi1 tian1 shang4 san1 tai2 xing1 ， yan1 yong4 ren2 jian4 jiu3 zhou1 du1 。
- shi4 huan4 bu4 da2 zuo4 duo1 yan2 ， shuai1 lao3 wei4 si3 yuan2 gua3 yu4 。
- mei2 mao0 ji2 xu1 shang4 ru2 qi1 ， ci3 wei2 shou4 xiang1 wan4 shi4 zu2 。
- mo4 yan2 bu2 zhi4 you4 wu2 fu2 ， ning2 dang1 ren3 qiong2 wu4 shou4 ru3 。
- qi4 hao2 wei4 jian3 tian1 wai4 hong2 ， shen2 qing1 cha4 si4 shuang1 qian2 ju2 。
- you3 ren2 zhi3 dian3 wen4 wei2 shui2 ， yun2 shi4 zi3 yang2 fang1 xu1 gu3 。
- yu4 qiu2 wo3 zhe3 ， nan2 shan1 zhi1 nan2 ， bei3 shan1 zhi1 bei3 。

## 注释

## 译文

## 赏析
