---
id: fang-hui-song-luo-jia-ge-hong-dao
title: 送羅架閣弘道
titlePinyin: song4 luo2 jia4 ge2 hong2 dao4
titleSlug: song-luo-jia-ge-hong-dao
author: 方回
authorPinyin: fang1 hui2
authorSlug: fang-hui
dynasty: 宋
dynastyPinyin: song4
dynastySlug: song
tags: []
---

## 正文

- 六籍討雅奧，百家窮怪奇。
- 江沱馬塵合，毛釐無所施。
- 不自我後先，逢此澤火時。
- 固已殛來惡，尚乃存微箕。
- 黼哻裸于京，越吟亦凄其。
- 冠冕垂纓紞，履屨飾純綦。
- 褒博士服制，揖讓公食儀。
- 前輩略已盡，後進漸不知。
- 老夫愧每生，骨立雙鬢絲。
- 十年日夜醉，萬里南北馳。
- 休官此山中，可與語者誰。
- 堂堂朱荆州，遺恨浮鴟夷。
- 有甥何其賢，酷似劉牢之。
- 貞元舊朝士，顧肯文學爲。
- 出蜀賦八陣，遊吳歌五噫。
- 酹月客星閣，吟風桐川湄。
- 湖海有此士，始見詩人詩。
- 惜往節誼鮮，嘆今文獻衰。
- 論議吐一二，已覺餘子卑。
- 宇宙不一姓，牛山空漣洏。
- 後周庾子山，北齊顔之推。
- 斯文天未泯，終古清名垂。
- 年可里社老，行足鄉黨師。
- 書癡俗所哂，各且教其兒。
- 虎頭詫肉食，寧當朵吾頤。
- 路棘齒髪暮，語離不能悲。

## 拼音

- liu4 ji2 tao3 ya3 ao4 ， bai3 jia1 qiong2 guai4 qi2 。
- jiang1 tuo2 ma3 chen2 he2 ， mao2 li2 wu2 suo3 shi1 。
- bu2 zi4 wo3 hou4 xian1 ， feng2 ci3 ze2 huo3 shi2 。
- gu4 yi3 ji2 lai2 e4 ， shang4 nai3 cun2 wei1 ji1 。
- fu3 han1 luo3 yu2 jing1 ， yue4 yin2 yi4 qi1 qi2 。
- guan1 mian3 chui2 ying1 dan3 ， lü3 ju4 shi4 chun2 qi2 。
- bao1 bo2 shi4 fu2 zhi4 ， yi1 rang4 gong1 shi2 yi2 。
- qian2 bei4 lüe4 yi3 jin4 ， hou4 jin4 jian4 bu4 zhi1 。
- lao3 fu1 kui4 mei3 sheng1 ， gu3 li4 shuang1 bin4 si1 。
- shi2 nian2 ri4 ye4 zui4 ， wan4 li3 nan2 bei3 chi2 。
- xiu1 guan1 ci3 shan1 zhong1 ， ke3 yu3 yu3 zhe3 shui2 。
- tang2 tang2 zhu1 jing1 zhou1 ， yi2 hen4 fu2 chi1 yi2 。
- you3 sheng1 he2 qi2 xian2 ， ku4 si4 liu2 lao2 zhi1 。
- zhen1 yuan2 jiu4 chao2 shi4 ， gu4 ken3 wen2 xue2 wei2 。
- chu1 shu3 fu4 ba1 zhen4 ， you2 wu2 ge1 wu3 yi1 。
- lei4 yue4 ke4 xing1 ge2 ， yin2 feng1 tong2 chuan1 mei2 。
- hu2 hai3 you3 ci3 shi4 ， shi3 jian4 shi1 ren2 shi1 。
- xi1 wang3 jie2 yi4 xian1 ， tan4 jin1 wen2 xian4 shuai1 。
- lun4 yi4 tu3 yi1 er4 ， yi3 jue2 yu2 zi3 bei1 。
- yu3 zhou4 bu4 yi2 xing4 ， niu2 shan1 kong1 lian2 er2 。
- hou4 zhou1 yu3 zi0 shan1 ， bei3 qi2 yan2 zhi1 tui1 。
- si1 wen2 tian1 wei4 min3 ， zhong1 gu3 qing1 ming2 chui2 。
- nian2 ke3 li3 she4 lao3 ， xing2 zu2 xiang1 dang3 shi1 。
- shu1 chi1 su2 suo3 shen3 ， ge4 qie3 jiao4 qi2 er2 。
- hu3 tou2 cha4 rou4 shi2 ， ning2 dang1 duo3 wu2 yi2 。
- lu4 ji2 chi3 fa4 mu4 ， yu3 li2 bu4 neng2 bei1 。

## 注释

## 译文

## 赏析
