---
id: fang-hui-tong-zhang-wen-huan-guo-wu-shi-xian-er-shi-liu-yun
title: 同張文煥過吳式賢二十六韻
titlePinyin: tong2 zhang1 wen2 huan4 guo4 wu2 shi4 xian2 er4 shi2 liu4 yun4
titleSlug: tong-zhang-wen-huan-guo-wu-shi-xian-er-shi-liu-yun
author: 方回
authorPinyin: fang1 hui2
authorSlug: fang-hui
dynasty: 宋
dynastyPinyin: song4
dynastySlug: song
tags: []
---

## 正文

- 退居乏晤語，蒿萊翳荆扉。
- 闉闍一以出，秋色饒清輝。
- 東魯有名士，勳庸厭常旂。
- 歡言撥簿領，宿約尋郊圻。
- 小輿信自逸，寧知勞者唏。
- 遐眺豁蒙蔽，未若聯鞍鞿。
- 淪漪涉淺瀨，杳窕穿晴霏。
- 西成禾稼熟，南賓鴻雁飛。
- 歲晏苦不樂，來日□已希。
- 懷人况有願，渴心奉容徽。
- 丘園隠君子，結佩紉芳菲。
- 恬養足道氣，悟悅通禪機。
- 渠石轉流水，築埭臨彎崎。
- 檉櫸蔭書艇，芰荷環釣磯。
- 復有蘆葦叢，江湖思依依。
- 起予一襟風，萬有浮埃微。
- 設禮古俎豆，執事儒冠衣。
- 兒姪亦敬客，走趨色無違。
- 緬懷十年前，傑閣何巍巍。
- 幻境值革故，高蹤甘遯肥。
- 利達被鼎貴，朝露終易晞。
- 孰能保令名，百世無評譏。
- 莊叟適游濠，曾生傲浴沂。
- 俯仰宇宙間，此會應復稀。
- 邃剎玩奇刻，喬林媚餘暉。
- 冥冥塵外心，澹然暮忘歸。

## 拼音

- tui4 ju1 fa2 wu4 yu3 ， hao1 lai2 yi4 jing1 fei1 。
- yin1 du1 yi4 yi3 chu1 ， qiu1 se4 rao2 qing1 hui1 。
- dong1 lu3 you3 ming2 shi4 ， xun1 yong1 yan4 chang2 qi2 。
- huan1 yan2 bo1 bo2 ling3 ， su4 yue1 xun2 jiao1 qi2 。
- xiao3 yu2 xin4 zi4 yi4 ， ning2 zhi1 lao2 zhe3 xi1 。
- xia2 tiao4 huo1 meng2 bi4 ， wei4 ruo4 lian2 an1 ji1 。
- lun2 yi1 she4 qian3 lai4 ， yao3 tiao3 chuan1 qing2 fei1 。
- xi1 cheng2 he2 jia4 shu2 ， nan2 bin1 hong2 yan4 fei1 。
- sui4 yan4 ku3 bu2 le4 ， lai2 ri4 □ yi3 xi1 。
- huai2 ren2 kuang4 you3 yuan4 ， ke3 xin1 feng4 rong2 hui1 。
- qiu1 yuan2 yin3 jun1 zi3 ， jie2 pei4 ren4 fang1 fei1 。
- tian2 yang3 zu2 dao4 qi4 ， wu4 yue4 tong1 shan4 ji1 。
- qu2 shi2 zhuan3 liu2 shui3 ， zhu4 dai4 lin2 wan1 qi2 。
- cheng1 ju3 yin1 shu1 ting3 ， ji4 he2 huan2 diao4 ji1 。
- fu4 you3 lu2 wei3 cong2 ， jiang1 hu2 si1 yi1 yi1 。
- qi3 yu3 yi4 jin1 feng1 ， wan4 you3 fu2 ai1 wei1 。
- she4 li3 gu3 zu3 dou4 ， zhi2 shi4 ru2 guan1 yi1 。
- er2 zhi2 yi4 jing4 ke4 ， zou3 qu1 se4 wu2 wei2 。
- mian3 huai2 shi2 nian2 qian2 ， jie2 ge2 he2 wei1 wei1 。
- huan4 jing4 zhi2 ge2 gu4 ， gao1 zong1 gan1 dun4 fei2 。
- li4 da2 bei4 ding3 gui4 ， zhao1 lu4 zhong1 yi4 xi1 。
- shu2 neng2 bao3 ling4 ming2 ， bai3 shi4 wu2 ping2 ji1 。
- zhuang1 sou3 shi4 you2 hao2 ， ceng2 sheng1 ao4 yu4 yi2 。
- fu3 yang3 yu3 zhou4 jian4 ， ci3 hui4 ying1 fu4 xi1 。
- sui4 cha4 wan2 qi2 ke4 ， qiao2 lin2 mei4 yu2 hui1 。
- ming2 ming2 chen2 wai4 xin1 ， dan4 ran2 mu4 wang4 gui1 。

## 注释

## 译文

## 赏析
