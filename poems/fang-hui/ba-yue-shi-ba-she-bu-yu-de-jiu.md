---
id: fang-hui-ba-yue-shi-ba-she-bu-yu-de-jiu
title: 八月十八社不雨得酒
titlePinyin: ba1 yue4 shi2 ba1 she4 bu4 yu3 de2 jiu3
titleSlug: ba-yue-shi-ba-she-bu-yu-de-jiu
author: 方回
authorPinyin: fang1 hui2
authorSlug: fang-hui
dynasty: 宋
dynastyPinyin: song4
dynastySlug: song
tags: []
---

## 正文

- 近社當有雨，至是終無之。
- 家貧久無酒，忽有社酒持。
- 萬事不可料，人生難前知。
- 窮山旱已甚，園草日就萎。
- 重九倏復近，睠焉顧東籬。
- 稼穡不我與，灌此青蕊枝。
- 幽賞心所寄，曾不憂朝饑。
- 果茹愧云鮮，聊茲撫幼兒。
- 扁舟欲有適，矯首空遐思。

## 拼音

- jin4 she4 dang1 you3 yu3 ， zhi4 shi4 zhong1 wu2 zhi1 。
- jia1 pin2 jiu3 wu2 jiu3 ， hu1 you3 she4 jiu3 chi2 。
- wan4 shi4 bu4 ke3 liao4 ， ren2 sheng1 nan2 qian2 zhi1 。
- qiong2 shan1 han4 yi3 shen4 ， yuan2 cao3 ri4 jiu4 wei3 。
- chong2 jiu3 shu1 fu4 jin4 ， juan4 yan1 gu4 dong1 li2 。
- jia4 se4 bu4 wo3 yu3 ， guan4 ci3 qing1 rui3 zhi1 。
- you1 shang3 xin1 suo3 ji4 ， ceng2 bu4 you1 chao2 ji1 。
- guo3 ru2 kui4 yun2 xian1 ， liao2 zi1 fu3 you4 er2 。
- pian1 zhou1 yu4 you3 shi4 ， jiao3 shou3 kong1 xia2 si1 。

## 注释

## 译文

## 赏析
