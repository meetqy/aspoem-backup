---
id: fang-hui-ci-yun-zhang-geng-dao-xi-yu-jian-huai-jian-cheng-zhao-bin-yang
title: 次韻張耕道喜雨見懷兼呈趙賓暘
titlePinyin: ci4 yun4 zhang1 geng1 dao4 xi3 yu3 jian4 huai2 jian1 cheng2 zhao4 bin1 yang2
titleSlug: ci-yun-zhang-geng-dao-xi-yu-jian-huai-jian-cheng-zhao-bin-yang
author: 方回
authorPinyin: fang1 hui2
authorSlug: fang-hui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 疲氓多菜色，去守乏棠陰。
- 屬慮千峰旱，俄聞六月霖。
- 麵灘船欲澀，茗務井還深。
- 香潤迴瓜圃，聲酣起蔗林。
- 炎官初恣肆，道暍稍侵尋。
- 畏日方焦野，油雲忽冒岑。
- 此凉甦萬病，厥價倍千金。
- 解郡雖踰歲，留家尚至今。
- 田登欣米賤，屋老懼書淋。
- 遥念兒衣醭，兼虞婦竈沈。
- 凄清傳古調，憂悶豁煩襟。
- 拭汗紕綀帨，搔頭斷玉簪。
- 却思穿石罅，共坐聽泉音。
- 韭脆鮮鱗縷，梅芳煮醖斟。
- 一江同照影，兩地隔論心。
- 疑雪佳公子，輸君日對吟。

## 拼音

- pi2 mang2 duo1 cai4 se4 ， qu4 shou3 fa2 tang2 yin1 。
- shu3 lü4 qian1 feng1 han4 ， e2 wen2 liu4 yue4 lin2 。
- mian4 tan1 chuan2 yu4 se4 ， ming2 wu4 jing3 huan2 shen1 。
- xiang1 run4 hui2 gua1 pu3 ， sheng1 han1 qi3 zhe4 lin2 。
- yan2 guan1 chu1 zi4 si4 ， dao4 ye1 shao1 qin1 xun2 。
- wei4 ri4 fang1 jiao1 ye3 ， you2 yun2 hu1 mao4 cen2 。
- ci3 liang2 su1 wan4 bing4 ， jue2 jia4 bei4 qian1 jin1 。
- jie3 jun4 sui1 yu2 sui4 ， liu2 jia1 shang4 zhi4 jin1 。
- tian2 deng1 xin1 mi3 jian4 ， wu1 lao3 ju4 shu1 lin2 。
- yao2 nian4 er2 yi1 bu2 ， jian1 yu2 fu4 zao4 shen3 。
- qi1 qing1 chuan2 gu3 diao4 ， you1 men4 huo1 fan2 jin1 。
- shi4 han4 pi1 shu1 shui4 ， sao1 tou2 duan4 yu4 zan1 。
- que4 si1 chuan1 shi2 xia4 ， gong4 zuo4 ting1 quan2 yin1 。
- jiu3 cui4 xian1 lin2 lü3 ， mei2 fang1 zhu3 yun4 zhen1 。
- yi4 jiang1 tong2 zhao4 ying3 ， liang3 di4 ge2 lun4 xin1 。
- yi2 xue3 jia1 gong1 zi3 ， shu1 jun1 ri4 dui4 yin2 。

## 注释

## 译文

## 赏析
