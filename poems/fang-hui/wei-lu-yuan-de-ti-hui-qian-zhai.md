---
id: fang-hui-wei-lu-yuan-de-ti-hui-qian-zhai
title: 爲陸元德題撝謙齋
titlePinyin: wei2 lu4 yuan2 de2 ti2 hui1 qian1 zhai1
titleSlug: wei-lu-yuan-de-ti-hui-qian-zhai
author: 方回
authorPinyin: fang1 hui2
authorSlug: fang-hui
dynasty: 宋
dynastyPinyin: song4
dynastySlug: song
tags: []
---

## 正文

- 四體非槁木，焉得常無爲。
- 下士蔑軌則，德人慎容儀。
- 屈伸一時間，良復關安危。
- 舉手一不當，尚難令童兒。
- 橫目愚而神，豈可易指撝。
- 造次肆褻慢，合沓來輕欺。
- 臂且有所使，銜袖未出時。
- 恂恂君子心，於此先有思。
- 脫若役吾僕，未容盛氣施。
- 剛桀世詎乏，受侮寧無辭。
- 畫一發狗縱，厥規曹也隨。
- 年老益畏謹，請苑猶召疑。
- 捉麈授生徒，秉鉞行軍師。
- 一如執玉恭，庶幾無悔追。

## 拼音

- si4 ti3 fei1 gao3 mu4 ， yan1 de2 chang2 wu2 wei2 。
- xia4 shi4 mie4 gui3 ze2 ， de2 ren2 shen4 rong2 yi2 。
- qu1 shen1 yi4 shi2 jian4 ， liang2 fu4 guan1 an1 wei1 。
- ju3 shou3 yi2 bu4 dang1 ， shang4 nan2 ling4 tong2 er2 。
- heng2 mu4 yu2 er2 shen2 ， qi3 ke3 yi4 zhi3 hui1 。
- zao4 ci4 si4 xie4 man4 ， he2 ta4 lai2 qing1 qi1 。
- bi4 qie3 you3 suo3 shi3 ， xian2 xiu4 wei4 chu1 shi2 。
- xun2 xun2 jun1 zi3 xin1 ， wu1 ci3 xian1 you3 si1 。
- tuo1 ruo4 yi4 wu2 pu2 ， wei4 rong2 sheng4 qi4 shi1 。
- gang1 jie2 shi4 ju4 fa2 ， shou4 wu3 ning2 wu2 ci2 。
- hua4 yi4 fa1 gou3 zong4 ， jue2 gui1 cao2 ye3 sui2 。
- nian2 lao3 yi4 wei4 jin3 ， qing3 yuan4 you2 zhao4 yi2 。
- zhuo1 zhu3 shou4 sheng1 tu2 ， bing3 yue4 xing2 jun1 shi1 。
- yi4 ru2 zhi2 yu4 gong1 ， shu4 ji1 wu2 hui3 zhui1 。

## 注释

## 译文

## 赏析
