---
id: fang-hui-ti-zhu-gong-fu-jing-de-zhai
title: 題祝公輔靜得齋
titlePinyin: ti2 zhu4 gong1 fu3 jing4 de2 zhai1
titleSlug: ti-zhu-gong-fu-jing-de-zhai
author: 方回
authorPinyin: fang1 hui2
authorSlug: fang-hui
dynasty: 宋
dynastyPinyin: song4
dynastySlug: song
tags: []
---

## 正文

- 鄭衛撼俗耳，姬姜接凡目。
- 醇酎誑渴吻，大房誘饑腹。
- 一閾內外間，鮮不妄舉足。
- 堂堂七尺軀，頃刻萬感觸。
- 人生性本靜，情動乃有欲。
- 靜善動亦善，堯舜可同躅。
- 動惡喪厥靜，爲桀爲禽犢。
- 恭惟方寸心，性情頼管束。
- 勿狎寧孔畏，匪狂尚箕肅。
- 思精造詣深，察久酬應熟。
- 北辰居其所，初九不遠復。
- 可待豶豕牙，故已童牛牿。
- 性靜人所同，心靜我所獨。
- 心靜非不動，存性情乃伏。
- 天地與我者，所寶不盈掬。
- 完我所固有，得之異逐鹿。
- 苦辛子祝子，爲親營半菽。
- 頗欲謝湖海，歸歟卧茅屋。
- 清夜一孤燈，不疚內自燭。
- 養氣非養體，未藉臺餽肉。
- 胸中線五色，筆底泉萬斛。
- 誰其相料理，回首送鴻鵠。
- 離婁下十四，三自義何縟。
- 紫陽居資對，我亦當熟讀。

## 拼音

- zheng4 wei4 han4 su2 er3 ， ji1 jiang1 jie1 fan2 mu4 。
- chun2 zhou4 kuang2 ke3 wen3 ， da4 fang2 you4 ji1 fu4 。
- yi2 yu4 nei4 wai4 jian4 ， xian1 bu2 wang4 ju3 zu2 。
- tang2 tang2 qi1 chi3 qu1 ， qing3 ke4 wan4 gan3 chu4 。
- ren2 sheng1 xing4 ben3 jing4 ， qing2 dong4 nai3 you3 yu4 。
- jing4 shan4 dong4 yi4 shan4 ， yao2 shun4 ke3 tong2 zhu2 。
- dong4 e4 sang1 jue2 jing4 ， wei2 jie2 wei2 qin2 du2 。
- gong1 wei2 fang1 cun4 xin1 ， xing4 qing2 lai4 guan3 shu4 。
- wu4 xia2 ning2 kong3 wei4 ， fei3 kuang2 shang4 ji1 su4 。
- si1 jing1 zao4 yi4 shen1 ， cha2 jiu3 chou2 ying1 shu2 。
- bei3 chen2 ju1 qi2 suo3 ， chu1 jiu3 bu4 yuan3 fu4 。
- ke3 dai4 fen2 shi3 ya2 ， gu4 yi3 tong2 niu2 gu4 。
- xing4 jing4 ren2 suo3 tong2 ， xin1 jing4 wo3 suo3 du2 。
- xin1 jing4 fei1 bu2 dong4 ， cun2 xing4 qing2 nai3 fu2 。
- tian1 di4 yu3 wo3 zhe3 ， suo3 bao3 bu4 ying2 ju1 。
- wan2 wo3 suo3 gu4 you3 ， de2 zhi1 yi4 zhu2 lu4 。
- ku3 xin1 zi3 zhu4 zi3 ， wei2 qin1 ying2 ban4 shu1 。
- po1 yu4 xie4 hu2 hai3 ， gui1 yu2 wo4 mao2 wu1 。
- qing1 ye4 yi4 gu1 deng1 ， bu2 jiu4 nei4 zi4 zhu2 。
- yang3 qi4 fei1 yang3 ti3 ， wei4 jie4 tai2 kui4 rou4 。
- xiong1 zhong1 xian4 wu3 se4 ， bi3 di3 quan2 wan4 hu2 。
- shui2 qi2 xiang1 liao4 li3 ， hui2 shou3 song4 hong2 hu2 。
- li2 lou2 xia4 shi2 si4 ， san1 zi4 yi4 he2 ru4 。
- zi3 yang2 ju1 zi1 dui4 ， wo3 yi4 dang1 shu2 du2 。

## 注释

## 译文

## 赏析
