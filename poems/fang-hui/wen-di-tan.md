---
id: fang-hui-wen-di-tan
title: 聞笛歎
titlePinyin: wen2 di2 tan4
titleSlug: wen-di-tan
author: 方回
authorPinyin: fang1 hui2
authorSlug: fang-hui
dynasty: 宋
dynastyPinyin: song4
dynastySlug: song
tags: []
---

## 正文

- 讀書夜倦燈影暗，屋外笛聲何處來。
- 鄰翁吹笛意本樂，聞笛如我心何哀。
- 如說生離苦，天涯海角無由迴。
- 又如訴死別，委骨黄壤埋蒿萊。
- 失身羈婦過昭君冢，僨軍老將上李陵臺，東坡澹庵惠州新州更海外。
- 經義字說蠱場屋，格天之閣高崔嵬。
- 元祐太母地下負廢立之謗，昭慈再廢入道冷屋扃荒苔。
- 濟陽一去飲霅水，不得其死二十七年，老姦擅位汙公台。
- 分明歷歷道此事，使我顔色黯然如死灰。
- 豈止山陽向秀感，徒爲嵇呂二子空徘徊。
- 平生不識音與律，但喜樂工奏曲作技傾金罍。
- 不謂今夕此何夕，江淹別恨二賦盡到眼，玉川子涕泗蝦蟆食月萬古不可開。
- 鐵腸石肺百雜碎，驚魘不顧閨中孩。
- 壁下偶有酒，顧謂斟一杯。
- 一杯薄酒何足禦此大憤怨，不如愚無知者酣卧鼻息長如雷。
- 須臾笛聲寂無有，出視空庭但星斗。

## 拼音

- du2 shu1 ye4 juan4 deng1 ying3 an4 ， wu1 wai4 di2 sheng1 he2 chu3 lai2 。
- lin2 weng1 chui1 di2 yi4 ben3 le4 ， wen2 di2 ru2 wo3 xin1 he2 ai1 。
- ru2 shuo1 sheng1 li2 ku3 ， tian1 ya2 hai3 jiao3 wu2 you2 hui2 。
- you4 ru2 su4 si3 bie2 ， wei3 gu3 huang2 rang3 mai2 hao1 lai2 。
- shi1 shen1 ji1 fu4 guo4 zhao1 jun1 zhong3 ， fen4 jun1 lao3 jiang1 shang4 li3 ling2 tai2 ， dong1 po1 dan4 an1 hui4 zhou1 xin1 zhou1 geng4 hai3 wai4 。
- jing1 yi4 zi4 shuo1 gu3 chang3 wu1 ， ge2 tian1 zhi1 ge2 gao1 cui1 wei2 。
- yuan2 you4 tai4 mu3 di4 xia4 fu4 fei4 li4 zhi1 bang4 ， zhao1 ci2 zai4 fei4 ru4 dao4 leng3 wu1 jiong1 huang1 tai2 。
- ji4 yang2 yi2 qu4 yin3 zha4 shui3 ， bu4 de2 qi2 si3 er4 shi2 qi1 nian2 ， lao3 jian1 shan4 wei4 wu1 gong1 tai2 。
- fen1 ming2 li4 li4 dao4 ci3 shi4 ， shi3 wo3 yan2 se4 an4 ran2 ru2 si3 hui1 。
- qi3 zhi3 shan1 yang2 xiang4 xiu4 gan3 ， tu2 wei2 ji1 lü3 er4 zi3 kong1 pai2 huai2 。
- ping2 sheng1 bu4 shi2 yin1 yu3 lü4 ， dan4 xi3 le4 gong1 zou4 qu3 zuo4 ji4 qing1 jin1 lei2 。
- bu2 wei4 jin1 xi1 ci3 he2 xi1 ， jiang1 yan1 bie2 hen4 er4 fu4 jin4 dao4 yan3 ， yu4 chuan1 zi3 ti4 si4 xia1 ma0 shi2 yue4 wan4 gu3 bu4 ke3 kai1 。
- tie3 chang2 shi2 fei4 bai3 za2 sui4 ， jing1 yan3 bu2 gu4 gui1 zhong1 hai2 。
- bi4 xia4 ou3 you3 jiu3 ， gu4 wei4 zhen1 yi4 bei1 。
- yi4 bei1 bo2 jiu3 he2 zu2 yu4 ci3 da4 fen4 yuan4 ， bu4 ru2 yu2 wu2 zhi1 zhe3 han1 wo4 bi2 xi1 chang2 ru2 lei2 。
- xu1 yu2 di2 sheng1 ji4 wu2 you3 ， chu1 shi4 kong1 ting2 dan4 xing1 dou3 。

## 注释

## 译文

## 赏析
