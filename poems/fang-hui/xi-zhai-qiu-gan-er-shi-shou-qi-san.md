---
id: fang-hui-xi-zhai-qiu-gan-er-shi-shou-qi-san
title: 西齋秋感二十首  其三
titlePinyin: xi1 zhai1 qiu1 gan3 er4 shi2 shou3     qi2 san1
titleSlug: xi-zhai-qiu-gan-er-shi-shou-qi-san
author: 方回
authorPinyin: fang1 hui2
authorSlug: fang-hui
dynasty: 宋
dynastyPinyin: song4
dynastySlug: song
tags: []
---

## 正文

- 寂靜無所爲，宴坐觀我天。
- 此心儼不動，豈即非聖賢。
- 孰謂軻也死，斯文遂無傳。
- 鳳麟有嘴角，煎膠寄遺編。
- 斂之入方寸，可續千古弦。
- 世人不識察，自眩良獨難。
- 仲舒聊下帷，子雲姑草玄。
- 與世留醫方，良醫其舍旃。

## 拼音

- ji4 jing4 wu2 suo3 wei2 ， yan4 zuo4 guan1 wo3 tian1 。
- ci3 xin1 yan3 bu2 dong4 ， qi3 ji2 fei1 sheng4 xian2 。
- shu2 wei4 ke1 ye3 si3 ， si1 wen2 sui4 wu2 chuan2 。
- feng4 lin2 you3 zui3 jiao3 ， jian1 jiao1 ji4 yi2 bian1 。
- lian3 zhi1 ru4 fang1 cun4 ， ke3 xu4 qian1 gu3 xian2 。
- shi4 ren2 bu4 shi2 cha2 ， zi4 xuan4 liang2 du2 nan2 。
- zhong4 shu1 liao2 xia4 wei2 ， zi3 yun2 gu1 cao3 xuan2 。
- yu3 shi4 liu2 yi1 fang1 ， liang2 yi1 qi2 she4 zhan1 。

## 注释

## 译文

## 赏析
