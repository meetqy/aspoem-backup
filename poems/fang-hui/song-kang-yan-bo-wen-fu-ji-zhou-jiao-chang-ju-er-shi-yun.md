---
id: fang-hui-song-kang-yan-bo-wen-fu-ji-zhou-jiao-chang-ju-er-shi-yun
title: 送康彥博文夫吉州教長句二十韻
titlePinyin: song4 kang1 yan4 bo2 wen2 fu1 ji2 zhou1 jiao4 chang2 ju4 er4 shi2 yun4
titleSlug: song-kang-yan-bo-wen-fu-ji-zhou-jiao-chang-ju-er-shi-yun
author: 方回
authorPinyin: fang1 hui2
authorSlug: fang-hui
dynasty: 宋
dynastyPinyin: song4
dynastySlug: song
tags: []
---

## 正文

- 廟廊謁賢飯吐哺，留子翰林不肯住。
- 閻公大學今儒宗，邀子同宿玉堂霧。
- 曰我天南有嚴親，滫瀡旨甘奉朝暮。
- 得一泮水廣文官，匹馬扁舟遂南渡。
- 未愛紅藥當階翻，但憶芝山携酒句。
- 江東自鄱泝江西，郡曰青原洲白鷺。
- 歐陽文逮周益公，誠齋詩傳楊長孺。
- 比戶弦誦家書燈，子往爲師異瓜戍。
- 人才爐冶入老手，鏌鋣干將由我鑄。
- 即今場屋已無用，五言省題八韻賦。
- 人心天理不可磨，秉彝物則常如故。
- 五天竺國身出神，三蓬萊山臂生羽。
- 緇黄引之入迷途，殘魄零魂應悔誤。
- 昌黎原道孟七篇，除蚘剗蟯剔魚蠹。
- 子當以此據臯比，正正邪邪明舉錯。
- 本根樹立謹心術，節目設張行法度。
- 子曾精讀萬卷書，子又遠遊萬里路。
- 諸生北面孰不服，窮理盡性擺傳註。
- 天民先覺敢自許，作成後進定無數。

## 拼音

- miao4 lang2 ye4 xian2 fan4 tu3 bu3 ， liu2 zi3 han4 lin2 bu4 ken3 zhu4 。
- yan2 gong1 da4 xue2 jin1 ru2 zong1 ， yao1 zi3 tong2 su4 yu4 tang2 wu4 。
- yue1 wo3 tian1 nan2 you3 yan2 qin1 ， xiu3 sui3 zhi3 gan1 feng4 zhao1 mu4 。
- de2 yi2 pan4 shui3 guang3 wen2 guan1 ， pi3 ma3 pian1 zhou1 sui4 nan2 du4 。
- wei4 ai4 hong2 yao4 dang1 jie1 fan1 ， dan4 yi4 zhi1 shan1 xie2 jiu3 ju4 。
- jiang1 dong1 zi4 po2 su4 jiang1 xi1 ， jun4 yue1 qing1 yuan2 zhou1 bai2 lu4 。
- ou1 yang2 wen2 dai3 zhou1 yi4 gong1 ， cheng2 zhai1 shi1 chuan2 yang2 chang2 ru2 。
- bi3 hu4 xian2 song4 jia1 shu1 deng1 ， zi3 wang3 wei2 shi1 yi4 gua1 shu4 。
- ren2 cai2 lu2 ye3 ru4 lao3 shou3 ， mo4 ye2 gan1 jiang1 you2 wo3 zhu4 。
- ji2 jin1 chang3 wu1 yi3 wu2 yong4 ， wu3 yan2 sheng3 ti2 ba1 yun4 fu4 。
- ren2 xin1 tian1 li3 bu4 ke3 mo2 ， bing3 yi2 wu4 ze2 chang2 ru2 gu4 。
- wu3 tian1 zhu2 guo2 shen1 chu1 shen2 ， san1 peng2 lai2 shan1 bi4 sheng1 yu3 。
- zi1 huang2 yin3 zhi1 ru4 mi2 tu2 ， can2 po4 ling2 hun2 ying1 hui3 wu4 。
- chang1 li2 yuan2 dao4 meng4 qi1 pian1 ， chu2 hui2 chan3 nao2 ti1 yu2 du4 。
- zi3 dang1 yi3 ci3 ju4 gao1 bi3 ， zheng4 zheng4 ye2 xie2 ming2 ju3 cuo4 。
- ben3 gen1 shu4 li4 jin3 xin1 shu4 ， jie2 mu4 she4 zhang1 xing2 fa3 du4 。
- zi3 ceng2 jing1 du2 wan4 juan4 shu1 ， zi3 you4 yuan3 you2 wan4 li3 lu4 。
- zhu1 sheng1 bei3 mian4 shu2 bu4 fu2 ， qiong2 li3 jin4 xing4 bai3 chuan2 zhu4 。
- tian1 min2 xian1 jue2 gan3 zi4 xu1 ， zuo4 cheng2 hou4 jin4 ding4 wu2 shu4 。

## 注释

## 译文

## 赏析
