---
id: fang-hui-gu-ke-le
title: 估客樂
titlePinyin: gu1 ke4 le4
titleSlug: gu-ke-le
author: 方回
authorPinyin: fang1 hui2
authorSlug: fang-hui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 爲吏受賕嬰木索，漢相忽遭東市斮。
- 不如估客取邪贏，居貨罔人人不覺。
- 布素寒儒守鄉學，夜夜孤燈同寂寞。
- 不如估客醉名倡，百萬呼盧投六博。
- 估客樂哉真復樂，大舶飛山走城郭。
- 珊瑚未數綠珠樓，家僮多似臨邛卓。
- 十牛之車三百車，雪象紅牙水犀角。
- 養犬喂肉睡氈毯，馬廄馿槽亦丹臒。
- 生不羨鳳凰池，死不愛麒麟閣，估客樂哉真復樂。
- 邇來六月錢塘潮，一估傳呼千估愕。
- 大風來自度朔山，吹倒岷峨舞衡嶽。
- 一江一日殞千艘，四海五湖可隃度。
- 諸寶下輸龍王宮，鰕蟹龜黿恣吞嚼。
- 人言估客樂，估客有時也不樂。
- 百年計較千年心，不禁一日風濤惡。

## 拼音

- wei2 li4 shou4 qiu2 ying1 mu4 suo3 ， han4 xiang1 hu1 zao1 dong1 shi4 zhuo2 。
- bu4 ru2 gu1 ke4 qu3 xie2 ying2 ， ju1 huo4 wang3 ren2 ren2 bu4 jue2 。
- bu4 su4 han2 ru2 shou3 xiang1 xue2 ， ye4 ye4 gu1 deng1 tong2 ji4 mo4 。
- bu4 ru2 gu1 ke4 zui4 ming2 chang4 ， bai3 wan4 hu1 lu2 tou2 liu4 bo2 。
- gu1 ke4 le4 zai1 zhen1 fu4 le4 ， da4 bo2 fei1 shan1 zou3 cheng2 guo1 。
- shan1 hu2 wei4 shu4 lü4 zhu1 lou2 ， jia1 tong2 duo1 si4 lin2 qiong2 zhuo2 。
- shi2 niu2 zhi1 ju1 san1 bai3 ju1 ， xue3 xiang4 hong2 ya2 shui3 xi1 jiao3 。
- yang3 quan3 wei4 rou4 shui4 zhan1 tan3 ， ma3 jiu4 lu2 cao2 yi4 dan1 wo4 。
- sheng1 bu2 xian4 feng4 huang2 chi2 ， si3 bu2 ai4 qi2 lin2 ge2 ， gu1 ke4 le4 zai1 zhen1 fu4 le4 。
- er3 lai2 liu4 yue4 qian2 tang2 chao2 ， yi4 gu1 chuan2 hu1 qian1 gu1 e4 。
- da4 feng1 lai2 zi4 du4 shuo4 shan1 ， chui1 dao3 min2 e2 wu3 heng2 yue4 。
- yi4 jiang1 yi2 ri4 yun3 qian1 sou1 ， si4 hai3 wu3 hu2 ke3 yu2 du4 。
- zhu1 bao3 xia4 shu1 long2 wang2 gong1 ， xia1 xie4 gui1 yuan2 zi4 tun1 jiao2 。
- ren2 yan2 gu1 ke4 le4 ， gu1 ke4 you3 shi2 ye3 bu2 le4 。
- bai3 nian2 ji4 jiao4 qian1 nian2 xin1 ， bu4 jin1 yi2 ri4 feng1 tao1 e4 。

## 注释

## 译文

## 赏析
