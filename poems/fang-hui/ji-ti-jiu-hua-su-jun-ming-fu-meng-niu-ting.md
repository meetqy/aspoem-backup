---
id: fang-hui-ji-ti-jiu-hua-su-jun-ming-fu-meng-niu-ting
title: 寄題九華蘇君明甫夢牛亭
titlePinyin: ji4 ti2 jiu3 hua2 su1 jun1 ming2 fu3 meng4 niu2 ting2
titleSlug: ji-ti-jiu-hua-su-jun-ming-fu-meng-niu-ting
author: 方回
authorPinyin: fang1 hui2
authorSlug: fang-hui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 融融洩洩非煙霧，金門玉堂嚴陛枑。
- 上帝高居朝百靈，神人真官儼無數。
- 九華種德萱堂仙，許傍紅雲聽韶頀。
- 瓊林宴罷偃霓旌，詔賜麒麟引歸路。
- 似牛非牛斯何祥，夢覺生此玉樹郎。
- 渥洼汗馬實非馬，洛洞髯珠誰謂羊。
- 天上真龍世莫測，例晦頭角韜晶光。
- 夢中之牛頗類此，豈果噉芻甘服箱。
- 忠臣事君比螻蟻，慈父愛子號豚犬。
- 鳩雎夫婦雁兄弟，託物取象意微婉。
- 冉耕伯牛司馬牛，大賢名字何赫烜。
- 得非此母奇此兒，他年負重能致遠。
- 繡輿羽衛歸蓬萊，奇徵異兆猶昭回。
- 作亭大刻夢牛記，銀黄上冢兼榮哀。
- 函關道士駕西邁，萬歲樹精焉在哉。
- 邂逅便當知止足，拽轉鼻頭歸去來。

## 拼音

- rong2 rong2 xie4 xie4 fei1 yan1 wu4 ， jin1 men2 yu4 tang2 yan2 bi4 hu4 。
- shang4 di4 gao1 ju1 chao2 bai3 ling2 ， shen2 ren2 zhen1 guan1 yan3 wu2 shu4 。
- jiu3 hua2 zhong3 de2 xuan1 tang2 xian1 ， xu1 bang4 hong2 yun2 ting1 shao2 hu4 。
- qiong2 lin2 yan4 ba4 yan3 ni2 jing1 ， zhao4 ci4 qi2 lin2 yin3 gui1 lu4 。
- si4 niu2 fei1 niu2 si1 he2 xiang2 ， meng4 jue2 sheng1 ci3 yu4 shu4 lang2 。
- wo4 wa1 han4 ma3 shi2 fei1 ma3 ， luo4 dong4 ran2 zhu1 shui2 wei4 yang2 。
- tian1 shang4 zhen1 long2 shi4 mo4 ce4 ， li4 hui4 tou2 jiao3 tao1 jing1 guang1 。
- meng4 zhong1 zhi1 niu2 po1 lei4 ci3 ， qi3 guo3 dan4 chu2 gan1 fu2 xiang1 。
- zhong1 chen2 shi4 jun1 bi3 lou2 yi3 ， ci2 fu4 ai4 zi3 hao4 tun2 quan3 。
- jiu1 ju1 fu1 fu4 yan4 xiong1 di4 ， tuo1 wu4 qu3 xiang4 yi4 wei1 wan3 。
- ran3 geng1 bo2 niu2 si1 ma3 niu2 ， da4 xian2 ming2 zi4 he2 he4 xuan1 。
- de2 fei1 ci3 mu3 qi2 ci3 er2 ， ta1 nian2 fu4 zhong4 neng2 zhi4 yuan3 。
- xiu4 yu2 yu3 wei4 gui1 peng2 lai2 ， qi2 zhi3 yi4 zhao4 you2 zhao1 hui2 。
- zuo4 ting2 da4 ke4 meng4 niu2 ji4 ， yin2 huang2 shang4 zhong3 jian1 rong2 ai1 。
- han2 guan1 dao4 shi4 jia4 xi1 mai4 ， wan4 sui4 shu4 jing1 yan1 zai4 zai1 。
- xie4 hou4 bian4 dang1 zhi1 zhi3 zu2 ， zhuai4 zhuan3 bi2 tou2 gui1 qu4 lai2 。

## 注释

## 译文

## 赏析
