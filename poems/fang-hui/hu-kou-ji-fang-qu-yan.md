---
id: fang-hui-hu-kou-ji-fang-qu-yan
title: 湖口寄方去言
titlePinyin: hu2 kou3 ji4 fang1 qu4 yan2
titleSlug: hu-kou-ji-fang-qu-yan
author: 方回
authorPinyin: fang1 hui2
authorSlug: fang-hui
dynasty: 宋
dynastyPinyin: song4
dynastySlug: song
tags: []
---

## 正文

- 不見秋崖老，吾宗尚有人。
- 十年疲遠夢，七尺記長身。
- 醉月金陵曉，遨花輦路春。
- 雁題盟未爽，鶴化事遄新。
- 稍覺高閎改，徐行曲巷詢。
- 應門才入謁，下榻愧爲賓。
- 小閣書窗凈，芳筵飲斚醇。
- 盡令諸子拜，更許大難親。
- 積廡芻糧溢，堆盤果餌珍。
- 和篇勤唾玉，枉教妙鈎銀。
- 霽雨微膏野，和風早應辰。
- 挈壺煩僕御，並轡出城闉。
- 繾綣情何厚，殷勤意甚真。
- 道傍分手暫，隴上轉頭頻。
- 無復離懷惡，誰云古誼陳。
- 長郎仍遠餞，羈客倍驚神。
- 跋涉將千里，漂摇近一旬。
- 二孤彭蠡外，五老大江濱。
- 倦憩停征馭，遐思值便鱗。
- 寄詩寓予感，衰老易譫諄。

## 拼音

- bu2 jian4 qiu1 ya2 lao3 ， wu2 zong1 shang4 you3 ren2 。
- shi2 nian2 pi2 yuan3 meng4 ， qi1 chi3 ji4 chang2 shen1 。
- zui4 yue4 jin1 ling2 xiao3 ， ao2 hua1 nian3 lu4 chun1 。
- yan4 ti2 meng2 wei4 shuang3 ， he4 hua4 shi4 chuan2 xin1 。
- shao1 jue2 gao1 hong2 gai3 ， xu2 hang2 qu3 xiang4 xun2 。
- ying1 men2 cai2 ru4 ye4 ， xia4 ta4 kui4 wei2 bin1 。
- xiao3 ge2 shu1 chuang1 jing4 ， fang1 yan2 yin3 jia3 chun2 。
- jin4 ling4 zhu1 zi3 bai4 ， geng4 xu1 da4 nan2 qin1 。
- ji1 wu3 chu2 liang2 yi4 ， dui1 pan2 guo3 er3 zhen1 。
- he2 pian1 qin2 tuo4 yu4 ， wang3 jiao4 miao4 gou1 yin2 。
- ji4 yu3 wei1 gao1 ye3 ， he2 feng1 zao3 ying1 chen2 。
- qie4 hu2 fan2 pu2 yu4 ， bing4 pei4 chu1 cheng2 yin1 。
- qian3 quan3 qing2 he2 hou4 ， yin1 qin2 yi4 shen4 zhen1 。
- dao4 bang4 fen1 shou3 zan4 ， long3 shang4 zhuan3 tou2 bin1 。
- wu2 fu4 li2 huai2 e4 ， shui2 yun2 gu3 yi4 chen2 。
- chang2 lang2 reng2 yuan3 jian4 ， ji1 ke4 bei4 jing1 shen2 。
- ba2 she4 jiang1 qian1 li3 ， piao1 yao2 jin4 yi4 xun2 。
- er4 gu1 peng2 li2 wai4 ， wu3 lao3 da4 jiang1 bin1 。
- juan4 qi4 ting2 zheng1 yu4 ， xia2 si1 zhi2 bian4 lin2 。
- ji4 shi1 yu4 yu3 gan3 ， shuai1 lao3 yi4 zhan1 zhun1 。

## 注释

## 译文

## 赏析
