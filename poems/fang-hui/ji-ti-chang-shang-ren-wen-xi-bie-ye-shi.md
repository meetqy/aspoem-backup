---
id: fang-hui-ji-ti-chang-shang-ren-wen-xi-bie-ye-shi
title: 寄題暢上人文溪別業詩
titlePinyin: ji4 ti2 chang4 shang4 ren2 wen2 xi1 bie2 ye4 shi1
titleSlug: ji-ti-chang-shang-ren-wen-xi-bie-ye-shi
author: 方回
authorPinyin: fang1 hui2
authorSlug: fang-hui
dynasty: 宋
dynastyPinyin: song4
dynastySlug: song
tags: []
---

## 正文

- 愛僧予尤愛詩僧，千偈萬頌傳五燈。
- 寒山拾得兩奇絕，妙壓神秀盧慧能。
- 四明北郭四十里，文溪之名四海稱。
- 文溪上人貌古怪，吟壇突兀高千層。
- 我雖未到燕坐處，想見蘚薜樅行藤。
- 上之所陟聳樓閣，星辰日月危欄凭。
- 下之所種足鋤耒，芋菔黍粱滿甑蒸。
- 有時挑包大都會，省臺貴顯皆其朋。
- 紫陽山叟年八十，吟號夜蛬書秋蠅。
- 厥今流俗所不齒，獨肯惠顧談上乘。
- 門前車馬熱如火，兀坐相對森寒冰。
- 氣臭吻合風味似，萬里可並橫坐肱。
- 文溪文溪有別業，松陰百穀禾千塍。
- 何當插翅渡潮海，月門吾敲堂吾陞。
- 春華櫻李杏桃藥，夏果榛椇蓮藕菱。
- 西風九日東籬菊，十月早梅霜霰凝。
- 短才題詠匪騷雅，有愧蹇羌慚觀興。
- 公詩自是第一等，紙上龍變青雲蒸。
- 文溪有集定脫稿，庶越韓門島可澄。
- 老夫所作豈敢並，鵰鶚風前跧凍鷹。
- 誰歟作記已六載，敢不服膺今戴憑。

## 拼音

- ai4 seng1 yu3 you2 ai4 shi1 seng1 ， qian1 ji4 wan4 song4 chuan2 wu3 deng1 。
- han2 shan1 shi2 de2 liang3 qi2 jue2 ， miao4 ya1 shen2 xiu4 lu2 hui4 neng2 。
- si4 ming2 bei3 guo1 si4 shi2 li3 ， wen2 xi1 zhi1 ming2 si4 hai3 cheng1 。
- wen2 xi1 shang4 ren2 mao4 gu3 guai4 ， yin2 tan2 tu1 wu4 gao1 qian1 ceng2 。
- wo3 sui1 wei4 dao4 yan4 zuo4 chu3 ， xiang3 jian4 xian3 bi4 cong1 xing2 teng2 。
- shang4 zhi1 suo3 zhi4 song3 lou2 ge2 ， xing1 chen2 ri4 yue4 wei1 lan2 ping2 。
- xia4 zhi1 suo3 zhong3 zu2 chu2 lei3 ， yu4 fu2 shu3 liang2 man3 zeng4 zheng1 。
- you3 shi2 tiao1 bao1 da4 du1 hui4 ， sheng3 tai2 gui4 xian3 jie1 qi2 peng2 。
- zi3 yang2 shan1 sou3 nian2 ba1 shi2 ， yin2 hao4 ye4 qiong2 shu1 qiu1 ying2 。
- jue2 jin1 liu2 su2 suo3 bu4 chi3 ， du2 ken3 hui4 gu4 tan2 shang4 cheng2 。
- men2 qian2 ju1 ma3 re4 ru2 huo3 ， wu4 zuo4 xiang1 dui4 sen1 han2 bing1 。
- qi4 chou4 wen3 he2 feng1 wei4 si4 ， wan4 li3 ke3 bing4 heng2 zuo4 gong1 。
- wen2 xi1 wen2 xi1 you3 bie2 ye4 ， song1 yin1 bai3 gu3 he2 qian1 cheng2 。
- he2 dang1 cha1 chi4 du4 chao2 hai3 ， yue4 men2 wu2 qiao1 tang2 wu2 sheng1 。
- chun1 hua2 ying1 li3 xing4 tao2 yao4 ， xia4 guo3 zhen1 ju3 lian2 ou3 ling2 。
- xi1 feng1 jiu3 ri4 dong1 li2 ju2 ， shi2 yue4 zao3 mei2 shuang1 xian4 ning2 。
- duan3 cai2 ti2 yong3 fei3 sao1 ya3 ， you3 kui4 jian3 qiang1 can2 guan1 xing1 。
- gong1 shi1 zi4 shi4 di4 yi1 deng3 ， zhi3 shang4 long2 bian4 qing1 yun2 zheng1 。
- wen2 xi1 you3 ji2 ding4 tuo1 gao3 ， shu4 yue4 han2 men2 dao3 ke3 cheng2 。
- lao3 fu1 suo3 zuo4 qi3 gan3 bing4 ， diao1 e4 feng1 qian2 quan2 dong4 ying1 。
- shui2 yu2 zuo4 ji4 yi3 liu4 zai4 ， gan3 bu4 fu2 ying1 jin1 dai4 ping2 。

## 注释

## 译文

## 赏析
