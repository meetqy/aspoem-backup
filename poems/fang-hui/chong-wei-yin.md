---
id: fang-hui-chong-wei-yin
title: 舂磑吟
titlePinyin: chong1 wei4 yin2
titleSlug: chong-wei-yin
author: 方回
authorPinyin: fang1 hui2
authorSlug: fang-hui
dynasty: 宋
dynastyPinyin: song4
dynastySlug: song
tags: []
---

## 正文

- 槁木豈有情，頑石且無知。
- 何術使之動，不假人力施。
- 緯竹以爲車，堰水江之湄。
- 湍流既迅急，樞軸爲斡移。
- 朽杵輒雀躍，死磨猶驥馳。
- 一日殆百斛，成功歸簸篩。
- 吾聞往古初，冥冥若愚癡。
- 火食尚未悟，人與禽獸嬉。
- 聖智既有作，便利無不爲。
- 機事至此極，機心開自誰。
- 所以桔橰人，旁貽甕汲嗤。
- 馬本齕草物，教之諳戰鼙。
- 鐵若不入冶，焉有劍與錐。
- 工械日以廣，生靈日以糜。
- 平生子方子，拙直爲人欺。
- 見巧終不喜，諷此舂磑詩。

## 拼音

- gao3 mu4 qi3 you3 qing2 ， wan2 shi2 qie3 wu2 zhi1 。
- he2 shu4 shi3 zhi1 dong4 ， bu4 jia3 ren2 li4 shi1 。
- wei3 zhu2 yi3 wei2 ju1 ， yan4 shui3 jiang1 zhi1 mei2 。
- tuan1 liu2 ji4 xun4 ji2 ， shu1 zhou2 wei2 wo4 yi2 。
- xiu3 chu3 zhe2 que4 yue4 ， si3 mo2 you2 ji4 chi2 。
- yi2 ri4 dai4 bai3 hu2 ， cheng2 gong1 gui1 bo4 shai1 。
- wu2 wen2 wang3 gu3 chu1 ， ming2 ming2 ruo4 yu2 chi1 。
- huo3 shi2 shang4 wei4 wu4 ， ren2 yu3 qin2 shou4 xi1 。
- sheng4 zhi4 ji4 you3 zuo4 ， bian4 li4 wu2 bu4 wei2 。
- ji1 shi4 zhi4 ci3 ji2 ， ji1 xin1 kai1 zi4 shui2 。
- suo3 yi3 ju2 gao1 ren2 ， pang2 yi2 weng4 ji2 chi1 。
- ma3 ben3 he2 cao3 wu4 ， jiao4 zhi1 an1 zhan4 pi2 。
- tie3 ruo4 bu2 ru4 ye3 ， yan1 you3 jian4 yu3 zhui1 。
- gong1 xie4 ri4 yi3 guang3 ， sheng1 ling2 ri4 yi3 mi2 。
- ping2 sheng1 zi3 fang1 zi0 ， zhuo1 zhi2 wei2 ren2 qi1 。
- jian4 qiao3 zhong1 bu4 xi3 ， feng3 ci3 chong1 wei4 shi1 。

## 注释

## 译文

## 赏析
