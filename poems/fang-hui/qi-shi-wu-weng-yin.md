---
id: fang-hui-qi-shi-wu-weng-yin
title: 七十五翁吟
titlePinyin: qi1 shi2 wu3 weng1 yin2
titleSlug: qi-shi-wu-weng-yin
author: 方回
authorPinyin: fang1 hui2
authorSlug: fang-hui
dynasty: 宋
dynastyPinyin: song4
dynastySlug: song
tags: []
---

## 正文

- 衰翁七十五，猶有身世憂。
- 暑不辦寒計，朝始爲夕謀。
- 海若挾風伯，掃蕩數十州。
- 錢塘幸而免，湖已入城流。
- 吾雖偶不死，生涯殊苟偷。
- 米價不少減，錢刀何所求。
- 長女亡六載，次女病未瘳。
- 假使即勿藥，嫁奩將焉籌。
- 五男喪其幼，餘皆隠林丘。
- 憶昔年十五，七月辛丑秋。
- 郡治及祖居，一夜灰鬰攸。
- 倏忽六十載，將無墜箕裘。
- 僥倖登一第，患難何其稠。
- 濱死者累矣，尚存鏡中頭。
- 行善叢謗議，施德招冤讎。
- 久已致其仕，此生行且休。
- 半飽半饑間，陳粟虀一甌。
- 鼎食拚鼎烹，吾非斯人儔。
- 萬事不如意，自取何怨尤。
- 折腰復仰面，舐痔而封侯。
- 何如醉茅柴，霞外鼾鼻齁。

## 拼音

- shuai1 weng1 qi1 shi2 wu3 ， you2 you3 shen1 shi4 you1 。
- shu3 bu2 ban4 han2 ji4 ， chao2 shi3 wei2 xi1 mou2 。
- hai3 ruo4 xie2 feng1 bo2 ， sao3 dang4 shu4 shi2 zhou1 。
- qian2 tang2 xing4 er2 mian3 ， hu2 yi3 ru4 cheng2 liu2 。
- wu2 sui1 ou3 bu4 si3 ， sheng1 ya2 shu1 gou3 tou1 。
- mi3 jia4 bu4 shao3 jian3 ， qian2 dao1 he2 suo3 qiu2 。
- chang2 nü3 wang2 liu4 zai4 ， ci4 nü3 bing4 wei4 chou1 。
- jia3 shi3 ji2 wu4 yao4 ， jia4 lian2 jiang1 yan1 chou2 。
- wu3 nan2 sang1 qi2 you4 ， yu2 jie1 yin3 lin2 qiu1 。
- yi4 xi1 nian2 shi2 wu3 ， qi1 yue4 xin1 chou3 qiu1 。
- jun4 zhi4 ji2 zu3 ju1 ， yi2 ye4 hui1 yu4 you1 。
- shu1 hu1 liu4 shi2 zai4 ， jiang1 wu2 zhui4 ji1 qiu2 。
- jiao3 xing4 deng1 yi2 di4 ， huan4 nan2 he2 qi2 chou2 。
- bin1 si3 zhe3 lei4 yi3 ， shang4 cun2 jing4 zhong1 tou2 。
- xing2 shan4 cong2 bang4 yi4 ， shi1 de2 zhao1 yuan1 chou2 。
- jiu3 yi3 zhi4 qi2 shi4 ， ci3 sheng1 xing2 qie3 xiu1 。
- ban4 bao3 ban4 ji1 jian4 ， chen2 su4 ji1 yi4 ou1 。
- ding3 shi2 pin1 ding3 peng1 ， wu2 fei1 si1 ren2 chou2 。
- wan4 shi4 bu4 ru2 yi4 ， zi4 qu3 he2 yuan4 you2 。
- zhe2 yao1 fu4 yang3 mian4 ， shi4 zhi4 er2 feng1 hou2 。
- he2 ru2 zui4 mao2 chai2 ， xia2 wai4 han1 bi2 hou1 。

## 注释

## 译文

## 赏析
