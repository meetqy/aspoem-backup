---
id: fang-hui-zai-zeng-yan-gong-yang-quan-chang-ju
title: 再贈硯工楊全長句
titlePinyin: zai4 zeng4 yan4 gong1 yang2 quan2 chang2 ju4
titleSlug: zai-zeng-yan-gong-yang-quan-chang-ju
author: 方回
authorPinyin: fang1 hui2
authorSlug: fang-hui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 誰鑿山中龍尾石，遍與人間供翰墨。
- 蛟螭妬嫉互盤踞，鬼神守護勤呵叱。
- 苟非其人不輕出，似覺天公深愛惜。
- 磨硯輕寫俗文章，豈不青蠅污白璧。
- 硯工具眼如玉工，千巖夜見月貫虹。
- 懸崖深淵致巨璞，氈包席裹箱奩中。
- 深藏不敢褻天賜，脅取豈無王與公。
- 脫使捐金動至百，卒未肯售寧固窮。
- 客行何來身突兀，作字不媚詩有骨。
- 此翁謂是謫仙人，開匣再拜獻此物。
- 乃知楊翁亦奇崛，氣高肯爲勢力屈。
- 劍與烈士得所歸，天下之寶不可忽。

## 拼音

- shui2 zao2 shan1 zhong1 long2 wei3 shi2 ， bian4 yu3 ren2 jian4 gong4 han4 mo4 。
- jiao1 chi1 du4 ji2 hu4 pan2 ju4 ， gui3 shen2 shou3 hu4 qin2 he1 chi4 。
- gou3 fei1 qi2 ren2 bu4 qing1 chu1 ， si4 jue2 tian1 gong1 shen1 ai4 xi1 。
- mo2 yan4 qing1 xie3 su2 wen2 zhang1 ， qi3 bu4 qing1 ying2 wu1 bai2 bi4 。
- yan4 gong1 ju4 yan3 ru2 yu4 gong1 ， qian1 yan2 ye4 jian4 yue4 guan4 hong2 。
- xuan2 ya2 shen1 yuan1 zhi4 ju4 pu2 ， zhan1 bao1 xi2 guo3 xiang1 lian2 zhong1 。
- shen1 cang2 bu4 gan3 xie4 tian1 ci4 ， xie2 qu3 qi3 wu2 wang2 yu3 gong1 。
- tuo1 shi3 juan1 jin1 dong4 zhi4 bai3 ， zu2 wei4 ken3 shou4 ning2 gu4 qiong2 。
- ke4 xing2 he2 lai2 shen1 tu1 wu4 ， zuo4 zi4 bu2 mei4 shi1 you3 gu3 。
- ci3 weng1 wei4 shi4 zhe2 xian1 ren2 ， kai1 xia2 zai4 bai4 xian4 ci3 wu4 。
- nai3 zhi1 yang2 weng1 yi4 qi2 jue2 ， qi4 gao1 ken3 wei2 shi4 li4 qu1 。
- jian4 yu3 lie4 shi4 de2 suo3 gui1 ， tian1 xia4 zhi1 bao3 bu4 ke3 hu1 。

## 注释

## 译文

## 赏析
