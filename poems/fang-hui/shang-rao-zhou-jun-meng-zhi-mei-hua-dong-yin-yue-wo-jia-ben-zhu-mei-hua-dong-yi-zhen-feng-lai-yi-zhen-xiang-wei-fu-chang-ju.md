---
id: fang-hui-shang-rao-zhou-jun-meng-zhi-mei-hua-dong-yin-yue-wo-jia-ben-zhu-mei-hua-dong-yi-zhen-feng-lai-yi-zhen-xiang-wei-fu-chang-ju
title: 上饒周君夢至梅花洞吟曰我家本住梅花洞一陣風來一陣香爲賦長句
titlePinyin: shang4 rao2 zhou1 jun1 meng4 zhi4 mei2 hua1 dong4 yin2 yue1 wo3 jia1 ben3 zhu4 mei2 hua1 dong4 yi2 zhen4 feng1 lai2 yi2 zhen4 xiang1 wei2 fu4 chang2 ju4
titleSlug: shang-rao-zhou-jun-meng-zhi-mei-hua-dong-yin-yue-wo-jia-ben-zhu-mei-hua-dong-yi-zhen-feng-lai-yi-zhen-xiang-wei-fu-chang-ju
author: 方回
authorPinyin: fang1 hui2
authorSlug: fang-hui
dynasty: 宋
dynastyPinyin: song4
dynastySlug: song
tags: []
---

## 正文

- 帝敕王家專管竹，子猷高風誰可續。
- 西州間生文與可，後來特判篔簹谷。
- 帝敕陶家專管菊，千載淵明一影獨。
- 分司旁出可無人，醉插齊山容杜牧。
- 梅花天下第一花，天下好詩翰林家。
- 孤山山下清淺水，疏影年年橫復斜。
- 水中漉影出此句，美玉鑿石金淘沙。
- 至今和靖一丘壑，敢有代者需齊瓜。
- 乾坤故異醯雞甕，元來別有梅花洞。
- 玉堂不隔蓬與弱，自是世人肉身重。
- 周郎妙年有仙骨，月夜往來跨鸞鳳。
- 自言家住梅洞中，怕泄天機稱是夢。
- 芙蓉城主傳石丁，洞天是處花冥冥。
- 蓮花博士薇花郎，玉階除拜時告廷。
- 世間善賦梅花者，定皆梅洞諸仙靈。
- 梅洞梅洞果何在，七十萬里天常青。

## 拼音

- di4 chi4 wang2 jia1 zhuan1 guan3 zhu2 ， zi3 you2 gao1 feng1 shui2 ke3 xu4 。
- xi1 zhou1 jian4 sheng1 wen2 yu3 ke3 ， hou4 lai2 te4 pan4 yun2 dang1 gu3 。
- di4 chi4 tao2 jia1 zhuan1 guan3 ju2 ， qian1 zai4 yuan1 ming2 yi4 ying3 du2 。
- fen1 si1 pang2 chu1 ke3 wu2 ren2 ， zui4 cha1 qi2 shan1 rong2 du4 mu4 。
- mei2 hua1 tian1 xia4 di4 yi1 hua1 ， tian1 xia4 hao3 shi1 han4 lin2 jia1 。
- gu1 shan1 shan1 xia4 qing1 qian3 shui3 ， shu1 ying3 nian2 nian2 heng2 fu4 xie2 。
- shui3 zhong1 lu4 ying3 chu1 ci3 ju4 ， mei3 yu4 zao2 shi2 jin1 tao2 sha1 。
- zhi4 jin1 he2 jing4 yi4 qiu1 he4 ， gan3 you3 dai4 zhe3 xu1 qi2 gua1 。
- qian2 kun1 gu4 yi4 xi1 ji1 weng4 ， yuan2 lai2 bie2 you3 mei2 hua1 dong4 。
- yu4 tang2 bu4 ge2 peng2 yu3 ruo4 ， zi4 shi4 shi4 ren2 rou4 shen1 zhong4 。
- zhou1 lang2 miao4 nian2 you3 xian1 gu3 ， yue4 ye4 wang3 lai2 kua4 luan2 feng4 。
- zi4 yan2 jia1 zhu4 mei2 dong4 zhong1 ， pa4 xie4 tian1 ji1 cheng1 shi4 meng4 。
- fu2 rong2 cheng2 zhu3 chuan2 shi2 ding1 ， dong4 tian1 shi4 chu3 hua1 ming2 ming2 。
- lian2 hua1 bo2 shi4 wei1 hua1 lang2 ， yu4 jie1 chu2 bai4 shi2 gao4 ting2 。
- shi4 jian4 shan4 fu4 mei2 hua1 zhe3 ， ding4 jie1 mei2 dong4 zhu1 xian1 ling2 。
- mei2 dong4 mei2 dong4 guo3 he2 zai4 ， qi1 shi2 wan4 li3 tian1 chang2 qing1 。

## 注释

## 译文

## 赏析
