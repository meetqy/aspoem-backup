---
id: fang-hui-shi-tou-tian
title: 石頭田
titlePinyin: shi2 tou2 tian2
titleSlug: shi-tou-tian
author: 方回
authorPinyin: fang1 hui2
authorSlug: fang-hui
dynasty: 宋
dynastyPinyin: song4
dynastySlug: song
tags: []
---

## 正文

- 晝欲求一淘，有竈無竈煙。
- 夜欲求一榻，有屋無屋椽。
- 歷歷數百里，無人居道邊。
- 問言何至此，我亦爲恍然。
- 江西走荆蜀，行行三十年。
- 鈴卒遞羽檄，販夫駢擔肩。
- 觀國上秀士，奉使驟達官。
- 車馬或相遇，往往皆衣冠。
- 後隴竹未斷，前坡花已妍。
- 入肆欲美酒，既醉不問錢。
- 是時鬢如漆，浩歌無憂端。
- 豈謂再至此，滿頤霜雪攢。
- 尋覓舊題壁，脫落迷榛菅。
- 乾淳老前輩，間有數字完。
- 昔時所見人，往往沉重泉。
- 翕張孰移斡，隆替更變遷。
- 雲曖淡竹嶺，雨昏石頭田。
- 我僕既已惰，我馬復不前。
- 慷慨一以思，古有行路難。
- 難更莫如今，懷古空永嘆。

## 拼音

- zhou4 yu4 qiu2 yi4 tao2 ， you3 zao4 wu2 zao4 yan1 。
- ye4 yu4 qiu2 yi2 ta4 ， you3 wu1 wu2 wu1 chuan2 。
- li4 li4 shu4 bai3 li3 ， wu2 ren2 ju1 dao4 bian1 。
- wen4 yan2 he2 zhi4 ci3 ， wo3 yi4 wei2 huang3 ran2 。
- jiang1 xi1 zou3 jing1 shu3 ， hang2 hang2 san1 shi2 nian2 。
- ling2 zu2 di4 yu3 xi2 ， fan4 fu1 pian2 dan1 jian1 。
- guan1 guo2 shang4 xiu4 shi4 ， feng4 shi3 zhou4 da2 guan1 。
- ju1 ma3 huo4 xiang1 yu4 ， wang3 wang3 jie1 yi1 guan1 。
- hou4 long3 zhu2 wei4 duan4 ， qian2 po1 hua1 yi3 yan2 。
- ru4 si4 yu4 mei3 jiu3 ， ji4 zui4 bu2 wen4 qian2 。
- shi4 shi2 bin4 ru2 qi1 ， hao4 ge1 wu2 you1 duan1 。
- qi3 wei4 zai4 zhi4 ci3 ， man3 yi2 shuang1 xue3 zan3 。
- xun2 mi4 jiu4 ti2 bi4 ， tuo1 luo4 mi2 zhen1 jian1 。
- qian2 chun2 lao3 qian2 bei4 ， jian4 you3 shu4 zi4 wan2 。
- xi1 shi2 suo3 jian4 ren2 ， wang3 wang3 chen2 zhong4 quan2 。
- xi1 zhang1 shu2 yi2 wo4 ， long2 ti4 geng4 bian4 qian1 。
- yun2 ai4 dan4 zhu2 ling3 ， yu3 hun1 shi2 tou2 tian2 。
- wo3 pu2 ji4 yi3 duo4 ， wo3 ma3 fu4 bu4 qian2 。
- kang1 kai3 yi4 yi3 si1 ， gu3 you3 xing2 lu4 nan2 。
- nan2 geng4 mo4 ru2 jin1 ， huai2 gu3 kong1 yong3 tan4 。

## 注释

## 译文

## 赏析
