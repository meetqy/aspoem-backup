---
id: fang-hui-song-yue-de-yu-ru-da-du
title: 送岳德裕如大都
titlePinyin: song4 yue4 de2 yu4 ru2 da4 du1
titleSlug: song-yue-de-yu-ru-da-du
author: 方回
authorPinyin: fang1 hui2
authorSlug: fang-hui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 岳忠武王炎興中，才跨光世俊世忠。
- 人見百戰百勝功，孰知洙泗儲心胸。
- 姦檜忮忍摧英雄，秦賊之臭傳無窮。
- 忠武馨香逈不同，鬼神呵護垂箕弓。
- 子子孫孫有祖風，允文允武足臨容。
- 敦以閲樂詩書崇，維德裕甫明且聰。
- 昭文大學其宗公，招之使來有秋鴻。
- 賢父賢兄笑顔紅，酌酒贐別浮金鍾。
- 有馬有車舟有篷，脯臘湩酪羊豕熊。
- 藕蓮梨棗蘋蕰葑，罍之俎之籩豆豐。
- 文賓詩客罔不從，軷祀而行氣如虹。
- 浙之西而淮之東，中原廣大堯民雍。
- 鄒魯齊趙森儒宮，默會寸心豁雙瞳。
- 盧溝之水何溶溶，五門佳氣瞻鬰葱，殿上日月朝衮龍。
- 馬億萬萬休戰攻，獵圍發蹤無豜豵。
- 海東青上天無穹，天鵝腦碎飄虛空。
- 書生匪我求童蒙，橋門冠带新辟廱。
- 六藝一經或一通，加之官爵與磨礱。
- 千里虎符百里銅，君遨王京登丹楓。
- 即霑一命壽乃翁，歸歟不見橘霜濃。
- 近在新年桃李穠，鶑鶑燕燕飛蝶蜂。
- 滿斟環坐繡芙蓉，春滿一家和氣融。
- 我有一言如藥石，後生仕宦非所急。
- 明時用人略梯級，况乃要路薦引密，集賢翰林真可得。
- 我身自有本來物，官小官高何損益。
- 君家萬卷刻書籍，此事乃一大功德。
- 陶鑄青衿千百億，歸而求之不鑿壁。
- 一燈可費十年力，然後自觀語與默。
- 一默浩養百蟲蟄，一語九霄轟霹靂。

## 拼音

- yue4 zhong1 wu3 wang2 yan2 xing1 zhong1 ， cai2 kua4 guang1 shi4 jun4 shi4 zhong1 。
- ren2 jian4 bai3 zhan4 bai3 sheng4 gong1 ， shu2 zhi1 zhu1 si4 chu3 xin1 xiong1 。
- jian1 gui4 zhi4 ren3 cui1 ying1 xiong2 ， qin2 zei2 zhi1 chou4 chuan2 wu2 qiong2 。
- zhong1 wu3 xin1 xiang1 jiong3 bu4 tong2 ， gui3 shen2 he1 hu4 chui2 ji1 gong1 。
- zi3 zi3 sun1 sun1 you3 zu3 feng1 ， yun3 wen2 yun3 wu3 zu2 lin2 rong2 。
- dun1 yi3 yue4 le4 shi1 shu1 chong2 ， wei2 de2 yu4 fu3 ming2 qie3 cong1 。
- zhao1 wen2 da4 xue2 qi2 zong1 gong1 ， zhao1 zhi1 shi3 lai2 you3 qiu1 hong2 。
- xian2 fu4 xian2 xiong1 xiao4 yan2 hong2 ， zhuo2 jiu3 jin4 bie2 fu2 jin1 zhong1 。
- you3 ma3 you3 ju1 zhou1 you3 peng2 ， pu2 la4 dong4 lao4 yang2 shi3 xiong2 。
- ou3 lian2 li2 zao3 pin2 wen1 feng1 ， lei2 zhi1 zu3 zhi1 bian1 dou4 feng1 。
- wen2 bin1 shi1 ke4 wang3 bu4 cong2 ， ba2 si4 er2 xing2 qi4 ru2 hong2 。
- zhe4 zhi1 xi1 er2 huai2 zhi1 dong1 ， zhong1 yuan2 guang3 da4 yao2 min2 yong1 。
- zou1 lu3 qi2 zhao4 sen1 ru2 gong1 ， mo4 hui4 cun4 xin1 huo1 shuang1 tong2 。
- lu2 gou1 zhi1 shui3 he2 rong2 rong2 ， wu3 men2 jia1 qi4 zhan1 yu4 cong1 ， dian4 shang4 ri4 yue4 chao2 gun3 long2 。
- ma3 yi4 wan4 wan4 xiu1 zhan4 gong1 ， lie4 wei2 fa1 zong1 wu2 jian1 zong1 。
- hai3 dong1 qing1 shang4 tian1 wu2 qiong2 ， tian1 e2 nao3 sui4 piao1 xu1 kong1 。
- shu1 sheng1 fei3 wo3 qiu2 tong2 meng2 ， qiao2 men2 guan1 dai4 xin1 pi4 yong1 。
- liu4 yi4 yi4 jing1 huo4 yi4 tong1 ， jia1 zhi1 guan1 jue2 yu3 mo2 long2 。
- qian1 li3 hu3 fu2 bai3 li3 tong2 ， jun1 ao2 wang2 jing1 deng1 dan1 feng1 。
- ji2 zhan1 yi2 ming4 shou4 nai3 weng1 ， gui1 yu2 bu2 jian4 ju2 shuang1 nong2 。
- jin4 zai4 xin1 nian2 tao2 li3 nong2 ， ying1 ying1 yan4 yan4 fei1 die2 feng1 。
- man3 zhen1 huan2 zuo4 xiu4 fu2 rong2 ， chun1 man3 yi4 jia1 he2 qi4 rong2 。
- wo3 you3 yi4 yan2 ru2 yao4 shi2 ， hou4 sheng1 shi4 huan4 fei1 suo3 ji2 。
- ming2 shi2 yong4 ren2 lüe4 ti1 ji2 ， kuang4 nai3 yao4 lu4 jian4 yin3 mi4 ， ji2 xian2 han4 lin2 zhen1 ke3 de2 。
- wo3 shen1 zi4 you3 ben3 lai2 wu4 ， guan1 xiao3 guan1 gao1 he2 sun3 yi4 。
- jun1 jia1 wan4 juan4 ke4 shu1 ji2 ， ci3 shi4 nai3 yi2 da4 gong1 de2 。
- tao2 zhu4 qing1 jin1 qian1 bai3 yi4 ， gui1 er2 qiu2 zhi1 bu4 zao2 bi4 。
- yi4 deng1 ke3 fei4 shi2 nian2 li4 ， ran2 hou4 zi4 guan1 yu3 yu3 mo4 。
- yi2 mo4 hao4 yang3 bai3 chong2 zhe2 ， yi4 yu3 jiu3 xiao1 hong1 pi1 li4 。

## 注释

## 译文

## 赏析
