---
id: fang-hui-bei-zhu-yuan
title: 北珠怨
titlePinyin: bei3 zhu1 yuan4
titleSlug: bei-zhu-yuan
author: 方回
authorPinyin: fang1 hui2
authorSlug: fang-hui
dynasty: 宋
dynastyPinyin: song4
dynastySlug: song
tags: []
---

## 正文

- 北方有奇蚌，産珠紅晶熒。
- 天鵝腹中物，萬仞翔冥冥。
- 此貪孰能致，俊鷹海東青。
- 鈎戟爲爪喙，利刀以爲翎。
- 採之肅慎氏，扶桑隔滄溟。
- 無厭耶律家，苛取不暫停。
- 中夏得此珠，艷飾生芳馨。
- 遼人貿此珠，易寶銜□軿。
- 東夷此爲恨，耻罍嗟罄瓶。
- 渡兵鴨綠水，犁掃黄龍庭。
- 夾山一以滅，河朔無鎖扃。
- 幽燕及淮江，赤地戰血腥。
- 徒以一珠故，百億殃生靈。
- 兩國失宗社，萬乘棲囚囹。
- 旅獒戒異物，聖人存爲經。
- 徒以一珠故，天地生蟲螟。
- 此事有本原，貛郎柄熙寧。
- 力行商君法，詭勒燕然銘。
- 延致衆姦鬼，壞敗先朝廷。
- 焉得致渠魁，轘裂具五刑。
- 鍾山有遺瘞，漾之江中泠。
- 我作北珠怨，哀歌誰忍聽。

## 拼音

- bei3 fang1 you3 qi2 bang4 ， chan3 zhu1 hong2 jing1 ying2 。
- tian1 e2 fu4 zhong1 wu4 ， wan4 ren4 xiang2 ming2 ming2 。
- ci3 tan1 shu2 neng2 zhi4 ， jun4 ying1 hai3 dong1 qing1 。
- gou1 ji3 wei2 zhua3 hui4 ， li4 dao1 yi3 wei2 ling2 。
- cai3 zhi1 su4 shen4 shi4 ， fu2 sang1 ge2 cang1 ming2 。
- wu2 yan4 ye1 lü4 jia1 ， ke1 qu3 bu2 zan4 ting2 。
- zhong1 xia4 de2 ci3 zhu1 ， yan4 shi4 sheng1 fang1 xin1 。
- liao2 ren2 mao4 ci3 zhu1 ， yi4 bao3 xian2 □ ping2 。
- dong1 yi2 ci3 wei2 hen4 ， chi3 lei2 jie1 qing4 ping2 。
- du4 bing1 ya1 lü4 shui3 ， li2 sao3 huang2 long2 ting2 。
- jia1 shan1 yi4 yi3 mie4 ， he2 shuo4 wu2 suo3 jiong1 。
- you1 yan1 ji2 huai2 jiang1 ， chi4 di4 zhan4 xue4 xing1 。
- tu2 yi3 yi4 zhu1 gu4 ， bai3 yi4 yang1 sheng1 ling2 。
- liang3 guo2 shi1 zong1 she4 ， wan4 cheng2 qi1 qiu2 ling2 。
- lü3 ao2 jie4 yi4 wu4 ， sheng4 ren2 cun2 wei2 jing1 。
- tu2 yi3 yi4 zhu1 gu4 ， tian1 di4 sheng1 chong2 ming2 。
- ci3 shi4 you3 ben3 yuan2 ， huan1 lang2 bing3 xi1 ning2 。
- li4 hang2 shang1 jun1 fa3 ， gui3 le4 yan4 ran2 ming2 。
- yan2 zhi4 zhong4 jian1 gui3 ， huai4 bai4 xian1 chao2 ting2 。
- yan1 de2 zhi4 qu2 kui2 ， huan4 lie4 ju4 wu3 xing2 。
- zhong1 shan1 you3 yi2 yi4 ， yang4 zhi1 jiang1 zhong1 ling2 。
- wo3 zuo4 bei3 zhu1 yuan4 ， ai1 ge1 shui2 ren3 ting1 。

## 注释

## 译文

## 赏析
