---
id: fang-hui-song-cao-shi-hong-si-ming-zhang-ting-xun-jian-bing-cheng-qian-shang-shu-han-lin-xue-shi-wang-gong-bo-hou
title: 送曹士弘四明丈亭巡檢并呈前尚書翰林學士王公伯厚
titlePinyin: song4 cao2 shi4 hong2 si4 ming2 zhang4 ting2 xun2 jian3 bing4 cheng2 qian2 shang4 shu1 han4 lin2 xue2 shi4 wang2 gong1 bo2 hou4
titleSlug: song-cao-shi-hong-si-ming-zhang-ting-xun-jian-bing-cheng-qian-shang-shu-han-lin-xue-shi-wang-gong-bo-hou
author: 方回
authorPinyin: fang1 hui2
authorSlug: fang-hui
dynasty: 宋
dynastyPinyin: song4
dynastySlug: song
tags: []
---

## 正文

- 之子博古今，妙年著儒冠。
- 顧肯易戎服，屑爲游徼官。
- 未喜弓力武，尚愛虀鹽酸。
- 紫面頰骨聳，赤心膽氣完。
- 得非真將種，終當拜漢壇。
- 曰予俎豆學，素不夢糞棺。
- 甬東富海物，槁鮮供烹餐。
- 曰予豈嗜味，啖茹實所安。
- 共惟伯厚父，三入專金鑾。
- 萬古貯胸次，四溟涸毫端。
- 今年七十五，兩紀歌考槃。
- 舉世一影獨，晚進再拜難。
- 庶幾因此行，摳衣趨門闌。
- 幸不辭孺悲，晝夜勤仰鑽。
- 列宿共辰極，衆羽朝祥鸞。
- 萬物各從類，同心臭如蘭。
- 去去不可追，著鞭駛征鞍。
- 我亦意欲往，惜哉步蹣跚。

## 拼音

- zhi1 zi3 bo2 gu3 jin1 ， miao4 nian2 zhu4 ru2 guan1 。
- gu4 ken3 yi4 rong2 fu2 ， xie4 wei2 you2 jiao3 guan1 。
- wei4 xi3 gong1 li4 wu3 ， shang4 ai4 ji1 yan2 suan1 。
- zi3 mian4 jia2 gu3 song3 ， chi4 xin1 dan3 qi4 wan2 。
- de2 fei1 zhen1 jiang1 zhong3 ， zhong1 dang1 bai4 han4 tan2 。
- yue1 yu3 zu3 dou4 xue2 ， su4 bu2 meng4 fen4 guan1 。
- yong3 dong1 fu4 hai3 wu4 ， gao3 xian1 gong4 peng1 can1 。
- yue1 yu3 qi3 shi4 wei4 ， dan4 ru2 shi2 suo3 an1 。
- gong4 wei2 bo2 hou4 fu4 ， san1 ru4 zhuan1 jin1 luan2 。
- wan4 gu3 zhu4 xiong1 ci4 ， si4 ming2 he2 hao2 duan1 。
- jin1 nian2 qi1 shi2 wu3 ， liang3 ji4 ge1 kao3 pan2 。
- ju3 shi4 yi4 ying3 du2 ， wan3 jin4 zai4 bai4 nan2 。
- shu4 ji1 yin1 ci3 xing2 ， kou1 yi1 qu1 men2 lan2 。
- xing4 bu4 ci2 ru2 bei1 ， zhou4 ye4 qin2 yang3 zuan1 。
- lie4 su4 gong4 chen2 ji2 ， zhong4 yu3 chao2 xiang2 luan2 。
- wan4 wu4 ge4 cong2 lei4 ， tong2 xin1 chou4 ru2 lan2 。
- qu4 qu4 bu4 ke3 zhui1 ， zhu4 bian1 shi3 zheng1 an1 。
- wo3 yi4 yi4 yu4 wang3 ， xi1 zai1 bu4 pan2 shan1 。

## 注释

## 译文

## 赏析
