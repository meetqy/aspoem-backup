---
id: fang-hui-xi-cheng-dao-da-zhi-yue-zhu-you-er-shou-qi-er
title: 喜程道大至約諸友二首  其二
titlePinyin: xi3 cheng2 dao4 da4 zhi4 yue1 zhu1 you3 er4 shou3     qi2 er4
titleSlug: xi-cheng-dao-da-zhi-yue-zhu-you-er-shou-qi-er
author: 方回
authorPinyin: fang1 hui2
authorSlug: fang-hui
dynasty: 宋
dynastyPinyin: song4
dynastySlug: song
tags: []
---

## 正文

- 攢眉抱膝一衰翁，豈爲區區口腹窮。
- 早向前朝閲諸老，曾微晚輩紹遺風。
- 草堂詩到夔州後，竹馬年思大歷中。
- 略共清談商此事，未妨傾倒一樽同。

## 拼音

- zan3 mei2 bao4 xi1 yi4 shuai1 weng1 ， qi3 wei2 qu1 qu1 kou3 fu4 qiong2 。
- zao3 xiang4 qian2 chao2 yue4 zhu1 lao3 ， ceng2 wei1 wan3 bei4 shao4 yi2 feng1 。
- cao3 tang2 shi1 dao4 kui2 zhou1 hou4 ， zhu2 ma3 nian2 si1 da4 li4 zhong1 。
- lüe4 gong4 qing1 tan2 shang1 ci3 shi4 ， wei4 fang2 qing1 dao3 yi4 zun1 tong2 。

## 注释

## 译文

## 赏析
