---
id: fang-hui-ru-hu-xing
title: 乳虎行
titlePinyin: ru3 hu3 xing2
titleSlug: ru-hu-xing
author: 方回
authorPinyin: fang1 hui2
authorSlug: fang-hui
dynasty: 宋
dynastyPinyin: song4
dynastySlug: song
tags: []
---

## 正文

- 伏雞護窠能搏貍，人物一理誰無兒。
- 南山斑寅産三稚，野人採樵遥見之。
- 蕭蕭落日黄茅塢，睥睨田家窺水牯。
- 銜歸穴中哺爾雛，豈不此心慈父母。
- 射石沒羽李將軍，兩老於菟如有聞。
- 倀鬼夜報旦出獵，遁逃遠入千重雲。
- 縱火鳴鼙括原隰，生擒二彪逸其一。
- 食肉寢皮勿遺患，壯士揮戈血鮮滴。
- 滴血滿地遺腥臊，頑嚚昏暮來咆哮。
- 舐沙齧土擦樹木，如哭如泣空哀號。
- 君不見楚靈投車痛子死，爾殺人子亦多矣。
- 又不見祿山反噬逆天理，逆雛先斮長安市。
- 渠魁未縛嫗與翁，凶酋肆虐焉可容。
- 安得馮攘卞刺掃此輩，假威之狐羣亦空。

## 拼音

- fu2 ji1 hu4 ke1 neng2 bo2 li2 ， ren2 wu4 yi4 li3 shui2 wu2 er2 。
- nan2 shan1 ban1 yin2 chan3 san1 zhi4 ， ye3 ren2 cai3 qiao2 yao2 jian4 zhi1 。
- xiao1 xiao1 luo4 ri4 huang2 mao2 wu4 ， pi4 ni4 tian2 jia1 kui1 shui3 gu3 。
- xian2 gui1 xue2 zhong1 bu3 er3 chu2 ， qi3 bu4 ci3 xin1 ci2 fu4 mu3 。
- she4 shi2 mei2 yu3 li3 jiang1 jun1 ， liang3 lao3 wu1 tu2 ru2 you3 wen2 。
- chang1 gui3 ye4 bao4 dan4 chu1 lie4 ， dun4 tao2 yuan3 ru4 qian1 chong2 yun2 。
- zong4 huo3 ming2 pi2 kuo4 yuan2 xi2 ， sheng1 qin2 er4 biao1 yi4 qi2 yi1 。
- shi2 rou4 qin3 pi2 wu4 yi2 huan4 ， zhuang4 shi4 hui1 ge1 xue4 xian1 di1 。
- di1 xue4 man3 di4 yi2 xing1 sao1 ， wan2 yin2 hun1 mu4 lai2 pao2 xiao4 。
- shi4 sha1 nie4 tu3 ca1 shu4 mu4 ， ru2 ku1 ru2 qi4 kong1 ai1 hao4 。
- jun1 bu2 jian4 chu3 ling2 tou2 ju1 tong4 zi3 si3 ， er3 sha1 ren2 zi3 yi4 duo1 yi3 。
- you4 bu2 jian4 lu4 shan1 fan3 shi4 ni4 tian1 li3 ， ni4 chu2 xian1 zhuo2 chang2 an1 shi4 。
- qu2 kui2 wei4 fu4 yu4 yu3 weng1 ， xiong1 qiu2 si4 nüe4 yan1 ke3 rong2 。
- an1 de2 feng2 rang3 bian4 ci4 sao3 ci3 bei4 ， jia3 wei1 zhi1 hu2 qun2 yi4 kong1 。

## 注释

## 译文

## 赏析
