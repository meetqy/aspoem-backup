---
id: fang-hui-ku-cong-xiong-liang-yu
title: 哭從兄良遇
titlePinyin: ku1 cong2 xiong1 liang2 yu4
titleSlug: ku-cong-xiong-liang-yu
author: 方回
authorPinyin: fang1 hui2
authorSlug: fang-hui
dynasty: 宋
dynastyPinyin: song4
dynastySlug: song
tags: []
---

## 正文

- 先祖五男子，其下八男孫。
- 白首涉患難，僅餘二老存。
- 兄昔健如虎，行步疾飛奔。
- 長眉具壽相，脩髯當風掀。
- 千丈聳巨棟，一朝成枯根。
- 强者尚若此，弱又其奚論。
- 惟兄負剛勁，臨事簡不煩。
- 可否率正色，臧否多直言。
- 談笑無城府，其實春和溫。
- 憸壬有弗察，平地生讎冤。
- 惟揚赴逮對，乃用怨報恩。
- 十年歸來乎，下帷董生園。
- 此死幸無愧，彼生非游魂。
- 春官一再上，科名合高騫。
- 世事既鼎革，何如偃丘樊。
- 百里許起家，性終不耐喧。
- 軍馬塵未已，朝夕常閉門。
- 劣弟解彫郡，生理古井眢。
- 時復造兄室，釃酒崇盤餐。
- 二月近生日，爛漫傾芳樽。
- 豈謂三四月，醫藥昧病源。
- 平生無妾侍，寡欲培真元。
- 焉用艾與附，內外加炮燔。
- 五月二十八，了了語不昏。
- 爲後取猶子，愚哉真犬豚。
- 此事未稱意，似難它選掄。
- 委曲進寬譬，且望進粥飦。
- 乃後密探問，不敢踰闥閽。
- 諸幼日傳報，精神稍昂軒。
- 奄忽季夏半，長往遊厚坤。
- 走赴氣已絕，號慟書靈幡。
- 憶兄舊論議，亹亹雙袖揎。
- 口齒未即閉，飯含莫嚥吞。
- 蓋棺一何速，迫此炎暑袢。
- 衰薾抱怛痛，哀聲嘶霜猿。
- 人生孰不爾，屈伸手覆翻。
- 考終亦一福，拱璧無瑕痕。
- 丘嫂撫孤穉，匪伊將冠婚。
- 或者氣質變，培壅成蘭蓀。
- 寒宗弱一箇，繆居昭穆尊。
- 上當相宅兆，安厝居高原。
- 下當教貽厥，敬恭奉蘋蘩。
- 秋風幾黄落，我亦超崑崙。
- 焉得天地間，長掛扶桑暾。

## 拼音

- xian1 zu3 wu3 nan2 zi3 ， qi2 xia4 ba1 nan2 sun1 。
- bai2 shou3 she4 huan4 nan2 ， jin3 yu2 er4 lao3 cun2 。
- xiong1 xi1 jian4 ru2 hu3 ， xing2 bu4 ji2 fei1 ben1 。
- chang2 mei2 ju4 shou4 xiang1 ， xiu1 ran2 dang1 feng1 xian1 。
- qian1 zhang4 song3 ju4 dong4 ， yi4 zhao1 cheng2 ku1 gen1 。
- qiang2 zhe3 shang4 ruo4 ci3 ， ruo4 you4 qi2 xi1 lun4 。
- wei2 xiong1 fu4 gang1 jin4 ， lin2 shi4 jian3 bu4 fan2 。
- ke3 fou3 lü4 zheng4 se4 ， zang1 pi3 duo1 zhi2 yan2 。
- tan2 xiao4 wu2 cheng2 fu3 ， qi2 shi2 chun1 he2 wen1 。
- xian1 ren2 you3 fu2 cha2 ， ping2 di4 sheng1 chou2 yuan1 。
- wei2 yang2 fu4 dai3 dui4 ， nai3 yong4 yuan4 bao4 en1 。
- shi2 nian2 gui1 lai2 hu1 ， xia4 wei2 dong3 sheng1 yuan2 。
- ci3 si3 xing4 wu2 kui4 ， bi3 sheng1 fei1 you2 hun2 。
- chun1 guan1 yi2 zai4 shang4 ， ke1 ming2 he2 gao1 qian1 。
- shi4 shi4 ji4 ding3 ge2 ， he2 ru2 yan3 qiu1 fan2 。
- bai3 li3 xu1 qi3 jia1 ， xing4 zhong1 bu2 nai4 xuan1 。
- jun1 ma3 chen2 wei4 yi3 ， zhao1 xi1 chang2 bi4 men2 。
- lie4 di4 jie3 diao1 jun4 ， sheng1 li3 gu3 jing3 yuan1 。
- shi2 fu4 zao4 xiong1 shi4 ， shi1 jiu3 chong2 pan2 can1 。
- er4 yue4 jin4 sheng1 ri4 ， lan4 man4 qing1 fang1 zun1 。
- qi3 wei4 san1 si4 yue4 ， yi1 yao4 mei4 bing4 yuan2 。
- ping2 sheng1 wu2 qie4 shi4 ， gua3 yu4 pei2 zhen1 yuan2 。
- yan1 yong4 ai4 yu3 fu4 ， nei4 wai4 jia1 pao4 fan2 。
- wu3 yue4 er4 shi2 ba1 ， liao3 liao3 yu3 bu4 hun1 。
- wei2 hou4 qu3 you2 zi3 ， yu2 zai1 zhen1 quan3 tun2 。
- ci3 shi4 wei4 cheng1 yi4 ， si4 nan2 ta1 xuan3 lun1 。
- wei3 qu1 jin4 kuan1 pi4 ， qie3 wang4 jin4 zhou1 zhan1 。
- nai3 hou4 mi4 tan4 wen4 ， bu4 gan3 yu2 ta4 hun1 。
- zhu1 you4 ri4 chuan2 bao4 ， jing1 shen2 shao1 ang2 xuan1 。
- yan3 hu1 ji4 xia4 ban4 ， chang2 wang3 you2 hou4 kun1 。
- zou3 fu4 qi4 yi3 jue2 ， hao4 tong4 shu1 ling2 fan1 。
- yi4 xiong1 jiu4 lun4 yi4 ， wei3 wei3 shuang1 xiu4 xuan1 。
- kou3 chi3 wei4 ji2 bi4 ， fan4 han2 mo4 yan4 tun1 。
- gai4 guan1 yi4 he2 su4 ， po4 ci3 yan2 shu3 pan4 。
- shuai1 er3 bao4 da2 tong4 ， ai1 sheng1 si1 shuang1 yuan2 。
- ren2 sheng1 shu2 bu4 er3 ， qu1 shen1 shou3 fu4 fan1 。
- kao3 zhong1 yi4 yi4 fu2 ， gong3 bi4 wu2 xia2 hen2 。
- qiu1 sao3 fu3 gu1 zhi4 ， fei3 yi1 jiang1 guan1 hun1 。
- huo4 zhe3 qi4 zhi4 bian4 ， pei2 yong1 cheng2 lan2 sun1 。
- han2 zong1 ruo4 yi2 ge4 ， mou2 ju1 zhao1 mu4 zun1 。
- shang4 dang1 xiang1 zhai2 zhao4 ， an1 cuo4 ju1 gao1 yuan2 。
- xia4 dang1 jiao4 yi2 jue2 ， jing4 gong1 feng4 pin2 fan2 。
- qiu1 feng1 ji1 huang2 luo4 ， wo3 yi4 chao1 kun1 lun2 。
- yan1 de2 tian1 di4 jian4 ， chang2 gua4 fu2 sang1 tun1 。

## 注释

## 译文

## 赏析
