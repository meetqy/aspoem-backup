---
id: fang-hui-ci-yun-liu-yuan-hui-xi-yu-huan-jia-xie-jiu-jian-fang-san-shou-qi-er
title: 次韻劉元煇喜予還家携酒見訪三首  其二
titlePinyin: ci4 yun4 liu2 yuan2 hui1 xi3 yu3 huan2 jia1 xie2 jiu3 jian4 fang3 san1 shou3     qi2 er4
titleSlug: ci-yun-liu-yuan-hui-xi-yu-huan-jia-xie-jiu-jian-fang-san-shou-qi-er
author: 方回
authorPinyin: fang1 hui2
authorSlug: fang-hui
dynasty: 宋
dynastyPinyin: song4
dynastySlug: song
tags: []
---

## 正文

- 我其方玄英，君可劉賓客。
- 年皆七旬近，相對詩眼碧。
- 向來每過從，劇談動至夕。
- 久別坐何事，蓬蒿翳荒宅。
- 歸舟落孤帆，曾未踰信昔。
- 空庭遲汛除，野徑缺鋤闢。
- 便能致果饌，共此片時適。
- 萍氏寬征譏，章甫復力役。
- 尚可卜孟鄰，未至削孔跡。
- 飄芳漸紛紛，晴巘正歷歷。
- 此酒不快飲，憂抱何由釋。
- 但願長窮健，縱無馬可策。
- 徒步頃刻間，亦足奉良覿。

## 拼音

- wo3 qi2 fang1 xuan2 ying1 ， jun1 ke3 liu2 bin1 ke4 。
- nian2 jie1 qi1 xun2 jin4 ， xiang1 dui4 shi1 yan3 bi4 。
- xiang4 lai2 mei3 guo4 cong2 ， ju4 tan2 dong4 zhi4 xi1 。
- jiu3 bie2 zuo4 he2 shi4 ， peng2 hao1 yi4 huang1 zhai2 。
- gui1 zhou1 luo4 gu1 fan1 ， ceng2 wei4 yu2 xin4 xi1 。
- kong1 ting2 chi2 xun4 chu2 ， ye3 jing4 que1 chu2 pi4 。
- bian4 neng2 zhi4 guo3 zhuan4 ， gong4 ci3 pian4 shi2 shi4 。
- ping2 shi4 kuan1 zheng1 ji1 ， zhang1 fu3 fu4 li4 yi4 。
- shang4 ke3 bu3 meng4 lin2 ， wei4 zhi4 xiao1 kong3 ji4 。
- piao1 fang1 jian4 fen1 fen1 ， qing2 yan3 zheng4 li4 li4 。
- ci3 jiu3 bu2 kuai4 yin3 ， you1 bao4 he2 you2 shi4 。
- dan4 yuan4 chang2 qiong2 jian4 ， zong4 wu2 ma3 ke3 ce4 。
- tu2 bu4 qing3 ke4 jian4 ， yi4 zu2 feng4 liang2 di2 。

## 注释

## 译文

## 赏析
