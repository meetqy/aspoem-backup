---
id: fang-hui-qi-shi-weng-yin-wu-yan-gu-ti-shi-shou-qi-si
title: 七十翁吟五言古體十首  其四
titlePinyin: qi1 shi2 weng1 yin2 wu3 yan2 gu3 ti3 shi2 shou3     qi2 si4
titleSlug: qi-shi-weng-yin-wu-yan-gu-ti-shi-shou-qi-si
author: 方回
authorPinyin: fang1 hui2
authorSlug: fang-hui
dynasty: 宋
dynastyPinyin: song4
dynastySlug: song
tags: []
---

## 正文

- 五男三女兒，僥倖肖吾祖。
- 賢愚掛懷抱，笑陶敢效杜。
- 長男近寄書，長女化爲土。
- 嗟予七十翁，哭此四十女。
- 此女抱恨久，嫁不得其所。
- 厥夫實鴟鴞，厥舅乃狼虎。
- 讕訟欲殺予，破家謝官府。
- 不禁毀璧痛，何啻茹荼苦。

## 拼音

- wu3 nan2 san1 nü3 er2 ， jiao3 xing4 xiao4 wu2 zu3 。
- xian2 yu2 gua4 huai2 bao4 ， xiao4 tao2 gan3 xiao4 du4 。
- chang2 nan2 jin4 ji4 shu1 ， chang2 nü3 hua4 wei2 tu3 。
- jie1 yu3 qi1 shi2 weng1 ， ku1 ci3 si4 shi2 nü3 。
- ci3 nü3 bao4 hen4 jiu3 ， jia4 bu4 de2 qi2 suo3 。
- jue2 fu1 shi2 chi1 xiao1 ， jue2 jiu4 nai3 lang2 hu3 。
- lan2 song4 yu4 sha1 yu3 ， po4 jia1 xie4 guan1 fu3 。
- bu4 jin1 hui3 bi4 tong4 ， he2 chi4 ru2 tu2 ku3 。

## 注释

## 译文

## 赏析
