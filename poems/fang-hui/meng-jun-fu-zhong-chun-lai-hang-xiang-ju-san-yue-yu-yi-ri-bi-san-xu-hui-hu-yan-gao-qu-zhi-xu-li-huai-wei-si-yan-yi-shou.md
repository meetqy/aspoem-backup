---
id: fang-hui-meng-jun-fu-zhong-chun-lai-hang-xiang-ju-san-yue-yu-yi-ri-bi-san-xu-hui-hu-yan-gao-qu-zhi-xu-li-huai-wei-si-yan-yi-shou
title: 孟君復仲春來杭相聚三月餘一日必三胥會忽焉告去直敘離懷爲四言一首
titlePinyin: meng4 jun1 fu4 zhong4 chun1 lai2 hang2 xiang1 ju4 san1 yue4 yu2 yi2 ri4 bi4 san1 xu1 hui4 hu1 yan1 gao4 qu4 zhi2 xu4 li2 huai2 wei2 si4 yan2 yi4 shou3
titleSlug: meng-jun-fu-zhong-chun-lai-hang-xiang-ju-san-yue-yu-yi-ri-bi-san-xu-hui-hu-yan-gao-qu-zhi-xu-li-huai-wei-si-yan-yi-shou
author: 方回
authorPinyin: fang1 hui2
authorSlug: fang-hui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 九年三見，昔疏未親。
- 一日三見，今也何頻。
- 有來者馬，于霅之濱。
- 有柳未絮，時維仲春。
- 豈無可交，華屋朱輪。
- 接膝握手，豈無他人。
- 睠焉陋巷，總是纍臣。
- 孟獻忘勢，王翰願鄰。
- 嗟子之意，孔厚且真。
- 揣我所有，閴無一珍。
- 英英令節，穆穆良辰。
- 泛彼清漣，出其闍闉。
- 和風吹衣，芳露滴巾。
- 載聽其嚶，載采其辛。
- 乃饌我鮮，乃酌我醇。
- 我酣子謔，子吟我呻。
- 我無子鬩，子無我顰。
- 厥月三團，百笑弗嗔。
- 積潦滿道，朝炊無薪。
- 繫鞍于門，致此嘉賓。
- 我窺子胸，萬卷橫陳。
- 目電舌雷，筆聖詩神。
- 鍛以一字，衡之千鈞。
- 吉甫史克，蒙莊靈均。
- 出其下者，詛楚過秦。
- 等而上之，清廟生民。
- 子踰立年，我登七旬。
- 顧影自憐，髪禿膚皴。
- 衰顔槁悴，老語譫諄。
- 送子此謠，肝膽輪囷。
- 子之家世，凌煙麒麟。
- 子之爵位，曲逆平津。
- 我幸未死，山林食貧。
- 兩不相忘，雲鴻水鱗。

## 拼音

- jiu3 nian2 san1 jian4 ， xi1 shu1 wei4 qin1 。
- yi2 ri4 san1 jian4 ， jin1 ye3 he2 bin1 。
- you3 lai2 zhe3 ma3 ， yu2 zha4 zhi1 bin1 。
- you3 liu3 wei4 xu4 ， shi2 wei2 zhong4 chun1 。
- qi3 wu2 ke3 jiao1 ， hua2 wu1 zhu1 lun2 。
- jie1 xi1 wo4 shou3 ， qi3 wu2 ta1 ren2 。
- juan4 yan1 lou4 xiang4 ， zong3 shi4 lei2 chen2 。
- meng4 xian4 wang4 shi4 ， wang2 han4 yuan4 lin2 。
- jie1 zi3 zhi1 yi4 ， kong3 hou4 qie3 zhen1 。
- chuai1 wo3 suo3 you3 ， qu4 wu2 yi4 zhen1 。
- ying1 ying1 ling4 jie2 ， mu4 mu4 liang2 chen2 。
- fan4 bi3 qing1 lian2 ， chu1 qi2 du1 yin1 。
- he2 feng1 chui1 yi1 ， fang1 lu4 di1 jin1 。
- zai4 ting1 qi2 ying1 ， zai4 cai3 qi2 xin1 。
- nai3 zhuan4 wo3 xian1 ， nai3 zhuo2 wo3 chun2 。
- wo3 han1 zi3 xue4 ， zi3 yin2 wo3 shen1 。
- wo3 wu2 zi3 xi4 ， zi3 wu2 wo3 pin2 。
- jue2 yue4 san1 tuan2 ， bai3 xiao4 fu2 chen1 。
- ji1 liao2 man3 dao4 ， chao2 chui1 wu2 xin1 。
- xi4 an1 yu2 men2 ， zhi4 ci3 jia1 bin1 。
- wo3 kui1 zi3 xiong1 ， wan4 juan4 heng2 chen2 。
- mu4 dian4 she2 lei2 ， bi3 sheng4 shi1 shen2 。
- duan4 yi3 yi2 zi4 ， heng2 zhi1 qian1 jun1 。
- ji2 fu3 shi3 ke4 ， meng2 zhuang1 ling2 jun1 。
- chu1 qi2 xia4 zhe3 ， zu3 chu3 guo4 qin2 。
- deng3 er2 shang4 zhi1 ， qing1 miao4 sheng1 min2 。
- zi3 yu2 li4 nian2 ， wo3 deng1 qi1 xun2 。
- gu4 ying3 zi4 lian2 ， fa4 tu1 fu1 cun1 。
- shuai1 yan2 gao3 cui4 ， lao3 yu3 zhan1 zhun1 。
- song4 zi3 ci3 yao2 ， gan1 dan3 lun2 qun1 。
- zi3 zhi1 jia1 shi4 ， ling2 yan1 qi2 lin2 。
- zi3 zhi1 jue2 wei4 ， qu3 ni4 ping2 jin1 。
- wo3 xing4 wei4 si3 ， shan1 lin2 shi2 pin2 。
- liang3 bu4 xiang1 wang4 ， yun2 hong2 shui3 lin2 。

## 注释

## 译文

## 赏析
