---
id: fang-hui-xiao-yin-zhang-ji-ye-zhai-fen-yun-de-zhang-zi
title: 小飲張季野宅分韻得張字
titlePinyin: xiao3 yin3 zhang1 ji4 ye3 zhai2 fen1 yun4 de2 zhang1 zi4
titleSlug: xiao-yin-zhang-ji-ye-zhai-fen-yun-de-zhang-zi
author: 方回
authorPinyin: fang1 hui2
authorSlug: fang-hui
dynasty: 宋
dynastyPinyin: song4
dynastySlug: song
tags: []
---

## 正文

- 塗潦訪遠客，未免褰我裳。
- 同行二三子，先後相扶將。
- 達官肯忘勢，鱗次升高堂。
- 具言大雨水，民饑糴估昂。
- 西成已無望，顔色俱惻愴。
- 斗升棄孩穉，此事真可傷。
- 今年劣足支，所慮明年荒。
- 肉食念溝瘠，豈無籌策良。
- 有司執所見，猾吏尤不臧。
- 老夫頗涉歷，意欲輸毫芒。
- 竊虞水投石，徒用熱中腸。
- 不如歸去來，滌悶尋杯觴。
- 平生濟物心，已施不復張。
- 尚於朋友間，未減詩酒狂。
- 華屋舊公孫，燕室書畫香。
- 娛琴適情性，悟棋知興亡。
- 萬事不掛口，逍遥參蒙莊。
- 繆忝相如右，終慚思曠傍。
- 淫霖苦未已，積陰翳秋陽。
- 時艱近至此，盜賊將披猖。
- 一醉豈易得，悲歌成短章。
- 邂逅即分首，相思雲樹長。

## 拼音

- tu2 liao2 fang3 yuan3 ke4 ， wei4 mian3 qian1 wo3 shang0 。
- tong2 hang2 er4 san1 zi3 ， xian1 hou4 xiang1 fu2 jiang1 。
- da2 guan1 ken3 wang4 shi4 ， lin2 ci4 sheng1 gao1 tang2 。
- ju4 yan2 da4 yu3 shui3 ， min2 ji1 di2 gu1 ang2 。
- xi1 cheng2 yi3 wu2 wang4 ， yan2 se4 ju4 ce4 chuang4 。
- dou3 sheng1 qi4 hai2 zhi4 ， ci3 shi4 zhen1 ke3 shang1 。
- jin1 nian2 lie4 zu2 zhi1 ， suo3 lü4 ming2 nian2 huang1 。
- rou4 shi2 nian4 gou1 ji2 ， qi3 wu2 chou2 ce4 liang2 。
- you3 si1 zhi2 suo3 jian4 ， hua2 li4 you2 bu4 zang1 。
- lao3 fu1 po1 she4 li4 ， yi4 yu4 shu1 hao2 mang2 。
- qie4 yu2 shui3 tou2 shi2 ， tu2 yong4 re4 zhong1 chang2 。
- bu4 ru2 gui1 qu4 lai2 ， di2 men4 xun2 bei1 shang1 。
- ping2 sheng1 ji4 wu4 xin1 ， yi3 shi1 bu2 fu4 zhang1 。
- shang4 wu1 peng2 you0 jian4 ， wei4 jian3 shi1 jiu3 kuang2 。
- hua2 wu1 jiu4 gong1 sun1 ， yan4 shi4 shu1 hua4 xiang1 。
- yu2 qin2 shi4 qing2 xing4 ， wu4 qi2 zhi1 xing1 wang2 。
- wan4 shi4 bu2 gua4 kou3 ， xiao1 yao2 can1 meng2 zhuang1 。
- mou2 tian3 xiang1 ru2 you4 ， zhong1 can2 si1 kuang4 bang4 。
- yin2 lin2 ku3 wei4 yi3 ， ji1 yin1 yi4 qiu1 yang2 。
- shi2 jian1 jin4 zhi4 ci3 ， dao4 zei2 jiang1 pi1 chang1 。
- yi2 zui4 qi3 yi4 de2 ， bei1 ge1 cheng2 duan3 zhang1 。
- xie4 hou4 ji2 fen1 shou3 ， xiang1 si1 yun2 shu4 chang2 。

## 注释

## 译文

## 赏析
