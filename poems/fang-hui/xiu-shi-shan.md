---
id: fang-hui-xiu-shi-shan
title: 修石山
titlePinyin: xiu1 shi2 shan1
titleSlug: xiu-shi-shan
author: 方回
authorPinyin: fang1 hui2
authorSlug: fang-hui
dynasty: 宋
dynastyPinyin: song4
dynastySlug: song
tags: []
---

## 正文

- 土山未甚正，有石亦頗欹。
- 方矩一再度，夙具鍤與箕。
- 晨興命工徒，將一大治之。
- 掃礫斫枯枿，擁泥護芳荑。
- 春雷已驚蟄，猶以寒自疑。
- 蚯蚓縮未動，蝦𢋙僵如癡。
- 此役彼不安，慈憫其忍爲。
- 復有蜈蚣蝎，壤發難迅馳。
- 僕夫聽使去，梃杵肯遽施。
- 至所謂蛇者，衆怒爭剪夷。
- 赤練稍宛轉，碎首忽若糜。
- 人跡不至處，擲出園外籬。
- 天地主生育，乳孕無窮期。
- 何土草不茂，何水魚不滋。
- 毒堇及淫蜮，賦物曷至茲。
- 崢嶸不能畝，蝸蟻千萬斯。
- 凶惡如此輩，均受亭毒私。
- 理有不可曉，顔跖同世時。
- 閒居理花藥，娛心聊自怡。
- 小小事興作，蟲豸關安危。
- 何况大騷動，瘡痏良可知。
- 誅惡亦一快，感慨因成詩。

## 拼音

- tu3 shan1 wei4 shen4 zheng4 ， you3 shi2 yi4 po1 qi1 。
- fang1 ju3 yi2 zai4 du4 ， su4 ju4 cha1 yu3 ji1 。
- chen2 xing1 ming4 gong1 tu2 ， jiang1 yi2 da4 zhi4 zhi1 。
- sao3 li4 zhuo2 ku1 nie4 ， yong1 ni2 hu4 fang1 yi2 。
- chun1 lei2 yi3 jing1 zhe2 ， you2 yi3 han2 zi4 yi2 。
- qiu1 yin3 suo1 wei4 dong4 ， xia1 𢋙 jiang1 ru2 chi1 。
- ci3 yi4 bi3 bu4 an1 ， ci2 min3 qi2 ren3 wei2 。
- fu4 you3 wu2 gong1 xie1 ， rang3 fa1 nan2 xun4 chi2 。
- pu2 fu1 ting1 shi3 qu4 ， ting3 chu3 ken3 ju4 shi1 。
- zhi4 suo3 wei4 she2 zhe3 ， zhong4 nu4 zheng1 jian3 yi2 。
- chi4 lian4 shao1 wan3 zhuan3 ， sui4 shou3 hu1 ruo4 mi2 。
- ren2 ji4 bu2 zhi4 chu3 ， zhi4 chu1 yuan2 wai4 li2 。
- tian1 di4 zhu3 sheng1 yu4 ， ru3 yun4 wu2 qiong2 qi1 。
- he2 tu3 cao3 bu2 mao4 ， he2 shui3 yu2 bu4 zi1 。
- du2 jin3 ji2 yin2 yu4 ， fu4 wu4 he2 zhi4 zi1 。
- zheng1 rong2 bu4 neng2 mu3 ， wo1 yi3 qian1 wan4 si1 。
- xiong1 e4 ru2 ci3 bei4 ， jun1 shou4 ting2 du2 si1 。
- li3 you3 bu4 ke3 xiao3 ， yan2 zhi2 tong2 shi4 shi2 。
- xian2 ju1 li3 hua1 yao4 ， yu2 xin1 liao2 zi4 yi2 。
- xiao3 xiao3 shi4 xing1 zuo4 ， chong2 zhi4 guan1 an1 wei1 。
- he2 kuang4 da4 sao1 dong4 ， chuang1 wei3 liang2 ke3 zhi1 。
- zhu1 e4 yi4 yi2 kuai4 ， gan3 kai3 yin1 cheng2 shi1 。

## 注释

## 译文

## 赏析
