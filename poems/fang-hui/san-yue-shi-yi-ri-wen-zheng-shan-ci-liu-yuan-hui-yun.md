---
id: fang-hui-san-yue-shi-yi-ri-wen-zheng-shan-ci-liu-yuan-hui-yun
title: 三月十一日問政山次劉元煇韻
titlePinyin: san1 yue4 shi2 yi1 ri4 wen4 zheng4 shan1 ci4 liu2 yuan2 hui1 yun4
titleSlug: san-yue-shi-yi-ri-wen-zheng-shan-ci-liu-yuan-hui-yun
author: 方回
authorPinyin: fang1 hui2
authorSlug: fang-hui
dynasty: 宋
dynastyPinyin: song4
dynastySlug: song
tags: []
---

## 正文

- 禊節去未遠，是日天更朗。
- 微寒護餘芳，春野綠渺莽。
- 爰從峻嶺登，豈殊茂林賞。
- 支策拄雲漢，舉袖拂星象。
- 遐矚兩眸豁，徐步一足往。
- 年邁忽臻茲，時平猶憶曩。
- 譽竹談亹亹，弔松色怏怏。
- 青空鸛鶴唳，碧甃蝸牛上。
- 龕金窺扁顔，簪玉觀塑像。
- 孰謂幽谷僻，有此殊庭敞。
- 豪飲杯杯滿，清吟字字響。
- 佳兒奉親老，高第事師長。
- 考擊謝鐘鼓，傾寫竭甕盎。
- 自可作畫圖，未易絕夢想。
- 吾家酴醿花，高架政堪仰。
- 能來一中之，勿待南飈爽。

## 拼音

- xi4 jie2 qu4 wei4 yuan3 ， shi4 ri4 tian1 geng4 lang3 。
- wei1 han2 hu4 yu2 fang1 ， chun1 ye3 lü4 miao3 mang3 。
- yuan2 cong2 jun4 ling3 deng1 ， qi3 shu1 mao4 lin2 shang3 。
- zhi1 ce4 zhu3 yun2 han4 ， ju3 xiu4 fu2 xing1 xiang4 。
- xia2 zhu3 liang3 mou2 huo1 ， xu2 bu4 yi4 zu2 wang3 。
- nian2 mai4 hu1 zhen1 zi1 ， shi2 ping2 you2 yi4 nang3 。
- yu4 zhu2 tan2 wei3 wei3 ， diao4 song1 se4 yang4 yang4 。
- qing1 kong1 guan4 he4 li4 ， bi4 zhou4 wo1 niu2 shang4 。
- kan1 jin1 kui1 bian3 yan2 ， zan1 yu4 guan1 su4 xiang4 。
- shu2 wei4 you1 gu3 pi4 ， you3 ci3 shu1 ting2 chang3 。
- hao2 yin3 bei1 bei1 man3 ， qing1 yin2 zi4 zi4 xiang3 。
- jia1 er2 feng4 qin1 lao3 ， gao1 di4 shi4 shi1 chang2 。
- kao3 ji1 xie4 zhong1 gu3 ， qing1 xie3 jie2 weng4 ang4 。
- zi4 ke3 zuo4 hua4 tu2 ， wei4 yi4 jue2 meng4 xiang3 。
- wu2 jia1 tu2 mi2 hua1 ， gao1 jia4 zheng4 kan1 yang3 。
- neng2 lai2 yi4 zhong1 zhi1 ， wu4 dai4 nan2 biao1 shuang3 。

## 注释

## 译文

## 赏析
