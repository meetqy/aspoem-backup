---
id: fang-hui-song-nan-cun-xin-ru-yan-er-yue-er-shi-wu-ri-ye-zou-bi-gu-ti-qi-er
title: 送男存心如燕二月二十五日夜走筆古體  其二
titlePinyin: song4 nan2 cun2 xin1 ru2 yan4 er4 yue4 er4 shi2 wu3 ri4 ye4 zou3 bi3 gu3 ti3     qi2 er4
titleSlug: song-nan-cun-xin-ru-yan-er-yue-er-shi-wu-ri-ye-zou-bi-gu-ti-qi-er
author: 方回
authorPinyin: fang1 hui2
authorSlug: fang-hui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 大物既歸周，裸士來殷商。
- 夷齊與箕微，均爲識三綱。
- 我所領小壘，可容久徜徉。
- 亦欲拾之去，羣盜紛寇攘。
- 勉强不得已，芟惡完善良。
- 完國非我責，完郡亦何傷。
- 幸保千里民，不爲劍戟戕。
- 姦鬼伏肘腋，兩賊程與黄。
- 門生訐座主，婿不顧糟糠。
- 妄告無反坐，官吏飽賄贓。
- 一朝擲笏綬，僅有書幾囊。
- 辛巳至庚子，闔門饑欲僵。
- 二十年不仕，愚意誰揣量。
- 苟生內自愧，一思汗如漿。
- 焉得掛海席，萬里窮扶桑。
- 茅屋蔭松菊，槿籬畦芋薑。
- 讀書粗知道，晦遯攀餘芳。
- 詩文亦不俗，千篇垂琳琅。
- 今汝往筮仕，已踰四十强。
- 蕭然乏行李，艱甚謀聚糧。
- 此皆我之過，棄官畏禍殃。
- 以致兒女輩，無不羸以尫。
- 行行燕山下，悠悠易水傍。
- 北風無時無，南人少裘裳。
- 汝父近八袠，汝母七旬將。
- 苟可得一職，歸甘泌之洋。
- 生理我無策，徒此歌慨慷。
- 壯士一大笑，出門青天長。

## 拼音

- da4 wu4 ji4 gui1 zhou1 ， luo3 shi4 lai2 yin1 shang1 。
- yi2 qi2 yu3 ji1 wei1 ， jun1 wei2 shi2 san1 gang1 。
- wo3 suo3 ling3 xiao3 lei3 ， ke3 rong2 jiu3 chang2 yang2 。
- yi4 yu4 shi2 zhi1 qu4 ， qun2 dao4 fen1 kou4 rang3 。
- mian3 qiang3 bu4 de2 yi3 ， shan1 e4 wan2 shan4 liang2 。
- wan2 guo2 fei1 wo3 ze2 ， wan2 jun4 yi4 he2 shang1 。
- xing4 bao3 qian1 li3 min2 ， bu4 wei2 jian4 ji3 qiang1 。
- jian1 gui3 fu2 zhou3 ye4 ， liang3 zei2 cheng2 yu3 huang2 。
- men2 sheng1 jie2 zuo4 zhu3 ， xu4 bu2 gu4 zao1 kang1 。
- wang4 gao4 wu2 fan3 zuo4 ， guan1 li4 bao3 hui4 zang1 。
- yi4 zhao1 zhi4 hu4 shou4 ， jin3 you3 shu1 ji1 nang2 。
- xin1 si4 zhi4 geng1 zi3 ， he2 men2 ji1 yu4 jiang1 。
- er4 shi2 nian2 bu2 shi4 ， yu2 yi4 shui2 chuai1 liang4 。
- gou3 sheng1 nei4 zi4 kui4 ， yi4 si1 han4 ru2 jiang1 。
- yan1 de2 gua4 hai3 xi2 ， wan4 li3 qiong2 fu2 sang1 。
- mao2 wu1 yin1 song1 ju2 ， jin3 li2 qi2 yu4 jiang1 。
- du2 shu1 cu1 zhi1 dao4 ， hui4 dun4 pan1 yu2 fang1 。
- shi1 wen2 yi4 bu4 su2 ， qian1 pian1 chui2 lin2 lang2 。
- jin1 ru3 wang3 shi4 shi4 ， yi3 yu2 si4 shi2 qiang2 。
- xiao1 ran2 fa2 xing2 li0 ， jian1 shen4 mou2 ju4 liang2 。
- ci3 jie1 wo3 zhi1 guo4 ， qi4 guan1 wei4 huo4 yang1 。
- yi3 zhi4 er2 nü3 bei4 ， wu2 bu4 lei2 yi3 wang1 。
- hang2 hang2 yan1 shan1 xia4 ， you1 you1 yi4 shui3 bang4 。
- bei3 feng1 wu2 shi2 wu2 ， nan2 ren2 shao3 qiu2 shang0 。
- ru3 fu4 jin4 ba1 zhi4 ， ru3 mu3 qi1 xun2 jiang1 。
- gou3 ke3 de2 yi4 zhi2 ， gui1 gan1 mi4 zhi1 yang2 。
- sheng1 li3 wo3 wu2 ce4 ， tu2 ci3 ge1 kai3 kang1 。
- zhuang4 shi4 yi2 da4 xiao4 ， chu1 men2 qing1 tian1 chang2 。

## 注释

## 译文

## 赏析
