---
id: fang-hui-she-hou-ji-wei-shi-yu-jiu-bian-shu
title: 社後己未始雨酒邊書
titlePinyin: she4 hou4 ji3 wei4 shi3 yu3 jiu3 bian1 shu1
titleSlug: she-hou-ji-wei-shi-yu-jiu-bian-shu
author: 方回
authorPinyin: fang1 hui2
authorSlug: fang-hui
dynasty: 宋
dynastyPinyin: song4
dynastySlug: song
tags: []
---

## 正文

- 今年五月梅，晝夜雨不止。
- 及茲七八月，一旱乃如此。
- 古言了無驗，社公飲舊水。
- 豈其世俗移，難復論常理。
- 里門分內竟，誰記戊與己。
- 詰朝始霢霂，漸作霈然喜。
- 破靴行荒園，沙泥濡足指。
- 蕉扇戴頭歸，聲類釣蓬底。
- 有田穀不登，無田吾何耻。
- 荷鋤蒔蔬者，告謂土潤咫。
- 芙蓉一二開，紅蓼亂紛委。
- 木落樓閣出，風物甚清美。
- 偶茲樽酒具，小醉亦可爾。
- 土木愚頑姿，頹然隠吟几。
- 天地萬古悠，微軀一稊蟻。
- 區區曷足云，後當知此士。

## 拼音

- jin1 nian2 wu3 yue4 mei2 ， zhou4 ye4 yu3 bu4 zhi3 。
- ji2 zi1 qi1 ba1 yue4 ， yi2 han4 nai3 ru2 ci3 。
- gu3 yan2 le0 wu2 yan4 ， she4 gong1 yin3 jiu4 shui3 。
- qi3 qi2 shi4 su2 yi2 ， nan2 fu4 lun4 chang2 li3 。
- li3 men2 fen1 nei4 jing4 ， shui2 ji4 wu4 yu3 ji3 。
- jie2 chao2 shi3 mai4 mu4 ， jian4 zuo4 pei4 ran2 xi3 。
- po4 xue1 xing2 huang1 yuan2 ， sha1 ni2 ru2 zu2 zhi3 。
- jiao1 shan1 dai4 tou2 gui1 ， sheng1 lei4 diao4 peng2 di3 。
- you3 tian2 gu3 bu4 deng1 ， wu2 tian2 wu2 he2 chi3 。
- he2 chu2 shi4 shu1 zhe3 ， gao4 wei4 tu3 run4 zhi3 。
- fu2 rong2 yi1 er4 kai1 ， hong2 liao3 luan4 fen1 wei3 。
- mu4 luo4 lou2 ge2 chu1 ， feng1 wu4 shen4 qing1 mei3 。
- ou3 zi1 zun1 jiu3 ju4 ， xiao3 zui4 yi4 ke3 er3 。
- tu3 mu4 yu2 wan2 zi1 ， tui2 ran2 yin3 yin2 ji3 。
- tian1 di4 wan4 gu3 you1 ， wei1 qu1 yi4 ti2 yi3 。
- qu1 qu1 he2 zu2 yun2 ， hou4 dang1 zhi1 ci3 shi4 。

## 注释

## 译文

## 赏析
