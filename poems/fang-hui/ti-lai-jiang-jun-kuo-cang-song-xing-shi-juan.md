---
id: fang-hui-ti-lai-jiang-jun-kuo-cang-song-xing-shi-juan
title: 題來將軍括蒼送行詩卷
titlePinyin: ti2 lai2 jiang1 jun1 kuo4 cang1 song4 xing2 shi1 juan4
titleSlug: ti-lai-jiang-jun-kuo-cang-song-xing-shi-juan
author: 方回
authorPinyin: fang1 hui2
authorSlug: fang-hui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 將軍從元戎，六年守襄陽。
- 大小百餘戰，裂衣裹金瘡。
- 相逢說往事，鬚髯猶奮張。
- 歲晚不得志，巡邏分窮鄉。
- 窮鄉民不多，詩書間耕桑。
- 古不識兵火，承平異邊方。
- 一朝六鼇抃，罅隙疏隄防。
- 有盜黠如鼠，有吏貪如狼。
- 將軍手拊摩，不忍斧斫傷。
- 一語對曲直，冷泉解沸湯。
- 去著來時袍，蕭然無裝囊。
- 但有送行詩，至今猶珍藏。
- 壯士困資格，逆旅慳齎糧。
- 况又頗抱病，新添滿頤霜。
- 萬人爲翰墨，無一曹思王。
- 萬人握干殳，無一關雲長。
- 幸而一有之，時論紛臧倉。
- 恨不釃斗酒，與公歌慨慷。
- 將軍未五十，意氣摩穹蒼。
- 春鴻定决起，天驥終高驤。

## 拼音

- jiang1 jun1 cong2 yuan2 rong2 ， liu4 nian2 shou3 xiang1 yang2 。
- da4 xiao3 bai3 yu2 zhan4 ， lie4 yi1 guo3 jin1 chuang1 。
- xiang1 feng2 shuo1 wang3 shi4 ， xu1 ran2 you2 fen4 zhang1 。
- sui4 wan3 bu4 de2 zhi4 ， xun2 luo2 fen1 qiong2 xiang1 。
- qiong2 xiang1 min2 bu4 duo1 ， shi1 shu1 jian4 geng1 sang1 。
- gu3 bu4 shi2 bing1 huo3 ， cheng2 ping2 yi4 bian1 fang1 。
- yi4 chao2 liu4 ao2 bian4 ， xia4 xi4 shu1 di1 fang2 。
- you3 dao4 xia2 ru2 shu3 ， you3 li4 tan1 ru2 lang2 。
- jiang1 jun1 shou3 fu3 mo2 ， bu4 ren3 fu3 zhuo2 shang1 。
- yi4 yu3 dui4 qu1 zhi2 ， leng3 quan2 jie3 fei4 tang1 。
- qu4 zhu4 lai2 shi2 pao2 ， xiao1 ran2 wu2 zhuang1 nang2 。
- dan4 you3 song4 xing2 shi1 ， zhi4 jin1 you2 zhen1 cang2 。
- zhuang4 shi4 kun4 zi1 ge2 ， ni4 lü3 qian1 ji1 liang2 。
- kuang4 you4 po1 bao4 bing4 ， xin1 tian1 man3 yi2 shuang1 。
- wan4 ren2 wei2 han4 mo4 ， wu2 yi4 cao2 si1 wang2 。
- wan4 ren2 wo4 gan1 shu1 ， wu2 yi4 guan1 yun2 chang2 。
- xing4 er2 yi4 you3 zhi1 ， shi2 lun4 fen1 zang1 cang1 。
- hen4 bu4 shi1 dou4 jiu3 ， yu3 gong1 ge1 kai3 kang1 。
- jiang1 jun1 wei4 wu3 shi2 ， yi4 qi4 mo2 qiong2 cang1 。
- chun1 hong2 ding4 jue2 qi3 ， tian1 ji4 zhong1 gao1 xiang1 。

## 注释

## 译文

## 赏析
