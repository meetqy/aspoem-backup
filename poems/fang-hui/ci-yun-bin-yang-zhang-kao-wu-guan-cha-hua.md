---
id: fang-hui-ci-yun-bin-yang-zhang-kao-wu-guan-cha-hua
title: 次韻賓暘張考塢觀茶花
titlePinyin: ci4 yun4 bin1 yang2 zhang1 kao3 wu4 guan1 cha2 hua1
titleSlug: ci-yun-bin-yang-zhang-kao-wu-guan-cha-hua
author: 方回
authorPinyin: fang1 hui2
authorSlug: fang-hui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 頭上漉酒巾，吹風行欹斜。
- 野徑政自穩，世途殊未涯。
- 禮能致商皓，勢足屈孟嘉。
- 君身獨自由，時到山人家。
- 播植話禾稻，績紡詢桑麻。
- 側聞此一塢，村酤亦易賒。
- 芙蓉萬紅萼，錦綉紛交加。
- 掉頭不肯顧，特往觀茗葩。
- 嗅芳摘苦葉，咀嚼香齒牙。
- 榷利至此物，誰爲疲氓嗟。

## 拼音

- tou2 shang4 lu4 jiu3 jin1 ， chui1 feng1 xing2 qi1 xie2 。
- ye3 jing4 zheng4 zi4 wen3 ， shi4 tu2 shu1 wei4 ya2 。
- li3 neng2 zhi4 shang1 hao4 ， shi4 zu2 qu1 meng4 jia1 。
- jun1 shen1 du2 zi4 you2 ， shi2 dao4 shan1 ren2 jia1 。
- bo1 zhi2 hua4 he2 dao4 ， ji4 fang3 xun2 sang1 ma2 。
- ce4 wen2 ci3 yi2 wu4 ， cun1 gu1 yi4 yi4 she1 。
- fu2 rong2 wan4 hong2 e4 ， jin3 xiu4 fen1 jiao1 jia1 。
- diao4 tou2 bu4 ken3 gu4 ， te4 wang3 guan1 ming2 pa1 。
- xiu4 fang1 zhai1 ku3 ye4 ， ju3 jue2 xiang1 chi3 ya2 。
- que4 li4 zhi4 ci3 wu4 ， shui2 wei2 pi2 mang2 jie1 。

## 注释

## 译文

## 赏析
