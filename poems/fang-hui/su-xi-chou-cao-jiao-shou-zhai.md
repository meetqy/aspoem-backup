---
id: fang-hui-su-xi-chou-cao-jiao-shou-zhai
title: 宿西疇曹教授宅
titlePinyin: su4 xi1 chou2 cao2 jiao4 shou4 zhai2
titleSlug: su-xi-chou-cao-jiao-shou-zhai
author: 方回
authorPinyin: fang1 hui2
authorSlug: fang-hui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 宿羽同夜林，天明各分飛。
- 人生塵土內，別易會合稀。
- 我自錢塘來，君從宣城歸。
- 初喜望顔色，昔癯今似肥。
- 細視久乃覺，翛然不勝衣。
- 老至故當爾，閒心厭塵鞿。
- 戶門豈可忽，仕宦未爲非。
- 邇來三徑荒，園花減芳菲。
- 政坐行作吏，耕稼始願違。
- 子婿環我前，設席燈燭煇。
- 邃廡考畫鼓，崇盤薦瓊蕤。
- 友道比衰喪，聞客扃重扉。
- 獨此意不然，壺倒觴屢揮。
- 酒醒日已出，行行穿山圍。
- 回首重回首，晴川渺煙霏。

## 拼音

- su4 yu3 tong2 ye4 lin2 ， tian1 ming2 ge4 fen1 fei1 。
- ren2 sheng1 chen2 tu3 nei4 ， bie2 yi4 hui4 he2 xi1 。
- wo3 zi4 qian2 tang2 lai2 ， jun1 cong2 xuan1 cheng2 gui1 。
- chu1 xi3 wang4 yan2 se4 ， xi1 qu2 jin1 si4 fei2 。
- xi4 shi4 jiu3 nai3 jue2 ， xiao1 ran2 bu2 sheng4 yi1 。
- lao3 zhi4 gu4 dang1 er3 ， xian2 xin1 yan4 chen2 ji1 。
- hu4 men2 qi3 ke3 hu1 ， shi4 huan4 wei4 wei2 fei1 。
- er3 lai2 san1 jing4 huang1 ， yuan2 hua1 jian3 fang1 fei1 。
- zheng4 zuo4 xing2 zuo4 li4 ， geng1 jia4 shi3 yuan4 wei2 。
- zi3 xu4 huan2 wo3 qian2 ， she4 xi2 deng1 zhu2 hui1 。
- sui4 wu3 kao3 hua4 gu3 ， chong2 pan2 jian4 qiong2 rui2 。
- you3 dao4 bi3 shuai1 sang1 ， wen2 ke4 jiong1 zhong4 fei1 。
- du2 ci3 yi4 bu4 ran2 ， hu2 dao3 shang1 lü3 hui1 。
- jiu3 xing3 ri4 yi3 chu1 ， hang2 hang2 chuan1 shan1 wei2 。
- hui2 shou3 zhong4 hui2 shou3 ， qing2 chuan1 miao3 yan1 fei1 。

## 注释

## 译文

## 赏析
