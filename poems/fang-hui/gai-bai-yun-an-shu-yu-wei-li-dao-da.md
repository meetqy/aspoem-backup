---
id: fang-hui-gai-bai-yun-an-shu-yu-wei-li-dao-da
title: 改白雲庵疏語爲李道大
titlePinyin: gai3 bai2 yun2 an1 shu1 yu3 wei2 li3 dao4 da4
titleSlug: gai-bai-yun-an-shu-yu-wei-li-dao-da
author: 方回
authorPinyin: fang1 hui2
authorSlug: fang-hui
dynasty: 宋
dynastyPinyin: song4
dynastySlug: song
tags: []
---

## 正文

- 昔有隠君子，中年洛陽居。
- 擊壤歌太平，洛人爲結廬。
- 名曰安樂窩，花間行小車。
- 昔有賢宰相，退休寓洛都。
- 心乎愛此老，卜鄰同里閭。
- 買園廣其宅，至今傳畫圖。
- 賢宰富彥國，隠君邵堯夫。
- 走也非隠君，賢宰今不無。
- 草草白雲庵，隙地日自鋤。
- 欲築三兩亭，冠蓋延朋徒。
- 勸君可綠蟻，揣己無青蚨。
- 解劍肯指廩，芳名宜大書。

## 拼音

- xi1 you3 yin3 jun1 zi3 ， zhong1 nian2 luo4 yang2 ju1 。
- ji1 rang3 ge1 tai4 ping2 ， luo4 ren2 wei2 jie2 lu2 。
- ming2 yue1 an1 le4 wo1 ， hua1 jian4 xing2 xiao3 ju1 。
- xi1 you3 xian2 zai3 xiang4 ， tui4 xiu1 yu4 luo4 dou1 。
- xin1 hu1 ai4 ci3 lao3 ， bu3 lin2 tong2 li3 lü2 。
- mai3 yuan2 guang3 qi2 zhai2 ， zhi4 jin1 chuan2 hua4 tu2 。
- xian2 zai3 fu4 yan4 guo2 ， yin3 jun1 shao4 yao2 fu1 。
- zou3 ye3 fei1 yin3 jun1 ， xian2 zai3 jin1 bu4 wu2 。
- cao3 cao3 bai2 yun2 an1 ， xi4 di4 ri4 zi4 chu2 。
- yu4 zhu4 san1 liang3 ting2 ， guan1 gai4 yan2 peng2 tu2 。
- quan4 jun1 ke3 lü4 yi3 ， chuai1 ji3 wu2 qing1 fu2 。
- jie3 jian4 ken3 zhi3 lin3 ， fang1 ming2 yi2 da4 shu1 。

## 注释

## 译文

## 赏析
