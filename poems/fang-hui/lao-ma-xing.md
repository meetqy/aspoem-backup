---
id: fang-hui-lao-ma-xing
title: 老馬行
titlePinyin: lao3 ma3 xing2
titleSlug: lao-ma-xing
author: 方回
authorPinyin: fang1 hui2
authorSlug: fang-hui
dynasty: 宋
dynastyPinyin: song4
dynastySlug: song
tags: []
---

## 正文

- 十年何啻騎千馬，望風此馬甘爲下。
- 老夫與爾共艱難，定非苟且相逢者。
- 憶昔專城鬢欲霜，宇宙茫茫成戰場。
- 指呼壯士斬羣賊，蹀躞濺血霑靴裳。
- 廄中始與駑駘列，夜夜向風嘶曉月。
- 咆哮跳躑不受鞍，獨我乘之心妥帖。
- 韓幹曹霸畫圖同，耳小胸開蹄踣鐵。
- 吳隄朝望海門潮，薊門暮踏燕山雪。
- 黄雲衰草出長城，碧眼虬髯逢者驚。
- 百人走驛落喘汗，力追不及猶緩行。
- 痛飲爛醉仍宵征，了無傾側肩輿平。
- 髪雕齒鈍兩衰暮，重到江南如隔生。
- 我閒解官甘寂寞，爾病良醫頻灌烙。
- 去年西湖往探梅，雅稱是翁俱矍鑠。
- 陌上誰家年少郎，千金美妾規紫光。
- 謹營芻豆尚努力，永伴殘年田子方。

## 拼音

- shi2 nian2 he2 chi4 qi2 qian1 ma3 ， wang4 feng1 ci3 ma3 gan1 wei2 xia4 。
- lao3 fu1 yu3 er3 gong4 jian1 nan2 ， ding4 fei1 gou3 qie3 xiang1 feng2 zhe3 。
- yi4 xi1 zhuan1 cheng2 bin4 yu4 shuang1 ， yu3 zhou4 mang2 mang2 cheng2 zhan4 chang3 。
- zhi3 hu1 zhuang4 shi4 zhan3 qun2 zei2 ， die2 xie4 jian4 xue4 zhan1 xue1 shang0 。
- jiu4 zhong1 shi3 yu3 nu2 tai2 lie4 ， ye4 ye4 xiang4 feng1 si1 xiao3 yue4 。
- pao2 xiao4 tiao4 zhi2 bu2 shou4 an1 ， du2 wo3 cheng2 zhi1 xin1 tuo3 tie1 。
- han2 gan4 cao2 ba4 hua4 tu2 tong2 ， er3 xiao3 xiong1 kai1 ti2 bo2 tie3 。
- wu2 di1 chao2 wang4 hai3 men2 chao2 ， ji4 men2 mu4 ta4 yan1 shan1 xue3 。
- huang2 yun2 shuai1 cao3 chu1 chang2 cheng2 ， bi4 yan3 qiu2 ran2 feng2 zhe3 jing1 。
- bai3 ren2 zou3 yi4 luo4 chuan3 han4 ， li4 zhui1 bu4 ji2 you2 huan3 xing2 。
- tong4 yin3 lan4 zui4 reng2 xiao1 zheng1 ， liao3 wu2 qing1 ce4 jian1 yu2 ping2 。
- fa4 diao1 chi3 dun4 liang3 shuai1 mu4 ， zhong4 dao4 jiang1 nan2 ru2 ge2 sheng1 。
- wo3 xian2 jie3 guan1 gan1 ji4 mo4 ， er3 bing4 liang2 yi1 bin1 guan4 lao4 。
- qu4 nian2 xi1 hu2 wang3 tan4 mei2 ， ya3 cheng1 shi4 weng1 ju4 jue2 shuo4 。
- mo4 shang4 shui2 jia1 nian2 shao4 lang2 ， qian1 jin1 mei3 qie4 gui1 zi3 guang1 。
- jin3 ying2 chu2 dou4 shang4 nu3 li4 ， yong3 ban4 can2 nian2 tian2 zi3 fang1 。

## 注释

## 译文

## 赏析
