---
id: peng-ru-li-kou-zhan-he-jun-shi
title: 口占和君時
titlePinyin: kou3 zhan4 he2 jun1 shi2
titleSlug: kou-zhan-he-jun-shi
author: 彭汝礪
authorPinyin: peng2 ru3 li4
authorSlug: peng-ru-li
dynasty: 唐
dynastyPinyin: tang2
dynastySlug: tang
tags: [] 
---

## 正文

- 吾生有窮通，吾志不可衰。
- 飄飄如浮雲，富貴我何爲。
- 我今樂不淺，我歌爾其隨。
- 譬猶富者家，畜聚不可訾。
- 怡怡任天真，何害爲偲偲。
- 人惟學不學，高下成雲泥。
- 是非惟所求，萬物豈我私。
- 君看鑑中明，不隠嫫母媸。
- 君病本自無，吾藥奚所施。
- 惟作日新銘，與汝同爲規。

## 拼音

- wu2 sheng1 you3 qiong2 tong1 ， wu2 zhi4 bu4 ke3 shuai1 。
- piao1 piao1 ru2 fu2 yun2 ， fu4 gui4 wo3 he2 wei2 。
- wo3 jin1 le4 bu4 qian3 ， wo3 ge1 er3 qi2 sui2 。
- pi4 you2 fu4 zhe3 jia1 ， chu4 ju4 bu4 ke3 zi1 。
- yi2 yi2 ren4 tian1 zhen1 ， he2 hai4 wei2 cai1 cai1 。
- ren2 wei2 xue2 bu0 xue2 ， gao1 xia4 cheng2 yun2 ni2 。
- shi4 fei1 wei2 suo3 qiu2 ， wan4 wu4 qi3 wo3 si1 。
- jun1 kan4 jian4 zhong1 ming2 ， bu4 yin3 mo2 mu3 chi1 。
- jun1 bing4 ben3 zi4 wu2 ， wu2 yao4 xi1 suo3 shi1 。
- wei2 zuo4 ri4 xin1 ming2 ， yu3 ru3 tong2 wei2 gui1 。

## 注释

## 译文

## 赏析
