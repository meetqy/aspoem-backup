---
id: peng-ru-li-song-jiang-si-xun-fu-he-bei-cao-shi
title: 送蔣司勳赴河北漕使
titlePinyin: song4 jiang3 si1 xun1 fu4 he2 bei3 cao2 shi3
titleSlug: song-jiang-si-xun-fu-he-bei-cao-shi
author: 彭汝礪
authorPinyin: peng2 ru3 li4
authorSlug: peng-ru-li
dynasty: 宋
dynastyPinyin: song4
dynastySlug: song
tags: []
---

## 正文

- 於皇時宋，治定百年。
- 朝廷肅雍，以有多賢。
- 蔣侯孔碩，克明其德。
- 其立嶷嶷，其嚴翼翼。
- 英考是擢，以司邦直。
- 彼富貴不仁，人則憚之，侯曰吾治之。
- 彼孤有幼，人則侮之，侯曰吾綏之。
- 竄逐流落，江湖東南。
- 侯曰行哉，義豈吾慚。
- 皇帝思之，擢使于閩。
- 于淮于江，治績升聞。
- 皇帝曰咨，朕寵爾勤。
- 俾相爾攸宜，莫如河朔。
- 往都漕事，以謀以度。
- 侯拜稽首，受命不敢居。
- 言秣其馬，言脂其車。
- 其馬騑騑，雖疾而儀。
- 其車軒軒，既博且閑。
- 蔣侯歸止，覲于天子。
- 天子是喜，曰朕有賢卿士。
- 明明蔣侯，政事文章。
- 以明以將，當至廟堂，奚止河一方。
- 汝礪作詩，式贈其行。
- 俾人詠歌，以永厥聲。

## 拼音

- wu1 huang2 shi2 song4 ， zhi4 ding4 bai3 nian2 。
- chao2 ting2 su4 yong1 ， yi3 you3 duo1 xian2 。
- jiang3 hou2 kong3 shuo4 ， ke4 ming2 qi2 de2 。
- qi2 li4 yi2 yi2 ， qi2 yan2 yi4 yi4 。
- ying1 kao3 shi4 zhuo2 ， yi3 si1 bang1 zhi2 。
- bi3 fu4 gui4 bu4 ren2 ， ren2 ze2 dan4 zhi1 ， hou2 yue1 wu2 zhi4 zhi1 。
- bi3 gu1 you3 you4 ， ren2 ze2 wu3 zhi1 ， hou2 yue1 wu2 sui2 zhi1 。
- cuan4 zhu2 liu2 luo4 ， jiang1 hu2 dong1 nan2 。
- hou2 yue1 xing2 zai1 ， yi4 qi3 wu2 can2 。
- huang2 di4 si1 zhi1 ， zhuo2 shi3 yu2 min3 。
- yu2 huai2 yu2 jiang1 ， zhi4 ji4 sheng1 wen2 。
- huang2 di4 yue1 zi1 ， zhen4 chong3 er3 qin2 。
- bi3 xiang1 er3 you1 yi2 ， mo4 ru2 he2 shuo4 。
- wang3 dou1 cao2 shi4 ， yi3 mou2 yi3 du4 。
- hou2 bai4 qi3 shou3 ， shou4 ming4 bu4 gan3 ju1 。
- yan2 mo4 qi2 ma3 ， yan2 zhi1 qi2 ju1 。
- qi2 ma3 fei1 fei1 ， sui1 ji2 er2 yi2 。
- qi2 ju1 xuan1 xuan1 ， ji4 bo2 qie3 xian2 。
- jiang3 hou2 gui1 zhi3 ， jin4 yu2 tian1 zi3 。
- tian1 zi3 shi4 xi3 ， yue1 zhen4 you3 xian2 qing1 shi4 。
- ming2 ming2 jiang3 hou2 ， zheng4 shi4 wen2 zhang1 。
- yi3 ming2 yi3 jiang1 ， dang1 zhi4 miao4 tang2 ， xi1 zhi3 he2 yi4 fang1 。
- ru3 li4 zuo4 shi1 ， shi4 zeng4 qi2 xing2 。
- bi3 ren2 yong3 ge1 ， yi3 yong3 jue2 sheng1 。

## 注释

## 译文

## 赏析
