---
id: peng-ru-li-su-wan-xiao-zi-jia
title: 宿萬孝子家
titlePinyin: su4 wan4 xiao4 zi3 jia1
titleSlug: su-wan-xiao-zi-jia
author: 彭汝礪
authorPinyin: peng2 ru3 li4
authorSlug: peng-ru-li
dynasty: 宋
dynastyPinyin: song4
dynastySlug: song
tags: []
---

## 正文

- 昔人迴車勝母里，今我枉步孝子家。
- 天寒日暮林谷暗，回旋道路甘泥沙。
- 高臺隆隆起門戶，松檜夾逕清陰斜。
- 縣官把燭讀碑字，夜闌相視生咨嗟。
- 今我爲詩語萬氏，萬事成難敗之易。
- 爾家承承今幾年，勉旃無爲先世累。

## 拼音

- xi1 ren2 hui2 ju1 sheng4 mu3 li3 ， jin1 wo3 wang3 bu4 xiao4 zi3 jia1 。
- tian1 han2 ri4 mu4 lin2 gu3 an4 ， hui2 xuan2 dao4 lu4 gan1 ni2 sha1 。
- gao1 tai2 long2 long2 qi3 men2 hu4 ， song1 gui4 jia1 jing4 qing1 yin1 xie2 。
- xian4 guan1 ba3 zhu2 du2 bei1 zi4 ， ye4 lan2 xiang1 shi4 sheng1 zi1 jie1 。
- jin1 wo3 wei2 shi1 yu3 wan4 shi4 ， wan4 shi4 cheng2 nan2 bai4 zhi1 yi4 。
- er3 jia1 cheng2 cheng2 jin1 ji1 nian2 ， mian3 zhan1 wu2 wei2 xian1 shi4 lei4 。

## 注释

## 译文

## 赏析
