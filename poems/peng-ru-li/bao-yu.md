---
id: peng-ru-li-bao-yu
title: 暴雨
titlePinyin: bao4 yu3
titleSlug: bao-yu
author: 彭汝礪
authorPinyin: peng2 ru3 li4
authorSlug: peng-ru-li
dynasty: 宋
dynastyPinyin: song4
dynastySlug: song
tags: []
---

## 正文

- 雲如驚瀾如潑墨，萬竅怒號四山黑。
- 電母摇睛嚇風伯，疾雷怒張坤軸側。
- 雨如河傾如雨石，上山下山泉動脈。
- 石漂木拔崖裂坼，高原立脚成大澤。
- 古寺顛前後岡逼，瓦腐椽折破無壁。
- 泥佛露頭水浸臆，苔錢藤蔓生金碧。
- 背堂衆流如箭激，挾氣急欲投閒隙。
- 衣掣脚芒看溝淢，有惻烝徒老荆棘。
- 荷戈與殳甲不釋，中夕愁居晝艱食。
- 我今乃敢求安席，閭閻人家水沒極。
- 壯夫浮泅老者溺，高占鳥巢據猨杙。
- 可憐欲走無羽翮，我起熟視惟歎息。
- 斷蘗棲苴在簷額，雞飛犬跳上屋脊。
- 蛟黿睥睨迷所宅，乾坤欲晴但頃刻。
- 廣庭泥深猶數尺，大浪如銀沸阡陌。
- 萬馬相踶轂相擊，窮民欲炊無釜鬲。
- 蚯蚓在堂魚在閾，兒童捕魚不知戚。
- 溪南不能過溪北，跬步如越與胡隔。
- 溺者漫不見蹤跡，東村西村哭聲塞。
- 手援不能淚沾臆，掩胔雖欲終何益。
- 天理吁嗟杳難測，惸獨無辜不愛惜。
- 葬填溪魚瘞砂礫，乃能屈折容盜賊。
- 鑿險開深聽藏匿，不以血膋膏鋒鏑。
- 皇天無情禍福直，昔也昭昭今也惑。
- 我歌且謠寫悲惻，竹林一夜生秋色。

## 拼音

- yun2 ru2 jing1 lan2 ru2 po1 mo4 ， wan4 qiao4 nu4 hao4 si4 shan1 hei1 。
- dian4 mu3 yao2 jing1 he4 feng1 bo2 ， ji2 lei2 nu4 zhang1 kun1 zhou2 ce4 。
- yu3 ru2 he2 qing1 ru2 yu3 shi2 ， shang4 shan1 xia4 shan1 quan2 dong4 mai4 。
- shi2 piao1 mu4 ba2 ya2 lie4 che4 ， gao1 yuan2 li4 jiao3 cheng2 da4 ze2 。
- gu3 si4 dian1 qian2 hou4 gang1 bi1 ， wa3 fu3 chuan2 zhe2 po4 wu2 bi4 。
- ni2 fo2 lu4 tou2 shui3 jin4 yi4 ， tai2 qian2 teng2 wan4 sheng1 jin1 bi4 。
- bei4 tang2 zhong4 liu2 ru2 jian4 ji1 ， xie2 qi4 ji2 yu4 tou2 xian2 xi4 。
- yi1 che4 jiao3 mang2 kan4 gou1 yu4 ， you3 ce4 zheng1 tu2 lao3 jing1 ji2 。
- he2 ge1 yu3 shu1 jia3 bu2 shi4 ， zhong1 xi1 chou2 ju1 zhou4 jian1 shi2 。
- wo3 jin1 nai3 gan3 qiu2 an1 xi2 ， lü2 yan2 ren2 jia1 shui3 mei2 ji2 。
- zhuang4 fu1 fu2 qiu2 lao3 zhe3 ni4 ， gao1 zhan4 niao3 chao2 ju4 yuan2 yi4 。
- ke3 lian2 yu4 zou3 wu2 yu3 he2 ， wo3 qi3 shu2 shi4 wei2 tan4 xi1 。
- duan4 bo4 qi1 ju1 zai4 yan2 e2 ， ji1 fei1 quan3 tiao4 shang4 wu1 ji3 。
- jiao1 yuan2 pi4 ni4 mi2 suo3 zhai2 ， qian2 kun1 yu4 qing2 dan4 qing3 ke4 。
- guang3 ting2 ni2 shen1 you2 shu4 chi3 ， da4 lang4 ru2 yin2 fei4 qian1 mo4 。
- wan4 ma3 xiang1 di4 gu3 xiang1 ji1 ， qiong2 min2 yu4 chui1 wu2 fu3 ge2 。
- qiu1 yin3 zai4 tang2 yu2 zai4 yu4 ， er2 tong2 bu3 yu2 bu4 zhi1 qi1 。
- xi1 nan2 bu4 neng2 guo4 xi1 bei3 ， kui3 bu4 ru2 yue4 yu3 hu2 ge2 。
- ni4 zhe3 man4 bu2 jian4 zong1 ji4 ， dong1 cun1 xi1 cun1 ku1 sheng1 sai1 。
- shou3 yuan2 bu4 neng2 lei4 zhan1 yi4 ， yan3 zi4 sui1 yu4 zhong1 he2 yi4 。
- tian1 li3 xu1 jie1 yao3 nan2 ce4 ， qiong2 du2 wu2 gu1 bu2 ai4 xi1 。
- zang4 tian2 xi1 yu2 yi4 sha1 li4 ， nai3 neng2 qu1 zhe2 rong2 dao4 zei2 。
- zao2 xian3 kai1 shen1 ting1 cang2 ni4 ， bu4 yi3 xue4 liao2 gao1 feng1 di2 。
- huang2 tian1 wu2 qing2 huo4 fu2 zhi2 ， xi1 ye3 zhao1 zhao1 jin1 ye3 huo4 。
- wo3 ge1 qie3 yao2 xie3 bei1 ce4 ， zhu2 lin2 yi2 ye4 sheng1 qiu1 se4 。

## 注释

## 译文

## 赏析
