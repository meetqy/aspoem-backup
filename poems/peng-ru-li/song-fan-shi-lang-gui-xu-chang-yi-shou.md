---
id: peng-ru-li-song-fan-shi-lang-gui-xu-chang-yi-shou
title: 送范侍郎歸許昌一首
titlePinyin: song4 fan4 shi4 lang2 gui1 xu1 chang1 yi4 shou3
titleSlug: song-fan-shi-lang-gui-xu-chang-yi-shou
author: 彭汝礪
authorPinyin: peng2 ru3 li4
authorSlug: peng-ru-li
dynasty: 宋
dynastyPinyin: song4
dynastySlug: song
tags: []
---

## 正文

- 鳳鳥蹌蹌，其羽儀儀。
- 其集伊何，梧桐之枝。
- 鴻飛冥冥，其翼差差。
- 其止伊何，清泠之池。
- 朝廷於公，夫豈不知。
- 國有大疑，爰度爰咨。
- 公雖家居，如在廟堂。
- 國之大經，論討靡忘。
- 徐徐公車，在汴之郊。
- 薄言追之，以永今朝。
- 汎汎公舟，在河之陰。
- 薄言維之，以慰我心。
- 公賜我言，我斯藏之。
- 何以報之，羔羊素絲，秉德不遺。
- 公飲我酒，我斯酬之。
- 何以祝之，秀髮龐眉，受福無期。

## 拼音

- feng4 niao3 qiang1 qiang1 ， qi2 yu3 yi2 yi2 。
- qi2 ji2 yi1 he2 ， wu2 tong2 zhi1 zhi1 。
- hong2 fei1 ming2 ming2 ， qi2 yi4 cha4 cha4 。
- qi2 zhi3 yi1 he2 ， qing1 ling2 zhi1 chi2 。
- chao2 ting2 wu1 gong1 ， fu1 qi3 bu4 zhi1 。
- guo2 you3 da4 yi2 ， yuan2 du4 yuan2 zi1 。
- gong1 sui1 jia1 ju1 ， ru2 zai4 miao4 tang2 。
- guo2 zhi1 da4 jing1 ， lun4 tao3 mi2 wang4 。
- xu2 xu2 gong1 ju1 ， zai4 bian4 zhi1 jiao1 。
- bo2 yan2 zhui1 zhi1 ， yi3 yong3 jin1 zhao1 。
- fan4 fan4 gong1 zhou1 ， zai4 he2 zhi1 yin1 。
- bo2 yan2 wei2 zhi1 ， yi3 wei4 wo3 xin1 。
- gong1 ci4 wo3 yan2 ， wo3 si1 cang2 zhi1 。
- he2 yi3 bao4 zhi1 ， gao1 yang2 su4 si1 ， bing3 de2 bu4 yi2 。
- gong1 yin3 wo3 jiu3 ， wo3 si1 chou2 zhi1 。
- he2 yi3 zhu4 zhi1 ， xiu4 fa4 pang2 mei2 ， shou4 fu2 wu2 qi1 。

## 注释

## 译文

## 赏析
