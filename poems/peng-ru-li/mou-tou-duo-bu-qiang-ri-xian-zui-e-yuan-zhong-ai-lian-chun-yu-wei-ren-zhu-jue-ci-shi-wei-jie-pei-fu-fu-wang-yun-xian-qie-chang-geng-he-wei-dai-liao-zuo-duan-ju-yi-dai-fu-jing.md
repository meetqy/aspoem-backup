---
id: peng-ru-li-mou-tou-duo-bu-qiang-ri-xian-zui-e-yuan-zhong-ai-lian-chun-yu-wei-ren-zhu-jue-ci-shi-wei-jie-pei-fu-fu-wang-yun-xian-qie-chang-geng-he-wei-dai-liao-zuo-duan-ju-yi-dai-fu-jing
title: 某偷惰不强日陷罪惡元忠哀憐惷愚未忍誅絕賜詩爲戒佩服弗忘韵險且長賡和未逮聊作短句以代負荆
titlePinyin: mou3 tou1 duo4 bu4 qiang2 ri4 xian4 zui4 e4 yuan2 zhong1 ai1 lian2 chun3 yu2 wei4 ren3 zhu1 jue2 ci4 shi1 wei2 jie4 pei4 fu2 fu2 wang4 yun4 xian3 qie3 chang2 geng1 he2 wei4 dai3 liao2 zuo4 duan3 ju4 yi3 dai4 fu4 jing1
titleSlug: mou-tou-duo-bu-qiang-ri-xian-zui-e-yuan-zhong-ai-lian-chun-yu-wei-ren-zhu-jue-ci-shi-wei-jie-pei-fu-fu-wang-yun-xian-qie-chang-geng-he-wei-dai-liao-zuo-duan-ju-yi-dai-fu-jing
author: 彭汝礪
authorPinyin: peng2 ru3 li4
authorSlug: peng-ru-li
dynasty: 唐
dynastyPinyin: tang2
dynastySlug: tang
tags: [] 
---

## 正文

- 小人無遠慮，苟志懷與安。
- 富貴本浮雲，百計圖一完。
- 辰乎來之遲，玩弄如等閑。
- 其不爲禽狄，不能分寸間。
- 故人哀憐之，投以藥石言。
- 伏讀夜達旦，顔汗肌骨寒。
- 顧惟壯盛時，氣大力亦敦。
- 泰山陟其顛，不見宇宙寬。
- 蕩舟絕溟渤，獨自觀其瀾。
- 老大不自强，喑嘿甘素餐。
- 更欲盜恩榮，歸取妻子歡。
- 自非仁人心，孰肯救此患。
- 過惡苟容改，勿憚提耳煩。
- 將大書諸紳，佩服永弗諼。

## 拼音

- xiao3 ren2 wu2 yuan3 lü4 ， gou3 zhi4 huai2 yu3 an1 。
- fu4 gui4 ben3 fu2 yun2 ， bai3 ji4 tu2 yi4 wan2 。
- chen2 hu1 lai2 zhi1 chi2 ， wan2 nong4 ru2 deng3 xian2 。
- qi2 bu4 wei2 qin2 di2 ， bu4 neng2 fen1 cun4 jian4 。
- gu4 ren2 ai1 lian2 zhi1 ， tou2 yi3 yao4 shi2 yan2 。
- fu2 du2 ye4 da2 dan4 ， yan2 han4 ji1 gu3 han2 。
- gu4 wei2 zhuang4 sheng4 shi2 ， qi4 da4 li4 yi4 dun1 。
- tai4 shan1 zhi4 qi2 dian1 ， bu2 jian4 yu3 zhou4 kuan1 。
- dang4 zhou1 jue2 ming2 bo2 ， du2 zi4 guan1 qi2 lan2 。
- lao3 da4 bu2 zi4 qiang2 ， yin1 hei1 gan1 su4 can1 。
- geng4 yu4 dao4 en1 rong2 ， gui1 qu3 qi1 zi0 huan1 。
- zi4 fei1 ren2 ren2 xin1 ， shu2 ken3 jiu4 ci3 huan4 。
- guo4 e4 gou3 rong2 gai3 ， wu4 dan4 ti2 er3 fan2 。
- jiang1 da4 shu1 zhu1 shen1 ， pei4 fu2 yong3 fu2 xuan1 。

## 注释

## 译文

## 赏析
