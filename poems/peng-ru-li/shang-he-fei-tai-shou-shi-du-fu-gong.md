---
id: peng-ru-li-shang-he-fei-tai-shou-shi-du-fu-gong
title: 上合肥太守侍讀傅公
titlePinyin: shang4 he2 fei2 tai4 shou3 shi4 du2 fu4 gong1
titleSlug: shang-he-fei-tai-shou-shi-du-fu-gong
author: 彭汝礪
authorPinyin: peng2 ru3 li4
authorSlug: peng-ru-li
dynasty: 宋
dynastyPinyin: song4
dynastySlug: song
tags: []
---

## 正文

- 肥水當時守，商岩幾代孫。
- 精明應玄象，清白接靈源。
- 山岳分凝重，球琳讓粹溫。
- 一書開主惑，羣力破姦魂。
- 萬事非吾計，孤忠自所存。
- 遺聲雙禁闥，寵錫兩朱轓。
- 道路生新樂，江湖洗舊民。
- 澤餘沾草木，孚至及魚豚。
- 不肖塵華幕，無材愧素餐。
- 誤懸徐孺榻，喜上李膺門。
- 簿領才傷拙，塵埃貌苦村。
- 初終承至訓，老稚飲殊恩。
- 遂恐徵書至，還歸近侍尊。
- 蛟龍不潜隠，鵰鶚自飛翻。
- 會亦懲衰弊，應須正本原。
- 紀綱維盡力，狐鼠可忘言。
- 鼎鼐開先烈，鹽梅及後昆。
- 祇知心繾綣，不覺語真繁。

## 拼音

- fei2 shui3 dang1 shi2 shou3 ， shang1 yan2 ji1 dai4 sun1 。
- jing1 ming2 ying1 xuan2 xiang4 ， qing1 bai2 jie1 ling2 yuan2 。
- shan1 yue4 fen1 ning2 zhong4 ， qiu2 lin2 rang4 cui4 wen1 。
- yi4 shu1 kai1 zhu3 huo4 ， qun2 li4 po4 jian1 hun2 。
- wan4 shi4 fei1 wu2 ji4 ， gu1 zhong1 zi4 suo3 cun2 。
- yi2 sheng1 shuang1 jin4 ta4 ， chong3 xi1 liang3 zhu1 fan1 。
- dao4 lu4 sheng1 xin1 le4 ， jiang1 hu2 xi3 jiu4 min2 。
- ze2 yu2 zhan1 cao3 mu4 ， fu2 zhi4 ji2 yu2 tun2 。
- bu2 xiao4 chen2 hua2 mu4 ， wu2 cai2 kui4 su4 can1 。
- wu4 xuan2 xu2 ru2 ta4 ， xi3 shang4 li3 ying1 men2 。
- bo2 ling3 cai2 shang1 zhuo1 ， chen2 ai1 mao4 ku3 cun1 。
- chu1 zhong1 cheng2 zhi4 xun4 ， lao3 zhi4 yin3 shu1 en1 。
- sui4 kong3 zhi3 shu1 zhi4 ， huan2 gui1 jin4 shi4 zun1 。
- jiao1 long2 bu4 qian2 yin3 ， diao1 e4 zi4 fei1 fan1 。
- hui4 yi4 cheng2 shuai1 bi4 ， ying1 xu1 zheng4 ben3 yuan2 。
- ji4 gang1 wei2 jin4 li4 ， hu2 shu3 ke3 wang4 yan2 。
- ding3 nai4 kai1 xian1 lie4 ， yan2 mei2 ji2 hou4 kun1 。
- qi2 zhi1 xin1 qian3 quan3 ， bu4 jue2 yu3 zhen1 fan2 。

## 注释

## 译文

## 赏析
