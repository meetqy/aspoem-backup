---
id: peng-ru-li-chen-qi-ci-xian-nong-dao-zhong
title: 晨起祠先農道中
titlePinyin: chen2 qi3 ci2 xian1 nong2 dao4 zhong1
titleSlug: chen-qi-ci-xian-nong-dao-zhong
author: 彭汝礪
authorPinyin: peng2 ru3 li4
authorSlug: peng-ru-li
dynasty: 宋
dynastyPinyin: song4
dynastySlug: song
tags: []
---

## 正文

- 更闌燭花低，呼童起視夜。
- 問夜如何其，露落月未謝。
- 皇帝共神明，朝燕或爲罷。
- 多儀禮有敬，少怠刑無赦。
- 今茲先農饗，上意在耕稼。
- 駕言投明起，不敢私安暇。
- 馬蹄踏冰雪，霧露溼鞍馬。
- 寒林月中影，十里開圖畫。
- 燈火望壇場，冠裳出次舍。
- 鏘洋響金石，馨香紛彝斝。
- 百年禮樂中，萬事無雜霸。
- 昏冥久塵土，今日聞韶夏。
- 心知至誠通，自可膏澤下。
- 清風吹菽麥，綠陰密桑柘。
- 人家實倉廩，得以時婚嫁。
- 四夷共安富，兵偃祭類禡。
- 山川百神寧，天子樂無假。
- 敢後秋冬報，還見擊鼓御。
- 顧予真缺然，何以補漏罅。
- 尚堪逐農樵，擊壤歌聖化。

## 拼音

- geng4 lan2 zhu2 hua1 di1 ， hu1 tong2 qi3 shi4 ye4 。
- wen4 ye4 ru2 he2 qi2 ， lu4 luo4 yue4 wei4 xie4 。
- huang2 di4 gong4 shen2 ming2 ， chao2 yan4 huo4 wei2 ba4 。
- duo1 yi2 li3 you3 jing4 ， shao3 dai4 xing2 wu2 she4 。
- jin1 zi1 xian1 nong2 xiang3 ， shang4 yi4 zai4 geng1 jia4 。
- jia4 yan2 tou2 ming2 qi3 ， bu4 gan3 si1 an1 xia2 。
- ma3 ti2 ta4 bing1 xue3 ， wu4 lu4 shi1 an1 ma3 。
- han2 lin2 yue4 zhong1 ying3 ， shi2 li3 kai1 tu2 hua4 。
- deng1 huo3 wang4 tan2 chang3 ， guan1 shang0 chu1 ci4 she4 。
- qiang1 yang2 xiang3 jin1 shi2 ， xin1 xiang1 fen1 yi2 jia3 。
- bai3 nian2 li3 le4 zhong1 ， wan4 shi4 wu2 za2 ba4 。
- hun1 ming2 jiu3 chen2 tu3 ， jin1 ri4 wen2 shao2 xia4 。
- xin1 zhi1 zhi4 cheng2 tong1 ， zi4 ke3 gao1 ze2 xia4 。
- qing1 feng1 chui1 shu1 mai4 ， lü4 yin1 mi4 sang1 zhe4 。
- ren2 jia1 shi2 cang1 lin3 ， de2 yi3 shi2 hun1 jia4 。
- si4 yi2 gong4 an1 fu4 ， bing1 yan3 ji4 lei4 ma4 。
- shan1 chuan1 bai3 shen2 ning2 ， tian1 zi3 le4 wu2 jia3 。
- gan3 hou4 qiu1 dong1 bao4 ， huan2 jian4 ji1 gu3 yu4 。
- gu4 yu3 zhen1 que1 ran2 ， he2 yi3 bu3 lou4 xia4 。
- shang4 kan1 zhu2 nong2 qiao2 ， ji1 rang3 ge1 sheng4 hua4 。

## 注释

## 译文

## 赏析
