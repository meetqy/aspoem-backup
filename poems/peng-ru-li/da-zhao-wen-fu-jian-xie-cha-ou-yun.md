---
id: peng-ru-li-da-zhao-wen-fu-jian-xie-cha-ou-yun
title: 答趙溫甫見謝茶甌韵
titlePinyin: da2 zhao4 wen1 fu3 jian4 xie4 cha2 ou1 yun4
titleSlug: da-zhao-wen-fu-jian-xie-cha-ou-yun
author: 彭汝礪
authorPinyin: peng2 ru3 li4
authorSlug: peng-ru-li
dynasty: 宋
dynastyPinyin: song4
dynastySlug: song
tags: []
---

## 正文

- 我昔曾涉昌江濱，故人指我觀陶鈞。
- 龐眉老匠矜捷手，爲我百轉雕輿輪。
- 鎸刓刻畫走風雨，須臾萬態增鮮新。
- 盤龍飛鳳滿日月，細花密葉生瑶珉。
- 輕浮兒女愛奇崛，舟浮輦運傾金銀。
- 我盂不野亦不文，渾然美璞含天真。
- 光沉未入世人愛，德潔誠爲天下珍。
- 朅來東江欲學古，喜聽英傑參吾倫。
- 謹持清白與子共，敢因泥土邀仁恩。
- 空言見復非所欲，再拜謝子之殷勤。

## 拼音

- wo3 xi1 ceng2 she4 chang1 jiang1 bin1 ， gu4 ren2 zhi3 wo3 guan1 tao2 jun1 。
- pang2 mei2 lao3 jiang4 jin1 jie2 shou3 ， wei2 wo3 bai3 zhuan3 diao1 yu2 lun2 。
- juan1 wan2 ke4 hua4 zou3 feng1 yu3 ， xu1 yu2 wan4 tai4 zeng1 xian1 xin1 。
- pan2 long2 fei1 feng4 man3 ri4 yue4 ， xi4 hua1 mi4 ye4 sheng1 yao2 min2 。
- qing1 fu2 er2 nü3 ai4 qi2 jue2 ， zhou1 fu2 nian3 yun4 qing1 jin1 yin2 。
- wo3 yu2 bu4 ye3 yi4 bu4 wen2 ， hun2 ran2 mei3 pu2 han2 tian1 zhen1 。
- guang1 chen2 wei4 ru4 shi4 ren2 ai4 ， de2 jie2 cheng2 wei2 tian1 xia4 zhen1 。
- qie4 lai2 dong1 jiang1 yu4 xue2 gu3 ， xi3 ting1 ying1 jie2 can1 wu2 lun2 。
- jin3 chi2 qing1 bai2 yu3 zi3 gong4 ， gan3 yin1 ni2 tu3 yao1 ren2 en1 。
- kong1 yan2 jian4 fu4 fei1 suo3 yu4 ， zai4 bai4 xie4 zi3 zhi1 yin1 qin2 。

## 注释

## 译文

## 赏析
