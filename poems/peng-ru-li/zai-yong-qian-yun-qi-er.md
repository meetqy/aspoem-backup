---
id: peng-ru-li-zai-yong-qian-yun-qi-er
title: 再用前韵  其二
titlePinyin: zai4 yong4 qian2 yun4     qi2 er4
titleSlug: zai-yong-qian-yun-qi-er
author: 彭汝礪
authorPinyin: peng2 ru3 li4
authorSlug: peng-ru-li
dynasty: 宋
dynastyPinyin: song4
dynastySlug: song
tags: []
---

## 正文

- 夜色清如水新洗，月上燭明栖鳥起。
- 灼灼其華散成綺，仙翁岸幘光明裏。
- 公明如月非如燭，文華亦非花得似。
- 安危自以天下任，故與衆人同笑喜。
- 手折芳枝嚼紅蕊，臨池想濯滄浪水。
- 芳菲肯付游人醉，知公愛民一如子。
- 月盈易虧花落易，直須催促公排比。
- 公看光陰去無止，欻如白駒過隙耳。

## 拼音

- ye4 se4 qing1 ru2 shui3 xin1 xi3 ， yue4 shang4 zhu2 ming2 qi1 niao3 qi3 。
- zhuo2 zhuo2 qi2 hua2 san4 cheng2 qi3 ， xian1 weng1 an4 ze2 guang1 ming2 li3 。
- gong1 ming2 ru2 yue4 fei1 ru2 zhu2 ， wen2 hua2 yi4 fei1 hua1 de2 si4 。
- an1 wei1 zi4 yi3 tian1 xia4 ren4 ， gu4 yu3 zhong4 ren2 tong2 xiao4 xi3 。
- shou3 zhe2 fang1 zhi1 jiao2 hong2 rui3 ， lin2 chi2 xiang3 zhuo2 cang1 lang4 shui3 。
- fang1 fei1 ken3 fu4 you2 ren2 zui4 ， zhi1 gong1 ai4 min2 yi4 ru2 zi3 。
- yue4 ying2 yi4 kui1 hua1 luo4 yi4 ， zhi2 xu1 cui1 cu4 gong1 pai2 bi3 。
- gong1 kan4 guang1 yin1 qu4 wu2 zhi3 ， chua1 ru2 bai2 ju1 guo4 xi4 er3 。

## 注释

## 译文

## 赏析
