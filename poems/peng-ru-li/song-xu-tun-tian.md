---
id: peng-ru-li-song-xu-tun-tian
title: 送許屯田
titlePinyin: song4 xu1 tun2 tian2
titleSlug: song-xu-tun-tian
author: 彭汝礪
authorPinyin: peng2 ru3 li4
authorSlug: peng-ru-li
dynasty: 唐
dynastyPinyin: tang2
dynastySlug: tang
tags: [] 
---

## 正文

- 君嘗治浮梁，德愛均父母。
- 黎明令一出，百里無敢侮。
- 黠吏竄狐鼠，惠愛沾農畝。
- 浮梁巧燒瓷，顔色比瓊玖。
- 因官射利疾，衆喜君獨不。
- 父老爭嘆息，此事古未有。
- 君嘗速我飲，漓薄祇村酒。
- 君舉長滿觴，我畏不濡口。
- 京師晚相值，相笑俱老醜。
- 我欲提君名，四方爲奔走。
- 君立掉頭去，自謝吾無取。
- 移舟去都門，待水三月久。
- 不一詣權貴，掛席隨南斗。
- 廬陵據艱險，獄訟成淵藪。
- 君以一目視，無惡亦無苟。
- 三年最課上，坐冠江西部。
- 我來君及瓜，欲薦嗟掣肘。
- 有才使如君，未見終不售。
- 即聽宣室詔，莫愛潮陽守。

## 拼音

- jun1 chang2 zhi4 fu2 liang2 ， de2 ai4 jun1 fu4 mu3 。
- li2 ming2 ling4 yi4 chu1 ， bai3 li3 wu2 gan3 wu3 。
- xia2 li4 cuan4 hu2 shu3 ， hui4 ai4 zhan1 nong2 mu3 。
- fu2 liang2 qiao3 shao1 ci2 ， yan2 se4 bi3 qiong2 jiu3 。
- yin1 guan1 she4 li4 ji2 ， zhong4 xi3 jun1 du2 bu4 。
- fu4 lao3 zheng1 tan4 xi1 ， ci3 shi4 gu3 wei4 you3 。
- jun1 chang2 su4 wo3 yin3 ， li2 bao2 qi2 cun1 jiu3 。
- jun1 ju3 chang2 man3 shang1 ， wo3 wei4 bu4 ru2 kou3 。
- jing1 shi1 wan3 xiang1 zhi2 ， xiang1 xiao4 ju4 lao3 chou3 。
- wo3 yu4 ti2 jun1 ming2 ， si4 fang1 wei2 ben1 zou3 。
- jun1 li4 diao4 tou2 qu4 ， zi4 xie4 wu2 wu2 qu3 。
- yi2 zhou1 qu4 dou1 men2 ， dai4 shui3 san1 yue4 jiu3 。
- bu4 yi2 yi4 quan2 gui4 ， gua4 xi2 sui2 nan2 dou3 。
- lu2 ling2 ju4 jian1 xian3 ， yu4 song4 cheng2 yuan1 sou3 。
- jun1 yi3 yi2 mu4 shi4 ， wu2 e4 yi4 wu2 gou3 。
- san1 nian2 zui4 ke4 shang4 ， zuo4 guan1 jiang1 xi1 bu4 。
- wo3 lai2 jun1 ji2 gua1 ， yu4 jian4 jie1 che4 zhou3 。
- you3 cai2 shi3 ru2 jun1 ， wei4 jian4 zhong1 bu2 shou4 。
- ji2 ting1 xuan1 shi4 zhao4 ， mo4 ai4 chao2 yang2 shou3 。

## 注释

## 译文

## 赏析
