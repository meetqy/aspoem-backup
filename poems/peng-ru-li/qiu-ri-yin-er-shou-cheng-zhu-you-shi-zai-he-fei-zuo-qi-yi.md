---
id: peng-ru-li-qiu-ri-yin-er-shou-cheng-zhu-you-shi-zai-he-fei-zuo-qi-yi
title: 秋日吟二首呈諸友時在合肥作  其一
titlePinyin: qiu1 ri4 yin2 er4 shou3 cheng2 zhu1 you3 shi2 zai4 he2 fei2 zuo4     qi2 yi1
titleSlug: qiu-ri-yin-er-shou-cheng-zhu-you-shi-zai-he-fei-zuo-qi-yi
author: 彭汝礪
authorPinyin: peng2 ru3 li4
authorSlug: peng-ru-li
dynasty: 宋
dynastyPinyin: song4
dynastySlug: song
tags: []
---

## 正文

- 綠髮猶年少，衰顔苦病多。
- 陰寒傷物色，淫雨蠹天和。
- 盃酒開寥落，靈蓍問轗軻。
- 凋疏頭鬢亂，欹側齒音訛。
- 苒苒時難得，紛紛日易蹉。
- 荆蒿太狼藉，圭角未消磨。
- 廢棄今如此，云爲竟若何。
- 嗟傷仁者遠，幸望故人過。
- 臘意生幽徑，春心漾綠波。
- 幾時樽俎共，爛醉聽清歌。

## 拼音

- lü4 fa4 you2 nian2 shao4 ， shuai1 yan2 ku3 bing4 duo1 。
- yin1 han2 shang1 wu4 se4 ， yin2 yu3 du4 tian1 he2 。
- bei1 jiu3 kai1 liao2 luo4 ， ling2 shi1 wen4 kan3 ke1 。
- diao1 shu1 tou2 bin4 luan4 ， qi1 ce4 chi3 yin1 e2 。
- ran3 ran3 shi2 nan2 de2 ， fen1 fen1 ri4 yi4 cuo1 。
- jing1 hao1 tai4 lang2 ji2 ， gui1 jiao3 wei4 xiao1 mo2 。
- fei4 qi4 jin1 ru2 ci3 ， yun2 wei2 jing4 ruo4 he2 。
- jie1 shang1 ren2 zhe3 yuan3 ， xing4 wang4 gu4 ren2 guo4 。
- la4 yi4 sheng1 you1 jing4 ， chun1 xin1 yang4 lü4 bo1 。
- ji1 shi2 zun1 zu3 gong4 ， lan4 zui4 ting1 qing1 ge1 。

## 注释

## 译文

## 赏析
