---
id: peng-ru-li-jiang-ying-shu-yi-guang-ling-shi-jian-zeng-ci-qi-yun
title: 蔣穎叔以廣陵詩見贈次其韵
titlePinyin: jiang3 ying3 shu1 yi3 guang3 ling2 shi1 jian4 zeng4 ci4 qi2 yun4
titleSlug: jiang-ying-shu-yi-guang-ling-shi-jian-zeng-ci-qi-yun
author: 彭汝礪
authorPinyin: peng2 ru3 li4
authorSlug: peng-ru-li
dynasty: 宋
dynastyPinyin: song4
dynastySlug: song
tags: []
---

## 正文

- 久病乘秋足寒熱，欲巢高木藏營窟。
- 衰遲不是富貴人，便合買田投印紱。
- 荆溪大士簡我詩，坐覺闇室陰雲披。
- 垢盡清明入兩目，憂忘喜樂生中脾。
- 緘縢扃鐍欲自私，不知半夜揚清輝。
- 兒童怪駭私問我，謂予藴玉藏珠顆。
- 輶車近說足遐觀，烟霞日夜生毫端。
- 樓臺縹緲雲中寺，衆馬不前君獨至。
- 却躋雙林跋提水，更登百丈大雄山。
- 游淮已擅中秋夜，落帽須分九日天。
- 茱萸準擬樓頭會，終朝把酒千峰對。
- 杖藜徙倚望八荒，孤鴻飛出青雲外。

## 拼音

- jiu3 bing4 cheng2 qiu1 zu2 han2 re4 ， yu4 chao2 gao1 mu4 cang2 ying2 ku1 。
- shuai1 chi2 bu2 shi4 fu4 gui4 ren2 ， bian4 he2 mai3 tian2 tou2 yin4 fu2 。
- jing1 xi1 da4 shi4 jian3 wo3 shi1 ， zuo4 jue2 an4 shi4 yin1 yun2 pi1 。
- gou4 jin4 qing1 ming2 ru4 liang3 mu4 ， you1 wang4 xi3 le4 sheng1 zhong1 pi2 。
- jian1 teng2 jiong1 jue2 yu4 zi4 si1 ， bu4 zhi1 ban4 ye4 yang2 qing1 hui1 。
- er2 tong2 guai4 hai4 si1 wen4 wo3 ， wei4 yu3 yun4 yu4 cang2 zhu1 ke1 。
- you2 ju1 jin4 shuo1 zu2 xia2 guan1 ， yan1 xia2 ri4 ye4 sheng1 hao2 duan1 。
- lou2 tai2 piao3 miao3 yun2 zhong1 si4 ， zhong4 ma3 bu4 qian2 jun1 du2 zhi4 。
- que4 ji1 shuang1 lin2 ba2 ti2 shui3 ， geng4 deng1 bai3 zhang4 da4 xiong2 shan1 。
- you2 huai2 yi3 shan4 zhong1 qiu1 ye4 ， luo4 mao4 xu1 fen1 jiu3 ri4 tian1 。
- zhu1 yu2 zhun3 ni3 lou2 tou2 hui4 ， zhong1 chao2 ba3 jiu3 qian1 feng1 dui4 。
- zhang4 li2 xi3 yi3 wang4 ba1 huang1 ， gu1 hong2 fei1 chu1 qing1 yun2 wai4 。

## 注释

## 译文

## 赏析
