---
id: peng-ru-li-dao-ya-qian-yun
title: 倒押前韵
titlePinyin: dao3 ya1 qian2 yun4
titleSlug: dao-ya-qian-yun
author: 彭汝礪
authorPinyin: peng2 ru3 li4
authorSlug: peng-ru-li
dynasty: 唐
dynastyPinyin: tang2
dynastySlug: tang
tags: [] 
---

## 正文

- 幽齋置圖史，相與樂清辰。
- 世路寬鞿靮，心茅得斧斤。
- 圭蓬思魏闕，寤寐想楓宸。
- 困阨孟東野，羈窮朱買臣。
- 惠時空有策，知己尚無人。
- 跡退心猶銳，時窮道益伸。
- 鳳潜傾帝閣，龍蟄望天津。
- 業負青雲器，寧期白屋民。
- 第增材德富，休笑室家貧。
- 蓽戶此時隠，金門異日臻。
- 世途雖晏晏，邊寇尚轔轔。
- 邂逅得歸漢，箴規當借秦。
- 安危歸指畫，可否屬經綸。
- 力振朝綱弊，期增治具新。
- 致君儒者事，康世士之仁。
- 蓄極符亨矣，無羞困辱身。

## 拼音

- you1 zhai1 zhi4 tu2 shi3 ， xiang1 yu3 le4 qing1 chen2 。
- shi4 lu4 kuan1 ji1 di2 ， xin1 mao2 de2 fu3 jin1 。
- gui1 peng2 si1 wei4 que4 ， wu4 mei4 xiang3 feng1 chen2 。
- kun4 e4 meng4 dong1 ye3 ， ji1 qiong2 zhu1 mai3 chen2 。
- hui4 shi2 kong1 you3 ce4 ， zhi1 ji3 shang4 wu2 ren2 。
- ji4 tui4 xin1 you2 rui4 ， shi2 qiong2 dao4 yi4 shen1 。
- feng4 qian2 qing1 di4 ge2 ， long2 zhe2 wang4 tian1 jin1 。
- ye4 fu4 qing1 yun2 qi4 ， ning2 qi1 bai2 wu1 min2 。
- di4 zeng1 cai2 de2 fu4 ， xiu1 xiao4 shi4 jia1 pin2 。
- bi4 hu4 ci3 shi2 yin3 ， jin1 men2 yi4 ri4 zhen1 。
- shi4 tu2 sui1 yan4 yan4 ， bian1 kou4 shang4 lin2 lin2 。
- xie4 hou4 de2 gui1 han4 ， zhen1 gui1 dang1 jie4 qin2 。
- an1 wei1 gui1 zhi3 hua4 ， ke3 fou3 shu3 jing1 lun2 。
- li4 zhen4 chao2 gang1 bi4 ， qi1 zeng1 zhi4 ju4 xin1 。
- zhi4 jun1 ru2 zhe3 shi4 ， kang1 shi4 shi4 zhi1 ren2 。
- xu4 ji2 fu2 heng1 yi3 ， wu2 xiu1 kun4 ru3 shen1 。

## 注释

## 译文

## 赏析
