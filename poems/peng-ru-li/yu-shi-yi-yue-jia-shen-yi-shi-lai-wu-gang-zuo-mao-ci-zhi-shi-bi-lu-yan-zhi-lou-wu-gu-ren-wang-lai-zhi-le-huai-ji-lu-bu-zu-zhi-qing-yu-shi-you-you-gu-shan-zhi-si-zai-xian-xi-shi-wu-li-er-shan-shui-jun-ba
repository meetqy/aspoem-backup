---
id: peng-ru-li-yu-shi-yi-yue-jia-shen-yi-shi-lai-wu-gang-zuo-mao-ci-zhi-shi-bi-lu-yan-zhi-lou-wu-gu-ren-wang-lai-zhi-le-huai-ji-lu-bu-zu-zhi-qing-yu-shi-you-you-gu-shan-zhi-si-zai-xian-xi-shi-wu-li-er-shan-shui-jun-ba-shen-xiu-yi-you-ke-ai-zhe-yin-liu-zhi-jiu-di-mu-huan-yi-er-zuo-shi-shi
title: 予十一月甲申以使來武岡坐茅茨之室逼閭閻之陋無故人往來之樂懷羈旅不足之情于是有游古山之寺在縣西十五里而山水俊拔深秀亦有可愛者因留置酒抵暮還驛而作是詩
titlePinyin: yu3 shi2 yi1 yue4 jia3 shen1 yi3 shi3 lai2 wu3 gang1 zuo4 mao2 ci2 zhi1 shi4 bi1 lü2 yan2 zhi1 lou4 wu2 gu4 ren2 wang3 lai2 zhi1 le4 huai2 ji1 lü3 bu4 zu2 zhi1 qing2 yu2 shi4 you3 you2 gu3 shan1 zhi1 si4 zai4 xian4 xi1 shi2 wu3 li3 er2 shan1 shui3 jun4 ba2 shen1 xiu4 yi4 you3 ke3 ai4 zhe3 yin1 liu2 zhi4 jiu3 di3 mu4 huan2 yi4 er2 zuo4 shi4 shi1
titleSlug: yu-shi-yi-yue-jia-shen-yi-shi-lai-wu-gang-zuo-mao-ci-zhi-shi-bi-lu-yan-zhi-lou-wu-gu-ren-wang-lai-zhi-le-huai-ji-lu-bu-zu-zhi-qing-yu-shi-you-you-gu-shan-zhi-si-zai-xian-xi-shi-wu-li-er-shan-shui-jun-ba-shen-xiu-yi-you-ke-ai-zhe-yin-liu-zhi-jiu-di-mu-huan-yi-er-zuo-shi-shi
author: 彭汝礪
authorPinyin: peng2 ru3 li4
authorSlug: peng-ru-li
dynasty: 唐
dynastyPinyin: tang2
dynastySlug: tang
tags: [] 
---

## 正文

- 淡日沙村晚，霜晴溪路遙。
- 蠻人瞻虎節，田父看星軺。
- 使指勤咨問，君恩費養調。
- 畏途諳跋涉，遺策問蒭蕘。
- 臘近雲長暝，春遲雪未消。
- 遠空低幕帟，疊嶂露瓊瑶。
- 板屋誰家舍，茅簷何處橋。
- 梅香浮遠水，藤古上重霄。
- 細草眠黄犢，巔崖落皁雕。
- 兒童晴出牧，婦女晚歸樵。
- 樵髻騎吹笛，斑衣行踏謠。
- 封疆連五嶺，習俗带三苗。
- 狐鼠藏溪老，豺狼脫洞驕。
- 今當蒙潤澤，久已靜氛妖。
- 歌舞隨鄉地，耕桑托聖朝。
- 威儀欣用夏，姓氏恥稱猺。
- 僧至不千里，寺名非一朝。
- 小亭浮草莽，高閣出苕蕘。
- 泉細能沾潤，峰危欲動摇。
- 會觀禪味足，還見講花飄。
- 茶汎波無跡，香深篆未消。
- 遠游貪物象，久客厭塵囂。
- 子美詩千首，淵明醉一瓢。
- 倘來淹白晝，輕去恨連宵。
- 野色隨行李，灘聲逐畫橈。
- 舄歸烟漠漠，旌旋雨蕭蕭。
- 淡月生昭曠，青燈照寂寥。
- 歲時惟箭激，江海祇萍漂。
- 洪井連廬阜，蒲山近斗杓。
- 且從周夢去，莫作楚辭招。

## 拼音

- dan4 ri4 sha1 cun1 wan3 ， shuang1 qing2 xi1 lu4 yao2 。
- man2 ren2 zhan1 hu3 jie2 ， tian2 fu4 kan4 xing1 yao2 。
- shi3 zhi3 qin2 zi1 wen4 ， jun1 en1 fei4 yang3 diao4 。
- wei4 tu2 an1 ba2 she4 ， yi2 ce4 wen4 chu2 rao2 。
- la4 jin4 yun2 chang2 ming2 ， chun1 chi2 xue3 wei4 xiao1 。
- yuan3 kong1 di1 mu4 yi4 ， die2 zhang4 lu4 qiong2 yao2 。
- ban3 wu1 shui2 jia1 she4 ， mao2 yan2 he2 chu3 qiao2 。
- mei2 xiang1 fu2 yuan3 shui3 ， teng2 gu3 shang4 chong2 xiao1 。
- xi4 cao3 mian2 huang2 du2 ， dian1 ya2 luo4 zao4 diao1 。
- er2 tong2 qing2 chu1 mu4 ， fu4 nü3 wan3 gui1 qiao2 。
- qiao2 ji4 qi2 chui1 di2 ， ban1 yi1 xing2 ta4 yao2 。
- feng1 jiang1 lian2 wu3 ling3 ， xi2 su2 dai4 san1 miao2 。
- hu2 shu3 cang2 xi1 lao3 ， chai2 lang2 tuo1 dong4 jiao1 。
- jin1 dang1 meng2 run4 ze2 ， jiu3 yi3 jing4 fen1 yao1 。
- ge1 wu3 sui2 xiang1 di4 ， geng1 sang1 tuo1 sheng4 chao2 。
- wei1 yi2 xin1 yong4 xia4 ， xing4 shi4 chi3 cheng1 yao2 。
- seng1 zhi4 bu4 qian1 li3 ， si4 ming2 fei1 yi4 zhao1 。
- xiao3 ting2 fu2 cao3 mang3 ， gao1 ge2 chu1 tiao2 rao2 。
- quan2 xi4 neng2 zhan1 run4 ， feng1 wei1 yu4 dong4 yao2 。
- hui4 guan1 shan4 wei4 zu2 ， huan2 jian4 jiang3 hua1 piao1 。
- cha2 fan4 bo1 wu2 ji4 ， xiang1 shen1 zhuan4 wei4 xiao1 。
- yuan3 you2 tan1 wu4 xiang4 ， jiu3 ke4 yan4 chen2 xiao1 。
- zi3 mei3 shi1 qian1 shou3 ， yuan1 ming2 zui4 yi4 piao2 。
- tang3 lai2 yan1 bai2 zhou4 ， qing1 qu4 hen4 lian2 xiao1 。
- ye3 se4 sui2 xing2 li0 ， tan1 sheng1 zhu2 hua4 rao2 。
- xi4 gui1 yan1 mo4 mo4 ， jing1 xuan2 yu3 xiao1 xiao1 。
- dan4 yue4 sheng1 zhao1 kuang4 ， qing1 deng1 zhao4 ji4 liao2 。
- sui4 shi2 wei2 jian4 ji1 ， jiang1 hai3 qi2 ping2 piao1 。
- hong2 jing3 lian2 lu2 fu4 ， pu2 shan1 jin4 dou4 shao2 。
- qie3 cong2 zhou1 meng4 qu4 ， mo4 zuo4 chu3 ci2 zhao1 。

## 注释

## 译文

## 赏析
