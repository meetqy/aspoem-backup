---
id: peng-ru-li-zai-yong-qian-yun-cheng-cha-yuan-xue-shi
title: 再用前韵呈察院學士
titlePinyin: zai4 yong4 qian2 yun4 cheng2 cha2 yuan4 xue2 shi4
titleSlug: zai-yong-qian-yun-cheng-cha-yuan-xue-shi
author: 彭汝礪
authorPinyin: peng2 ru3 li4
authorSlug: peng-ru-li
dynasty: 宋
dynastyPinyin: song4
dynastySlug: song
tags: []
---

## 正文

- 真人養真如養源，道士耕道如耕田。
- 吐納日月踏雲烟，牢如金石齒牙堅。
- 捷如猨猱身體儇，沐浴露霧甚榮鮮。
- 受命一萬有千年，既安且樂無迴邅。
- 後人好惡紛倒顛，湎淫蠱惑作罪愆。
- 墮落世網縛塵緣，愛河流轉業火燃。
- 猗公淡泊其得天，泛泛乘世如虛船。
- 精神采色照四筵，老鶴飲露夜不眠。
- 戲笑中有第三禪，凈不著水花如蓮。
- 酬酢不停奚敏旃，賦詩馬上橫殳鋋。
- 不放祖生先着鞭，北方灸焫自古然。
- 其力十百倍凡鉛，功成不數飲中仙。

## 拼音

- zhen1 ren2 yang3 zhen1 ru2 yang3 yuan2 ， dao4 shi0 geng1 dao4 ru2 geng1 tian2 。
- tu3 na4 ri4 yue4 ta4 yun2 yan1 ， lao2 ru2 jin1 shi2 chi3 ya2 jian1 。
- jie2 ru2 yuan2 nao2 shen1 ti3 xuan1 ， mu4 yu4 lu4 wu4 shen4 rong2 xian1 。
- shou4 ming4 yi2 wan4 you3 qian1 nian2 ， ji4 an1 qie3 le4 wu2 hui2 zhan1 。
- hou4 ren2 hao3 e4 fen1 dao3 dian1 ， mian3 yin2 gu3 huo4 zuo4 zui4 qian1 。
- duo4 luo4 shi4 wang3 fu4 chen2 yuan2 ， ai4 he2 liu2 zhuan3 ye4 huo3 ran2 。
- yi1 gong1 dan4 bo2 qi2 de2 tian1 ， fan4 fan4 cheng2 shi4 ru2 xu1 chuan2 。
- jing1 shen2 cai3 se4 zhao4 si4 yan2 ， lao3 he4 yin3 lu4 ye4 bu4 mian2 。
- xi4 xiao4 zhong1 you3 di4 san1 shan4 ， jing4 bu2 zhu4 shui3 hua1 ru2 lian2 。
- chou2 zuo4 bu4 ting2 xi1 min3 zhan1 ， fu4 shi1 ma3 shang4 heng2 shu1 chan2 。
- bu2 fang4 zu3 sheng1 xian1 zhe0 bian1 ， bei3 fang1 jiu3 ruo4 zi4 gu3 ran2 。
- qi2 li4 shi2 bai3 bei4 fan2 qian1 ， gong1 cheng2 bu2 shu4 yin3 zhong1 xian1 。

## 注释

## 译文

## 赏析
