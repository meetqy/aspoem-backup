---
id: peng-ru-li-fang-cheng-yu-jun-shi-xiang-bie-yu-yu-yin-ji-shi-shi
title: 方城與君時相別遇雨因寄是詩
titlePinyin: fang1 cheng2 yu3 jun1 shi2 xiang1 bie2 yu4 yu3 yin1 ji4 shi4 shi1
titleSlug: fang-cheng-yu-jun-shi-xiang-bie-yu-yu-yin-ji-shi-shi
author: 彭汝礪
authorPinyin: peng2 ru3 li4
authorSlug: peng-ru-li
dynasty: 唐
dynastyPinyin: tang2
dynastySlug: tang
tags: [] 
---

## 正文

- 五更赤晴平旦雨，愁雲不開風勁怒。
- 霰雹夜落大如芋，日月不出愁烏兔。
- 兄曰嗟予季行役，道阻且修日云暮。
- 泥深一尺水交注，僕肩不任馬蹄駐。
- 一車十牛不能御，晨征忽忽立乘遽。
- 恐汝悲啼不還顧，昔知爲快今知誤。
- 恨不赭陽一月住，人生百年惟所遇。
- 曲折萬變皆歸數，乾坤與人同寄寓。
- 擾擾眼前皆細故，慎勿動心悲景露。
- 九阪王陽猶叱馭，平明天晴卷雲霧。
- 驊騮安穩行道路，一日千里如跬步。

## 拼音

- wu3 geng1 chi4 qing2 ping2 dan4 yu3 ， chou2 yun2 bu4 kai1 feng1 jin4 nu4 。
- xian4 bao2 ye4 luo4 da4 ru2 yu4 ， ri4 yue4 bu4 chu1 chou2 wu1 tu4 。
- xiong1 yue1 jie1 yu3 ji4 xing2 yi4 ， dao4 zu3 qie3 xiu1 ri4 yun2 mu4 。
- ni2 shen1 yi4 chi3 shui3 jiao1 zhu4 ， pu2 jian1 bu2 ren4 ma3 ti2 zhu4 。
- yi4 ju1 shi2 niu2 bu4 neng2 yu4 ， chen2 zheng1 hu1 hu1 li4 cheng2 ju4 。
- kong3 ru3 bei1 ti2 bu4 huan2 gu4 ， xi1 zhi1 wei2 kuai4 jin1 zhi1 wu4 。
- hen4 bu4 zhe3 yang2 yi1 yue4 zhu4 ， ren2 sheng1 bai3 nian2 wei2 suo3 yu4 。
- qu1 zhe2 wan4 bian4 jie1 gui1 shu4 ， qian2 kun1 yu3 ren2 tong2 ji4 yu4 。
- rao3 rao3 yan3 qian2 jie1 xi4 gu4 ， shen4 wu4 dong4 xin1 bei1 jing3 lu4 。
- jiu3 ban3 wang2 yang2 you2 chi4 yu4 ， ping2 ming2 tian1 qing2 juan4 yun2 wu4 。
- hua2 liu2 an1 wen3 hang2 dao4 lu4 ， yi2 ri4 qian1 li3 ru2 kui3 bu4 。

## 注释

## 译文

## 赏析
