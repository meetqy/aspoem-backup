---
id: peng-ru-li-chang-lu-zu-feng
title: 長蘆阻風
titlePinyin: chang2 lu2 zu3 feng1
titleSlug: chang-lu-zu-feng
author: 彭汝礪
authorPinyin: peng2 ru3 li4
authorSlug: peng-ru-li
dynasty: 唐
dynastyPinyin: tang2
dynastySlug: tang
tags: [] 
---

## 正文

- 縱目江南路，繫船淮上村。
- 長蘆雲作陣，高柳石爲根。
- 浪逐江風急，潮連海水渾。
- 雪霜千騎散，鉦鼓萬兵屯。
- 蒲藻魚游處，泥沙鳥篆痕。
- 參差鄰畫舫，咫尺想空門。
- 貝葉有秘語，韋編無近言。
- 漫瞻雙去翼，空飾兩朱轓。
- 好在彌天釋，何如炙輠髠。
- 濁清羅酒斝，南北看風幡。
- 敬信無非事，精微詎可論。
- 孤忠天未棄，尚合辱垂恩。

## 拼音

- zong4 mu4 jiang1 nan2 lu4 ， xi4 chuan2 huai2 shang4 cun1 。
- chang2 lu2 yun2 zuo4 zhen4 ， gao1 liu3 shi2 wei2 gen1 。
- lang4 zhu2 jiang1 feng1 ji2 ， chao2 lian2 hai3 shui3 hun2 。
- xue3 shuang1 qian1 qi2 san4 ， zheng1 gu3 wan4 bing1 tun2 。
- pu2 zao3 yu2 you2 chu3 ， ni2 sha1 niao3 zhuan4 hen2 。
- can1 cha4 lin2 hua4 fang3 ， zhi3 chi3 xiang3 kong1 men2 。
- bei4 ye4 you3 mi4 yu3 ， wei2 bian1 wu2 jin4 yan2 。
- man4 zhan1 shuang1 qu4 yi4 ， kong1 shi4 liang3 zhu1 fan1 。
- hao3 zai4 mi2 tian1 shi4 ， he2 ru2 zhi4 guo3 kun1 。
- zhuo2 qing1 luo2 jiu3 jia3 ， nan2 bei3 kan4 feng1 fan1 。
- jing4 xin4 wu2 fei1 shi4 ， jing1 wei1 ju4 ke3 lun4 。
- gu1 zhong1 tian1 wei4 qi4 ， shang4 he2 ru3 chui2 en1 。

## 注释

## 译文

## 赏析
