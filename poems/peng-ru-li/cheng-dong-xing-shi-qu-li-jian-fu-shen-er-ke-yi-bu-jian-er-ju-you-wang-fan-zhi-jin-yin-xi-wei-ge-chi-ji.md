---
id: peng-ru-li-cheng-dong-xing-shi-qu-li-jian-fu-shen-er-ke-yi-bu-jian-er-ju-you-wang-fan-zhi-jin-yin-xi-wei-ge-chi-ji
title: 城東行事去李簡夫甚邇可以卜見而俱有往返之禁因戲爲歌馳寄
titlePinyin: cheng2 dong1 xing2 shi4 qu4 li3 jian3 fu1 shen4 er3 ke3 yi3 bu3 jian4 er2 ju4 you3 wang3 fan3 zhi1 jin4 yin1 xi4 wei2 ge1 chi2 ji4
titleSlug: cheng-dong-xing-shi-qu-li-jian-fu-shen-er-ke-yi-bu-jian-er-ju-you-wang-fan-zhi-jin-yin-xi-wei-ge-chi-ji
author: 彭汝礪
authorPinyin: peng2 ru3 li4
authorSlug: peng-ru-li
dynasty: 宋
dynastyPinyin: song4
dynastySlug: song
tags: []
---

## 正文

- 故人咫尺水東頭，我欲見之心悠悠。
- 有足欲往不自由，形骸靜對鶑花留。
- 我思肥陵昔之游，雲霧密鎖城上樓。
- 把酒待月生海陬，月到行午醉未休。
- 濡須南池水中洲，脫帽散髮尋漁舟。
- 夕陽扶欄持釣鈎，白蘋風起寒颼飀。
- 別來紛紛幾春秋，彼此待盡棲林丘。
- 滴淚落水東爭流，肺肝雖大不容憂。
- 殘息乃復如懸疣，得官相望真如囚。
- 李夫子，借使復得把酒與子飲，其樂還如昔時不。
- 我今鬢髮已絲志已偷，力不能前鈍如牛。
- 泡浪亦悟吾生浮，尚壯欲以華簪投。
- 日月逐逐同傳郵，何用自與身爲矛。
- 我歌草草子須酬，欲讀子歌銷我愁。

## 拼音

- gu4 ren2 zhi3 chi3 shui3 dong1 tou2 ， wo3 yu4 jian4 zhi1 xin1 you1 you1 。
- you3 zu2 yu4 wang3 bu2 zi4 you2 ， xing2 hai2 jing4 dui4 ying1 hua1 liu2 。
- wo3 si1 fei2 ling2 xi1 zhi1 you2 ， yun2 wu4 mi4 suo3 cheng2 shang4 lou2 。
- ba3 jiu3 dai4 yue4 sheng1 hai3 zou1 ， yue4 dao4 xing2 wu3 zui4 wei4 xiu1 。
- ru2 xu1 nan2 chi2 shui3 zhong1 zhou1 ， tuo1 mao4 san4 fa4 xun2 yu2 zhou1 。
- xi1 yang2 fu2 lan2 chi2 diao4 gou1 ， bai2 pin2 feng1 qi3 han2 sou1 liu2 。
- bie2 lai2 fen1 fen1 ji1 chun1 qiu1 ， bi3 ci3 dai4 jin4 qi1 lin2 qiu1 。
- di1 lei4 luo4 shui3 dong1 zheng1 liu2 ， fei4 gan1 sui1 da4 bu4 rong2 you1 。
- can2 xi1 nai3 fu4 ru2 xuan2 you2 ， de2 guan1 xiang1 wang4 zhen1 ru2 qiu2 。
- li3 fu1 zi3 ， jie4 shi3 fu4 de2 ba3 jiu3 yu3 zi3 yin3 ， qi2 le4 huan2 ru2 xi1 shi2 bu4 。
- wo3 jin1 bin4 fa4 yi3 si1 zhi4 yi3 tou1 ， li4 bu4 neng2 qian2 dun4 ru2 niu2 。
- pao4 lang4 yi4 wu4 wu2 sheng1 fu2 ， shang4 zhuang4 yu4 yi3 hua2 zan1 tou2 。
- ri4 yue4 zhu2 zhu2 tong2 chuan2 you2 ， he2 yong4 zi4 yu3 shen1 wei2 mao2 。
- wo3 ge1 cao3 cao3 zi3 xu1 chou2 ， yu4 du2 zi3 ge1 xiao1 wo3 chou2 。

## 注释

## 译文

## 赏析
