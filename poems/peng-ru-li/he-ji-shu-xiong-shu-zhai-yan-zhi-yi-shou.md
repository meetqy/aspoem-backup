---
id: peng-ru-li-he-ji-shu-xiong-shu-zhai-yan-zhi-yi-shou
title: 和濟叔兄書齋言志一首
titlePinyin: he2 ji4 shu1 xiong1 shu1 zhai1 yan2 zhi4 yi4 shou3
titleSlug: he-ji-shu-xiong-shu-zhai-yan-zhi-yi-shou
author: 彭汝礪
authorPinyin: peng2 ru3 li4
authorSlug: peng-ru-li
dynasty: 唐
dynastyPinyin: tang2
dynastySlug: tang
tags: [] 
---

## 正文

- 讌處重尋舊，淹留怪此身。
- 是非方背俗，趨向且依仁。
- 講論青瑶重，文章白日新。
- 材謀强訓練，機務默經綸。
- 抱策期寧漢，潜輝豈避秦。
- 幽扉重蘚跡，永巷絕車轔。
- 奧域爭先到，夷途約荐臻。
- 方從三友益，肯顧一瓢貧。
- 學以充吾志，思期惠爾民。
- 如何迷要路，未得泛通津。
- 雖謂神龍屈，寧慚尺蠖伸。
- 廟堂方致理，巖穴肯遺人。
- 自顧蓬蒿跡，終非草莽臣。
- 佇期携素業，相與奉嚴宸。
- 執己清成雪，謀邦銳應斤。
- 力求三代治，追復在昌辰。

## 拼音

- yan4 chu3 zhong4 xun2 jiu4 ， yan1 liu2 guai4 ci3 shen1 。
- shi4 fei1 fang1 bei4 su2 ， qu1 xiang4 qie3 yi1 ren2 。
- jiang3 lun4 qing1 yao2 zhong4 ， wen2 zhang1 bai2 ri4 xin1 。
- cai2 mou2 qiang2 xun4 lian4 ， ji1 wu4 mo4 jing1 lun2 。
- bao4 ce4 qi1 ning2 han4 ， qian2 hui1 qi3 bi4 qin2 。
- you1 fei1 zhong4 xian3 ji4 ， yong3 xiang4 jue2 ju1 lin2 。
- ao4 yu4 zheng1 xian1 dao4 ， yi2 tu2 yue1 jian4 zhen1 。
- fang1 cong2 san1 you3 yi4 ， ken3 gu4 yi4 piao2 pin2 。
- xue2 yi3 chong1 wu2 zhi4 ， si1 qi1 hui4 er3 min2 。
- ru2 he2 mi2 yao4 lu4 ， wei4 de2 fan4 tong1 jin1 。
- sui1 wei4 shen2 long2 qu1 ， ning2 can2 chi3 huo4 shen1 。
- miao4 tang2 fang1 zhi4 li3 ， yan2 xue2 ken3 yi2 ren2 。
- zi4 gu4 peng2 hao1 ji4 ， zhong1 fei1 cao3 mang3 chen2 。
- zhu4 qi1 xie2 su4 ye4 ， xiang1 yu3 feng4 yan2 chen2 。
- zhi2 ji3 qing1 cheng2 xue3 ， mou2 bang1 rui4 ying1 jin1 。
- li4 qiu2 san1 dai4 zhi4 ， zhui1 fu4 zai4 chang1 chen2 。

## 注释

## 译文

## 赏析
