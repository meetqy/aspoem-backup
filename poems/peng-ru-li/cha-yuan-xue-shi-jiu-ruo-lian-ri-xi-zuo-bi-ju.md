---
id: peng-ru-li-cha-yuan-xue-shi-jiu-ruo-lian-ri-xi-zuo-bi-ju
title: 察院學士灸焫連日戲作鄙句
titlePinyin: cha2 yuan4 xue2 shi4 jiu3 ruo4 lian2 ri4 xi4 zuo4 bi3 ju4
titleSlug: cha-yuan-xue-shi-jiu-ruo-lian-ri-xi-zuo-bi-ju
author: 彭汝礪
authorPinyin: peng2 ru3 li4
authorSlug: peng-ru-li
dynasty: 宋
dynastyPinyin: song4
dynastySlug: song
tags: []
---

## 正文

- 截艾作炷大如椽，三日徹夜燒丹田。
- 心腹生火口生烟，皮毛潤澤骨骼堅。
- 舍杖趨走脚輕儇，赫如渥丹顔色鮮。
- 五十六歲如少年，顧我一生百迍邅。
- 病多未老先華顛，欲灸自量無罪愆。
- 一切久矣付諸緣，三月人家花欲燃。
- 陽春水色碧於天，更欲載公青翰船。
- 喚取佳人舞繡筵，一飲一斗醉不眠。
- 不怕世人笑逃禪，火中自會生金蓮。
- 作詩問公奚若旃，肌肉忍自投戈鋋。
- 亶顧厥後勤著鞭，萬事悉置心超然。
- 服食不須求汞鉛，公名已自列諸仙。

## 拼音

- jie2 ai4 zuo4 zhu4 da4 ru2 chuan2 ， san1 ri4 che4 ye4 shao1 dan1 tian2 。
- xin1 fu4 sheng1 huo3 kou3 sheng1 yan1 ， pi2 mao2 run4 ze2 gu3 ge2 jian1 。
- she4 zhang4 qu1 zou3 jiao3 qing1 xuan1 ， he4 ru2 wo4 dan1 yan2 se4 xian1 。
- wu3 shi2 liu4 sui4 ru2 shao4 nian2 ， gu4 wo3 yi4 sheng1 bai3 zhun1 zhan1 。
- bing4 duo1 wei4 lao3 xian1 hua2 dian1 ， yu4 jiu3 zi4 liang4 wu2 zui4 qian1 。
- yi2 qie4 jiu3 yi3 fu4 zhu1 yuan2 ， san1 yue4 ren2 jia1 hua1 yu4 ran2 。
- yang2 chun1 shui3 se4 bi4 wu1 tian1 ， geng4 yu4 zai4 gong1 qing1 han4 chuan2 。
- huan4 qu3 jia1 ren2 wu3 xiu4 yan2 ， yi4 yin3 yi4 dou3 zui4 bu4 mian2 。
- bu2 pa4 shi4 ren2 xiao4 tao2 shan4 ， huo3 zhong1 zi4 hui4 sheng1 jin1 lian2 。
- zuo4 shi1 wen4 gong1 xi1 ruo4 zhan1 ， ji1 rou4 ren3 zi4 tou2 ge1 chan2 。
- dan3 gu4 jue2 hou4 qin2 zhu4 bian1 ， wan4 shi4 xi1 zhi4 xin1 chao1 ran2 。
- fu2 shi2 bu4 xu1 qiu2 gong3 qian1 ， gong1 ming2 yi3 zi4 lie4 zhu1 xian1 。

## 注释

## 译文

## 赏析
