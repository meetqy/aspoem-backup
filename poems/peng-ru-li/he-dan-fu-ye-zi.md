---
id: peng-ru-li-he-dan-fu-ye-zi
title: 和亶甫夜字
titlePinyin: he2 dan3 fu3 ye4 zi4
titleSlug: he-dan-fu-ye-zi
author: 彭汝礪
authorPinyin: peng2 ru3 li4
authorSlug: peng-ru-li
dynasty: 宋
dynastyPinyin: song4
dynastySlug: song
tags: []
---

## 正文

- 雪輕不自持，風急更相借。
- 仙人集蓬島，鴻鵠雲中下。
- 飛騰障空虛，細碎穿隙罅。
- 光明入幽室，晃耀不知夜。
- 苦寒爲公飲，酒盡解貂貰。
- 盤蔬起鄉思，披綿問鵝鮓。
- 浮生夙何緣，今昔同官舍。
- 才調稍迫促，每羨公優暇。
- 草玄入幽微，曾不解嘲駡。
- 文衡委輕重，事亦宗伯亞。
- 我愚實未稱，得友還自詫。
- 兩驂萬里心，雙璧連城價。
- 塵土難淹留，雲霄看高跨。

## 拼音

- xue3 qing1 bu2 zi4 chi2 ， feng1 ji2 geng4 xiang1 jie4 。
- xian1 ren2 ji2 peng2 dao3 ， hong2 hu2 yun2 zhong1 xia4 。
- fei1 teng2 zhang4 kong1 xu1 ， xi4 sui4 chuan1 xi4 xia4 。
- guang1 ming2 ru4 you1 shi4 ， huang4 yao4 bu4 zhi1 ye4 。
- ku3 han2 wei2 gong1 yin3 ， jiu3 jin4 jie3 diao1 shi4 。
- pan2 shu1 qi3 xiang1 si1 ， pi1 mian2 wen4 e2 zha3 。
- fu2 sheng1 su4 he2 yuan2 ， jin1 xi1 tong2 guan1 she4 。
- cai2 diao4 shao1 po4 cu4 ， mei3 xian4 gong1 you1 xia2 。
- cao3 xuan2 ru4 you1 wei1 ， ceng2 bu4 jie3 chao2 ma4 。
- wen2 heng2 wei3 qing1 zhong4 ， shi4 yi4 zong1 bo2 ya1 。
- wo3 yu2 shi2 wei4 cheng1 ， de2 you3 huan2 zi4 cha4 。
- liang3 can1 wan4 li3 xin1 ， shuang1 bi4 lian2 cheng2 jia4 。
- chen2 tu3 nan2 yan1 liu2 ， yun2 xiao1 kan4 gao1 kua4 。

## 注释

## 译文

## 赏析
