---
id: peng-ru-li-han-shi-zhou-xuan-wang-shi-wei-hou-chang-ru-jin-er-gui-xian-fu-jian-zhi-yin-ji-fu-zuo-song-jin-si-kong-kang-guo-gong-ji-lao-yuan-you-ding-mao-chao-jing-shi-wu-chen-chun-huan-xu-tian-zi-ci-yan-mou-fu-shi-shi
title: 韓氏周宣王時爲侯嘗入覲而歸顯父餞之尹吉甫作誦今司空康國公既老元祐丁卯朝京師戊辰春還許天子賜燕某賦是詩
titlePinyin: han2 shi4 zhou1 xuan1 wang2 shi2 wei2 hou2 chang2 ru4 jin4 er2 gui1 xian3 fu4 jian4 zhi1 yin3 ji2 fu3 zuo4 song4 jin1 si1 kong1 kang1 guo2 gong1 ji4 lao3 yuan2 you4 ding1 mao3 chao2 jing1 shi1 wu4 chen2 chun1 huan2 xu1 tian1 zi3 ci4 yan4 mou3 fu4 shi4 shi1
titleSlug: han-shi-zhou-xuan-wang-shi-wei-hou-chang-ru-jin-er-gui-xian-fu-jian-zhi-yin-ji-fu-zuo-song-jin-si-kong-kang-guo-gong-ji-lao-yuan-you-ding-mao-chao-jing-shi-wu-chen-chun-huan-xu-tian-zi-ci-yan-mou-fu-shi-shi
author: 彭汝礪
authorPinyin: peng2 ru3 li4
authorSlug: peng-ru-li
dynasty: 宋
dynastyPinyin: song4
dynastySlug: song
tags: []
---

## 正文

- 在昔韓侯，受命有周。
- 紹嗣禹功，以續祖考。
- 韓侯入覲，玄衮介圭，有淑其旆。
- 韓侯歸止，顯父是餞。
- 籩豆有踐，奏鼓衎衎。
- 韓侯燕喜，既多受祉。
- 施于子孫，爲宋柄臣。
- 有子且賢，長則上公。
- 亦似前人，有赫厥庸。
- 公老許田，載見式時。
- 朝有大疑，公爲蓍龜。
- 公去不留，天子是思。
- 薄言維之，旟旐有輝。
- 都人咸喜，祝之千歲。
- 國有元老，邦家是頼。
- 康公之德，寅亮孔碩。
- 利澤在民，功在社稷。
- 孰能詩之，以繼韓奕。
- 誕發其聲，施于罔極。

## 拼音

- zai4 xi1 han2 hou2 ， shou4 ming4 you3 zhou1 。
- shao4 si4 yu3 gong1 ， yi3 xu4 zu3 kao3 。
- han2 hou2 ru4 jin4 ， xuan2 gun3 jie4 gui1 ， you3 shu1 qi2 pei4 。
- han2 hou2 gui1 zhi3 ， xian3 fu4 shi4 jian4 。
- bian1 dou4 you3 jian4 ， zou4 gu3 kan4 kan4 。
- han2 hou2 yan4 xi3 ， ji4 duo1 shou4 zhi3 。
- shi1 yu2 zi3 sun1 ， wei2 song4 bing3 chen2 。
- you3 zi3 qie3 xian2 ， chang2 ze2 shang4 gong1 。
- yi4 si4 qian2 ren2 ， you3 he4 jue2 yong1 。
- gong1 lao3 xu1 tian2 ， zai4 jian4 shi4 shi2 。
- chao2 you3 da4 yi2 ， gong1 wei2 shi1 gui1 。
- gong1 qu4 bu4 liu2 ， tian1 zi3 shi4 si1 。
- bao2 yan2 wei2 zhi1 ， yu2 zhao4 you3 hui1 。
- dou1 ren2 xian2 xi3 ， zhu4 zhi1 qian1 sui4 。
- guo2 you3 yuan2 lao3 ， bang1 jia1 shi4 lai4 。
- kang1 gong1 zhi1 de2 ， yin2 liang4 kong3 shuo4 。
- li4 ze2 zai4 min2 ， gong1 zai4 she4 ji4 。
- shu2 neng2 shi1 zhi1 ， yi3 ji4 han2 yi4 。
- dan4 fa1 qi2 sheng1 ， shi1 yu2 wang3 ji2 。

## 注释

## 译文

## 赏析
