---
id: peng-ru-li-jin-xing-yan-xing
title: 金星硯行
titlePinyin: jin1 xing1 yan4 xing2
titleSlug: jin-xing-yan-xing
author: 彭汝礪
authorPinyin: peng2 ru3 li4
authorSlug: peng-ru-li
dynasty: 宋
dynastyPinyin: song4
dynastySlug: song
tags: []
---

## 正文

- 星出雲之端，石在溪之潯。
- 天上地下相絕幾百千萬里，硯中安得有星點點明如金。
- 既非瑕掩瑜，又似徽在琴。
- 我疑星之飛流運動或不居，精采誤落黟流深。
- 不然神靈憫惻學士久濡滯，故借光景資清吟。
- 或有感此理，杳默難推尋。
- 君不見虢山之石團團有桂在中象圓月，又不見廬江之石扶疏有木相樛爲寒林。
- 無重言，但置寒窗筆札往古研于今。
- 大剛無睢睢，至明無陰陰。
- 君也能如此，是真金星硯之知音。

## 拼音

- xing1 chu1 yun2 zhi1 duan1 ， shi2 zai4 xi1 zhi1 xun2 。
- tian1 shang4 di4 xia4 xiang1 jue2 ji1 bai3 qian1 wan4 li3 ， yan4 zhong1 an1 de2 you3 xing1 dian3 dian3 ming2 ru2 jin1 。
- ji4 fei1 xia2 yan3 yu2 ， you4 si4 hui1 zai4 qin2 。
- wo3 yi2 xing1 zhi1 fei1 liu2 yun4 dong4 huo4 bu4 ju1 ， jing1 cai3 wu4 luo4 yi1 liu2 shen1 。
- bu4 ran2 shen2 ling2 min3 ce4 xue2 shi4 jiu3 ru2 zhi4 ， gu4 jie4 guang1 jing3 zi1 qing1 yin2 。
- huo4 you3 gan3 ci3 li3 ， yao3 mo4 nan2 tui1 xun2 。
- jun1 bu2 jian4 guo2 shan1 zhi1 shi2 tuan2 tuan2 you3 gui4 zai4 zhong1 xiang4 yuan2 yue4 ， you4 bu2 jian4 lu2 jiang1 zhi1 shi2 fu2 shu1 you3 mu4 xiang1 jiu1 wei2 han2 lin2 。
- wu2 chong2 yan2 ， dan4 zhi4 han2 chuang1 bi3 zha2 wang3 gu3 yan2 yu2 jin1 。
- da4 gang1 wu2 sui1 sui1 ， zhi4 ming2 wu2 yin1 yin1 。
- jun1 ye3 neng2 ru2 ci3 ， shi4 zhen1 jin1 xing1 yan4 zhi1 zhi1 yin1 。

## 注释

## 译文

## 赏析
