---
id: peng-ru-li-ci-yun-yao-min-tong-nian
title: 次韵堯民同年
titlePinyin: ci4 yun4 yao2 min2 tong2 nian2
titleSlug: ci-yun-yao-min-tong-nian
author: 彭汝礪
authorPinyin: peng2 ru3 li4
authorSlug: peng-ru-li
dynasty: 宋
dynastyPinyin: song4
dynastySlug: song
tags: []
---

## 正文

- 飛雪鱠長鯨，浮蛆醱新酒。
- 故人不我過，絕壁頻回首。
- 北岡無斷絕，參錯紛燕豆。
- 觸目事斬新，愴懷治平舊。
- 龍飛第一牓，四百如蘭友。
- 勁氣沮金石，高文爛星斗。
- 我衰也久矣，彫落幾無有。
- 未去真厚顔，欲歸猶掣肘。
- 盤根發餘刃，想見敏捷手。
- 江河被郛郭，雲霧生戶牖。
- 顧瞻良集易，歎息幽期後。
- 興到詩輒成，吾窮久箝口。

## 拼音

- fei1 xue3 kuai4 chang2 jing1 ， fu2 qu1 po1 xin1 jiu3 。
- gu4 ren2 bu4 wo3 guo4 ， jue2 bi4 bin1 hui2 shou3 。
- bei3 gang1 wu2 duan4 jue2 ， can1 cuo4 fen1 yan4 dou4 。
- chu4 mu4 shi4 zhan3 xin1 ， chuang4 huai2 zhi4 ping2 jiu4 。
- long2 fei1 di4 yi1 bang3 ， si4 bai3 ru2 lan2 you3 。
- jin4 qi4 ju3 jin1 shi2 ， gao1 wen2 lan4 xing1 dou3 。
- wo3 shuai1 ye3 jiu3 yi3 ， diao1 luo4 ji1 wu2 you3 。
- wei4 qu4 zhen1 hou4 yan2 ， yu4 gui1 you2 che4 zhou3 。
- pan2 gen1 fa1 yu2 ren4 ， xiang3 jian4 min3 jie2 shou3 。
- jiang1 he2 bei4 fu2 guo1 ， yun2 wu4 sheng1 hu4 you3 。
- gu4 zhan1 liang2 ji2 yi4 ， tan4 xi1 you1 qi1 hou4 。
- xing1 dao4 shi1 zhe2 cheng2 ， wu2 qiong2 jiu3 qian2 kou3 。

## 注释

## 译文

## 赏析
