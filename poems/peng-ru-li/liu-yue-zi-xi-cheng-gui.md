---
id: peng-ru-li-liu-yue-zi-xi-cheng-gui
title: 六月自西城歸
titlePinyin: liu4 yue4 zi4 xi1 cheng2 gui1
titleSlug: liu-yue-zi-xi-cheng-gui
author: 彭汝礪
authorPinyin: peng2 ru3 li4
authorSlug: peng-ru-li
dynasty: 宋
dynastyPinyin: song4
dynastySlug: song
tags: []
---

## 正文

- 駕言將西征，呼僕問行李。
- 吾行無所苟，雖遠親則喜。
- 癡兒不知事，飲血淚如水。
- 憶昨唐許邊，逋逃聚蜂蟻。
- 巔崖寄巢穴，絕險不可邇。
- 撲滅無先幾，捕督誤詔旨。
- 是時寡妻病，吾計或可止。
- 君曰無妾私，促裝勉行矣。
- 妾病雖云危，姑慈有足恃。
- 是身如浮雲，永訣或此始。
- 一馬纔登途，渠魁頭掛市。
- 猶虞未寧歸，走訃忽在耳。
- 羈栖二十年，粱肉飽有幾。
- 單車行四方，歲月幾萬里。
- 私居乃如寄，方此還之彼。
- 愛君能知分，嗜苦同甘旨。
- 誓欲相厥成，完百無一毀。
- 中流即我棄，我恨無涯涘。
- 家貧未能去，顧惜尚壯齒。
- 含愁復于行，嗜祿祇自鄙。
- 悠悠涉清漢，欲往轅更柅。
- 滄浪照顔面，不與舊相似。
- 蓬鬢生雪霜，龜胸點泥滓。
- 驕陽恰中伏，旱魃方哆侈。
- 山川惜陰雨，我稼病未起。
- 高堂蔽重簾，捉扇衣屢褫。
- 乃茲趨長途，登降遍峛崺。
- 簡書况有限，暮晚未擔弛。
- 山名初外朝，岌嶪超衆巋。
- 晴天出萬象，擾擾誰經記。
- 濫觴一拳多，結構五丸累。
- 蛟龍跨鴻濛，殿閣聳碨礧。
- 或植如劍戟，或覆如釜錡。
- 或視而錯愕，或行而迤邐。
- 或大而無當，或立而不倚。
- 干平七峰老，秀拔匪衆比。
- 耆舊今所貴，瞻言但擎跽。
- 馬息聯八疊，培塿看岡屺。
- 籃轝勞攀牽，卒餓弗克仔。
- 肺聲幾成雷，背汗欲濡軌。
- 吾疲尚能徒，走驟托杖履。
- 豈不有林木，日晝方如燬。
- 曉行怯霧露，夜涉愁蛇虺。
- 屋頹茇窮閻，魚餒飯乾米。
- 田功微粱稻，圃學蕃麻枲。
- 截筒戶割漆，剝楮人抄紙。
- 千楓立青冥，萬竹秀披靡。
- 時時得流泉，濯溉移日晷。
- 清音有可樂，往往中宮徵。
- 孰謂彼房陵，千家住清泚。
- 神仙隠九室，綽約如處子。
- 安眠費春秋，官爵棄敝屣。
- 寶公浮杯來，宴坐有舊址。
- 甘雨隨衆緣，凶年作蕃祉。
- 欲游嗟不遑，悵望祇懸企。
- 東西更多山，小大或億秭。
- 未經夏禹鑿，想待愚公徙。
- 橫梯險相聯，曲棧危半阺。
- 避就爲俛眉，循緣或顛趾。
- 女媧高第一，僅去天尺咫。
- 黎明登其顛，星宿可俯視。
- 扶桑出曉日，洞徹及表裏。
- 丘陵雜繭栗，草木浮糠粃。
- 補天聞故老，豈或有此理。
- 天之於空虛，一大器而已。
- 物或有不完，補之非天恥。
- 酒觴薦明誠，感嘆至橫涕。
- 留停仰媯墟，欲至更逶迤。
- 烟嵐相薰蒸，闇黯常及巳。
- 雜民久薰陶，頑吏傲鞭箠。
- 令人愧滿面，虞舜昔居此。
- 商洛不十舍，惄焉想黄綺。
- 奔馳浪南北，僶俛慚祿仕。
- 紛紛昨夜夢，慈母倚門竢。
- 願騎雙鴻鵠，更挾四騄駬。
- 言乘溪上舟，出宿城邊址。
- 峰巒欲飛去，峭拔陵天委。
- 神奇雜鬼怪，巧絕非劂剞。
- 龍盤秦世松，玉滴堯時髓。
- 波瀾雜雲霧，莽蒼在隠几。
- 平生貪幽勝，短槳行復艤。
- 一灘復一磧，却望無首尾。
- 嶄嶄邊傍石，出沒競譎詭。
- 細垂一絲縷，大作十虎兕。
- 衝撞非雷霆，震蕩岸欲圮。
- 黿鼉不能游，蛟蜃得所恀。
- 懸流落千仞，急疾過發矢。
- 浮生真如葉，轉足見生死。
- 篙工相號呼，熟視但如砥。
- 謂予且從陸，厥計亦非是。
- 吾生自有分，纖悉不在己。
- 緬思濠上魚，載顧山梁雉。
- 未能脫韁鎖，可恨譏鑪錘。
- 孔臥弗煖席，禹行尚乘櫑。
- 所慚一無補，虛冒恩私被。
- 夜凉泛明月，不寐對瀟灑。
- 鳳林莽何處，草木秀嶷嶷。
- 槎頭縮項鯿，不減河魴美。
- 習池今可游，尊酒慰勞只。
- 鴻雁杳未來，將詩寄雙鯉。

## 拼音

- jia4 yan2 jiang1 xi1 zheng1 ， hu1 pu2 wen4 xing2 li0 。
- wu2 xing2 wu2 suo3 gou3 ， sui1 yuan3 qin1 ze2 xi3 。
- chi1 er2 bu4 zhi1 shi4 ， yin3 xue4 lei4 ru2 shui3 。
- yi4 zuo2 tang2 xu1 bian1 ， bu1 tao2 ju4 feng1 yi3 。
- dian1 ya2 ji4 chao2 xue2 ， jue2 xian3 bu4 ke3 er3 。
- pu1 mie4 wu2 xian1 ji1 ， bu3 du1 wu4 zhao4 zhi3 。
- shi4 shi2 gua3 qi1 bing4 ， wu2 ji4 huo4 ke3 zhi3 。
- jun1 yue1 wu2 qie4 si1 ， cu4 zhuang1 mian3 xing2 yi3 。
- qie4 bing4 sui1 yun2 wei1 ， gu1 ci2 you3 zu2 shi4 。
- shi4 shen1 ru2 fu2 yun2 ， yong3 jue2 huo4 ci3 shi3 。
- yi4 ma3 cai2 deng1 tu2 ， qu2 kui2 tou2 gua4 shi4 。
- you2 yu2 wei4 ning2 gui1 ， zou3 fu4 hu1 zai4 er3 。
- ji1 qi1 er4 shi2 nian2 ， liang2 rou4 bao3 you3 ji1 。
- dan1 ju1 xing2 si4 fang1 ， sui4 yue4 ji1 wan4 li3 。
- si1 ju1 nai3 ru2 ji4 ， fang1 ci3 huan2 zhi1 bi3 。
- ai4 jun1 neng2 zhi1 fen1 ， shi4 ku3 tong2 gan1 zhi3 。
- shi4 yu4 xiang1 jue2 cheng2 ， wan2 bai3 wu2 yi4 hui3 。
- zhong1 liu2 ji2 wo3 qi4 ， wo3 hen4 wu2 ya2 si4 。
- jia1 pin2 wei4 neng2 qu4 ， gu4 xi1 shang4 zhuang4 chi3 。
- han2 chou2 fu4 yu2 xing2 ， shi4 lu4 qi2 zi4 bi3 。
- you1 you1 she4 qing1 han4 ， yu4 wang3 yuan2 geng4 ni3 。
- cang1 lang4 zhao4 yan2 mian4 ， bu4 yu3 jiu4 xiang1 si4 。
- peng2 bin4 sheng1 xue3 shuang1 ， gui1 xiong1 dian3 ni2 zi3 。
- jiao1 yang2 qia4 zhong1 fu2 ， han4 ba2 fang1 duo1 chi3 。
- shan1 chuan1 xi1 yin1 yu3 ， wo3 jia4 bing4 wei4 qi3 。
- gao1 tang2 bi4 zhong4 lian2 ， zhuo1 shan4 yi1 lü3 chi3 。
- nai3 zi1 qu1 chang2 tu2 ， deng1 jiang4 bian4 lie4 yi3 。
- jian3 shu1 kuang4 you3 xian4 ， mu4 wan3 wei4 dan1 chi2 。
- shan1 ming2 chu1 wai4 chao2 ， ji2 ye4 chao1 zhong4 kui1 。
- qing2 tian1 chu1 wan4 xiang4 ， rao3 rao3 shui2 jing1 ji4 。
- lan4 shang1 yi4 quan2 duo1 ， jie2 gou4 wu3 wan2 lei4 。
- jiao1 long2 kua4 hong2 meng2 ， dian4 ge2 song3 wei4 lei2 。
- huo4 zhi2 ru2 jian4 ji3 ， huo4 fu4 ru2 fu3 qi2 。
- huo4 shi4 er2 cuo4 e4 ， huo4 xing2 er2 yi3 li3 。
- huo4 da4 er2 wu2 dang1 ， huo4 li4 er2 bu4 yi3 。
- gan1 ping2 qi1 feng1 lao3 ， xiu4 ba2 fei3 zhong4 bi3 。
- qi2 jiu4 jin1 suo3 gui4 ， zhan1 yan2 dan4 qing2 ji4 。
- ma3 xi1 lian2 ba1 die2 ， pei2 lou3 kan4 gang1 qi3 。
- lan2 yu2 lao2 pan1 qian1 ， zu2 e4 fu2 ke4 zai3 。
- fei4 sheng1 ji1 cheng2 lei2 ， bei4 han4 yu4 ru2 gui3 。
- wu2 pi2 shang4 neng2 tu2 ， zou3 zhou4 tuo1 zhang4 lü3 。
- qi3 bu4 you3 lin2 mu4 ， ri4 zhou4 fang1 ru2 hui3 。
- xiao3 xing2 qie4 wu4 lu4 ， ye4 she4 chou2 she2 hui1 。
- wu1 tui2 ba2 qiong2 yan2 ， yu2 nei3 fan4 qian2 mi3 。
- tian2 gong1 wei1 liang2 dao4 ， pu3 xue2 fan1 ma2 xi3 。
- jie2 tong3 hu4 ge1 qi1 ， bao1 chu3 ren2 chao1 zhi3 。
- qian1 feng1 li4 qing1 ming2 ， wan4 zhu2 xiu4 pi1 mi3 。
- shi2 shi2 de2 liu2 quan2 ， zhuo2 gai4 yi2 ri4 gui3 。
- qing1 yin1 you3 ke3 le4 ， wang3 wang3 zhong1 gong1 zhi3 。
- shu2 wei4 bi3 fang2 ling2 ， qian1 jia1 zhu4 qing1 ci3 。
- shen2 xian1 yin3 jiu3 shi4 ， chuo4 yue1 ru2 chu3 zi3 。
- an1 mian2 fei4 chun1 qiu1 ， guan1 jue2 qi4 bi4 xi3 。
- bao3 gong1 fu2 bei1 lai2 ， yan4 zuo4 you3 jiu4 zhi3 。
- gan1 yu3 sui2 zhong4 yuan2 ， xiong1 nian2 zuo4 fan1 zhi3 。
- yu4 you2 jie1 bu4 huang2 ， chang4 wang4 qi2 xuan2 qi3 。
- dong1 xi1 geng4 duo1 shan1 ， xiao3 da4 huo4 yi4 zi3 。
- wei4 jing1 xia4 yu3 zao2 ， xiang3 dai4 yu2 gong1 xi3 。
- heng2 ti1 xian3 xiang1 lian2 ， qu3 zhan4 wei1 ban4 di3 。
- bi4 jiu4 wei2 fu3 mei2 ， xun2 yuan2 huo4 dian1 zhi3 。
- nü3 wa1 gao1 di4 yi1 ， jin3 qu4 tian1 chi3 zhi3 。
- li2 ming2 deng1 qi2 dian1 ， xing1 xiu4 ke3 fu3 shi4 。
- fu2 sang1 chu1 xiao3 ri4 ， dong4 che4 ji2 biao3 li3 。
- qiu1 ling2 za2 jian3 li4 ， cao3 mu4 fu2 kang1 bi3 。
- bu3 tian1 wen2 gu4 lao3 ， qi3 huo4 you3 ci3 li3 。
- tian1 zhi1 wu1 kong1 xu1 ， yi2 da4 qi4 er2 yi3 。
- wu4 huo4 you3 bu4 wan2 ， bu3 zhi1 fei1 tian1 chi3 。
- jiu3 shang1 jian4 ming2 cheng2 ， gan3 tan4 zhi4 heng2 ti4 。
- liu2 ting2 yang3 gui1 xu1 ， yu4 zhi4 geng4 wei1 yi2 。
- yan1 lan2 xiang1 xun1 zheng1 ， an4 an4 chang2 ji2 si4 。
- za2 min2 jiu3 xun1 tao2 ， wan2 li4 ao4 bian1 chui2 。
- ling4 ren2 kui4 man3 mian4 ， yu2 shun4 xi1 ju1 ci3 。
- shang1 luo4 bu4 shi2 she4 ， ni4 yan1 xiang3 huang2 qi3 。
- ben1 chi2 lang4 nan2 bei3 ， min3 fu3 can2 lu4 shi4 。
- fen1 fen1 zuo2 ye4 meng4 ， ci2 mu3 yi3 men2 si4 。
- yuan4 qi2 shuang1 hong2 hu2 ， geng4 xie2 si4 lu4 er3 。
- yan2 cheng2 xi1 shang4 zhou1 ， chu1 su4 cheng2 bian1 zhi3 。
- feng1 luan2 yu4 fei1 qu4 ， qiao4 ba2 ling2 tian1 wei3 。
- shen2 qi2 za2 gui3 guai4 ， qiao3 jue2 fei1 jue2 ji1 。
- long2 pan2 qin2 shi4 song1 ， yu4 di1 yao2 shi2 sui3 。
- bo1 lan2 za2 yun2 wu4 ， mang3 cang1 zai4 yin3 ji3 。
- ping2 sheng1 tan1 you1 sheng4 ， duan3 jiang3 xing2 fu4 yi3 。
- yi4 tan1 fu4 yi2 qi4 ， que4 wang4 wu2 shou3 wei3 。
- zhan3 zhan3 bian1 bang4 shi2 ， chu1 mei2 jing4 jue2 gui3 。
- xi4 chui2 yi4 si1 lü3 ， da4 zuo4 shi2 hu3 si4 。
- chong1 zhuang4 fei1 lei2 ting2 ， zhen4 dang4 an4 yu4 pi3 。
- yuan2 tuo2 bu4 neng2 you2 ， jiao1 shen4 de2 suo3 shi4 。
- xuan2 liu2 luo4 qian1 ren4 ， ji2 ji2 guo4 fa1 shi3 。
- fu2 sheng1 zhen1 ru2 ye4 ， zhuan3 zu2 jian4 sheng1 si3 。
- gao1 gong1 xiang1 hao4 hu1 ， shu2 shi4 dan4 ru2 di3 。
- wei4 yu3 qie3 cong2 lu4 ， jue2 ji4 yi4 fei1 shi4 。
- wu2 sheng1 zi4 you3 fen1 ， xian1 xi1 bu2 zai4 ji3 。
- mian3 si1 hao2 shang4 yu2 ， zai4 gu4 shan1 liang2 zhi4 。
- wei4 neng2 tuo1 jiang1 suo3 ， ke3 hen4 ji1 lu2 chui2 。
- kong3 wo4 fu2 xuan1 xi2 ， yu3 xing2 shang4 cheng2 lei2 。
- suo3 can2 yi4 wu2 bu3 ， xu1 mao4 en1 si1 bei4 。
- ye4 liang2 fan4 ming2 yue4 ， bu2 mei4 dui4 xiao1 sa3 。
- feng4 lin2 mang3 he2 chu3 ， cao3 mu4 xiu4 yi2 yi2 。
- cha2 tou2 suo1 xiang4 bian1 ， bu4 jian3 he2 fang2 mei3 。
- xi2 chi2 jin1 ke3 you2 ， zun1 jiu3 wei4 lao2 zhi1 。
- hong2 yan4 yao3 wei4 lai2 ， jiang1 shi1 ji4 shuang1 li3 。

## 注释

## 译文

## 赏析
