---
id: luo-dian-xi-yu-wang-ba-luo-er-shan
title: 喜雨望巴羅二山
titlePinyin: xi3 yu3 wang4 ba1 luo2 er4 shan1
titleSlug: xi-yu-wang-ba-luo-er-shan
author: 羅點
authorPinyin: luo2 dian3
authorSlug: luo-dian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 叔元不冠椎兩髽，縈青綰綠如堆鴉。
- 䰐鬖遠望毛髮古，日日惟聞餐暮霞。
- 吾家公遠更清絕，带眼不穿衣不結。
- 好風吹袂任飄颻，夜夜惟聞弄明月。
- 餐霞弄月固不惡，不道農田布龜灼。
- 令君盛服道民苦，偃然袒裼猶不怍。
- 敬持此意款浮丘，浮丘乃與令同憂。
- 急呼風馬駕雲車，二仙方覺裸裎羞。
- 旋加冠巾更束带，一見浮丘望塵拜。
- 便將凶歲變豐年，談笑之間作霶霈。
- 油雲雖出南北峰，開端實自浮丘翁。
- 浮丘詩家老仙伯，故知憂國願年豐。
- 邦人一飽誰所賜，父應詔子兄詔弟。
- 若還此雨後五日，將見索汝枯魚肆。

## 拼音

- shu1 yuan2 bu4 guan1 zhui1 liang3 zhua1 ， ying2 qing1 wan3 lü4 ru2 dui1 ya1 。
- 䰐 san1 yuan3 wang4 mao2 fa4 gu3 ， ri4 ri4 wei2 wen2 can1 mu4 xia2 。
- wu2 jia1 gong1 yuan3 geng4 qing1 jue2 ， dai4 yan3 bu4 chuan1 yi1 bu4 jie2 。
- hao3 feng1 chui1 mei4 ren4 piao1 yao2 ， ye4 ye4 wei2 wen2 nong4 ming2 yue4 。
- can1 xia2 nong4 yue4 gu4 bu2 e4 ， bu2 dao4 nong2 tian2 bu4 gui1 zhuo2 。
- ling4 jun1 sheng4 fu2 dao4 min2 ku3 ， yan3 ran2 tan3 ti4 you2 bu2 zuo4 。
- jing4 chi2 ci3 yi4 kuan3 fu2 qiu1 ， fu2 qiu1 nai3 yu3 ling4 tong2 you1 。
- ji2 hu1 feng1 ma3 jia4 yun2 ju1 ， er4 xian1 fang1 jue2 luo3 cheng2 xiu1 。
- xuan2 jia1 guan1 jin1 geng4 shu4 dai4 ， yi2 jian4 fu2 qiu1 wang4 chen2 bai4 。
- bian4 jiang1 xiong1 sui4 bian4 feng1 nian2 ， tan2 xiao4 zhi1 jian4 zuo4 pang1 pei4 。
- you2 yun2 sui1 chu1 nan2 bei3 feng1 ， kai1 duan1 shi2 zi4 fu2 qiu1 weng1 。
- fu2 qiu1 shi1 jia1 lao3 xian1 bo2 ， gu4 zhi1 you1 guo2 yuan4 nian2 feng1 。
- bang1 ren2 yi4 bao3 shui2 suo3 ci4 ， fu4 ying1 zhao4 zi3 xiong1 zhao4 di4 。
- ruo4 huan2 ci3 yu3 hou4 wu3 ri4 ， jiang1 jian4 suo3 ru3 ku1 yu2 si4 。

## 注释

## 译文

## 赏析
