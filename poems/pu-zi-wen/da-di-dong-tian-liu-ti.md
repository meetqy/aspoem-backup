---
id: pu-zi-wen-da-di-dong-tian-liu-ti
title: 大滌洞天留題
titlePinyin: da4 di2 dong4 tian1 liu2 ti2
titleSlug: da-di-dong-tian-liu-ti
author: 朴子文
authorPinyin: pu3 zi3 wen2
authorSlug: pu-zi-wen
dynasty: 宋
dynastyPinyin: song4
dynastySlug: song
tags: []
---

## 正文

- 不得入壺中，不知有洞天。
- 未許涉弱水，蓬瀛名空傳。
- 洞霄古真境，九鎖開其先。
- 靈殿拱嘉樹，奇巖漱飛泉。
- 朝氣夜沆瀣，夕嵐蟠霏烟。
- 自從漢晉間，隠迹叢真仙。
- 所以鎮琳宮，距今千百年。
- 我來尋勝游，聊以息塵緣。
- 誰意得高人，凡百爲之前。
- 捫蘿扣大滌，曳裾登來賢。
- 宮殿本邃靚，亦許奉周旋。
- 倦游恬小憩，借我幽榻眠。
- 覺我黄粱夢，枕上破纏綿。
- 醉我真一酒，春臺熙熙然。
- 勿謂房櫳深，入室乃淵淵。
- 勿謂欄檻小，棲幽即㛹娟。
- 苟有一拳石，天巧意已全。
- 苟有一樹木，風月亦足延。
- 况是石與木，森羅呈萬妍。
- 有仙山即靈，君當悟真筌。

## 拼音

- bu4 de2 ru4 hu2 zhong1 ， bu4 zhi1 you3 dong4 tian1 。
- wei4 xu1 she4 ruo4 shui3 ， peng2 ying2 ming2 kong1 chuan2 。
- dong4 xiao1 gu3 zhen1 jing4 ， jiu3 suo3 kai1 qi2 xian1 。
- ling2 dian4 gong3 jia1 shu4 ， qi2 yan2 shu4 fei1 quan2 。
- chao2 qi4 ye4 hang4 xie4 ， xi1 lan2 pan2 fei1 yan1 。
- zi4 cong2 han4 jin4 jian4 ， yin3 ji4 cong2 zhen1 xian1 。
- suo3 yi3 zhen4 lin2 gong1 ， ju4 jin1 qian1 bai3 nian2 。
- wo3 lai2 xun2 sheng4 you2 ， liao2 yi3 xi1 chen2 yuan2 。
- shui2 yi4 de2 gao1 ren2 ， fan2 bai3 wei2 zhi1 qian2 。
- men2 luo2 kou4 da4 di2 ， ye4 ju1 deng1 lai2 xian2 。
- gong1 dian4 ben3 sui4 jing4 ， yi4 xu1 feng4 zhou1 xuan2 。
- juan4 you2 tian2 xiao3 qi4 ， jie4 wo3 you1 ta4 mian2 。
- jue2 wo3 huang2 liang2 meng4 ， zhen3 shang4 po4 chan2 mian2 。
- zui4 wo3 zhen1 yi4 jiu3 ， chun1 tai2 xi1 xi1 ran2 。
- wu4 wei4 fang2 long2 shen1 ， ru4 shi4 nai3 yuan1 yuan1 。
- wu4 wei4 lan2 jian4 xiao3 ， qi1 you1 ji2 pian2 juan1 。
- gou3 you3 yi4 quan2 shi2 ， tian1 qiao3 yi4 yi3 quan2 。
- gou3 you3 yi2 shu4 mu4 ， feng1 yue4 yi4 zu2 yan2 。
- kuang4 shi4 shi2 yu3 mu4 ， sen1 luo2 cheng2 wan4 yan2 。
- you3 xian1 shan1 ji2 ling2 ， jun1 dang1 wu4 zhen1 quan2 。

## 注释

## 译文

## 赏析
