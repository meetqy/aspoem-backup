---
id: jin-jun-qing-nan-ye-shu-huai
title: 南埜書懷
titlePinyin: nan2 ye3 shu1 huai2
titleSlug: nan-ye-shu-huai
author: 金君卿
authorPinyin: jin1 jun1 qing1
authorSlug: jin-jun-qing
dynasty: 宋
dynastyPinyin: song4
dynastySlug: song
tags: []
---

## 正文

- 險途吁可憎，淺俗寖澆競。
- 進物莫若利，趨時不如佞。
- 吾道何由亨，讒人方醜正。
- 予生與時戾，所賦得剛勁。
- 力古恥浮文，論經斥非聖。
- 强勉悅時事，難乎易天性。
- 木舌不卷柔，枯株微蔭映。
- 沿洄避風波，進退觸機穽。
- 八載脫流銓，恩與萬家令。
- 移官瘴嶺下，親闈阻溫凊。
- 南荒地多暑，嵐氛午猶暝。
- 因思古令尹，舒慘繫民命。
- 士元都下治，汲黯辭以病。
- 幾欲慕伊人，去就得非輕。
- 雖然萬夫長，亦足觀以政。
- 升進由漸階，困窮亦前定。
- 所以勤吏術，敺民一其行。
- 澄清疏浚源，披攘塞邪徑。
- 吏手不得縱，奸豪無敢橫。
- 訓染所難入，未免加笞榜。
- 宿黠殊欲悛，良民適相慶。
- 僅慰百里心，莫聳四海聽。
- 世人重苟且，耳目非卓夐。
- 庸兒難共議，寧與智者爭。
- 咄哉蠅蟲癡，不喜圭玉瑩。
- 爾舌徒揚箕，吾心本如鏡。
- 質諸古聖賢，周孔與楊孟。
- 當時窮達間，猶不免譏評。
- 況於吾徒者，得謗適爲幸。
- 丈夫抱事業，力行以待聘。
- 神龍潛于淵，不恥羣蛙黽。
- 騏驥縶于野，無嫌困泥濘。
- 一旦亨天衢，挺身立朝廷。
- 禮義張國維，威福尊君柄。
- 接武臯夔際，致主勛華盛。
- 名將日月垂，功與天地並。
- 彼已烏足論，攎懷成笑詠。

## 拼音

- xian3 tu2 xu1 ke3 zeng1 ， qian3 su2 jin4 jiao1 jing4 。
- jin4 wu4 mo4 ruo4 li4 ， qu1 shi2 bu4 ru2 ning4 。
- wu2 dao4 he2 you2 heng1 ， chan2 ren2 fang1 chou3 zheng4 。
- yu3 sheng1 yu3 shi2 li4 ， suo3 fu4 de2 gang1 jin4 。
- li4 gu3 chi3 fu2 wen2 ， lun4 jing1 chi4 fei1 sheng4 。
- qiang2 mian3 yue4 shi2 shi4 ， nan2 hu1 yi4 tian1 xing4 。
- mu4 she2 bu2 juan4 rou2 ， ku1 zhu1 wei1 yin1 ying4 。
- yan2 hui2 bi4 feng1 bo1 ， jin4 tui4 chu4 ji1 jing3 。
- ba1 zai4 tuo1 liu2 quan2 ， en1 yu3 wan4 jia1 ling4 。
- yi2 guan1 zhang4 ling3 xia4 ， qin1 wei2 zu3 wen1 qing4 。
- nan2 huang1 di4 duo1 shu3 ， lan2 fen1 wu3 you2 ming2 。
- yin1 si1 gu3 ling4 yin3 ， shu1 can3 xi4 min2 ming4 。
- shi4 yuan2 dou1 xia4 zhi4 ， ji2 an4 ci2 yi3 bing4 。
- ji1 yu4 mu4 yi1 ren2 ， qu4 jiu4 de2 fei1 qing1 。
- sui1 ran2 wan4 fu1 chang2 ， yi4 zu2 guan1 yi3 zheng4 。
- sheng1 jin4 you2 jian4 jie1 ， kun4 qiong2 yi4 qian2 ding4 。
- suo3 yi3 qin2 li4 shu4 ， qu1 min2 yi4 qi2 xing2 。
- cheng2 qing1 shu1 jun4 yuan2 ， pi1 rang3 sai1 xie2 jing4 。
- li4 shou3 bu4 de2 zong4 ， jian1 hao2 wu2 gan3 heng2 。
- xun4 ran3 suo3 nan2 ru4 ， wei4 mian3 jia1 chi1 bang3 。
- su4 xia2 shu1 yu4 quan1 ， liang2 min2 shi4 xiang1 qing4 。
- jin3 wei4 bai3 li3 xin1 ， mo4 song3 si4 hai3 ting1 。
- shi4 ren2 zhong4 gou3 qie3 ， er3 mu4 fei1 zhuo2 xuan4 。
- yong1 er2 nan2 gong4 yi4 ， ning2 yu3 zhi4 zhe3 zheng1 。
- duo1 zai1 ying2 chong2 chi1 ， bu4 xi3 gui1 yu4 ying2 。
- er3 she2 tu2 yang2 ji1 ， wu2 xin1 ben3 ru2 jing4 。
- zhi4 zhu1 gu3 sheng4 xian2 ， zhou1 kong3 yu3 yang2 meng4 。
- dang1 shi2 qiong2 da2 jian4 ， you2 bu4 mian3 ji1 ping2 。
- kuang4 wu1 wu2 tu2 zhe3 ， de2 bang4 shi4 wei2 xing4 。
- zhang4 fu1 bao4 shi4 ye4 ， li4 xing2 yi3 dai4 pin4 。
- shen2 long2 qian2 yu2 yuan1 ， bu4 chi3 qun2 wa1 min3 。
- qi2 ji4 zhi2 yu2 ye3 ， wu2 xian2 kun4 ni2 ning4 。
- yi2 dan4 heng1 tian1 qu2 ， ting3 shen1 li4 chao2 ting2 。
- li3 yi4 zhang1 guo2 wei2 ， wei1 fu2 zun1 jun1 bing3 。
- jie1 wu3 gao1 kui2 ji4 ， zhi4 zhu3 xun1 hua2 sheng4 。
- ming2 jiang1 ri4 yue4 chui2 ， gong1 yu3 tian1 di4 bing4 。
- bi3 yi3 wu1 zu2 lun4 ， lu2 huai2 cheng2 xiao4 yong3 。

## 注释

## 译文

## 赏析
