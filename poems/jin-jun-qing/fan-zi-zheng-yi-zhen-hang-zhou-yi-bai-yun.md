---
id: jin-jun-qing-fan-zi-zheng-yi-zhen-hang-zhou-yi-bai-yun
title: 范資政移鎮杭州一百韻
titlePinyin: fan4 zi1 zheng4 yi2 zhen4 hang2 zhou1 yi4 bai3 yun4
titleSlug: fan-zi-zheng-yi-zhen-hang-zhou-yi-bai-yun
author: 金君卿
authorPinyin: jin1 jun1 qing1
authorSlug: jin-jun-qing
dynasty: 宋
dynastyPinyin: song4
dynastySlug: song
tags: []
---

## 正文

- 聖門高弟游淵源，當時所得惟十賢。
- 科張言行政與學，兼此四者誰能然。
- 公含天資得具美，出文入武材謨全。
- 軒昂盛時進以道，行高德鉅齊回騫。
- 發爲文章動驚俗，邈與游夏爭差肩。
- 手鑿大竅破混沌，分得清濁歸坤乾。
- 斯文去聖日已遠，泯塞不絕猶涓涓。
- 公恢吾儒獨振起，力引巨海吞百川。
- 周旋六經後諸子，陟彼泰山望八埏。
- 提携千篇去奏御，列宿環拱分經躔。
- 章韶夏濩忽冥昧，琥璜圭璧慙雕鎸。
- 詞雄語險氣復銳，猛將正怒揮戈鋋。
- 羣邪衆枉困淩暴，辟易萬里窮無邊。
- 飛名禁林號獨步，多士仰則猶權衡。
- 惟時朝廷政不一，衆口噤暗同寒蟬。
- 公鬰奇材未得吐，盤虹積玉胸中填。
- 囊書萬言究大政，徑欲鍛石持補天。
- 自從諫言抉心膽，慷慨大論君之前。
- 采詩上誦關雎化，稽古下陳無逸篇。
- 材高於時衆所忌，讒機巧網相包纏。
- 如公之言遽見斥，嗟嗟吾道何其邅。
- 上思賈生久不見，一日開悟俄詔還。
- 歸來復踐諫諍列，正似猛矢加勁弦。
- 遂登天閣承顧問，凡日三接親邃延。
- 乃眷京畿作大尹，有美聞望如庭堅。
- 公言臣節矧可奪，寧方而折何能圓。
- 咄哉小人正用事，亦以茅茹相引牽。
- 大凡威福自人主，其下臣子敢得專。
- 設若園林養材木，腐枝朽枿須剝刓。
- 方今之患猶大腫，未得良藥何能痊。
- 大書斥言不忌諱，貫理若以珠貝穿。
- 天子爲之徹旒纊，樂以從諫如轉鏇。
- 退思謂言即施設，返逆衆耳遭訶訮。
- 黄鵠孤飛下太液，勢力不勝梟與鳶。
- 遭罹綱羅不得奮，擺翮垂翅江之壖。
- 身雖江湖豈云樂，與國憂戚常悁悁。
- 謂時久安慮必遠，往往達旦目不眩。
- 俄而烽警半夜至，黠羌豕哾窺西偏。
- 廟堂奇兵不施設，主帥肉食驕且孱。
- 王師之行屢挫衄，邊邑騷動何喧闐。
- 朝廷方議擇儒將，諍臣列奏飛封牋。
- 起公于西代天討，推轂以送操中權。
- 奉師尊行天子命，德望遠振威先零。
- 指揮風行紀律定，士卒增氣百十年。
- 先期長戈斷爾臂，隨以巨杵春其咽。
- 羣兇膽落禁不發，若卵壓以泰華巔。
- 諭以天意使安然，踧踖聞命敢不虔。
- 西人父子相得喜，咸愈大癘就粥饘。
- 帝曰於予薦太廟，拾得巨鼎容牲牷。
- 遂以公歸贊大政，思納治道於平平。
- 公言一物未云獲，惴惴若己推諸淵。
- 觀今正得仲舒策，夫欲善治須改絃。
- 公孫之才卒克用，救弊一變期朞年。
- 國僑首議立謗政，習俗未久非所便。
- 祁寒暑雨輔天令，嗟爾小人猶怨焉。
- 甚哉仁義豈迂闊，言未及吐讒人㘋。
- 邊氓方復思召虎，謂以王命來旬宣。
- 公揚天休布惠澤，一切苛政咸使蠲。
- 期民陶然釋重負，時雨驟作蘇枯薦。
- 被甲邊士衆千旅，又煦鳬藻相依沿。
- 狡兔竄縮飛鳥伏，良弓收勢藏諸鞬。
- 時將勞還亟大用，上書願得東南遷。
- 帝曰老臣重休息，方且畀汝南陽田。
- 南陽之民悅以化，焱若暖氣來窮燕。
- 隆冬寒嚴雪積苦，赤子乳負蒙裘氈。
- 上方南顧孰予濟，頼公往鎮蘇民編。
- 江東百城控越絕，齊俗輕剽窮奢妍。
- 三民勞力事故教，揖揖蟻蚋團腥膻。
- 望公子來日以治，坐使薄惡隨面悛。
- 雖然一方仰其賜，安得爲惠周幅員。
- 吾民倥侗豈有識，瞻望德業何拳拳。
- 凄然末學門下客，憶昨捨耕趨士聯。
- 飯蔬飲水亦云樂，勉望箕業猶桮捲。
- 于時鄱陽被公化，樂以教育爲民先。
- 公嗟吾儒實已落，勉勉欲以經義傳。
- 强扶駑駘決遠到，足力不騁煩笞鞭。
- 漸摩師教日已久，有類汙壤遭坯埏。
- 良工遇物以規矩，方圓大小隨陶甄。
- 鍛磨拂拭僅成器，未省所用何如旃。
- 逢時清明輒自喜，才卵而翼思翩翾。
- 幸歌嘉魚樂賢者，數罟不棄鱅與鰱。
- 區區一入太常選，誰顧尺蠖猶連蜷。
- 退思生成有本末，未能豈敢忘蹄筌。
- 公時提師出萬里，一伏門下無由緣。
- 皇皇寸祿及親養，乃以名字歸冬銓。
- 度量未免習爲吏，束縛日以官事煎。
- 方愚動與時事戾，進退坎埳誰與憐。
- 男兒三十志未就，却顧文字羞丹鉛。
- 營營孤飛失所託，恥與燕雀爭連翩。
- 願奮羽翰脫榛棘，日逐鳳鳥翔飛煙。
- 跋公之門已俯附，孑孑旆旞當風褰。
- 十年始得拜車下，若出穢藪遊飛僊。
- 公之聲名世軻愈，民望其賜猶蹇連。
- 況當景盛天子聖，將議明堂張九筵。
- 肯如大過棟已橈，方購梁木扶其顛。
- 定須籠材器所用，鳩斂天下無棄捐。
- 經營架構非一幹，願得身備栭與椽。
- 公歸輔成此基構，手斡元化隨天旋。
- 致君無爲坐以治，四氣成順豈有愆。
- 自然民物日陶遂，返我薄俗如羲顓。

## 拼音

- sheng4 men2 gao1 di4 you2 yuan1 yuan2 ， dang1 shi2 suo3 de2 wei2 shi2 xian2 。
- ke1 zhang1 yan2 xing2 zheng4 yu3 xue2 ， jian1 ci3 si4 zhe3 shui2 neng2 ran2 。
- gong1 han2 tian1 zi1 de2 ju4 mei3 ， chu1 wen2 ru4 wu3 cai2 mo2 quan2 。
- xuan1 ang2 sheng4 shi2 jin4 yi3 dao4 ， hang2 gao1 de2 ju4 qi2 hui2 qian1 。
- fa1 wei2 wen2 zhang1 dong4 jing1 su2 ， miao3 yu3 you2 xia4 zheng1 cha4 jian1 。
- shou3 zao2 da4 qiao4 po4 hun4 dun4 ， fen1 de0 qing1 zhuo2 gui1 kun1 qian2 。
- si1 wen2 qu4 sheng4 ri4 yi3 yuan3 ， min3 sai1 bu4 jue2 you2 juan1 juan1 。
- gong1 hui1 wu2 ru2 du2 zhen4 qi3 ， li4 yin3 ju4 hai3 tun1 bai3 chuan1 。
- zhou1 xuan2 liu4 jing1 hou4 zhu1 zi3 ， zhi4 bi3 tai4 shan1 wang4 ba1 shan1 。
- ti2 xie2 qian1 pian1 qu4 zou4 yu4 ， lie4 su4 huan2 gong3 fen1 jing1 chan2 。
- zhang1 shao2 xia4 hu4 hu1 ming2 mei4 ， hu3 huang2 gui1 bi4 can2 diao1 juan1 。
- ci2 xiong2 yu3 xian3 qi4 fu4 rui4 ， meng3 jiang1 zheng4 nu4 hui1 ge1 chan2 。
- qun2 xie2 zhong4 wang3 kun4 ling2 bao4 ， pi4 yi4 wan4 li3 qiong2 wu2 bian1 。
- fei1 ming2 jin4 lin2 hao4 du2 bu4 ， duo1 shi4 yang3 ze2 you2 quan2 heng2 。
- wei2 shi2 chao2 ting2 zheng4 bu4 yi1 ， zhong4 kou3 jin4 an4 tong2 han2 chan2 。
- gong1 yu4 qi2 cai2 wei4 de2 tu3 ， pan2 hong2 ji1 yu4 xiong1 zhong1 tian2 。
- nang2 shu1 wan4 yan2 jiu1 da4 zheng4 ， jing4 yu4 duan4 shi2 chi2 bu3 tian1 。
- zi4 cong2 jian4 yan2 jue2 xin1 dan3 ， kang1 kai3 da4 lun4 jun1 zhi1 qian2 。
- cai3 shi1 shang4 song4 guan1 ju1 hua4 ， ji1 gu3 xia4 chen2 wu2 yi4 pian1 。
- cai2 gao1 wu1 shi2 zhong4 suo3 ji4 ， chan2 ji1 qiao3 wang3 xiang1 bao1 chan2 。
- ru2 gong1 zhi1 yan2 ju4 jian4 chi4 ， jie1 jie1 wu2 dao4 he2 qi2 zhan1 。
- shang4 si1 jia3 sheng1 jiu3 bu2 jian4 ， yi2 ri4 kai1 wu4 e2 zhao4 huan2 。
- gui1 lai2 fu4 jian4 jian4 zheng4 lie4 ， zheng4 si4 meng3 shi3 jia1 jin4 xian2 。
- sui4 deng1 tian1 ge2 cheng2 gu4 wen4 ， fan2 ri4 san1 jie1 qin1 sui4 yan2 。
- nai3 juan4 jing1 ji1 zuo4 da4 yin3 ， you3 mei3 wen2 wang4 ru2 ting2 jian1 。
- gong1 yan2 chen2 jie2 shen3 ke3 duo2 ， ning2 fang1 er2 zhe2 he2 neng2 yuan2 。
- duo1 zai1 xiao3 ren2 zheng4 yong4 shi4 ， yi4 yi3 mao2 ru2 xiang1 yin3 qian1 。
- da4 fan2 wei1 fu2 zi4 ren2 zhu3 ， qi2 xia4 chen2 zi3 gan3 de2 zhuan1 。
- she4 ruo4 yuan2 lin2 yang3 cai2 mu4 ， fu3 zhi1 xiu3 nie4 xu1 bao1 wan2 。
- fang1 jin1 zhi1 huan4 you2 da4 zhong3 ， wei4 de2 liang2 yao4 he2 neng2 quan2 。
- da4 shu1 chi4 yan2 bu2 ji4 hui4 ， guan4 li3 ruo4 yi3 zhu1 bei4 chuan1 。
- tian1 zi3 wei2 zhi1 che4 liu2 kuang4 ， le4 yi3 cong2 jian4 ru2 zhuan3 xuan4 。
- tui4 si1 wei4 yan2 ji2 shi1 she4 ， fan3 ni4 zhong4 er3 zao1 he1 yan2 。
- huang2 hu2 gu1 fei1 xia4 tai4 ye4 ， shi4 li4 bu2 sheng4 xiao1 yu3 yuan1 。
- zao1 li2 gang1 luo2 bu4 de2 fen4 ， bai3 he2 chui2 chi4 jiang1 zhi1 ruan2 。
- shen1 sui1 jiang1 hu2 qi3 yun2 le4 ， yu3 guo2 you1 qi1 chang2 yuan1 yuan1 。
- wei4 shi2 jiu3 an1 lü4 bi4 yuan3 ， wang3 wang3 da2 dan4 mu4 bu2 xuan4 。
- e2 er2 feng1 jing3 ban4 ye4 zhi4 ， xia2 qiang1 shi3 chuo4 kui1 xi1 pian1 。
- miao4 tang2 qi2 bing1 bu4 shi1 she4 ， zhu3 shuai4 rou4 shi2 jiao1 qie3 chan2 。
- wang2 shi1 zhi1 xing2 lü3 cuo4 nü4 ， bian1 yi4 sao1 dong4 he2 xuan1 tian2 。
- chao2 ting2 fang1 yi4 ze2 ru2 jiang1 ， zheng4 chen2 lie4 zou4 fei1 feng1 jian1 。
- qi3 gong1 yu2 xi1 dai4 tian1 tao3 ， tui1 gu3 yi3 song4 cao1 zhong1 quan2 。
- feng4 shi1 zun1 xing2 tian1 zi3 ming4 ， de2 wang4 yuan3 zhen4 wei1 xian1 ling2 。
- zhi3 hui1 feng1 xing2 ji4 lü4 ding4 ， shi4 zu2 zeng1 qi4 bai3 shi2 nian2 。
- xian1 qi1 chang2 ge1 duan4 er3 bi4 ， sui2 yi3 ju4 chu3 chun1 qi2 yan4 。
- qun2 xiong1 dan3 luo4 jin4 bu4 fa1 ， ruo4 luan3 ya1 yi3 tai4 hua2 dian1 。
- yu4 yi3 tian1 yi4 shi3 an1 ran2 ， cu4 ji2 wen2 ming4 gan3 bu4 qian2 。
- xi1 ren2 fu4 zi3 xiang1 de2 xi3 ， xian2 yu4 da4 li4 jiu4 zhou1 zhan1 。
- di4 yue1 wu1 yu3 jian4 tai4 miao4 ， shi2 de2 ju4 ding3 rong2 sheng1 quan2 。
- sui4 yi3 gong1 gui1 zan4 da4 zheng4 ， si1 na4 zhi4 dao4 wu1 ping2 ping2 。
- gong1 yan2 yi2 wu4 wei4 yun2 huo4 ， zhui4 zhui4 ruo4 ji3 tui1 zhu1 yuan1 。
- guan1 jin1 zheng4 de2 zhong4 shu1 ce4 ， fu1 yu4 shan4 zhi4 xu1 gai3 xian2 。
- gong1 sun1 zhi1 cai2 zu2 ke4 yong4 ， jiu4 bi4 yi2 bian4 qi1 ji1 nian2 。
- guo2 qiao2 shou3 yi4 li4 bang4 zheng4 ， xi2 su2 wei4 jiu3 fei1 suo3 bian4 。
- qi2 han2 shu3 yu3 fu3 tian1 ling4 ， jie1 er3 xiao3 ren2 you2 yuan4 yan1 。
- shen4 zai1 ren2 yi4 qi3 yu1 kuo4 ， yan2 wei4 ji2 tu3 chan2 ren2 㘋。
- bian1 mang2 fang1 fu4 si1 zhao4 hu3 ， wei4 yi3 wang2 ming4 lai2 xun2 xuan1 。
- gong1 yang2 tian1 xiu1 bu4 hui4 ze2 ， yi2 qie4 ke1 zheng4 xian2 shi3 juan1 。
- qi1 min2 tao2 ran2 shi4 zhong4 fu4 ， shi2 yu3 zhou4 zuo4 su1 ku1 jian4 。
- bei4 jia3 bian1 shi4 zhong4 qian1 lü3 ， you4 xu4 fu2 zao3 xiang1 yi1 yan2 。
- jiao3 tu4 cuan4 suo1 fei1 niao3 fu2 ， liang2 gong1 shou1 shi4 cang2 zhu1 jian1 。
- shi2 jiang1 lao2 huan2 ji2 da4 yong4 ， shang4 shu1 yuan4 de2 dong1 nan2 qian1 。
- di4 yue1 lao3 chen2 zhong4 xiu1 xi0 ， fang1 qie3 bi4 ru3 nan2 yang2 tian2 。
- nan2 yang2 zhi1 min2 yue4 yi3 hua4 ， yan4 ruo4 nuan3 qi4 lai2 qiong2 yan4 。
- long2 dong1 han2 yan2 xue3 ji1 ku3 ， chi4 zi3 ru3 fu4 meng2 qiu2 zhan1 。
- shang4 fang1 nan2 gu4 shu2 yu3 ji4 ， lai4 gong1 wang3 zhen4 su1 min2 bian1 。
- jiang1 dong1 bai3 cheng2 kong4 yue4 jue2 ， qi2 su2 qing1 piao1 qiong2 she1 yan2 。
- san1 min2 lao2 li4 shi4 gu4 jiao4 ， yi1 yi1 yi3 rui4 tuan2 xing1 shan1 。
- wang4 gong1 zi3 lai2 ri4 yi3 zhi4 ， zuo4 shi3 bao2 e4 sui2 mian4 quan1 。
- sui1 ran2 yi4 fang1 yang3 qi2 ci4 ， an1 de2 wei2 hui4 zhou1 fu2 yuan2 。
- wu2 min2 kong3 dong4 qi3 you3 shi2 ， zhan1 wang4 de2 ye4 he2 quan2 quan2 。
- qi1 ran2 mo4 xue2 men2 xia4 ke4 ， yi4 zuo2 she3 geng1 qu1 shi4 lian2 。
- fan4 shu1 yin3 shui3 yi4 yun2 le4 ， mian3 wang4 ji1 ye4 you2 bei1 juan3 。
- yu2 shi2 po2 yang2 bei4 gong1 hua4 ， le4 yi3 jiao4 yu4 wei2 min2 xian1 。
- gong1 jie1 wu2 ru2 shi2 yi3 luo4 ， mian3 mian3 yu4 yi3 jing1 yi4 chuan2 。
- qiang2 fu2 nu2 tai2 jue2 yuan3 dao4 ， zu2 li4 bu4 cheng3 fan2 chi1 bian1 。
- jian4 mo2 shi1 jiao4 ri4 yi3 jiu3 ， you3 lei4 wu1 rang3 zao1 pi1 shan1 。
- liang2 gong1 yu4 wu4 yi3 gui1 ju3 ， fang1 yuan2 da4 xiao3 sui2 tao2 zhen1 。
- duan4 mo2 fu2 shi4 jin3 cheng2 qi4 ， wei4 sheng3 suo3 yong4 he2 ru2 zhan1 。
- feng2 shi2 qing1 ming2 zhe2 zi4 xi3 ， cai2 luan3 er2 yi4 si1 pian1 xuan1 。
- xing4 ge1 jia1 yu2 le4 xian2 zhe3 ， shu4 gu3 bu2 qi4 yong1 yu3 lian2 。
- qu1 qu1 yi2 ru4 tai4 chang2 xuan3 ， shui2 gu4 chi3 huo4 you2 lian2 quan2 。
- tui4 si1 sheng1 cheng2 you3 ben3 mo4 ， wei4 neng2 qi3 gan3 wang4 ti2 quan2 。
- gong1 shi2 ti2 shi1 chu1 wan4 li3 ， yi4 fu2 men2 xia4 wu2 you2 yuan2 。
- huang2 huang2 cun4 lu4 ji2 qin1 yang3 ， nai3 yi3 ming2 zi4 gui1 dong1 quan2 。
- du4 liang4 wei4 mian3 xi2 wei2 li4 ， shu4 fu4 ri4 yi3 guan1 shi4 jian1 。
- fang1 yu2 dong4 yu3 shi2 shi4 li4 ， jin4 tui4 kan3 kan3 shui2 yu3 lian2 。
- nan2 er2 san1 shi2 zhi4 wei4 jiu4 ， que4 gu4 wen2 zi4 xiu1 dan1 qian1 。
- ying2 ying2 gu1 fei1 shi1 suo3 tuo1 ， chi3 yu3 yan4 que4 zheng1 lian2 pian1 。
- yuan4 fen4 yu3 han4 tuo1 zhen1 ji2 ， ri4 zhu2 feng4 niao3 xiang2 fei1 yan1 。
- ba2 gong1 zhi1 men2 yi3 fu3 fu4 ， jie2 jie2 pei4 sui4 dang1 feng1 qian1 。
- shi2 nian2 shi3 de2 bai4 ju1 xia4 ， ruo4 chu1 hui4 sou3 you2 fei1 xian1 。
- gong1 zhi1 sheng1 ming2 shi4 ke1 yu4 ， min2 wang4 qi2 ci4 you2 jian3 lian2 。
- kuang4 dang1 jing3 sheng4 tian1 zi3 sheng4 ， jiang1 yi4 ming2 tang2 zhang1 jiu3 yan2 。
- ken3 ru2 da4 guo4 dong4 yi3 rao2 ， fang1 gou4 liang2 mu4 fu2 qi2 dian1 。
- ding4 xu1 long2 cai2 qi4 suo3 yong4 ， jiu1 lian3 tian1 xia4 wu2 qi4 juan1 。
- jing1 ying2 jia4 gou4 fei1 yi2 gan4 ， yuan4 de2 shen1 bei4 er2 yu3 chuan2 。
- gong1 gui1 fu3 cheng2 ci3 ji1 gou4 ， shou3 wo4 yuan2 hua4 sui2 tian1 xuan2 。
- zhi4 jun1 wu2 wei2 zuo4 yi3 zhi4 ， si4 qi4 cheng2 shun4 qi3 you3 qian1 。
- zi4 ran2 min2 wu4 ri4 tao2 sui4 ， fan3 wo3 bao2 su2 ru2 xi1 zhuan1 。

## 注释

## 译文

## 赏析
