---
id: jin-jun-qing-liu-ti-zhang-shi-yi-wen-ge
title: 留題張氏頤文閣
titlePinyin: liu2 ti2 zhang1 shi4 yi2 wen2 ge2
titleSlug: liu-ti-zhang-shi-yi-wen-ge
author: 金君卿
authorPinyin: jin1 jun1 qing1
authorSlug: jin-jun-qing
dynasty: 宋
dynastyPinyin: song4
dynastySlug: song
tags: []
---

## 正文

- 鄱陽才子鍾慶門，巍冠大带何紛紛。
- 誠心樂道自頤養，霧豹蔚彧珍其文。
- 朱欄碧瓦江之垠，更敞高閣淩煙氛。
- 烟中數岫列窗牖，急雨洗出青無痕。
- 乍來耳目益開爽，況日文酒酣天真。
- 前年詔下起嵓隠，子直奮起軒浮雲。
- 不嫌官小喜及養，斂板歸拜高堂親。
- 子方歸寧亦同樂，與子登眺開芳樽。
- 定交酌壽雖所愧，相望蘭桂長清芬。

## 拼音

- po2 yang2 cai2 zi3 zhong1 qing4 men2 ， wei1 guan1 da4 dai4 he2 fen1 fen1 。
- cheng2 xin1 le4 dao4 zi4 yi2 yang3 ， wu4 bao4 wei4 yu4 zhen1 qi2 wen2 。
- zhu1 lan2 bi4 wa3 jiang1 zhi1 yin2 ， geng4 chang3 gao1 ge2 ling2 yan1 fen1 。
- yan1 zhong1 shu4 xiu4 lie4 chuang1 you3 ， ji2 yu3 xi3 chu1 qing1 wu2 hen2 。
- zha4 lai2 er3 mu4 yi4 kai1 shuang3 ， kuang4 ri4 wen2 jiu3 han1 tian1 zhen1 。
- qian2 nian2 zhao4 xia4 qi3 yan2 yin3 ， zi3 zhi2 fen4 qi3 xuan1 fu2 yun2 。
- bu4 xian2 guan1 xiao3 xi3 ji2 yang3 ， lian3 ban3 gui1 bai4 gao1 tang2 qin1 。
- zi3 fang1 gui1 ning2 yi4 tong2 le4 ， yu3 zi3 deng1 tiao4 kai1 fang1 zun1 。
- ding4 jiao1 zhuo2 shou4 sui1 suo3 kui4 ， xiang1 wang4 lan2 gui4 chang2 qing1 fen1 。

## 注释

## 译文

## 赏析
