---
id: jin-jun-qing-han-xiang-sheng-ri
title: 韓相生日
titlePinyin: han2 xiang1 sheng1 ri4
titleSlug: han-xiang-sheng-ri
author: 金君卿
authorPinyin: jin1 jun1 qing1
authorSlug: jin-jun-qing
dynasty: 宋
dynastyPinyin: song4
dynastySlug: song
tags: []
---

## 正文

- 商飈迎素律，兌澤薦元精。
- 象順奎鈞爛，天鍾義氣清。
- 千齡將聖偶，冢輔爲時生。
- 粹藴森羣玉，沖襟貯四瀛。
- 大方捐樸斵，淳辨復韶韺。
- 先帝龍飛日，朝陽鳳一鳴。
- 振文齊木鐸，保國敵金城。
- 舊德方圖任，鴻鈞正倚平。
- 具瞻歸峻嶽，衆口說和羹。
- 固結君臣分，窮探禮樂情。
- 用人兼畎畝，得士盡豪英。
- 省罰蠲茶法，均徭審地征。
- 鎮浮還美俗，恤隠起疲氓。
- 考古淵源博，含章氣思宏。
- 太平論極至，墜典悉興行。
- 文物期三代，規摹小二京。
- 納忠高子孟，任重等阿衡。
- 國本重離正，身謀一羽輕。
- 殊方想風烈，曒日照功名。
- 嗣聖嘉深識，明神格至誠。
- 官儀端表憲，圭瑞竦桓楹。
- 邦揆車遵轄，時髦鹿在萍。
- 戍亭無警燧，廓廟有奇兵。
- 達節天須佑，真儒道始亨。
- 黄裳坤德靜，玉鉉鼎功成。
- 坐致唐虞旦，前無丙魏聲。
- 昌期逢慶誕，睿寵極光榮。
- 燁燁台符應，詵詵喜氣盈。
- 南巖同久固，西昴共晶明。
- 史克歌眉壽，芳風願載賡。

## 拼音

- shang1 biao1 ying2 su4 lü4 ， dui4 ze2 jian4 yuan2 jing1 。
- xiang4 shun4 kui2 jun1 lan4 ， tian1 zhong1 yi4 qi4 qing1 。
- qian1 ling2 jiang1 sheng4 ou3 ， zhong3 fu3 wei2 shi2 sheng1 。
- cui4 yun4 sen1 qun2 yu4 ， chong1 jin1 zhu4 si4 ying2 。
- da4 fang1 juan1 pu3 zhuo2 ， chun2 bian4 fu4 shao2 ying1 。
- xian1 di4 long2 fei1 ri4 ， chao2 yang2 feng4 yi4 ming2 。
- zhen4 wen2 qi2 mu4 duo2 ， bao3 guo2 di2 jin1 cheng2 。
- jiu4 de2 fang1 tu2 ren4 ， hong2 jun1 zheng4 yi3 ping2 。
- ju4 zhan1 gui1 jun4 yue4 ， zhong4 kou3 shuo1 he2 geng1 。
- gu4 jie2 jun1 chen2 fen1 ， qiong2 tan4 li3 le4 qing2 。
- yong4 ren2 jian1 quan3 mu3 ， de2 shi4 jin4 hao2 ying1 。
- sheng3 fa2 juan1 cha2 fa3 ， jun1 yao2 shen3 di4 zheng1 。
- zhen4 fu2 huan2 mei3 su2 ， xu4 yin3 qi3 pi2 mang2 。
- kao3 gu3 yuan1 yuan2 bo2 ， han2 zhang1 qi4 si1 hong2 。
- tai4 ping2 lun4 ji2 zhi4 ， zhui4 dian3 xi1 xing1 xing2 。
- wen2 wu4 qi1 san1 dai4 ， gui1 mo2 xiao3 er4 jing1 。
- na4 zhong1 gao1 zi3 meng4 ， ren4 zhong4 deng3 a1 heng2 。
- guo2 ben3 zhong4 li2 zheng4 ， shen1 mou2 yi4 yu3 qing1 。
- shu1 fang1 xiang3 feng1 lie4 ， jiao3 ri4 zhao4 gong1 ming2 。
- si4 sheng4 jia1 shen1 shi2 ， ming2 shen2 ge2 zhi4 cheng2 。
- guan1 yi2 duan1 biao3 xian4 ， gui1 rui4 song3 huan2 ying2 。
- bang1 kui2 ju1 zun1 xia2 ， shi2 mao2 lu4 zai4 ping2 。
- shu4 ting2 wu2 jing3 sui4 ， kuo4 miao4 you3 qi2 bing1 。
- da2 jie2 tian1 xu1 you4 ， zhen1 ru2 dao4 shi3 heng1 。
- huang2 chang2 kun1 de2 jing4 ， yu4 xuan4 ding3 gong1 cheng2 。
- zuo4 zhi4 tang2 yu2 dan4 ， qian2 wu2 bing3 wei4 sheng1 。
- chang1 qi1 feng2 qing4 dan4 ， rui4 chong3 ji2 guang1 rong2 。
- ye4 ye4 tai2 fu2 ying1 ， shen1 shen1 xi3 qi4 ying2 。
- nan2 yan2 tong2 jiu3 gu4 ， xi1 mao3 gong4 jing1 ming2 。
- shi3 ke4 ge1 mei2 shou4 ， fang1 feng1 yuan4 zai4 geng1 。

## 注释

## 译文

## 赏析
