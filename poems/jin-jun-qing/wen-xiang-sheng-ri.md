---
id: jin-jun-qing-wen-xiang-sheng-ri
title: 文相生日
titlePinyin: wen2 xiang1 sheng1 ri4
titleSlug: wen-xiang-sheng-ri
author: 金君卿
authorPinyin: jin1 jun1 qing1
authorSlug: jin-jun-qing
dynasty: 宋
dynastyPinyin: song4
dynastySlug: song
tags: []
---

## 正文

- 羲御三星次，堯蓂九葉開。
- 霄躔符有道，天驥下呈才。
- 氣思淩諸謝，淵源過二崔。
- 光華逢日月，騰躍契雲雷。
- 迅步登文階，嚴聲凜柏臺。
- 幽潛均照燭，精膽破姦回。
- 地重圖書府，人瞻柱石才。
- 堂基峻廉陛，鼎味仰鹽梅。
- 師鉞方謀郄，樞庭喜得裴。
- 往平蛟穴去，還入鳳池來。
- 元化經綸內，真儒事業恢。
- 威名攝窮裔，美利澤枯荄。
- 陰德天須佑，精誠日可迴。
- 祥光纔偶聖，妖彗不爲災。
- 全粹圭無玷，晶明斗有魁。
- 龍旆聊偃息，鴻渚暫徘徊。
- 重倚周分陝，豐功稷啟邰。
- 國醫先藥石，廟酌首罇罍。
- 促召君前膝，圖勳位正槐。
- 羣情欣愛日，憸黨極寒灰。
- 王禮修嘗禘，天官總貨財。
- 劘民歸砥礪，播物就坯胎。
- 動植逢時若，君臣詠喜哉。
- 兩京繄屏翰，大政輟公台。
- 上德皆宣布，邦經一製裁。
- 人和鳬煦藻，兵肅鴈銜枚。
- 誕月君恩重，娛賓騎從陪。
- 寒飈從激冽，喬嶽鎮崔嵬。
- 金鑑光長滿，霜松勁不摧。
- 下寮違几席，並寒走風埃。
- 勞瘁魚將涸，覉孤雉在䍙。
- 何當備驅策，猶冀竭駑駘。
- 共慶歌巖石，無階獻壽杯。
- 矧留天睠久，行聽璽書催。
- 黼衮榮三入，膏霖霈九垓。
- 如收東閣士，願與北山萊。

## 拼音

- xi1 yu4 san1 xing1 ci4 ， yao2 mi4 jiu3 ye4 kai1 。
- xiao1 chan2 fu2 you3 dao4 ， tian1 ji4 xia4 cheng2 cai2 。
- qi4 si1 ling2 zhu1 xie4 ， yuan1 yuan2 guo4 er4 cui1 。
- guang1 hua2 feng2 ri4 yue4 ， teng2 yue4 qi4 yun2 lei2 。
- xun4 bu4 deng1 wen2 jie1 ， yan2 sheng1 lin3 bai3 tai2 。
- you1 qian2 jun1 zhao4 zhu2 ， jing1 dan3 po4 jian1 hui2 。
- di4 zhong4 tu2 shu1 fu3 ， ren2 zhan1 zhu4 shi2 cai2 。
- tang2 ji1 jun4 lian2 bi4 ， ding3 wei4 yang3 yan2 mei2 。
- shi1 yue4 fang1 mou2 xi4 ， shu1 ting2 xi3 de2 pei2 。
- wang3 ping2 jiao1 xue2 qu4 ， huan2 ru4 feng4 chi2 lai2 。
- yuan2 hua4 jing1 lun2 nei4 ， zhen1 ru2 shi4 ye4 hui1 。
- wei1 ming2 she4 qiong2 yi4 ， mei3 li4 ze2 ku1 gai1 。
- yin1 de2 tian1 xu1 you4 ， jing1 cheng2 ri4 ke3 hui2 。
- xiang2 guang1 cai2 ou3 sheng4 ， yao1 hui4 bu4 wei2 zai1 。
- quan2 cui4 gui1 wu2 dian4 ， jing1 ming2 dou4 you3 kui2 。
- long2 pei4 liao2 yan3 xi1 ， hong2 zhu3 zan4 pai2 huai2 。
- zhong4 yi3 zhou1 fen1 shan3 ， feng1 gong1 ji4 qi3 tai2 。
- guo2 yi1 xian1 yao4 shi2 ， miao4 zhuo2 shou3 zun1 lei2 。
- cu4 zhao4 jun1 qian2 xi1 ， tu2 xun1 wei4 zheng4 huai2 。
- qun2 qing2 xin1 ai4 ri4 ， xian1 dang3 ji2 han2 hui1 。
- wang2 li3 xiu1 chang2 di4 ， tian1 guan1 zong3 huo4 cai2 。
- mo2 min2 gui1 di3 li4 ， bo1 wu4 jiu4 pi1 tai1 。
- dong4 zhi2 feng2 shi2 ruo4 ， jun1 chen2 yong3 xi3 zai1 。
- liang3 jing1 yi1 ping2 han4 ， da4 zheng4 chuo4 gong1 tai2 。
- shang4 de2 jie1 xuan1 bu4 ， bang1 jing1 yi2 zhi4 cai2 。
- ren2 he2 fu2 xu4 zao3 ， bing1 su4 yan4 xian2 mei2 。
- dan4 yue4 jun1 en1 zhong4 ， yu2 bin1 qi2 cong2 pei2 。
- han2 biao1 cong2 ji1 lie4 ， qiao2 yue4 zhen4 cui1 wei2 。
- jin1 jian4 guang1 chang2 man3 ， shuang1 song1 jin4 bu4 cui1 。
- xia4 liao2 wei2 ji3 xi2 ， bing4 han2 zou3 feng1 ai1 。
- lao2 cui4 yu2 jiang1 he2 ， ji1 gu1 zhi4 zai4 䍙。
- he2 dang1 bei4 qu1 ce4 ， you2 ji4 jie2 nu2 tai2 。
- gong4 qing4 ge1 yan2 shi2 ， wu2 jie1 xian4 shou4 bei1 。
- shen3 liu2 tian1 juan4 jiu3 ， xing2 ting1 xi3 shu1 cui1 。
- fu3 gun3 rong2 san1 ru4 ， gao1 lin2 pei4 jiu3 gai1 。
- ru2 shou1 dong1 ge2 shi4 ， yuan4 yu3 bei3 shan1 lai2 。

## 注释

## 译文

## 赏析
