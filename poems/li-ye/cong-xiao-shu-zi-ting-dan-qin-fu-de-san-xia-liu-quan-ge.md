---
id: li-ye-cong-xiao-shu-zi-ting-dan-qin-fu-de-san-xia-liu-quan-ge
title: 從蕭叔子聽彈琴賦得三峽流泉歌
titlePinyin: cong2 xiao1 shu1 zi0 ting1 dan4 qin2 fu4 de2 san1 xia2 liu2 quan2 ge1
titleSlug: cong-xiao-shu-zi-ting-dan-qin-fu-de-san-xia-liu-quan-ge
author: 李冶
authorPinyin: li3 ye3
authorSlug: li-ye
dynasty: 唐
dynastyPinyin: tang2
dynastySlug: tang
tags: [] 
---

## 正文

- 妾家本住巫山雲，巫山流泉常自聞。
- 玉琴彈出轉寥敻，直是當時夢裏聽。
- 三峽迢迢幾千里，一時流入幽閨裏。
- 巨石崩崖指下生，飛泉走浪弦中起。
- 初疑憤怒含雷風，又似嗚咽流不通。
- 迴湍曲瀨勢將盡，時復滴瀝平沙中。
- 憶昔阮公爲此曲，能令仲容聽不足。
- 一彈既罷復一彈，願作流泉鎮相續。

## 拼音

- qie4 jia1 ben3 zhu4 wu1 shan1 yun2 ， wu1 shan1 liu2 quan2 chang2 zi4 wen2 。
- yu4 qin2 dan4 chu1 zhuan3 liao2 xiong4 ， zhi2 shi4 dang1 shi2 meng4 li3 ting1 。
- san1 xia2 tiao2 tiao2 ji1 qian1 li3 ， yi4 shi2 liu2 ru4 you1 gui1 li3 。
- ju4 shi2 beng1 ya2 zhi3 xia4 sheng1 ， fei1 quan2 zou3 lang4 xian2 zhong1 qi3 。
- chu1 yi2 fen4 nu4 han2 lei2 feng1 ， you4 si4 wu1 yan4 liu2 bu4 tong1 。
- hui2 tuan1 qu3 lai4 shi4 jiang1 jin4 ， shi2 fu4 di1 li4 ping2 sha1 zhong1 。
- yi4 xi1 ruan3 gong1 wei2 ci3 qu3 ， neng2 ling4 zhong4 rong2 ting1 bu4 zu2 。
- yi2 dan4 ji4 ba4 fu4 yi2 dan4 ， yuan4 zuo4 liu2 quan2 zhen4 xiang1 xu4 。

## 注释

## 译文

## 赏析
