---
id: su-jiong-qi-xian-tang
title: 棲閑堂
titlePinyin: qi1 xian2 tang2
titleSlug: qi-xian-tang
author: 蘇泂
authorPinyin: su1 jiong3
authorSlug: su-jiong
dynasty: 宋
dynastyPinyin: song4
dynastySlug: song
tags: []
---

## 正文

- 紛紛世界多金寶，試覓一閑何處討。
- 天公忌閑亦惜閑，似欲人人忙裏老。
- 長安道上人如烟，信有陰陽錯昏曉。
- 食升衣尺我類渠，玉带金魚爲誰好。
- 上而公相下百官，鞅掌其身髮華皓。
- 出臨民庶或愧色，歸對妻兒仍熱惱。
- 農商工賈各有役，何况倡優及輿皂。
- 豈如老龔縛屋看青山，賃地於鄰甘種稻。
- 有男肯穫女習紡，布褐藜羹事翁媼。
- 天憐老龔忙爲貧，報以一閑非草草。
- 乃知富貴天不惜，閑處閑人古來少。
- 問龔胡爲閑處棲，告以中恬外無擾。
- 家傳古書數萬卷，充棟牙籤四圍繞。
- 興來拈讀拂蠹魚，興盡留殘聽啼鳥。
- 花陰坐久看日轉，葉徑行稀任風掃。
- 問閑何味作何說，口不能言心自了。
- 初從太白得微遇，晚向淵明飽問道。
- 區區擬議已不閑，非作非休此其稍。
- 我聞如是三嘆息，苦恨當年歸不早。
- 閑中之味肯見分，亦欲誅茅鏡湖小。

## 拼音

- fen1 fen1 shi4 jie4 duo1 jin1 bao3 ， shi4 mi4 yi4 xian2 he2 chu3 tao3 。
- tian1 gong1 ji4 xian2 yi4 xi1 xian2 ， si4 yu4 ren2 ren2 mang2 li3 lao3 。
- chang2 an1 dao4 shang4 ren2 ru2 yan1 ， xin4 you3 yin1 yang2 cuo4 hun1 xiao3 。
- shi2 sheng1 yi1 chi3 wo3 lei4 qu2 ， yu4 dai4 jin1 yu2 wei2 shui2 hao3 。
- shang4 er2 gong1 xiang4 xia4 bai3 guan1 ， yang1 zhang3 qi2 shen1 fa4 hua2 hao4 。
- chu1 lin2 min2 shu4 huo4 kui4 se4 ， gui1 dui4 qi1 er2 reng2 re4 nao3 。
- nong2 shang1 gong1 jia3 ge4 you3 yi4 ， he2 kuang4 chang4 you1 ji2 yu2 zao4 。
- qi3 ru2 lao3 gong1 fu4 wu1 kan4 qing1 shan1 ， lin4 di4 wu1 lin2 gan1 zhong3 dao4 。
- you3 nan2 ken3 huo4 nü3 xi2 fang3 ， bu4 he4 li2 geng1 shi4 weng1 ao3 。
- tian1 lian2 lao3 gong1 mang2 wei2 pin2 ， bao4 yi3 yi4 xian2 fei1 cao3 cao3 。
- nai3 zhi1 fu4 gui4 tian1 bu4 xi1 ， xian2 chu3 xian2 ren2 gu3 lai2 shao3 。
- wen4 gong1 hu2 wei2 xian2 chu3 qi1 ， gao4 yi3 zhong1 tian2 wai4 wu2 rao3 。
- jia1 chuan2 gu3 shu1 shu4 wan4 juan4 ， chong1 dong4 ya2 qian1 si4 wei2 rao4 。
- xing1 lai2 nian1 du2 fu2 du4 yu2 ， xing1 jin4 liu2 can2 ting1 ti2 niao3 。
- hua1 yin1 zuo4 jiu3 kan4 ri4 zhuan3 ， ye4 jing4 xing2 xi1 ren4 feng1 sao3 。
- wen4 xian2 he2 wei4 zuo4 he2 shuo1 ， kou3 bu4 neng2 yan2 xin1 zi4 le0 。
- chu1 cong2 tai4 bai2 de2 wei1 yu4 ， wan3 xiang4 yuan1 ming2 bao3 wen4 dao4 。
- qu1 qu1 ni3 yi4 yi3 bu4 xian2 ， fei1 zuo4 fei1 xiu1 ci3 qi2 shao1 。
- wo3 wen2 ru2 shi4 san1 tan4 xi1 ， ku3 hen4 dang1 nian2 gui1 bu4 zao3 。
- xian2 zhong1 zhi1 wei4 ken3 jian4 fen1 ， yi4 yu4 zhu1 mao2 jing4 hu2 xiao3 。

## 注释

## 译文

## 赏析
