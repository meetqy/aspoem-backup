---
id: su-jiong-feng-ji-zi-gao-lu-xiong-wu-shi-yun
title: 奉寄子高盧兄五十韻
titlePinyin: feng4 ji4 zi3 gao1 lu2 xiong1 wu3 shi2 yun4
titleSlug: feng-ji-zi-gao-lu-xiong-wu-shi-yun
author: 蘇泂
authorPinyin: su1 jiong3
authorSlug: su-jiong
dynasty: 宋
dynastyPinyin: song4
dynastySlug: song
tags: []
---

## 正文

- 君才如驌驦，道里未可量。
- 讀書串脈絡，如海東赴洋。
- 五年隔異縣，信若參與商。
- 昨者戒車馬，故意改未嘗。
- 我家小於斗，下榻出倉黄。
- 繩樞三椽共，君視猶雕梁。
- 貧又少甘脆，而君甘粃糠。
- 晨興烏鵲先，夕憩星宿張。
- 上言體金玉，時節登虞唐。
- 下言復家世，努力事文章。
- 瑣細及兒女，骨肉誼莫當。
- 君來歷州府，所在諸侯良。
- 肝膽皆善子，子去錐脫囊。
- 問胡獨善我，風雨度錢唐。
- 我時熟君指，又不羅酒漿。
- 何况動隣里，磨刀向豬羊。
- 青燈兩夫影，陳義勸交相。
- 謂言經時留，十日又理裝。
- 但携本經冊，沃州山水鄉。
- 子寧舍我去，我意未子忘。
- 相逢一歲短，相別一日長。
- 何緣子吾所，不然我君傍。
- 君雖老馬姿，今乃驥服箱。
- 刷燕日千里，闊步徐康莊。
- 江水有時西，東下斯濫觴。
- 奫 {大 / 淪} 至澎湃，穿溜極懷襄。
- 死生渠有命，貧賤士之常。
- 孔融委曹操，汲黯卑張湯。
- 人生出處分，榮謝均陰陽。
- 念我懶拙病，久已在膏肓。
- 此方困憂患，懲艾百戰創。
- 安時而處順，天道不可詳。
- 魯連蹈東海，屈原賦沅湘。
- 此志竟未遂，眼看都茫茫。
- 君懷萬金産，待價空四方。
- 古聞韞櫝貴，世有刖足傷。
- 藍田種洵美，死鼠名須防。
- 魯方秉周禮，漢亦絕楚糧。
- 易求哥舒翰，難覓張子房。
- 英雄出儒素，金印垂襴裳。
- 吾祖元祐末，奉使讋戎羌。
- 子孫失遺武，史冊無晶光。
- 君家著膽略，並驅從兩狼。
- 彎弓射敵首，滅敵使走藏。
- 此事屬乃翁，翁今膂力强。
- 問翁來何時，九月天雨霜。
- 此時君適我，促膝話繩床。
- 作詩致近訊，願子益自將。
- 君看繞指柔，會作百鍊剛。
- 豈云建厦缺，期子柱明堂。

## 拼音

- jun1 cai2 ru2 su4 shuang1 ， dao4 li3 wei4 ke3 liang2 。
- du2 shu1 chuan4 mai4 luo4 ， ru2 hai3 dong1 fu4 yang2 。
- wu3 nian2 ge2 yi4 xian4 ， xin4 ruo4 can1 yu3 shang1 。
- zuo2 zhe3 jie4 ju1 ma3 ， gu4 yi4 gai3 wei4 chang2 。
- wo3 jia1 xiao3 wu1 dou4 ， xia4 ta4 chu1 cang1 huang2 。
- sheng2 shu1 san1 chuan2 gong4 ， jun1 shi4 you2 diao1 liang2 。
- pin2 you4 shao3 gan1 cui4 ， er2 jun1 gan1 bi3 kang1 。
- chen2 xing1 wu1 que4 xian1 ， xi1 qi4 xing1 xiu4 zhang1 。
- shang4 yan2 ti3 jin1 yu4 ， shi2 jie2 deng1 yu2 tang2 。
- xia4 yan2 fu4 jia1 shi4 ， nu3 li4 shi4 wen2 zhang1 。
- suo3 xi4 ji2 er2 nü3 ， gu3 rou4 yi4 mo4 dang1 。
- jun1 lai2 li4 zhou1 fu3 ， suo3 zai4 zhu1 hou2 liang2 。
- gan1 dan3 jie1 shan4 zi3 ， zi3 qu4 zhui1 tuo1 nang2 。
- wen4 hu2 du2 shan4 wo3 ， feng1 yu3 du4 qian2 tang2 。
- wo3 shi2 shu2 jun1 zhi3 ， you4 bu4 luo2 jiu3 jiang1 。
- he2 kuang4 dong4 lin2 li3 ， mo2 dao1 xiang4 zhu1 yang2 。
- qing1 deng1 liang3 fu1 ying3 ， chen2 yi4 quan4 jiao1 xiang4 。
- wei4 yan2 jing1 shi2 liu2 ， shi2 ri4 you4 li3 zhuang1 。
- dan4 xie2 ben3 jing1 ce4 ， wo4 zhou1 shan1 shui3 xiang1 。
- zi3 ning2 she4 wo3 qu4 ， wo3 yi4 wei4 zi3 wang4 。
- xiang1 feng2 yi2 sui4 duan3 ， xiang1 bie2 yi2 ri4 chang2 。
- he2 yuan2 zi3 wu2 suo3 ， bu4 ran2 wo3 jun1 bang4 。
- jun1 sui1 lao3 ma3 zi1 ， jin1 nai3 ji4 fu2 xiang1 。
- shua1 yan4 ri4 qian1 li3 ， kuo4 bu4 xu2 kang1 zhuang1 。
- jiang1 shui3 you3 shi2 xi1 ， dong1 xia4 si1 lan4 shang1 。
- yun1 { da4 / lun2 } zhi4 peng2 pai4 ， chuan1 liu1 ji2 huai2 xiang1 。
- si3 sheng1 qu2 you3 ming4 ， pin2 jian4 shi4 zhi1 chang2 。
- kong3 rong2 wei3 cao2 cao1 ， ji2 an4 bei1 zhang1 tang1 。
- ren2 sheng1 chu1 chu3 fen1 ， rong2 xie4 jun1 yin1 yang2 。
- nian4 wo3 lan3 zhuo1 bing4 ， jiu3 yi3 zai4 gao1 huang1 。
- ci3 fang1 kun4 you1 huan4 ， cheng2 ai4 bai3 zhan4 chuang4 。
- an1 shi2 er2 chu3 shun4 ， tian1 dao4 bu4 ke3 xiang2 。
- lu3 lian2 dao3 dong1 hai3 ， qu1 yuan2 fu4 yuan2 xiang1 。
- ci3 zhi4 jing4 wei4 sui4 ， yan3 kan4 dou1 mang2 mang2 。
- jun1 huai2 wan4 jin1 chan3 ， dai4 jia4 kong1 si4 fang1 。
- gu3 wen2 yun4 du2 gui4 ， shi4 you3 yue4 zu2 shang1 。
- lan2 tian2 zhong3 xun2 mei3 ， si3 shu3 ming2 xu1 fang2 。
- lu3 fang1 bing3 zhou1 li3 ， han4 yi4 jue2 chu3 liang2 。
- yi4 qiu2 ge1 shu1 han4 ， nan2 mi4 zhang1 zi3 fang2 。
- ying1 xiong2 chu1 ru2 su4 ， jin1 yin4 chui2 lan2 shang0 。
- wu2 zu3 yuan2 you4 mo4 ， feng4 shi3 zhe2 rong2 qiang1 。
- zi3 sun1 shi1 yi2 wu3 ， shi3 ce4 wu2 jing1 guang1 。
- jun1 jia1 zhu4 dan3 lüe4 ， bing4 qu1 cong2 liang3 lang2 。
- wan1 gong1 she4 di2 shou3 ， mie4 di2 shi3 zou3 cang2 。
- ci3 shi4 shu3 nai3 weng1 ， weng1 jin1 lü3 li4 qiang2 。
- wen4 weng1 lai2 he2 shi2 ， jiu3 yue4 tian1 yu3 shuang1 。
- ci3 shi2 jun1 shi4 wo3 ， cu4 xi1 hua4 sheng2 chuang2 。
- zuo4 shi1 zhi4 jin4 xun4 ， yuan4 zi3 yi4 zi4 jiang1 。
- jun1 kan4 rao4 zhi3 rou2 ， hui4 zuo4 bai3 lian4 gang1 。
- qi3 yun2 jian4 sha4 que1 ， qi1 zi3 zhu4 ming2 tang2 。

## 注释

## 译文

## 赏析
