---
id: su-jiong-song-lu-fang-weng-fu-luo-zhi-shi-xiu-shi-zhi-ming
title: 送陸放翁赴落致仕修史之命
titlePinyin: song4 lu4 fang4 weng1 fu4 luo4 zhi4 shi4 xiu1 shi3 zhi1 ming4
titleSlug: song-lu-fang-weng-fu-luo-zhi-shi-xiu-shi-zhi-ming
author: 蘇泂
authorPinyin: su1 jiong3
authorSlug: su-jiong
dynasty: 宋
dynastyPinyin: song4
dynastySlug: song
tags: []
---

## 正文

- 先生天下名，有耳誰不知。
- 區區以蠡測，于海徒贅辭。
- 弟子事先生，丱角以至斯。
- 文章起嬰慕，德行隨蕭規。
- 昨聞掛衣冠，固共識者疑。
- 豈期平生學，終鬰不得施。
- 先生健而武，神志元未衰。
- 每登漁隠堂，再拜奉履綦。
- 留我坐終日，誨我忘其疲。
- 送我出重門，行步又若飛。
- 或捉筆大書，或脫口賦詩。
- 或時幾酌我，自倒金屈巵。
- 我出謂客言，先生壽期頤。
- 上爲天下賀，下以賀吾師。
- 在郊一角麟，藏六五總龜。
- 先生固高世，而世肯我違。
- 情知渭濱載，謾道淵明歸。
- 果然一札下，未覺十年遲。
- 堂堂孝廟史，當代誰宜爲。
- 二十八年間，凡事公見之。
- 英靈果在天，筆削詎敢私。
- 矧惟陛下聖，益重黄髮咨。
- 湖山晚無用，遭逢乃今茲。
- 先生顧謂我，萬物各有時。

## 拼音

- xian1 sheng0 tian1 xia4 ming2 ， you3 er3 shui2 bu4 zhi1 。
- qu1 qu1 yi3 li2 ce4 ， yu2 hai3 tu2 zhui4 ci2 。
- di4 zi3 shi4 xian1 sheng0 ， guan4 jiao3 yi3 zhi4 si1 。
- wen2 zhang1 qi3 ying1 mu4 ， de2 xing2 sui2 xiao1 gui1 。
- zuo2 wen2 gua4 yi1 guan1 ， gu4 gong4 shi2 zhe3 yi2 。
- qi3 qi1 ping2 sheng1 xue2 ， zhong1 yu4 bu4 de2 shi1 。
- xian1 sheng0 jian4 er2 wu3 ， shen2 zhi4 yuan2 wei4 shuai1 。
- mei3 deng1 yu2 yin3 tang2 ， zai4 bai4 feng4 lü3 qi2 。
- liu2 wo3 zuo4 zhong1 ri4 ， hui4 wo3 wang4 qi2 pi2 。
- song4 wo3 chu1 zhong4 men2 ， xing2 bu4 you4 ruo4 fei1 。
- huo4 zhuo1 bi3 da4 shu1 ， huo4 tuo1 kou3 fu4 shi1 。
- huo4 shi2 ji1 zhuo2 wo3 ， zi4 dao3 jin1 qu1 zhi1 。
- wo3 chu1 wei4 ke4 yan2 ， xian1 sheng0 shou4 qi1 yi2 。
- shang4 wei2 tian1 xia4 he4 ， xia4 yi3 he4 wu2 shi1 。
- zai4 jiao1 yi4 jiao3 lin2 ， cang2 liu4 wu3 zong3 gui1 。
- xian1 sheng0 gu4 gao1 shi4 ， er2 shi4 ken3 wo3 wei2 。
- qing2 zhi1 wei4 bin1 zai4 ， man2 dao4 yuan1 ming2 gui1 。
- guo3 ran2 yi4 zha2 xia4 ， wei4 jue2 shi2 nian2 chi2 。
- tang2 tang2 xiao4 miao4 shi3 ， dang1 dai4 shui2 yi2 wei2 。
- er4 shi2 ba1 nian2 jian4 ， fan2 shi4 gong1 jian4 zhi1 。
- ying1 ling2 guo3 zai4 tian1 ， bi3 xiao1 ju4 gan3 si1 。
- shen3 wei2 bi4 xia4 sheng4 ， yi4 zhong4 huang2 fa4 zi1 。
- hu2 shan1 wan3 wu2 yong4 ， zao1 feng2 nai3 jin1 zi1 。
- xian1 sheng0 gu4 wei4 wo3 ， wan4 wu4 ge4 you3 shi2 。

## 注释

## 译文

## 赏析
