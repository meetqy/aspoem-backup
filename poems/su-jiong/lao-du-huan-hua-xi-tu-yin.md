---
id: su-jiong-lao-du-huan-hua-xi-tu-yin
title: 老杜浣花谿圖引
titlePinyin: lao3 du4 huan4 hua1 xi1 tu2 yin3
titleSlug: lao-du-huan-hua-xi-tu-yin
author: 蘇泂
authorPinyin: su1 jiong3
authorSlug: su-jiong
dynasty: 宋
dynastyPinyin: song4
dynastySlug: song
tags: []
---

## 正文

- 拾遺流落錦官城，故人作尹眼爲青。
- 碧雞坊西結茅屋，百花潭水濯冠纓。
- 故衣未補新衣綻，空蟠胸中書萬卷。
- 探奇欲度羲皇前，論詩未覺國風遠。
- 干戈崢嶸暗宇縣，杜陵韋曲無難犬。
- 老妻稚子具眼前，弟妹飄零不相見。
- 此公樂易真可人，園翁溪友肯卜隣。
- 隣家有酒邀皆去，得意魚鳥來相親。
- 浣花酒船散車騎，野牆無主好桃李。
- 宗文守家宗武扶，落日蹇馿馱醉起。
- 願聞解鞍脫兜鍪，老儒不用千戶侯。
- 中原未得平安報，醉裏眉攢萬國愁。
- 生綃鋪牆粉墨落，平生忠義今寂寞。
- 兒呼不蘇馿失脚，又恐新來有新作。
- 常使詩人拜畫圖，煎膠續絃千古無。

## 拼音

- shi2 yi2 liu2 luo4 jin3 guan1 cheng2 ， gu4 ren2 zuo4 yin3 yan3 wei2 qing1 。
- bi4 ji1 fang1 xi1 jie2 mao2 wu1 ， bai3 hua1 tan2 shui3 zhuo2 guan1 ying1 。
- gu4 yi1 wei4 bu3 xin1 yi1 zhan4 ， kong1 pan2 xiong1 zhong1 shu1 wan4 juan4 。
- tan4 qi2 yu4 du4 xi1 huang2 qian2 ， lun4 shi1 wei4 jue2 guo2 feng1 yuan3 。
- gan1 ge1 zheng1 rong2 an4 yu3 xian4 ， du4 ling2 wei2 qu3 wu2 nan2 quan3 。
- lao3 qi1 zhi4 zi3 ju4 yan3 qian2 ， di4 mei4 piao1 ling2 bu4 xiang1 jian4 。
- ci3 gong1 le4 yi4 zhen1 ke3 ren2 ， yuan2 weng1 xi1 you3 ken3 bu3 lin2 。
- lin2 jia1 you3 jiu3 yao1 jie1 qu4 ， de2 yi4 yu2 niao3 lai2 xiang1 qin1 。
- huan4 hua1 jiu3 chuan2 san4 ju1 qi2 ， ye3 qiang2 wu2 zhu3 hao3 tao2 li3 。
- zong1 wen2 shou3 jia1 zong1 wu3 fu2 ， luo4 ri4 jian3 lu2 tuo2 zui4 qi3 。
- yuan4 wen2 jie3 an1 tuo1 dou1 mou2 ， lao3 ru2 bu2 yong4 qian1 hu4 hou2 。
- zhong1 yuan2 wei4 de2 ping2 an1 bao4 ， zui4 li3 mei2 zan3 wan4 guo2 chou2 。
- sheng1 xiao1 pu1 qiang2 fen3 mo4 luo4 ， ping2 sheng1 zhong1 yi4 jin1 ji4 mo4 。
- er2 hu1 bu4 su1 lu2 shi1 jiao3 ， you4 kong3 xin1 lai2 you3 xin1 zuo4 。
- chang2 shi3 shi1 ren2 bai4 hua4 tu2 ， jian1 jiao1 xu4 xian2 qian1 gu3 wu2 。

## 注释

## 译文

## 赏析
