---
id: su-jiong-xing-xiong-zhao-na-liang-da-shan-yi-zui-mian-bu-ji-wang-da-pian-jian-chao-yi-bi-zou-he
title: 邢兄招納凉大善以醉眠不及往大篇見嘲一筆走和
titlePinyin: xing2 xiong1 zhao1 na4 liang2 da4 shan4 yi3 zui4 mian2 bu4 ji2 wang3 da4 pian1 jian4 chao2 yi4 bi3 zou3 he2
titleSlug: xing-xiong-zhao-na-liang-da-shan-yi-zui-mian-bu-ji-wang-da-pian-jian-chao-yi-bi-zou-he
author: 蘇泂
authorPinyin: su1 jiong3
authorSlug: su-jiong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昨宵予不飲，月下看風生。
- 不飲竟大奇，識此風月清。
- 今宵予醉狂，醉眼仍看月。
- 月落猶未醒，思與枕簟歇。
- 從來清凉事，果爲獨士慳。
- 良月如佳人，解后亦已難。
- 月色政爾好，友生偶然來。
- 此樂如此時，百歲能幾回。
- 我眠不在枕，我醉不在杯。
- 平明視鬢毛，定恐此物催。
- 四十餘一年，侵尋行老景。
- 人老欲何爲，此話當自領。
- 大塊天地寬，酒泉歲月永。
- 非醉復非眠，快活心下省。

## 拼音

- zuo2 xiao1 yu3 bu4 yin3 ， yue4 xia4 kan4 feng1 sheng1 。
- bu4 yin3 jing4 da4 qi2 ， shi2 ci3 feng1 yue4 qing1 。
- jin1 xiao1 yu3 zui4 kuang2 ， zui4 yan3 reng2 kan4 yue4 。
- yue4 luo4 you2 wei4 xing3 ， si1 yu3 zhen3 dian4 xie1 。
- cong2 lai2 qing1 liang2 shi4 ， guo3 wei2 du2 shi4 qian1 。
- liang2 yue4 ru2 jia1 ren2 ， jie3 hou4 yi4 yi3 nan2 。
- yue4 se4 zheng4 er3 hao3 ， you3 sheng1 ou3 ran2 lai2 。
- ci3 le4 ru2 ci3 shi2 ， bai3 sui4 neng2 ji1 hui2 。
- wo3 mian2 bu2 zai4 zhen3 ， wo3 zui4 bu2 zai4 bei1 。
- ping2 ming2 shi4 bin4 mao2 ， ding4 kong3 ci3 wu4 cui1 。
- si4 shi2 yu2 yi4 nian2 ， qin1 xun2 xing2 lao3 jing3 。
- ren2 lao3 yu4 he2 wei2 ， ci3 hua4 dang1 zi4 ling3 。
- da4 kuai4 tian1 di4 kuan1 ， jiu3 quan2 sui4 yue4 yong3 。
- fei1 zui4 fu4 fei1 mian2 ， kuai4 huo0 xin1 xia4 sheng3 。

## 注释

## 译文

## 赏析
