---
id: su-jiong-yu-ji-fu-jin-diao-ting-shi-xun-bo-qiu-yi-bu-yi-ou-de-ming-jiu-lian-yin-zhe-zui-sui-yi-chang-o-hu-shu-shi-ju-lu-er-cheng-pian-zhen-zui-han-kou-zhong-yu-shi-ke-sai-yan-ming-yi-xi-bu-ling-zi-da-de-yun-jian-zhi-gong-yi-zui-jue-er
title: 予既賦金貂亭詩巽伯求益不已偶得名酒連飲輒醉隨意長哦忽數十句錄而成篇真醉漢口中語是可塞嚴命矣惜不令子大德允見之共一醉噱耳
titlePinyin: yu3 ji4 fu4 jin1 diao1 ting2 shi1 xun4 bo2 qiu2 yi4 bu4 yi3 ou3 de2 ming2 jiu3 lian2 yin3 zhe2 zui4 sui2 yi4 chang2 o4 hu1 shu4 shi2 ju4 lu4 er2 cheng2 pian1 zhen1 zui4 han4 kou3 zhong1 yu3 shi4 ke3 sai1 yan2 ming4 yi3 xi1 bu2 ling4 zi3 da4 de2 yun3 jian4 zhi1 gong4 yi2 zui4 jue2 er3
titleSlug: yu-ji-fu-jin-diao-ting-shi-xun-bo-qiu-yi-bu-yi-ou-de-ming-jiu-lian-yin-zhe-zui-sui-yi-chang-o-hu-shu-shi-ju-lu-er-cheng-pian-zhen-zui-han-kou-zhong-yu-shi-ke-sai-yan-ming-yi-xi-bu-ling-zi-da-de-yun-jian-zhi-gong-yi-zui-jue-er
author: 蘇泂
authorPinyin: su1 jiong3
authorSlug: su-jiong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 君不見陳留阮籍字嗣宗，竹林賢者渠稱雄。
- 登山臨水輒經日，竟用酣飲全其躬。
- 謂渾汝不得復爾，獨善猶子曰仲容。
- 以其任達似叔父，氣壓道北空多銅。
- 宗人共集作圜坐，酌以大斗飛金鍾。
- 著言君子處域內，何異羣蝨居褌中。
- 形骸忽忘置不問，豈復上欲圖三公。
- 古來賢達類若此，劉伶畢卓非凡庸。
- 陶潜數酌宦情遠，李白一斗詩情通。
- 彼胡不醒匪不智，智在意表言難窮。
- 共惟遥集乃咸嗣，是飲三代傳家風。
- 五馬渡江一馬龍，事未幾見嗟江東。
- 就家拜爵下車去，摇手溫嶠吾誰從。
- 京尹非才固所願，青山聽入明招終。
- 所親相顧數在念，謂方醉耳何其聰。
- 孫爲知幾翁遠識，信使日月垂虛空。
- 山林鐘鼎不兩立，珥貂著屐將無同。
- 解之換酒亦不惡，蠟以盛足誠爲工。
- 古來醉人醉亦醒，後之醒者醒而聾。
- 作亭縹緲山水勝，曳杖扶疎煙雨濛。
- 長江爲杯斗爲杓，一飲天地生春紅。
- 持杯却酹我遥集，籍咸墳土俱蒿蓬。
- 步兵常侍本何物，目送千古歸飛鴻。
- 我今與子生並世，得不痛沃崔嵬胸。
- 只看祖家當時所餘兩小簏，其視吳屐相去何啻億萬千千重。

## 拼音

- jun1 bu2 jian4 chen2 liu2 ruan3 ji2 zi4 si4 zong1 ， zhu2 lin2 xian2 zhe3 qu2 cheng1 xiong2 。
- deng1 shan1 lin2 shui3 zhe2 jing1 ri4 ， jing4 yong4 han1 yin3 quan2 qi2 gong1 。
- wei4 hun2 ru3 bu4 de2 fu4 er3 ， du2 shan4 you2 zi3 yue1 zhong4 rong2 。
- yi3 qi2 ren4 da2 si4 shu1 fu4 ， qi4 ya1 dao4 bei3 kong1 duo1 tong2 。
- zong1 ren2 gong4 ji2 zuo4 huan2 zuo4 ， zhuo2 yi3 da4 dou4 fei1 jin1 zhong1 。
- zhu4 yan2 jun1 zi3 chu3 yu4 nei4 ， he2 yi4 qun2 shi1 ju1 kun1 zhong1 。
- xing2 hai2 hu1 wang4 zhi4 bu2 wen4 ， qi3 fu4 shang4 yu4 tu2 san1 gong1 。
- gu3 lai2 xian2 da2 lei4 ruo4 ci3 ， liu2 ling2 bi4 zhuo2 fei1 fan2 yong1 。
- tao2 qian2 shu4 zhuo2 huan4 qing2 yuan3 ， li3 bai2 yi4 dou3 shi1 qing2 tong1 。
- bi3 hu2 bu4 xing3 fei3 bu2 zhi4 ， zhi4 zai4 yi4 biao3 yan2 nan2 qiong2 。
- gong4 wei2 yao2 ji2 nai3 xian2 si4 ， shi4 yin3 san1 dai4 chuan2 jia1 feng1 。
- wu3 ma3 du4 jiang1 yi4 ma3 long2 ， shi4 wei4 ji1 jian4 jie1 jiang1 dong1 。
- jiu4 jia1 bai4 jue2 xia4 ju1 qu4 ， yao2 shou3 wen1 jiao4 wu2 shui2 cong2 。
- jing1 yin3 fei1 cai2 gu4 suo3 yuan4 ， qing1 shan1 ting1 ru4 ming2 zhao1 zhong1 。
- suo3 qin1 xiang1 gu4 shu4 zai4 nian4 ， wei4 fang1 zui4 er3 he2 qi2 cong1 。
- sun1 wei2 zhi1 ji1 weng1 yuan3 shi2 ， xin4 shi3 ri4 yue4 chui2 xu1 kong1 。
- shan1 lin2 zhong1 ding3 bu4 liang3 li4 ， er3 diao1 zhu4 ji1 jiang1 wu2 tong2 。
- jie3 zhi1 huan4 jiu3 yi4 bu2 e4 ， la4 yi3 sheng4 zu2 cheng2 wei2 gong1 。
- gu3 lai2 zui4 ren2 zui4 yi4 xing3 ， hou4 zhi1 xing3 zhe3 xing3 er2 long2 。
- zuo4 ting2 piao3 miao3 shan1 shui3 sheng4 ， ye4 zhang4 fu2 shu1 yan1 yu3 meng2 。
- chang2 jiang1 wei2 bei1 dou4 wei2 shao2 ， yi4 yin3 tian1 di4 sheng1 chun1 hong2 。
- chi2 bei1 que4 lei4 wo3 yao2 ji2 ， ji2 xian2 fen2 tu3 ju4 hao1 peng2 。
- bu4 bing1 chang2 shi4 ben3 he2 wu4 ， mu4 song4 qian1 gu3 gui1 fei1 hong2 。
- wo3 jin1 yu3 zi3 sheng1 bing4 shi4 ， de2 bu2 tong4 wo4 cui1 wei2 xiong1 。
- zhi1 kan4 zu3 jia1 dang1 shi2 suo3 yu2 liang3 xiao3 lu4 ， qi2 shi4 wu2 ji1 xiang1 qu4 he2 chi4 yi4 wan4 qian1 qian1 zhong4 。

## 注释

## 译文

## 赏析
