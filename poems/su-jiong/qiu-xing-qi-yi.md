---
id: su-jiong-qiu-xing-qi-yi
title: 秋興  其一
titlePinyin: qiu1 xing1     qi2 yi1
titleSlug: qiu-xing-qi-yi
author: 蘇泂
authorPinyin: su1 jiong3
authorSlug: su-jiong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 秋高朔馬肥，壯士多感激。
- 起看天宇空，萬物盡陰黑。
- 連年稍艱食，所至多盜賊。
- 人情有馴致，世或尚姑息。
- 坐令鼠子輩，漸欲穴我室。
- 苟生各有養，飛走隨所得。
- 奪攘乃如此，彼計多變易。
- 我生無根蒂，尚守祖父宅。
- 邇來時命乖，僕僕州縣客。
- 兩親化爲土，弟妹各狼藉。
- 箕風度窗牖，蟋蟀催婦織。
- 貧家一匹絹，已費幾蠶力。
- 夫妻僅補綴，幸寬兒女責。
- 復思後來事，對酒不能喫。
- 人言有定數，禍福那可擇。
- 胡爲自慘戚，三十頭雪白。

## 拼音

- qiu1 gao1 shuo4 ma3 fei2 ， zhuang4 shi4 duo1 gan3 ji1 。
- qi3 kan4 tian1 yu3 kong1 ， wan4 wu4 jin4 yin1 hei1 。
- lian2 nian2 shao1 jian1 shi2 ， suo3 zhi4 duo1 dao4 zei2 。
- ren2 qing2 you3 xun4 zhi4 ， shi4 huo4 shang4 gu1 xi1 。
- zuo4 ling4 shu3 zi3 bei4 ， jian4 yu4 xue2 wo3 shi4 。
- gou3 sheng1 ge4 you3 yang3 ， fei1 zou3 sui2 suo3 de2 。
- duo2 rang3 nai3 ru2 ci3 ， bi3 ji4 duo1 bian4 yi4 。
- wo3 sheng1 wu2 gen1 di4 ， shang4 shou3 zu3 fu4 zhai2 。
- er3 lai2 shi2 ming4 guai1 ， pu2 pu2 zhou1 xian4 ke4 。
- liang3 qin1 hua4 wei2 tu3 ， di4 mei4 ge4 lang2 ji2 。
- ji1 feng1 du4 chuang1 you3 ， xi1 shuai4 cui1 fu4 zhi1 。
- pin2 jia1 yi4 pi3 juan4 ， yi3 fei4 ji1 can2 li4 。
- fu1 qi1 jin3 bu3 zhui4 ， xing4 kuan1 er2 nü3 ze2 。
- fu4 si1 hou4 lai2 shi4 ， dui4 jiu3 bu4 neng2 chi1 。
- ren2 yan2 you3 ding4 shu4 ， huo4 fu2 na4 ke3 ze2 。
- hu2 wei2 zi4 can3 qi1 ， san1 shi2 tou2 xue3 bai2 。

## 注释

## 译文

## 赏析
