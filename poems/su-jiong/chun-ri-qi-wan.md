---
id: su-jiong-chun-ri-qi-wan
title: 春日起晚
titlePinyin: chun1 ri4 qi3 wan3
titleSlug: chun-ri-qi-wan
author: 蘇泂
authorPinyin: su1 jiong3
authorSlug: su-jiong
dynasty: 宋
dynastyPinyin: song4
dynastySlug: song
tags: []
---

## 正文

- 春風散百物，和暖氣難清。
- 晨衾四肢倦，欲起還不能。
- 展轉卧成晏，起聽百鳥鳴。
- 幸然無公事，且復寡經營。
- 妻兒悄不喧，日午閉柴荆。
- 羹魚就鮮買，軟飯熟香粳。
- 雖然媿茲食，頼爾王化成。
- 出門步原田，最愛莓苔青。
- 半生果何爲，悔不學躬耕。
- 把鋤如把筆，冀穫尚何曾。
- 還復茅簷下，所思良友朋。
- 青雲固云樂，倚伏諒難明。
- 那無託衰懶，緬想川上情。
- 物我均所役，聊復安其生。

## 拼音

- chun1 feng1 san4 bai3 wu4 ， he2 nuan3 qi4 nan2 qing1 。
- chen2 qin1 si4 zhi1 juan4 ， yu4 qi3 huan2 bu4 neng2 。
- zhan3 zhuan3 wo4 cheng2 yan4 ， qi3 ting1 bai3 niao3 ming2 。
- xing4 ran2 wu2 gong1 shi4 ， qie3 fu4 gua3 jing1 ying2 。
- qi1 er2 qiao1 bu4 xuan1 ， ri4 wu3 bi4 chai2 jing1 。
- geng1 yu2 jiu4 xian1 mai3 ， ruan3 fan4 shu2 xiang1 jing1 。
- sui1 ran2 kui4 zi1 shi2 ， lai4 er3 wang2 hua4 cheng2 。
- chu1 men2 bu4 yuan2 tian2 ， zui4 ai4 mei2 tai2 qing1 。
- ban4 sheng1 guo3 he2 wei2 ， hui3 bu4 xue2 gong1 geng1 。
- ba3 chu2 ru2 ba3 bi3 ， ji4 huo4 shang4 he2 ceng2 。
- huan2 fu4 mao2 yan2 xia4 ， suo3 si1 liang2 you3 peng2 。
- qing1 yun2 gu4 yun2 le4 ， yi3 fu2 liang4 nan2 ming2 。
- na4 wu2 tuo1 shuai1 lan3 ， mian3 xiang3 chuan1 shang4 qing2 。
- wu4 wo3 jun1 suo3 yi4 ， liao2 fu4 an1 qi2 sheng1 。

## 注释

## 译文

## 赏析
