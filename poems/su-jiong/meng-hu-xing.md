---
id: su-jiong-meng-hu-xing
title: 猛虎行
titlePinyin: meng3 hu3 xing2
titleSlug: meng-hu-xing
author: 蘇泂
authorPinyin: su1 jiong3
authorSlug: su-jiong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 君不見蜀山之高直上登雲梯，草邊路側多少豹狼蹄。
- 盤龍山下三脚虎，震天一嘯回風低。
- 橫拖騾馬捉豬犬，咆哮出入吁無時。
- 有時人立作氣勢，團目金努矜毛皮。
- 跳林越澗伏榛莽，亦挾一子携其妻。
- 妻兒子母誰不愛，難以人肉賙其饑。
- 好生之德乃天相，殺人正自人殺之。
- 吁嗟此虎獨三足，明白罪狀人皆知。
- 如何擊搏更不念，白晝坐使行人迷。
- 昨宵風雨振林薄，颯沓萬仞千夫隨。
- 一夫爭先探其穴，曳出斫死橋之西。
- 寢皮食肉志不厭，亦戕其母烹其兒。
- 初圖一虎得三虎，頓令此類無留威。
- 何如千山盡勦絕，眼見蜀道都平夷。
- 乃知强梁不足貴，人世豈得無危機。

## 拼音

- jun1 bu2 jian4 shu3 shan1 zhi1 gao1 zhi2 shang4 deng1 yun2 ti1 ， cao3 bian1 lu4 ce4 duo1 shao3 bao4 lang2 ti2 。
- pan2 long2 shan1 xia4 san1 jiao3 hu3 ， zhen4 tian1 yi2 xiao4 hui2 feng1 di1 。
- heng2 tuo1 luo2 ma3 zhuo1 zhu1 quan3 ， pao2 xiao4 chu1 ru4 xu1 wu2 shi2 。
- you3 shi2 ren2 li4 zuo4 qi4 shi4 ， tuan2 mu4 jin1 nu3 jin1 mao2 pi2 。
- tiao4 lin2 yue4 jian4 fu2 zhen1 mang3 ， yi4 xie2 yi4 zi3 xie2 qi2 qi1 。
- qi1 er2 zi3 mu3 shui2 bu2 ai4 ， nan2 yi3 ren2 rou4 zhou1 qi2 ji1 。
- hao4 sheng1 zhi1 de2 nai3 tian1 xiang1 ， sha1 ren2 zheng4 zi4 ren2 sha1 zhi1 。
- xu1 jie1 ci3 hu3 du2 san1 zu2 ， ming2 bai0 zui4 zhuang4 ren2 jie1 zhi1 。
- ru2 he2 ji1 bo2 geng4 bu2 nian4 ， bai2 zhou4 zuo4 shi3 xing2 ren2 mi2 。
- zuo2 xiao1 feng1 yu3 zhen4 lin2 bao2 ， sa4 ta4 wan4 ren4 qian1 fu1 sui2 。
- yi4 fu1 zheng1 xian1 tan4 qi2 xue2 ， ye4 chu1 zhuo2 si3 qiao2 zhi1 xi1 。
- qin3 pi2 shi2 rou4 zhi4 bu2 yan4 ， yi4 qiang1 qi2 mu3 peng1 qi2 er2 。
- chu1 tu2 yi4 hu3 de2 san1 hu3 ， dun4 ling4 ci3 lei4 wu2 liu2 wei1 。
- he2 ru2 qian1 shan1 jin4 jiao3 jue2 ， yan3 jian4 shu3 dao4 dou1 ping2 yi2 。
- nai3 zhi1 qiang2 liang2 bu4 zu2 gui4 ， ren2 shi4 qi3 de2 wu2 wei1 ji1 。

## 注释

## 译文

## 赏析
