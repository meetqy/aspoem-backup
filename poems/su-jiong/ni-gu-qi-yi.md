---
id: su-jiong-ni-gu-qi-yi
title: 擬古  其一
titlePinyin: ni3 gu3     qi2 yi1
titleSlug: ni-gu-qi-yi
author: 蘇泂
authorPinyin: su1 jiong3
authorSlug: su-jiong
dynasty: 宋
dynastyPinyin: song4
dynastySlug: song
tags: []
---

## 正文

- 煌煌庭中菊，秋後各已花。
- 玄霜下蒼葉，憔悴同凡葩。
- 采之或傷生，不采謂我遐。
- 貴賤詎不然，無已安其家。
- 蕭條陶彭澤，歸去隨風沙。
- 自古有如此，我何良歎嗟。
- 季倫昔富貴，舉國稱石家。
- 千金買綠珠，歌舞笑春華。
- 醉歸擊珊瑚，恨不窮驕奢。
- 黄塵洛陽起，里第生桑麻。
- 仲尼卒旅人，歷聘空摧車。
- 古來竟何爲，不見東門瓜。

## 拼音

- huang2 huang2 ting2 zhong1 ju2 ， qiu1 hou4 ge4 yi3 hua1 。
- xuan2 shuang1 xia4 cang1 ye4 ， qiao2 cui4 tong2 fan2 pa1 。
- cai3 zhi1 huo4 shang1 sheng1 ， bu4 cai3 wei4 wo3 xia2 。
- gui4 jian4 ju4 bu4 ran2 ， wu2 yi3 an1 qi2 jia1 。
- xiao1 tiao2 tao2 peng2 ze2 ， gui1 qu4 sui2 feng1 sha1 。
- zi4 gu3 you3 ru2 ci3 ， wo3 he2 liang2 tan4 jie1 。
- ji4 lun2 xi1 fu4 gui4 ， ju3 guo2 cheng1 shi2 jia1 。
- qian1 jin1 mai3 lü4 zhu1 ， ge1 wu3 xiao4 chun1 hua2 。
- zui4 gui1 ji1 shan1 hu2 ， hen4 bu4 qiong2 jiao1 she1 。
- huang2 chen2 luo4 yang2 qi3 ， li3 di4 sheng1 sang1 ma2 。
- zhong4 ni2 zu2 lü3 ren2 ， li4 pin4 kong1 cui1 ju1 。
- gu3 lai2 jing4 he2 wei2 ， bu2 jian4 dong1 men2 gua1 。

## 注释

## 译文

## 赏析
