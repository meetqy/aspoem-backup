---
id: su-jiong-ku-xiao-zhi-mei-lao
title: 哭小姪梅老
titlePinyin: ku1 xiao3 zhi2 mei2 lao3
titleSlug: ku-xiao-zhi-mei-lao
author: 蘇泂
authorPinyin: su1 jiong3
authorSlug: su-jiong
dynasty: 宋
dynastyPinyin: song4
dynastySlug: song
tags: []
---

## 正文

- 我初養柏兒，年紀三十四。
- 穎季得梅老，歲數適我類。
- 而梅生不凡，頭骨甚磽異。
- 見之懷抱中，宛有成人器。
- 漆光眼目動，玉雪皮肉細。
- 愛之甚於柏，稍長望其貴。
- 每出偏問歸，祝父好看視。
- 猶嫌礙關鑰，莫伴柏嬉戲。
- 固嘗約而父，築室更隣位。
- 請師共教授，兒姪精六藝。
- 中年不如意，藉此期自慰。
- 庶幾和仲老，他日遠虎侍。
- 梅胡不佳實，飄謝許危脆。
- 更醫再而三，歷齒一十二。
- 留之苦不可，去我何乃易。
- 而父真斷腸，汝伯重垂涕。
- 爾梅竟何往，小槥但遺蛻。
- 登槃莫薦子，登隴休折寄。
- 云然我所傷，畏是爾名字。
- 梅兮早歸來，尚作梅花弟。

## 拼音

- wo3 chu1 yang3 bai3 er2 ， nian2 ji4 san1 shi2 si4 。
- ying3 ji4 de2 mei2 lao3 ， sui4 shu4 shi4 wo3 lei4 。
- er2 mei2 sheng1 bu4 fan2 ， tou2 gu3 shen4 qiao1 yi4 。
- jian4 zhi1 huai2 bao4 zhong1 ， wan3 you3 cheng2 ren2 qi4 。
- qi1 guang1 yan3 mu4 dong4 ， yu4 xue3 pi2 rou4 xi4 。
- ai4 zhi1 shen4 wu1 bai3 ， shao1 chang2 wang4 qi2 gui4 。
- mei3 chu1 pian1 wen4 gui1 ， zhu4 fu4 hao3 kan4 shi4 。
- you2 xian2 ai4 guan1 yue4 ， mo4 ban4 bai3 xi1 xi4 。
- gu4 chang2 yue1 er2 fu4 ， zhu4 shi4 geng4 lin2 wei4 。
- qing3 shi1 gong4 jiao4 shou4 ， er2 zhi2 jing1 liu4 yi4 。
- zhong1 nian2 bu4 ru2 yi4 ， jie4 ci3 qi1 zi4 wei4 。
- shu4 ji1 he2 zhong4 lao3 ， ta1 ri4 yuan3 hu3 shi4 。
- mei2 hu2 bu4 jia1 shi2 ， piao1 xie4 xu1 wei1 cui4 。
- geng4 yi1 zai4 er2 san1 ， li4 chi3 yi1 shi2 er4 。
- liu2 zhi1 ku3 bu4 ke3 ， qu4 wo3 he2 nai3 yi4 。
- er2 fu4 zhen1 duan4 chang2 ， ru3 bo2 zhong4 chui2 ti4 。
- er3 mei2 jing4 he2 wang3 ， xiao3 hui4 dan4 yi2 tui4 。
- deng1 pan2 mo4 jian4 zi3 ， deng1 long3 xiu1 zhe2 ji4 。
- yun2 ran2 wo3 suo3 shang1 ， wei4 shi4 er3 ming2 zi4 。
- mei2 xi1 zao3 gui1 lai2 ， shang4 zuo4 mei2 hua1 di4 。

## 注释

## 译文

## 赏析
