---
id: su-jiong-zai-he-gu-mei
title: 再和古梅
titlePinyin: zai4 he2 gu3 mei2
titleSlug: zai-he-gu-mei
author: 蘇泂
authorPinyin: su1 jiong3
authorSlug: su-jiong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 和羹之說昔有聞，豈得不如魯泮芹。
- 聞名尚救渴將軍，會稽竹箭胡能羣。
- 初花的皪美無度，情事淡泊春空雲。
- 樹猶如此人何堪，再三歎息殷仲文。
- 江南晚生敬耆舊，汲水封植敢不勤。
- 清霜既降河水涸，笑持雙鬢舉似君。
- 人間凉燠易更變，有底寒谷回氤氳。
- 神奇正爾出臭腐，枯木何怪生奇芬。
- 諸生徑登李杜壇，此老行策伊傅勳。
- 吾詩稱贊愧不足，舉止羞澀如羊欣。

## 拼音

- he2 geng1 zhi1 shuo1 xi1 you3 wen2 ， qi3 de2 bu4 ru2 lu3 pan4 qin2 。
- wen2 ming2 shang4 jiu4 ke3 jiang1 jun1 ， hui4 ji1 zhu2 jian4 hu2 neng2 qun2 。
- chu1 hua1 de0 li4 mei3 wu2 du4 ， qing2 shi4 dan4 bo2 chun1 kong1 yun2 。
- shu4 you2 ru2 ci3 ren2 he2 kan1 ， zai4 san1 tan4 xi1 yin1 zhong4 wen2 。
- jiang1 nan2 wan3 sheng1 jing4 qi2 jiu4 ， ji2 shui3 feng1 zhi2 gan3 bu4 qin2 。
- qing1 shuang1 ji4 jiang4 he2 shui3 he2 ， xiao4 chi2 shuang1 bin4 ju3 si4 jun1 。
- ren2 jian4 liang2 yu4 yi4 geng4 bian4 ， you3 di3 han2 gu3 hui2 yin1 yun1 。
- shen2 qi2 zheng4 er3 chu1 chou4 fu3 ， ku1 mu4 he2 guai4 sheng1 qi2 fen1 。
- zhu1 sheng1 jing4 deng1 li3 du4 tan2 ， ci3 lao3 xing2 ce4 yi1 fu4 xun1 。
- wu2 shi1 cheng1 zan4 kui4 bu4 zu2 ， ju3 zhi3 xiu1 se4 ru2 yang2 xin1 。

## 注释

## 译文

## 赏析
