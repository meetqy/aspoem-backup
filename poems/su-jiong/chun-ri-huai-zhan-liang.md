---
id: su-jiong-chun-ri-huai-zhan-liang
title: 春日懷詹梁
titlePinyin: chun1 ri4 huai2 zhan1 liang2
titleSlug: chun-ri-huai-zhan-liang
author: 蘇泂
authorPinyin: su1 jiong3
authorSlug: su-jiong
dynasty: 宋
dynastyPinyin: song4
dynastySlug: song
tags: []
---

## 正文

- 陳雷箭去不遺鏃，後世人情手翻覆。
- 我生二十少知己，更覺恩怨生骨肉。
- 塵沙蹤跡窘吳越，波浪奔馳走巴蜀。
- 癡年自長習藝能，如兔之角礙人目。
- 相公清德照宇宙，萬物引領望鈞軸。
- 平生出言謹許可，愛我重我過推轂。
- 前回識得白石生，聞韶盡美一夔足。
- 此公所向泯涇渭，於我底裏罄心腹。
- 晨星在天萍在水，人生失意多戮辱。
- 東歸窮巷口掛壁，豈無他人不如叔。
- 邇來詹梁亦好事，頗復顧我青眼獨。
- 吟詩造妙五七言，醜媚寒松倚新竹。
- 時時敲門小童至，輟書倚火再三讀。
- 亦思賡和禮所尚，疲駑鞭扑隨驥騄。
- 歲寒相見願始終，且莫嗔怪屢更僕。
- 吾儕豈圖偏黨異，俗子空猜往還熟。
- 青春飛蓋城西園，畫鷁低飛鏡湖曲。
- 杯行到手勿浪憂，世界堅牢等朝燭。
- 詹梁長驅行秣駕，賤子終期老茅屋。
- 他年官達請掉頭，莫笑渠儂甘碌碌。

## 拼音

- chen2 lei2 jian4 qu4 bu4 yi2 zu2 ， hou4 shi4 ren2 qing2 shou3 fan1 fu4 。
- wo3 sheng1 er4 shi2 shao3 zhi1 ji3 ， geng4 jue2 en1 yuan4 sheng1 gu3 rou4 。
- chen2 sha1 zong1 ji4 jiong3 wu2 yue4 ， bo1 lang4 ben1 chi2 zou3 ba1 shu3 。
- chi1 nian2 zi4 chang2 xi2 yi4 neng2 ， ru2 tu4 zhi1 jiao3 ai4 ren2 mu4 。
- xiang4 gong0 qing1 de2 zhao4 yu3 zhou4 ， wan4 wu4 yin3 ling3 wang4 jun1 zhou2 。
- ping2 sheng1 chu1 yan2 jin3 xu1 ke3 ， ai4 wo3 zhong4 wo3 guo4 tui1 gu3 。
- qian2 hui2 shi2 de2 bai2 shi2 sheng1 ， wen2 shao2 jin4 mei3 yi4 kui2 zu2 。
- ci3 gong1 suo3 xiang4 min3 jing1 wei4 ， wu1 wo3 di3 li3 qing4 xin1 fu4 。
- chen2 xing1 zai4 tian1 ping2 zai4 shui3 ， ren2 sheng1 shi1 yi4 duo1 lu4 ru3 。
- dong1 gui1 qiong2 xiang4 kou3 gua4 bi4 ， qi3 wu2 ta1 ren2 bu4 ru2 shu1 。
- er3 lai2 zhan1 liang2 yi4 hao3 shi4 ， po1 fu4 gu4 wo3 qing1 yan3 du2 。
- yin2 shi1 zao4 miao4 wu3 qi1 yan2 ， chou3 mei4 han2 song1 yi3 xin1 zhu2 。
- shi2 shi2 qiao1 men2 xiao3 tong2 zhi4 ， chuo4 shu1 yi3 huo3 zai4 san1 du2 。
- yi4 si1 geng1 he2 li3 suo3 shang4 ， pi2 nu2 bian1 pu1 sui2 ji4 lu4 。
- sui4 han2 xiang1 jian4 yuan4 shi3 zhong1 ， qie3 mo4 chen1 guai4 lü3 geng4 pu2 。
- wu2 chai2 qi3 tu2 pian1 dang3 yi4 ， su2 zi3 kong1 cai1 wang3 huan2 shu2 。
- qing1 chun1 fei1 gai4 cheng2 xi1 yuan2 ， hua4 yi4 di1 fei1 jing4 hu2 qu3 。
- bei1 xing2 dao4 shou3 wu4 lang4 you1 ， shi4 jie4 jian1 lao2 deng3 chao2 zhu2 。
- zhan1 liang2 chang2 qu1 xing2 mo4 jia4 ， jian4 zi3 zhong1 qi1 lao3 mao2 wu1 。
- ta1 nian2 guan1 da2 qing3 diao4 tou2 ， mo4 xiao4 qu2 nong2 gan1 lu4 lu4 。

## 注释

## 译文

## 赏析
