---
id: jing-cha-da-zhao
title: 大招
titlePinyin: da4 zhao1
titleSlug: da-zhao
author: 景差
authorPinyin: jing3 cha4
authorSlug: jing-cha
dynasty: 楚
dynastyPinyin: chu3
dynastySlug: chu
tags: [] 
---

## 正文

- 青春受谢，白日昭只。
- 春气奋发，万物遽只。
- 冥凌浃行，魂无逃只。
- 魂魄归来！无远遥只。
- 魂乎归来！无东无西，无南无北只。
- 东有大海，溺水浟浟只。
- 螭龙并流，上下悠悠只。
- 雾雨淫淫，白皓胶只。
- 魂乎无东！汤谷寂寥只。
- 魂乎无南！南有炎火千里，蝮蛇蜒只。
- 山林险隘，虎豹蜿只。
- 鰅鳙短狐，王虺骞只。
- 魂乎无南！蜮伤躬只
- 魂乎无西！西方流沙，漭洋洋只。
- 豕首纵目，被发鬤只。
- 长爪踞牙，诶笑狂只。
- 魂乎无西！多害伤只。
- 魂乎无北！北有寒山，趠龙赩只。
- 代水不可涉，深不可测只。
- 天白颢颢，寒凝凝只。
- 魂乎无往！盈北极只。
- 魂魄归来！闲以静只。
- 自恣荆楚，安以定只。
- 逞志究欲，心意安只。
- 穷身永乐，年寿延只。
- 魂乎归来！乐不可言只。
- 五谷六仞，设菰梁只。
- 鼎臑盈望，和致芳只。
- 内鸧鸽鹄，味豺羹只。
- 魂乎归来！恣所尝只。
- 鲜蠵甘鸡，和楚酪只。
- 醢豚苦狗，脍苴蒪只。
- 吴酸蒿蒌，不沾薄只。
- 魂兮归来！恣所择只。
- 炙鸹烝凫，煔鹑敶只。
- 煎鰿膗雀，遽爽存只。
- 魂乎归来！丽以先只。
- 四酎并孰，不涩嗌只。
- 清馨冻饮，不歠役只。
- 吴醴白蘖，和楚沥只。
- 魂乎归来！不遽惕只。
- 代秦郑卫，鸣竽张只。
- 伏戏《驾辩》，楚《劳商》只。
- 讴和《扬阿》，赵萧倡只。
- 魂乎归来！定空桑只。
- 二八接舞，投诗赋只。
- 叩钟调磬，娱人乱只。
- 四上竞气，极声变只。
- 魂乎归来！听歌譔只。
- 朱唇皓齿，嫭以姱只。
- 比德好闲，习以都只。
- 丰肉微骨，调以娱只。
- 魂乎归来！安以舒只。
- 嫮目宜笑，娥眉曼只。
- 容则秀雅，稚朱颜只。
- 魂乎归来！静以安只。
- 姱修滂浩，丽以佳只。
- 曾颊倚耳，曲眉规只。
- 滂心绰态，姣丽施只。
- 小腰秀颈，若鲜卑只。
- 魂乎归来！思怨移只。
- 易中利心，以动作只。
- 粉白黛黑，施芳泽只。
- 长袂拂面，善留客只。
- 魂乎归来！以娱昔只。
- 青色直眉，美目媔只。
- 靥辅奇牙，宜笑嘕只。
- 丰肉微骨，体便娟只。
- 魂乎归来！恣所便只。
- 夏屋广大，沙堂秀只。
- 南房小坛，观绝霤只。
- 曲屋步壛，宜扰畜只。
- 腾驾步游，猎春囿只。
- 琼轂错衡，英华假只。
- 茝兰桂树，郁弥路只。
- 魂乎归来！恣志虑只。
- 孔雀盈园，畜鸾皇只！
- 鵾鸿群晨，杂鶖鸧只。
- 鸿鹄代游，曼骕驦只。
- 魂乎归来！凤凰翔只。
- 曼泽怡面，血气盛只。
- 永宜厥身，保寿命只。
- 室家盈廷，爵禄盛只。
- 魂乎归来！居室定只。
- 接径千里，出若云只。
- 三圭重侯，听类神只。
- 察笃夭隐，孤寡存只。
- 魂兮归来！正始昆只。
- 田邑千畛，人阜昌只。
- 美冒众流，德泽章只。
- 先威后文，善美明只。
- 魂乎归来！赏罚当只。
- 名声若日，照四海只。
- 德誉配天，万民理只。
- 北至幽陵，南交阯只。
- 西薄羊肠，东穷海只。
- 魂乎归来！尚贤士只。
- 发政献行，禁苛暴只。
- 举杰压陛，诛讥罢只。
- 直赢在位，近禹麾只。
- 豪杰执政，流泽施只。
- 魂乎来归！国家为只。
- 雄雄赫赫，天德明只。
- 三公穆穆，登降堂只。
- 诸侯毕极，立九卿只。
- 昭质既设，大侯张只。
- 执弓挟矢，揖辞让只。
- 魂乎来归！尚三王只。

## 拼音

- qing1 chun1 shou4 xie4 ， bai2 ri4 zhao1 zhi1 。
- chun1 qi4 fen4 fa1 ， wan4 wu4 ju4 zhi1 。
- ming2 ling2 jia1 xing2 ， hun2 wu2 tao2 zhi1 。
- hun2 po4 gui1 lai2 ！ wu2 yuan3 yao2 zhi1 。
- hun2 hu1 gui1 lai2 ！ wu2 dong1 wu2 xi1 ， wu2 nan2 wu2 bei3 zhi1 。
- dong1 you3 da4 hai3 ， ni4 shui3 you2 you2 zhi1 。
- chi1 long2 bing4 liu2 ， shang4 xia4 you1 you1 zhi1 。
- wu4 yu3 yin2 yin2 ， bai2 hao4 jiao1 zhi1 。
- hun2 hu1 wu2 dong1 ！ tang1 gu3 ji4 liao2 zhi1 。
- hun2 hu1 wu2 nan2 ！ nan2 you3 yan2 huo3 qian1 li3 ， fu4 she2 yan2 zhi1 。
- shan1 lin2 xian3 ai4 ， hu3 bao4 wan1 zhi1 。
- yu2 yong1 duan3 hu2 ， wang2 hui1 qian1 zhi1 。
- hun2 hu1 wu2 nan2 ！ yu4 shang1 gong1 zhi1 
- hun2 hu1 wu2 xi1 ！ xi1 fang1 liu2 sha1 ， mang3 yang2 yang2 zhi1 。
- shi3 shou3 zong4 mu4 ， bei4 fa1 rang2 zhi1 。
- chang2 zhua3 ju4 ya2 ， ei1 xiao4 kuang2 zhi1 。
- hun2 hu1 wu2 xi1 ！ duo1 hai4 shang1 zhi1 。
- hun2 hu1 wu2 bei3 ！ bei3 you3 han2 shan1 ， chuo1 long2 xi4 zhi1 。
- dai4 shui3 bu4 ke3 she4 ， shen1 bu4 ke3 ce4 zhi1 。
- tian1 bai2 hao4 hao4 ， han2 ning2 ning2 zhi1 。
- hun2 hu1 wu2 wang3 ！ ying2 bei3 ji2 zhi1 。
- hun2 po4 gui1 lai2 ！ xian2 yi3 jing4 zhi1 。
- zi4 zi4 jing1 chu3 ， an1 yi3 ding4 zhi1 。
- cheng3 zhi4 jiu1 yu4 ， xin1 yi4 an1 zhi1 。
- qiong2 shen1 yong3 le4 ， nian2 shou4 yan2 zhi1 。
- hun2 hu1 gui1 lai2 ！ le4 bu4 ke3 yan2 zhi1 。
- wu3 gu3 liu4 ren4 ， she4 gu1 liang2 zhi1 。
- ding3 nao4 ying2 wang4 ， he2 zhi4 fang1 zhi1 。
- nei4 cang1 ge1 hu2 ， wei4 chai2 geng1 zhi1 。
- hun2 hu1 gui1 lai2 ！ zi4 suo3 chang2 zhi1 。
- xian1 xi1 gan1 ji1 ， he2 chu3 lao4 zhi1 。
- hai3 tun2 ku3 gou3 ， kuai4 ju1 po4 zhi1 。
- wu2 suan1 hao1 lou2 ， bu4 zhan1 bao2 zhi1 。
- hun2 xi1 gui1 lai2 ！ zi4 suo3 ze2 zhi1 。
- zhi4 gua1 zheng1 fu2 ， qian2 chun2 chen2 zhi1 。
- jian1 ji4 chuai2 que4 ， ju4 shuang3 cun2 zhi1 。
- hun2 hu1 gui1 lai2 ！ li4 yi3 xian1 zhi1 。
- si4 zhou4 bing4 shu2 ， bu2 se4 ai4 zhi1 。
- qing1 xin1 dong4 yin3 ， bu2 chuo4 yi4 zhi1 。
- wu2 li3 bai2 nie4 ， he2 chu3 li4 zhi1 。
- hun2 hu1 gui1 lai2 ！ bu2 ju4 ti4 zhi1 。
- dai4 qin2 zheng4 wei4 ， ming2 yu2 zhang1 zhi1 。
- fu2 xi4 《 jia4 bian4 》， chu3 《 lao2 shang1 》 zhi1 。
- ou1 he2 《 yang2 a1 》， zhao4 xiao1 chang4 zhi1 。
- hun2 hu1 gui1 lai2 ！ ding4 kong1 sang1 zhi1 。
- er4 ba1 jie1 wu3 ， tou2 shi1 fu4 zhi1 。
- kou4 zhong1 tiao2 qing4 ， yu2 ren2 luan4 zhi1 。
- si4 shang4 jing4 qi4 ， ji2 sheng1 bian4 zhi1 。
- hun2 hu1 gui1 lai2 ！ ting1 ge1 zhuan4 zhi1 。
- zhu1 chun2 hao4 chi3 ， hu4 yi3 kua1 zhi1 。
- bi3 de2 hao3 xian2 ， xi2 yi3 dou1 zhi1 。
- feng1 rou4 wei1 gu3 ， tiao2 yi3 yu2 zhi1 。
- hun2 hu1 gui1 lai2 ！ an1 yi3 shu1 zhi1 。
- hu4 mu4 yi2 xiao4 ， e2 mei2 man4 zhi1 。
- rong2 ze2 xiu4 ya3 ， zhi4 zhu1 yan2 zhi1 。
- hun2 hu1 gui1 lai2 ！ jing4 yi3 an1 zhi1 。
- kua1 xiu1 pang1 hao4 ， li4 yi3 jia1 zhi1 。
- ceng2 jia2 yi3 er3 ， qu3 mei2 gui1 zhi1 。
- pang1 xin1 chuo4 tai4 ， jiao1 li4 shi1 zhi1 。
- xiao3 yao1 xiu4 jing3 ， ruo4 xian1 bei1 zhi1 。
- hun2 hu1 gui1 lai2 ！ si1 yuan4 yi2 zhi1 。
- yi4 zhong1 li4 xin1 ， yi3 dong4 zuo4 zhi1 。
- fen3 bai2 dai4 hei1 ， shi1 fang1 ze2 zhi1 。
- chang2 mei4 fu2 mian4 ， shan4 liu2 ke4 zhi1 。
- hun2 hu1 gui1 lai2 ！ yi3 yu2 xi1 zhi1 。
- qing1 se4 zhi2 mei2 ， mei3 mu4 mian2 zhi1 。
- ye4 fu3 qi2 ya2 ， yi2 xiao4 xian1 zhi1 。
- feng1 rou4 wei1 gu3 ， ti3 bian4 juan1 zhi1 。
- hun2 hu1 gui1 lai2 ！ zi4 suo3 bian4 zhi1 。
- xia4 wu1 guang3 da4 ， sha1 tang2 xiu4 zhi1 。
- nan2 fang2 xiao3 tan2 ， guan1 jue2 liu4 zhi1 。
- qu3 wu1 bu4 yan2 ， yi2 rao3 chu4 zhi1 。
- teng2 jia4 bu4 you2 ， lie4 chun1 you4 zhi1 。
- qiong2 gu3 cuo4 heng2 ， ying1 hua2 jia3 zhi1 。
- chai3 lan2 gui4 shu4 ， yu4 mi2 lu4 zhi1 。
- hun2 hu1 gui1 lai2 ！ zi4 zhi4 lü4 zhi1 。
- kong3 que4 ying2 yuan2 ， chu4 luan2 huang2 zhi1 ！
- kun1 hong2 qun2 chen2 ， za2 qiu1 cang1 zhi1 。
- hong2 hu2 dai4 you2 ， man4 su4 shuang1 zhi1 。
- hun2 hu1 gui1 lai2 ！ feng4 huang2 xiang2 zhi1 。
- man4 ze2 yi2 mian4 ， xue4 qi4 sheng4 zhi1 。
- yong3 yi2 jue2 shen1 ， bao3 shou4 ming4 zhi1 。
- shi4 jia1 ying2 ting2 ， jue2 lu4 sheng4 zhi1 。
- hun2 hu1 gui1 lai2 ！ ju1 shi4 ding4 zhi1 。
- jie1 jing4 qian1 li3 ， chu1 ruo4 yun2 zhi1 。
- san1 gui1 zhong4 hou2 ， ting1 lei4 shen2 zhi1 。
- cha2 du3 yao1 yin3 ， gu1 gua3 cun2 zhi1 。
- hun2 xi1 gui1 lai2 ！ zheng4 shi3 kun1 zhi1 。
- tian2 yi4 qian1 zhen3 ， ren2 fu4 chang1 zhi1 。
- mei3 mao4 zhong4 liu2 ， de2 ze2 zhang1 zhi1 。
- xian1 wei1 hou4 wen2 ， shan4 mei3 ming2 zhi1 。
- hun2 hu1 gui1 lai2 ！ shang3 fa2 dang1 zhi1 。
- ming2 sheng1 ruo4 ri4 ， zhao4 si4 hai3 zhi1 。
- de2 yu4 pei4 tian1 ， wan4 min2 li3 zhi1 。
- bei3 zhi4 you1 ling2 ， nan2 jiao1 zhi3 zhi1 。
- xi1 bao2 yang2 chang2 ， dong1 qiong2 hai3 zhi1 。
- hun2 hu1 gui1 lai2 ！ shang4 xian2 shi4 zhi1 。
- fa1 zheng4 xian4 xing2 ， jin4 ke1 bao4 zhi1 。
- ju3 jie2 ya1 bi4 ， zhu1 ji1 ba4 zhi1 。
- zhi2 ying2 zai4 wei4 ， jin4 yu3 hui1 zhi1 。
- hao2 jie2 zhi2 zheng4 ， liu2 ze2 shi1 zhi1 。
- hun2 hu1 lai2 gui1 ！ guo2 jia1 wei4 zhi1 。
- xiong2 xiong2 he4 he4 ， tian1 de2 ming2 zhi1 。
- san1 gong1 mu4 mu4 ， deng1 jiang4 tang2 zhi1 。
- zhu1 hou2 bi4 ji2 ， li4 jiu3 qing1 zhi1 。
- zhao1 zhi4 ji4 she4 ， da4 hou2 zhang1 zhi1 。
- zhi2 gong1 xie2 shi3 ， yi1 ci2 rang4 zhi1 。
- hun2 hu1 lai2 gui1 ！ shang4 san1 wang2 zhi1 。

## 注释

## 译文

## 赏析
