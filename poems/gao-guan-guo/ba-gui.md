---
id: gao-guan-guo-ba-gui
title: 八归
titlePinyin: ba1 gui1
titleSlug: ba-gui
author: 高观国
authorPinyin: gao1 guan1 guo2
authorSlug: gao-guan-guo
dynasty: 宋
dynastyPinyin: song4
dynastySlug: song
tags: []
---

## 正文

- 楚峰翠冷，吴波烟远，吹袂万里西风。
- 关河迥隔新愁外，遥怜倦客音尘，未见征鸿。
- 雨帽风巾归梦杳，想吟思、吹入飞蓬。
- 料恨满、幽苑离宫。
- 正愁黯文通。
- 秋浓。
- 新霜初试，重阳催近，醉红偷染江枫。
- 瘦筇相伴，旧游回首，吹帽知与谁同。
- 想萸囊酒盏，暂时冷落菊花丛。
- 两凝伫，壮怀立尽，微云斜照中。

## 拼音

- chu3 feng1 cui4 leng3 ， wu2 bo1 yan1 yuan3 ， chui1 mei4 wan4 li3 xi1 feng1 。
- guan1 he2 jiong3 ge2 xin1 chou2 wai4 ， yao2 lian2 juan4 ke4 yin1 chen2 ， wei4 jian4 zheng1 hong2 。
- yu3 mao4 feng1 jin1 gui1 meng4 yao3 ， xiang3 yin2 si1 、 chui1 ru4 fei1 peng2 。
- liao4 hen4 man3 、 you1 yuan4 li2 gong1 。
- zheng4 chou2 an4 wen2 tong1 。
- qiu1 nong2 。
- xin1 shuang1 chu1 shi4 ， chong2 yang2 cui1 jin4 ， zui4 hong2 tou1 ran3 jiang1 feng1 。
- shou4 qiong2 xiang1 ban4 ， jiu4 you2 hui2 shou3 ， chui1 mao4 zhi1 yu3 shui2 tong2 。
- xiang3 yu2 nang2 jiu3 zhan3 ， zan4 shi2 leng3 luo4 ju2 hua1 cong2 。
- liang3 ning2 zhu4 ， zhuang4 huai2 li4 jin4 ， wei1 yun2 xie2 zhao4 zhong1 。

## 注释

## 译文

## 赏析
