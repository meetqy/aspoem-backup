---
id: liang-qiong-su-wu-shan-ji-yuan-ren
title: 宿巫山寄遠人
titlePinyin: su4 wu1 shan1 ji4 yuan3 ren2
titleSlug: su-wu-shan-ji-yuan-ren
author: 梁瓊
authorPinyin: liang2 qiong2
authorSlug: liang-qiong
dynasty: 唐
dynastyPinyin: tang2
dynastySlug: tang
tags: []
---

## 正文

- 巫山雲，巫山雨，朝雲暮雨無定所。
- 南峰忽暗北峰晴，空裏仙人語笑聲。
- 曾侍荆王枕席處，直至如今如有靈。
- 春風澹澹白雲閑，驚湍流水響千山。
- 一夜此中對明月，憶得此中與君別。
- 感物情懷如舊時，君今渺渺在天涯。
- 曉看襟上淚流處，點點血痕猶在衣。

## 拼音

- wu1 shan1 yun2 ， wu1 shan1 yu3 ， chao2 yun2 mu4 yu3 wu2 ding4 suo3 。
- nan2 feng1 hu1 an4 bei3 feng1 qing2 ， kong1 li3 xian1 ren2 yu3 xiao4 sheng1 。
- ceng2 shi4 jing1 wang2 zhen3 xi2 chu3 ， zhi2 zhi4 ru2 jin1 ru2 you3 ling2 。
- chun1 feng1 dan4 dan4 bai2 yun2 xian2 ， jing1 tuan1 liu2 shui3 xiang3 qian1 shan1 。
- yi2 ye4 ci3 zhong1 dui4 ming2 yue4 ， yi4 de2 ci3 zhong1 yu3 jun1 bie2 。
- gan3 wu4 qing2 huai2 ru2 jiu4 shi2 ， jun1 jin1 miao3 miao3 zai4 tian1 ya2 。
- xiao3 kan4 jin1 shang4 lei4 liu2 chu3 ， dian3 dian3 xue4 hen2 you2 zai4 yi1 。

## 注释

## 译文

## 赏析
