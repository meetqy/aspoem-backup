---
id: li-hong-qian-xing-lu-nan-feng-gong-ling-zuo
title: 前行路難馮公嶺作
titlePinyin: qian2 xing2 lu4 nan2 feng2 gong1 ling3 zuo4
titleSlug: qian-xing-lu-nan-feng-gong-ling-zuo
author: 李洪
authorPinyin: li3 hong2
authorSlug: li-hong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 君不見馮公之嶺摩蒼天，危梁峻坂相屬聯。
- 樵夫跬步不得上，仰視懸石勢欲顛。
- 下有飛泉瀉鳴瀑，舂撞嵓竇匯山麓。
- 飛流濺沫冰雪寒，蘿蔦荒林猿狖伏。
- 傍穿鳥道人蹤絕，怪石虎踞蒼崖裂。
- 捫參歷井路屈盤，九折羊腸車軸折。
- 如何年少遠遊子，擔簦躡屩來過此。
- 或欲挾策干君王，亦有辭家遠從仕。
- 馬痡僕倦棲茅屋，夜汲巖泉燃楚竹。
- 賜璧封侯事渺茫，塗窮未免阮生哭。
- 遐想太古開闢初，地隔東甌擅一隅。
- 山腰鑿石自何代，要令海宇同車書。
- 不知馮公亦何者，姓名宛與茲山俱。
- 我行適當三伏間，霪霖積潦行路難。
- 家住太湖三萬頃，烟波回想洞庭山。

## 拼音

- jun1 bu2 jian4 feng2 gong1 zhi1 ling3 mo2 cang1 tian1 ， wei1 liang2 jun4 ban3 xiang1 shu3 lian2 。
- qiao2 fu1 kui3 bu4 bu4 de2 shang4 ， yang3 shi4 xuan2 shi2 shi4 yu4 dian1 。
- xia4 you3 fei1 quan2 xie4 ming2 pu4 ， chong1 zhuang4 yan2 dou4 hui4 shan1 lu4 。
- fei1 liu2 jian4 mo4 bing1 xue3 han2 ， luo2 niao3 huang1 lin2 yuan2 you4 fu2 。
- bang4 chuan1 niao3 dao4 ren2 zong1 jue2 ， guai4 shi2 hu3 ju4 cang1 ya2 lie4 。
- men2 can1 li4 jing3 lu4 qu1 pan2 ， jiu3 zhe2 yang2 chang2 ju1 zhou2 zhe2 。
- ru2 he2 nian2 shao4 yuan3 you2 zi3 ， dan1 deng1 nie4 jue1 lai2 guo4 ci3 。
- huo4 yu4 xie2 ce4 gan1 jun1 wang2 ， yi4 you3 ci2 jia1 yuan3 cong2 shi4 。
- ma3 pu1 pu2 juan4 qi1 mao2 wu1 ， ye4 ji2 yan2 quan2 ran2 chu3 zhu2 。
- ci4 bi4 feng1 hou2 shi4 miao3 mang2 ， tu2 qiong2 wei4 mian3 ruan3 sheng1 ku1 。
- xia2 xiang3 tai4 gu3 kai1 pi4 chu1 ， di4 ge2 dong1 ou1 shan4 yi4 yu2 。
- shan1 yao1 zao2 shi2 zi4 he2 dai4 ， yao4 ling4 hai3 yu3 tong2 ju1 shu1 。
- bu4 zhi1 feng2 gong1 yi4 he2 zhe3 ， xing4 ming2 wan3 yu3 zi1 shan1 ju4 。
- wo3 xing2 shi4 dang1 san1 fu2 jian4 ， yin2 lin2 ji1 liao2 xing2 lu4 nan2 。
- jia1 zhu4 tai4 hu2 san1 wan4 qing3 ， yan1 bo1 hui2 xiang3 dong4 ting2 shan1 。

## 注释

## 译文

## 赏析
