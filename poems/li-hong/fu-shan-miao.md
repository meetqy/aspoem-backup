---
id: li-hong-fu-shan-miao
title: 鳬山廟
titlePinyin: fu2 shan1 miao4
titleSlug: fu-shan-miao
author: 李宏
authorPinyin: li3 hong2
authorSlug: li-hong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 鳬山高與蒼旻訓示，根盤八里雄坤維。
- 油然出雲爲風雨，澤周一境無凶饑。
- 重樓複殿據山腹，蜿蜒攫護神□□。
- 威靈如在駭聞聽，至今父老能言之。
- 斷碑刓缺尚可讀，湮埋歲久人無知。
- 高高一峰獨秀出，上有蟬蛻真仙居。
- 似聞嘗任石埭尹，化流德洽真民師。
- 持竿戲投白龍餌，隱霧深韜玄豹姿。
- 手披蕊笈校丹篆，足躡飛昇騰紫微。
- 相逢邂逅一笑粲，真將莫逆論心期。
- 從茲來往因無間，遺蹤所至猶可推。
- 弦歌標鄉里猶在，望仙紀地名獨垂。
- 棲真發寄偉曾稅駕，絕頂尚留丹竈基。
- 近鄰眢井數盈九，石甃堅深端可窺。
- 神既廟食還舊隱，仙亦偶坐應禱祈。
- 合堂薦享異肴蔌，乞靈修敬傾里閭。
- 政和天子謹祠祭，郡縣有請咸勿違。
- 一朝飛章達旒扆，往往一夜曾躬披。
- 俞音載錫降芝簡，龐賁徽名昭典彝。
- 神兮仙兮服君賜，福庇斯民無已時。
- 仙將出遊神速往，霓旌絳節相追隨。
- 神既來歸仙至止，袞衣羽帔瞻光儀。
- 繄予頂謁亦云屢，淋漓醉墨聊一揮。
- 詞雖蕪纇事摭實，庶幾傳信祛群疑。

## 拼音

- fu2 shan1 gao1 yu3 cang1 min2 xun4 shi4 ， gen1 pan2 ba1 li3 xiong2 kun1 wei2 。
- you2 ran2 chu1 yun2 wei2 feng1 yu3 ， ze2 zhou1 yi1 jing4 wu2 xiong1 ji1 。
- zhong4 lou2 fu4 dian4 ju4 shan1 fu4 ， wan1 yan2 jue2 hu4 shen2 □□。
- wei1 ling2 ru2 zai4 hai4 wen2 ting1 ， zhi4 jin1 fu4 lao3 neng2 yan2 zhi1 。
- duan4 bei1 wan2 que1 shang4 ke3 du2 ， yan1 mai2 sui4 jiu3 ren2 wu2 zhi1 。
- gao1 gao1 yi4 feng1 du2 xiu4 chu1 ， shang4 you3 chan2 tui4 zhen1 xian1 ju1 。
- si4 wen2 chang2 ren4 shi2 dai4 yin3 ， hua4 liu2 de2 qia4 zhen1 min2 shi1 。
- chi2 gan1 xi4 tou2 bai2 long2 er3 ， yin3 wu4 shen1 tao1 xuan2 bao4 zi1 。
- shou3 pi1 rui3 ji2 xiao4 dan1 zhuan4 ， zu2 nie4 fei1 sheng1 teng2 zi3 wei1 。
- xiang1 feng2 xie4 hou4 yi2 xiao4 can4 ， zhen1 jiang1 mo4 ni4 lun4 xin1 qi1 。
- cong2 zi1 lai2 wang3 yin1 wu2 jian4 ， yi2 zong1 suo3 zhi4 you2 ke3 tui1 。
- xian2 ge1 biao1 xiang1 li3 you2 zai4 ， wang4 xian1 ji4 di4 ming2 du2 chui2 。
- qi1 zhen1 fa1 ji4 wei3 ceng2 shui4 jia4 ， jue2 ding3 shang4 liu2 dan1 zao4 ji1 。
- jin4 lin2 yuan1 jing3 shu4 ying2 jiu3 ， shi2 zhou4 jian1 shen1 duan1 ke3 kui1 。
- shen2 ji4 miao4 shi2 huan2 jiu4 yin3 ， xian1 yi4 ou3 zuo4 ying1 dao3 qi2 。
- he2 tang2 jian4 xiang3 yi4 yao2 su4 ， qi3 ling2 xiu1 jing4 qing1 li3 lü2 。
- zheng4 he2 tian1 zi3 jin3 ci2 ji4 ， jun4 xian4 you3 qing3 xian2 wu4 wei2 。
- yi4 zhao1 fei1 zhang1 da2 liu2 yi3 ， wang3 wang3 yi2 ye4 ceng2 gong1 pi1 。
- yu2 yin1 zai4 xi1 jiang4 zhi1 jian3 ， pang2 bi4 hui1 ming2 zhao1 dian3 yi2 。
- shen2 xi1 xian1 xi1 fu2 jun1 ci4 ， fu2 bi4 si1 min2 wu2 yi3 shi2 。
- xian1 jiang1 chu1 you2 shen2 su4 wang3 ， ni2 jing1 jiang4 jie2 xiang1 zhui1 sui2 。
- shen2 ji4 lai2 gui1 xian1 zhi4 zhi3 ， gun3 yi1 yu3 pei4 zhan1 guang1 yi2 。
- yi1 yu3 ding3 ye4 yi4 yun2 lü3 ， lin2 li2 zui4 mo4 liao2 yi4 hui1 。
- ci2 sui1 wu2 lei4 shi4 zhi2 shi2 ， shu4 ji1 chuan2 xin4 qu1 qun2 yi2 。

## 注释

## 译文

## 赏析
