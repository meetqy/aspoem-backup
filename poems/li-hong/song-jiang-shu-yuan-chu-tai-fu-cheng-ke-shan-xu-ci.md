---
id: li-hong-song-jiang-shu-yuan-chu-tai-fu-cheng-ke-shan-xu-ci
title: 送江叔源除太府丞柯山需次
titlePinyin: song4 jiang1 shu1 yuan2 chu2 tai4 fu3 cheng2 ke1 shan1 xu1 ci4
titleSlug: song-jiang-shu-yuan-chu-tai-fu-cheng-ke-shan-xu-ci
author: 李洪
authorPinyin: li3 hong2
authorSlug: li-hong
dynasty: 宋
dynastyPinyin: song4
dynastySlug: song
tags: []
---

## 正文

- 威鳳翔千仞，覽輝以來儀。
- 天驥渥洼種，籋雲不受羈。
- 江侯南國珍，劒佩光陸離。
- 三道對清問，萬言敷箴規。
- 雲霄跬步躡，分教小差池。
- 中都冠蓋躔，屈處金穀司。
- 奏課應遷格，騰達當在茲。
- 元樞國士賞，天子前席咨。
- 一言寤凝旒，致主躋軒羲。
- 抱負經濟才，凜然諫諍姿。
- 朝陽慶鳳鳴，冀北空騧驪。
- 士爲知己用，素藴得盡施。
- 丞貳須要劇，臺閣未應遲。
- 需次指柯山，買船泛釣磯。
- 暑行戒接淅，江邊遠風披。
- 病夫困塵土，倚玉慙葭枝。
- 分携莫能送，別酒何堪持。
- 儻經子陵瀨，掃壁尋題詩。
- 前途得好句，慰我別後思。

## 拼音

- wei1 feng4 xiang2 qian1 ren4 ， lan3 hui1 yi3 lai2 yi2 。
- tian1 ji4 wo4 wa1 zhong3 ， nie4 yun2 bu2 shou4 ji1 。
- jiang1 hou2 nan2 guo2 zhen1 ， jian4 pei4 guang1 lu4 li2 。
- san1 dao4 dui4 qing1 wen4 ， wan4 yan2 fu1 zhen1 gui1 。
- yun2 xiao1 kui3 bu4 nie4 ， fen1 jiao4 xiao3 cha1 chi2 。
- zhong1 du1 guan1 gai4 chan2 ， qu1 chu3 jin1 gu3 si1 。
- zou4 ke4 ying1 qian1 ge2 ， teng2 da2 dang1 zai4 zi1 。
- yuan2 shu1 guo2 shi4 shang3 ， tian1 zi3 qian2 xi2 zi1 。
- yi4 yan2 wu4 ning2 liu2 ， zhi4 zhu3 ji1 xuan1 xi1 。
- bao4 fu4 jing1 ji4 cai2 ， lin3 ran2 jian4 zheng4 zi1 。
- chao2 yang2 qing4 feng4 ming2 ， ji4 bei3 kong1 gua1 li2 。
- shi4 wei2 zhi1 ji3 yong4 ， su4 yun4 de2 jin4 shi1 。
- cheng2 er4 xu1 yao4 ju4 ， tai2 ge2 wei4 ying1 chi2 。
- xu1 ci4 zhi3 ke1 shan1 ， mai3 chuan2 fan4 diao4 ji1 。
- shu3 xing2 jie4 jie1 xi1 ， jiang1 bian1 yuan3 feng1 pi1 。
- bing4 fu1 kun4 chen2 tu3 ， yi3 yu4 can2 jia1 zhi1 。
- fen1 xie2 mo4 neng2 song4 ， bie2 jiu3 he2 kan1 chi2 。
- tang3 jing1 zi3 ling2 lai4 ， sao3 bi4 xun2 ti2 shi1 。
- qian2 tu2 de2 hao3 ju4 ， wei4 wo3 bie2 hou4 si1 。

## 注释

## 译文

## 赏析
