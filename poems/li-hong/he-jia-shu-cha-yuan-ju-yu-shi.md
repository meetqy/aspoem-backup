---
id: li-hong-he-jia-shu-cha-yuan-ju-yu-shi
title: 和家叔察院巨魚詩
titlePinyin: he2 jia1 shu1 cha2 yuan4 ju4 yu2 shi1
titleSlug: he-jia-shu-cha-yuan-ju-yu-shi
author: 李洪
authorPinyin: li3 hong2
authorSlug: li-hong
dynasty: 宋
dynastyPinyin: song4
dynastySlug: song
tags: []
---

## 正文

- 滄溟浩淼浮寰區，八紘九野水所儲。
- 介蟲族類信衆夥，窮極詭怪堪嗟吁。
- 巨鼇屭贔冠靈島，應龍連蜷頷驪珠。
- 異哉斯魚盈百尺，失水安得波濤俱。
- 妖蜃疑遭旌陽縶，長蛟端被周處誅。
- 井蛙不識東海若，鸒斯寧信北溟魚。
- 聚觀堵牆駭莫辨，妄意其名能自呼。
- 鬐鬣堅頑侔鐵角，肌肉碩大爭翦除。
- 真成潜虬厄水㵝，誰謂王鮪惟山居。
- 矧過屠門快大嚼，况鼓庖刀砉投虛。
- 罔能深藏類谷鮒，忽從變化同隙駒。
- 獨蠒豈羨詹何巧，巨犗還笑任公踈。
- 灘涘寄命在頃刻，神龍魚服喪厥軀。
- 嗣宗詩成出月脇，博考傳記蒐秘圖。
- 餓氓殍腹屬厭幸，臠取凌晨俄過晡。
- 老饕染指飫黿鼎，里閭載酒行以車。
- 阿咸得句不敢出，身同惠子方據梧。
- 暴殄天物古所戒，志怪泚筆將特書。

## 拼音

- cang1 ming2 hao4 miao3 fu2 huan2 qu1 ， ba1 hong2 jiu3 ye3 shui3 suo3 chu3 。
- jie4 chong2 zu2 lei4 xin4 zhong4 huo3 ， qiong2 ji2 gui3 guai4 kan1 jie1 xu1 。
- ju4 ao2 xi4 bi4 guan1 ling2 dao3 ， ying1 long2 lian2 quan2 han4 li2 zhu1 。
- yi4 zai1 si1 yu2 ying2 bai3 chi3 ， shi1 shui3 an1 de2 bo1 tao1 ju4 。
- yao1 shen4 yi2 zao1 jing1 yang2 zhi2 ， chang2 jiao1 duan1 bei4 zhou1 chu3 zhu1 。
- jing3 wa1 bu4 shi2 dong1 hai3 ruo4 ， yu4 si1 ning2 xin4 bei3 ming2 yu2 。
- ju4 guan1 du3 qiang2 hai4 mo4 bian4 ， wang4 yi4 qi2 ming2 neng2 zi4 hu1 。
- qi2 lie4 jian1 wan2 mou2 tie3 jiao3 ， ji1 rou4 shuo4 da4 zheng1 jian3 chu2 。
- zhen1 cheng2 qian2 qiu2 e4 shui3 㵝， shui2 wei4 wang2 wei3 wei2 shan1 ju1 。
- shen3 guo4 tu2 men2 kuai4 da4 jiao2 ， kuang4 gu3 pao2 dao1 hua1 tou2 xu1 。
- wang3 neng2 shen1 cang2 lei4 gu3 fu4 ， hu1 cong2 bian4 hua4 tong2 xi4 ju1 。
- du2 jian3 qi3 xian4 zhan1 he2 qiao3 ， ju4 jie4 huan2 xiao4 ren4 gong1 shu1 。
- tan1 si4 ji4 ming4 zai4 qing3 ke4 ， shen2 long2 yu2 fu2 sang1 jue2 qu1 。
- si4 zong1 shi1 cheng2 chu1 yue4 xie2 ， bo2 kao3 chuan2 ji4 sou1 mi4 tu2 。
- e4 mang2 piao3 fu4 shu3 yan4 xing4 ， luan2 qu3 ling2 chen2 e2 guo4 bu1 。
- lao3 tao1 ran3 zhi3 yu4 yuan2 ding3 ， li3 lü2 zai4 jiu3 xing2 yi3 ju1 。
- a1 xian2 de2 ju4 bu4 gan3 chu1 ， shen1 tong2 hui4 zi3 fang1 ju4 wu2 。
- bao4 tian3 tian1 wu4 gu3 suo3 jie4 ， zhi4 guai4 ci3 bi3 jiang1 te4 shu1 。

## 注释

## 译文

## 赏析
