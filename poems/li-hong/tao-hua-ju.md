---
id: li-hong-tao-hua-ju
title: 桃花菊
titlePinyin: tao2 hua1 ju2
titleSlug: tao-hua-ju
author: 李洪
authorPinyin: li3 hong2
authorSlug: li-hong
dynasty: 宋
dynastyPinyin: song4
dynastySlug: song
tags: []
---

## 正文

- 秋聲振窾木，槁葉隨飛蓬。
- 起視籬下華，灼灼夭桃容。
- 天公等兒戲，小草發纖穠。
- 乍疑武陵源，秦人儻再逢。
- 又如靈雲老，禪機投劒鋒。
- 疇昔糞土廣，靖節吾所宗。
- 不然薦墜露，三閭挹遐蹤。
- 呂令載黄花，鞠裳表其衷。
- 濁醪亂眼纈，衰顔暫時紅。
- 肯效玄都吟，葵麥摇春風。

## 拼音

- qiu1 sheng1 zhen4 kuan3 mu4 ， gao3 ye4 sui2 fei1 peng2 。
- qi3 shi4 li2 xia4 hua2 ， zhuo2 zhuo2 yao1 tao2 rong2 。
- tian1 gong1 deng3 er2 xi4 ， xiao3 cao3 fa1 xian1 nong2 。
- zha4 yi2 wu3 ling2 yuan2 ， qin2 ren2 tang3 zai4 feng2 。
- you4 ru2 ling2 yun2 lao3 ， shan4 ji1 tou2 jian4 feng1 。
- chou2 xi1 fen4 tu3 guang3 ， jing4 jie2 wu2 suo3 zong1 。
- bu4 ran2 jian4 zhui4 lu4 ， san1 lü2 yi4 xia2 zong1 。
- lü3 ling4 zai4 huang2 hua1 ， ju1 shang0 biao3 qi2 zhong1 。
- zhuo2 lao2 luan4 yan3 xie4 ， shuai1 yan2 zan4 shi2 hong2 。
- ken3 xiao4 xuan2 dou1 yin2 ， kui2 mai4 yao2 chun1 feng1 。

## 注释

## 译文

## 赏析
