---
id: li-hong-qing-ling-ji-wen-shang-shu-xiu-zhi-hui-zhe-san-shi-yi-ren-ge-fu-shi
title: 慶陵季文尚書休致會者三十一人各賦詩
titlePinyin: qing4 ling2 ji4 wen2 shang4 shu1 xiu1 zhi4 hui4 zhe3 san1 shi2 yi1 ren2 ge4 fu4 shi1
titleSlug: qing-ling-ji-wen-shang-shu-xiu-zhi-hui-zhe-san-shi-yi-ren-ge-fu-shi
author: 李洪
authorPinyin: li3 hong2
authorSlug: li-hong
dynasty: 宋
dynastyPinyin: song4
dynastySlug: song
tags: []
---

## 正文

- 尚書妙德望，曳履聞直聲。
- 獻納雨露邊，斯文有統盟。
- 重席侍經幄，藻鑒持銓衡。
- 不憚推轂士，規摹漢西京。
- 五色深補衮，三入厭承明。
- 欻起蓴鱸思，徑作吳松行。
- 名位九牧聳，富貴一毫輕。
- 徜徉霅溪上，結廬依化城。
- 擺落軒冕累，白屋倒屣迎。
- 實際契禪宗，虛靜合僊經。
- 聖朝亟圖舊，世臣重典刑。
- 蒼生望東山，鹽梅待調羹。
- 引年章屢却，勇决非矯情。
- 雍容進退間，夷惠和且清。
- 出綸冠奎文，安車示尊榮。
- 樂天宅池臺，翁仲金餘籯。
- 公貴無留資，韓宣有卿名。
- 時方需大老，復當佐昇平。
- 它年秉旄地，堂上有奇兵。
- 恢復還舊都，翠華駕云亭。
- 賤子荷英盼，鍊句愧陰鏗。
- 請歌公歸兮，盍使季札聽。

## 拼音

- shang4 shu1 miao4 de2 wang4 ， ye4 lü3 wen2 zhi2 sheng1 。
- xian4 na4 yu3 lu4 bian1 ， si1 wen2 you3 tong3 meng2 。
- zhong4 xi2 shi4 jing1 wo4 ， zao3 jian4 chi2 quan2 heng2 。
- bu2 dan4 tui1 gu3 shi4 ， gui1 mo2 han4 xi1 jing1 。
- wu3 se4 shen1 bu3 gun3 ， san1 ru4 yan4 cheng2 ming2 。
- chua1 qi3 chun2 lu2 si1 ， jing4 zuo4 wu2 song1 xing2 。
- ming2 wei4 jiu3 mu4 song3 ， fu4 gui4 yi4 hao2 qing1 。
- chang2 yang2 zha4 xi1 shang4 ， jie2 lu2 yi1 hua4 cheng2 。
- bai3 luo4 xuan1 mian3 lei4 ， bai2 wu1 dao3 xi3 ying2 。
- shi2 ji4 qi4 shan4 zong1 ， xu1 jing4 he2 xian1 jing1 。
- sheng4 chao2 ji2 tu2 jiu4 ， shi4 chen2 zhong4 dian3 xing2 。
- cang1 sheng1 wang4 dong1 shan1 ， yan2 mei2 dai4 diao4 geng1 。
- yin3 nian2 zhang1 lü3 que4 ， yong3 jue2 fei1 jiao3 qing2 。
- yong1 rong2 jin4 tui4 jian4 ， yi2 hui4 he2 qie3 qing1 。
- chu1 lun2 guan1 kui2 wen2 ， an1 ju1 shi4 zun1 rong2 。
- le4 tian1 zhai2 chi2 tai2 ， weng1 zhong4 jin1 yu2 ying2 。
- gong1 gui4 wu2 liu2 zi1 ， han2 xuan1 you3 qing1 ming2 。
- shi2 fang1 xu1 da4 lao3 ， fu4 dang1 zuo3 sheng1 ping2 。
- ta1 nian2 bing3 mao2 di4 ， tang2 shang4 you3 qi2 bing1 。
- hui1 fu4 huan2 jiu4 dou1 ， cui4 hua2 jia4 yun2 ting2 。
- jian4 zi3 he2 ying1 pan4 ， lian4 ju4 kui4 yin1 keng1 。
- qing3 ge1 gong1 gui1 xi1 ， he2 shi3 ji4 zha2 ting1 。

## 注释

## 译文

## 赏析
