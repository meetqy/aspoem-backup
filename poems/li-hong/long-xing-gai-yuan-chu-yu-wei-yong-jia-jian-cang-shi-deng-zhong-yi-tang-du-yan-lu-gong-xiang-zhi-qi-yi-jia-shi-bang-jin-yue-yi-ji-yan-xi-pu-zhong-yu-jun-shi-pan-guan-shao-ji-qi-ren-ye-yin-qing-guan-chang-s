---
id: li-hong-long-xing-gai-yuan-chu-yu-wei-yong-jia-jian-cang-shi-deng-zhong-yi-tang-du-yan-lu-gong-xiang-zhi-qi-yi-jia-shi-bang-jin-yue-yi-ji-yan-xi-pu-zhong-yu-jun-shi-pan-guan-shao-ji-qi-ren-ye-yin-qing-guan-chang-shan-ping-yuan-er-xiang-bing-da-li-hao-hui-chang-si-er-gao-wei-fu-chang-ju
title: 隆興改元初余爲永嘉監倉時登忠義堂覩顔魯公像知其裔家是邦今閲一紀沿檄莆中遇軍事判官邵即其人也因請觀常山平原二像并大曆顥會昌嗣二誥爲賦長句
titlePinyin: long2 xing1 gai3 yuan2 chu1 yu2 wei2 yong3 jia1 jian1 cang1 shi2 deng1 zhong1 yi4 tang2 du3 yan2 lu3 gong1 xiang4 zhi1 qi2 yi4 jia1 shi4 bang1 jin1 yue4 yi2 ji4 yan2 xi2 pu2 zhong1 yu4 jun1 shi4 pan4 guan1 shao4 ji2 qi2 ren2 ye3 yin1 qing3 guan1 chang2 shan1 ping2 yuan2 er4 xiang4 bing4 da4 li4 hao4 hui4 chang1 si4 er4 gao4 wei2 fu4 chang2 ju4
titleSlug: long-xing-gai-yuan-chu-yu-wei-yong-jia-jian-cang-shi-deng-zhong-yi-tang-du-yan-lu-gong-xiang-zhi-qi-yi-jia-shi-bang-jin-yue-yi-ji-yan-xi-pu-zhong-yu-jun-shi-pan-guan-shao-ji-qi-ren-ye-yin-qing-guan-chang-shan-ping-yuan-er-xiang-bing-da-li-hao-hui-chang-si-er-gao-wei-fu-chang-ju
author: 李洪
authorPinyin: li3 hong2
authorSlug: li-hong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 明皇不識顔平原，我觀舊史心慨然。
- 天寶末年事大錯，邊將騁兵相盜權。
- 忽聞漁陽鼓鼙震，二十四郡城無堅。
- 霓裳驚破西行蜀，妃子倉皇死馬前。
- 常山平原乃昆弟，屹立砥柱摧腥羶。
- 土門既失陷河朔，天津罵賊鬚髮拳。
- 嗣皇靈武實草創，獨坐鶚立中興年。
- 尚書累月家食粥，諸將列屋羅妖妍。
- 嗚呼千載慕廉藺，曹蜍李志如九泉。
- 莆陽幕府東嘉客，飽聞裔孫家好賢。
- 錦囊重覩忠義像，再拜恨不爲執鞭。
- 輕綃盈幅凜生面，髣髴冠劍躋凌煙。
- 况藏二誥墨色古，吾宗贊皇相業傳。
- 憐君爲米走塵土，七十青衫雪滿顛。
- 乃祖精爽跨箕尾，寄書入洛逢飛僊。

## 拼音

- ming2 huang2 bu4 shi2 yan2 ping2 yuan2 ， wo3 guan1 jiu4 shi3 xin1 kai3 ran2 。
- tian1 bao3 mo4 nian2 shi4 da4 cuo4 ， bian1 jiang1 cheng3 bing1 xiang1 dao4 quan2 。
- hu1 wen2 yu2 yang2 gu3 pi2 zhen4 ， er4 shi2 si4 jun4 cheng2 wu2 jian1 。
- ni2 chang2 jing1 po4 xi1 xing2 shu3 ， fei1 zi0 cang1 huang2 si3 ma3 qian2 。
- chang2 shan1 ping2 yuan2 nai3 kun1 di4 ， yi4 li4 di3 zhu4 cui1 xing1 shan1 。
- tu3 men2 ji4 shi1 xian4 he2 shuo4 ， tian1 jin1 ma4 zei2 xu1 fa4 quan2 。
- si4 huang2 ling2 wu3 shi2 cao3 chuang4 ， du2 zuo4 e4 li4 zhong1 xing1 nian2 。
- shang4 shu1 lei4 yue4 jia1 shi2 zhou1 ， zhu1 jiang1 lie4 wu1 luo2 yao1 yan2 。
- wu1 hu1 qian1 zai4 mu4 lian2 lin4 ， cao2 chu2 li3 zhi4 ru2 jiu3 quan2 。
- pu2 yang2 mu4 fu3 dong1 jia1 ke4 ， bao3 wen2 yi4 sun1 jia1 hao3 xian2 。
- jin3 nang2 zhong4 du3 zhong1 yi4 xiang4 ， zai4 bai4 hen4 bu4 wei2 zhi2 bian1 。
- qing1 xiao1 ying2 fu2 lin3 sheng1 mian4 ， fang3 fu2 guan1 jian4 ji1 ling2 yan1 。
- kuang4 cang2 er4 gao4 mo4 se4 gu3 ， wu2 zong1 zan4 huang2 xiang1 ye4 chuan2 。
- lian2 jun1 wei2 mi3 zou3 chen2 tu3 ， qi1 shi2 qing1 shan1 xue3 man3 dian1 。
- nai3 zu3 jing1 shuang3 kua4 ji1 wei3 ， ji4 shu1 ru4 luo4 feng2 fei1 xian1 。

## 注释

## 译文

## 赏析
