---
id: li-hong-can-chun-yu-ye-du-chen-zi-gao-shi-yong-qi-yun
title: 殘春雨夜讀陳子高詩用其韻
titlePinyin: can2 chun1 yu3 ye4 du2 chen2 zi3 gao1 shi1 yong4 qi2 yun4
titleSlug: can-chun-yu-ye-du-chen-zi-gao-shi-yong-qi-yun
author: 李洪
authorPinyin: li3 hong2
authorSlug: li-hong
dynasty: 宋
dynastyPinyin: song4
dynastySlug: song
tags: []
---

## 正文

- 春事忽已闌，年華何駛急。
- 客子困窮年，卧若蛇蚓蟄。
- 泥深沒屐齒，市橋燈熠熠。
- 殘缸玉蟲綴，簷雨泫如泣。
- 歸期儻有徵，緩我百憂集。
- 余生本畸人，三年楚囚縶。
- 經商逐毫末，索米慁畿邑。
- 君門深九重，無籍豈敢入。
- 涸轍望斗升，然桂炊玉粒。
- 妻孥寄田廬，誅茆冬未葺。
- 朅來幾弦晦，漏屋想沾濕。
- 但喜一犁足，犉犢起𧤏𧤏。
- 耕耨貴及時，歸歟具籉笠。

## 拼音

- chun1 shi4 hu1 yi3 lan2 ， nian2 hua2 he2 shi3 ji2 。
- ke4 zi3 kun4 qiong2 nian2 ， wo4 ruo4 she2 yin3 zhe2 。
- ni2 shen1 mei2 ji1 chi3 ， shi4 qiao2 deng1 yi4 yi4 。
- can2 gang1 yu4 chong2 zhui4 ， yan2 yu3 xuan4 ru2 qi4 。
- gui1 qi1 tang3 you3 zhi3 ， huan3 wo3 bai3 you1 ji2 。
- yu2 sheng1 ben3 ji1 ren2 ， san1 nian2 chu3 qiu2 zhi2 。
- jing1 shang1 zhu2 hao2 mo4 ， suo3 mi3 hun4 ji1 yi4 。
- jun1 men2 shen1 jiu3 chong2 ， wu2 ji2 qi3 gan3 ru4 。
- he2 zhe2 wang4 dou3 sheng1 ， ran2 gui4 chui1 yu4 li4 。
- qi1 nu2 ji4 tian2 lu2 ， zhu1 mao2 dong1 wei4 qi4 。
- qie4 lai2 ji1 xian2 hui4 ， lou4 wu1 xiang3 zhan1 shi1 。
- dan4 xi3 yi4 li2 zu2 ， chun2 du2 qi3 𧤏𧤏。
- geng1 nou4 gui4 ji2 shi2 ， gui1 yu2 ju4 tai2 li4 。

## 注释

## 译文

## 赏析
