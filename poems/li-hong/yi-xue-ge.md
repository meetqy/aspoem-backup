---
id: li-hong-yi-xue-ge
title: 憶雪歌
titlePinyin: yi4 xue3 ge1
titleSlug: yi-xue-ge
author: 李洪
authorPinyin: li3 hong2
authorSlug: li-hong
dynasty: 宋
dynastyPinyin: song4
dynastySlug: song
tags: []
---

## 正文

- 前年吳興雪三尺，街頭十日無行跡。
- 南山千峰蟠玉虬，太湖萬頃鎔銀色。
- 腐儒凍死但長哦，男呻女吟空四壁。
- 去年强鄰窺淮淝，鐵馬成羣來塞北。
- 將軍授鉞橫琱戈，雪滿弓韜對勍敵。
- 捷書夜到甘泉宮，玉靶角弓自天錫。
- 已觀積甲熊耳齊，坐覺洗兵天河窄。
- 今年臘盡寓東甌，地接炎方少三白。
- 梅梢柳眼漏泄春，笋茁蘭芽遽堪摘。
- 冬深未省見冰霜，挾纊無施况狐腋。
- 朝來北風吹石裂，海氣嵐烟亂山碧。
- 遐想瑞葉舞層霄，剪裁不費造化力。
- 豐年一飽戴君恩，比屋千家消癘疫。
- 長江遠近要舒發，深恐陽驕無宿麥。
- 徒披鶴氅懷兔園，速遣祥霙慰北客。

## 拼音

- qian2 nian2 wu2 xing1 xue3 san1 chi3 ， jie1 tou2 shi2 ri4 wu2 xing2 ji4 。
- nan2 shan1 qian1 feng1 pan2 yu4 qiu2 ， tai4 hu2 wan4 qing3 rong2 yin2 se4 。
- fu3 ru2 dong4 si3 dan4 chang2 o4 ， nan2 shen1 nü3 yin2 kong1 si4 bi4 。
- qu4 nian2 qiang2 lin2 kui1 huai2 fei2 ， tie3 ma3 cheng2 qun2 lai2 sai4 bei3 。
- jiang1 jun1 shou4 yue4 heng2 diao1 ge1 ， xue3 man3 gong1 tao1 dui4 qing2 di2 。
- jie2 shu1 ye4 dao4 gan1 quan2 gong1 ， yu4 ba3 jiao3 gong1 zi4 tian1 xi1 。
- yi3 guan1 ji1 jia3 xiong2 er3 qi2 ， zuo4 jue2 xi3 bing1 tian1 he2 zhai3 。
- jin1 nian2 la4 jin4 yu4 dong1 ou1 ， di4 jie1 yan2 fang1 shao3 san1 bai2 。
- mei2 shao1 liu3 yan3 lou4 xie4 chun1 ， sun3 zhuo2 lan2 ya2 ju4 kan1 zhai1 。
- dong1 shen1 wei4 sheng3 jian4 bing1 shuang1 ， xie2 kuang4 wu2 shi1 kuang4 hu2 ye4 。
- chao2 lai2 bei3 feng1 chui1 shi2 lie4 ， hai3 qi4 lan2 yan1 luan4 shan1 bi4 。
- xia2 xiang3 rui4 ye4 wu3 ceng2 xiao1 ， jian3 cai2 bu2 fei4 zao4 hua4 li4 。
- feng1 nian2 yi4 bao3 dai4 jun1 en1 ， bi3 wu1 qian1 jia1 xiao1 li4 yi4 。
- chang2 jiang1 yuan3 jin4 yao4 shu1 fa1 ， shen1 kong3 yang2 jiao1 wu2 su4 mai4 。
- tu2 pi1 he4 chang3 huai2 tu4 yuan2 ， su4 qian3 xiang2 ying1 wei4 bei3 ke4 。

## 注释

## 译文

## 赏析
