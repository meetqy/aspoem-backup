---
id: li-hong-he-ke-shan-xian-sheng-du-zhong-xing-bei
title: 和柯山先生讀中興碑
titlePinyin: he2 ke1 shan1 xian1 sheng0 du2 zhong1 xing1 bei1
titleSlug: he-ke-shan-xian-sheng-du-zhong-xing-bei
author: 李洪
authorPinyin: li3 hong2
authorSlug: li-hong
dynasty: 宋
dynastyPinyin: song4
dynastySlug: song
tags: []
---

## 正文

- 曲江罷相迹如掃，滿朝媕娿無諫草。
- 動地漁陽鼙鼓驚，舊將半死哥舒老。
- 蜀道乘騾萬里來，不識平原濟世才。
- 倉皇靈武送玉冊，豈顧九廟蒙塵埃。
- 天開地闢扶皇紀，李郭功成安史死。
- 一日三朝有深意，臣結胸中老文字。
- 麻鞵詩老脫賊來，北征自足配磨崖。
- 我思瀟湘不易到，誰持墨本心眼開。
- 鑒古評詩增感慨，無逸圖亡山水在。
- 君不見阿忠少日歷艱貧，湯餠曾持半臂賣。

## 拼音

- qu3 jiang1 ba4 xiang1 ji4 ru2 sao3 ， man3 chao2 an1 e1 wu2 jian4 cao3 。
- dong4 di4 yu2 yang2 pi2 gu3 jing1 ， jiu4 jiang1 ban4 si3 ge1 shu1 lao3 。
- shu3 dao4 cheng2 luo2 wan4 li3 lai2 ， bu4 shi2 ping2 yuan2 ji4 shi4 cai2 。
- cang1 huang2 ling2 wu3 song4 yu4 ce4 ， qi3 gu4 jiu3 miao4 meng2 chen2 ai1 。
- tian1 kai1 di4 pi4 fu2 huang2 ji4 ， li3 guo1 gong1 cheng2 an1 shi3 si3 。
- yi2 ri4 san1 zhao1 you3 shen1 yi4 ， chen2 jie2 xiong1 zhong1 lao3 wen2 zi4 。
- ma2 xie2 shi1 lao3 tuo1 zei2 lai2 ， bei3 zheng1 zi4 zu2 pei4 mo2 ya2 。
- wo3 si1 xiao1 xiang1 bu2 yi4 dao4 ， shui2 chi2 mo4 ben3 xin1 yan3 kai1 。
- jian4 gu3 ping2 shi1 zeng1 gan3 kai3 ， wu2 yi4 tu2 wang2 shan1 shui3 zai4 。
- jun1 bu2 jian4 a1 zhong1 shao3 ri4 li4 jian1 pin2 ， tang1 bing3 ceng2 chi2 ban4 bi4 mai4 。

## 注释

## 译文

## 赏析
