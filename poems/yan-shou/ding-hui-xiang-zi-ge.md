---
id: yan-shou-ding-hui-xiang-zi-ge
title: 定慧相資歌
titlePinyin: ding4 hui4 xiang1 zi1 ge1
titleSlug: ding-hui-xiang-zi-ge
author: 延壽
authorPinyin: yan2 shou4
authorSlug: yan-shou
dynasty: 唐
dynastyPinyin: tang2
dynastySlug: tang
tags: [] 
---

## 正文

- 祖教宗中有二門，十度萬行稱爲尊。
- 初名止觀助新學，後成定慧菩提根。
- 唯一法，似雙分，法性寂然體真止，寂而常照妙根存。
- 定爲父，慧爲母，能孕千聖之門戶。
- 增長根力養聖胎，念念出生成佛祖。
- 定爲將，慧爲相，能弼心王成無上。
- 永作羣生證道門，即是古佛菩提樣。
- 定如月，光爍外道邪星滅。
- 能挑智炬轉分明，滋潤道芽除愛結。
- 慧如日，照破無明之暗室。
- 能令邪見愚夫禪，盡成般若波羅蜜。
- 少時默，殺那靜，漸漸增修成正定。
- 諸聖較量功不多，終見靈臺之妙性。
- 瞥聞法，纔歷耳，能熏識藏覺種起。
- 一念回光正智開，須臾成佛法如是。
- 禪定力，不思義，變凡爲聖殺那時。
- 無邊生死根由斷，積劫塵勞巢穴墮。
- 湛心水，淨意珠，光吞萬象爍千途。
- 抉開己眼無瑕翳，三界元無一法拘。
- 覺觀賊，應時剋，攀緣病，倐然淨。
- 蕩念垢兮洗惑塵，顯法身兮堅慧命。
- 如斷山，若停海，天翻地覆終無改。
- 瑩似琉璃含寶月，倐然無寄而無待。
- 般若慧，莫能量，自然隨處現心光。
- 萬行門中爲導首，一切時中稱法王。
- 竭苦海，碎邪山，妄雲卷盡片時間。
- 貧女室中金頓現，壯士額上珠潛還。
- 斬癡網，截慾流，大雄威猛更無儔。
- 能令鐵床銅柱冷，頓使魔怨業果休。
- 和諍訟，成孝義，普現羣生超佛智。
- 邊邪惡慧盡朝宗，螻蟻鯤鵬齊受記。
- 偏修定，純陽爛物刳正命。
- 若將正慧照禪那，自然萬法明如鏡。
- 偏修慧，純陽枯物成迂滯。
- 須憑妙定助觀門，如月分明除霧翳。
- 勸等學，無偏修，從來一體無二頭。
- 似禽兩翼飛空界，如車二輪乘白牛。
- 即向梵途登覺岸，便於業海泛慈舟。
- 或事定，制之一處無不竟；或理定，唯當直下觀心性；或事觀，明諸法相生籌算；或理觀，頓了無一無那畔。
- 定即慧，非一非二非心計；慧即定，不同不別絕觀聽；或雙運，即寂而照通真訓；或俱泯，非定非慧超常準。
- 一塵入定衆塵起，般若門中成法爾。
- 童子身中三昧時，老人身分談真軌。
- 能觀一境萬境同，近塵遠剎無不通。
- 真如路上論生死，無明海裏演圓宗。
- 眼根能作鼻佛事，色塵入定香塵起。
- 心境常同見自差，誰言不信波元水。
- 非寂非照絕言思，而寂而照功無比。
- 權實雙行闡正途，體用更資含妙旨。
- 勸諸子，勿虛棄，光陰如箭如流水。
- 散亂全因缺定門，愚盲祇爲虧真智。
- 真實言，虛入耳，千經萬論同標記。
- 定慧全功不暫忘，一念頓歸真覺地。
- 定須習，慧須聞，勿使靈臺一點昏。
- 合抱之樹生毫末，積漸之功成寶尊。
- 獼猴學定生天界，女子纔思入道門。
- 自利利他因果備，若除定慧莫能論。
- （《大正新刊大藏經》第四十八冊延壽《永明智覺禪師唯心訣》附收。
- ）。

## 拼音

- zu3 jiao4 zong1 zhong1 you3 er4 men2 ， shi2 du4 wan4 xing2 cheng1 wei2 zun1 。
- chu1 ming2 zhi3 guan1 zhu4 xin1 xue2 ， hou4 cheng2 ding4 hui4 pu2 ti2 gen1 。
- wei2 yi4 fa3 ， si4 shuang1 fen1 ， fa3 xing4 ji4 ran2 ti3 zhen1 zhi3 ， ji4 er2 chang2 zhao4 miao4 gen1 cun2 。
- ding4 wei2 fu4 ， hui4 wei2 mu3 ， neng2 yun4 qian1 sheng4 zhi1 men2 hu4 。
- zeng1 chang2 gen1 li4 yang3 sheng4 tai1 ， nian4 nian4 chu1 sheng1 cheng2 fo2 zu3 。
- ding4 wei2 jiang1 ， hui4 wei2 xiang1 ， neng2 bi4 xin1 wang2 cheng2 wu2 shang4 。
- yong3 zuo4 qun2 sheng1 zheng4 dao4 men2 ， ji2 shi4 gu3 fo2 pu2 ti2 yang4 。
- ding4 ru2 yue4 ， guang1 shuo4 wai4 dao4 xie2 xing1 mie4 。
- neng2 tiao1 zhi4 ju4 zhuan3 fen1 ming2 ， zi1 run4 dao4 ya2 chu2 ai4 jie2 。
- hui4 ru2 ri4 ， zhao4 po4 wu2 ming2 zhi1 an4 shi4 。
- neng2 ling4 xie2 jian4 yu2 fu1 shan4 ， jin4 cheng2 bo1 re3 bo1 luo2 mi4 。
- shao3 shi2 mo4 ， sha1 na4 jing4 ， jian4 jian4 zeng1 xiu1 cheng2 zheng4 ding4 。
- zhu1 sheng4 jiao4 liang2 gong1 bu4 duo1 ， zhong1 jian4 ling2 tai2 zhi1 miao4 xing4 。
- pie1 wen2 fa3 ， cai2 li4 er3 ， neng2 xun1 shi2 cang2 jue2 zhong3 qi3 。
- yi2 nian4 hui2 guang1 zheng4 zhi4 kai1 ， xu1 yu2 cheng2 fo2 fa3 ru2 shi4 。
- shan4 ding4 li4 ， bu4 si1 yi4 ， bian4 fan2 wei2 sheng4 sha1 na4 shi2 。
- wu2 bian1 sheng1 si3 gen1 you2 duan4 ， ji1 jie2 chen2 lao2 chao2 xue2 duo4 。
- zhan4 xin1 shui3 ， jing4 yi4 zhu1 ， guang1 tun1 wan4 xiang4 shuo4 qian1 tu2 。
- jue2 kai1 ji3 yan3 wu2 xia2 yi4 ， san1 jie4 yuan2 wu2 yi4 fa3 ju1 。
- jue2 guan1 zei2 ， ying1 shi2 kei1 ， pan1 yuan2 bing4 ， shu1 ran2 jing4 。
- dang4 nian4 gou4 xi1 xi3 huo4 chen2 ， xian3 fa3 shen1 xi1 jian1 hui4 ming4 。
- ru2 duan4 shan1 ， ruo4 ting2 hai3 ， tian1 fan1 di4 fu4 zhong1 wu2 gai3 。
- ying2 si4 liu2 li2 han2 bao3 yue4 ， shu1 ran2 wu2 ji4 er2 wu2 dai4 。
- bo1 re3 hui4 ， mo4 neng2 liang4 ， zi4 ran2 sui2 chu3 xian4 xin1 guang1 。
- wan4 xing2 men2 zhong1 wei2 dao3 shou3 ， yi2 qie4 shi2 zhong1 cheng1 fa3 wang2 。
- jie2 ku3 hai3 ， sui4 xie2 shan1 ， wang4 yun2 juan4 jin4 pian4 shi2 jian4 。
- pin2 nü3 shi4 zhong1 jin1 dun4 xian4 ， zhuang4 shi4 e2 shang4 zhu1 qian2 huan2 。
- zhan3 chi1 wang3 ， jie2 yu4 liu2 ， da4 xiong2 wei1 meng3 geng4 wu2 chou2 。
- neng2 ling4 tie3 chuang2 tong2 zhu4 leng3 ， dun4 shi3 mo2 yuan4 ye4 guo3 xiu1 。
- he2 zheng4 song4 ， cheng2 xiao4 yi4 ， pu3 xian4 qun2 sheng1 chao1 fo2 zhi4 。
- bian1 xie2 e4 hui4 jin4 chao2 zong1 ， lou2 yi3 kun1 peng2 qi2 shou4 ji4 。
- pian1 xiu1 ding4 ， chun2 yang2 lan4 wu4 ku1 zheng4 ming4 。
- ruo4 jiang1 zheng4 hui4 zhao4 shan4 na4 ， zi4 ran2 wan4 fa3 ming2 ru2 jing4 。
- pian1 xiu1 hui4 ， chun2 yang2 ku1 wu4 cheng2 yu1 zhi4 。
- xu1 ping2 miao4 ding4 zhu4 guan1 men2 ， ru2 yue4 fen1 ming2 chu2 wu4 yi4 。
- quan4 deng3 xue2 ， wu2 pian1 xiu1 ， cong2 lai2 yi4 ti3 wu2 er4 tou2 。
- si4 qin2 liang3 yi4 fei1 kong1 jie4 ， ru2 ju1 er4 lun2 cheng2 bai2 niu2 。
- ji2 xiang4 fan4 tu2 deng1 jue2 an4 ， bian4 wu1 ye4 hai3 fan4 ci2 zhou1 。
- huo4 shi4 ding4 ， zhi4 zhi1 yi4 chu3 wu2 bu2 jing4 ； huo4 li3 ding4 ， wei2 dang1 zhi2 xia4 guan1 xin1 xing4 ； huo4 shi4 guan1 ， ming2 zhu1 fa3 xiang4 sheng1 chou2 suan4 ； huo4 li3 guan1 ， dun4 le0 wu2 yi0 wu2 na4 pan4 。
- ding4 ji2 hui4 ， fei1 yi0 fei1 er4 fei1 xin1 ji4 ； hui4 ji2 ding4 ， bu4 tong2 bu4 bie2 jue2 guan1 ting1 ； huo4 shuang1 yun4 ， ji2 ji4 er2 zhao4 tong1 zhen1 xun4 ； huo4 ju4 min3 ， fei1 ding4 fei1 hui4 chao1 chang2 zhun3 。
- yi4 chen2 ru4 ding4 zhong4 chen2 qi3 ， bo1 re3 men2 zhong1 cheng2 fa3 er3 。
- tong2 zi3 shen1 zhong1 san1 mei4 shi2 ， lao3 ren2 shen1 fen4 tan2 zhen1 gui3 。
- neng2 guan1 yi2 jing4 wan4 jing4 tong2 ， jin4 chen2 yuan3 cha4 wu2 bu4 tong1 。
- zhen1 ru2 lu4 shang0 lun4 sheng1 si3 ， wu2 ming2 hai3 li3 yan3 yuan2 zong1 。
- yan3 gen1 neng2 zuo4 bi2 fo2 shi4 ， se4 chen2 ru4 ding4 xiang1 chen2 qi3 。
- xin1 jing4 chang2 tong2 jian4 zi4 cha4 ， shui2 yan2 bu2 xin4 bo1 yuan2 shui3 。
- fei1 ji4 fei1 zhao4 jue2 yan2 si1 ， er2 ji4 er2 zhao4 gong1 wu2 bi3 。
- quan2 shi2 shuang1 xing2 chan3 zheng4 tu2 ， ti3 yong4 geng4 zi1 han2 miao4 zhi3 。
- quan4 zhu1 zi3 ， wu4 xu1 qi4 ， guang1 yin1 ru2 jian4 ru2 liu2 shui3 。
- san4 luan4 quan2 yin1 que1 ding4 men2 ， yu2 mang2 qi2 wei2 kui1 zhen1 zhi4 。
- zhen1 shi2 yan2 ， xu1 ru4 er3 ， qian1 jing1 wan4 lun4 tong2 biao1 ji4 。
- ding4 hui4 quan2 gong1 bu2 zan4 wang4 ， yi2 nian4 dun4 gui1 zhen1 jue2 di4 。
- ding4 xu1 xi2 ， hui4 xu1 wen2 ， wu4 shi3 ling2 tai2 yi4 dian3 hun1 。
- he2 bao4 zhi1 shu4 sheng1 hao2 mo4 ， ji1 jian4 zhi1 gong1 cheng2 bao3 zun1 。
- mi2 hou2 xue2 ding4 sheng1 tian1 jie4 ， nü3 zi3 cai2 si1 ru4 dao4 men2 。
- zi4 li4 li4 ta1 yin1 guo3 bei4 ， ruo4 chu2 ding4 hui4 mo4 neng2 lun4 。
- （《 da4 zheng4 xin1 kan1 da4 zang4 jing1 》 di4 si4 shi2 ba1 ce4 yan2 shou4 《 yong3 ming2 zhi4 jue2 shan4 shi1 wei2 xin1 jue2 》 fu4 shou1 。
- ）。

## 注释

## 译文

## 赏析
