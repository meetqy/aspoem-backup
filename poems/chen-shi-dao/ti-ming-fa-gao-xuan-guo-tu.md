---
id: chen-shi-dao-ti-ming-fa-gao-xuan-guo-tu
title: 題明發高軒過圖
titlePinyin: ti2 ming2 fa1 gao1 xuan1 guo4 tu2
titleSlug: ti-ming-fa-gao-xuan-guo-tu
author: 陳師道
authorPinyin: chen2 shi1 dao4
authorSlug: chen-shi-dao
dynasty: 宋
dynastyPinyin: song4
dynastySlug: song
tags: []
---

## 正文

- 滕王蛺蝶江都馬，一紙千金不當價。
- 異才天縱非力能，畫工不是甘爲下。
- 今代風流數大年，含毫落筆開山川。
- 忽忘朽老壓塵底，却怪鳬鴻墮目前。
- 爾來八二復秀出，萬里河山才咫尺。
- 眼邊安得有突兀，復似天地初開闢。
- 明窗寫出高軒過，便逐愈湜聞吟哦。
- 晚知書畫真有益，却悔歲月來無多。
- 官禁修嚴斷過訪，時於僻寺逢稅鞅。
- 秀潤如行琮璧間，清明似引星辰上。
- 憂悲愉怢百不平，河擘太華東南傾。
- 平生秀句寰區滿，拾掇餘棄成丹青。
- 平湖遠嶺開精神，斗覺文字生清新。
- 未許二豪今角立，要知旁有衛夫人。

## 拼音

- teng2 wang2 jia2 die2 jiang1 du1 ma3 ， yi4 zhi3 qian1 jin1 bu4 dang1 jia4 。
- yi4 cai2 tian1 zong4 fei1 li4 neng2 ， hua4 gong1 bu2 shi4 gan1 wei2 xia4 。
- jin1 dai4 feng1 liu2 shu4 da4 nian2 ， han2 hao2 luo4 bi3 kai1 shan1 chuan1 。
- hu1 wang4 xiu3 lao3 ya1 chen2 di3 ， que4 guai4 fu2 hong2 duo4 mu4 qian2 。
- er3 lai2 ba1 er4 fu4 xiu4 chu1 ， wan4 li3 he2 shan1 cai2 zhi3 chi3 。
- yan3 bian1 an1 de2 you3 tu1 wu4 ， fu4 si4 tian1 di4 chu1 kai1 pi4 。
- ming2 chuang1 xie3 chu1 gao1 xuan1 guo4 ， bian4 zhu2 yu4 shi2 wen2 yin2 e2 。
- wan3 zhi1 shu1 hua4 zhen1 you3 yi4 ， que4 hui3 sui4 yue4 lai2 wu2 duo1 。
- guan1 jin4 xiu1 yan2 duan4 guo4 fang3 ， shi2 wu1 pi4 si4 feng2 shui4 yang1 。
- xiu4 run4 ru2 xing2 cong2 bi4 jian4 ， qing1 ming2 si4 yin3 xing1 chen2 shang4 。
- you1 bei1 yu2 tu1 bai3 bu4 ping2 ， he2 bo4 tai4 hua2 dong1 nan2 qing1 。
- ping2 sheng1 xiu4 ju4 huan2 qu1 man3 ， shi2 duo0 yu2 qi4 cheng2 dan1 qing1 。
- ping2 hu2 yuan3 ling3 kai1 jing1 shen2 ， dou4 jue2 wen2 zi4 sheng1 qing1 xin1 。
- wei4 xu1 er4 hao2 jin1 jiao3 li4 ， yao4 zhi1 pang2 you3 wei4 fu1 ren2 。

## 注释

## 译文

## 赏析
