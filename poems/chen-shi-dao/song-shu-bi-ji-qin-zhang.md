---
id: chen-shi-dao-song-shu-bi-ji-qin-zhang
title: 送叔弼寄秦張
titlePinyin: song4 shu1 bi4 ji4 qin2 zhang1
titleSlug: song-shu-bi-ji-qin-zhang
author: 陳師道
authorPinyin: chen2 shi1 dao4
authorSlug: chen-shi-dao
dynasty: 宋
dynastyPinyin: song4
dynastySlug: song
tags: []
---

## 正文

- 廬陵四公子，吾及識其半。
- 叔也英達人，平易亦精悍。
- 於時吾始壯，敗壁不塗墁。
- 孤身客東都，轉食諸公館。
- 時來扣君門，百過不留難。
- 傾心倒囊笈，燕語徹昏旦。
- 磬折晚爲親，少得而多患。
- 相過汝潁上，歲月不勝難。
- 君才得公餘，十日而千萬。
- 舌端懸日月，筆下來江漢。
- 此行不尋常，談者方一貫。
- 逸足寧小試，寶刀當立斷。
- 用意不崎嶇，欲得忘挾彈。
- 卧念平生親，稍作春冰泮。
- 因聲督張秦，書來不應緩。

## 拼音

- lu2 ling2 si4 gong1 zi3 ， wu2 ji2 shi2 qi2 ban4 。
- shu1 ye3 ying1 da2 ren2 ， ping2 yi4 yi4 jing1 han4 。
- wu1 shi2 wu2 shi3 zhuang4 ， bai4 bi4 bu4 tu2 man4 。
- gu1 shen1 ke4 dong1 dou1 ， zhuan3 shi2 zhu1 gong1 guan3 。
- shi2 lai2 kou4 jun1 men2 ， bai3 guo4 bu4 liu2 nan2 。
- qing1 xin1 dao3 nang2 ji2 ， yan4 yu3 che4 hun1 dan4 。
- qing4 zhe2 wan3 wei2 qin1 ， shao3 de2 er2 duo1 huan4 。
- xiang1 guo4 ru3 ying3 shang4 ， sui4 yue4 bu2 sheng4 nan2 。
- jun1 cai2 de2 gong1 yu2 ， shi2 ri4 er2 qian1 wan4 。
- she2 duan1 xuan2 ri4 yue4 ， bi3 xia4 lai2 jiang1 han4 。
- ci3 xing2 bu4 xun2 chang2 ， tan2 zhe3 fang1 yi2 guan4 。
- yi4 zu2 ning2 xiao3 shi4 ， bao3 dao1 dang1 li4 duan4 。
- yong4 yi4 bu4 qi2 qu1 ， yu4 de2 wang4 xie2 dan4 。
- wo4 nian4 ping2 sheng1 qin1 ， shao1 zuo4 chun1 bing1 pan4 。
- yin1 sheng1 du1 zhang1 qin2 ， shu1 lai2 bu4 ying1 huan3 。

## 注释

## 译文

## 赏析
