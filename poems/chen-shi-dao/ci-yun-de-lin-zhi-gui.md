---
id: chen-shi-dao-ci-yun-de-lin-zhi-gui
title: 次韵德麟植檜
titlePinyin: ci4 yun4 de2 lin2 zhi2 gui4
titleSlug: ci-yun-de-lin-zhi-gui
author: 陳師道
authorPinyin: chen2 shi1 dao4
authorSlug: chen-shi-dao
dynasty: 宋
dynastyPinyin: song4
dynastySlug: song
tags: []
---

## 正文

- 種木待成材，聊爲十年事。
- 日中趨百里，寧問萬牛費。
- 植檜三尺强，已有凌雲氣。
- 生世能幾何，擬作千歲計。
- 衆人笑拍手，君子用其意。
- 蕭蕭孤竹君，忘言理相契。
- 名以金石交，椿楊豈奴婢。
- 緬懷萬仞顛，千丈蔚蒼翠。
- 蟠根泉石底，用意霜雪外。
- 寧須大厦才，坐待斧斤至。
- 散爲風雨聲，密作牛馬蔽。

## 拼音

- zhong3 mu4 dai4 cheng2 cai2 ， liao2 wei2 shi2 nian2 shi4 。
- ri4 zhong1 qu1 bai3 li3 ， ning2 wen4 wan4 niu2 fei4 。
- zhi2 gui4 san1 chi3 qiang2 ， yi3 you3 ling2 yun2 qi4 。
- sheng1 shi4 neng2 ji1 he2 ， ni3 zuo4 qian1 sui4 ji4 。
- zhong4 ren2 xiao4 pai1 shou3 ， jun1 zi3 yong4 qi2 yi4 。
- xiao1 xiao1 gu1 zhu2 jun1 ， wang4 yan2 li3 xiang1 qi4 。
- ming2 yi3 jin1 shi2 jiao1 ， chun1 yang2 qi3 nu2 bi4 。
- mian3 huai2 wan4 ren4 dian1 ， qian1 zhang4 wei4 cang1 cui4 。
- pan2 gen1 quan2 shi2 di3 ， yong4 yi4 shuang1 xue3 wai4 。
- ning2 xu1 da4 sha4 cai2 ， zuo4 dai4 fu3 jin1 zhi4 。
- san4 wei2 feng1 yu3 sheng1 ， mi4 zuo4 niu2 ma3 bi4 。

## 注释

## 译文

## 赏析
