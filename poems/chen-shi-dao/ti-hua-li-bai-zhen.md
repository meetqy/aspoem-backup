---
id: chen-shi-dao-ti-hua-li-bai-zhen
title: 題畫李白真
titlePinyin: ti2 hua4 li3 bai2 zhen1
titleSlug: ti-hua-li-bai-zhen
author: 陳師道
authorPinyin: chen2 shi1 dao4
authorSlug: chen-shi-dao
dynasty: 宋
dynastyPinyin: song4
dynastySlug: song
tags: []
---

## 正文

- 君不見浣花老翁醉騎馿，熊兒捉轡驥子扶。
- 金華仙伯哦七字，好事不復千金模。
- 青蓮居士亦其亞，斗酒百篇天所借。
- 英姿秀骨尚可似，逸氣高懷那得畫。
- 周郎韵勝筆有神，解衣磅礴未必真。
- 一朝寫此英妙質，似悔只識如花人。
- 醉色欲盡玉色起，分明尚带金井水。
- 烏紗白紵真天人，不用更著山巖裏。
- 平生潦倒飽丘園，禁省不識將軍尊。
- 袖手猶懷脫靴氣，豈是從來骨相屯。
- 仰視雲空鴻鵠舉，眼前紛紛那得顧。
- 是非榮辱不到處，只恐朝來有新句。
- 勿言身後不要名，尚得吳侯費百金。
- 江西勝士與長吟，後來不憂身陸沉。

## 拼音

- jun1 bu2 jian4 huan4 hua1 lao3 weng1 zui4 qi2 lu2 ， xiong2 er2 zhuo1 pei4 ji4 zi3 fu2 。
- jin1 hua2 xian1 bo2 o4 qi1 zi4 ， hao3 shi4 bu2 fu4 qian1 jin1 mo2 。
- qing1 lian2 ju1 shi4 yi4 qi2 ya1 ， dou3 jiu3 bai3 pian1 tian1 suo3 jie4 。
- ying1 zi1 xiu4 gu3 shang4 ke3 si4 ， yi4 qi4 gao1 huai2 na4 de2 hua4 。
- zhou1 lang2 yun4 sheng4 bi3 you3 shen2 ， jie3 yi1 pang2 bo2 wei4 bi4 zhen1 。
- yi4 zhao1 xie3 ci3 ying1 miao4 zhi4 ， si4 hui3 zhi1 shi2 ru2 hua1 ren2 。
- zui4 se4 yu4 jin4 yu4 se4 qi3 ， fen1 ming2 shang4 dai4 jin1 jing3 shui3 。
- wu1 sha1 bai2 zhu4 zhen1 tian1 ren2 ， bu2 yong4 geng4 zhu4 shan1 yan2 li3 。
- ping2 sheng1 liao2 dao3 bao3 qiu1 yuan2 ， jin4 sheng3 bu4 shi2 jiang1 jun1 zun1 。
- xiu4 shou3 you2 huai2 tuo1 xue1 qi4 ， qi3 shi4 cong2 lai2 gu3 xiang4 tun2 。
- yang3 shi4 yun2 kong1 hong2 hu2 ju3 ， yan3 qian2 fen1 fen1 na4 de2 gu4 。
- shi4 fei1 rong2 ru3 bu2 dao4 chu3 ， zhi3 kong3 chao2 lai2 you3 xin1 ju4 。
- wu4 yan2 shen1 hou4 bu2 yao4 ming2 ， shang4 de2 wu2 hou2 fei4 bai3 jin1 。
- jiang1 xi1 sheng4 shi4 yu3 chang2 yin2 ， hou4 lai2 bu4 you1 shen1 lu4 chen2 。

## 注释

## 译文

## 赏析
