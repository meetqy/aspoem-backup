---
id: chen-shi-dao-ji-huang-chong
title: 寄黄充
titlePinyin: ji4 huang2 chong1
titleSlug: ji-huang-chong
author: 陳師道
authorPinyin: chen2 shi1 dao4
authorSlug: chen-shi-dao
dynasty: 宋
dynastyPinyin: song4
dynastySlug: song
tags: []
---

## 正文

- 俗子推不去，可人費招呼。
- 世事每如此，我生亦何娛。
- 黄生後來秀，純茂靜者徒。
- 不見動經月，來亦不須臾。
- 人事已好乖，可復自作疏。
- 子雖向人懶，勝處不可孤。
- 迨此田事休，仍當寒雨餘。
- 深知阻泥濘，步屐意何如。

## 拼音

- su2 zi3 tui1 bu2 qu4 ， ke3 ren2 fei4 zhao1 hu0 。
- shi4 shi4 mei3 ru2 ci3 ， wo3 sheng1 yi4 he2 yu2 。
- huang2 sheng1 hou4 lai2 xiu4 ， chun2 mao4 jing4 zhe3 tu2 。
- bu2 jian4 dong4 jing1 yue4 ， lai2 yi4 bu4 xu1 yu2 。
- ren2 shi4 yi3 hao3 guai1 ， ke3 fu4 zi4 zuo4 shu1 。
- zi3 sui1 xiang4 ren2 lan3 ， sheng4 chu3 bu4 ke3 gu1 。
- dai4 ci3 tian2 shi4 xiu1 ， reng2 dang1 han2 yu3 yu2 。
- shen1 zhi1 zu3 ni2 ning4 ， bu4 ji1 yi4 he2 ru2 。

## 注释

## 译文

## 赏析
