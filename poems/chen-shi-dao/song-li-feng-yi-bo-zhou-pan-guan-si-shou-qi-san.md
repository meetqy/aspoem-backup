---
id: chen-shi-dao-song-li-feng-yi-bo-zhou-pan-guan-si-shou-qi-san
title: 送李奉議亳州判官四首  其三
titlePinyin: song4 li3 feng4 yi4 bo2 zhou1 pan4 guan1 si4 shou3     qi2 san1
titleSlug: song-li-feng-yi-bo-zhou-pan-guan-si-shou-qi-san
author: 陳師道
authorPinyin: chen2 shi1 dao4
authorSlug: chen-shi-dao
dynasty: 宋
dynastyPinyin: song4
dynastySlug: song
tags: []
---

## 正文

- 吾友孫子實，愛學吾所畏。
- 持身如處子，得句有餘味。
- 交歡艱難際，凜然見名誼。
- 吾病卧里中，車馬日一至。
- 遣醫饋粱肉，憂憙見顔際。
- 慇懃勸加餐，代我破戒罪。
- 一別已三秋，君室乃其季。
- 輪囷見眼中，不作千里外。
- 因聲問何如，胡不枉一字。

## 拼音

- wu2 you3 sun1 zi3 shi2 ， ai4 xue2 wu2 suo3 wei4 。
- chi2 shen1 ru2 chu3 zi3 ， de2 ju4 you3 yu2 wei4 。
- jiao1 huan1 jian1 nan2 ji4 ， lin3 ran2 jian4 ming2 yi4 。
- wu2 bing4 wo4 li3 zhong1 ， ju1 ma3 ri4 yi2 zhi4 。
- qian3 yi1 kui4 liang2 rou4 ， you1 xi3 jian4 yan2 ji4 。
- yin1 qin2 quan4 jia1 can1 ， dai4 wo3 po4 jie4 zui4 。
- yi4 bie2 yi3 san1 qiu1 ， jun1 shi4 nai3 qi2 ji4 。
- lun2 qun1 jian4 yan3 zhong1 ， bu2 zuo4 qian1 li3 wai4 。
- yin1 sheng1 wen4 he2 ru2 ， hu2 bu4 wang3 yi2 zi4 。

## 注释

## 译文

## 赏析
