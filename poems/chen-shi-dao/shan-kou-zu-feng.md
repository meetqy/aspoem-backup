---
id: chen-shi-dao-shan-kou-zu-feng
title: 山口阻風
titlePinyin: shan1 kou3 zu3 feng1
titleSlug: shan-kou-zu-feng
author: 陳師道
authorPinyin: chen2 shi1 dao4
authorSlug: chen-shi-dao
dynasty: 宋
dynastyPinyin: song4
dynastySlug: song
tags: []
---

## 正文

- 夕風朝未回，來雲去爲雨。
- 繫舟直山口，天意遽如許。
- 濤風兩方鬭，丘原莫當怒。
- 兩山爲俯仰，一鳥不得度。
- 臨深負高枕，偷生寧得所。
- 歷歷數過帆，當塗氣如虎。
- 快意亦適然，淹泊豈吾取。
- 泝洄更去留，未易相爾汝。
- 行登東山顛，壯觀前未睹。
- 九澤不滿眼，五丈才一縷。
- 茲山昔誰游，巨野傳自古。
- 菰魚無凶年，末利猶不禦。
- 荷隩活萬人，梨埒視千戶。
- 東方富絲麻，小市藏百賈。
- 連檣自南北，行談雜秦楚。
- 向晚風力微，湖清魚可數。
- 空倉鳥烏樂，外舍窗扉語。
- 身非天下惜，家無十金聚。
- 欲留盜賊迫，欲去波濤怒。
- 兩者爾何從，一死吾未與。

## 拼音

- xi1 feng1 chao2 wei4 hui2 ， lai2 yun2 qu4 wei2 yu3 。
- xi4 zhou1 zhi2 shan1 kou3 ， tian1 yi4 ju4 ru2 xu1 。
- tao1 feng1 liang3 fang1 dou4 ， qiu1 yuan2 mo4 dang1 nu4 。
- liang3 shan1 wei2 fu3 yang3 ， yi4 niao3 bu4 de2 du4 。
- lin2 shen1 fu4 gao1 zhen3 ， tou1 sheng1 ning2 de2 suo3 。
- li4 li4 shu4 guo4 fan1 ， dang1 tu2 qi4 ru2 hu3 。
- kuai4 yi4 yi4 shi4 ran2 ， yan1 bo2 qi3 wu2 qu3 。
- su4 hui2 geng4 qu4 liu2 ， wei4 yi4 xiang1 er3 ru3 。
- xing2 deng1 dong1 shan1 dian1 ， zhuang4 guan1 qian2 wei4 du3 。
- jiu3 ze2 bu4 man3 yan3 ， wu3 zhang4 cai2 yi4 lü3 。
- zi1 shan1 xi1 shui2 you2 ， ju4 ye3 chuan2 zi4 gu3 。
- gu1 yu2 wu2 xiong1 nian2 ， mo4 li4 you2 bu2 yu4 。
- he2 yu4 huo2 wan4 ren2 ， li2 lie4 shi4 qian1 hu4 。
- dong1 fang1 fu4 si1 ma2 ， xiao3 shi4 cang2 bai3 jia3 。
- lian2 qiang2 zi4 nan2 bei3 ， xing2 tan2 za2 qin2 chu3 。
- xiang4 wan3 feng1 li4 wei1 ， hu2 qing1 yu2 ke3 shu4 。
- kong1 cang1 niao3 wu1 le4 ， wai4 she4 chuang1 fei1 yu3 。
- shen1 fei1 tian1 xia4 xi1 ， jia1 wu2 shi2 jin1 ju4 。
- yu4 liu2 dao4 zei2 po4 ， yu4 qu4 bo1 tao1 nu4 。
- liang3 zhe3 er3 he2 cong2 ， yi4 si3 wu2 wei4 yu3 。

## 注释

## 译文

## 赏析
