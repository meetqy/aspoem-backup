---
id: chen-shi-dao-xian-ping-du-shu-tang
title: 咸平讀書堂
titlePinyin: xian2 ping2 du2 shu1 tang2
titleSlug: xian-ping-du-shu-tang
author: 陳師道
authorPinyin: chen2 shi1 dao4
authorSlug: chen-shi-dao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昔人三百篇，善世已有余。
- 後生守章句，不足供囁嚅。
- 一登吏部選，筆硯隨掃除。
- 閉閤畫眉嫵，隔屋聞歌呼。
- 奉公用漢律，寧復要詩書。
- 俛首出跨下，枉此七尺軀。
- 今代陶朱公，不作大梁屠。
- 計然特未用，意得輕全吳。
- 爲邦得畿縣，政密自計疏。
- 寧書下下考，不奉急急符。
- 用意簿領外，築室課典謨。
- 平生五千卷，還舍不問塗。
- 近事更漢唐，稍以詩自娛。
- 復作無事飲，醉卧擁青奴。
- 桃李春事繁，軒窗晝景舒。
- 鳴屋鳩渴雨，窺簾燕哺鶵。
- 休吏散篇帙，風篁獻笙竽。
- 听然一啟齒，斯民免爲魚。

## 拼音

- xi1 ren2 san1 bai3 pian1 ， shan4 shi4 yi3 you3 yu2 。
- hou4 sheng1 shou3 zhang1 ju4 ， bu4 zu2 gong4 nie4 ru2 。
- yi4 deng1 li4 bu4 xuan3 ， bi3 yan4 sui2 sao3 chu2 。
- bi4 he2 hua4 mei2 wu3 ， ge2 wu1 wen2 ge1 hu1 。
- feng4 gong1 yong4 han4 lü4 ， ning2 fu4 yao4 shi1 shu1 。
- fu3 shou3 chu1 kua4 xia4 ， wang3 ci3 qi1 chi3 qu1 。
- jin1 dai4 tao2 zhu1 gong1 ， bu2 zuo4 da4 liang2 tu2 。
- ji4 ran2 te4 wei4 yong4 ， yi4 de2 qing1 quan2 wu2 。
- wei2 bang1 de2 ji1 xian4 ， zheng4 mi4 zi4 ji4 shu1 。
- ning2 shu1 xia4 xia4 kao3 ， bu2 feng4 ji2 ji2 fu2 。
- yong4 yi4 bo2 ling3 wai4 ， zhu4 shi4 ke4 dian3 mo2 。
- ping2 sheng1 wu3 qian1 juan4 ， huan2 she4 bu2 wen4 tu2 。
- jin4 shi4 geng4 han4 tang2 ， shao1 yi3 shi1 zi4 yu2 。
- fu4 zuo4 wu2 shi4 yin3 ， zui4 wo4 yong1 qing1 nu2 。
- tao2 li3 chun1 shi4 fan2 ， xuan1 chuang1 zhou4 jing3 shu1 。
- ming2 wu1 jiu1 ke3 yu3 ， kui1 lian2 yan4 bu3 chu2 。
- xiu1 li4 san4 pian1 zhi4 ， feng1 huang2 xian4 sheng1 yu2 。
- ting1 ran2 yi4 qi3 chi3 ， si1 min2 mian3 wei2 yu2 。

## 注释

## 译文

## 赏析
