---
id: chen-shi-dao-ba-yue-shi-ri-su-bai-zhang-shan-qing-shan-yuan-ming-ri-you-song-feng-an-ye-zhen-shan-shi
title: 八月十日宿百丈山慶善院明日遊松風菴謁震禪師
titlePinyin: ba1 yue4 shi2 ri4 su4 bai3 zhang4 shan1 qing4 shan4 yuan4 ming2 ri4 you2 song1 feng1 an1 ye4 zhen4 shan4 shi1
titleSlug: ba-yue-shi-ri-su-bai-zhang-shan-qing-shan-yuan-ming-ri-you-song-feng-an-ye-zhen-shan-shi
author: 陳師道
authorPinyin: chen2 shi1 dao4
authorSlug: chen-shi-dao
dynasty: 宋
dynastyPinyin: song4
dynastySlug: song
tags: []
---

## 正文

- 衾裘夜宿方丈屋，風燈微茫照溪谷。
- 杖屨朝行百丈山，林風清泠搖佩環。
- 道人八十更聰明，耳邊猶愛松風聲。
- 風前飽食松下卧，夢裏光陰等閑過。
- 世間貴人多白頭，未容白首送林丘。
- 左足拘攣右臂緩，榮華只得傍人看。
- 信知佛法有天樂，掃除疾痼何須藥。
- 山林於我却有因，願言築室爲比鄰。
- 不辭棄世伴幽獨，猶恐山僧嫌近俗。

## 拼音

- qin1 qiu2 ye4 su4 fang1 zhang4 wu1 ， feng1 deng1 wei1 mang2 zhao4 xi1 gu3 。
- zhang4 ju4 chao2 xing2 bai3 zhang4 shan1 ， lin2 feng1 qing1 ling2 yao2 pei4 huan2 。
- dao4 ren2 ba1 shi2 geng4 cong1 ming2 ， er3 bian1 you2 ai4 song1 feng1 sheng1 。
- feng1 qian2 bao3 shi2 song1 xia4 wo4 ， meng4 li3 guang1 yin1 deng3 xian2 guo4 。
- shi4 jian4 gui4 ren2 duo1 bai2 tou2 ， wei4 rong2 bai2 shou3 song4 lin2 qiu1 。
- zuo3 zu2 ju1 luan2 you4 bi4 huan3 ， rong2 hua2 zhi3 de2 bang4 ren2 kan4 。
- xin4 zhi1 fo2 fa3 you3 tian1 le4 ， sao3 chu2 ji2 gu4 he2 xu1 yao4 。
- shan1 lin2 wu1 wo3 que4 you3 yin1 ， yuan4 yan2 zhu4 shi4 wei2 bi3 lin2 。
- bu4 ci2 qi4 shi4 ban4 you1 du2 ， you2 kong3 shan1 seng1 xian2 jin4 su2 。

## 注释

## 译文

## 赏析
