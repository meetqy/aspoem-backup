---
id: chen-shi-dao-guan-yan-wen-zhong-gong-jia-liu-yi-tang-tu-shu
title: 觀兖文忠公家六一堂圖書
titlePinyin: guan1 yan3 wen2 zhong1 gong1 jia1 liu4 yi1 tang2 tu2 shu1
titleSlug: guan-yan-wen-zhong-gong-jia-liu-yi-tang-tu-shu
author: 陳師道
authorPinyin: chen2 shi1 dao4
authorSlug: chen-shi-dao
dynasty: 宋
dynastyPinyin: song4
dynastySlug: song
tags: []
---

## 正文

- 生世何用早，我已後此翁。
- 頗識門下士，略已聞其風。
- 中年見二子，已復歲一終。
- 呼我過其廬，所得非所蒙。
- 先朝羣玉殿，冠佩環羣公。
- 神文煥王度，喜色見天容。
- 御榻誰復登，帝書元自工。
- 黄絹兩大字，一覽涕無從。
- 似欲託其子，天意人與同。
- 曆數况有歸，敢有貪天功。
- 集古一千卷，明明並羣雄。
- 誰爲第一手，未有百世公。
- 廟器刻科斗，寶樽蟠華蟲。
- 緬懷弁服士，酬獻鳴瑽瑢。
- 插架一萬軸，遺子以固窮。
- 素琴久絕絃，棋酒頗闕供。
- 向來一瓣香，敬爲曾南豐。
- 世雖嫡孫行，名在惡子中。
- 斯人日已遠，千歲幸一逢。
- 吾老不可待，草露濕寒蛩。

## 拼音

- sheng1 shi4 he2 yong4 zao3 ， wo3 yi3 hou4 ci3 weng1 。
- po1 shi2 men2 xia4 shi4 ， lüe4 yi3 wen2 qi2 feng1 。
- zhong1 nian2 jian4 er4 zi3 ， yi3 fu4 sui4 yi4 zhong1 。
- hu1 wo3 guo4 qi2 lu2 ， suo3 de2 fei1 suo3 meng2 。
- xian1 chao2 qun2 yu4 dian4 ， guan1 pei4 huan2 qun2 gong1 。
- shen2 wen2 huan4 wang2 du4 ， xi3 se4 jian4 tian1 rong2 。
- yu4 ta4 shui2 fu4 deng1 ， di4 shu1 yuan2 zi4 gong1 。
- huang2 juan4 liang3 da4 zi4 ， yi4 lan3 ti4 wu2 cong2 。
- si4 yu4 tuo1 qi2 zi3 ， tian1 yi4 ren2 yu3 tong2 。
- li4 shu4 kuang4 you3 gui1 ， gan3 you3 tan1 tian1 gong1 。
- ji2 gu3 yi4 qian1 juan4 ， ming2 ming2 bing4 qun2 xiong2 。
- shui2 wei2 di4 yi1 shou3 ， wei4 you3 bai3 shi4 gong1 。
- miao4 qi4 ke4 ke1 dou4 ， bao3 zun1 pan2 hua2 chong2 。
- mian3 huai2 bian4 fu2 shi4 ， chou2 xian4 ming2 cong1 rong2 。
- cha1 jia4 yi2 wan4 zhou2 ， yi2 zi3 yi3 gu4 qiong2 。
- su4 qin2 jiu3 jue2 xian2 ， qi2 jiu3 po1 que4 gong4 。
- xiang4 lai2 yi2 ban4 xiang1 ， jing4 wei2 ceng2 nan2 feng1 。
- shi4 sui1 di2 sun1 xing2 ， ming2 zai4 e4 zi3 zhong1 。
- si1 ren2 ri4 yi3 yuan3 ， qian1 sui4 xing4 yi4 feng2 。
- wu2 lao3 bu4 ke3 dai4 ， cao3 lu4 shi1 han2 qiong2 。

## 注释

## 译文

## 赏析
