---
id: chen-shi-dao-li-wu-tai-zuo-hua-seng
title: 禮武臺坐化僧
titlePinyin: li3 wu3 tai2 zuo4 hua4 seng1
titleSlug: li-wu-tai-zuo-hua-seng
author: 陳師道
authorPinyin: chen2 shi1 dao4
authorSlug: chen-shi-dao
dynasty: 宋
dynastyPinyin: song4
dynastySlug: song
tags: []
---

## 正文

- 至人本無心，起滅因衆緣。
- 化盡悲願在，留形此臺顛。
- 聞名與致敬，獲福皆無前。
- 千年一鉢水，宿疾幾人痊。
- 驍雄兖州軍，馬步餘數千。
- 一呼可摧山，四合如垂天。
- 老幼十八村，頃刻理無全。
- 哀鳴寄香火，毀塔投其塼。
- 盛怒忽驚奔，如有所見然。
- 等觀同一子，豈特此所憐。
- 我來已再見，童稚亦虔虔。
- 發火觸暗室，青燈已娟妍。
- 始讀壁間碑，妙力隠不傳。
- 頗恨語未工，安得筆如椽。
- 歸路雲月黑，濤波隔長川。
- 溪翁停舟待，相喚聲相連。
- 解纜風泊岸，中流水入船。
- 欹側脚不停，竟脫蛟魚涎。
- 興壞如有待，適當使君賢。
- 定能選妙士，拂塵起熏煙。
- 昔承靈山囑，早契少林禪。
- 丐我一片石，併刻維摩篇。

## 拼音

- zhi4 ren2 ben3 wu2 xin1 ， qi3 mie4 yin1 zhong4 yuan2 。
- hua4 jin4 bei1 yuan4 zai4 ， liu2 xing2 ci3 tai2 dian1 。
- wen2 ming2 yu3 zhi4 jing4 ， huo4 fu2 jie1 wu2 qian2 。
- qian1 nian2 yi4 bo1 shui3 ， su4 ji2 ji1 ren2 quan2 。
- xiao1 xiong2 yan3 zhou1 jun1 ， ma3 bu4 yu2 shu4 qian1 。
- yi4 hu1 ke3 cui1 shan1 ， si4 he2 ru2 chui2 tian1 。
- lao3 you4 shi2 ba1 cun1 ， qing3 ke4 li3 wu2 quan2 。
- ai1 ming2 ji4 xiang1 huo3 ， hui3 ta3 tou2 qi2 zhuan1 。
- sheng4 nu4 hu1 jing1 ben1 ， ru2 you3 suo3 jian4 ran2 。
- deng3 guan1 tong2 yi4 zi3 ， qi3 te4 ci3 suo3 lian2 。
- wo3 lai2 yi3 zai4 jian4 ， tong2 zhi4 yi4 qian2 qian2 。
- fa1 huo3 chu4 an4 shi4 ， qing1 deng1 yi3 juan1 yan2 。
- shi3 du2 bi4 jian4 bei1 ， miao4 li4 yin3 bu4 chuan2 。
- po1 hen4 yu3 wei4 gong1 ， an1 de2 bi3 ru2 chuan2 。
- gui1 lu4 yun2 yue4 hei1 ， tao1 bo1 ge2 chang2 chuan1 。
- xi1 weng1 ting2 zhou1 dai4 ， xiang1 huan4 sheng1 xiang1 lian2 。
- jie3 lan3 feng1 bo2 an4 ， zhong1 liu2 shui3 ru4 chuan2 。
- qi1 ce4 jiao3 bu4 ting2 ， jing4 tuo1 jiao1 yu2 xian2 。
- xing1 huai4 ru2 you3 dai4 ， shi4 dang1 shi3 jun1 xian2 。
- ding4 neng2 xuan3 miao4 shi4 ， fu2 chen2 qi3 xun1 yan1 。
- xi1 cheng2 ling2 shan1 zhu3 ， zao3 qi4 shao4 lin2 shan4 。
- gai4 wo3 yi2 pian4 shi2 ， bing4 ke4 wei2 mo2 pian1 。

## 注释

## 译文

## 赏析
