---
id: chen-shi-dao-he-huang-yu-gan-qiu
title: 和黄預感秋
titlePinyin: he2 huang2 yu4 gan3 qiu1
titleSlug: he-huang-yu-gan-qiu
author: 陳師道
authorPinyin: chen2 shi1 dao4
authorSlug: chen-shi-dao
dynasty: 宋
dynastyPinyin: song4
dynastySlug: song
tags: []
---

## 正文

- 宿雲護朝霜，秋陽佐殘暑。
- 蠅癡驅復來，汗下拭莫禦。
- 庭梧自黄隕，風過成夜語。
- 幸是可憐生，胡然遽如許。
- 黄生多新詩，如盆繭抽緒。
- 唱高難欵乃，雋永得㕮咀。
- 意合無古今，投闇有迎拒。
- 名成弟子韓，價重先生楮。
- 向來得斯人，孰謂余齟齬。
- 晚炊鄰僧米，晝拾狙公芧。
- 甘酸皆適口，霜黄未登俎。
- 門有曲逆車，謗甚北山女。
- 寧爲溝中斷，不作太倉鼠。
- 老退無好懷，續明然兩炬。
- 搔首不成眠，寒蛩促機杼。

## 拼音

- su4 yun2 hu4 chao2 shuang1 ， qiu1 yang2 zuo3 can2 shu3 。
- ying2 chi1 qu1 fu4 lai2 ， han4 xia4 shi4 mo4 yu4 。
- ting2 wu2 zi4 huang2 yun3 ， feng1 guo4 cheng2 ye4 yu3 。
- xing4 shi4 ke3 lian2 sheng1 ， hu2 ran2 ju4 ru2 xu1 。
- huang2 sheng1 duo1 xin1 shi1 ， ru2 pen2 jian3 chou1 xu4 。
- chang4 gao1 nan2 kuan3 nai3 ， jun4 yong3 de2 fu3 zui3 。
- yi4 he2 wu2 gu3 jin1 ， tou2 an4 you3 ying2 ju4 。
- ming2 cheng2 di4 zi3 han2 ， jia4 zhong4 xian1 sheng0 chu3 。
- xiang4 lai2 de2 si1 ren2 ， shu2 wei4 yu2 ju3 yu3 。
- wan3 chui1 lin2 seng1 mi3 ， zhou4 shi2 ju1 gong1 xu4 。
- gan1 suan1 jie1 shi4 kou3 ， shuang1 huang2 wei4 deng1 zu3 。
- men2 you3 qu3 ni4 ju1 ， bang4 shen4 bei3 shan1 nü3 。
- ning2 wei2 gou1 zhong1 duan4 ， bu2 zuo4 tai4 cang1 shu3 。
- lao3 tui4 wu2 hao3 huai2 ， xu4 ming2 ran2 liang3 ju4 。
- sao1 shou3 bu4 cheng2 mian2 ， han2 qiong2 cu4 ji1 zhu4 。

## 注释

## 译文

## 赏析
