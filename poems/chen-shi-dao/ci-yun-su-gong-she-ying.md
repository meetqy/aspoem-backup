---
id: chen-shi-dao-ci-yun-su-gong-she-ying
title: 次韵蘇公涉潁
titlePinyin: ci4 yun4 su1 gong1 she4 ying3
titleSlug: ci-yun-su-gong-she-ying
author: 陳師道
authorPinyin: chen2 shi1 dao4
authorSlug: chen-shi-dao
dynasty: 宋
dynastyPinyin: song4
dynastySlug: song
tags: []
---

## 正文

- 衝風不成寒，脫木還自奇。
- 坐看白日晚，起行清潁湄。
- 三穴未爲得，一舟不作癡。
- 路暗鳥遺音，江清魚弄姿。
- 宇定怪物變，意行覺舟遲。
- 公與兩公子，妙語含風漪。
- 但怪笑談劇，莫知賓主誰。
- 得句未肯吐，鬰鬰見睫眉。
- 相從能幾何，行樂當及茲。
- 生忍自作難，百憂間一嬉。
- 時尋赤眼老，不探黄口兒。
- 解公頭上巾，一洗七年緇。
- 至潔而納汙，此水真吾師。
- 須公曉二子，人自窮非詩。

## 拼音

- chong1 feng1 bu4 cheng2 han2 ， tuo1 mu4 huan2 zi4 qi2 。
- zuo4 kan4 bai2 ri4 wan3 ， qi3 xing2 qing1 ying3 mei2 。
- san1 xue2 wei4 wei2 de2 ， yi4 zhou1 bu2 zuo4 chi1 。
- lu4 an4 niao3 yi2 yin1 ， jiang1 qing1 yu2 nong4 zi1 。
- yu3 ding4 guai4 wu4 bian4 ， yi4 xing2 jue2 zhou1 chi2 。
- gong1 yu3 liang3 gong1 zi3 ， miao4 yu3 han2 feng1 yi1 。
- dan4 guai4 xiao4 tan2 ju4 ， mo4 zhi1 bin1 zhu3 shui2 。
- de2 ju4 wei4 ken3 tu3 ， yu4 yu4 jian4 jie2 mei2 。
- xiang1 cong2 neng2 ji1 he2 ， xing2 le4 dang1 ji2 zi1 。
- sheng1 ren3 zi4 zuo4 nan2 ， bai3 you1 jian4 yi4 xi1 。
- shi2 xun2 chi4 yan3 lao3 ， bu2 tan4 huang2 kou3 er2 。
- jie3 gong1 tou2 shang4 jin1 ， yi4 xi3 qi1 nian2 zi1 。
- zhi4 jie2 er2 na4 wu1 ， ci3 shui3 zhen1 wu2 shi1 。
- xu1 gong1 xiao3 er4 zi3 ， ren2 zi4 qiong2 fei1 shi1 。

## 注释

## 译文

## 赏析
