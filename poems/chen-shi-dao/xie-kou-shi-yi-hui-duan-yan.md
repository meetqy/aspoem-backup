---
id: chen-shi-dao-xie-kou-shi-yi-hui-duan-yan
title: 謝寇十一惠端硯
titlePinyin: xie4 kou4 shi2 yi1 hui4 duan1 yan4
titleSlug: xie-kou-shi-yi-hui-duan-yan
author: 陳師道
authorPinyin: chen2 shi1 dao4
authorSlug: chen-shi-dao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 百工營材先利器，市道居貨如作贅。
- 書生活計亦酸寒，斷塼半瓦寧求備。
- 端溪四山下龍淵，鬰積中州清淑氣。
- 金聲玉骨石爲容，河江屈流雲作使。
- 滑如女膚色馬肝，夜半神光際天地。
- 諸天散花百神喜，知有聖人當出世。
- 沒人投深索千丈，探頷適遭龍伯睡。
- 轆轤挽出萬人賀，千歲之藏一朝致。
- 琢爲時樣供翰墨，十襲包藏百金貴。
- 北行萬里更衆目，寇卿好事不計費。
- 南鄰居士卿之孫，豐悴相從不爲異。
- 似憐陶瓦磨竈煤，輟贈不減前人志。
- 人言寒士莫作事，鬼奪客偷天破碎。
- 龜玉韞匵與無同，錦衾還客棄佳惠。
- 衆所欲得當有緣，天獨於余可無意。
- 敢書細字注魚蟲，要傳華嚴八千偈。

## 拼音

- bai3 gong1 ying2 cai2 xian1 li4 qi4 ， shi4 dao4 ju1 huo4 ru2 zuo4 zhui4 。
- shu1 sheng1 huo2 ji4 yi4 suan1 han2 ， duan4 zhuan1 ban4 wa3 ning2 qiu2 bei4 。
- duan1 xi1 si4 shan1 xia4 long2 yuan1 ， yu4 ji1 zhong1 zhou1 qing1 shu1 qi4 。
- jin1 sheng1 yu4 gu3 shi2 wei2 rong2 ， he2 jiang1 qu1 liu2 yun2 zuo4 shi3 。
- hua2 ru2 nü3 fu1 se4 ma3 gan1 ， ye4 ban4 shen2 guang1 ji4 tian1 di4 。
- zhu1 tian1 san4 hua1 bai3 shen2 xi3 ， zhi1 you3 sheng4 ren2 dang1 chu1 shi4 。
- mei2 ren2 tou2 shen1 suo3 qian1 zhang4 ， tan4 han4 shi4 zao1 long2 bo2 shui4 。
- lu4 lu2 wan3 chu1 wan4 ren2 he4 ， qian1 sui4 zhi1 cang2 yi4 zhao1 zhi4 。
- zhuo2 wei2 shi2 yang4 gong4 han4 mo4 ， shi2 xi2 bao1 cang2 bai3 jin1 gui4 。
- bei3 xing2 wan4 li3 geng4 zhong4 mu4 ， kou4 qing1 hao3 shi4 bu2 ji4 fei4 。
- nan2 lin2 ju1 shi4 qing1 zhi1 sun1 ， feng1 cui4 xiang1 cong2 bu4 wei2 yi4 。
- si4 lian2 tao2 wa3 mo2 zao4 mei2 ， chuo4 zeng4 bu4 jian3 qian2 ren2 zhi4 。
- ren2 yan2 han2 shi4 mo4 zuo4 shi4 ， gui3 duo2 ke4 tou1 tian1 po4 sui4 。
- gui1 yu4 yun4 du2 yu3 wu2 tong2 ， jin3 qin1 huan2 ke4 qi4 jia1 hui4 。
- zhong4 suo3 yu4 de2 dang1 you3 yuan2 ， tian1 du2 wu1 yu2 ke3 wu2 yi4 。
- gan3 shu1 xi4 zi4 zhu4 yu2 chong2 ， yao4 chuan2 hua2 yan2 ba1 qian1 ji4 。

## 注释

## 译文

## 赏析
