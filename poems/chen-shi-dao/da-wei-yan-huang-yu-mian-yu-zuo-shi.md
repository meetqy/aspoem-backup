---
id: chen-shi-dao-da-wei-yan-huang-yu-mian-yu-zuo-shi
title: 答魏衍黄預勉余作詩
titlePinyin: da2 wei4 yan3 huang2 yu4 mian3 yu2 zuo4 shi1
titleSlug: da-wei-yan-huang-yu-mian-yu-zuo-shi
author: 陳師道
authorPinyin: chen2 shi1 dao4
authorSlug: chen-shi-dao
dynasty: 宋
dynastyPinyin: song4
dynastySlug: song
tags: []
---

## 正文

- 我詩淺短子貢牆，衆目俯視無留藏。
- 句中有眼黄別駕，洗滌煩熱生清凉。
- 人言我語勝黄語，扶豎夜燎齊朝光。
- 三年不見萬里外，安得奮身置汝傍。
- 邇來諸子復秀發，曾未幾見加端章。
- 剩欲摧藏讓頭角，豈是有意羣兒傷。
- 於人無怨我何憾，愛者尚衆猶吾鄉。
- 平生不自解嘲誚，禍來亦復非周防。
- 我衰氣索不自振，正頼好語能恢張。
- 詩家小魏新有聲，舊傳秀句西里黄。
- 後生學行闕師友，臨路不進空回遑。
- 看君事業青雲上，聽渠螟𧎬生膏肓。

## 拼音

- wo3 shi1 qian3 duan3 zi3 gong4 qiang2 ， zhong4 mu4 fu3 shi4 wu2 liu2 cang2 。
- ju4 zhong1 you3 yan3 huang2 bie2 jia4 ， xi3 di2 fan2 re4 sheng1 qing1 liang2 。
- ren2 yan2 wo3 yu3 sheng4 huang2 yu3 ， fu2 shu4 ye4 liao2 qi2 chao2 guang1 。
- san1 nian2 bu2 jian4 wan4 li3 wai4 ， an1 de2 fen4 shen1 zhi4 ru3 bang4 。
- er3 lai2 zhu1 zi3 fu4 xiu4 fa1 ， ceng2 wei4 ji1 jian4 jia1 duan1 zhang1 。
- sheng4 yu4 cui1 cang2 rang4 tou2 jiao3 ， qi3 shi4 you3 yi4 qun2 er2 shang1 。
- wu1 ren2 wu2 yuan4 wo3 he2 han4 ， ai4 zhe3 shang4 zhong4 you2 wu2 xiang1 。
- ping2 sheng1 bu2 zi4 jie3 chao2 qiao4 ， huo4 lai2 yi4 fu4 fei1 zhou1 fang2 。
- wo3 shuai1 qi4 suo3 bu2 zi4 zhen4 ， zheng4 lai4 hao3 yu3 neng2 hui1 zhang1 。
- shi1 jia1 xiao3 wei4 xin1 you3 sheng1 ， jiu4 chuan2 xiu4 ju4 xi1 li3 huang2 。
- hou4 sheng1 xue2 xing2 que4 shi1 you3 ， lin2 lu4 bu2 jin4 kong1 hui2 huang2 。
- kan4 jun1 shi4 ye4 qing1 yun2 shang4 ， ting1 qu2 ming2 𧎬 sheng1 gao1 huang1 。

## 注释

## 译文

## 赏析
