---
id: chen-shi-dao-ji-xing-he-shu
title: 寄邢和叔
titlePinyin: ji4 xing2 he2 shu1
titleSlug: ji-xing-he-shu
author: 陳師道
authorPinyin: chen2 shi1 dao4
authorSlug: chen-shi-dao
dynasty: 宋
dynastyPinyin: song4
dynastySlug: song
tags: []
---

## 正文

- 昔作梁宋游，幽憂廢朝昏。
- 閉門無往還，不厭兒女喧。
- 隔牆聞剝啄，暮夜誰扣門。
- 知是邢夫子，低回過高軒。
- 願爲布衣交，不顧年德尊。
- 匆匆立談罷，又見東南奔。
- 江湖多病後，僅免餉魚黿。
- 久廢數行書，因人問寒暄。
- 但愛孤山西，松筠數家村。
- 便欲築居室，插秧仍灌園。
- 生前不自愛，身後何足論。
- 草玄笑揚雄，贊易悲虞翻。
- 文章徒自苦，紙筆莫更存。
- 却尋南郭老，隠几學忘言。
- 他日宦游客，誤入桃花源。
- 葦間見漁父，誰識王公孫。

## 拼音

- xi1 zuo4 liang2 song4 you2 ， you1 you1 fei4 chao2 hun1 。
- bi4 men2 wu2 wang3 huan2 ， bu2 yan4 er2 nü3 xuan1 。
- ge2 qiang2 wen2 bao1 zhuo2 ， mu4 ye4 shui2 kou4 men2 。
- zhi1 shi4 xing2 fu1 zi3 ， di1 hui2 guo4 gao1 xuan1 。
- yuan4 wei2 bu4 yi1 jiao1 ， bu2 gu4 nian2 de2 zun1 。
- cong1 cong1 li4 tan2 ba4 ， you4 jian4 dong1 nan2 ben1 。
- jiang1 hu2 duo1 bing4 hou4 ， jin3 mian3 xiang3 yu2 yuan2 。
- jiu3 fei4 shu4 xing2 shu1 ， yin1 ren2 wen4 han2 xuan1 。
- dan4 ai4 gu1 shan1 xi1 ， song1 yun2 shu4 jia1 cun1 。
- bian4 yu4 zhu4 ju1 shi4 ， cha1 yang1 reng2 guan4 yuan2 。
- sheng1 qian2 bu2 zi4 ai4 ， shen1 hou4 he2 zu2 lun4 。
- cao3 xuan2 xiao4 yang2 xiong2 ， zan4 yi4 bei1 yu2 fan1 。
- wen2 zhang1 tu2 zi4 ku3 ， zhi3 bi3 mo4 geng4 cun2 。
- que4 xun2 nan2 guo1 lao3 ， yin3 ji3 xue2 wang4 yan2 。
- ta1 ri4 huan4 you2 ke4 ， wu4 ru4 tao2 hua1 yuan2 。
- wei3 jian4 jian4 yu2 fu4 ， shui2 shi2 wang2 gong1 sun1 。

## 注释

## 译文

## 赏析
