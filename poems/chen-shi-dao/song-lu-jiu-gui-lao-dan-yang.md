---
id: chen-shi-dao-song-lu-jiu-gui-lao-dan-yang
title: 送路糾歸老丹陽
titlePinyin: song4 lu4 jiu1 gui1 lao3 dan1 yang2
titleSlug: song-lu-jiu-gui-lao-dan-yang
author: 陳師道
authorPinyin: chen2 shi1 dao4
authorSlug: chen-shi-dao
dynasty: 宋
dynastyPinyin: song4
dynastySlug: song
tags: []
---

## 正文

- 身退不待年，意足不待餘。
- 寧聞有餘論，但問我何如。
- 才名四十年，盛氣蓋諸儒。
- 獨無金水力，竟與蛙黽俱。
- 晚爲府中掾，直前不趑趄。
- 曾何愧俯仰，頗亦困囁嚅。
- 有粟尚可糊，有酒尚可娛。
- 一朝脫章綬，用意不躊躇。
- 富貴亦何有，惜君寧挽裾。
- 人生一世間，誰得還其軀。
- 謝公江海人，此計竟亦疏。
- 千金一大錢，兩子雙明珠。
- 妙語發幽光，東坡爲欷歔。
- 不知兩疏去，能亦有此無。
- 聊爲三徑資，從子並門居。

## 拼音

- shen1 tui4 bu2 dai4 nian2 ， yi4 zu2 bu2 dai4 yu2 。
- ning2 wen2 you3 yu2 lun4 ， dan4 wen4 wo3 he2 ru2 。
- cai2 ming2 si4 shi2 nian2 ， sheng4 qi4 gai4 zhu1 ru2 。
- du2 wu2 jin1 shui3 li4 ， jing4 yu3 wa1 min3 ju4 。
- wan3 wei2 fu3 zhong1 yuan4 ， zhi2 qian2 bu4 zi1 ju1 。
- ceng2 he2 kui4 fu3 yang3 ， po1 yi4 kun4 nie4 ru2 。
- you3 su4 shang4 ke3 hu2 ， you3 jiu3 shang4 ke3 yu2 。
- yi4 zhao1 tuo1 zhang1 shou4 ， yong4 yi4 bu4 chou2 chu2 。
- fu4 gui4 yi4 he2 you3 ， xi1 jun1 ning2 wan3 ju1 。
- ren2 sheng1 yi2 shi4 jian4 ， shui2 de2 huan2 qi2 qu1 。
- xie4 gong1 jiang1 hai3 ren2 ， ci3 ji4 jing4 yi4 shu1 。
- qian1 jin1 yi2 da4 qian2 ， liang3 zi3 shuang1 ming2 zhu1 。
- miao4 yu3 fa1 you1 guang1 ， dong1 po1 wei2 xi1 xu1 。
- bu4 zhi1 liang3 shu1 qu4 ， neng2 yi4 you3 ci3 wu2 。
- liao2 wei2 san1 jing4 zi1 ， cong2 zi3 bing4 men2 ju1 。

## 注释

## 译文

## 赏析
