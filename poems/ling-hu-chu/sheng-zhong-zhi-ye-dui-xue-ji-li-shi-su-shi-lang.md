---
id: ling-hu-chu-sheng-zhong-zhi-ye-dui-xue-ji-li-shi-su-shi-lang
title: 省中直夜對雪寄李師素侍郎
titlePinyin: sheng3 zhong1 zhi2 ye4 dui4 xue3 ji4 li3 shi1 su4 shi4 lang2
titleSlug: sheng-zhong-zhi-ye-dui-xue-ji-li-shi-su-shi-lang
author: 令狐楚
authorPinyin: ling2 hu2 chu3
authorSlug: ling-hu-chu
dynasty: 唐
dynastyPinyin: tang2
dynastySlug: tang
tags: []
---

## 正文

- 密雪紛初降，重城杳未開。
- 雜花飛爛熳，連蝶舞徘徊。
- 灑散千株葉，銷凝九陌埃。
- 素華凝粉署，清氣繞霜臺。
- 明覺侵窗積，寒知度塞來。
- 謝家爭擬絮，越嶺悞驚梅。
- 暗魄微茫照，嚴飆次第催。
- 稍封黃竹亞，先集紫蘭摧。
- 孫室臨書幌，梁園泛酒杯。
- 靜懷瓊樹倚，醉憶玉山頹。
- 翠陌飢烏噪，蒼雲遠鴈哀。
- 此時方夜直，想望意悠哉。

## 拼音

- mi4 xue3 fen1 chu1 jiang4 ， zhong4 cheng2 yao3 wei4 kai1 。
- za2 hua1 fei1 lan4 man4 ， lian2 die2 wu3 pai2 huai2 。
- sa3 san4 qian1 zhu1 ye4 ， xiao1 ning2 jiu3 mo4 ai1 。
- su4 hua2 ning2 fen3 shu3 ， qing1 qi4 rao4 shuang1 tai2 。
- ming2 jue2 qin1 chuang1 ji1 ， han2 zhi1 du4 sai1 lai2 。
- xie4 jia1 zheng1 ni3 xu4 ， yue4 ling3 wu4 jing1 mei2 。
- an4 po4 wei1 mang2 zhao4 ， yan2 biao1 ci4 di4 cui1 。
- shao1 feng1 huang2 zhu2 ya1 ， xian1 ji2 zi3 lan2 cui1 。
- sun1 shi4 lin2 shu1 huang3 ， liang2 yuan2 fan4 jiu3 bei1 。
- jing4 huai2 qiong2 shu4 yi3 ， zui4 yi4 yu4 shan1 tui2 。
- cui4 mo4 ji1 wu1 zao4 ， cang1 yun2 yuan3 yan4 ai1 。
- ci3 shi2 fang1 ye4 zhi2 ， xiang3 wang4 yi4 you1 zai1 。

## 注释

## 译文

## 赏析
