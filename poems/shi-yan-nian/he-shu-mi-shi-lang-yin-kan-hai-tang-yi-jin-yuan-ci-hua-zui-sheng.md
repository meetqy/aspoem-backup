---
id: shi-yan-nian-he-shu-mi-shi-lang-yin-kan-hai-tang-yi-jin-yuan-ci-hua-zui-sheng
title: 和樞密侍郎因看海棠憶禁苑此花最盛
titlePinyin: he2 shu1 mi4 shi4 lang2 yin1 kan4 hai3 tang2 yi4 jin4 yuan4 ci3 hua1 zui4 sheng4
titleSlug: he-shu-mi-shi-lang-yin-kan-hai-tang-yi-jin-yuan-ci-hua-zui-sheng
author: 石延年
authorPinyin: shi2 yan2 nian2
authorSlug: shi-yan-nian
dynasty: 宋
dynastyPinyin: song4
dynastySlug: song
tags: []
---

## 正文

- 君看海棠格，羣花品詎同。
- 嬌嬈情自富，蕭散艷非窮。
- 蒨縠班吳苑，新羅碎蜀宮。
- 錦窼盃裏影，繡段隟前烘。
- 心亂香無數，莖柔動滿叢。
- 意分巫峽雨，腰繫漢臺風。
- 盛若霞藏日，鮮於血酒空。
- 高低千點赤，深淺半開紅。
- 妝指朱纔布，膏脣檀更融。
- 色嬌無可壓，體瘦不成豐。
- 枝重輕浮外，苞疏密間中。
- 難勝蜂不定，易入蝶能通。
- 杜甫句何略，薛能詩未工。

## 拼音

- jun1 kan4 hai3 tang2 ge2 ， qun2 hua1 pin3 ju4 tong2 。
- jiao1 rao2 qing2 zi4 fu4 ， xiao1 san4 yan4 fei1 qiong2 。
- qian4 hu2 ban1 wu2 yuan4 ， xin1 luo2 sui4 shu3 gong1 。
- jin3 chao1 bei1 li3 ying3 ， xiu4 duan4 xi4 qian2 hong1 。
- xin1 luan4 xiang1 wu2 shu4 ， jing4 rou2 dong4 man3 cong2 。
- yi4 fen1 wu1 xia2 yu3 ， yao1 xi4 han4 tai2 feng1 。
- sheng4 ruo4 xia2 cang2 ri4 ， xian1 wu1 xue4 jiu3 kong1 。
- gao1 di1 qian1 dian3 chi4 ， shen1 qian3 ban4 kai1 hong2 。
- zhuang1 zhi3 zhu1 cai2 bu4 ， gao1 chun2 tan2 geng4 rong2 。
- se4 jiao1 wu2 ke3 ya1 ， ti3 shou4 bu4 cheng2 feng1 。
- zhi1 zhong4 qing1 fu2 wai4 ， bao1 shu1 mi4 jian4 zhong1 。
- nan2 sheng4 feng1 bu2 ding4 ， yi4 ru4 die2 neng2 tong1 。
- du4 fu3 ju4 he2 lüe4 ， xue1 neng2 shi1 wei4 gong1 。

## 注释

## 译文

## 赏析
