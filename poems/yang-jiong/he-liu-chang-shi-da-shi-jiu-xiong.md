---
id: yang-jiong-he-liu-chang-shi-da-shi-jiu-xiong
title: 和劉長史荅十九兄
titlePinyin: he2 liu2 chang2 shi3 da2 shi2 jiu3 xiong1
titleSlug: he-liu-chang-shi-da-shi-jiu-xiong
author: 楊炯
authorPinyin: yang2 jiong3
authorSlug: yang-jiong
dynasty: 唐
dynastyPinyin: tang2
dynastySlug: tang
tags: []
---

## 正文

- 帝堯平百姓，高祖宅三秦。
- 子弟分河岳，衣冠動縉紳。
- 盛名恆不隕，歷代幾相因。
- 街巷塗山曲，門閭洛水濱。
- 五龍金作友，一子玉爲人。
- 寶劍豐城氣，明珠魏國珍。
- 風標自落落，文質且彬彬。
- 共許刁元亮，同推周伯仁。
- 石城俯天闕，鍾阜對江津。
- 驥足方遐騁，狼心獨未馴。
- 鼓鼙鳴九域，風火集重闉。
- 城勢餘三板，兵威乏四鄰。
- 居然混玉石，直置保松筠。
- 耿介酬天子，危言數賊臣。
- 鍾儀琴未奏，蘇武節猶新。
- 受祿寧辭死，揚名不顧身。
- 精誠動天地，忠義感明神。
- 怪鳥俄垂翼，修蛇竟暴鱗。
- 來朝拜休命，述職下梁岷。
- 善政馳金馬，嘉聲繞玉輪。
- 三荆忽有贈，四海更相親。
- 宮徵諧鳴石，光輝掩燭銀。
- 山川遙滿目，零露坐沾巾。
- 友愛光天下，恩波浹後塵。
- 懦夫仰高節，下里繼陽春。

## 拼音

- di4 yao2 ping2 bai3 xing4 ， gao1 zu3 zhai2 san1 qin2 。
- zi3 di4 fen1 he2 yue4 ， yi1 guan1 dong4 jin4 shen1 。
- sheng4 ming2 heng2 bu4 yun3 ， li4 dai4 ji1 xiang1 yin1 。
- jie1 xiang4 tu2 shan1 qu3 ， men2 lü2 luo4 shui3 bin1 。
- wu3 long2 jin1 zuo4 you3 ， yi4 zi3 yu4 wei2 ren2 。
- bao3 jian4 feng1 cheng2 qi4 ， ming2 zhu1 wei4 guo2 zhen1 。
- feng1 biao1 zi4 luo4 luo4 ， wen2 zhi4 qie3 bin1 bin1 。
- gong4 xu1 diao1 yuan2 liang4 ， tong2 tui1 zhou1 bo2 ren2 。
- shi2 cheng2 fu3 tian1 que4 ， zhong1 fu4 dui4 jiang1 jin1 。
- ji4 zu2 fang1 xia2 cheng3 ， lang2 xin1 du2 wei4 xun4 。
- gu3 pi2 ming2 jiu3 yu4 ， feng1 huo3 ji2 zhong4 yin1 。
- cheng2 shi4 yu2 san1 ban3 ， bing1 wei1 fa2 si4 lin2 。
- ju1 ran2 hun4 yu4 shi2 ， zhi2 zhi4 bao3 song1 yun2 。
- geng3 jie4 chou2 tian1 zi3 ， wei1 yan2 shu4 zei2 chen2 。
- zhong1 yi2 qin2 wei4 zou4 ， su1 wu3 jie2 you2 xin1 。
- shou4 lu4 ning2 ci2 si3 ， yang2 ming2 bu2 gu4 shen1 。
- jing1 cheng2 dong4 tian1 di4 ， zhong1 yi4 gan3 ming2 shen2 。
- guai4 niao3 e2 chui2 yi4 ， xiu1 she2 jing4 bao4 lin2 。
- lai2 chao2 bai4 xiu1 ming4 ， shu4 zhi2 xia4 liang2 min2 。
- shan4 zheng4 chi2 jin1 ma3 ， jia1 sheng1 rao4 yu4 lun2 。
- san1 jing1 hu1 you3 zeng4 ， si4 hai3 geng4 xiang1 qin1 。
- gong1 zhi3 xie2 ming2 shi2 ， guang1 hui1 yan3 zhu2 yin2 。
- shan1 chuan1 yao2 man3 mu4 ， ling2 lu4 zuo4 zhan1 jin1 。
- you3 ai4 guang1 tian1 xia4 ， en1 bo1 jia1 hou4 chen2 。
- nuo4 fu1 yang3 gao1 jie2 ， xia4 li3 ji4 yang2 chun1 。

## 注释

## 译文

## 赏析
