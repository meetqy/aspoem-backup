---
id: yang-jiong-he-fu-xian-ru-hao-tian-guan-xing-zhan
title: 和輔先入昊天觀星瞻
titlePinyin: he2 fu3 xian1 ru4 hao4 tian1 guan1 xing1 zhan1
titleSlug: he-fu-xian-ru-hao-tian-guan-xing-zhan
author: 楊炯
authorPinyin: yang2 jiong3
authorSlug: yang-jiong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 遁甲爰皇里，星占太乙宮。
- 天門開奕奕，佳氣鬱蔥蔥。
- 碧落三乾外，黃圖四海中。
- 邑居環若水，城闕抵新豐。
- 玉檻崑崙側，金樞地軸東。
- 上真朝北斗，元始詠南風。
- 漢君祠五帝，淮王禮八公。
- 道書編竹簡，靈液灌梧桐。
- 草茂瓊階綠，花繁寶樹紅。
- 石樓紛似畫，地鏡淼如空。
- 桑海年應積，桃源路不窮。
- 黃軒若有問，三月住崆峒。

## 拼音

- dun4 jia3 yuan2 huang2 li3 ， xing1 zhan4 tai4 yi3 gong1 。
- tian1 men2 kai1 yi4 yi4 ， jia1 qi4 yu4 cong1 cong1 。
- bi4 luo4 san1 qian2 wai4 ， huang2 tu2 si4 hai3 zhong1 。
- yi4 ju1 huan2 ruo4 shui3 ， cheng2 que4 di3 xin1 feng1 。
- yu4 jian4 kun1 lun2 ce4 ， jin1 shu1 di4 zhou2 dong1 。
- shang4 zhen1 chao2 bei3 dou3 ， yuan2 shi3 yong3 nan2 feng1 。
- han4 jun1 ci2 wu3 di4 ， huai2 wang2 li3 ba1 gong1 。
- dao4 shu1 bian1 zhu2 jian3 ， ling2 ye4 guan4 wu2 tong2 。
- cao3 mao4 qiong2 jie1 lü4 ， hua1 fan2 bao3 shu4 hong2 。
- shi2 lou2 fen1 si4 hua4 ， di4 jing4 miao3 ru2 kong1 。
- sang1 hai3 nian2 ying1 ji1 ， tao2 yuan2 lu4 bu4 qiong2 。
- huang2 xuan1 ruo4 you3 wen4 ， san1 yue4 zhu4 kong1 tong2 。

## 注释

## 译文

## 赏析
