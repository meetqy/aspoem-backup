---
id: yang-jiong-he-liu-shi-lang-ru-long-tang-guan
title: 和劉侍郎入隆唐觀
titlePinyin: he2 liu2 shi4 lang2 ru4 long2 tang2 guan1
titleSlug: he-liu-shi-lang-ru-long-tang-guan
author: 楊炯
authorPinyin: yang2 jiong3
authorSlug: yang-jiong
dynasty: 唐
dynastyPinyin: tang2
dynastySlug: tang
tags: []
---

## 正文

- 福地陰陽合，仙都日月開。
- 山川臨四險，城樹隱三臺。
- 伏檻排雲出，飛軒遶澗回。
- 參差凌倒影，瀟灑軼浮埃。
- 百果珠爲實，羣峰錦作苔。
- 懸蘿暗疑霧，瀑布響成雷。
- 方士燒丹液，真人泛玉杯。
- 還如問桃水，更似得蓬萊。
- 漢帝求仙日，相如作賦才。
- 自然金石奏，何必上天台。

## 拼音

- fu2 di4 yin1 yang2 he2 ， xian1 du1 ri4 yue4 kai1 。
- shan1 chuan1 lin2 si4 xian3 ， cheng2 shu4 yin3 san1 tai2 。
- fu2 jian4 pai2 yun2 chu1 ， fei1 xuan1 rao4 jian4 hui2 。
- can1 cha4 ling2 dao4 ying3 ， xiao1 sa3 yi4 fu2 ai1 。
- bai3 guo3 zhu1 wei2 shi2 ， qun2 feng1 jin3 zuo4 tai2 。
- xuan2 luo2 an4 yi2 wu4 ， pu4 bu4 xiang3 cheng2 lei2 。
- fang1 shi4 shao1 dan1 ye4 ， zhen1 ren2 fan4 yu4 bei1 。
- huan2 ru2 wen4 tao2 shui3 ， geng4 si4 de2 peng2 lai2 。
- han4 di4 qiu2 xian1 ri4 ， xiang1 ru2 zuo4 fu4 cai2 。
- zi4 ran2 jin1 shi2 zou4 ， he2 bi4 shang4 tian1 tai2 。

## 注释

## 译文

## 赏析
