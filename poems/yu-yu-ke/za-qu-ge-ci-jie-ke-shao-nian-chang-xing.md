---
id: yu-yu-ke-za-qu-ge-ci-jie-ke-shao-nian-chang-xing
title: 雜曲歌辭 結客少年場行
titlePinyin: za2 qu3 ge1 ci2   jie2 ke4 shao4 nian2 chang3 xing2
titleSlug: za-qu-ge-ci-jie-ke-shao-nian-chang-xing
author: 虞羽客
authorPinyin: yu2 yu3 ke4
authorSlug: yu-yu-ke
dynasty: 唐
dynastyPinyin: tang2
dynastySlug: tang
tags: []
---

## 正文

- 幽幷俠少年，金絡控連錢。
- 竊符方救趙，擊筑正懷燕。
- 輕生辭鳳闕，揮袂上祁連。
- 陸離橫寶劒，出沒驚徂旃。
- 蒙輪恆顧敵，超乘忽爭先。
- 摧枯逾百戰，拓地遠三千。
- 骨都魂已散，樓蘭首復傳。
- 龍城含曉霧，瀚海隔遙天。
- 歌吹金微返，振旅玉門旋。
- 烽火今已息，非復照甘泉。

## 拼音

- you1 bing4 xia2 shao4 nian2 ， jin1 luo4 kong4 lian2 qian2 。
- qie4 fu2 fang1 jiu4 zhao4 ， ji1 zhu4 zheng4 huai2 yan4 。
- qing1 sheng1 ci2 feng4 que4 ， hui1 mei4 shang4 qi2 lian2 。
- lu4 li2 heng2 bao3 jian4 ， chu1 mei2 jing1 cu2 zhan1 。
- meng2 lun2 heng2 gu4 di2 ， chao1 cheng2 hu1 zheng1 xian1 。
- cui1 ku1 yu2 bai3 zhan4 ， tuo4 di4 yuan3 san1 qian1 。
- gu3 dou1 hun2 yi3 san4 ， lou2 lan2 shou3 fu4 chuan2 。
- long2 cheng2 han2 xiao3 wu4 ， han4 hai3 ge2 yao2 tian1 。
- ge1 chui1 jin1 wei1 fan3 ， zhen4 lü3 yu4 men2 xuan2 。
- feng1 huo3 jin1 yi3 xi1 ， fei1 fu4 zhao4 gan1 quan2 。

## 注释

## 译文

## 赏析
