---
id: su-zhou-qu-nian-yi-shou
title: 去年一首
titlePinyin: qu4 nian2 yi4 shou3
titleSlug: qu-nian-yi-shou
author: 蘇籀
authorPinyin: su1 zhou4
authorSlug: su-zhou
dynasty: 宋
dynastyPinyin: song4
dynastySlug: song
tags: []
---

## 正文

- 去年胡來清水巖，黄河狹隘冬凌頑。
- 戾如飄風速如鬼，犬豕淫虐豺狼貪。
- 探馬星奔汗流地，猛士眥裂髮指冠。
- 潼雍見兵不及萬，半闕甲胄屯河邊。
- 隆寒身體例皸瘃，亦復勉强橫戈鋋。
- 它司金繒封雍府，犒軍紙襖如泥錢。
- 胡人隔水相笑侮，殺身於爾何值焉。
- 同州告急唇齒喻，無兵赴救誠難旃。
- 元戎鈐下兵八百，蒼頭廝養爭後先。
- 鄜延詔發五千騎，此日收兵姑自全。
- 平時保甲例烏合，縣符迫促揮空拳。
- 甚哉田夫無鬥志，一夕驚走如窮煙。
- 漢將蒼黄結旌遁，虜騎勢合彌山川。
- 關中控弦誠萬騎，忠臣義士力可宣。
- 書生命運亦蹇劣，我師疲少鄰敵堅。
- 却憶長安無事日，談及禍亂爲尤愆。
- 飯囊酒罋誇厚福，捧土揭木皆才賢。
- 生靈未悉坐何罪，髓腦塗地尤蒼天。
- 天公誠能祐戎虜，豈復不解興中原。
- 案圖戎索八百郡，我邦日蹙知誰憐。
- 吳中據江恃舟檝，惴惴慄慄聊偷安。
- 旅人流徙隘城郭，歲事寒薄理勢然。
- 去年往矣不須問，安枕而卧祈來年。

## 拼音

- qu4 nian2 hu2 lai2 qing1 shui3 yan2 ， huang2 he2 xia2 ai4 dong1 ling2 wan2 。
- li4 ru2 piao1 feng1 su4 ru2 gui3 ， quan3 shi3 yin2 nüe4 chai2 lang2 tan1 。
- tan4 ma3 xing1 ben1 han4 liu2 di4 ， meng3 shi4 zi4 lie4 fa4 zhi3 guan1 。
- tong2 yong1 jian4 bing1 bu4 ji2 wan4 ， ban4 que4 jia3 zhou4 tun2 he2 bian1 。
- long2 han2 shen1 ti3 li4 jun1 zhu2 ， yi4 fu4 mian3 qiang3 heng2 ge1 chan2 。
- ta1 si1 jin1 zeng1 feng1 yong1 fu3 ， kao4 jun1 zhi3 ao3 ru2 ni2 qian2 。
- hu2 ren2 ge2 shui3 xiang1 xiao4 wu3 ， sha1 shen1 wu1 er3 he2 zhi2 yan1 。
- tong2 zhou1 gao4 ji2 chun2 chi3 yu4 ， wu2 bing1 fu4 jiu4 cheng2 nan2 zhan1 。
- yuan2 rong2 qian2 xia4 bing1 ba1 bai3 ， cang1 tou2 si1 yang3 zheng1 hou4 xian1 。
- fu1 yan2 zhao4 fa1 wu3 qian1 qi2 ， ci3 ri4 shou1 bing1 gu1 zi4 quan2 。
- ping2 shi2 bao3 jia3 li4 wu1 he2 ， xian4 fu2 po4 cu4 hui1 kong1 quan2 。
- shen4 zai1 tian2 fu1 wu2 dou4 zhi4 ， yi4 xi1 jing1 zou3 ru2 qiong2 yan1 。
- han4 jiang1 cang1 huang2 jie2 jing1 dun4 ， lu3 qi2 shi4 he2 mi2 shan1 chuan1 。
- guan1 zhong1 kong4 xian2 cheng2 wan4 qi2 ， zhong1 chen2 yi4 shi4 li4 ke3 xuan1 。
- shu1 sheng1 ming4 yun4 yi4 jian3 lie4 ， wo3 shi1 pi2 shao3 lin2 di2 jian1 。
- que4 yi4 chang2 an1 wu2 shi4 ri4 ， tan2 ji2 huo4 luan4 wei2 you2 qian1 。
- fan4 nang2 jiu3 weng4 kua1 hou4 fu2 ， peng3 tu3 jie1 mu4 jie1 cai2 xian2 。
- sheng1 ling2 wei4 xi1 zuo4 he2 zui4 ， sui3 nao3 tu2 di4 you2 cang1 tian1 。
- tian1 gong1 cheng2 neng2 you4 rong2 lu3 ， qi3 fu4 bu4 jie3 xing1 zhong1 yuan2 。
- an4 tu2 rong2 suo3 ba1 bai3 jun4 ， wo3 bang1 ri4 cu4 zhi1 shui2 lian2 。
- wu2 zhong1 ju4 jiang1 shi4 zhou1 ji2 ， zhui4 zhui4 li4 li4 liao2 tou1 an1 。
- lü3 ren2 liu2 xi3 ai4 cheng2 guo1 ， sui4 shi4 han2 bao2 li3 shi4 ran2 。
- qu4 nian2 wang3 yi3 bu4 xu1 wen4 ， an1 zhen3 er2 wo4 qi2 lai2 nian2 。

## 注释

## 译文

## 赏析
