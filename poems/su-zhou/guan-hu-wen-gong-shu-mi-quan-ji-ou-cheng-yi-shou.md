---
id: su-zhou-guan-hu-wen-gong-shu-mi-quan-ji-ou-cheng-yi-shou
title: 觀胡文恭樞密全集偶成一首
titlePinyin: guan1 hu2 wen2 gong1 shu1 mi4 quan2 ji2 ou3 cheng2 yi4 shou3
titleSlug: guan-hu-wen-gong-shu-mi-quan-ji-ou-cheng-yi-shou
author: 蘇籀
authorPinyin: su1 zhou4
authorSlug: su-zhou
dynasty: 唐
dynastyPinyin: tang2
dynastySlug: tang
tags: []
---

## 正文

- 鏗鈜正始音，嚴密萃英耆。
- 上仁體勛華，四方致雍熙。
- 文賦鳴升平，聲譽藝林馳。
- 心口爛錦繡，欬唾皆珠璣。
- 韜涵白圭玷，揮灑清風詞。
- 興寄擴無窮，標望擅一時。
- 聖主逢嘉祐，兩府皆龍夔。
- 豈應獻納際，造次差毫釐。
- 百爾賢佞評，卓絕公是非。
- 獨無許郭術，人實不易窺。
- 東阿昭明懵，貝錦尤疏紕。
- 猶子後來傑，元祐參丞疑。
- 蟬聯襲簪橐，孫侄聲華飛。
- 婦韓外曾裔，稚子甥曰彌。
- 撫編可勝嘆，綴緝刻棠梨。
- 定評楊謝公，遺芳六一碑。

## 拼音

- keng1 hong2 zheng4 shi3 yin1 ， yan2 mi4 cui4 ying1 qi2 。
- shang4 ren2 ti3 xun1 hua2 ， si4 fang1 zhi4 yong1 xi1 。
- wen2 fu4 ming2 sheng1 ping2 ， sheng1 yu4 yi4 lin2 chi2 。
- xin1 kou3 lan4 jin3 xiu4 ， kai4 tuo4 jie1 zhu1 ji1 。
- tao1 han2 bai2 gui1 dian4 ， hui1 sa3 qing1 feng1 ci2 。
- xing1 ji4 kuo4 wu2 qiong2 ， biao1 wang4 shan4 yi4 shi2 。
- sheng4 zhu3 feng2 jia1 you4 ， liang3 fu3 jie1 long2 kui2 。
- qi3 ying1 xian4 na4 ji4 ， zao4 ci4 cha4 hao2 li2 。
- bai3 er3 xian2 ning4 ping2 ， zhuo2 jue2 gong1 shi4 fei1 。
- du2 wu2 xu1 guo1 shu4 ， ren2 shi2 bu2 yi4 kui1 。
- dong1 a1 zhao1 ming2 meng3 ， bei4 jin3 you2 shu1 pi1 。
- you2 zi3 hou4 lai2 jie2 ， yuan2 you4 can1 cheng2 yi2 。
- chan2 lian2 xi2 zan1 tuo2 ， sun1 zhi2 sheng1 hua2 fei1 。
- fu4 han2 wai4 ceng2 yi4 ， zhi4 zi3 sheng1 yue1 mi2 。
- fu3 bian1 ke3 sheng4 tan4 ， zhui4 ji2 ke4 tang2 li2 。
- ding4 ping2 yang2 xie4 gong1 ， yi2 fang1 liu4 yi1 bei1 。

## 注释

## 译文

## 赏析
