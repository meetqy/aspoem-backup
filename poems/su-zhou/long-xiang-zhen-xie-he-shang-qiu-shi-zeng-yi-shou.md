---
id: su-zhou-long-xiang-zhen-xie-he-shang-qiu-shi-zeng-yi-shou
title: 龍翔真歇和尚求詩贈一首
titlePinyin: long2 xiang2 zhen1 xie1 he2 shang4 qiu2 shi1 zeng4 yi4 shou3
titleSlug: long-xiang-zhen-xie-he-shang-qiu-shi-zeng-yi-shou
author: 蘇籀
authorPinyin: su1 zhou4
authorSlug: su-zhou
dynasty: 宋
dynastyPinyin: song4
dynastySlug: song
tags: []
---

## 正文

- 象骨巖居閩府教，江海兩封黄紙召。
- 孤雲自南仍更東，阻覲堯蓂友廊廟。
- 講通明論毗曇經，一佛出世祇爲人。
- 凝師白傅有真契，鑿齒彌天必相值。
- 河漢滔滔渺涯涘，三反九折時遊戲。
- 簦屩躋堂累千輩，鍧雷激電非思議。
- 毫忽微差失大千，同盡鴛鴻與螻蟻。
- 菩提一切皆具足，刮膜分光誠豈弟。
- 體味龍宮七佛書，盧老面目云何是。
- 餘生流浪無明窟，迴首塵塵非自己。
- 季咸鬼眼必見窺，和璞妙算應不遺。
- 大士知言善呵蔽，朝聞夕殞甘如飴。
- 疑蛇一祛病當愈，識路還家要有時。
- 金華士女涕泗流，胡爲决往龍翔遊。
- 是間雖住亦非住，奔軼常行祖師處。

## 拼音

- xiang4 gu3 yan2 ju1 min3 fu3 jiao4 ， jiang1 hai3 liang3 feng1 huang2 zhi3 zhao4 。
- gu1 yun2 zi4 nan2 reng2 geng4 dong1 ， zu3 jin4 yao2 mi4 you3 lang2 miao4 。
- jiang3 tong1 ming2 lun4 pi2 tan2 jing1 ， yi4 fo2 chu1 shi4 qi2 wei2 ren2 。
- ning2 shi1 bai2 fu4 you3 zhen1 qi4 ， zao2 chi3 mi2 tian1 bi4 xiang1 zhi2 。
- he2 han4 tao1 tao1 miao3 ya2 si4 ， san1 fan3 jiu3 zhe2 shi2 you2 xi4 。
- deng1 jue1 ji1 tang2 lei4 qian1 bei4 ， hong1 lei2 ji1 dian4 fei1 si1 yi4 。
- hao2 hu1 wei1 cha1 shi1 da4 qian1 ， tong2 jin4 yuan1 hong2 yu3 lou2 yi3 。
- pu2 ti2 yi2 qie4 jie1 ju4 zu2 ， gua1 mo2 fen1 guang1 cheng2 qi3 di4 。
- ti3 wei4 long2 gong1 qi1 fo2 shu1 ， lu2 lao3 mian4 mu4 yun2 he2 shi4 。
- yu2 sheng1 liu2 lang4 wu2 ming2 ku1 ， hui2 shou3 chen2 chen2 fei1 zi4 ji3 。
- ji4 xian2 gui3 yan3 bi4 jian4 kui1 ， he2 pu2 miao4 suan4 ying1 bu4 yi2 。
- da4 shi4 zhi1 yan2 shan4 he1 bi4 ， chao2 wen2 xi1 yun3 gan1 ru2 yi2 。
- yi2 she2 yi4 qu1 bing4 dang1 yu4 ， shi2 lu4 huan2 jia1 yao4 you3 shi2 。
- jin1 hua2 shi4 nü3 ti4 si4 liu2 ， hu2 wei2 jue2 wang3 long2 xiang2 you2 。
- shi4 jian4 sui1 zhu4 yi4 fei1 zhu4 ， ben1 yi4 chang2 xing2 zu3 shi1 chu3 。

## 注释

## 译文

## 赏析
