---
id: su-zhou-li-yin-qing-ming-gu-yu-qing-cheng-liu-weng-tong-zhou-zhi-lan-xi-qing-da-fu-xiu-sheng-zhe-guan-zhi-dao-lu-zeng-li-shi-yun-li-lang-she-shi-si-xu-zhou-pian-fan-lai-du-chu-jiang-qiu-zhi-ju-you-pi-ling-jia-di-ji-wen-he-ci-pian-yun-meng-die-qi-zhi-zhen-shi-die-qi-niu-he-bi-geng-xun-niu-lao-fu-yi-mu-dao-zhe-ci-yun-he-zhi-ji-liu-li-shi-ji-liu-ben-shu-sheng-gong-shi-qi-yi-piao-ran-chen-wai-ye
title: 李隱卿名谷與青城劉翁同舟至蘭溪卿大夫修生者館之道侶贈李詩云李郎涉世似虛舟片帆來渡楚江秋之句又毗陵家弟季文和此篇云夢蝶豈知真是蝶騎牛何必更尋牛老夫亦慕道者次韻和之記劉李事迹劉本書生工詩奇異飄然塵外也
titlePinyin: li3 yin3 qing1 ming2 gu3 yu3 qing1 cheng2 liu2 weng1 tong2 zhou1 zhi4 lan2 xi1 qing1 da4 fu1 xiu1 sheng1 zhe3 guan3 zhi1 dao4 lü3 zeng4 li3 shi1 yun2 li3 lang2 she4 shi4 si4 xu1 zhou1 pian4 fan1 lai2 du4 chu3 jiang1 qiu1 zhi1 ju4 you4 pi2 ling2 jia1 di4 ji4 wen2 he2 ci3 pian1 yun2 meng4 die2 qi3 zhi1 zhen1 shi4 die2 qi2 niu2 he2 bi4 geng4 xun2 niu2 lao3 fu1 yi4 mu4 dao4 zhe3 ci4 yun4 he2 zhi1 ji4 liu2 li3 shi4 ji4 liu2 ben3 shu1 sheng1 gong1 shi1 qi2 yi4 piao1 ran2 chen2 wai4 ye3
titleSlug: li-yin-qing-ming-gu-yu-qing-cheng-liu-weng-tong-zhou-zhi-lan-xi-qing-da-fu-xiu-sheng-zhe-guan-zhi-dao-lu-zeng-li-shi-yun-li-lang-she-shi-si-xu-zhou-pian-fan-lai-du-chu-jiang-qiu-zhi-ju-you-pi-ling-jia-di-ji-wen-he-ci-pian-yun-meng-die-qi-zhi-zhen-shi-die-qi-niu-he-bi-geng-xun-niu-lao-fu-yi-mu-dao-zhe-ci-yun-he-zhi-ji-liu-li-shi-ji-liu-ben-shu-sheng-gong-shi-qi-yi-piao-ran-chen-wai-ye
author: 蘇籀
authorPinyin: su1 zhou4
authorSlug: su-zhou
dynasty: 宋
dynastyPinyin: song4
dynastySlug: song
tags: []
---

## 正文

- 白公枉識郭虛舟，劉李飛符袒劍裘。
- 興軼壺中身混世，氣酣酒裏意橫秋。
- 運調朱鳳啄白石，耕蒔金錢掣牯牛。
- 赤子返真標指妙，阿伽陀藥肯言不。

## 拼音

- bai2 gong1 wang3 shi2 guo1 xu1 zhou1 ， liu2 li3 fei1 fu2 tan3 jian4 qiu2 。
- xing1 yi4 hu2 zhong1 shen1 hun4 shi4 ， qi4 han1 jiu3 li3 yi4 heng2 qiu1 。
- yun4 diao4 zhu1 feng4 zhuo2 bai2 shi2 ， geng1 shi4 jin1 qian2 che4 gu3 niu2 。
- chi4 zi3 fan3 zhen1 biao1 zhi3 miao4 ， a1 jia1 tuo2 yao4 ken3 yan2 bu4 。

## 注释

## 译文

## 赏析
