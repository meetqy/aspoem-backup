---
id: su-zhou-bian-lian-ou-zuo
title: 編聯偶作
titlePinyin: bian1 lian2 ou3 zuo4
titleSlug: bian-lian-ou-zuo
author: 蘇籀
authorPinyin: su1 zhou4
authorSlug: su-zhou
dynasty: 宋
dynastyPinyin: song4
dynastySlug: song
tags: []
---

## 正文

- 躭飫神奇致，思研理趣幽。
- 崎嶇由考倣，勉勵似鉏耰。
- 明耀鑑頻拭，醇精酒屢酘。
- 編聯存隻字，解悟失全牛。
- 曷可裨宏議，于何答彼諏。
- 達辭宜駕說，典學善宣猷。
- 渾渾窺姚姒，專專切旦丘。
- 時王資粉澤，天匠不雕鎪。
- 愍惻元元意，彌綸色色優。
- 雅馴鎸鄙固，切實忌飄浮。
- 自古英莖肆，于今都市謳。
- 近誰臻壺奧，遠孰擅風流。
- 壹鬰窮居氣，荒唐失友愁。
- 湛酣及醲郁，浸漬復優柔。
- 斐綺資咍噱，蕪枵寡晤酬。
- 不爲傷手斲，無取强顔羞。
- 管氏攘戎索，元龍高卧樓。
- 激昂牽老憊，書劍判悠悠。

## 拼音

- dan1 yu4 shen2 qi2 zhi4 ， si1 yan2 li3 qu4 you1 。
- qi2 qu1 you2 kao3 fang3 ， mian3 li4 si4 chu2 you1 。
- ming2 yao4 jian4 bin1 shi4 ， chun2 jing1 jiu3 lü3 dou4 。
- bian1 lian2 cun2 zhi1 zi4 ， jie3 wu4 shi1 quan2 niu2 。
- he2 ke3 bi4 hong2 yi4 ， yu2 he2 da2 bi3 zou1 。
- da2 ci2 yi2 jia4 shuo1 ， dian3 xue2 shan4 xuan1 you2 。
- hun2 hun2 kui1 yao2 si4 ， zhuan1 zhuan1 qie4 dan4 qiu1 。
- shi2 wang2 zi1 fen3 ze2 ， tian1 jiang4 bu4 diao1 sou1 。
- min3 ce4 yuan2 yuan2 yi4 ， mi2 lun2 se4 se4 you1 。
- ya3 xun4 juan1 bi3 gu4 ， qie4 shi2 ji4 piao1 fu2 。
- zi4 gu3 ying1 jing4 si4 ， yu2 jin1 du1 shi4 ou1 。
- jin4 shui2 zhen1 hu2 ao4 ， yuan3 shu2 shan4 feng1 liu2 。
- yi1 yu4 qiong2 ju1 qi4 ， huang1 tang2 shi1 you3 chou2 。
- zhan4 han1 ji2 nong2 yu4 ， jin4 zi4 fu4 you1 rou2 。
- fei3 qi3 zi1 hai1 jue2 ， wu2 xiao1 gua3 wu4 chou2 。
- bu4 wei2 shang1 shou3 zhuo2 ， wu2 qu3 qiang2 yan2 xiu1 。
- guan3 shi4 rang3 rong2 suo3 ， yuan2 long2 gao1 wo4 lou2 。
- ji1 ang2 qian1 lao3 bei4 ， shu1 jian4 pan4 you1 you1 。

## 注释

## 译文

## 赏析
