---
id: su-zhou-fu-cong-lan-yi-shou
title: 賦叢蘭一首
titlePinyin: fu4 cong2 lan2 yi4 shou3
titleSlug: fu-cong-lan-yi-shou
author: 蘇籀
authorPinyin: su1 zhou4
authorSlug: su-zhou
dynasty: 宋
dynastyPinyin: song4
dynastySlug: song
tags: []
---

## 正文

- 楚郢都梁奇韻佚，嵐溪雲壑初何僻。
- 根蒂條荂玩九春，葩葉尖萌碧逾尺。
- 蕙轉東君溢寵光，露浥清華煙染色。
- 蓊勃天芬透綺疏，英蕤綠艷撩詩客。
- 滋榮九畹不因人，無際幽深來響屐。
- 三嗅書帷嘗涉獵，滿把騷人安忍釋。
- 映俎垂筵紉委佩，斸苔徙檻芳盈室。
- 燥虛黏膩俗塵清，祛病析酲驅抑鬰。
- 猗猗不採亦奚傷，雍容屈宋無倫匹。
- 賞慨年芳次第菲，輕重憎憐從結習。
- 辛夷爲塢薜蘿門，莎菼蒲蘆類非一。
- 庭中絕出忘憂右，差等水仙誠莫逆。
- 遥知最妙嶺頭梅，適口和羹似難及。
- 更與丘明評國薌，后皇媚之殊赫奕。

## 拼音

- chu3 ying3 dou1 liang2 qi2 yun4 yi4 ， lan2 xi1 yun2 he4 chu1 he2 pi4 。
- gen1 di4 tiao2 fu1 wan2 jiu3 chun1 ， pa1 ye4 jian1 meng2 bi4 yu2 chi3 。
- hui4 zhuan3 dong1 jun1 yi4 chong3 guang1 ， lu4 yi4 qing1 hua2 yan1 ran3 se4 。
- weng3 bo2 tian1 fen1 tou4 qi3 shu1 ， ying1 rui2 lü4 yan4 liao2 shi1 ke4 。
- zi1 rong2 jiu3 wan3 bu4 yin1 ren2 ， wu2 ji4 you1 shen1 lai2 xiang3 ji1 。
- san1 xiu4 shu1 wei2 chang2 she4 lie4 ， man3 ba3 sao1 ren2 an1 ren3 shi4 。
- ying4 zu3 chui2 yan2 ren4 wei3 pei4 ， zhu2 tai2 xi3 jian4 fang1 ying2 shi4 。
- zao4 xu1 nian2 ni4 su2 chen2 qing1 ， qu1 bing4 xi1 cheng2 qu1 yi4 yu4 。
- yi1 yi1 bu4 cai3 yi4 xi1 shang1 ， yong1 rong2 qu1 song4 wu2 lun2 pi3 。
- shang3 kai3 nian2 fang1 ci4 di4 fei1 ， qing1 zhong4 zeng1 lian2 cong2 jie2 xi2 。
- xin1 yi2 wei2 wu4 bi4 luo2 men2 ， sha1 tan3 pu2 lu2 lei4 fei1 yi1 。
- ting2 zhong1 jue2 chu1 wang4 you1 you4 ， cha4 deng3 shui3 xian1 cheng2 mo4 ni4 。
- yao2 zhi1 zui4 miao4 ling3 tou2 mei2 ， shi4 kou3 he2 geng1 si4 nan2 ji2 。
- geng4 yu3 qiu1 ming2 ping2 guo2 xiang1 ， hou4 huang2 mei4 zhi1 shu1 he4 yi4 。

## 注释

## 译文

## 赏析
