---
id: su-zhou-song-wang-ji-yi-gui-xiang-yang-shi-xia-yi-shou
title: 送王機宜歸襄陽侍下一首
titlePinyin: song4 wang2 ji1 yi2 gui1 xiang1 yang2 shi4 xia4 yi4 shou3
titleSlug: song-wang-ji-yi-gui-xiang-yang-shi-xia-yi-shou
author: 蘇籀
authorPinyin: su1 zhou4
authorSlug: su-zhou
dynasty: 宋
dynastyPinyin: song4
dynastySlug: song
tags: []
---

## 正文

- 乃公振旅來，河湟新奏捷。
- 詩禮壯齋壇，荆州初妥帖。
- 王郎賦緇衣，旦暮刷燕越。
- 從容挽六鈞，邂逅記三篋。
- 賞奇必先覩，語怪尤欣愜。
- 樵徑曳斑杖，僧窗敷白氎。
- 解頤千慮却，爬癢衆賓厭。
- 轅門熊虎士，鐵面竦長鬣。
- 椎牛赴大釂，割肉揮長鋏。
- 酸寒商公邑，會我縈仕牒。
- 兒嘷羹不糝，女瘦裙剩摺。
- 嫉邪髮衝冠，憂國鬚屢鑷。
- 侯家有美載，寒冬相煖熱。
- 騕褭带青萍，於菟包璅甲。
- 風磴好扶輪，冰溪多病涉。
- 淒凉熊耳下，小雪輕塵浥。
- 升堂語君公，浚治千樓堞。
- 勉勉足兵食，孜孜撫疲苶。
- 政成在簡易，可大賢人業。

## 拼音

- nai3 gong1 zhen4 lü3 lai2 ， he2 huang2 xin1 zou4 jie2 。
- shi1 li3 zhuang4 zhai1 tan2 ， jing1 zhou1 chu1 tuo3 tie1 。
- wang2 lang2 fu4 zi1 yi1 ， dan4 mu4 shua1 yan4 yue4 。
- cong2 rong2 wan3 liu4 jun1 ， xie4 hou4 ji4 san1 qie4 。
- shang3 qi2 bi4 xian1 du3 ， yu3 guai4 you2 xin1 qie4 。
- qiao2 jing4 ye4 ban1 zhang4 ， seng1 chuang1 fu1 bai2 die2 。
- jie3 yi2 qian1 lü4 que4 ， pa2 yang3 zhong4 bin1 yan4 。
- yuan2 men2 xiong2 hu3 shi4 ， tie3 mian4 song3 chang2 lie4 。
- zhui1 niu2 fu4 da4 jiao4 ， ge1 rou4 hui1 chang2 jia2 。
- suan1 han2 shang1 gong1 yi4 ， hui4 wo3 ying2 shi4 die2 。
- er2 hao2 geng1 bu4 san3 ， nü3 shou4 qun2 sheng4 zhe2 。
- ji2 xie2 fa4 chong1 guan1 ， you1 guo2 xu1 lü3 nie4 。
- hou2 jia1 you3 mei3 zai4 ， han2 dong1 xiang1 xuan1 re4 。
- yao3 niao3 dai4 qing1 ping2 ， wu1 tu2 bao1 zao3 jia3 。
- feng1 deng4 hao3 fu2 lun2 ， bing1 xi1 duo1 bing4 she4 。
- qi1 liang2 xiong2 er3 xia4 ， xiao3 xue3 qing1 chen2 yi4 。
- sheng1 tang2 yu3 jun1 gong1 ， jun4 zhi4 qian1 lou2 die2 。
- mian3 mian3 zu2 bing1 shi2 ， zi1 zi1 fu3 pi2 nie2 。
- zheng4 cheng2 zai4 jian3 yi4 ， ke3 da4 xian2 ren2 ye4 。

## 注释

## 译文

## 赏析
