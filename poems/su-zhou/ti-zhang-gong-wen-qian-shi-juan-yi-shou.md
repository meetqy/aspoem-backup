---
id: su-zhou-ti-zhang-gong-wen-qian-shi-juan-yi-shou
title: 題張公文潛詩卷一首
titlePinyin: ti2 zhang1 gong1 wen2 qian2 shi1 juan4 yi4 shou3
titleSlug: ti-zhang-gong-wen-qian-shi-juan-yi-shou
author: 蘇籀
authorPinyin: su1 zhou4
authorSlug: su-zhou
dynasty: 唐
dynastyPinyin: tang2
dynastySlug: tang
tags: []
---

## 正文

- 羣才奔正始，辨論軼髯卿。
- 諸老力推轂，斯文有定評。
- 龍旗叔孫氏，金筆左丘明。
- 杕杜嘗嗤點，椒蘭足陷傾。
- 窮途乖黨侶，陋屋掛冠纓。
- 彰炳流千載，嗟咨奠兩楹。
- 桑枌墮兵火，簡札落寰瀛。
- 態度雲霞蔚，瑰奇珠玉生。
- 淵停真可挹，川駛不留行。
- 機杼班揚舊，笙竽陶謝并。
- 風騷齊穆若，郊島埒低平。
- 百末芳蜂採，千岐理刃迎。
- 斧斤皆閣束，鑿枘自天成。
- 大論尤宏博，短章工冽清。
- 精微演孔佛，剛毅獎周京。
- 糲食何曾饜，高標不朽名。
- 斐然愚小子，欽詠有餘聲。

## 拼音

- qun2 cai2 ben1 zheng4 shi3 ， bian4 lun4 yi4 ran2 qing1 。
- zhu1 lao3 li4 tui1 gu3 ， si1 wen2 you3 ding4 ping2 。
- long2 qi2 shu1 sun1 shi4 ， jin1 bi3 zuo3 qiu1 ming2 。
- di4 du4 chang2 chi1 dian3 ， jiao1 lan2 zu2 xian4 qing1 。
- qiong2 tu2 guai1 dang3 lü3 ， lou4 wu1 gua4 guan1 ying1 。
- zhang1 bing3 liu2 qian1 zai4 ， jie1 zi1 dian4 liang3 ying2 。
- sang1 fen2 duo4 bing1 huo3 ， jian3 zha2 luo4 huan2 ying2 。
- tai4 du4 yun2 xia2 wei4 ， gui1 qi2 zhu1 yu4 sheng1 。
- yuan1 ting2 zhen1 ke3 yi4 ， chuan1 shi3 bu4 liu2 xing2 。
- ji1 zhu4 ban1 yang2 jiu4 ， sheng1 yu2 tao2 xie4 bing4 。
- feng1 sao1 qi2 mu4 ruo4 ， jiao1 dao3 lie4 di1 ping2 。
- bai3 mo4 fang1 feng1 cai3 ， qian1 qi2 li3 ren4 ying2 。
- fu3 jin1 jie1 ge2 shu4 ， zao2 rui4 zi4 tian1 cheng2 。
- da4 lun4 you2 hong2 bo2 ， duan3 zhang1 gong1 lie4 qing1 。
- jing1 wei1 yan3 kong3 fo2 ， gang1 yi4 jiang3 zhou1 jing1 。
- li4 shi2 he2 ceng2 yan4 ， gao1 biao1 bu4 xiu3 ming2 。
- fei3 ran2 yu2 xiao3 zi0 ， qin1 yong3 you3 yu2 sheng1 。

## 注释

## 译文

## 赏析
