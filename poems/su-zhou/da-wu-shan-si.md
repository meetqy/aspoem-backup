---
id: su-zhou-da-wu-shan-si
title: 大塢山寺
titlePinyin: da4 wu4 shan1 si4
titleSlug: da-wu-shan-si
author: 蘇籀
authorPinyin: su1 zhou4
authorSlug: su-zhou
dynasty: 宋
dynastyPinyin: song4
dynastySlug: song
tags: []
---

## 正文

- 巘谷窈幽深，映發杉松嘉。
- 擊鉢半喬木，燒香亂煙霞。
- 穹林擢峭壁，攙竦迴環遮。
- 四合山復山，泉籟音響譁。
- 清致滿樓閣，道人心靡他。
- 寒磵柹栗秋，暗窗秀枇杷。
- 倦飛暫投迹，脫兔無復罝。
- 茹粲鹽酪空，解釧與笄珈。
- 餘生愧語偷，逆旅即住家。
- 戰鼓震淮甸，雄師奮爪牙。
- 儒士繆揣摩，戎韜政紛拏。
- 才智爲人謀，何事丘中麻。
- 冥鴻跨海岱，逝水悲榮華。
- 曠哉遊方外，心迹同幽遐。

## 拼音

- yan3 gu3 yao3 you1 shen1 ， ying4 fa1 shan1 song1 jia1 。
- ji1 bo1 ban4 qiao2 mu4 ， shao1 xiang1 luan4 yan1 xia2 。
- qiong2 lin2 zhuo2 qiao4 bi4 ， chan1 song3 hui2 huan2 zhe1 。
- si4 he2 shan1 fu4 shan1 ， quan2 lai4 yin1 xiang3 hua2 。
- qing1 zhi4 man3 lou2 ge2 ， dao4 ren2 xin1 mi2 ta1 。
- han2 jian4 shi4 li4 qiu1 ， an4 chuang1 xiu4 pi2 pa0 。
- juan4 fei1 zan4 tou2 ji4 ， tuo1 tu4 wu2 fu4 ju1 。
- ru2 can4 yan2 lao4 kong1 ， jie3 chuan4 yu3 ji1 jia1 。
- yu2 sheng1 kui4 yu3 tou1 ， ni4 lü3 ji2 zhu4 jia1 。
- zhan4 gu3 zhen4 huai2 dian4 ， xiong2 shi1 fen4 zhua3 ya2 。
- ru2 shi4 mou2 chuai3 mo2 ， rong2 tao1 zheng4 fen1 na2 。
- cai2 zhi4 wei2 ren2 mou2 ， he2 shi4 qiu1 zhong1 ma2 。
- ming2 hong2 kua4 hai3 dai4 ， shi4 shui3 bei1 rong2 hua2 。
- kuang4 zai1 you2 fang1 wai4 ， xin1 ji4 tong2 you1 xia2 。

## 注释

## 译文

## 赏析
