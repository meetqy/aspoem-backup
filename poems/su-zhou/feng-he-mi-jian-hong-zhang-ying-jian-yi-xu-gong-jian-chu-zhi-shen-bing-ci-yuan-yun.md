---
id: su-zhou-feng-he-mi-jian-hong-zhang-ying-jian-yi-xu-gong-jian-chu-zhi-shen-bing-ci-yuan-yun
title: 奉和秘監洪丈迎諫議徐公建除之什并次元韻
titlePinyin: feng4 he2 mi4 jian1 hong2 zhang4 ying2 jian4 yi4 xu2 gong1 jian4 chu2 zhi1 shen2 bing4 ci4 yuan2 yun4
titleSlug: feng-he-mi-jian-hong-zhang-ying-jian-yi-xu-gong-jian-chu-zhi-shen-bing-ci-yuan-yun
author: 蘇籀
authorPinyin: su1 zhou4
authorSlug: su-zhou
dynasty: 唐
dynastyPinyin: tang2
dynastySlug: tang
tags: []
---

## 正文

- 建極翊皇輿，蓬廬懷致主。
- 除書肆時夏，提綱衆目舉。
- 滿朝想風采，愛及巾墊雨。
- 平平戒自守，落落進攻取。
- 定傾繄其人，防秋今尚暑。
- 執輿岣嶁嶺，櫛風閩海浦。
- 破的出新詩，江山繚樽俎。
- 危機見未萌，剛鯁殊不吐。
- 成憲萬方瞻，作者七人數。
- 收召無遺賢，商山非爲呂。
- 開悟堯舜心，亢宗誠刻苦。
- 閉門踰厥垣，孰與驅馳許。

## 拼音

- jian4 ji2 yi4 huang2 yu2 ， peng2 lu2 huai2 zhi4 zhu3 。
- chu2 shu1 si4 shi2 xia4 ， ti2 gang1 zhong4 mu4 ju3 。
- man3 chao2 xiang3 feng1 cai3 ， ai4 ji2 jin1 dian4 yu3 。
- ping2 ping2 jie4 zi4 shou3 ， luo4 luo4 jin4 gong1 qu3 。
- ding4 qing1 yi1 qi2 ren2 ， fang2 qiu1 jin1 shang4 shu3 。
- zhi2 yu2 gou3 lou3 ling3 ， zhi4 feng1 min3 hai3 pu3 。
- po4 de0 chu1 xin1 shi1 ， jiang1 shan1 liao2 zun1 zu3 。
- wei1 ji1 jian4 wei4 meng2 ， gang1 geng3 shu1 bu4 tu3 。
- cheng2 xian4 wan4 fang1 zhan1 ， zuo4 zhe3 qi1 ren2 shu4 。
- shou1 zhao4 wu2 yi2 xian2 ， shang1 shan1 fei1 wei2 lü3 。
- kai1 wu4 yao2 shun4 xin1 ， kang4 zong1 cheng2 ke4 ku3 。
- bi4 men2 yu2 jue2 yuan2 ， shu2 yu3 qu1 chi2 xu1 。

## 注释

## 译文

## 赏析
