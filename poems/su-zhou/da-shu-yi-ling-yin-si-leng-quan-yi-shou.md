---
id: su-zhou-da-shu-yi-ling-yin-si-leng-quan-yi-shou
title: 大暑憶靈隱寺冷泉一首
titlePinyin: da4 shu3 yi4 ling2 yin3 si4 leng3 quan2 yi4 shou3
titleSlug: da-shu-yi-ling-yin-si-leng-quan-yi-shou
author: 蘇籀
authorPinyin: su1 zhou4
authorSlug: su-zhou
dynasty: 宋
dynastyPinyin: song4
dynastySlug: song
tags: []
---

## 正文

- 我念熱客辭，懷哉冷泉遊。
- 此水暨此山，清便物殊尤。
- 澄渟快一生，晶澈奪兩眸。
- 青瑶碧玻瓈，三頃方能侔。
- 澡雪戲 {山豦} 間，大川漫悠悠。
- 浣瀹鑑臨際，千仞險何求。
- 面堂浸几筵，汎槳颺扁舟。
- 泠泠析酲惛，一一數鰕鰍。
- 當階掬珠璧，欹枕拖綸鈎。
- 雷霆落閘喧，雪霜浮澗流。
- 京江謝潔滑，苕霅雄偏州。
- 月夕了無滓，暑天常似秋。
- 拜塵付一咍，汩泥亦包羞。
- 願浴岐山鳳，勿飲荆州牛。

## 拼音

- wo3 nian4 re4 ke4 ci2 ， huai2 zai1 leng3 quan2 you2 。
- ci3 shui3 ji4 ci3 shan1 ， qing1 bian4 wu4 shu1 you2 。
- cheng2 ting2 kuai4 yi4 sheng1 ， jing1 che4 duo2 liang3 mou2 。
- qing1 yao2 bi4 bo1 li2 ， san1 qing3 fang1 neng2 mou2 。
- zao3 xue3 xi4 { shan1 ju4 } jian4 ， da4 chuan1 man4 you1 you1 。
- huan4 yue4 jian4 lin2 ji4 ， qian1 ren4 xian3 he2 qiu2 。
- mian4 tang2 jin4 ji3 yan2 ， fan4 jiang3 yang2 pian1 zhou1 。
- ling2 ling2 xi1 cheng2 hun1 ， yi1 yi1 shu4 xia1 qiu1 。
- dang1 jie1 ju1 zhu1 bi4 ， qi1 zhen3 tuo1 lun2 gou1 。
- lei2 ting2 luo4 zha2 xuan1 ， xue3 shuang1 fu2 jian4 liu2 。
- jing1 jiang1 xie4 jie2 hua2 ， tiao2 zha4 xiong2 pian1 zhou1 。
- yue4 xi1 le0 wu2 zi3 ， shu3 tian1 chang2 si4 qiu1 。
- bai4 chen2 fu4 yi4 hai1 ， gu3 ni2 yi4 bao1 xiu1 。
- yuan4 yu4 qi2 shan1 feng4 ， wu4 yin3 jing1 zhou1 niu2 。

## 注释

## 译文

## 赏析
