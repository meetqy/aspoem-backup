---
id: su-zhou-bu-ju-qian-xing-yi-shou
title: 卜居遣興一首
titlePinyin: bu3 ju1 qian3 xing1 yi4 shou3
titleSlug: bu-ju-qian-xing-yi-shou
author: 蘇籀
authorPinyin: su1 zhou4
authorSlug: su-zhou
dynasty: 唐
dynastyPinyin: tang2
dynastySlug: tang
tags: []
---

## 正文

- 老懶清吟口角鈐，任真虛一性安恬。
- 士農軌範一身任，孔老窮探兩者兼。
- 齋舍晦晨雞弗已，翱翔晚節蔗彌甜。
- 平生緣業今何憾，佇返神魂倍蓰添。
- 若箇生涯論屋穀，課催童子具醪鹽。
- 俊遊稍謝出囊穎，道念常嗤隔日痁。
- 擬古紕疏何柳骨，攝生精密必張髯。
- 鶴軒發興從譏晏，雁塔乘時定合尖。

## 拼音

- lao3 lan3 qing1 yin2 kou3 jiao3 qian2 ， ren4 zhen1 xu1 yi2 xing4 an1 tian2 。
- shi4 nong2 gui3 fan4 yi4 shen1 ren4 ， kong3 lao3 qiong2 tan4 liang3 zhe3 jian1 。
- zhai1 she4 hui4 chen2 ji1 fu2 yi3 ， ao2 xiang2 wan3 jie2 zhe4 mi2 tian2 。
- ping2 sheng1 yuan2 ye4 jin1 he2 han4 ， zhu4 fan3 shen2 hun2 bei4 xi3 tian1 。
- ruo4 ge4 sheng1 ya2 lun4 wu1 gu3 ， ke4 cui1 tong2 zi3 ju4 lao2 yan2 。
- jun4 you2 shao1 xie4 chu1 nang2 ying3 ， dao4 nian4 chang2 chi1 ge2 ri4 shan1 。
- ni3 gu3 pi1 shu1 he2 liu3 gu3 ， she4 sheng1 jing1 mi4 bi4 zhang1 ran2 。
- he4 xuan1 fa1 xing1 cong2 ji1 yan4 ， yan4 ta3 cheng2 shi2 ding4 he2 jian1 。

## 注释

## 译文

## 赏析
