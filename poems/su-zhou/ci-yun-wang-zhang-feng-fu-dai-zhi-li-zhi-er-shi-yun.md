---
id: su-zhou-ci-yun-wang-zhang-feng-fu-dai-zhi-li-zhi-er-shi-yun
title: 次韻王丈豐父待制荔枝二十韻
titlePinyin: ci4 yun4 wang2 zhang4 feng1 fu4 dai4 zhi4 li4 zhi1 er4 shi2 yun4
titleSlug: ci-yun-wang-zhang-feng-fu-dai-zhi-li-zhi-er-shi-yun
author: 蘇籀
authorPinyin: su1 zhou4
authorSlug: su-zhou
dynasty: 宋
dynastyPinyin: song4
dynastySlug: song
tags: []
---

## 正文

- 葉實根株尚老蒼，龍鱗皋比貴先嘗。
- 千林斷送詩騷酒，三絕無逾色味薌。
- 爛醞恢台養風骨，涵滋沆瀣結天漿。
- 怕寒僻處深於越，贄貢無階遇有唐。
- 葱鬰梧楸共庭戶，風流芝玉秀齋房。
- 剖緘絳錦紛狼藉，瑩手摩尼可比方。
- 頳卵鱗皴雄俎豆，雙珠同蒂媚釵梁。
- 摘憂林薄明朝竭，繆論蕉盧幾許黄。
- 口腹定非孤寓客，甘腴盡道勝吾鄉。
- 峽山高詠詩昌白，韶石英風賦予張。
- 芍藥亦能煩驛置，蒲萄豈必擅西凉。
- 彈圜金橘差堅久，瑛赤含桃詎可雙。
- 逆目提籠過闤闠，解頤夢渴吸湖江。
- 仲宣鴻筆絲綸手，摩詰清才黼藻光。
- 妙絕揀枝牆欲動，纖攕稱擘侍于傍。
- 翰林紀績延真賞，縣長繩愆且彌忘。
- 賜燕行看與懷核，分題今日記升堂。
- 傷時有似少陵杜，上疏豈惟臨武羌。
- 深忌河豚恕瑶柱，沈思橄欖過糖霜。
- 詞情鑒裁俱超卓，促召龍墀獻皂囊。

## 拼音

- ye4 shi2 gen1 zhu1 shang4 lao3 cang1 ， long2 lin2 gao1 bi3 gui4 xian1 chang2 。
- qian1 lin2 duan4 song4 shi1 sao1 jiu3 ， san1 jue2 wu2 yu2 se4 wei4 xiang1 。
- lan4 yun4 hui1 tai2 yang3 feng1 gu3 ， han2 zi1 hang4 xie4 jie2 tian1 jiang1 。
- pa4 han2 pi4 chu3 shen1 wu1 yue4 ， zhi4 gong4 wu2 jie1 yu4 you3 tang2 。
- cong1 yu4 wu2 qiu1 gong4 ting2 hu4 ， feng1 liu2 zhi1 yu4 xiu4 zhai1 fang2 。
- pou1 jian1 jiang4 jin3 fen1 lang2 ji2 ， ying2 shou3 mo2 ni2 ke3 bi3 fang0 。
- cheng1 luan3 lin2 cun1 xiong2 zu3 dou4 ， shuang1 zhu1 tong2 di4 mei4 chai1 liang2 。
- zhai1 you1 lin2 bao2 ming2 chao2 jie2 ， mou2 lun4 jiao1 lu2 ji1 xu1 huang2 。
- kou3 fu4 ding4 fei1 gu1 yu4 ke4 ， gan1 yu2 jin4 dao4 sheng4 wu2 xiang1 。
- xia2 shan1 gao1 yong3 shi1 chang1 bai2 ， shao2 shi2 ying1 feng1 fu4 yu3 zhang1 。
- shao2 yao4 yi4 neng2 fan2 yi4 zhi4 ， pu2 tao2 qi3 bi4 shan4 xi1 liang2 。
- dan4 huan2 jin1 ju2 cha4 jian1 jiu3 ， ying1 chi4 han2 tao2 ju4 ke3 shuang1 。
- ni4 mu4 ti2 long2 guo4 huan2 hui4 ， jie3 yi2 meng4 ke3 xi1 hu2 jiang1 。
- zhong4 xuan1 hong2 bi3 si1 lun2 shou3 ， mo2 jie2 qing1 cai2 fu3 zao3 guang1 。
- miao4 jue2 jian3 zhi1 qiang2 yu4 dong4 ， xian1 xian1 cheng1 bo4 shi4 yu2 bang4 。
- han4 lin2 ji4 ji4 yan2 zhen1 shang3 ， xian4 chang2 sheng2 qian1 qie3 mi2 wang4 。
- ci4 yan4 xing2 kan4 yu3 huai2 he2 ， fen1 ti2 jin1 ri4 ji4 sheng1 tang2 。
- shang1 shi2 you3 si4 shao3 ling2 du4 ， shang4 shu1 qi3 wei2 lin2 wu3 qiang1 。
- shen1 ji4 he2 tun2 shu4 yao2 zhu4 ， shen3 si1 gan3 lan3 guo4 tang2 shuang1 。
- ci2 qing2 jian4 cai2 ju4 chao1 zhuo2 ， cu4 zhao4 long2 chi2 xian4 zao4 nang2 。

## 注释

## 译文

## 赏析
