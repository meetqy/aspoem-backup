---
id: su-zhou-xian-yang-xian-ling-qiu-qing-wei-lou-shi-he-he-zi-ying-chang-ju
title: 咸陽縣令求清渭樓詩和何子應長句
titlePinyin: xian2 yang2 xian4 ling4 qiu2 qing1 wei4 lou2 shi1 he2 he2 zi3 ying1 chang2 ju4
titleSlug: xian-yang-xian-ling-qiu-qing-wei-lou-shi-he-he-zi-ying-chang-ju
author: 蘇籀
authorPinyin: su1 zhou4
authorSlug: su-zhou
dynasty: 宋
dynastyPinyin: song4
dynastySlug: song
tags: []
---

## 正文

- 秦如蒹葭未飽霜，四維不舉空豪强。
- 神疲鬼乏赴功利，兆自襄公終始皇。
- 富極薰天力斡地，諸侯西來誰敢當。
- 范雎李斯乘利勢，蒙驁白起先戎行。
- 韓盧前奔宋鵲舉，角逐海內如驅羊。
- 干戈取之刑法治，舉事夸淫惟快意。
- 時移數盡非徒然，直筆汗青遭唾毀。
- 咸陽宮殿無尺瓦，直抵南山是禾稼。
- 山巔觀闕總成塵，清渭東流無晝夜。
- 昔時此水貫宮垣，今日淪漣縣樓下。
- 無復秦娥洗粧水，時有村童飲牛馬。
- 秋波泠泠泛紅葉，春天波蕩桃花節。
- 清名不與世榮辱，混濁何嘗妨至潔。
- 八川分流皆異態，七澤胸中無芥蔕。
- 直須面面倚危欄，殫睹雍州原野火。
- 樓中有客雍門彈，坐上悲歌擊樽壞。
- 何侯精采如琳琅，携詩揖我謂我臧。
- 我今爲子登樓賦，書版一諷悲興亡。

## 拼音

- qin2 ru2 jian1 jia1 wei4 bao3 shuang1 ， si4 wei2 bu4 ju3 kong1 hao2 qiang2 。
- shen2 pi2 gui3 fa2 fu4 gong1 li4 ， zhao4 zi4 xiang1 gong1 zhong1 shi3 huang2 。
- fu4 ji2 xun1 tian1 li4 wo4 di4 ， zhu1 hou2 xi1 lai2 shui2 gan3 dang1 。
- fan4 ju1 li3 si1 cheng2 li4 shi4 ， meng2 ao4 bai2 qi3 xian1 rong2 xing2 。
- han2 lu2 qian2 ben1 song4 que4 ju3 ， jue2 zhu2 hai3 nei4 ru2 qu1 yang2 。
- gan1 ge1 qu3 zhi1 xing2 fa3 zhi4 ， ju3 shi4 kua1 yin2 wei2 kuai4 yi4 。
- shi2 yi2 shu4 jin4 fei1 tu2 ran2 ， zhi2 bi3 han4 qing1 zao1 tuo4 hui3 。
- xian2 yang2 gong1 dian4 wu2 chi3 wa3 ， zhi2 di3 nan2 shan1 shi4 he2 jia4 。
- shan1 dian1 guan1 que4 zong3 cheng2 chen2 ， qing1 wei4 dong1 liu2 wu2 zhou4 ye4 。
- xi1 shi2 ci3 shui3 guan4 gong1 yuan2 ， jin1 ri4 lun2 lian2 xian4 lou2 xia4 。
- wu2 fu4 qin2 e2 xi3 zhuang1 shui3 ， shi2 you3 cun1 tong2 yin3 niu2 ma3 。
- qiu1 bo1 ling2 ling2 fan4 hong2 ye4 ， chun1 tian1 bo1 dang4 tao2 hua1 jie2 。
- qing1 ming2 bu4 yu3 shi4 rong2 ru3 ， hun4 zhuo2 he2 chang2 fang2 zhi4 jie2 。
- ba1 chuan1 fen1 liu2 jie1 yi4 tai4 ， qi1 ze2 xiong1 zhong1 wu2 jie4 di4 。
- zhi2 xu1 mian4 mian4 yi3 wei1 lan2 ， dan1 du3 yong1 zhou1 yuan2 ye3 huo3 。
- lou2 zhong1 you3 ke4 yong1 men2 dan4 ， zuo4 shang4 bei1 ge1 ji1 zun1 huai4 。
- he2 hou2 jing1 cai3 ru2 lin2 lang2 ， xie2 shi1 yi1 wo3 wei4 wo3 zang1 。
- wo3 jin1 wei2 zi3 deng1 lou2 fu4 ， shu1 ban3 yi4 feng3 bei1 xing1 wang2 。

## 注释

## 译文

## 赏析
