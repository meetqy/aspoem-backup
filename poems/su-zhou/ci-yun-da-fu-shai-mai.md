---
id: su-zhou-ci-yun-da-fu-shai-mai
title: 次韻大父曬麥
titlePinyin: ci4 yun4 da4 fu4 shai4 mai4
titleSlug: ci-yun-da-fu-shai-mai
author: 蘇籀
authorPinyin: su1 zhou4
authorSlug: su-zhou
dynasty: 宋
dynastyPinyin: song4
dynastySlug: song
tags: []
---

## 正文

- 西郊歲種十畝麥，自笑不耕惟坐食。
- 吾人一飽已天幸，此外何心更求得。
- 我田長熟無旱潦，玉粒收來堅且好。
- 豈同豪右執券契，虐取多求急於盜。
- 我家治生無奇功，累世守此慈儉風。
- 倉囷不滿非所恤，冒暑一曬安敢慵。
- 長空不見纖雲起，沽酒烹雞會鄰里。
- 炎飚不厭塵滿身，冷餅行看冰上齒。
- 閒居捨此一事無，狥時干祿姑捨諸。
- 信知爲農自足樂，秦相未必賢牽盧。

## 拼音

- xi1 jiao1 sui4 zhong3 shi2 mu3 mai4 ， zi4 xiao4 bu4 geng1 wei2 zuo4 shi2 。
- wu2 ren2 yi4 bao3 yi3 tian1 xing4 ， ci3 wai4 he2 xin1 geng4 qiu2 de2 。
- wo3 tian2 chang2 shu2 wu2 han4 liao2 ， yu4 li4 shou1 lai2 jian1 qie3 hao3 。
- qi3 tong2 hao2 you4 zhi2 quan4 qi4 ， nüe4 qu3 duo1 qiu2 ji2 wu1 dao4 。
- wo3 jia1 zhi4 sheng1 wu2 qi2 gong1 ， lei3 shi4 shou3 ci3 ci2 jian3 feng1 。
- cang1 qun1 bu4 man3 fei1 suo3 xu4 ， mao4 shu3 yi2 shai4 an1 gan3 yong1 。
- chang2 kong1 bu2 jian4 xian1 yun2 qi3 ， gu1 jiu3 peng1 ji1 hui4 lin2 li3 。
- yan2 biao1 bu2 yan4 chen2 man3 shen1 ， leng3 bing3 xing2 kan4 bing1 shang4 chi3 。
- xian2 ju1 she3 ci3 yi2 shi4 wu2 ， xun4 shi2 gan1 lu4 gu1 she3 zhu1 。
- xin4 zhi1 wei2 nong2 zi4 zu2 le4 ， qin2 xiang1 wei4 bi4 xian2 qian1 lu2 。

## 注释

## 译文

## 赏析
