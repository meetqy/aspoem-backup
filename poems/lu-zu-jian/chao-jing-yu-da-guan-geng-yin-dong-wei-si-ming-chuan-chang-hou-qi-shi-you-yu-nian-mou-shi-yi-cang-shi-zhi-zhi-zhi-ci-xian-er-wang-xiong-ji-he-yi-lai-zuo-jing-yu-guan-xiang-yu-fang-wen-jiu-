---
id: lu-zu-jian-chao-jing-yu-da-guan-geng-yin-dong-wei-si-ming-chuan-chang-hou-qi-shi-you-yu-nian-mou-shi-yi-cang-shi-zhi-zhi-zhi-ci-xian-er-wang-xiong-ji-he-yi-lai-zuo-jing-yu-guan-xiang-yu-fang-wen-jiu-ji-gu-chuan-shang-you-ke-kao-ou-cheng-shu-yu-jian-ji-he-yin-cheng-shu-hui
title: 晁景迂大觀庚寅冬爲四明船場後七十有餘年某適以倉氏之職至此閒而王兄季和亦來作景迂官相與訪問舊迹故傳尚有可考偶成數語簡季和因呈叔晦
titlePinyin: chao2 jing3 yu1 da4 guan1 geng1 yin2 dong1 wei2 si4 ming2 chuan2 chang3 hou4 qi1 shi2 you3 yu2 nian2 mou3 shi4 yi3 cang1 shi4 zhi1 zhi2 zhi4 ci3 xian2 er2 wang2 xiong1 ji4 he2 yi4 lai2 zuo4 jing3 yu1 guan1 xiang1 yu3 fang3 wen4 jiu4 ji4 gu4 chuan2 shang4 you3 ke3 kao3 ou3 cheng2 shu4 yu3 jian3 ji4 he2 yin1 cheng2 shu1 hui4
titleSlug: chao-jing-yu-da-guan-geng-yin-dong-wei-si-ming-chuan-chang-hou-qi-shi-you-yu-nian-mou-shi-yi-cang-shi-zhi-zhi-zhi-ci-xian-er-wang-xiong-ji-he-yi-lai-zuo-jing-yu-guan-xiang-yu-fang-wen-jiu-ji-gu-chuan-shang-you-ke-kao-ou-cheng-shu-yu-jian-ji-he-yin-cheng-shu-hui
author: 呂祖儉
authorPinyin: lü3 zu3 jian3
authorSlug: lu-zu-jian
dynasty: 宋
dynastyPinyin: song4
dynastySlug: song
tags: []
---

## 正文

- 鄞川舊有船司空，小亭晚望江之東。
- 父老猶能理前話，無錢無木人無功。
- 風流已往四十載，水仙木犀徒自紅。
- 吾嘗夜看司空集，元符上書入邪中。
- 歲月蹉跎今幾許，俯仰一身隨轉蓬。
- 自爾怕道四明守，詎有律呂爲始終。
- 易系後譜此時有，又得剛說來發蒙。
- 魯人獵較亦獵較，復使妙句追飛鴻。
- 朅來海頭四閲月，塵埃滿袖生𣰥氃。
- 平生執鞭所欣慕，追尋故蹟得數弓。
- 超然之名猶可想，海氣微茫日未曨。
- 越中豈是不好事，別乘皆賢心已㤝。
- 場官繾綣真我友，欲來卜築祠此翁。
- 大書特書景迂號，庶幾遺躅常清通。
- 簿書期會目前耳，此意當令齊洛嵩。
- 豐公室外草芃芃，了齋却埽耳若聾。
- 當時二士相游從，夜闌太息非爲躬。
- 年運而往將溟濛，後輩風□□□□。
- 薄材微宦猶未工，尸祝越俎自忡忡。
- 誰圖遺像寘學宮，時與先儒相磨礲。
- 却歸金華守吾宗，端坐不出固其窮。

## 拼音

- yin2 chuan1 jiu4 you3 chuan2 si1 kong1 ， xiao3 ting2 wan3 wang4 jiang1 zhi1 dong1 。
- fu4 lao3 you2 neng2 li3 qian2 hua4 ， wu2 qian2 wu2 mu4 ren2 wu2 gong1 。
- feng1 liu2 yi3 wang3 si4 shi2 zai4 ， shui3 xian1 mu4 xi1 tu2 zi4 hong2 。
- wu2 chang2 ye4 kan4 si1 kong1 ji2 ， yuan2 fu2 shang4 shu1 ru4 xie2 zhong1 。
- sui4 yue4 cuo1 tuo2 jin1 ji1 xu1 ， fu3 yang3 yi4 shen1 sui2 zhuan3 peng2 。
- zi4 er3 pa4 dao4 si4 ming2 shou3 ， ju4 you3 lü4 lü3 wei2 shi3 zhong1 。
- yi4 xi4 hou4 pu3 ci3 shi2 you3 ， you4 de2 gang1 shuo1 lai2 fa1 meng2 。
- lu3 ren2 lie4 jiao4 yi4 lie4 jiao4 ， fu4 shi3 miao4 ju4 zhui1 fei1 hong2 。
- qie4 lai2 hai3 tou2 si4 yue4 yue4 ， chen2 ai1 man3 xiu4 sheng1 𣰥 tong2 。
- ping2 sheng1 zhi2 bian1 suo3 xin1 mu4 ， zhui1 xun2 gu4 ji4 de2 shu4 gong1 。
- chao1 ran2 zhi1 ming2 you2 ke3 xiang3 ， hai3 qi4 wei1 mang2 ri4 wei4 long2 。
- yue4 zhong1 qi3 shi4 bu4 hao3 shi4 ， bie2 cheng2 jie1 xian2 xin1 yi3 㤝。
- chang3 guan1 qian3 quan3 zhen1 wo3 you3 ， yu4 lai2 bu3 zhu4 ci2 ci3 weng1 。
- da4 shu1 te4 shu1 jing3 yu1 hao4 ， shu4 ji1 yi2 zhu2 chang2 qing1 tong1 。
- bo2 shu1 qi1 hui4 mu4 qian2 er3 ， ci3 yi4 dang1 ling4 qi2 luo4 song1 。
- feng1 gong1 shi4 wai4 cao3 peng2 peng2 ， liao3 zhai1 que4 sao4 er3 ruo4 long2 。
- dang1 shi2 er4 shi4 xiang1 you2 cong2 ， ye4 lan2 tai4 xi1 fei1 wei2 gong1 。
- nian2 yun4 er2 wang3 jiang1 ming2 meng2 ， hou4 bei4 feng1 □□□□。
- bao2 cai2 wei1 huan4 you2 wei4 gong1 ， shi1 zhu4 yue4 zu3 zi4 chong1 chong1 。
- shui2 tu2 yi2 xiang4 zhi4 xue2 gong1 ， shi2 yu3 xian1 ru2 xiang1 mo2 long2 。
- que4 gui1 jin1 hua2 shou3 wu2 zong1 ， duan1 zuo4 bu4 chu1 gu4 qi2 qiong2 。

## 注释

## 译文

## 赏析
