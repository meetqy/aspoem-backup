---
id: liu-kai-yuan-ji-ai-ci
title: 袁姬哀辭
titlePinyin: yuan2 ji1 ai1 ci2
titleSlug: yuan-ji-ai-ci
author: 柳開
authorPinyin: liu3 kai1
authorSlug: liu-kai
dynasty: 宋
dynastyPinyin: song4
dynastySlug: song
tags: []
---

## 正文

- 彼美袁姬兮，柔芳懿懿。
- 瑶沈蕣瘁兮，追惟弗洎。
- 陰質弱卑兮，資陽望貴。
- 壽康攸遂兮，夭愆所利。
- 北塞南荒兮，偕行萬里。
- 寧期不修兮，溘然而逝。
- 奔服勤劬兮，喪爾母子。
- 恫毒我懷兮，摧傷骨髓。
- 高旻孔仁兮，皇適予委。
- 明知有生兮，亦必有死。
- 無如奈何兮，情思岡已。
- 倏焉胡往兮，音容莫寄。
- 餘玩遺香兮，忍孰爲視。
- 桂山嶄嶄兮，翠攢若指。
- 曷能可忘兮，我心於此。
- 西流之日兮，東流之水。
- 瞬息一去兮，終天遠矣。

## 拼音

- bi3 mei3 yuan2 ji1 xi1 ， rou2 fang1 yi4 yi4 。
- yao2 shen3 shun4 cui4 xi1 ， zhui1 wei2 fu2 ji4 。
- yin1 zhi4 ruo4 bei1 xi1 ， zi1 yang2 wang4 gui4 。
- shou4 kang1 you1 sui4 xi1 ， yao1 qian1 suo3 li4 。
- bei3 sai1 nan2 huang1 xi1 ， xie2 xing2 wan4 li3 。
- ning2 qi1 bu4 xiu1 xi1 ， ke4 ran2 er2 shi4 。
- ben1 fu2 qin2 qu2 xi1 ， sang1 er3 mu3 zi3 。
- dong4 du2 wo3 huai2 xi1 ， cui1 shang1 gu3 sui3 。
- gao1 min2 kong3 ren2 xi1 ， huang2 shi4 yu3 wei3 。
- ming2 zhi1 you3 sheng1 xi1 ， yi4 bi4 you3 si3 。
- wu2 ru2 nai4 he2 xi1 ， qing2 si1 gang1 yi3 。
- shu1 yan1 hu2 wang3 xi1 ， yin1 rong2 mo4 ji4 。
- yu2 wan2 yi2 xiang1 xi1 ， ren3 shu2 wei2 shi4 。
- gui4 shan1 zhan3 zhan3 xi1 ， cui4 zan3 ruo4 zhi3 。
- he2 neng2 ke3 wang4 xi1 ， wo3 xin1 wu1 ci3 。
- xi1 liu2 zhi1 ri4 xi1 ， dong1 liu2 zhi1 shui3 。
- shun4 xi1 yi2 qu4 xi1 ， zhong1 tian1 yuan3 yi3 。

## 注释

## 译文

## 赏析
