---
id: liu-kai-zeng-zhu-jin-shi-shi
title: 贈諸進士詩
titlePinyin: zeng4 zhu1 jin4 shi4 shi1
titleSlug: zeng-zhu-jin-shi-shi
author: 柳開
authorPinyin: liu3 kai1
authorSlug: liu-kai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 今年舉進士，必誰登高第。
- 孫傳及孫僅，外復有丁謂。
- 到京見陳訪，好尚同韓洎。
- 館中諸仙郎，綸閤賢三字。
- 翰林四主人，列辟羣英粹。
- 厝騰走大名，淜轟天邑沸。
- 怒浪航斯濟，駿蹄御良轡。
- 緣險徑梯空，餓腸勞填味。
- 我何爲欣歡，名身苦將悴。
- 北塞絕戎勳，南荒政遭墜。
- 焦焦家殫窮，口衆食增累。
- 雛豝餘十輩，業學莫能器。
- 髮白壯心衰，不覺老之至。
- 跼縮步九衢，羞畏同腐婢。
- 仰瞻爾數子，吾道終焉寄。
- 無爲忽于予，斯文幸專繼。

## 拼音

- jin1 nian2 ju3 jin4 shi4 ， bi4 shui2 deng1 gao1 di4 。
- sun1 chuan2 ji2 sun1 jin3 ， wai4 fu4 you3 ding1 wei4 。
- dao4 jing1 jian4 chen2 fang3 ， hao3 shang4 tong2 han2 ji4 。
- guan3 zhong1 zhu1 xian1 lang2 ， lun2 he2 xian2 san1 zi4 。
- han4 lin2 si4 zhu3 ren2 ， lie4 pi4 qun2 ying1 cui4 。
- cuo4 teng2 zou3 da4 ming2 ， peng2 hong1 tian1 yi4 fei4 。
- nu4 lang4 hang2 si1 ji4 ， jun4 ti2 yu4 liang2 pei4 。
- yuan2 xian3 jing4 ti1 kong1 ， e4 chang2 lao2 tian2 wei4 。
- wo3 he2 wei2 xin1 huan1 ， ming2 shen1 ku3 jiang1 cui4 。
- bei3 sai1 jue2 rong2 xun1 ， nan2 huang1 zheng4 zao1 zhui4 。
- jiao1 jiao1 jia1 dan1 qiong2 ， kou3 zhong4 shi2 zeng1 lei4 。
- chu2 ba1 yu2 shi2 bei4 ， ye4 xue2 mo4 neng2 qi4 。
- fa4 bai2 zhuang4 xin1 shuai1 ， bu4 jue2 lao3 zhi1 zhi4 。
- ju2 suo1 bu4 jiu3 qu2 ， xiu1 wei4 tong2 fu3 bi4 。
- yang3 zhan1 er3 shu4 zi3 ， wu2 dao4 zhong1 yan1 ji4 。
- wu2 wei2 hu1 yu2 yu3 ， si1 wen2 xing4 zhuan1 ji4 。

## 注释

## 译文

## 赏析
