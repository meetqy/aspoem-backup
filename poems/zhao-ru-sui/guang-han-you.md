---
id: zhao-ru-sui-guang-han-you
title: 廣寒遊
titlePinyin: guang3 han2 you2
titleSlug: guang-han-you
author: 趙汝鐩
authorPinyin: zhao4 ru3 sui4
authorSlug: zhao-ru-sui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 九秋半矩月團團，瓊瑶世界夜氣寒。
- 羽士躍身導阿瞞，麾斥八極青雲端。
- 老柯擲桂香不死，銀橋跨空一萬里。
- 飛步抽簪扣玉扃，中有素娥三千人。
- 綠瞳翦水鬢堆霧，風卷縞袖條脫露。
- 琅璈雲笛廣庭舞，笑乘白鸞弄蟾兔。
- 歸裁仙曲作霓裳，天音盡洗凡絲簧。
- 霞裾星珮羅兩行，玉環垂手春風場。
- 樽前盡日看未足，絳膏泣鳳夜繼燭。
- 宮商忽變不可聽，馬嵬斜谷雨霖鈴。

## 拼音

- jiu3 qiu1 ban4 ju3 yue4 tuan2 tuan2 ， qiong2 yao2 shi4 jie4 ye4 qi4 han2 。
- yu3 shi4 yue4 shen1 dao3 a1 man2 ， hui1 chi4 ba1 ji2 qing1 yun2 duan1 。
- lao3 ke1 zhi4 gui4 xiang1 bu4 si3 ， yin2 qiao2 kua4 kong1 yi2 wan4 li3 。
- fei1 bu4 chou1 zan1 kou4 yu4 jiong1 ， zhong1 you3 su4 e2 san1 qian1 ren2 。
- lü4 tong2 jian3 shui3 bin4 dui1 wu4 ， feng1 juan4 gao3 xiu4 tiao2 tuo1 lu4 。
- lang2 ao2 yun2 di2 guang3 ting2 wu3 ， xiao4 cheng2 bai2 luan2 nong4 chan2 tu4 。
- gui1 cai2 xian1 qu3 zuo4 ni2 chang2 ， tian1 yin1 jin4 xi3 fan2 si1 huang2 。
- xia2 ju1 xing1 pei4 luo2 liang3 xing2 ， yu4 huan2 chui2 shou3 chun1 feng1 chang3 。
- zun1 qian2 jin4 ri4 kan4 wei4 zu2 ， jiang4 gao1 qi4 feng4 ye4 ji4 zhu2 。
- gong1 shang1 hu1 bian4 bu4 ke3 ting1 ， ma3 wei2 xie2 gu3 yu3 lin2 ling2 。

## 注释

## 译文

## 赏析
