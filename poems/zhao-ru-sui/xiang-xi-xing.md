---
id: zhao-ru-sui-xiang-xi-xing
title: 湘西行
titlePinyin: xiang1 xi1 xing2
titleSlug: xiang-xi-xing
author: 趙汝鐩
authorPinyin: zhao4 ru3 sui4
authorSlug: zhao-ru-sui
dynasty: 宋
dynastyPinyin: song4
dynastySlug: song
tags: []
---

## 正文

- 吾嘗誦麓山盤紆句，又嘗誦深林玲瓏詩。
- 前有工部後吏部，拈出千古湘西奇。
- 扶藜遊目逐蕭爽，捫蘿陟磴忘嶮巇。
- 杉檜摇空蛟虬舞，嶺壑翳霧猿猱悲。
- 晨昏兩鐘遞名剎，日月一壇老仙祠。
- 摩幹徘徊憐晉柏，剝苔俯仰認唐碑。
- 碧虛心照眼已闊，更上萬仞層臺危。
- 楚濤左渺連七澤，蠻煙右湧迷九嶷。
- 學宮岧嶢壓勝槩，百泉曲折流方池。
- 英才涵濡教育樂，風雩慨想莫春時。
- 登臨殊未徧幽境，殘陽木末墜紅影。
- 松陰夾道倒接䍦，不遣前訶殺風景。
- 小留一片瀟湘亭，雙鷺飛來妝秋屏。
- 橘垂嫩顆匝洲青，芷紛柔葉飄岸馨。
- 冥搜枯腸浪著語，對人欲舉不敢舉。
- 拍欄但吟工部吏部兩大篇，水光山色俱欣然。

## 拼音

- wu2 chang2 song4 lu4 shan1 pan2 yu1 ju4 ， you4 chang2 song4 shen1 lin2 ling2 long2 shi1 。
- qian2 you3 gong1 bu4 hou4 li4 bu4 ， nian1 chu1 qian1 gu3 xiang1 xi1 qi2 。
- fu2 li2 you2 mu4 zhu2 xiao1 shuang3 ， men2 luo2 zhi4 deng4 wang4 xian3 xi1 。
- shan1 gui4 yao2 kong1 jiao1 qiu2 wu3 ， ling3 he4 yi4 wu4 yuan2 nao2 bei1 。
- chen2 hun1 liang3 zhong1 di4 ming2 cha4 ， ri4 yue4 yi1 tan2 lao3 xian1 ci2 。
- mo2 gan4 pai2 huai2 lian2 jin4 bai3 ， bao1 tai2 fu3 yang3 ren4 tang2 bei1 。
- bi4 xu1 xin1 zhao4 yan3 yi3 kuo4 ， geng4 shang4 wan4 ren4 ceng2 tai2 wei1 。
- chu3 tao1 zuo3 miao3 lian2 qi1 ze2 ， man2 yan1 you4 yong3 mi2 jiu3 yi2 。
- xue2 gong1 tiao2 yao2 ya1 sheng4 gai4 ， bai3 quan2 qu1 zhe2 liu2 fang1 chi2 。
- ying1 cai2 han2 ru2 jiao4 yu4 le4 ， feng1 yu2 kai3 xiang3 mo4 chun1 shi2 。
- deng1 lin2 shu1 wei4 bian4 you1 jing4 ， can2 yang2 mu4 mo4 zhui4 hong2 ying3 。
- song1 yin1 jia1 dao4 dao3 jie1 䍦， bu4 qian3 qian2 he1 sha1 feng1 jing3 。
- xiao3 liu2 yi2 pian4 xiao1 xiang1 ting2 ， shuang1 lu4 fei1 lai2 zhuang1 qiu1 ping2 。
- ju2 chui2 nen4 ke1 za1 zhou1 qing1 ， zhi3 fen1 rou2 ye4 piao1 an4 xin1 。
- ming2 sou1 ku1 chang2 lang4 zhu4 yu3 ， dui4 ren2 yu4 ju3 bu4 gan3 ju3 。
- pai1 lan2 dan4 yin2 gong1 bu4 li4 bu4 liang3 da4 pian1 ， shui3 guang1 shan1 se4 ju4 xin1 ran2 。

## 注释

## 译文

## 赏析
