---
id: zhao-ru-sui-qie-bo-ming
title: 妾薄命
titlePinyin: qie4 bo2 ming4
titleSlug: qie-bo-ming
author: 趙汝鐩
authorPinyin: zhao4 ru3 sui4
authorSlug: zhao-ru-sui
dynasty: 宋
dynastyPinyin: song4
dynastySlug: song
tags: []
---

## 正文

- 冶容麗質世鮮比，擇對年少風流子。
- 並欄觀魚雙戲水，妾心郎心誓如此。
- 一朝結束萬里行，東欲到海西到秦。
- 醉中慷慨躍馬去，出門十年無信音。
- 或傳淫蕩歸不得，或傳已作泉下客。
- 郎兮郎兮奈若何，恨淚徹夜孤枕滴。
- 君不聞鶑鶑錦字寄西遊，玉環綵絲意綢繆。
- 郎心忍向他人笑，下床徒自爲郎羞。
- 又不聞盼盼樽前小垂手，燕子樓深情獨厚。
- 豈期紅粉遽成灰，怨句空吟三百首。

## 拼音

- ye3 rong2 li2 zhi4 shi4 xian1 bi3 ， ze2 dui4 nian2 shao4 feng1 liu2 zi3 。
- bing4 lan2 guan1 yu2 shuang1 xi4 shui3 ， qie4 xin1 lang2 xin1 shi4 ru2 ci3 。
- yi4 zhao1 jie2 shu4 wan4 li3 xing2 ， dong1 yu4 dao4 hai3 xi1 dao4 qin2 。
- zui4 zhong1 kang1 kai3 yue4 ma3 qu4 ， chu1 men2 shi2 nian2 wu2 xin4 yin1 。
- huo4 chuan2 yin2 dang4 gui1 bu4 de2 ， huo4 chuan2 yi3 zuo4 quan2 xia4 ke4 。
- lang2 xi1 lang2 xi1 nai4 ruo4 he2 ， hen4 lei4 che4 ye4 gu1 zhen3 di1 。
- jun1 bu4 wen2 ying1 ying1 jin3 zi4 ji4 xi1 you2 ， yu4 huan2 cai3 si1 yi4 chou2 mou2 。
- lang2 xin1 ren3 xiang4 ta1 ren2 xiao4 ， xia4 chuang2 tu2 zi4 wei2 lang2 xiu1 。
- you4 bu4 wen2 pan4 pan4 zun1 qian2 xiao3 chui2 shou3 ， yan4 zi0 lou2 shen1 qing2 du2 hou4 。
- qi3 qi1 hong2 fen3 ju4 cheng2 hui1 ， yuan4 ju4 kong1 yin2 san1 bai3 shou3 。

## 注释

## 译文

## 赏析
