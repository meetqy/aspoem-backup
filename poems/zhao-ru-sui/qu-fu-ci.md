---
id: zhao-ru-sui-qu-fu-ci
title: 去婦辭
titlePinyin: qu4 fu4 ci2
titleSlug: qu-fu-ci
author: 趙汝鐩
authorPinyin: zhao4 ru3 sui4
authorSlug: zhao-ru-sui
dynasty: 宋
dynastyPinyin: song4
dynastySlug: song
tags: []
---

## 正文

- 入得良人門，自誓終此身。
- 掃室擁箕箒，進盥躬盤巾。
- 采桑趨隴首，薦蘋潔澗濱。
- 十年盡婦道，惟恐堂前嗔。
- 上和下睦本無事，一二小姑恣萋斐。
- 浸潤既深貝錦成，不棄不出譖不已。
- 良人繾綣涕漣洏，父母之命安敢違。
- 舉頭天邊指缺月，暫缺須有團圓時。
- 君不聞章臺長條依舊垂，樂昌半鏡還復歸。

## 拼音

- ru4 de2 liang2 ren2 men2 ， zi4 shi4 zhong1 ci3 shen1 。
- sao3 shi4 yong1 ji1 zhou3 ， jin4 guan4 gong1 pan2 jin1 。
- cai3 sang1 qu1 long3 shou3 ， jian4 pin2 jie2 jian4 bin1 。
- shi2 nian2 jin4 fu4 dao4 ， wei2 kong3 tang2 qian2 chen1 。
- shang4 he2 xia4 mu4 ben3 wu2 shi4 ， yi1 er4 xiao3 gu1 zi4 qi1 fei3 。
- jin4 run4 ji4 shen1 bei4 jin3 cheng2 ， bu2 qi4 bu4 chu1 zen4 bu4 yi3 。
- liang2 ren2 qian3 quan3 ti4 lian2 er2 ， fu4 mu3 zhi1 ming4 an1 gan3 wei2 。
- ju3 tou2 tian1 bian1 zhi3 que1 yue4 ， zan4 que1 xu1 you3 tuan2 yuan2 shi2 。
- jun1 bu4 wen2 zhang1 tai2 chang2 tiao2 yi1 jiu4 chui2 ， le4 chang1 ban4 jing4 huan2 fu4 gui1 。

## 注释

## 译文

## 赏析
