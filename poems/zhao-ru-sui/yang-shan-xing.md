---
id: zhao-ru-sui-yang-shan-xing
title: 仰山行
titlePinyin: yang3 shan1 xing2
titleSlug: yang-shan-xing
author: 趙汝鐩
authorPinyin: zhao4 ru3 sui4
authorSlug: zhao-ru-sui
dynasty: 宋
dynastyPinyin: song4
dynastySlug: song
tags: []
---

## 正文

- 平生幾兩謝公屐，愛山愛水真成癖。
- 集雲峰在指顧間，年來抗塵乃絕跡。
- 西風從臾作意登，佛境未入心境清。
- 九秋顥氣接嵐氣，五里松聲答泉聲。
- 招提金碧壓深窈，鐘皷四時遞昏曉。
- 梵音獨許山鳥聽，禪夢不驚胡蝶遶。
- 土腴露飽蔬笋鮮，一粥一飯天上僧。
- 伊蒲供罷日卓午，浮空半是烹茶煙。
- 四藤欲知閣中味，萬字欲參堂上意。
- 請將此事且姑置，坐看山雨濯晚翠。

## 拼音

- ping2 sheng1 ji1 liang3 xie4 gong1 ji1 ， ai4 shan1 ai4 shui3 zhen1 cheng2 pi3 。
- ji2 yun2 feng1 zai4 zhi3 gu4 jian4 ， nian2 lai2 kang4 chen2 nai3 jue2 ji4 。
- xi1 feng1 cong2 yu2 zuo4 yi4 deng1 ， fo2 jing4 wei4 ru4 xin1 jing4 qing1 。
- jiu3 qiu1 hao4 qi4 jie1 lan2 qi4 ， wu3 li3 song1 sheng1 da2 quan2 sheng1 。
- zhao1 ti2 jin1 bi4 ya1 shen1 yao3 ， zhong1 gu3 si4 shi2 di4 hun1 xiao3 。
- fan4 yin1 du2 xu1 shan1 niao3 ting1 ， shan4 meng4 bu4 jing1 hu2 die2 rao4 。
- tu3 yu2 lu4 bao3 shu1 sun3 xian1 ， yi4 zhou1 yi2 fan4 tian1 shang4 seng1 。
- yi1 pu2 gong4 ba4 ri4 zhuo2 wu3 ， fu2 kong1 ban4 shi4 peng1 cha2 yan1 。
- si4 teng2 yu4 zhi1 ge2 zhong1 wei4 ， wan4 zi4 yu4 can1 tang2 shang4 yi4 。
- qing3 jiang1 ci3 shi4 qie3 gu1 zhi4 ， zuo4 kan4 shan1 yu3 zhuo2 wan3 cui4 。

## 注释

## 译文

## 赏析
