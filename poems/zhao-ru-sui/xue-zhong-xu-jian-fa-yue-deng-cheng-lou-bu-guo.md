---
id: zhao-ru-sui-xue-zhong-xu-jian-fa-yue-deng-cheng-lou-bu-guo
title: 雪中徐檢法約登城樓不果
titlePinyin: xue3 zhong1 xu2 jian3 fa3 yue1 deng1 cheng2 lou2 bu4 guo3
titleSlug: xue-zhong-xu-jian-fa-yue-deng-cheng-lou-bu-guo
author: 趙汝鐩
authorPinyin: zhao4 ru3 sui4
authorSlug: zhao-ru-sui
dynasty: 宋
dynastyPinyin: song4
dynastySlug: song
tags: []
---

## 正文

- 今年一雪恰一月，天工弄巧寒饕餮。
- 朔風吹碎洞庭浪，細結瑶花遍銀闕。
- 倚杖測試三尺强，平陸皓皓失凹凸。
- 梅梢模糊裹寒香，鳥影伶俜棲凍葉。
- 有客約上城南樓，膏吾車兮俄復輟。
- 呼兒反關袁安巷，小窗風味寒於鐵。
- 未須金帳斟羊羔，薄酒也能春兩頰。
- 三杯五杯亦徑醉，曲肱一枕香雲絕。
- 夢裏騎馿過灞橋，記得新詩醒時說。

## 拼音

- jin1 nian2 yi4 xue3 qia4 yi1 yue4 ， tian1 gong1 nong4 qiao3 han2 tao1 tie4 。
- shuo4 feng1 chui1 sui4 dong4 ting2 lang4 ， xi4 jie2 yao2 hua1 bian4 yin2 que4 。
- yi3 zhang4 ce4 shi4 san1 chi3 qiang2 ， ping2 lu4 hao4 hao4 shi1 ao1 tu1 。
- mei2 shao1 mo2 hu0 guo3 han2 xiang1 ， niao3 ying3 ling2 ping1 qi1 dong4 ye4 。
- you3 ke4 yue1 shang4 cheng2 nan2 lou2 ， gao1 wu2 ju1 xi1 e2 fu4 chuo4 。
- hu1 er2 fan3 guan1 yuan2 an1 xiang4 ， xiao3 chuang1 feng1 wei4 han2 wu1 tie3 。
- wei4 xu1 jin1 zhang4 zhen1 yang2 gao1 ， bo2 jiu3 ye3 neng2 chun1 liang3 jia2 。
- san1 bei1 wu3 bei1 yi4 jing4 zui4 ， qu1 gong1 yi4 zhen3 xiang1 yun2 jue2 。
- meng4 li3 qi2 lu2 guo4 ba4 qiao2 ， ji4 de2 xin1 shi1 xing3 shi2 shuo1 。

## 注释

## 译文

## 赏析
