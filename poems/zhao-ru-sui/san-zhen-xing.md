---
id: zhao-ru-sui-san-zhen-xing
title: 三珍行
titlePinyin: san1 zhen1 xing2
titleSlug: san-zhen-xing
author: 趙汝鐩
authorPinyin: zhao4 ru3 sui4
authorSlug: zhao-ru-sui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 西清平生雅好奇，夜則忘寐晝忘饑。
- 搜今抉古竭心力，常恐世間一物遺。
- 雲霧軒窗煙月戶，萬寶彙列牙籤垂。
- 循環邏視日千匝，拊摩拂拭心融怡。
- 驚寇披猖變倉卒，六丁下取留毫釐。
- 收拾售用自不足，尚輟三珍贈我爲。
- 六幅之珍老坡字，印可誰氏參寥師。
- 怒鵬九萬氣吞吐，驪珠百二光陸離。
- 兩軸之珍雲子畫，李杜跨蹇將何之。
- 華陰縣裏過門日，浣花溪上尋春時。
- 一張之珍太古琴，孤桐斲削嶧陽枝。
- 刻名漱玉世少比，較昔響泉彼堪嗤。
- 銀鈎鐵畫貴楷正，此則倚醉飛蛟螭。
- 寸馬豆人貴纖密，此則縱意隳藩籬。
- 金徽玉軫貴音韵，此則得趣絕絃絲。
- 天機皆由胸襟出，妙處莫以形迹窺。
- 愛茲三珍每自隨，酒酣呼馿任倒騎。
- 抱琴委轡烏角欹，琅然高吟夏夜詩。

## 拼音

- xi1 qing1 ping2 sheng1 ya3 hao4 qi2 ， ye4 ze2 wang4 mei4 zhou4 wang4 ji1 。
- sou1 jin1 jue2 gu3 jie2 xin1 li4 ， chang2 kong3 shi4 jian4 yi2 wu4 yi2 。
- yun2 wu4 xuan1 chuang1 yan1 yue4 hu4 ， wan4 bao3 hui4 lie4 ya2 qian1 chui2 。
- xun2 huan2 luo2 shi4 ri4 qian1 za1 ， fu3 mo2 fu2 shi4 xin1 rong2 yi2 。
- jing1 kou4 pi1 chang1 bian4 cang1 zu2 ， liu4 ding1 xia4 qu3 liu2 hao2 li2 。
- shou1 shi0 shou4 yong4 zi4 bu4 zu2 ， shang4 chuo4 san1 zhen1 zeng4 wo3 wei2 。
- liu4 fu2 zhi1 zhen1 lao3 po1 zi4 ， yin4 ke3 shui2 shi4 can1 liao2 shi1 。
- nu4 peng2 jiu3 wan4 qi4 tun1 tu3 ， li2 zhu1 bai3 er4 guang1 lu4 li2 。
- liang3 zhou2 zhi1 zhen1 yun2 zi3 hua4 ， li3 du4 kua4 jian3 jiang1 he2 zhi1 。
- hua2 yin1 xian4 li3 guo4 men2 ri4 ， huan4 hua1 xi1 shang4 xun2 chun1 shi2 。
- yi4 zhang1 zhi1 zhen1 tai4 gu3 qin2 ， gu1 tong2 zhuo2 xiao1 yi4 yang2 zhi1 。
- ke4 ming2 shu4 yu4 shi4 shao3 bi3 ， jiao4 xi1 xiang3 quan2 bi3 kan1 chi1 。
- yin2 gou1 tie3 hua4 gui4 kai3 zheng4 ， ci3 ze2 yi3 zui4 fei1 jiao1 chi1 。
- cun4 ma3 dou4 ren2 gui4 xian1 mi4 ， ci3 ze2 zong4 yi4 hui1 fan1 li2 。
- jin1 hui1 yu4 zhen3 gui4 yin1 yun4 ， ci3 ze2 de2 qu4 jue2 xian2 si1 。
- tian1 ji1 jie1 you2 xiong1 jin1 chu1 ， miao4 chu3 mo4 yi3 xing2 ji4 kui1 。
- ai4 zi1 san1 zhen1 mei3 zi4 sui2 ， jiu3 han1 hu1 lu2 ren4 dao3 qi2 。
- bao4 qin2 wei3 pei4 wu1 jiao3 qi1 ， lang2 ran2 gao1 yin2 xia4 ye4 shi1 。

## 注释

## 译文

## 赏析
