---
id: zhao-ru-sui-yin-tong-you-yuan
title: 飲通幽園
titlePinyin: yin3 tong1 you1 yuan2
titleSlug: yin-tong-you-yuan
author: 趙汝鐩
authorPinyin: zhao4 ru3 sui4
authorSlug: zhao-ru-sui
dynasty: 宋
dynastyPinyin: song4
dynastySlug: song
tags: []
---

## 正文

- 典却身上鷫鸘裘，買酒領客尋清遊。
- 欲洗胸襟塵萬斛，快上青雲展秋眸。
- 晴沙翳天風動地，挈壺卷席移通幽。
- 一沼鏡浄清可掬，千竿玉立塵不留。
- 拒霜兩岸花爛熳，紅蓼錯雜爭開秋。
- 人生適意未易得，癡兒了事何時休。
- 陶寫豈必在絲竹，山有鳴禽水游鯈。
- 酒酣題蕉競新句，景物辟易困雕搜。
- 一梳凉月插空碧，樓頭暮角催歸騶。
- 雙桂餘葩尚堪摘，便道肯訪勿翦不。

## 拼音

- dian3 que4 shen1 shang4 su4 shuang1 qiu2 ， mai3 jiu3 ling3 ke4 xun2 qing1 you2 。
- yu4 xi3 xiong1 jin1 chen2 wan4 hu2 ， kuai4 shang4 qing1 yun2 zhan3 qiu1 mou2 。
- qing2 sha1 yi4 tian1 feng1 dong4 di4 ， qie4 hu2 juan4 xi2 yi2 tong1 you1 。
- yi4 zhao3 jing4 jing4 qing1 ke3 ju1 ， qian1 gan1 yu4 li4 chen2 bu4 liu2 。
- ju4 shuang1 liang3 an4 hua1 lan4 man4 ， hong2 liao3 cuo4 za2 zheng1 kai1 qiu1 。
- ren2 sheng1 shi4 yi4 wei4 yi4 de2 ， chi1 er2 liao3 shi4 he2 shi2 xiu1 。
- tao2 xie3 qi3 bi4 zai4 si1 zhu2 ， shan1 you3 ming2 qin2 shui3 you2 tiao2 。
- jiu3 han1 ti2 jiao1 jing4 xin1 ju4 ， jing3 wu4 pi4 yi4 kun4 diao1 sou1 。
- yi4 shu1 liang2 yue4 cha1 kong1 bi4 ， lou2 tou2 mu4 jiao3 cui1 gui1 zou1 。
- shuang1 gui4 yu2 pa1 shang4 kan1 zhai1 ， bian4 dao4 ken3 fang3 wu4 jian3 bu4 。

## 注释

## 译文

## 赏析
