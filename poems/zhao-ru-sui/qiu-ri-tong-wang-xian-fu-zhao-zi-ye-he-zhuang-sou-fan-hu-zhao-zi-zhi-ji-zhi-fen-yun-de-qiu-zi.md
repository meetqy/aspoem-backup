---
id: zhao-ru-sui-qiu-ri-tong-wang-xian-fu-zhao-zi-ye-he-zhuang-sou-fan-hu-zhao-zi-zhi-ji-zhi-fen-yun-de-qiu-zi
title: 秋日同王顯父趙子野何莊叟泛湖趙紫芝繼至分韵得秋字
titlePinyin: qiu1 ri4 tong2 wang2 xian3 fu4 zhao4 zi3 ye3 he2 zhuang1 sou3 fan4 hu2 zhao4 zi3 zhi1 ji4 zhi4 fen1 yun4 de2 qiu1 zi4
titleSlug: qiu-ri-tong-wang-xian-fu-zhao-zi-ye-he-zhuang-sou-fan-hu-zhao-zi-zhi-ji-zhi-fen-yun-de-qiu-zi
author: 趙汝鐩
authorPinyin: zhao4 ru3 sui4
authorSlug: zhao-ru-sui
dynasty: 宋
dynastyPinyin: song4
dynastySlug: song
tags: []
---

## 正文

- 雨餘湖更爽，載酒共清遊。
- 天浄倒涵水，峰高爭獻秋。
- 風煙入吟筆，簫鼓自鄰舟。
- 隄上詩人過，相邀便肯留。

## 拼音

- yu3 yu2 hu2 geng4 shuang3 ， zai4 jiu3 gong4 qing1 you2 。
- tian1 jing4 dao3 han2 shui3 ， feng1 gao1 zheng1 xian4 qiu1 。
- feng1 yan1 ru4 yin2 bi3 ， xiao1 gu3 zi4 lin2 zhou1 。
- di1 shang4 shi1 ren2 guo4 ， xiang1 yao1 bian4 ken3 liu2 。

## 注释

## 译文

## 赏析
