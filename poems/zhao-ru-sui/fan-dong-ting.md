---
id: zhao-ru-sui-fan-dong-ting
title: 泛洞庭
titlePinyin: fan4 dong4 ting2
titleSlug: fan-dong-ting
author: 趙汝鐩
authorPinyin: zhao4 ru3 sui4
authorSlug: zhao-ru-sui
dynasty: 宋
dynastyPinyin: song4
dynastySlug: song
tags: []
---

## 正文

- 解維武陵岸，江肥雨新止。
- 兼程趨洞庭，勢疾建瓴比。
- 銀光吞上下，莫辨天與水。
- 我乃航其間，滉瀁藉一葦。
- 吏塵貯兩袖，到此劃湔洗。
- 黄昏打頭風，洪波半空起。
- 舟子惶束手，喧呼互排詆。
- 有篙無處著，有纜無地艤。
- 鐵索二百丈，牽貓卧沙底。
- 進難退不可，簸弄任所以。
- 巨浪聲洪鐘，合力撞舟尾。
- 一撞心一折，通夕不知幾。
- 刻燭驗天明，狂勢稍披靡。
- 卷索急飛櫓，半晝見涯涘。
- 危命脫針孔，再生自今始。
- 人言岳州程，風便五日耳。
- 漂滯費半月，初意所不擬。
- 粉堞俄在眼，層樓九霄峙。
- 凭欄氣方豁，東望酸徹髓。
- 前日我片帆，掀舞怒濤裏。
- 羊腸百八盤，行路難如此。
- 今知驚浪上，羊腸尚可履。
- 在家貧亦好，身安門掃軌。
- 鼾鼻喧午窗，風波儘千里。

## 拼音

- jie3 wei2 wu3 ling2 an4 ， jiang1 fei2 yu3 xin1 zhi3 。
- jian1 cheng2 qu1 dong4 ting2 ， shi4 ji2 jian4 ling2 bi3 。
- yin2 guang1 tun1 shang4 xia4 ， mo4 bian4 tian1 yu3 shui3 。
- wo3 nai3 hang2 qi2 jian4 ， huang4 yang3 jie4 yi4 wei3 。
- li4 chen2 zhu4 liang3 xiu4 ， dao4 ci3 hua2 jian1 xi3 。
- huang2 hun1 da3 tou2 feng1 ， hong2 bo1 ban4 kong1 qi3 。
- zhou1 zi3 huang2 shu4 shou3 ， xuan1 hu1 hu4 pai2 di3 。
- you3 gao1 wu2 chu3 zhu4 ， you3 lan3 wu2 di4 yi3 。
- tie3 suo3 er4 bai3 zhang4 ， qian1 mao1 wo4 sha1 di3 。
- jin4 nan2 tui4 bu4 ke3 ， bo3 nong4 ren4 suo3 yi3 。
- ju4 lang4 sheng1 hong2 zhong1 ， he2 li4 zhuang4 zhou1 wei3 。
- yi2 zhuang4 xin1 yi4 zhe2 ， tong1 xi1 bu4 zhi1 ji1 。
- ke4 zhu2 yan4 tian1 ming2 ， kuang2 shi4 shao1 pi1 mi3 。
- juan4 suo3 ji2 fei1 lu3 ， ban4 zhou4 jian4 ya2 si4 。
- wei1 ming4 tuo1 zhen1 kong3 ， zai4 sheng1 zi4 jin1 shi3 。
- ren2 yan2 yue4 zhou1 cheng2 ， feng1 bian4 wu3 ri4 er3 。
- piao1 zhi4 fei4 ban4 yue4 ， chu1 yi4 suo3 bu4 ni3 。
- fen3 die2 e2 zai4 yan3 ， ceng2 lou2 jiu3 xiao1 zhi4 。
- ping2 lan2 qi4 fang1 huo1 ， dong1 wang4 suan1 che4 sui3 。
- qian2 ri4 wo3 pian4 fan1 ， xian1 wu3 nu4 tao1 li3 。
- yang2 chang2 bai3 ba1 pan2 ， xing2 lu4 nan2 ru2 ci3 。
- jin1 zhi1 jing1 lang4 shang4 ， yang2 chang2 shang4 ke3 lü3 。
- zai4 jia1 pin2 yi4 hao3 ， shen1 an1 men2 sao3 gui3 。
- han1 bi2 xuan1 wu3 chuang1 ， feng1 bo1 jin3 qian1 li3 。

## 注释

## 译文

## 赏析
