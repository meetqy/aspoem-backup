---
id: zhao-ru-sui-xian-hu-ge
title: 仙湖歌
titlePinyin: xian1 hu2 ge1
titleSlug: xian-hu-ge
author: 趙汝鐩
authorPinyin: zhao4 ru3 sui4
authorSlug: zhao-ru-sui
dynasty: 宋
dynastyPinyin: song4
dynastySlug: song
tags: []
---

## 正文

- 湖之綠兮如藍，湖之明兮如鏡。
- 藍染晴空晚色鮮，鏡照天宇秋毫浄。
- 乾坤兩間共開闢，魚鳥四時自飛泳。
- 炎州著脚苦蒸鬰，對此恍入清凉境。
- 其東羣木合抱森，觀政觀魚連秀陰。
- 濂泉沸甃珠的皪，飲瓢洗我太古心。
- 其西冰壺爽到骨，曉波澄秋夜印月。
- 藏春園種雜花稠，分得庾梅攙先發。
- 其南粉雉霄漢橫，旋補楊柳沿堤青。
- 上下天光同一碧，我來拈出營新亭。
- 其北千片石洲石，或虬或鳳或劔戟。
- 環流軒館瘴霧收，簷影倒漾水底日。
- 葛仙昔煉九轉丹，丹成飛上羅浮山。
- 海邊亭外春萬里，御風忽挹仙翁袂。
- 翁乘飈車擁霓旌，約我十二樓五城。
- 翁言羽化世已久，問湖風月依舊否。

## 拼音

- hu2 zhi1 lü4 xi1 ru2 lan2 ， hu2 zhi1 ming2 xi1 ru2 jing4 。
- lan2 ran3 qing2 kong1 wan3 se4 xian1 ， jing4 zhao4 tian1 yu3 qiu1 hao2 jing4 。
- qian2 kun1 liang3 jian4 gong4 kai1 pi4 ， yu2 niao3 si4 shi2 zi4 fei1 yong3 。
- yan2 zhou1 zhu4 jiao3 ku3 zheng1 yu4 ， dui4 ci3 huang3 ru4 qing1 liang2 jing4 。
- qi2 dong1 qun2 mu4 he2 bao4 sen1 ， guan1 zheng4 guan1 yu2 lian2 xiu4 yin1 。
- lian2 quan2 fei4 zhou4 zhu1 de0 li4 ， yin3 piao2 xi3 wo3 tai4 gu3 xin1 。
- qi2 xi1 bing1 hu2 shuang3 dao4 gu3 ， xiao3 bo1 cheng2 qiu1 ye4 yin4 yue4 。
- cang2 chun1 yuan2 zhong3 za2 hua1 chou2 ， fen1 de0 yu3 mei2 chan1 xian1 fa1 。
- qi2 nan2 fen3 zhi4 xiao1 han4 heng2 ， xuan2 bu3 yang2 liu3 yan2 di1 qing1 。
- shang4 xia4 tian1 guang1 tong2 yi2 bi4 ， wo3 lai2 nian1 chu1 ying2 xin1 ting2 。
- qi2 bei3 qian1 pian4 shi2 zhou1 shi2 ， huo4 qiu2 huo4 feng4 huo4 jian4 ji3 。
- huan2 liu2 xuan1 guan3 zhang4 wu4 shou1 ， yan2 ying3 dao3 yang4 shui3 di3 ri4 。
- ge3 xian1 xi1 lian4 jiu3 zhuan3 dan1 ， dan1 cheng2 fei1 shang4 luo2 fu2 shan1 。
- hai3 bian1 ting2 wai4 chun1 wan4 li3 ， yu4 feng1 hu1 yi4 xian1 weng1 mei4 。
- weng1 cheng2 biao1 ju1 yong1 ni2 jing1 ， yue1 wo3 shi2 er4 lou2 wu3 cheng2 。
- weng1 yan2 yu3 hua4 shi4 yi3 jiu3 ， wen4 hu2 feng1 yue4 yi1 jiu4 fou3 。

## 注释

## 译文

## 赏析
