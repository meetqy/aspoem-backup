---
id: zhao-ru-sui-ying-xian-yin
title: 迎仙引
titlePinyin: ying2 xian1 yin3
titleSlug: ying-xian-yin
author: 趙汝鐩
authorPinyin: zhao4 ru3 sui4
authorSlug: zhao-ru-sui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 羽人窟宅壓滄溟，崑崙閬風天墉城。
- 紫蘭絳節跨彩鳳，殷勤傳命邀同盟。
- 七月七日凉秋霽，千官鏘珮森幢衛。
- 王母雲車九色龍，上元霜袍三角髻。
- 劉徹屏息迎兩仙，兜香塗門高馥天。
- 星裳黼衮自酬酢，方朔窺窗不敢前。
- 金漿玉醴濯凡腹，紅顆絢飣蟠桃熟。
- 宴酣樂奏瑶池音，琅璈子登笛雙成。
- 乞憐請藥承華殿，教戒丁寧先自反。
- 三尸欲脫毋淫亂，五性盡捨更勤儉。
- 各出數語鍼膏肓，此是長生度世方。
- 徹心未悟益猖狂，萬八千里周遐荒。
- 少翁欒大誅相繼，海上何日無方士。
- 五柞宮中夢斷時，銅盤玉露胡爲不起死。

## 拼音

- yu3 ren2 ku1 zhai2 ya1 cang1 ming2 ， kun1 lun2 lang4 feng1 tian1 yong1 cheng2 。
- zi3 lan2 jiang4 jie2 kua4 cai3 feng4 ， yin1 qin2 chuan2 ming4 yao1 tong2 meng2 。
- qi1 yue4 qi1 ri4 liang2 qiu1 ji4 ， qian1 guan1 qiang1 pei4 sen1 zhuang4 wei4 。
- wang2 mu3 yun2 ju1 jiu3 se4 long2 ， shang4 yuan2 shuang1 pao2 san1 jiao3 ji4 。
- liu2 che4 bing3 xi1 ying2 liang3 xian1 ， dou1 xiang1 tu2 men2 gao1 fu4 tian1 。
- xing1 shang0 fu3 gun3 zi4 chou2 zuo4 ， fang1 shuo4 kui1 chuang1 bu4 gan3 qian2 。
- jin1 jiang1 yu4 li3 zhuo2 fan2 fu4 ， hong2 ke1 xuan4 ding4 pan2 tao2 shu2 。
- yan4 han1 le4 zou4 yao2 chi2 yin1 ， lang2 ao2 zi3 deng1 di2 shuang1 cheng2 。
- qi3 lian2 qing3 yao4 cheng2 hua2 dian4 ， jiao4 jie4 ding1 ning2 xian1 zi4 fan3 。
- san1 shi1 yu4 tuo1 wu2 yin2 luan4 ， wu3 xing4 jin4 she3 geng4 qin2 jian3 。
- ge4 chu1 shu4 yu3 zhen1 gao1 huang1 ， ci3 shi4 chang2 sheng1 du4 shi4 fang1 。
- che4 xin1 wei4 wu4 yi4 chang1 kuang2 ， wan4 ba1 qian1 li3 zhou1 xia2 huang1 。
- shao3 weng1 luan2 da4 zhu1 xiang1 ji4 ， hai3 shang4 he2 ri4 wu2 fang1 shi4 。
- wu3 zha4 gong1 zhong1 meng4 duan4 shi2 ， tong2 pan2 yu4 lu4 hu2 wei2 bu4 qi3 si3 。

## 注释

## 译文

## 赏析
