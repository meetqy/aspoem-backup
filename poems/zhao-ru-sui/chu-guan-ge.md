---
id: zhao-ru-sui-chu-guan-ge
title: 楚觀歌
titlePinyin: chu3 guan1 ge1
titleSlug: chu-guan-ge
author: 趙汝鐩
authorPinyin: zhao4 ru3 sui4
authorSlug: zhao-ru-sui
dynasty: 宋
dynastyPinyin: song4
dynastySlug: song
tags: []
---

## 正文

- 吾聞楚鄉江山多勝處，今之楚觀尤得江山趣。
- 萬象排拶索應酬，丹青閣筆無所措。
- 大則湘水小臨蒸，衆流合派銀河傾。
- 陶寫秋氣浸明月，夜波爽透百雉城。
- 右則鴈峰左石鼓，雙屏競秀蒼龍舞。
- 吞吐嵐光飛亂雲，凉風暝送兩崖雨。
- 江山之趣於此無不宜，朝暮變化愈出而愈奇。
- 最愛鷗鷺甘冷淡，占斷汀渚供娛嬉。
- 東塗西抹晚煙翠，漁父歸舟卷鈎餌。
- 鼓枻而歌倚半醉，中有滄浪濯纓意。
- 杜若一片迷芳洲，凭欄懷古生新愁。
- 更上崔嵬千尺湘春樓，縱目乾坤盡見衡嶽秋。

## 拼音

- wu2 wen2 chu3 xiang1 jiang1 shan1 duo1 sheng4 chu3 ， jin1 zhi1 chu3 guan1 you2 de2 jiang1 shan1 qu4 。
- wan4 xiang4 pai2 za1 suo3 ying1 chou2 ， dan1 qing1 ge2 bi3 wu2 suo3 cuo4 。
- da4 ze2 xiang1 shui3 xiao3 lin2 zheng1 ， zhong4 liu2 he2 pai4 yin2 he2 qing1 。
- tao2 xie3 qiu1 qi4 jin4 ming2 yue4 ， ye4 bo1 shuang3 tou4 bai3 zhi4 cheng2 。
- you4 ze2 yan4 feng1 zuo3 shi2 gu3 ， shuang1 ping2 jing4 xiu4 cang1 long2 wu3 。
- tun1 tu3 lan2 guang1 fei1 luan4 yun2 ， liang2 feng1 ming2 song4 liang3 ya2 yu3 。
- jiang1 shan1 zhi1 qu4 wu1 ci3 wu2 bu4 yi2 ， zhao1 mu4 bian4 hua4 yu4 chu1 er2 yu4 qi2 。
- zui4 ai4 ou1 lu4 gan1 leng3 dan4 ， zhan4 duan4 ting1 zhu3 gong4 yu2 xi1 。
- dong1 tu2 xi1 mo3 wan3 yan1 cui4 ， yu2 fu4 gui1 zhou1 juan4 gou1 er3 。
- gu3 yi4 er2 ge1 yi3 ban4 zui4 ， zhong1 you3 cang1 lang4 zhuo2 ying1 yi4 。
- du4 ruo4 yi2 pian4 mi2 fang1 zhou1 ， ping2 lan2 huai2 gu3 sheng1 xin1 chou2 。
- geng4 shang4 cui1 wei2 qian1 chi3 xiang1 chun1 lou2 ， zong4 mu4 qian2 kun1 jin4 jian4 heng2 yue4 qiu1 。

## 注释

## 译文

## 赏析
