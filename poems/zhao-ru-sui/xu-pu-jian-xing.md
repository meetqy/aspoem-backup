---
id: zhao-ru-sui-xu-pu-jian-xing
title: 續蒲澗行
titlePinyin: xu4 pu2 jian4 xing2
titleSlug: xu-pu-jian-xing
author: 趙汝鐩
authorPinyin: zhao4 ru3 sui4
authorSlug: zhao-ru-sui
dynasty: 宋
dynastyPinyin: song4
dynastySlug: song
tags: []
---

## 正文

- 戊戌正月二十五，摇轡東風蒲澗去。
- 年年今日是時節，飛蓋傾城車塞路。
- 野亭山館坐不徧，幙天席地千百處。
- 開壺設樏紛酒炙，擘蟹錐蠔間醢脯。
- 笑言相續樂甚真，禮文不侈意則古。
- 我亦隨衆窮勝覽，先訪安期登梵宇。
- 入春少雨多是晴，穹巖寒溜僅一縷。
- 白雲千級逼象緯，滄海萬里渺煙霧。
- 倚欄方快心目遠，牛羊下山林壑暮。
- 小兒隊隊逐歸騶，拍手呼舞趁簫鼓。
- 遊人到晚懽未厭，徘徊不忍收樽俎。
- 行穿梅嶺還江西，首爲南州詫風土。

## 拼音

- wu4 xu1 zheng1 yue4 er4 shi2 wu3 ， yao2 pei4 dong1 feng1 pu2 jian4 qu4 。
- nian2 nian2 jin1 ri4 shi4 shi2 jie2 ， fei1 gai4 qing1 cheng2 ju1 sai1 lu4 。
- ye3 ting2 shan1 guan3 zuo4 bu2 bian4 ， mu4 tian1 xi2 di4 qian1 bai3 chu3 。
- kai1 hu2 she4 lei2 fen1 jiu3 zhi4 ， bo4 xie4 zhui1 hao2 jian4 hai3 pu2 。
- xiao4 yan2 xiang1 xu4 le4 shen4 zhen1 ， li3 wen2 bu4 chi3 yi4 ze2 gu3 。
- wo3 yi4 sui2 zhong4 qiong2 sheng4 lan3 ， xian1 fang3 an1 qi1 deng1 fan4 yu3 。
- ru4 chun1 shao3 yu3 duo1 shi4 qing2 ， qiong2 yan2 han2 liu1 jin3 yi4 lü3 。
- bai2 yun2 qian1 ji2 bi1 xiang4 wei3 ， cang1 hai3 wan4 li3 miao3 yan1 wu4 。
- yi3 lan2 fang1 kuai4 xin1 mu4 yuan3 ， niu2 yang2 xia4 shan1 lin2 he4 mu4 。
- xiao3 er2 dui4 dui4 zhu2 gui1 zou1 ， pai1 shou3 hu1 wu3 chen4 xiao1 gu3 。
- you2 ren2 dao4 wan3 huan1 wei4 yan4 ， pai2 huai2 bu4 ren3 shou1 zun1 zu3 。
- xing2 chuan1 mei2 ling3 huan2 jiang1 xi1 ， shou3 wei2 nan2 zhou1 cha4 feng1 tu3 。

## 注释

## 译文

## 赏析
