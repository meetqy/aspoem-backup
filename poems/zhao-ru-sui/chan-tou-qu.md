---
id: zhao-ru-sui-chan-tou-qu
title: 纏頭曲
titlePinyin: chan2 tou2 qu3
titleSlug: chan-tou-qu
author: 趙汝鐩
authorPinyin: zhao4 ru3 sui4
authorSlug: zhao-ru-sui
dynasty: 宋
dynastyPinyin: song4
dynastySlug: song
tags: []
---

## 正文

- 阿蠻妙舞翠袖長，臂韝珠絡带寶裝。
- 春風按試清元殿，粉白黛綠立兩傍。
- 三郎老手打羯鼓，太真纖指彈龍香。
- 箜篌野狐拍懷智，觱篥龜年笛寧王。
- 中有八姨坐綺席，淡掃蛾眉壓宮粧。
- 醉看阿蠻小垂手，飛燕輕盈驚鴻翔。
- 八姨指揮三郎聽，頒賚豈惜傾篚箱。
- 纏頭一局三百萬，莫遣傍人笑大唐。
- 尾聲方斷地衣卷，忽聞鼙鼓喧漁陽。
- 播遷纔出望賢路，玉食未進日卓午。
- 糲飯胡餠能幾許，不飽皇孫及妃主。
- 阿蠻知是何處去，但見豬龍胡旋舞。

## 拼音

- a1 man2 miao4 wu3 cui4 xiu4 chang2 ， bi4 gou1 zhu1 luo4 dai4 bao3 zhuang1 。
- chun1 feng1 an4 shi4 qing1 yuan2 dian4 ， fen3 bai2 dai4 lü4 li4 liang3 bang4 。
- san1 lang2 lao3 shou3 da3 jie2 gu3 ， tai4 zhen1 xian1 zhi3 dan4 long2 xiang1 。
- kong1 hou2 ye3 hu2 pai1 huai2 zhi4 ， bi4 li4 gui1 nian2 di2 ning2 wang2 。
- zhong1 you3 ba1 yi2 zuo4 qi3 xi2 ， dan4 sao3 e2 mei2 ya1 gong1 zhuang1 。
- zui4 kan4 a1 man2 xiao3 chui2 shou3 ， fei1 yan4 qing1 ying2 jing1 hong2 xiang2 。
- ba1 yi2 zhi3 hui1 san1 lang2 ting1 ， ban1 lai4 qi3 xi1 qing1 fei3 xiang1 。
- chan2 tou2 yi4 ju2 san1 bai3 wan4 ， mo4 qian3 bang4 ren2 xiao4 da4 tang2 。
- wei3 sheng1 fang1 duan4 di4 yi1 juan4 ， hu1 wen2 pi2 gu3 xuan1 yu2 yang2 。
- bo1 qian1 cai2 chu1 wang4 xian2 lu4 ， yu4 shi2 wei4 jin4 ri4 zhuo2 wu3 。
- li4 fan4 hu2 bing3 neng2 ji1 xu1 ， bu4 bao3 huang2 sun1 ji2 fei1 zhu3 。
- a1 man2 zhi1 shi4 he2 chu3 qu4 ， dan4 jian4 zhu1 long2 hu2 xuan2 wu3 。

## 注释

## 译文

## 赏析
