---
id: zhao-ru-sui-pu-jian-xing
title: 蒲澗行
titlePinyin: pu2 jian4 xing2
titleSlug: pu-jian-xing
author: 趙汝鐩
authorPinyin: zhao4 ru3 sui4
authorSlug: zhao-ru-sui
dynasty: 宋
dynastyPinyin: song4
dynastySlug: song
tags: []
---

## 正文

- 君不見少君詫安期海上之棗，又不見坡仙詠安期宅邊之蒲。
- 棗失其種豈復得，蒲生於澗何時無。
- 澗流涓涓淺可涉，牽蔓披沙搜九節。
- 仙家自欲供仙餌，靈根不容凡齒齧。
- 循澗探奇巖石幽，瀑音迎耳鏘琅球。
- 陰壑常寒失炎熱，終日自雨鳴春秋。
- 振衣策足崔嵬頂，跨歷列缺凌倒景。
- 天風海濤撼宇宙，神清骨冷肝膽醒。
- 聲傳九霄景泰鐘，更上上方梯晴空。
- 兩眼有盡天不盡，滄溟浩與銀河通。
- 指顧神山似非遠，弱水誰云隔三萬。
- 乘風直到金銀臺，握手安期話蒲澗。

## 拼音

- jun1 bu2 jian4 shao3 jun1 cha4 an1 qi1 hai3 shang4 zhi1 zao3 ， you4 bu2 jian4 po1 xian1 yong3 an1 qi1 zhai2 bian1 zhi1 pu2 。
- zao3 shi1 qi2 zhong3 qi3 fu4 de2 ， pu2 sheng1 wu1 jian4 he2 shi2 wu2 。
- jian4 liu2 juan1 juan1 qian3 ke3 she4 ， qian1 man4 pi1 sha1 sou1 jiu3 jie2 。
- xian1 jia1 zi4 yu4 gong4 xian1 er3 ， ling2 gen1 bu4 rong2 fan2 chi3 nie4 。
- xun2 jian4 tan4 qi2 yan2 shi2 you1 ， pu4 yin1 ying2 er3 qiang1 lang2 qiu2 。
- yin1 he4 chang2 han2 shi1 yan2 re4 ， zhong1 ri4 zi4 yu3 ming2 chun1 qiu1 。
- zhen4 yi1 ce4 zu2 cui1 wei2 ding3 ， kua4 li4 lie4 que1 ling2 dao3 jing3 。
- tian1 feng1 hai3 tao1 han4 yu3 zhou4 ， shen2 qing1 gu3 leng3 gan1 dan3 xing3 。
- sheng1 chuan2 jiu3 xiao1 jing3 tai4 zhong1 ， geng4 shang4 shang4 fang1 ti1 qing2 kong1 。
- liang3 yan3 you3 jin4 tian1 bu2 jin4 ， cang1 ming2 hao4 yu3 yin2 he2 tong1 。
- zhi3 gu4 shen2 shan1 si4 fei1 yuan3 ， ruo4 shui3 shui2 yun2 ge2 san1 wan4 。
- cheng2 feng1 zhi2 dao4 jin1 yin2 tai2 ， wo4 shou3 an1 qi1 hua4 pu2 jian4 。

## 注释

## 译文

## 赏析
