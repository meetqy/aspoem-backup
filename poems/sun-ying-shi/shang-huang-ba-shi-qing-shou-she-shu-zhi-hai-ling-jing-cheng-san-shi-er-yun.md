---
id: sun-ying-shi-shang-huang-ba-shi-qing-shou-she-shu-zhi-hai-ling-jing-cheng-san-shi-er-yun
title: 上皇八十慶壽赦書至海陵敬成三十二韵
titlePinyin: shang4 huang2 ba1 shi2 qing4 shou4 she4 shu1 zhi4 hai3 ling2 jing4 cheng2 san1 shi2 er4 yun4
titleSlug: shang-huang-ba-shi-qing-shou-she-shu-zhi-hai-ling-jing-cheng-san-shi-er-yun
author: 孫應時
authorPinyin: sun1 ying1 shi2
authorSlug: sun-ying-shi
dynasty: 宋
dynastyPinyin: song4
dynastySlug: song
tags: []
---

## 正文

- 禹跡乾坤舊，堯天日月新。
- 龍躔臨丙午，鳳曆首庚辰。
- 卦直三陽泰，時通萬物屯。
- 暖音鳴嶰律，淑氣鼓鴻鈞。
- 奕葉炎精旺，重光帝位真。
- 昌期周一紀，正統接千春。
- 盛事當今最，閎休受命申。
- 慈皇躋八秩，天子壽雙親。
- 寶冊尊名衍，璇霄慶典陳。
- 昕朝移警蹕，法仗翼簪紳。
- 晴日明黄道，和風度紫宸。
- 歡聲擁都市，喜色動君臣。
- 陛戟三呼迥，簫韶九奏均。
- 玉巵前肅穆，天語聽溫淳。
- 拜舞班行退，郵傳詔令諄。
- 豐章加等列，曠澤浹兵民。
- 三殿承顔邃，重孫奉酒頻。
- 歡娛留晷景，跪起用家人。
- 禮樂清都表，輝華率土濱。
- 儀刑知子職，命賜侈君仁。
- 即事論今昔，儲祥軼混淪。
- 陶姚非與子，文武尚臣辛。
- 笑樂徒夸漢，規爲陋襲秦。
- 大安慙養志，西內益傷神。
- 孰與深慈孝，昭哉絕配鄰。
- 內朝兼燕喜，視膳極常珍。
- 家法長忠厚，淵衷愈畏寅。
- 廟郊歆悅豫，宗社鞏持循。
- 世已歌天保，皇應感召旻。
- 百年餘蠱弊，一日待經綸。
- 讎敵終禽馘，神州復廣輪。
- 莫留毫髮恨，作頌勒堅珉。

## 拼音

- yu3 ji4 qian2 kun1 jiu4 ， yao2 tian1 ri4 yue4 xin1 。
- long2 chan2 lin2 bing3 wu3 ， feng4 li4 shou3 geng1 chen2 。
- gua4 zhi2 san1 yang2 tai4 ， shi2 tong1 wan4 wu4 tun2 。
- nuan3 yin1 ming2 xie4 lü4 ， shu1 qi4 gu3 hong2 jun1 。
- yi4 ye4 yan2 jing1 wang4 ， chong2 guang1 di4 wei4 zhen1 。
- chang1 qi1 zhou1 yi1 ji4 ， zheng4 tong3 jie1 qian1 chun1 。
- sheng4 shi4 dang1 jin1 zui4 ， hong2 xiu1 shou4 ming4 shen1 。
- ci2 huang2 ji1 ba1 zhi4 ， tian1 zi3 shou4 shuang1 qin1 。
- bao3 ce4 zun1 ming2 yan3 ， xuan2 xiao1 qing4 dian3 chen2 。
- xin1 chao2 yi2 jing3 bi4 ， fa3 zhang4 yi4 zan1 shen1 。
- qing2 ri4 ming2 huang2 dao4 ， he2 feng1 du4 zi3 chen2 。
- huan1 sheng1 yong1 du1 shi4 ， xi3 se4 dong4 jun1 chen2 。
- bi4 ji3 san1 hu1 jiong3 ， xiao1 shao2 jiu3 zou4 jun1 。
- yu4 zhi1 qian2 su4 mu4 ， tian1 yu3 ting1 wen1 chun2 。
- bai4 wu3 ban1 xing2 tui4 ， you2 chuan2 zhao4 ling4 zhun1 。
- feng1 zhang1 jia1 deng3 lie4 ， kuang4 ze2 jia1 bing1 min2 。
- san1 dian4 cheng2 yan2 sui4 ， zhong4 sun1 feng4 jiu3 bin1 。
- huan1 yu2 liu2 gui3 jing3 ， gui4 qi3 yong4 jia1 ren2 。
- li3 le4 qing1 dou1 biao3 ， hui1 hua2 lü4 tu3 bin1 。
- yi2 xing2 zhi1 zi3 zhi2 ， ming4 ci4 chi3 jun1 ren2 。
- ji2 shi4 lun4 jin1 xi1 ， chu3 xiang2 yi4 hun4 lun2 。
- tao2 yao2 fei1 yu3 zi3 ， wen2 wu3 shang4 chen2 xin1 。
- xiao4 le4 tu2 kua1 han4 ， gui1 wei2 lou4 xi2 qin2 。
- da4 an1 can2 yang3 zhi4 ， xi1 nei4 yi4 shang1 shen2 。
- shu2 yu3 shen1 ci2 xiao4 ， zhao1 zai1 jue2 pei4 lin2 。
- nei4 chao2 jian1 yan4 xi3 ， shi4 shan4 ji2 chang2 zhen1 。
- jia1 fa3 chang2 zhong1 hou4 ， yuan1 zhong1 yu4 wei4 yin2 。
- miao4 jiao1 xin1 yue4 yu4 ， zong1 she4 gong3 chi2 xun2 。
- shi4 yi3 ge1 tian1 bao3 ， huang2 ying1 gan3 zhao4 min2 。
- bai3 nian2 yu2 gu3 bi4 ， yi2 ri4 dai4 jing1 lun2 。
- chou2 di2 zhong1 qin2 guo2 ， shen2 zhou1 fu4 guang3 lun2 。
- mo4 liu2 hao2 fa4 hen4 ， zuo4 song4 le4 jian1 min2 。

## 注释

## 译文

## 赏析
