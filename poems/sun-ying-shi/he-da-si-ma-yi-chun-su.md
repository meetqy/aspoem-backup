---
id: sun-ying-shi-he-da-si-ma-yi-chun-su
title: 和答司馬宜春遡
titlePinyin: he2 da2 si1 ma3 yi2 chun1 su4
titleSlug: he-da-si-ma-yi-chun-su
author: 孫應時
authorPinyin: sun1 ying1 shi2
authorSlug: sun-ying-shi
dynasty: 宋
dynastyPinyin: song4
dynastySlug: song
tags: []
---

## 正文

- 紛紛市道交，勢利爭攫取。
- 煌煌鼎食家，聲色自纏糾。
- 畸人固寂寞，蓬藋侵甕牖。
- 有時步虛曲，植杖話農畝。
- 清秋動幽興，有月欠肴酒。
- 高軒肯相過，賢哉百乘友。
- 空尋奕秋誨，不與歡伯偶。
- 別來雁欲賓，晴喜鳩還婦。
- 村酤聊可載，草具亦何有。
- 飣餖止魚蝦，扶擎雜梨藕。
- 君侯反觴客，欲起輒被肘。
- 意重黄金百，氣豁雲夢九。
- 長篇繼踵來，子建才八斗。
- 勉和若登山，吾詩真培塿。

## 拼音

- fen1 fen1 shi4 dao4 jiao1 ， shi4 li4 zheng1 jue2 qu3 。
- huang2 huang2 ding3 shi2 jia1 ， sheng1 se4 zi4 chan2 jiu1 。
- ji1 ren2 gu4 ji4 mo4 ， peng2 diao4 qin1 weng4 you3 。
- you3 shi2 bu4 xu1 qu3 ， zhi2 zhang4 hua4 nong2 mu3 。
- qing1 qiu1 dong4 you1 xing1 ， you3 yue4 qian4 yao2 jiu3 。
- gao1 xuan1 ken3 xiang1 guo4 ， xian2 zai1 bai3 cheng2 you3 。
- kong1 xun2 yi4 qiu1 hui4 ， bu4 yu3 huan1 bo2 ou3 。
- bie2 lai2 yan4 yu4 bin1 ， qing2 xi3 jiu1 huan2 fu4 。
- cun1 gu1 liao2 ke3 zai4 ， cao3 ju4 yi4 he2 you3 。
- ding4 dou4 zhi3 yu2 xia1 ， fu2 qing2 za2 li2 ou3 。
- jun1 hou2 fan3 shang1 ke4 ， yu4 qi3 zhe2 bei4 zhou3 。
- yi4 zhong4 huang2 jin1 bai3 ， qi4 huo1 yun2 meng4 jiu3 。
- chang2 pian1 ji4 zhong3 lai2 ， zi3 jian4 cai2 ba1 dou3 。
- mian3 he2 ruo4 deng1 shan1 ， wu2 shi1 zhen1 pei2 lou3 。

## 注释

## 译文

## 赏析
