---
id: sun-ying-shi-ding-jun-shan-tan
title: 定軍山歎
titlePinyin: ding4 jun1 shan1 tan4
titleSlug: ding-jun-shan-tan
author: 孫應時
authorPinyin: sun1 ying1 shi2
authorSlug: sun-ying-shi
dynasty: 宋
dynastyPinyin: song4
dynastySlug: song
tags: []
---

## 正文

- 仲達受巾幗，佐治來閉營。
- 君看此情事，豈辦吾孔明。
- 八陣有天威，千里無留行。
- 但度渭水去，賊勢能不爭。
- 便當截狼頭，三輔即日平。
- 連年計茲役，獨坐糧運縈。
- 所以五丈原，駐軍方雜耕。
- 俶載維首夏，望望秋穀升。
- 云何西風至，忽已落大星。
- 痛哉萬世功，於此喪垂成。
- 炎精遂淪謝，王路終榛荆。
- 三馬肆蹄齧，羣雄迄縱橫。
- 公乎少徐死，此禍何由生。
- 天機定誰執，變化紛可驚。
- 喬木定軍山，空有身後名。
- 世論復鹵莽，嗚咽志士情。
- 朗詠少陵詩，何誅陳壽評。

## 拼音

- zhong4 da2 shou4 jin1 guo2 ， zuo3 zhi4 lai2 bi4 ying2 。
- jun1 kan4 ci3 qing2 shi4 ， qi3 ban4 wu2 kong3 ming2 。
- ba1 zhen4 you3 tian1 wei1 ， qian1 li3 wu2 liu2 xing2 。
- dan4 du4 wei4 shui3 qu4 ， zei2 shi4 neng2 bu4 zheng1 。
- bian4 dang1 jie2 lang2 tou2 ， san1 fu3 ji2 ri4 ping2 。
- lian2 nian2 ji4 zi1 yi4 ， du2 zuo4 liang2 yun4 ying2 。
- suo3 yi3 wu3 zhang4 yuan2 ， zhu4 jun1 fang1 za2 geng1 。
- chu4 zai4 wei2 shou3 xia4 ， wang4 wang4 qiu1 gu3 sheng1 。
- yun2 he2 xi1 feng1 zhi4 ， hu1 yi3 luo4 da4 xing1 。
- tong4 zai1 wan4 shi4 gong1 ， wu1 ci3 sang1 chui2 cheng2 。
- yan2 jing1 sui4 lun2 xie4 ， wang2 lu4 zhong1 zhen1 jing1 。
- san1 ma3 si4 ti2 nie4 ， qun2 xiong2 qi4 zong4 heng2 。
- gong1 hu1 shao3 xu2 si3 ， ci3 huo4 he2 you2 sheng1 。
- tian1 ji1 ding4 shui2 zhi2 ， bian4 hua4 fen1 ke3 jing1 。
- qiao2 mu4 ding4 jun1 shan1 ， kong1 you3 shen1 hou4 ming2 。
- shi4 lun4 fu4 lu3 mang3 ， wu1 yan4 zhi4 shi4 qing2 。
- lang3 yong3 shao3 ling2 shi1 ， he2 zhu1 chen2 shou4 ping2 。

## 注释

## 译文

## 赏析
