---
id: sun-ying-shi-dun-zhong-ji-shi
title: 沌中即事
titlePinyin: dun4 zhong1 ji2 shi4
titleSlug: dun-zhong-ji-shi
author: 孫應時
authorPinyin: sun1 ying1 shi2
authorSlug: sun-ying-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 武昌西南雲夢澤，水平不動玻璃碧。
- 葭蘆莽蒼生暮煙，楊柳蕭條带秋色。
- 北接滄浪南洞庭，八九百里荒荒白。
- 一渠紆縈十日行，巧避江濤如過席。
- 平生聞說沌魚美，滿籃不受百錢直。
- 我來漲潦漁者稀，罾網高懸釣竿擲。
- 葦屋人家絕可憐，欲沒未沒三四尺。
- 倚樹爲巢葑作床，剝菱炊菰自朝夕。
- 青裙皂髻長兒女，城市繁華豈曾識。
- 屋頭一艇是生涯，丁算未必逃官籍。
- 迢迢客路幾歎息，茫茫宇宙何終極。
- 有酒無魚莫浪愁，獨醉月明聽吹笛。

## 拼音

- wu3 chang1 xi1 nan2 yun2 meng4 ze2 ， shui3 ping2 bu2 dong4 bo1 li0 bi4 。
- jia1 lu2 mang3 cang1 sheng1 mu4 yan1 ， yang2 liu3 xiao1 tiao2 dai4 qiu1 se4 。
- bei3 jie1 cang1 lang4 nan2 dong4 ting2 ， ba1 jiu3 bai3 li3 huang1 huang1 bai2 。
- yi4 qu2 yu1 ying2 shi2 ri4 xing2 ， qiao3 bi4 jiang1 tao1 ru2 guo4 xi2 。
- ping2 sheng1 wen2 shuo1 dun4 yu2 mei3 ， man3 lan2 bu2 shou4 bai3 qian2 zhi2 。
- wo3 lai2 zhang3 liao2 yu2 zhe3 xi1 ， zeng1 wang3 gao1 xuan2 diao4 gan1 zhi4 。
- wei3 wu1 ren2 jia1 jue2 ke3 lian2 ， yu4 mei2 wei4 mei2 san1 si4 chi3 。
- yi3 shu4 wei2 chao2 feng1 zuo4 chuang2 ， bao1 ling2 chui1 gu1 zi4 zhao1 xi1 。
- qing1 qun2 zao4 ji4 chang2 er2 nü3 ， cheng2 shi4 fan2 hua2 qi3 ceng2 shi2 。
- wu1 tou2 yi4 ting3 shi4 sheng1 ya2 ， ding1 suan4 wei4 bi4 tao2 guan1 ji2 。
- tiao2 tiao2 ke4 lu4 ji1 tan4 xi1 ， mang2 mang2 yu3 zhou4 he2 zhong1 ji2 。
- you3 jiu3 wu2 yu2 mo4 lang4 chou2 ， du2 zui4 yue4 ming2 ting1 chui1 di2 。

## 注释

## 译文

## 赏析
