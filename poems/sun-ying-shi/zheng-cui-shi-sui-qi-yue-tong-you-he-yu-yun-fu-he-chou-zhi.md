---
id: sun-ying-shi-zheng-cui-shi-sui-qi-yue-tong-you-he-yu-yun-fu-he-chou-zhi
title: 鄭倅是歲七月同游和余韵復和酬之
titlePinyin: zheng4 cui4 shi4 sui4 qi1 yue4 tong2 you2 he2 yu2 yun4 fu4 he2 chou2 zhi1
titleSlug: zheng-cui-shi-sui-qi-yue-tong-you-he-yu-yun-fu-he-chou-zhi
author: 孫應時
authorPinyin: sun1 ying1 shi2
authorSlug: sun-ying-shi
dynasty: 宋
dynastyPinyin: song4
dynastySlug: song
tags: []
---

## 正文

- 高人遺世紛，山水好常酷。
- 監州當暑來，風露勞櫛沐。
- 千里生清凉，萬象入睞矚。
- 公餘事幽討，駕言訪空谷。
- 豈知叢爾縣，有此壯哉瀑。
- 飛蓋繚崇阿，響屐穿翠麓。
- 林聲疑雨鳴，石怪若釜覆。
- 輝輝倚天劍，凜凜寒水玉。
- 畫圖見所稀，瑶琴寫難足。
- 餘霏濕巾袂，瑩色照眉目。
- 平生此會心，一笑欲捧腹。
- 酒間出新篇，明珠粲盈掬。
- 留作巖壑光，長令鬼神伏。
- 東山懷太傅，濂溪想茂叔。
- 逸興渺乾坤，真賞謝絲竹。
- 何由頻執鞭，雲峰恣遊宿。

## 拼音

- gao1 ren2 yi2 shi4 fen1 ， shan1 shui3 hao3 chang2 ku4 。
- jian1 zhou1 dang1 shu3 lai2 ， feng1 lu4 lao2 zhi4 mu4 。
- qian1 li3 sheng1 qing1 liang2 ， wan4 xiang4 ru4 lai4 zhu3 。
- gong1 yu2 shi4 you1 tao3 ， jia4 yan2 fang3 kong1 gu3 。
- qi3 zhi1 cong2 er3 xian4 ， you3 ci3 zhuang4 zai1 pu4 。
- fei1 gai4 liao2 chong2 a1 ， xiang3 ji1 chuan1 cui4 lu4 。
- lin2 sheng1 yi2 yu3 ming2 ， shi2 guai4 ruo4 fu3 fu4 。
- hui1 hui1 yi3 tian1 jian4 ， lin3 lin3 han2 shui3 yu4 。
- hua4 tu2 jian4 suo3 xi1 ， yao2 qin2 xie3 nan2 zu2 。
- yu2 fei1 shi1 jin1 mei4 ， ying2 se4 zhao4 mei2 mu4 。
- ping2 sheng1 ci3 hui4 xin1 ， yi2 xiao4 yu4 peng3 fu4 。
- jiu3 jian4 chu1 xin1 pian1 ， ming2 zhu1 can4 ying2 ju1 。
- liu2 zuo4 yan2 he4 guang1 ， chang2 ling4 gui3 shen2 fu2 。
- dong1 shan1 huai2 tai4 fu4 ， lian2 xi1 xiang3 mao4 shu1 。
- yi4 xing1 miao3 qian2 kun1 ， zhen1 shang3 xie4 si1 zhu2 。
- he2 you2 bin1 zhi2 bian1 ， yun2 feng1 zi4 you2 su4 。

## 注释

## 译文

## 赏析
