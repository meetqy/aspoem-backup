---
id: sun-ying-shi-zhang-an-zhen-gan-shi
title: 章安鎮感事
titlePinyin: zhang1 an1 zhen4 gan3 shi4
titleSlug: zhang-an-zhen-gan-shi
author: 孫應時
authorPinyin: sun1 ying1 shi2
authorSlug: sun-ying-shi
dynasty: 宋
dynastyPinyin: song4
dynastySlug: song
tags: []
---

## 正文

- 越嶠東南窮，連山赴滄海。
- 章安古州宅，陵谷諒遷改。
- 前江渺萬頃，風雨魚龍匯。
- 嗟哉地遠絕，髣髴形勢在。
- 憶昨南渡初，雲雷震紛靉。
- 莎洲艤龍艦，白日照金鎧。
- 兒童識漢官，草木被堯彩。
- 是時元勳誰，成公國上宰。
- 人心翼宗社，天命安鼎鼐。
- 那知中原事，驚呼五十載。
- 丹衷自結髮，彈劍氣𡾋嵬。
- 時清忘夙昔，悲歌起衰怠。
- 舉頭天門高，狂言小臣罪。
- 功名故難量，時節亦有待。
- 臨流想前英，奕奕動風采。
- 漁郎定何心，波間聲欵乃。

## 拼音

- yue4 jiao4 dong1 nan2 qiong2 ， lian2 shan1 fu4 cang1 hai3 。
- zhang1 an1 gu3 zhou1 zhai2 ， ling2 gu3 liang4 qian1 gai3 。
- qian2 jiang1 miao3 wan4 qing3 ， feng1 yu3 yu2 long2 hui4 。
- jie1 zai1 di4 yuan3 jue2 ， fang3 fu2 xing2 shi4 zai4 。
- yi4 zuo2 nan2 du4 chu1 ， yun2 lei2 zhen4 fen1 ai4 。
- sha1 zhou1 yi3 long2 jian4 ， bai2 ri4 zhao4 jin1 kai3 。
- er2 tong2 shi2 han4 guan1 ， cao3 mu4 bei4 yao2 cai3 。
- shi4 shi2 yuan2 xun1 shui2 ， cheng2 gong1 guo2 shang4 zai3 。
- ren2 xin1 yi4 zong1 she4 ， tian1 ming4 an1 ding3 nai4 。
- na4 zhi1 zhong1 yuan2 shi4 ， jing1 hu1 wu3 shi2 zai4 。
- dan1 zhong1 zi4 jie2 fa4 ， dan4 jian4 qi4 𡾋 wei2 。
- shi2 qing1 wang4 su4 xi1 ， bei1 ge1 qi3 shuai1 dai4 。
- ju3 tou2 tian1 men2 gao1 ， kuang2 yan2 xiao3 chen2 zui4 。
- gong1 ming2 gu4 nan2 liang2 ， shi2 jie2 yi4 you3 dai4 。
- lin2 liu2 xiang3 qian2 ying1 ， yi4 yi4 dong4 feng1 cai3 。
- yu2 lang2 ding4 he2 xin1 ， bo1 jian4 sheng1 kuan3 nai3 。

## 注释

## 译文

## 赏析
