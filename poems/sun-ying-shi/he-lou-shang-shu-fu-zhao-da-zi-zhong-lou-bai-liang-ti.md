---
id: sun-ying-shi-he-lou-shang-shu-fu-zhao-da-zi-zhong-lou-bai-liang-ti
title: 和樓尚書賦趙大資重樓柏梁體
titlePinyin: he2 lou2 shang4 shu1 fu4 zhao4 da4 zi1 zhong4 lou2 bai3 liang2 ti3
titleSlug: he-lou-shang-shu-fu-zhao-da-zi-zhong-lou-bai-liang-ti
author: 孫應時
authorPinyin: sun1 ying1 shi2
authorSlug: sun-ying-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 浙中巖壑天下雄，越絕宛委吳穹窿。
- 鍾奇角秀勞神工，復有四明冠南東。
- 雲南雲北森橫縱，僊聖所宅光𤧚瓏。
- 公樓極覽面面同，江霏海日開冥濛。
- 翠屏列立千萬峰，勝畫孔雀繡芙蓉。
- 春晴百花度香風，秋原下瞰禾黍芃。
- 城郭游人紛蝶蜂，笙歌間發羅綺叢。
- 我公心鏡百鍊銅，眼底萬物歸陶鎔。
- 姬公胡留曲阜封，東平驃騎合侍中。
- 小出勳業垂無窮，手扶日轂駕六龍。
- 丹心正色羞容容，飄然謝出明光宮。
- 坐收全名擅高蹤，錦衣故里還過逢。
- 築室百堵聲隆隆，雅素不窮丹雘功。
- 移花種竹親圃農，直嫌看山隔崇墉。
- 層樓開豁星斗胸，晨登坐達夕鼓鼕。
- 有書滿架酒不空，眼明脚健顔頰紅。
- 身佩安危唐晉公，何妨綠野對洛嵩。
- 文昌更似香山翁，與公勝日長相從。
- 一談一笑如春濃，清歡不奏淫樂矇。
- 高山流水操遞鍾，新篇絡繹疲奴僮。
- 寒生感公恩義重，草根竊亦吟秋蟲。
- 扁舟登門頻宿舂，敢逐炎凉如燕鴻。

## 拼音

- zhe4 zhong1 yan2 he4 tian1 xia4 xiong2 ， yue4 jue2 wan3 wei3 wu2 qiong2 long2 。
- zhong1 qi2 jiao3 xiu4 lao2 shen2 gong1 ， fu4 you3 si4 ming2 guan1 nan2 dong1 。
- yun2 nan2 yun2 bei3 sen1 heng2 zong4 ， xian1 sheng4 suo3 zhai2 guang1 𤧚 long2 。
- gong1 lou2 ji2 lan3 mian4 mian4 tong2 ， jiang1 fei1 hai3 ri4 kai1 ming2 meng2 。
- cui4 ping2 lie4 li4 qian1 wan4 feng1 ， sheng4 hua4 kong3 que4 xiu4 fu2 rong2 。
- chun1 qing2 bai3 hua1 du4 xiang1 feng1 ， qiu1 yuan2 xia4 kan4 he2 shu3 peng2 。
- cheng2 guo1 you2 ren2 fen1 die2 feng1 ， sheng1 ge1 jian4 fa1 luo2 qi3 cong2 。
- wo3 gong1 xin1 jing4 bai3 lian4 tong2 ， yan3 di3 wan4 wu4 gui1 tao2 rong2 。
- ji1 gong1 hu2 liu2 qu1 fu4 feng1 ， dong1 ping2 piao4 qi2 he2 shi4 zhong1 。
- xiao3 chu1 xun1 ye4 chui2 wu2 qiong2 ， shou3 fu2 ri4 gu3 jia4 liu4 long2 。
- dan1 xin1 zheng4 se4 xiu1 rong2 rong2 ， piao1 ran2 xie4 chu1 ming2 guang1 gong1 。
- zuo4 shou1 quan2 ming2 shan4 gao1 zong1 ， jin3 yi1 gu4 li3 huan2 guo4 feng2 。
- zhu4 shi4 bai3 du3 sheng1 long2 long2 ， ya3 su4 bu4 qiong2 dan1 huo4 gong1 。
- yi2 hua1 zhong3 zhu2 qin1 pu3 nong2 ， zhi2 xian2 kan4 shan1 ge2 chong2 yong1 。
- ceng2 lou2 kai1 huo1 xing1 dou3 xiong1 ， chen2 deng1 zuo4 da2 xi1 gu3 dong1 。
- you3 shu1 man3 jia4 jiu3 bu4 kong1 ， yan3 ming2 jiao3 jian4 yan2 jia2 hong2 。
- shen1 pei4 an1 wei1 tang2 jin4 gong1 ， he2 fang2 lü4 ye3 dui4 luo4 song1 。
- wen2 chang1 geng4 si4 xiang1 shan1 weng1 ， yu3 gong1 sheng4 ri4 chang2 xiang1 cong2 。
- yi4 tan2 yi2 xiao4 ru2 chun1 nong2 ， qing1 huan1 bu2 zou4 yin2 le4 meng1 。
- gao1 shan1 liu2 shui3 cao1 di4 zhong1 ， xin1 pian1 luo4 yi4 pi2 nu2 tong2 。
- han2 sheng1 gan3 gong1 en1 yi4 zhong4 ， cao3 gen1 qie4 yi4 yin2 qiu1 chong2 。
- pian1 zhou1 deng1 men2 bin1 su4 chong1 ， gan3 zhu2 yan2 liang2 ru2 yan4 hong2 。

## 注释

## 译文

## 赏析
