---
id: sun-ying-shi-liang-shan-liu-zhi-can-yuan-ting
title: 梁山劉制參園亭
titlePinyin: liang2 shan1 liu2 zhi4 can1 yuan2 ting2
titleSlug: liang-shan-liu-zhi-can-yuan-ting
author: 孫應時
authorPinyin: sun1 ying1 shi2
authorSlug: sun-ying-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 劉侯家有相業堂，東都舊第城中央。
- 劍南參謀今白髮，官班且復尚書郎。
- 買田築室蟠龍下，閨門孝友師一鄉。
- 好園十畝當道入，綠竹萬箇攙天長。
- 池亭面勢各有趣，花木手種新成行。
- 客來呼酒徑留飲，小鬟妙舞工持觴。
- 人生適意但如此，何用塵土紛劻勷。
- 我來度峽五十日，山深路惡神慘傷。
- 眼明此邦萬石壩，况逢好事容徜徉。
- 野鶴寮中最清絕，蠟梅水仙方弄香。
- 爲公一醉出門去，祝公眉壽長康彊。

## 拼音

- liu2 hou2 jia1 you3 xiang1 ye4 tang2 ， dong1 dou1 jiu4 di4 cheng2 zhong1 yang1 。
- jian4 nan2 can1 mou2 jin1 bai2 fa4 ， guan1 ban1 qie3 fu4 shang4 shu1 lang2 。
- mai3 tian2 zhu4 shi4 pan2 long2 xia4 ， gui1 men2 xiao4 you3 shi1 yi4 xiang1 。
- hao3 yuan2 shi2 mu3 dang1 dao4 ru4 ， lü4 zhu2 wan4 ge4 chan1 tian1 chang2 。
- chi2 ting2 mian4 shi4 ge4 you3 qu4 ， hua1 mu4 shou3 zhong3 xin1 cheng2 xing2 。
- ke4 lai2 hu1 jiu3 jing4 liu2 yin3 ， xiao3 huan2 miao4 wu3 gong1 chi2 shang1 。
- ren2 sheng1 shi4 yi4 dan4 ru2 ci3 ， he2 yong4 chen2 tu3 fen1 kuang1 rang2 。
- wo3 lai2 du4 xia2 wu3 shi2 ri4 ， shan1 shen1 lu4 e4 shen2 can3 shang1 。
- yan3 ming2 ci3 bang1 wan4 shi2 ba4 ， kuang4 feng2 hao3 shi4 rong2 chang2 yang2 。
- ye3 he4 liao2 zhong1 zui4 qing1 jue2 ， la4 mei2 shui3 xian1 fang1 nong4 xiang1 。
- wei2 gong1 yi2 zui4 chu1 men2 qu4 ， zhu4 gong1 mei2 shou4 chang2 kang1 qiang2 。

## 注释

## 译文

## 赏析
