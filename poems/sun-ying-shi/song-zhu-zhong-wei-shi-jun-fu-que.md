---
id: sun-ying-shi-song-zhu-zhong-wei-shi-jun-fu-que
title: 送朱仲微使君赴闕
titlePinyin: song4 zhu1 zhong4 wei1 shi3 jun1 fu4 que4
titleSlug: song-zhu-zhong-wei-shi-jun-fu-que
author: 孫應時
authorPinyin: sun1 ying1 shi2
authorSlug: sun-ying-shi
dynasty: 宋
dynastyPinyin: song4
dynastySlug: song
tags: []
---

## 正文

- 聲迹周行舊，人門漢相延。
- 謝宗康樂在，阮姪仲容賢。
- 文獻羣公側，風流晚輩先。
- 天資超瑑玉，心量極澄淵。
- 世故雖遊刃，榮途獨緩鞭。
- 風霜飽經歷，歲月起聯翩。
- 奏牘留天聽，鳴鑣拜日邊。
- 一麾紆郡組，兩地冠淮壖。
- 巢塢江湖會，吳陵海澤偏。
- 陽公優撫字，山甫重蕃宣。
- 秋月滄浪底，春風草木前。
- 近名辭赫赫，直道守平平。
- 襦袴歌千里，絲綸錫九天。
- 別帆催入覲，祖席歎登仙。
- 詳試諳馮翊，深褒屬潁川。
- 徑須持紫橐，應不墜青氈。
- 世道千齡遠，人情百慮牽。
- 關心眷河雒，努力補陶甄。
- 窶迹來蓬篳，微芳託蕙荃。
- 一枝容吏隠，三鬴慰親年。
- 借寇知難請，依劉敢自憐。
- 鑪錘思舊物，倘問及林泉。

## 拼音

- sheng1 ji4 zhou1 xing2 jiu4 ， ren2 men2 han4 xiang1 yan2 。
- xie4 zong1 kang1 le4 zai4 ， ruan3 zhi2 zhong4 rong2 xian2 。
- wen2 xian4 qun2 gong1 ce4 ， feng1 liu2 wan3 bei4 xian1 。
- tian1 zi1 chao1 zhuan4 yu4 ， xin1 liang2 ji2 cheng2 yuan1 。
- shi4 gu4 sui1 you2 ren4 ， rong2 tu2 du2 huan3 bian1 。
- feng1 shuang1 bao3 jing1 li4 ， sui4 yue4 qi3 lian2 pian1 。
- zou4 du2 liu2 tian1 ting1 ， ming2 biao1 bai4 ri4 bian1 。
- yi4 hui1 yu1 jun4 zu3 ， liang3 di4 guan1 huai2 ruan2 。
- chao2 wu4 jiang1 hu2 hui4 ， wu2 ling2 hai3 ze2 pian1 。
- yang2 gong1 you1 fu3 zi4 ， shan1 fu3 zhong4 fan1 xuan1 。
- qiu1 yue4 cang1 lang4 di3 ， chun1 feng1 cao3 mu4 qian2 。
- jin4 ming2 ci2 he4 he4 ， zhi2 dao4 shou3 ping2 ping2 。
- ru2 ku4 ge1 qian1 li3 ， si1 lun2 xi1 jiu3 tian1 。
- bie2 fan1 cui1 ru4 jin4 ， zu3 xi2 tan4 deng1 xian1 。
- xiang2 shi4 an1 feng2 yi4 ， shen1 bao1 shu3 ying3 chuan1 。
- jing4 xu1 chi2 zi3 tuo2 ， ying1 bu2 zhui4 qing1 zhan1 。
- shi4 dao4 qian1 ling2 yuan3 ， ren2 qing2 bai3 lü4 qian1 。
- guan1 xin1 juan4 he2 luo4 ， nu3 li4 bu3 tao2 zhen1 。
- ju4 ji4 lai2 peng2 bi4 ， wei1 fang1 tuo1 hui4 quan2 。
- yi4 zhi1 rong2 li4 yin3 ， san1 fu3 wei4 qin1 nian2 。
- jie4 kou4 zhi1 nan2 qing3 ， yi1 liu2 gan3 zi4 lian2 。
- lu2 chui2 si1 jiu4 wu4 ， tang3 wen4 ji2 lin2 quan2 。

## 注释

## 译文

## 赏析
