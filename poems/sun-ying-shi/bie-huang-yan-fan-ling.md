---
id: sun-ying-shi-bie-huang-yan-fan-ling
title: 別黄巖范令
titlePinyin: bie2 huang2 yan2 fan4 ling4
titleSlug: bie-huang-yan-fan-ling
author: 孫應時
authorPinyin: sun1 ying1 shi2
authorSlug: sun-ying-shi
dynasty: 宋
dynastyPinyin: song4
dynastySlug: song
tags: []
---

## 正文

- 慶曆諸名卿，四海標一范。
- 堂堂元祐相，人望復不減。
- 江河源流大，終華峰巒嶄。
- 遠優士會燮，詎作欒書黶。
- 君侯大雅士，淵然粹家範。
- 春風花氣馥，秋月寒江湛。
- 貞剛謝瑕缺，潔白消黕黤。
- 驅車問前躅，雲路聲轞轞。
- 牛刀亦何爲，游刃初不斬。
- 解令襦袴民，桁楊戒無犯。
- 時情互醒醉，世味各辛鹻。
- 安知國中狂，正欠秋牙喊。
- 丈夫自有在，細故非所歉。
- 豈無昆明池，著此黄龍艦。
- 伊余秉微尚，顧瞻隨軓軓。
- 威儀覿麒鳳，冠緌笑蟬𧍙。
- 吾徒本平曠，誰能事嶮巉。
- 相知意氣得，欲別精神黯。
- 東風動綺席，潮痕带晴檻。
- 爲公醉登舟，離襟不能摻。

## 拼音

- qing4 li4 zhu1 ming2 qing1 ， si4 hai3 biao1 yi2 fan4 。
- tang2 tang2 yuan2 you4 xiang1 ， ren2 wang4 fu4 bu4 jian3 。
- jiang1 he2 yuan2 liu2 da4 ， zhong1 hua2 feng1 luan2 zhan3 。
- yuan3 you1 shi4 hui4 xie4 ， ju4 zuo4 luan2 shu1 yan3 。
- jun1 hou2 da4 ya3 shi4 ， yuan1 ran2 cui4 jia1 fan4 。
- chun1 feng1 hua1 qi4 fu4 ， qiu1 yue4 han2 jiang1 zhan4 。
- zhen1 gang1 xie4 xia2 que1 ， jie2 bai2 xiao1 dan3 yan3 。
- qu1 ju1 wen4 qian2 zhu2 ， yun2 lu4 sheng1 jian4 jian4 。
- niu2 dao1 yi4 he2 wei2 ， you2 ren4 chu1 bu4 zhan3 。
- jie3 ling4 ru2 ku4 min2 ， heng2 yang2 jie4 wu2 fan4 。
- shi2 qing2 hu4 xing3 zui4 ， shi4 wei4 ge4 xin1 jian3 。
- an1 zhi1 guo2 zhong1 kuang2 ， zheng4 qian4 qiu1 ya2 han3 。
- zhang4 fu0 zi4 you3 zai4 ， xi4 gu4 fei1 suo3 qian4 。
- qi3 wu2 kun1 ming2 chi2 ， zhu4 ci3 huang2 long2 jian4 。
- yi1 yu2 bing3 wei1 shang4 ， gu4 zhan1 sui2 fan4 fan4 。
- wei1 yi2 di2 qi2 feng4 ， guan1 rui2 xiao4 chan2 𧍙。
- wu2 tu2 ben3 ping2 kuang4 ， shui2 neng2 shi4 xian3 chan2 。
- xiang1 zhi1 yi4 qi4 de2 ， yu4 bie2 jing1 shen2 an4 。
- dong1 feng1 dong4 qi3 xi2 ， chao2 hen2 dai4 qing2 jian4 。
- wei2 gong1 zui4 deng1 zhou1 ， li2 jin1 bu4 neng2 chan1 。

## 注释

## 译文

## 赏析
