---
id: sun-ying-shi-si-ming-shan-ji-you-ba-shi-yun
title: 四明山記遊八十韵
titlePinyin: si4 ming2 shan1 ji4 you2 ba1 shi2 yun4
titleSlug: si-ming-shan-ji-you-ba-shi-yun
author: 孫應時
authorPinyin: sun1 ying1 shi2
authorSlug: sun-ying-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 平生抱遐尚，撫劍遠行遊。
- 迹謝聲利牽，心與巖壑謀。
- 東征泛滄海，南騖踰丹丘。
- 西登岷峨嘯，北望關隴愁。
- 匡廬挽歸轡，巫峽紆行舟。
- 劍閣最險壯，龍門更奇幽。
- 歷覽雖未飽，勝槩略以收。
- 爾來卧燭湖，清夢長夷猶。
- 家山維四明，名字橫九州。
- 出門宛在眼，欲往輒不酬。
- 人事真好乖，山靈豈吾仇。
- 忽近益可笑，投老空自尤。
- 茲辰正芳春，會心得良儔。
- 贏糧幸易足，决策遂所求。
- 中宵雨聲斷，逗曉霽色浮。
- 天容極瑩凈，風氣正和柔。
- 瘦筇挾籃輿，野服兼輕裘。
- 遥遥指林麓，欣欣聽溪流。
- 試屐請賢嶺，弭蓋白水湫。
- 飛湍響淙潺，怪松韵蕭颼。
- 艱然小羊額，喘若料虎頭。
- 甓石訪歲期，負樵歌道周。
- 百折快一眺，千里森雙眸。
- 峰巒何綿聯，脈絡相纏繆。
- 化鈞妙融結，神工巧雕鎪。
- 長風動溟渤，洪濤簸瀛洲。
- 巨鼇出贔屭，游龍繞蚴蟉。
- 鯨鵬恣摩盪，蟲魚紛疊稠。
- 萬怪各起伏，千帆遞行留。
- 或坦若几席，或峩若冠旒。
- 或排若劍戟，或剡若戈矛。
- 或舞若鸞鳳，或驟若驊騮。
- 或若戲狻猊，或若鬭貔貅。
- 儼然開明堂，玉帛朝諸侯。
- 赫然會岐陽，長圍方大蒐。
- 鏖戰臨長平，堅壁持鴻溝。
- 廣野列車騎，中軍嚴旆斿。
- 開闢洪茫茫，變化久悠悠。
- 愕眙不得語，形容那可侔。
- 仙樹四十圍，蟠根幾千秋。
- 老幹枯不死，新榮翠相樛。
- 飈馭定來止，桑田行驗不。
- 遺跡信所聞，輕舉當何由。
- 東南徑崇岡，左右羅平疇。
- 人家散鷄犬，村塢來羊牛。
- 官征畢薪炭，春事動耝耰。
- 土膩少沙石，氣寒無麥麰。
- 荒蹊夾桃李，密蔭間梧楸。
- 是中可避世，何勞更乘桴。
- 駢巖下蒼峭，別岫爭崪崷。
- 熟知二剎勝，逝肯中道休。
- 杖錫既巉絕，雪竇仍阻脩。
- 停雲朝漠漠，剛風晝飂飂。
- 盤磴度方橋，廣宇連飛樓。
- 珠璣錯藻繡，金碧照彫髹。
- 撞鐘食千指，鳴板燈百篝。
- 真成天上居，不涉人間憂。
- 周遭富佳致，徜徉得窮搜。
- 妙峰遠色湊，錦鏡波光瀏。
- 兩溪來活活，千丈落瀌瀌。
- 深瀑摽隨鳬，空潭隠靈虬。
- 倒窺凜欲眩，俯掬清敢漱。
- 澗草高下積，巖花零亂抽。
- 掛壁見猱捷，食芩聞鹿呦。
- 日長轉睍睆，霧暗啼鈎輈。
- 修竹奏琴瑟，細溜鏘琳璆。
- 占晴喜哢鵲，畏雨愁呼鳩。
- 何妨共齋鉢，且復薦茶甌。
- 老僧頗好事，幅畫肯見投。
- 隨意宿山房，無眠聽更籌。
- 念昔身萬里，及此天一陬。
- 登臨世界闊，俛仰歲月遒。
- 榮辱兩蝸角，聚散一海漚。
- 塵鞅自束縛，名場相敵讎。
- 不念猿鶴怨，坐令泉石羞。
- 心期晚乃愜，俗駕我尚優。
- 勝具學支許，奇蹤非阮劉。
- 時哉山梁雉，樂矣濠上鯈。
- 聊追興公賦，不歎柳子囚。
- 招招知音子，爲我商聲謳。

## 拼音

- ping2 sheng1 bao4 xia2 shang4 ， fu3 jian4 yuan3 xing2 you2 。
- ji4 xie4 sheng1 li4 qian1 ， xin1 yu3 yan2 he4 mou2 。
- dong1 zheng1 fan4 cang1 hai3 ， nan2 wu4 yu2 dan1 qiu1 。
- xi1 deng1 min2 e2 xiao4 ， bei3 wang4 guan1 long3 chou2 。
- kuang1 lu2 wan3 gui1 pei4 ， wu1 xia2 yu1 xing2 zhou1 。
- jian4 ge2 zui4 xian3 zhuang4 ， long2 men2 geng4 qi2 you1 。
- li4 lan3 sui1 wei4 bao3 ， sheng4 gai4 lüe4 yi3 shou1 。
- er3 lai2 wo4 zhu2 hu2 ， qing1 meng4 chang2 yi2 you2 。
- jia1 shan1 wei2 si4 ming2 ， ming2 zi4 heng2 jiu3 zhou1 。
- chu1 men2 wan3 zai4 yan3 ， yu4 wang3 zhe2 bu4 chou2 。
- ren2 shi4 zhen1 hao3 guai1 ， shan1 ling2 qi3 wu2 chou2 。
- hu1 jin4 yi4 ke3 xiao4 ， tou2 lao3 kong1 zi4 you2 。
- zi1 chen2 zheng4 fang1 chun1 ， hui4 xin1 de2 liang2 chou2 。
- ying2 liang2 xing4 yi4 zu2 ， jue2 ce4 sui4 suo3 qiu2 。
- zhong1 xiao1 yu3 sheng1 duan4 ， dou4 xiao3 ji4 se4 fu2 。
- tian1 rong2 ji2 ying2 jing4 ， feng1 qi4 zheng4 he2 rou2 。
- shou4 qiong2 xie2 lan2 yu2 ， ye3 fu2 jian1 qing1 qiu2 。
- yao2 yao2 zhi3 lin2 lu4 ， xin1 xin1 ting1 xi1 liu2 。
- shi4 ji1 qing3 xian2 ling3 ， mi3 gai4 bai2 shui3 qiu1 。
- fei1 tuan1 xiang3 cong2 chan2 ， guai4 song1 yun4 xiao1 sou1 。
- jian1 ran2 xiao3 yang2 e2 ， chuan3 ruo4 liao4 hu3 tou2 。
- pi4 shi2 fang3 sui4 qi1 ， fu4 qiao2 ge1 dao4 zhou1 。
- bai3 zhe2 kuai4 yi2 tiao4 ， qian1 li3 sen1 shuang1 mou2 。
- feng1 luan2 he2 mian2 lian2 ， mai4 luo4 xiang1 chan2 mou2 。
- hua4 jun1 miao4 rong2 jie2 ， shen2 gong1 qiao3 diao1 sou1 。
- chang2 feng1 dong4 ming2 bo2 ， hong2 tao1 bo4 ying2 zhou1 。
- ju4 ao2 chu1 bi4 xi4 ， you2 long2 rao4 you4 liu2 。
- jing1 peng2 zi4 mo2 dang4 ， chong2 yu2 fen1 die2 chou2 。
- wan4 guai4 ge4 qi3 fu2 ， qian1 fan1 di4 xing2 liu2 。
- huo4 tan3 ruo4 ji3 xi2 ， huo4 e2 ruo4 guan1 liu2 。
- huo4 pai2 ruo4 jian4 ji3 ， huo4 yan3 ruo4 ge1 mao2 。
- huo4 wu3 ruo4 luan2 feng4 ， huo4 zhou4 ruo4 hua2 liu2 。
- huo4 ruo4 xi4 suan1 ni2 ， huo4 ruo4 dou4 pi2 xiu1 。
- yan3 ran2 kai1 ming2 tang2 ， yu4 bo2 chao2 zhu1 hou2 。
- he4 ran2 hui4 qi2 yang2 ， chang2 wei2 fang1 da4 sou1 。
- ao2 zhan4 lin2 chang2 ping2 ， jian1 bi4 chi2 hong2 gou1 。
- guang3 ye3 lie4 ju1 qi2 ， zhong1 jun1 yan2 pei4 you2 。
- kai1 pi4 hong2 mang2 mang2 ， bian4 hua4 jiu3 you1 you1 。
- e4 yi2 bu4 de2 yu3 ， xing2 rong2 na4 ke3 mou2 。
- xian1 shu4 si4 shi2 wei2 ， pan2 gen1 ji1 qian1 qiu1 。
- lao3 gan4 ku1 bu4 si3 ， xin1 rong2 cui4 xiang1 jiu1 。
- biao1 yu4 ding4 lai2 zhi3 ， sang1 tian2 xing2 yan4 bu4 。
- yi2 ji4 xin4 suo3 wen2 ， qing1 ju3 dang1 he2 you2 。
- dong1 nan2 jing4 chong2 gang1 ， zuo3 you4 luo2 ping2 chou2 。
- ren2 jia1 san4 ji1 quan3 ， cun1 wu4 lai2 yang2 niu2 。
- guan1 zheng1 bi4 xin1 tan4 ， chun1 shi4 dong4 qu4 you1 。
- tu3 ni4 shao3 sha1 shi2 ， qi4 han2 wu2 mai4 mou2 。
- huang1 qi1 jia1 tao2 li3 ， mi4 yin1 jian4 wu2 qiu1 。
- shi4 zhong1 ke3 bi4 shi4 ， he2 lao2 geng4 cheng2 fu2 。
- pian2 yan2 xia4 cang1 qiao4 ， bie2 xiu4 zheng1 zu2 qiu2 。
- shu2 zhi1 er4 cha4 sheng4 ， shi4 ken3 zhong1 dao4 xiu1 。
- zhang4 xi1 ji4 chan2 jue2 ， xue3 dou4 reng2 zu3 xiu1 。
- ting2 yun2 chao2 mo4 mo4 ， gang1 feng1 zhou4 liu4 liu4 。
- pan2 deng4 du4 fang1 qiao2 ， guang3 yu3 lian2 fei1 lou2 。
- zhu1 ji1 cuo4 zao3 xiu4 ， jin1 bi4 zhao4 diao1 xiu1 。
- zhuang4 zhong1 shi2 qian1 zhi3 ， ming2 ban3 deng1 bai3 gou1 。
- zhen1 cheng2 tian1 shang4 ju1 ， bu2 she4 ren2 jian4 you1 。
- zhou1 zao1 fu4 jia1 zhi4 ， chang2 yang2 de2 qiong2 sou1 。
- miao4 feng1 yuan3 se4 cou4 ， jin3 jing4 bo1 guang1 liu2 。
- liang3 xi1 lai2 huo2 huo2 ， qian1 zhang4 luo4 biao1 biao1 。
- shen1 pu4 biao1 sui2 fu2 ， kong1 tan2 yin3 ling2 qiu2 。
- dao3 kui1 lin3 yu4 xuan4 ， fu3 ju1 qing1 gan3 shu4 。
- jian4 cao3 gao1 xia4 ji1 ， yan2 hua1 ling2 luan4 chou1 。
- gua4 bi4 jian4 nao2 jie2 ， shi2 qin2 wen2 lu4 you1 。
- ri4 chang2 zhuan3 xian4 huan4 ， wu4 an4 ti2 gou1 zhou1 。
- xiu1 zhu2 zou4 qin2 se4 ， xi4 liu1 qiang1 lin2 qiu2 。
- zhan4 qing2 xi3 long4 que4 ， wei4 yu3 chou2 hu1 jiu1 。
- he2 fang2 gong4 zhai1 bo1 ， qie3 fu4 jian4 cha2 ou1 。
- lao3 seng1 po1 hao3 shi4 ， fu2 hua4 ken3 jian4 tou2 。
- sui2 yi4 su4 shan1 fang2 ， wu2 mian2 ting1 geng4 chou2 。
- nian4 xi1 shen1 wan4 li3 ， ji2 ci3 tian1 yi4 zou1 。
- deng1 lin2 shi4 jie4 kuo4 ， fu3 yang3 sui4 yue4 qiu2 。
- rong2 ru3 liang3 wo1 jiao3 ， ju4 san4 yi4 hai3 ou1 。
- chen2 yang1 zi4 shu4 fu4 ， ming2 chang3 xiang1 di2 chou2 。
- bu2 nian4 yuan2 he4 yuan4 ， zuo4 ling4 quan2 shi2 xiu1 。
- xin1 qi1 wan3 nai3 qie4 ， su2 jia4 wo3 shang4 you1 。
- sheng4 ju4 xue2 zhi1 xu1 ， qi2 zong1 fei1 ruan3 liu2 。
- shi2 zai1 shan1 liang2 zhi4 ， le4 yi3 hao2 shang4 tiao2 。
- liao2 zhui1 xing1 gong1 fu4 ， bu2 tan4 liu3 zi3 qiu2 。
- zhao1 zhao1 zhi1 yin1 zi3 ， wei2 wo3 shang1 sheng1 ou1 。

## 注释

## 译文

## 赏析
