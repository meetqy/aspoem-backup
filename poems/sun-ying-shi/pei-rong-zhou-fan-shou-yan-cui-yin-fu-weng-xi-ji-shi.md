---
id: sun-ying-shi-pei-rong-zhou-fan-shou-yan-cui-yin-fu-weng-xi-ji-shi
title: 陪戎州范守閻倅飲涪翁溪紀事
titlePinyin: pei2 rong2 zhou1 fan4 shou3 yan2 cui4 yin3 fu2 weng1 xi1 ji4 shi4
titleSlug: pei-rong-zhou-fan-shou-yan-cui-yin-fu-weng-xi-ji-shi
author: 孫應時
authorPinyin: sun1 ying1 shi2
authorSlug: sun-ying-shi
dynasty: 宋
dynastyPinyin: song4
dynastySlug: song
tags: []
---

## 正文

- 元祐人何負，黄郎昔此居。
- 江山愁思裏，風景醉吟餘。
- 問俗夸遺事，開荒想舊廬。
- 巖姿自奇怪，谷響故清虛。
- 鳥語傳沽酒，猿吟憶荷鋤。
- 文章喧宇宙，談笑狎樵漁。
- 小德長携杖，元明闕寄書。
- 生涯竟流落，謗譽久乘除。
- 士固難逃世，天寧獨困渠。
- 朝廷重日月，河雒痛丘墟。
- 事往真云已，神遊信所於。
- 溪名雖發越，林影尚蕭疎。
- 佳致歸商畧，成規易補苴。
- 春堤要楊柳，夏渚待芙蕖。
- 名勝新開府，風流得貳車。
- 追遊方自此，雅尚不愁予。
- 天際歸舟遠，江干摻袂初。
- 明年記狂客，萬里報何如。

## 拼音

- yuan2 you4 ren2 he2 fu4 ， huang2 lang2 xi1 ci3 ju1 。
- jiang1 shan1 chou2 si1 li3 ， feng1 jing3 zui4 yin2 yu2 。
- wen4 su2 kua1 yi2 shi4 ， kai1 huang1 xiang3 jiu4 lu2 。
- yan2 zi1 zi4 qi2 guai4 ， gu3 xiang3 gu4 qing1 xu1 。
- niao3 yu3 chuan2 gu1 jiu3 ， yuan2 yin2 yi4 he2 chu2 。
- wen2 zhang1 xuan1 yu3 zhou4 ， tan2 xiao4 xia2 qiao2 yu2 。
- xiao3 de2 chang2 xie2 zhang4 ， yuan2 ming2 que4 ji4 shu1 。
- sheng1 ya2 jing4 liu2 luo4 ， bang4 yu4 jiu3 cheng2 chu2 。
- shi4 gu4 nan2 tao2 shi4 ， tian1 ning2 du2 kun4 qu2 。
- chao2 ting2 zhong4 ri4 yue4 ， he2 luo4 tong4 qiu1 xu1 。
- shi4 wang3 zhen1 yun2 yi3 ， shen2 you2 xin4 suo3 wu1 。
- xi1 ming2 sui1 fa1 yue4 ， lin2 ying3 shang4 xiao1 shu1 。
- jia1 zhi4 gui1 shang1 lüe4 ， cheng2 gui1 yi4 bu3 ju1 。
- chun1 di1 yao4 yang2 liu3 ， xia4 zhu3 dai4 fu2 qu2 。
- ming2 sheng4 xin1 kai1 fu3 ， feng1 liu2 de2 er4 ju1 。
- zhui1 you2 fang1 zi4 ci3 ， ya3 shang4 bu4 chou2 yu3 。
- tian1 ji4 gui1 zhou1 yuan3 ， jiang1 gan1 chan1 mei4 chu1 。
- ming2 nian2 ji4 kuang2 ke4 ， wan4 li3 bao4 he2 ru2 。

## 注释

## 译文

## 赏析
