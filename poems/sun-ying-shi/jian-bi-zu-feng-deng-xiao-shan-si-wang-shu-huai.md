---
id: sun-ying-shi-jian-bi-zu-feng-deng-xiao-shan-si-wang-shu-huai
title: 澗壁阻風登小山四望書懷
titlePinyin: jian4 bi4 zu3 feng1 deng1 xiao3 shan1 si4 wang4 shu1 huai2
titleSlug: jian-bi-zu-feng-deng-xiao-shan-si-wang-shu-huai
author: 孫應時
authorPinyin: sun1 ying1 shi2
authorSlug: sun-ying-shi
dynasty: 宋
dynastyPinyin: song4
dynastySlug: song
tags: []
---

## 正文

- 崇阿岸長江，荒蹊得徐步。
- 徘徊一舒眺，邂逅豁心素。
- 天壤故宏廓，川涂渺回互。
- 蒼烟極東溟，落日臨北固。
- 波光蕩汀渚，碧色明草樹。
- 淮南平如砥，萬象入指顧。
- 低迷江都宮，隠轔瓜洲戍。
- 依依眷昔游，惻惻起遐慕。
- 向來猶喜事，所歷有奇趣。
- 摧頹八九年，日已不如故。
- 兩脚厭行李，萬里諳長路。
- 迺窮岷山源，重到入海處。
- 結交豈不廣，覽古亦云富。
- 所抱憂國心，知非濟時具。
- 晨昏耿重闈，裘葛窘童孺。
- 脫然决東耕，孤舟久東騖。
- 寖近真自喜，凌險有餘懼。
- 可憐茲叢薄，政爾淹杖屨。
- 雲容尚飛揚，風意何鬰怒。
- 人事諒難必，江神非所忤。
- 庶蒙皇天慈，穩借一帆度。
- 致意孫興公，尋君遂初賦。

## 拼音

- chong2 a1 an4 chang2 jiang1 ， huang1 qi1 de2 xu2 bu4 。
- pai2 huai2 yi4 shu1 tiao4 ， xie4 hou4 huo1 xin1 su4 。
- tian1 rang3 gu4 hong2 kuo4 ， chuan1 tu2 miao3 hui2 hu4 。
- cang1 yan1 ji2 dong1 ming2 ， luo4 ri4 lin2 bei3 gu4 。
- bo1 guang1 dang4 ting1 zhu3 ， bi4 se4 ming2 cao3 shu4 。
- huai2 nan2 ping2 ru2 di3 ， wan4 xiang4 ru4 zhi3 gu4 。
- di1 mi2 jiang1 du1 gong1 ， yin3 lin2 gua1 zhou1 shu4 。
- yi1 yi1 juan4 xi1 you2 ， ce4 ce4 qi3 xia2 mu4 。
- xiang4 lai2 you2 xi3 shi4 ， suo3 li4 you3 qi2 qu4 。
- cui1 tui2 ba1 jiu3 nian2 ， ri4 yi3 bu4 ru2 gu4 。
- liang3 jiao3 yan4 xing2 li3 ， wan4 li3 an1 chang2 lu4 。
- nai3 qiong2 min2 shan1 yuan2 ， zhong4 dao4 ru4 hai3 chu3 。
- jie2 jiao1 qi3 bu4 guang3 ， lan3 gu3 yi4 yun2 fu4 。
- suo3 bao4 you1 guo2 xin1 ， zhi1 fei1 ji4 shi2 ju4 。
- chen2 hun1 geng3 zhong4 wei2 ， qiu2 ge3 jiong3 tong2 ru2 。
- tuo1 ran2 jue2 dong1 geng1 ， gu1 zhou1 jiu3 dong1 wu4 。
- jin4 jin4 zhen1 zi4 xi3 ， ling2 xian3 you3 yu2 ju4 。
- ke3 lian2 zi1 cong2 bao2 ， zheng4 er3 yan1 zhang4 ju4 。
- yun2 rong2 shang4 fei1 yang2 ， feng1 yi4 he2 yu4 nu4 。
- ren2 shi4 liang4 nan2 bi4 ， jiang1 shen2 fei1 suo3 wu3 。
- shu4 meng2 huang2 tian1 ci2 ， wen3 jie4 yi4 fan1 du4 。
- zhi4 yi4 sun1 xing1 gong1 ， xun2 jun1 sui4 chu1 fu4 。

## 注释

## 译文

## 赏析
