---
id: sun-ying-shi-sun-sheng-kang-zu-cong-yu-hai-ling-yu-jian-zhi-chu-shou-zhao-shu-ming-zhi-men-song-yi-gu-shi
title: 孫生康祖從予海陵予薦之滁守趙叔明之門送以古詩
titlePinyin: sun1 sheng1 kang1 zu3 cong2 yu3 hai3 ling2 yu3 jian4 zhi1 chu2 shou3 zhao4 shu1 ming2 zhi1 men2 song4 yi3 gu3 shi1
titleSlug: sun-sheng-kang-zu-cong-yu-hai-ling-yu-jian-zhi-chu-shou-zhao-shu-ming-zhi-men-song-yi-gu-shi
author: 孫應時
authorPinyin: sun1 ying1 shi2
authorSlug: sun-ying-shi
dynasty: 宋
dynastyPinyin: song4
dynastySlug: song
tags: []
---

## 正文

- 洙泗諸公游，參實少且魯。
- 誰知一貫學，其進乃甚武。
- 儒生多山野，此事亦已古。
- 儇儇細兒黠，往往車上舞。
- 後生識取舍，百不能四五。
- 子兮何爲者，獨行事踽踽。
- 嗟我離師友，歲月漸莽鹵。
- 子辱從之游，未必免聾瞽。
- 淮丞少官事，吏散日亭午。
- 藜羹共脫粟，本不計客主。
- 親年當喜懼，藥裹屬覼縷。
- 勞子辭我去，天寒無乃苦。
- 滁陽賢太守，豈弟民父母。
- 青山照城郭，廣厦庇風雨。
- 子往事佔畢，可但費樽俎。
- 窗明棐几浄，堅坐勿闚戶。
- 交情貴膽肝，師道在規矩。
- 何妨坐椎鈍，未可習媚嫵。
- 萬里須堅車，百步要彊弩。
- 書來說新功，吾其俟飛羽。

## 拼音

- zhu1 si4 zhu1 gong1 you2 ， can1 shi2 shao3 qie3 lu3 。
- shui2 zhi1 yi2 guan4 xue2 ， qi2 jin4 nai3 shen4 wu3 。
- ru2 sheng1 duo1 shan1 ye3 ， ci3 shi4 yi4 yi3 gu3 。
- xuan1 xuan1 xi4 er2 xia2 ， wang3 wang3 ju1 shang4 wu3 。
- hou4 sheng1 shi2 qu3 she3 ， bai3 bu4 neng2 si4 wu3 。
- zi3 xi1 he2 wei2 zhe3 ， du2 xing2 shi4 ju3 ju3 。
- jie1 wo3 li2 shi1 you3 ， sui4 yue4 jian4 mang3 lu3 。
- zi3 ru3 cong2 zhi1 you2 ， wei4 bi4 mian3 long2 gu3 。
- huai2 cheng2 shao3 guan1 shi4 ， li4 san4 ri4 ting2 wu3 。
- li2 geng1 gong4 tuo1 su4 ， ben3 bu2 ji4 ke4 zhu3 。
- qin1 nian2 dang1 xi3 ju4 ， yao4 guo3 shu3 luo2 lü3 。
- lao2 zi3 ci2 wo3 qu4 ， tian1 han2 wu2 nai3 ku3 。
- chu2 yang2 xian2 tai4 shou3 ， qi3 di4 min2 fu4 mu3 。
- qing1 shan1 zhao4 cheng2 guo1 ， guang3 sha4 bi4 feng1 yu3 。
- zi3 wang3 shi4 zhan4 bi4 ， ke3 dan4 fei4 zun1 zu3 。
- chuang1 ming2 fei3 ji3 jing4 ， jian1 zuo4 wu4 kui1 hu4 。
- jiao1 qing0 gui4 dan3 gan1 ， shi1 dao4 zai4 gui1 ju3 。
- he2 fang2 zuo4 zhui1 dun4 ， wei4 ke3 xi2 mei4 wu3 。
- wan4 li3 xu1 jian1 ju1 ， bai3 bu4 yao4 qiang2 nu3 。
- shu1 lai2 shuo1 xin1 gong1 ， wu2 qi2 si4 fei1 yu3 。

## 注释

## 译文

## 赏析
