---
id: sun-ying-shi-you-zhi-chu-fu-xiang-ju-wu-jia-du-shu-san-shi-zhi-ci-zhi-cai-qi-ren-zuo-shi-ba-yun-hui-zhi
title: 祐姪初赴鄉舉吾家讀書三世至此姪纔七人作十八韵誨之
titlePinyin: you4 zhi2 chu1 fu4 xiang1 ju3 wu2 jia1 du2 shu1 san1 shi4 zhi4 ci3 zhi2 cai2 qi1 ren2 zuo4 shi2 ba1 yun4 hui4 zhi1
titleSlug: you-zhi-chu-fu-xiang-ju-wu-jia-du-shu-san-shi-zhi-ci-zhi-cai-qi-ren-zuo-shi-ba-yun-hui-zhi
author: 孫應時
authorPinyin: sun1 ying1 shi2
authorSlug: sun-ying-shi
dynasty: 宋
dynastyPinyin: song4
dynastySlug: song
tags: []
---

## 正文

- 家學今三世，儒流甫七人。
- 生涯元窶悴，存沒幾酸辛。
- 父幹真吾責，孫枝見汝新。
- 提携從總丱，成長及冠巾。
- 幸有源流正，應先器質醇。
- 緒餘雖耳染，緣飾匪天真。
- 黄卷心懷古，青燈坐達晨。
- 定無錢使鬼，當見筆如神。
- 科目誠沿襲，朝家重選掄。
- 桂分清夜月，花趁曲江春。
- 此日雲霄路，他年柱石臣。
- 成功期濟世，私喜固榮親。
- 俗薄堪長笑，才輕不自珍。
- 胮肛誇小技，屑窣較微塵。
- 努力初濡翰，馳心謹問津。
- 利名卑汲汲，教誨實諄諄。
- 莫濫齊庭吹，空慙越里顰。
- 裁詩不盡意，持付合書紳。

## 拼音

- jia1 xue2 jin1 san1 shi4 ， ru2 liu2 fu3 qi1 ren2 。
- sheng1 ya2 yuan2 ju4 cui4 ， cun2 mei2 ji1 suan1 xin1 。
- fu4 gan4 zhen1 wu2 ze2 ， sun1 zhi1 jian4 ru3 xin1 。
- ti2 xie2 cong2 zong3 guan4 ， cheng2 chang2 ji2 guan4 jin1 。
- xing4 you3 yuan2 liu2 zheng4 ， ying1 xian1 qi4 zhi4 chun2 。
- xu4 yu2 sui1 er3 ran3 ， yuan2 shi4 fei3 tian1 zhen1 。
- huang2 juan4 xin1 huai2 gu3 ， qing1 deng1 zuo4 da2 chen2 。
- ding4 wu2 qian2 shi3 gui3 ， dang1 jian4 bi3 ru2 shen2 。
- ke1 mu4 cheng2 yan2 xi2 ， chao2 jia1 zhong4 xuan3 lun1 。
- gui4 fen1 qing1 ye4 yue4 ， hua1 chen4 qu3 jiang1 chun1 。
- ci3 ri4 yun2 xiao1 lu4 ， ta1 nian2 zhu4 shi2 chen2 。
- cheng2 gong1 qi1 ji4 shi4 ， si1 xi3 gu4 rong2 qin1 。
- su2 bao2 kan1 chang2 xiao4 ， cai2 qing1 bu2 zi4 zhen1 。
- pang1 gang1 kua1 xiao3 ji4 ， xie4 su1 jiao4 wei1 chen2 。
- nu3 li4 chu1 ru2 han4 ， chi2 xin1 jin3 wen4 jin1 。
- li4 ming2 bei1 ji2 ji2 ， jiao4 hui4 shi2 zhun1 zhun1 。
- mo4 lan4 qi2 ting2 chui1 ， kong1 can2 yue4 li3 pin2 。
- cai2 shi1 bu2 jin4 yi4 ， chi2 fu4 he2 shu1 shen1 。

## 注释

## 译文

## 赏析
