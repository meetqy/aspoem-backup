---
id: sun-ying-shi-song-bie-song-jin-zhou
title: 送別宋金州
titlePinyin: song4 bie2 song4 jin1 zhou1
titleSlug: song-bie-song-jin-zhou
author: 孫應時
authorPinyin: sun1 ying1 shi2
authorSlug: sun-ying-shi
dynasty: 宋
dynastyPinyin: song4
dynastySlug: song
tags: []
---

## 正文

- 安康使君發成都，羣公祖送車塞途。
- 秋風關山二千里，王命不得辭崎嶇。
- 使君世族楚彭城，家今會稽之上虞。
- 我居咫尺不早識，萬里相逢天一隅。
- 眼中豪傑未易得，使君人物當代無。
- 連年三取太守印，赫然帥鉞兼兵符。
- 不憂無地起勳業，所要許國存規橅。
- 貴人例急歌舞娛，使君善愛千金軀。
- 國恥未雪長荷殳，一念勿忘先大夫。
- 嗚呼，一念勿忘先大夫。

## 拼音

- an1 kang1 shi3 jun1 fa1 cheng2 du1 ， qun2 gong1 zu3 song4 ju1 sai1 tu2 。
- qiu1 feng1 guan1 shan1 er4 qian1 li3 ， wang2 ming4 bu4 de2 ci2 qi2 qu1 。
- shi3 jun1 shi4 zu2 chu3 peng2 cheng2 ， jia1 jin1 hui4 ji1 zhi1 shang4 yu2 。
- wo3 ju1 zhi3 chi3 bu4 zao3 shi2 ， wan4 li3 xiang1 feng2 tian1 yi4 yu2 。
- yan3 zhong1 hao2 jie2 wei4 yi4 de2 ， shi3 jun1 ren2 wu4 dang1 dai4 wu2 。
- lian2 nian2 san1 qu3 tai4 shou3 yin4 ， he4 ran2 shuai4 yue4 jian1 bing1 fu2 。
- bu4 you1 wu2 di4 qi3 xun1 ye4 ， suo3 yao4 xu1 guo2 cun2 gui1 mo2 。
- gui4 ren2 li4 ji2 ge1 wu3 yu2 ， shi3 jun1 shan4 ai4 qian1 jin1 qu1 。
- guo2 chi3 wei4 xue3 chang2 he2 shu1 ， yi2 nian4 wu4 wang4 xian1 dai4 fu0 。
- wu1 hu1 ， yi2 nian4 wu4 wang4 xian1 dai4 fu0 。

## 注释

## 译文

## 赏析
