---
id: sun-ying-shi-da-pan-wen-shu-jian-ji-yu-shi-yue-chang-fang-wen-shu-wen-shu-xu-lai-er-you-wei-ye
title: 答潘文叔見寄予十月嘗訪文叔文叔許來而猶未也
titlePinyin: da2 pan1 wen2 shu1 jian4 ji4 yu3 shi2 yue4 chang2 fang3 wen2 shu1 wen2 shu1 xu1 lai2 er2 you2 wei4 ye3
titleSlug: da-pan-wen-shu-jian-ji-yu-shi-yue-chang-fang-wen-shu-wen-shu-xu-lai-er-you-wei-ye
author: 孫應時
authorPinyin: sun1 ying1 shi2
authorSlug: sun-ying-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 別離一何久，迢遞阻音形。
- 重上君子堂，相見眼終青。
- 君顔尚冰玉，我鬢已星星。
- 借問十載間，風波兩蓬萍。
- 嶺劍各萬里，心目多所經。
- 歸來且强健，怳然真夢醒。
- 可憐萬修竹，清音玉瓏玲。
- 蕭條媚寒日，約畧環翠屏。
- 相携復一笑，芝蘭有餘馨。
- 孤雲自舒卷，野鶴來青冥。
- 平生閲羣彥，十八九彫零。
- 吾徒亦何願，畢景依林坰。
- 種秫令可釀，儲粟常滿缾。
- 琴書奉娛玩，足以陶性靈。
- 千載伐木篇，此意神所聽。
- 往來亦奚憚，江浦堪揚舲。

## 拼音

- bie2 li2 yi4 he2 jiu3 ， tiao2 di4 zu3 yin1 xing2 。
- chong2 shang4 jun1 zi3 tang2 ， xiang1 jian4 yan3 zhong1 qing1 。
- jun1 yan2 shang4 bing1 yu4 ， wo3 bin4 yi3 xing1 xing0 。
- jie4 wen4 shi2 zai4 jian4 ， feng1 bo1 liang3 peng2 ping2 。
- ling3 jian4 ge4 wan4 li3 ， xin1 mu4 duo1 suo3 jing1 。
- gui1 lai2 qie3 qiang2 jian4 ， huang3 ran2 zhen1 meng4 xing3 。
- ke3 lian2 wan4 xiu1 zhu2 ， qing1 yin1 yu4 long2 ling2 。
- xiao1 tiao2 mei4 han2 ri4 ， yue1 lüe4 huan2 cui4 ping2 。
- xiang1 xie2 fu4 yi2 xiao4 ， zhi1 lan2 you3 yu2 xin1 。
- gu1 yun2 zi4 shu1 juan3 ， ye3 he4 lai2 qing1 ming2 。
- ping2 sheng1 yue4 qun2 yan4 ， shi2 ba1 jiu3 diao1 ling2 。
- wu2 tu2 yi4 he2 yuan4 ， bi4 jing3 yi1 lin2 jiong1 。
- zhong3 shu2 ling4 ke3 niang4 ， chu3 su4 chang2 man3 ping2 。
- qin2 shu1 feng4 yu2 wan2 ， zu2 yi3 tao2 xing4 ling2 。
- qian1 zai4 fa2 mu4 pian1 ， ci3 yi4 shen2 suo3 ting1 。
- wang3 lai2 yi4 xi1 dan4 ， jiang1 pu3 kan1 yang2 ling2 。

## 注释

## 译文

## 赏析
