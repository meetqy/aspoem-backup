---
id: sun-ying-shi-wan-wang-ke-zhi-gei-shi-mu-cheng-fu-ren
title: 挽汪克之給事母程夫人
titlePinyin: wan3 wang1 ke4 zhi1 gei3 shi4 mu3 cheng2 fu1 ren2
titleSlug: wan-wang-ke-zhi-gei-shi-mu-cheng-fu-ren
author: 孫應時
authorPinyin: sun1 ying1 shi2
authorSlug: sun-ying-shi
dynasty: 宋
dynastyPinyin: song4
dynastySlug: song
tags: []
---

## 正文

- 黟水衣冠盛，汪程甲一州。
- 世賢鍾上壽，家範襲芳休。
- 右府尊章重，嬪閨法度修。
- 蘋蘩祗祀事，枌堇媚肴羞。
- 勤約饒經理，慈祥徧撫柔。
- 齊眉友琴瑟，斷織戒箕裘。
- 郗桂遇輝赫，潘輿飽宦游。
- 金章嚴侍膝，綵服稱遨頭。
- 疊嶂雙溪曉，千巖萬壑秋。
- 平反間笑語，燕喜溢歌謳。
- 九秩童顔在，三朝寵渥稠。
- 一毫寧復憾，五福更誰儔。
- 鸞影合塵鑑，龍藏樂故丘。
- 高門餘善慶，衮衮正公侯。

## 拼音

- yi1 shui3 yi1 guan1 sheng4 ， wang1 cheng2 jia3 yi4 zhou1 。
- shi4 xian2 zhong1 shang4 shou4 ， jia1 fan4 xi2 fang1 xiu1 。
- you4 fu3 zun1 zhang1 zhong4 ， pin2 gui1 fa3 du4 xiu1 。
- pin2 fan2 zhi1 si4 shi4 ， fen2 jin3 mei4 yao2 xiu1 。
- qin2 yue1 rao2 jing1 li3 ， ci2 xiang2 bian4 fu3 rou2 。
- qi2 mei2 you3 qin2 se4 ， duan4 zhi1 jie4 ji1 qiu2 。
- chi1 gui4 yu4 hui1 he4 ， pan1 yu2 bao3 huan4 you2 。
- jin1 zhang1 yan2 shi4 xi1 ， cai3 fu2 cheng1 ao2 tou2 。
- die2 zhang4 shuang1 xi1 xiao3 ， qian1 yan2 wan4 he4 qiu1 。
- ping2 fan3 jian4 xiao4 yu3 ， yan4 xi3 yi4 ge1 ou1 。
- jiu3 zhi4 tong2 yan2 zai4 ， san1 zhao1 chong3 wo4 chou2 。
- yi4 hao2 ning2 fu4 han4 ， wu3 fu2 geng4 shui2 chou2 。
- luan2 ying3 he2 chen2 jian4 ， long2 cang2 le4 gu4 qiu1 。
- gao1 men2 yu2 shan4 qing4 ， gun3 gun3 zheng4 gong1 hou2 。

## 注释

## 译文

## 赏析
