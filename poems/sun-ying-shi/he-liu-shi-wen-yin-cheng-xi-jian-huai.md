---
id: sun-ying-shi-he-liu-shi-wen-yin-cheng-xi-jian-huai
title: 和劉師文飲城西見懷
titlePinyin: he2 liu2 shi1 wen2 yin3 cheng2 xi1 jian4 huai2
titleSlug: he-liu-shi-wen-yin-cheng-xi-jian-huai
author: 孫應時
authorPinyin: sun1 ying1 shi2
authorSlug: sun-ying-shi
dynasty: 宋
dynastyPinyin: song4
dynastySlug: song
tags: []
---

## 正文

- 劉侯元祐家，高標振流俗。
- 益州西門外，勝日事幽矚。
- 襟期得佳士，命駕不待促。
- 壺觴傍水石，談笑滿林屋。
- 經行舊臺苑，蕪沒長禾菽。
- 長吟何激烈，遠思脫羈束。
- 遥追七賢社，不負千鍾淥。
- 詩囊寄同幕，足音到空谷。
- 明月散昏埃，清風濯炎溽。
- 壯游憶子美，感遇悲伯玉。
- 功名垂耳驥，歲月長饑鵠。
- 此事置勿言，時情鬭蠻觸。

## 拼音

- liu2 hou2 yuan2 you4 jia1 ， gao1 biao1 zhen4 liu2 su2 。
- yi4 zhou1 xi1 men2 wai4 ， sheng4 ri4 shi4 you1 zhu3 。
- jin1 qi1 de2 jia1 shi4 ， ming4 jia4 bu2 dai4 cu4 。
- hu2 shang1 bang4 shui3 shi2 ， tan2 xiao4 man3 lin2 wu1 。
- jing1 xing2 jiu4 tai2 yuan4 ， wu2 mei2 chang2 he2 shu1 。
- chang2 yin2 he2 ji1 lie4 ， yuan3 si1 tuo1 ji1 shu4 。
- yao2 zhui1 qi1 xian2 she4 ， bu2 fu4 qian1 zhong1 lu4 。
- shi1 nang2 ji4 tong2 mu4 ， zu2 yin1 dao4 kong1 gu3 。
- ming2 yue4 san4 hun1 ai1 ， qing1 feng1 zhuo2 yan2 ru4 。
- zhuang4 you2 yi4 zi3 mei3 ， gan3 yu4 bei1 bo2 yu4 。
- gong1 ming2 chui2 er3 ji4 ， sui4 yue4 chang2 ji1 hu2 。
- ci3 shi4 zhi4 wu4 yan2 ， shi2 qing2 dou4 man2 chu4 。

## 注释

## 译文

## 赏析
