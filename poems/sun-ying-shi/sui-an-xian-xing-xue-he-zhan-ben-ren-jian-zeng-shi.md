---
id: sun-ying-shi-sui-an-xian-xing-xue-he-zhan-ben-ren-jian-zeng-shi
title: 遂安縣興學和詹本仁見贈詩
titlePinyin: sui4 an1 xian4 xing1 xue2 he2 zhan1 ben3 ren2 jian4 zeng4 shi1
titleSlug: sui-an-xian-xing-xue-he-zhan-ben-ren-jian-zeng-shi
author: 孫應時
authorPinyin: sun1 ying1 shi2
authorSlug: sun-ying-shi
dynasty: 宋
dynastyPinyin: song4
dynastySlug: song
tags: []
---

## 正文

- 萬物野馬相追奔，百年夢境更起仆。
- 是中諸妄要掃刮，努力良心自成就。
- 舞雩春風沂水側，當日羣公切磋究。
- 大途九軌自可識，廣居安宅寧當僦。
- 少年恐不保壯老，夜氣還能亡旦晝。
- 詩書禮樂在庠序，鄉射絃歌列籩豆。
- 共惟百聖貽後來，豈使一科圖急售。
- 如何道術坐陸沉，獨指利名紛輻輳。
- 斯文未喪天所賜，接踵諸賢出哀救。
- 聖門榛棘得剗除，俗學膏肓有砭灸。
- 晚出顓蒙格調卑，平生師友追從舊。
- 敢言割雞慕牛刀，直恐狐裘雜羔袖。
- 是邦山水故瀟洒，滿眼衣冠多整秀。
- 向來張呂相逢地，遺韵餘風洗凡陋。
- 眷然鄉校肯來游，勉矣英材起相副。
- 名門政假扶持力，闔境似驚聞見驟。
- 儒林丈人真好事，大筆新詩警昏瞀。
- 寄言同社相知心，不怪狂歌續貂後。

## 拼音

- wan4 wu4 ye3 ma3 xiang1 zhui1 ben1 ， bai3 nian2 meng4 jing4 geng4 qi3 pu2 。
- shi4 zhong1 zhu1 wang4 yao4 sao3 gua1 ， nu3 li4 liang2 xin1 zi4 cheng2 jiu4 。
- wu3 yu2 chun1 feng1 yi2 shui3 ce4 ， dang1 ri4 qun2 gong1 qie1 cuo1 jiu1 。
- da4 tu2 jiu3 gui3 zi4 ke3 shi2 ， guang3 ju1 an1 zhai2 ning2 dang1 jiu4 。
- shao4 nian2 kong3 bu4 bao3 zhuang4 lao3 ， ye4 qi4 huan2 neng2 wang2 dan4 zhou4 。
- shi1 shu1 li3 le4 zai4 xiang2 xu4 ， xiang1 she4 xian2 ge1 lie4 bian1 dou4 。
- gong4 wei2 bai3 sheng4 yi2 hou4 lai2 ， qi3 shi3 yi4 ke1 tu2 ji2 shou4 。
- ru2 he2 dao4 shu4 zuo4 lu4 chen2 ， du2 zhi3 li4 ming2 fen1 fu2 cou4 。
- si1 wen2 wei4 sang1 tian1 suo3 ci4 ， jie1 zhong3 zhu1 xian2 chu1 ai1 jiu4 。
- sheng4 men2 zhen1 ji2 de2 chan3 chu2 ， su2 xue2 gao1 huang1 you3 bian1 jiu3 。
- wan3 chu1 zhuan1 meng2 ge2 diao4 bei1 ， ping2 sheng1 shi1 you3 zhui1 cong2 jiu4 。
- gan3 yan2 ge1 ji1 mu4 niu2 dao1 ， zhi2 kong3 hu2 qiu2 za2 gao1 xiu4 。
- shi4 bang1 shan1 shui3 gu4 xiao1 sa3 ， man3 yan3 yi1 guan1 duo1 zheng3 xiu4 。
- xiang4 lai2 zhang1 lü3 xiang1 feng2 di4 ， yi2 yun4 yu2 feng1 xi3 fan2 lou4 。
- juan4 ran2 xiang1 xiao4 ken3 lai2 you2 ， mian3 yi3 ying1 cai2 qi3 xiang1 fu4 。
- ming2 men2 zheng4 jia3 fu2 chi2 li4 ， he2 jing4 si4 jing1 wen2 jian4 zhou4 。
- ru2 lin2 zhang4 ren2 zhen1 hao3 shi4 ， da4 bi3 xin1 shi1 jing3 hun1 mao4 。
- ji4 yan2 tong2 she4 xiang1 zhi1 xin1 ， bu2 guai4 kuang2 ge1 xu4 diao1 hou4 。

## 注释

## 译文

## 赏析
