---
id: sun-ying-shi-qiu-ri-cheng-bo-yu-xie-shi-jian-guo-ci-yun
title: 秋日程伯玉携詩見過次韵
titlePinyin: qiu1 ri4 cheng2 bo2 yu4 xie2 shi1 jian4 guo4 ci4 yun4
titleSlug: qiu-ri-cheng-bo-yu-xie-shi-jian-guo-ci-yun
author: 孫應時
authorPinyin: sun1 ying1 shi2
authorSlug: sun-ying-shi
dynasty: 宋
dynastyPinyin: song4
dynastySlug: song
tags: []
---

## 正文

- 秋聲入梧桐，落葉驚甕牖。
- 菊叢生細香，安排作重九。
- 幽子曳杖吟，蓬門獨搔首。
- 故人惠然來，新詩出瓊玖。
- 歡言掃吾室，餖飣隨所有。
- 高談雜古今，疑義相可否。
- 當年醉翁意，固不在杯酒。
- 人生等一夢，諒無金石壽。
- 從渠豢鍾鼎，未可薄藜糗。
- 斯須較榮枯，千載判妍醜。
- 君侯文章家，世胄衣冠後。
- 何傷回憲貧，正是裘牧友。
- 俗子揶揄人，古道陵遲久。
- 無勞問董龍，定是何雞狗。

## 拼音

- qiu1 sheng1 ru4 wu2 tong2 ， luo4 ye4 jing1 weng4 you3 。
- ju2 cong2 sheng1 xi4 xiang1 ， an1 pai2 zuo4 chong2 jiu3 。
- you1 zi3 ye4 zhang4 yin2 ， peng2 men2 du2 sao1 shou3 。
- gu4 ren2 hui4 ran2 lai2 ， xin1 shi1 chu1 qiong2 jiu3 。
- huan1 yan2 sao3 wu2 shi4 ， dou4 ding4 sui2 suo3 you3 。
- gao1 tan2 za2 gu3 jin1 ， yi2 yi4 xiang1 ke3 fou3 。
- dang1 nian2 zui4 weng1 yi4 ， gu4 bu2 zai4 bei1 jiu3 。
- ren2 sheng1 deng3 yi2 meng4 ， liang4 wu2 jin1 shi2 shou4 。
- cong2 qu2 huan4 zhong1 ding3 ， wei4 ke3 bao2 li2 qiu3 。
- si1 xu1 jiao4 rong2 ku1 ， qian1 zai4 pan4 yan2 chou3 。
- jun1 hou2 wen2 zhang1 jia1 ， shi4 zhou4 yi1 guan1 hou4 。
- he2 shang1 hui2 xian4 pin2 ， zheng4 shi4 qiu2 mu4 you3 。
- su2 zi3 ye2 yu2 ren2 ， gu3 dao4 ling2 chi2 jiu3 。
- wu2 lao2 wen4 dong3 long2 ， ding4 shi4 he2 ji1 gou3 。

## 注释

## 译文

## 赏析
