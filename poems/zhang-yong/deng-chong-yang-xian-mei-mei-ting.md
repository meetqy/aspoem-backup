---
id: zhang-yong-deng-chong-yang-xian-mei-mei-ting
title: 登崇陽縣美美亭
titlePinyin: deng1 chong2 yang2 xian4 mei3 mei3 ting2
titleSlug: deng-chong-yang-xian-mei-mei-ting
author: 張詠
authorPinyin: zhang1 yong3
authorSlug: zhang-yong
dynasty: 宋
dynastyPinyin: song4
dynastySlug: song
tags: []
---

## 正文

- 萬象盤迴處，年來此創亭。
- 喧闐當邑地，清絕倚禪扃。
- 砌迥波流碧，空凉洞壑青。
- 人家晴渡口，漁釣暖沙汀。
- 岸竹風成韻，皋禽曉曬翎。
- 栽花多是藥，題壁半書經。
- 遠客憑銷恨，高僧與勒銘。
- 掃苔朝復暮，閑日醉還醒。
- 不可窮吟思，將須列畫屏。
- 浮虛莫輕賞，美美獨丁寧。

## 拼音

- wan4 xiang4 pan2 hui2 chu3 ， nian2 lai2 ci3 chuang4 ting2 。
- xuan1 tian2 dang1 yi4 di4 ， qing1 jue2 yi3 shan4 jiong1 。
- qi4 jiong3 bo1 liu2 bi4 ， kong1 liang2 dong4 he4 qing1 。
- ren2 jia1 qing2 du4 kou3 ， yu2 diao4 nuan3 sha1 ting1 。
- an4 zhu2 feng1 cheng2 yun4 ， gao1 qin2 xiao3 shai4 ling2 。
- zai1 hua1 duo1 shi4 yao4 ， ti2 bi4 ban4 shu1 jing1 。
- yuan3 ke4 ping2 xiao1 hen4 ， gao1 seng1 yu3 le4 ming2 。
- sao3 tai2 chao2 fu4 mu4 ， xian2 ri4 zui4 huan2 xing3 。
- bu4 ke3 qiong2 yin2 si1 ， jiang1 xu1 lie4 hua4 ping2 。
- fu2 xu1 mo4 qing1 shang3 ， mei3 mei3 du2 ding1 ning2 。

## 注释

## 译文

## 赏析
