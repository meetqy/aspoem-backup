---
id: zhang-yong-quan-jiu-xi-bie
title: 勸酒惜別
titlePinyin: quan4 jiu3 xi1 bie2
titleSlug: quan-jiu-xi-bie
author: 張詠
authorPinyin: zhang1 yong3
authorSlug: zhang-yong
dynasty: 宋
dynastyPinyin: song4
dynastySlug: song
tags: []
---

## 正文

- 春日遲遲輾空碧，綠楊紅杏描春色。
- 人生年少不再來，莫把青春枉拋擲。
- 思之可不令人驚，中有萬恨千愁并。
- 今日就花始暢飲，座中行客酸離情。
- 我欲爲君舞長劍，劍歌苦悲人苦厭。
- 我欲爲君彈瑶琴，淳風死去無回心。
- 不如轉海爲飲花爲幄，贏取青春片時樂。
- 明朝匹馬嘶春風，洛陽花發臙脂紅。
- 車馳馬走狂似沸，家家帳幕臨晴空。
- 天子盛明君正少，勿恨功名苦不早。
- 富貴有時來，偷閒强歡笑。
- 莫與離憂賈生老。

## 拼音

- chun1 ri4 chi2 chi2 zhan3 kong1 bi4 ， lü4 yang2 hong2 xing4 miao2 chun1 se4 。
- ren2 sheng1 nian2 shao4 bu2 zai4 lai2 ， mo4 ba3 qing1 chun1 wang3 pao1 zhi4 。
- si1 zhi1 ke3 bu2 ling4 ren2 jing1 ， zhong1 you3 wan4 hen4 qian1 chou2 bing4 。
- jin1 ri4 jiu4 hua1 shi3 chang4 yin3 ， zuo4 zhong1 hang2 ke4 suan1 li2 qing2 。
- wo3 yu4 wei2 jun1 wu3 chang2 jian4 ， jian4 ge1 ku3 bei1 ren2 ku3 yan4 。
- wo3 yu4 wei2 jun1 dan4 yao2 qin2 ， chun2 feng1 si3 qu4 wu2 hui2 xin1 。
- bu4 ru2 zhuan3 hai3 wei2 yin3 hua1 wei2 wo4 ， ying2 qu3 qing1 chun1 pian4 shi2 le4 。
- ming2 chao2 pi3 ma3 si1 chun1 feng1 ， luo4 yang2 hua1 fa1 yan1 zhi1 hong2 。
- ju1 chi2 ma3 zou3 kuang2 si4 fei4 ， jia1 jia1 zhang4 mu4 lin2 qing2 kong1 。
- tian1 zi3 sheng4 ming2 jun1 zheng4 shao3 ， wu4 hen4 gong1 ming2 ku3 bu4 zao3 。
- fu4 gui4 you3 shi2 lai2 ， tou1 xian2 qiang2 huan1 xiao4 。
- mo4 yu3 li2 you1 jia3 sheng1 lao3 。

## 注释

## 译文

## 赏析
