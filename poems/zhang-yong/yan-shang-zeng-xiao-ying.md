---
id: zhang-yong-yan-shang-zeng-xiao-ying
title: 筵上贈小英
titlePinyin: yan2 shang4 zeng4 xiao3 ying1
titleSlug: yan-shang-zeng-xiao-ying
author: 張詠
authorPinyin: zhang1 yong3
authorSlug: zhang-yong
dynasty: 宋
dynastyPinyin: song4
dynastySlug: song
tags: []
---

## 正文

- 天教傳百花，摶作小英明如花。
- 住近桃花坊北面，門庭掩映如仙家。
- 美人宜稱言不得，龍腦熏衣香入骨。
- 維揚軟縠如雲英，毫郡輕紗若蟬翼。
- 我疑天上婺女星之精，偷入筵中名小英。
- 又疑王母侍兒初失意，謫向人間爲飲妓。
- 不然何得膚如紅玉初碾成，眼似秋波雙臉橫。
- 舞態因風欲飛去，歌聲遏雲長且清。
- 有時歌罷下香砌，幾人魂魄遥相驚。
- 人看小英心不足，我看小英心本足。
- 爲我高歌送一杯，我今贈爾新翻曲。

## 拼音

- tian1 jiao4 chuan2 bai3 hua1 ， tuan2 zuo4 xiao3 ying1 ming2 ru2 hua1 。
- zhu4 jin4 tao2 hua1 fang1 bei3 mian4 ， men2 ting2 yan3 ying4 ru2 xian1 jia1 。
- mei3 ren2 yi2 cheng1 yan2 bu4 de2 ， long2 nao3 xun1 yi1 xiang1 ru4 gu3 。
- wei2 yang2 ruan3 hu2 ru2 yun2 ying1 ， hao2 jun4 qing1 sha1 ruo4 chan2 yi4 。
- wo3 yi2 tian1 shang4 wu4 nü3 xing1 zhi1 jing1 ， tou1 ru4 yan2 zhong1 ming2 xiao3 ying1 。
- you4 yi2 wang2 mu3 shi4 er2 chu1 shi1 yi4 ， zhe2 xiang4 ren2 jian4 wei2 yin3 ji4 。
- bu4 ran2 he2 de2 fu1 ru2 hong2 yu4 chu1 nian3 cheng2 ， yan3 si4 qiu1 bo1 shuang1 lian3 heng2 。
- wu3 tai4 yin1 feng1 yu4 fei1 qu4 ， ge1 sheng1 e4 yun2 chang2 qie3 qing1 。
- you3 shi2 ge1 ba4 xia4 xiang1 qi4 ， ji1 ren2 hun2 po4 yao2 xiang4 jing1 。
- ren2 kan4 xiao3 ying1 xin1 bu4 zu2 ， wo3 kan4 xiao3 ying1 xin1 ben3 zu2 。
- wei2 wo3 gao1 ge1 song4 yi4 bei1 ， wo3 jin1 zeng4 er3 xin1 fan1 qu3 。

## 注释

## 译文

## 赏析
