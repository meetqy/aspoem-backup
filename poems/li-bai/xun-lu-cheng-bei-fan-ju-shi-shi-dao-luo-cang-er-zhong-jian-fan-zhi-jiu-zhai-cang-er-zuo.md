---
id: li-bai-xun-lu-cheng-bei-fan-ju-shi-shi-dao-luo-cang-er-zhong-jian-fan-zhi-jiu-zhai-cang-er-zuo
title: 尋魯城北范居士失道落蒼耳中見范置酒摘蒼耳作
titlePinyin: xun2 lu3 cheng2 bei3 fan4 ju1 shi4 shi1 dao4 luo4 cang1 er3 zhong1 jian4 fan4 zhi4 jiu3 zhai1 cang1 er3 zuo4
titleSlug: xun-lu-cheng-bei-fan-ju-shi-shi-dao-luo-cang-er-zhong-jian-fan-zhi-jiu-zhai-cang-er-zuo
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: []
---

## 正文

- 雁度秋色遠，日靜無雲時。
- 客心不自得，浩漫將何之。
- 忽憶范野人，閑園養幽姿。
- 茫然起逸興，但恐行來遲。
- 城壕失往路，馬首迷荒陂。
- 不惜翠雲裘，遂爲蒼耳欺。
- 入門且一笑，把臂君爲誰。
- 酒客愛秋蔬，山盤薦霜梨。
- 他筵不下筯，此席忘朝飢。
- 酸棗垂北郭，寒瓜蔓東籬。
- 還傾四五酌，自詠猛虎詞。
- 近作十日歡，遠爲千載期。
- 風流自簸蕩，謔浪偏相宜。
- 酣來上馬去，却笑高陽池。

## 拼音

- yan4 du4 qiu1 se4 yuan3 ， ri4 jing4 wu2 yun2 shi2 。
- ke4 xin1 bu2 zi4 de2 ， hao4 man4 jiang1 he2 zhi1 。
- hu1 yi4 fan4 ye3 ren2 ， xian2 yuan2 yang3 you1 zi1 。
- mang2 ran2 qi3 yi4 xing1 ， dan4 kong3 xing2 lai2 chi2 。
- cheng2 hao2 shi1 wang3 lu4 ， ma3 shou3 mi2 huang1 bei1 。
- bu4 xi1 cui4 yun2 qiu2 ， sui4 wei2 cang1 er3 qi1 。
- ru4 men2 qie3 yi2 xiao4 ， ba3 bi4 jun1 wei2 shui2 。
- jiu3 ke4 ai4 qiu1 shu1 ， shan1 pan2 jian4 shuang1 li2 。
- ta1 yan2 bu2 xia4 zhu4 ， ci3 xi2 wang4 chao2 ji1 。
- suan1 zao3 chui2 bei3 guo1 ， han2 gua1 wan4 dong1 li2 。
- huan2 qing1 si4 wu3 zhuo2 ， zi4 yong3 meng3 hu3 ci2 。
- jin4 zuo4 shi2 ri4 huan1 ， yuan3 wei2 qian1 zai4 qi1 。
- feng1 liu2 zi4 bo4 dang4 ， xue4 lang4 pian1 xiang1 yi2 。
- han1 lai2 shang4 ma3 qu4 ， que4 xiao4 gao1 yang2 chi2 。

## 注释

## 译文

## 赏析
