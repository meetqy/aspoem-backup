---
id: li-bai-zi-liang-yuan-zhi-jing-ting-shan-jian-hui-gong-tan-ling-yang-shan-shui-jian-qi-tong-you-yin-you-ci-zeng
title: 自梁園至敬亭山見會公談陵陽山水兼期同遊因有此贈
titlePinyin: zi4 liang2 yuan2 zhi4 jing4 ting2 shan1 jian4 hui4 gong1 tan2 ling2 yang2 shan1 shui3 jian1 qi1 tong2 you2 yin1 you3 ci3 zeng4
titleSlug: zi-liang-yuan-zhi-jing-ting-shan-jian-hui-gong-tan-ling-yang-shan-shui-jian-qi-tong-you-yin-you-ci-zeng
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: []
---

## 正文

- 我隨秋風來，瑤草恐衰歇。
- 中途寡名山，安得弄雲月。
- 渡江如昨日，黃葉向人飛。
- 敬亭愜素尚，弭櫂流清輝。
- 冰谷明且秀，陵巒抱江城。
- 粲粲吳與史，衣冠耀天京。
- 水國饒英奇，潛光臥幽草。
- 會公真名僧，所在即爲寶。
- 開堂振白拂，高論橫青雲。
- 雪山掃粉壁，墨客多新文。
- 爲余話幽棲，且述陵陽美。
- 天開白龍潭，月映清秋水。
- 黃山望石柱，突兀誰開張。
- 黃鶴久不來，子安在蒼茫。
- 東南焉可窮，山鳥飛絕處。
- 稠疊千萬峰，相連入雲去。
- 聞此期振策，歸來空閉關。
- 相思如明月，可望不可攀。
- 何當移白足，早晚凌蒼山。
- 且寄一書札，令予解愁顏。

## 拼音

- wo3 sui2 qiu1 feng1 lai2 ， yao2 cao3 kong3 shuai1 xie1 。
- zhong1 tu2 gua3 ming2 shan1 ， an1 de2 nong4 yun2 yue4 。
- du4 jiang1 ru2 zuo2 ri4 ， huang2 ye4 xiang4 ren2 fei1 。
- jing4 ting2 qie4 su4 shang4 ， mi3 zhao4 liu2 qing1 hui1 。
- bing1 gu3 ming2 qie3 xiu4 ， ling2 luan2 bao4 jiang1 cheng2 。
- can4 can4 wu2 yu3 shi3 ， yi1 guan1 yao4 tian1 jing1 。
- shui3 guo2 rao2 ying1 qi2 ， qian2 guang1 wo4 you1 cao3 。
- hui4 gong1 zhen1 ming2 seng1 ， suo3 zai4 ji2 wei2 bao3 。
- kai1 tang2 zhen4 bai2 fu2 ， gao1 lun4 heng2 qing1 yun2 。
- xue3 shan1 sao3 fen3 bi4 ， mo4 ke4 duo1 xin1 wen2 。
- wei2 yu2 hua4 you1 qi1 ， qie3 shu4 ling2 yang2 mei3 。
- tian1 kai1 bai2 long2 tan2 ， yue4 ying4 qing1 qiu1 shui3 。
- huang2 shan1 wang4 shi2 zhu4 ， tu1 wu4 shui2 kai1 zhang1 。
- huang2 he4 jiu3 bu4 lai2 ， zi3 an1 zai4 cang1 mang2 。
- dong1 nan2 yan1 ke3 qiong2 ， shan1 niao3 fei1 jue2 chu3 。
- chou2 die2 qian1 wan4 feng1 ， xiang1 lian2 ru4 yun2 qu4 。
- wen2 ci3 qi1 zhen4 ce4 ， gui1 lai2 kong1 bi4 guan1 。
- xiang1 si1 ru2 ming2 yue4 ， ke3 wang4 bu4 ke3 pan1 。
- he2 dang1 yi2 bai2 zu2 ， zao3 wan3 ling2 cang1 shan1 。
- qie3 ji4 yi4 shu1 zha2 ， ling4 yu3 jie3 chou2 yan2 。

## 注释

## 译文

## 赏析
