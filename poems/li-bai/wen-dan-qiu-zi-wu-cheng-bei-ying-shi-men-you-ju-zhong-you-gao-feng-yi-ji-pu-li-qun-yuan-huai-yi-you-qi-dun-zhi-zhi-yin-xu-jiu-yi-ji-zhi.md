---
id: li-bai-wen-dan-qiu-zi-wu-cheng-bei-ying-shi-men-you-ju-zhong-you-gao-feng-yi-ji-pu-li-qun-yuan-huai-yi-you-qi-dun-zhi-zhi-yin-xu-jiu-yi-ji-zhi
title: 聞丹丘子於城北營石門幽居中有高鳳遺跡僕離羣遠懷亦有棲遁之志因敘舊以寄之
titlePinyin: wen2 dan1 qiu1 zi3 wu1 cheng2 bei3 ying2 shi2 men2 you1 ju1 zhong1 you3 gao1 feng4 yi2 ji4 pu2 li2 qun2 yuan3 huai2 yi4 you3 qi1 dun4 zhi1 zhi4 yin1 xu4 jiu4 yi3 ji4 zhi1
titleSlug: wen-dan-qiu-zi-wu-cheng-bei-ying-shi-men-you-ju-zhong-you-gao-feng-yi-ji-pu-li-qun-yuan-huai-yi-you-qi-dun-zhi-zhi-yin-xu-jiu-yi-ji-zhi
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 春華滄江月，秋色碧海雲。
- 離居盈寒暑，對此長思君。
- 思君楚水南，望君淮山北。
- 夢魂雖飛來，會面不可得。
- 疇昔在嵩陽，同衾臥羲皇。
- 綠蘿笑簪紱，丹壑賤巖廊。
- 晚途各分析，乘興任所適。
- 僕在雁門關，君爲峨眉客。
- 心懸萬里外，影滯兩鄉隔。
- 長劒復歸來，相逢洛陽陌。
- 陌上何喧喧，都令心意煩。
- 迷津覺路失，託勢隨風飜。
- 以茲謝朝列，長嘯歸故園。
- 故園恣閑逸，求古散縹帙。
- 久欲入名山，婚娶殊未畢。
- 人生信多故，世事豈惟一。
- 念此憂如焚，悵然若有失。
- 聞君臥石門，宿昔契彌敦。
- 方從桂樹隱，不羨桃花源。
- 高風起遐曠，幽人跡復存。
- 松風清瑤瑟，溪月湛芳樽。
- 安居偶佳賞，丹心期此論。

## 拼音

- chun1 hua2 cang1 jiang1 yue4 ， qiu1 se4 bi4 hai3 yun2 。
- li2 ju1 ying2 han2 shu3 ， dui4 ci3 chang2 si1 jun1 。
- si1 jun1 chu3 shui3 nan2 ， wang4 jun1 huai2 shan1 bei3 。
- meng4 hun2 sui1 fei1 lai2 ， hui4 mian4 bu4 ke3 de2 。
- chou2 xi1 zai4 song1 yang2 ， tong2 qin1 wo4 xi1 huang2 。
- lü4 luo2 xiao4 zan1 fu2 ， dan1 he4 jian4 yan2 lang2 。
- wan3 tu2 ge4 fen1 xi1 ， cheng2 xing1 ren4 suo3 shi4 。
- pu2 zai4 yan4 men2 guan1 ， jun1 wei2 e2 mei2 ke4 。
- xin1 xuan2 wan4 li3 wai4 ， ying3 zhi4 liang3 xiang1 ge2 。
- chang2 jian4 fu4 gui1 lai2 ， xiang1 feng2 luo4 yang2 mo4 。
- mo4 shang4 he2 xuan1 xuan1 ， dou1 ling4 xin1 yi4 fan2 。
- mi2 jin1 jue2 lu4 shi1 ， tuo1 shi4 sui2 feng1 fan1 。
- yi3 zi1 xie4 chao2 lie4 ， chang2 xiao4 gui1 gu4 yuan2 。
- gu4 yuan2 zi4 xian2 yi4 ， qiu2 gu3 san4 piao3 zhi4 。
- jiu3 yu4 ru4 ming2 shan1 ， hun1 qu3 shu1 wei4 bi4 。
- ren2 sheng1 xin4 duo1 gu4 ， shi4 shi4 qi3 wei2 yi1 。
- nian4 ci3 you1 ru2 fen2 ， chang4 ran2 ruo4 you3 shi1 。
- wen2 jun1 wo4 shi2 men2 ， su4 xi1 qi4 mi2 dun1 。
- fang1 cong2 gui4 shu4 yin3 ， bu2 xian4 tao2 hua1 yuan2 。
- gao1 feng1 qi3 xia2 kuang4 ， you1 ren2 ji4 fu4 cun2 。
- song1 feng1 qing1 yao2 se4 ， xi1 yue4 zhan4 fang1 zun1 。
- an1 ju1 ou3 jia1 shang3 ， dan1 xin1 qi1 ci3 lun4 。

## 注释

## 译文

## 赏析
