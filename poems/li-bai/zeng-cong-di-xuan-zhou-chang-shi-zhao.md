---
id: li-bai-zeng-cong-di-xuan-zhou-chang-shi-zhao
title: 贈從弟宣州長史昭
titlePinyin: zeng4 cong2 di4 xuan1 zhou1 chang2 shi3 zhao1
titleSlug: zeng-cong-di-xuan-zhou-chang-shi-zhao
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 淮南望江南，千里碧山對。
- 我行倦過之，半落青天外。
- 宗英佐雄郡，水陸相控帶。
- 長川豁中流，千里瀉吳會。
- 君心亦如此，包納無小大。
- 搖筆起風霜，推誠結仁愛。
- 訟庭垂桃李，賓館羅軒蓋。
- 何意蒼梧雲，飄然忽相會。
- 才將聖不偶，命與時俱背。
- 獨立山海間，空老聖明代。
- 知音不易得，撫劒增感慨。
- 當結九萬期，中途莫先退。

## 拼音

- huai2 nan2 wang4 jiang1 nan2 ， qian1 li3 bi4 shan1 dui4 。
- wo3 xing2 juan4 guo4 zhi1 ， ban4 luo4 qing1 tian1 wai4 。
- zong1 ying1 zuo3 xiong2 jun4 ， shui3 lu4 xiang1 kong4 dai4 。
- chang2 chuan1 huo1 zhong1 liu2 ， qian1 li3 xie4 wu2 hui4 。
- jun1 xin1 yi4 ru2 ci3 ， bao1 na4 wu2 xiao3 da4 。
- yao2 bi3 qi3 feng1 shuang1 ， tui1 cheng2 jie2 ren2 ai4 。
- song4 ting2 chui2 tao2 li3 ， bin1 guan3 luo2 xuan1 gai4 。
- he2 yi4 cang1 wu2 yun2 ， piao1 ran2 hu1 xiang1 hui4 。
- cai2 jiang1 sheng4 bu4 ou3 ， ming4 yu3 shi2 ju4 bei4 。
- du2 li4 shan1 hai3 jian4 ， kong1 lao3 sheng4 ming2 dai4 。
- zhi1 yin1 bu2 yi4 de2 ， fu3 jian4 zeng1 gan3 kai3 。
- dang1 jie2 jiu3 wan4 qi1 ， zhong1 tu2 mo4 xian1 tui4 。

## 注释

## 译文

## 赏析
