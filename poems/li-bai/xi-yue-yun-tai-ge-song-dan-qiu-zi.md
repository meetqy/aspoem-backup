---
id: li-bai-xi-yue-yun-tai-ge-song-dan-qiu-zi
title: 西嶽雲臺歌送丹丘子
titlePinyin: xi1 yue4 yun2 tai2 ge1 song4 dan1 qiu1 zi3
titleSlug: xi-yue-yun-tai-ge-song-dan-qiu-zi
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: []
---

## 正文

- 西嶽崢嶸何壯哉，黃河如絲天際來。
- 黃河萬里觸山動，盤渦轂轉秦地雷。
- 榮光休氣紛五彩，千年一清聖人在。
- 巨靈咆哮擘兩山，洪波噴箭射東海。
- 三峯却立如欲摧，翠崖丹谷高掌開。
- 白帝金精運元氣，石作蓮花雲作臺。
- 雲臺閣道連窈冥，中有不死丹丘生。
- 明星玉女備灑掃，麻姑搔背指爪輕。
- 我皇手把天地戶，丹丘談天與天語。
- 九重出入生光輝，東來蓬萊復西歸。
- 玉漿儻惠故人飲，騎二茅龍上天飛。

## 拼音

- xi1 yue4 zheng1 rong2 he2 zhuang4 zai1 ， huang2 he2 ru2 si1 tian1 ji4 lai2 。
- huang2 he2 wan4 li3 chu4 shan1 dong4 ， pan2 wo1 gu3 zhuan3 qin2 di4 lei2 。
- rong2 guang1 xiu1 qi4 fen1 wu3 cai3 ， qian1 nian2 yi4 qing1 sheng4 ren2 zai4 。
- ju4 ling2 pao2 xiao4 bo4 liang3 shan1 ， hong2 bo1 pen1 jian4 she4 dong1 hai3 。
- san1 feng1 que4 li4 ru2 yu4 cui1 ， cui4 ya2 dan1 gu3 gao1 zhang3 kai1 。
- bai2 di4 jin1 jing1 yun4 yuan2 qi4 ， shi2 zuo4 lian2 hua1 yun2 zuo4 tai2 。
- yun2 tai2 ge2 dao4 lian2 yao3 ming2 ， zhong1 you3 bu4 si3 dan1 qiu1 sheng1 。
- ming2 xing1 yu4 nü3 bei4 sa3 sao3 ， ma2 gu1 sao1 bei4 zhi3 zhao3 qing1 。
- wo3 huang2 shou3 ba3 tian1 di4 hu4 ， dan1 qiu1 tan2 tian1 yu3 tian1 yu3 。
- jiu3 chong2 chu1 ru4 sheng1 guang1 hui1 ， dong1 lai2 peng2 lai2 fu4 xi1 gui1 。
- yu4 jiang1 tang3 hui4 gu4 ren2 yin3 ， qi2 er4 mao2 long2 shang4 tian1 fei1 。

## 注释

## 译文

## 赏析
