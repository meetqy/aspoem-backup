---
id: li-bai-chou-pei-shi-yu-dui-yu-gan-shi-jian-zeng
title: 詶裴侍御對雨感時見贈
titlePinyin: chou2 pei2 shi4 yu4 dui4 yu3 gan3 shi2 jian4 zeng4
titleSlug: chou-pei-shi-yu-dui-yu-gan-shi-jian-zeng
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 雨色秋來寒，風嚴清江爽。
- 孤高繡衣人，瀟灑青霞賞。
- 平生多感激，忠義非外獎。
- 禍連積怨生，事及徂川往。
- 楚邦有壯士，鄢郢翻掃蕩。
- 申包哭秦庭，泣血將安仰。
- 鞭屍辱已及，堂上羅宿莽。
- 頗似今之人，蟊賊陷忠讜。
- 渺然一水隔，何由稅歸鞅。
- 日夕聽猨怨，懷賢盈夢想。

## 拼音

- yu3 se4 qiu1 lai2 han2 ， feng1 yan2 qing1 jiang1 shuang3 。
- gu1 gao1 xiu4 yi1 ren2 ， xiao1 sa3 qing1 xia2 shang3 。
- ping2 sheng1 duo1 gan3 ji1 ， zhong1 yi4 fei1 wai4 jiang3 。
- huo4 lian2 ji1 yuan4 sheng1 ， shi4 ji2 cu2 chuan1 wang3 。
- chu3 bang1 you3 zhuang4 shi4 ， yan1 ying3 fan1 sao3 dang4 。
- shen1 bao1 ku1 qin2 ting2 ， qi4 xue4 jiang1 an1 yang3 。
- bian1 shi1 ru3 yi3 ji2 ， tang2 shang4 luo2 su4 mang3 。
- po1 si4 jin1 zhi1 ren2 ， mao2 zei2 xian4 zhong1 dang3 。
- miao3 ran2 yi4 shui3 ge2 ， he2 you2 shui4 gui1 yang1 。
- ri4 xi1 ting1 yuan2 yuan4 ， huai2 xian2 ying2 meng4 xiang3 。

## 注释

## 译文

## 赏析
