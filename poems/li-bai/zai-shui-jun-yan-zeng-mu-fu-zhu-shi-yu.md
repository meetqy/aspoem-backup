---
id: li-bai-zai-shui-jun-yan-zeng-mu-fu-zhu-shi-yu
title: 在水軍宴贈幕府諸侍御
titlePinyin: zai4 shui3 jun1 yan4 zeng4 mu4 fu3 zhu1 shi4 yu4
titleSlug: zai-shui-jun-yan-zeng-mu-fu-zhu-shi-yu
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 月化五白龍，翻飛凌九天。
- 胡沙驚北海，電掃洛陽川。
- 虜箭雨宮闕，皇輿成播遷。
- 英王受廟略，秉鉞清南邊。
- 雲旗卷海雪，金戟羅江煙。
- 聚散百萬人，弛張在一賢。
- 霜臺降羣彥，水國奉戎旃。
- 繡服開宴語，天人借樓船。
- 如登黃金臺，遙謁紫霞仙。
- 卷身編蓬下，冥機四十年。
- 寧知草間人，腰下有龍泉。
- 浮雲在一決，誓欲清幽燕。
- 願與四座公，靜談金匱篇。
- 齊心戴朝恩，不惜微軀捐。
- 所冀旄頭滅，功成追魯連。

## 拼音

- yue4 hua4 wu3 bai2 long2 ， fan1 fei1 ling2 jiu3 tian1 。
- hu2 sha1 jing1 bei3 hai3 ， dian4 sao3 luo4 yang2 chuan1 。
- lu3 jian4 yu3 gong1 que4 ， huang2 yu2 cheng2 bo1 qian1 。
- ying1 wang2 shou4 miao4 lüe4 ， bing3 yue4 qing1 nan2 bian1 。
- yun2 qi2 juan4 hai3 xue3 ， jin1 ji3 luo2 jiang1 yan1 。
- ju4 san4 bai3 wan4 ren2 ， chi2 zhang1 zai4 yi4 xian2 。
- shuang1 tai2 jiang4 qun2 yan4 ， shui3 guo2 feng4 rong2 zhan1 。
- xiu4 fu2 kai1 yan4 yu3 ， tian1 ren2 jie4 lou2 chuan2 。
- ru2 deng1 huang2 jin1 tai2 ， yao2 ye4 zi3 xia2 xian1 。
- juan4 shen1 bian1 peng2 xia4 ， ming2 ji1 si4 shi2 nian2 。
- ning2 zhi1 cao3 jian4 ren2 ， yao1 xia4 you3 long2 quan2 。
- fu2 yun2 zai4 yi4 jue2 ， shi4 yu4 qing1 you1 yan1 。
- yuan4 yu3 si4 zuo4 gong1 ， jing4 tan2 jin1 kui4 pian1 。
- qi2 xin1 dai4 chao2 en1 ， bu4 xi1 wei1 qu1 juan1 。
- suo3 ji4 mao2 tou2 mie4 ， gong1 cheng2 zhui1 lu3 lian2 。

## 注释

## 译文

## 赏析
