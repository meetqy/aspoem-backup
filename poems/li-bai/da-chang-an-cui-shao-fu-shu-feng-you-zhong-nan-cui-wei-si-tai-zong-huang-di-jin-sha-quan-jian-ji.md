---
id: li-bai-da-chang-an-cui-shao-fu-shu-feng-you-zhong-nan-cui-wei-si-tai-zong-huang-di-jin-sha-quan-jian-ji
title: 荅長安崔少府叔封遊終南翠微寺太宗皇帝金沙泉見寄
titlePinyin: da2 chang2 an1 cui1 shao4 fu3 shu1 feng1 you2 zhong1 nan2 cui4 wei1 si4 tai4 zong1 huang2 di4 jin1 sha1 quan2 jian4 ji4
titleSlug: da-chang-an-cui-shao-fu-shu-feng-you-zhong-nan-cui-wei-si-tai-zong-huang-di-jin-sha-quan-jian-ji
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 河伯見海若，傲然誇秋水。
- 小物昧遠圖，寧知通方士。
- 多君紫霄意，獨往蒼山裏。
- 地古寒雲深，巖高長風起。
- 初登翠微嶺，復憩金沙泉。
- 踐苔朝霜滑，弄波夕月圓。
- 飲彼石下流，結蘿宿溪煙。
- 鼎湖夢淥水，龍駕空茫然。
- 早行子午關，却登山路遠。
- 拂琴聽霜猨，滅燭乃星飯。
- 人煙無明異，鳥道絕往返。
- 攀厓倒青天，下視白日晚。
- 既過石門隱，還唱石潭歌。
- 涉雪搴紫芳，濯纓想清波。
- 此人不可見，此地君自過。
- 爲余謝風泉，其如幽意何。

## 拼音

- he2 bo2 jian4 hai3 ruo4 ， ao4 ran2 kua1 qiu1 shui3 。
- xiao3 wu4 mei4 yuan3 tu2 ， ning2 zhi1 tong1 fang1 shi4 。
- duo1 jun1 zi3 xiao1 yi4 ， du2 wang3 cang1 shan1 li3 。
- di4 gu3 han2 yun2 shen1 ， yan2 gao1 chang2 feng1 qi3 。
- chu1 deng1 cui4 wei1 ling3 ， fu4 qi4 jin1 sha1 quan2 。
- jian4 tai2 chao2 shuang1 hua2 ， nong4 bo1 xi1 yue4 yuan2 。
- yin3 bi3 shi2 xia4 liu2 ， jie2 luo2 su4 xi1 yan1 。
- ding3 hu2 meng4 lu4 shui3 ， long2 jia4 kong1 mang2 ran2 。
- zao3 xing2 zi3 wu3 guan1 ， que4 deng1 shan1 lu4 yuan3 。
- fu2 qin2 ting1 shuang1 yuan2 ， mie4 zhu2 nai3 xing1 fan4 。
- ren2 yan1 wu2 ming2 yi4 ， niao3 dao4 jue2 wang3 fan3 。
- pan1 ya2 dao3 qing1 tian1 ， xia4 shi4 bai2 ri4 wan3 。
- ji4 guo4 shi2 men2 yin3 ， huan2 chang4 shi2 tan2 ge1 。
- she4 xue3 qian1 zi3 fang1 ， zhuo2 ying1 xiang3 qing1 bo1 。
- ci3 ren2 bu4 ke3 jian4 ， ci3 di4 jun1 zi4 guo4 。
- wei2 yu2 xie4 feng1 quan2 ， qi2 ru2 you1 yi4 he2 。

## 注释

## 译文

## 赏析
