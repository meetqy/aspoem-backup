---
id: li-bai-zhi-ling-yang-shan-deng-tian-zhu-shi-chou-han-shi-yu-jian-zhao-yin-huang-shan
title: 至陵陽山登天柱石詶韓侍御見招隱黃山
titlePinyin: zhi4 ling2 yang2 shan1 deng1 tian1 zhu4 shi2 chou2 han2 shi4 yu4 jian4 zhao1 yin3 huang2 shan1
titleSlug: zhi-ling-yang-shan-deng-tian-zhu-shi-chou-han-shi-yu-jian-zhao-yin-huang-shan
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: []
---

## 正文

- 韓衆騎白鹿，西往華山中。
- 玉女千餘人，相隨在雲空。
- 見我傳祕訣，精誠與天通。
- 何意到陵陽，遊目送飛鴻。
- 天子昔避狄，與君亦乘驄。
- 擁兵五陵下，長策遏胡戎。
- 時泰解繡衣，脫身若飛蓬。
- 鸞鳳翻羽翼，啄粟坐樊籠。
- 海鶴一笑之，思歸向遼東。
- 黃山過石柱，巘崿上攢叢。
- 因巢翠玉樹，忽見浮丘公。
- 又引王子喬，吹笙舞松風。
- 朗詠紫霞篇，請開蘂珠宮。
- 步綱繞碧落，倚樹招青童。
- 何日可攜手，遺形入無窮。

## 拼音

- han2 zhong4 qi2 bai2 lu4 ， xi1 wang3 hua2 shan1 zhong1 。
- yu4 nü3 qian1 yu2 ren2 ， xiang1 sui2 zai4 yun2 kong1 。
- jian4 wo3 chuan2 bi4 jue2 ， jing1 cheng2 yu3 tian1 tong1 。
- he2 yi4 dao4 ling2 yang2 ， you2 mu4 song4 fei1 hong2 。
- tian1 zi3 xi1 bi4 di2 ， yu3 jun1 yi4 cheng2 cong1 。
- yong1 bing1 wu3 ling2 xia4 ， chang2 ce4 e4 hu2 rong2 。
- shi2 tai4 jie3 xiu4 yi1 ， tuo1 shen1 ruo4 fei1 peng2 。
- luan2 feng4 fan1 yu3 yi4 ， zhuo2 su4 zuo4 fan2 long2 。
- hai3 he4 yi2 xiao4 zhi1 ， si1 gui1 xiang4 liao2 dong1 。
- huang2 shan1 guo4 shi2 zhu4 ， yan3 e4 shang4 zan3 cong2 。
- yin1 chao2 cui4 yu4 shu4 ， hu1 jian4 fu2 qiu1 gong1 。
- you4 yin3 wang2 zi3 qiao2 ， chui1 sheng1 wu3 song1 feng1 。
- lang3 yong3 zi3 xia2 pian1 ， qing3 kai1 rui3 zhu1 gong1 。
- bu4 gang1 rao4 bi4 luo4 ， yi3 shu4 zhao1 qing1 tong2 。
- he2 ri4 ke3 xie2 shou3 ， yi2 xing2 ru4 wu2 qiong2 。

## 注释

## 译文

## 赏析
