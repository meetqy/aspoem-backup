---
id: li-bai-liu-ye-lang-ban-dao-cheng-en-fang-huan-jian-xin-kei-fu-zhi-mei-shu-huai-shi-xi-xiu-cai
title: 流夜郎半道承恩放還兼欣剋復之美書懷示息秀才
titlePinyin: liu2 ye4 lang2 ban4 dao4 cheng2 en1 fang4 huan2 jian1 xin1 kei1 fu4 zhi1 mei3 shu1 huai2 shi4 xi1 xiu4 cai0
titleSlug: liu-ye-lang-ban-dao-cheng-en-fang-huan-jian-xin-kei-fu-zhi-mei-shu-huai-shi-xi-xiu-cai
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 黃口爲人羅，白龍乃魚服。
- 得罪豈怨天，以愚陷網目。
- 鯨鯢未翦滅，豺狼屢翻覆。
- 悲作楚地囚，何日秦庭哭。
- 遭逢二明主，前後兩遷逐。
- 去國愁夜郎，投身竄荒谷。
- 半道雪屯蒙，曠如鳥出籠。
- 遙欣剋復美，光武安可同。
- 天子巡劒閣，儲皇守扶風。
- 揚袂正北辰，開襟攬羣雄。
- 胡兵出月窟，雷破關之東。
- 左掃因右拂，旋收洛陽宮。
- 迴輿入咸京，席卷六合通。
- 叱咤開帝業，手成天地功。
- 大駕還長安，兩日忽再中。
- 一朝讓寶位，劒璽傳無窮。
- 媿無秋豪力，誰念矍鑠翁。
- 弋者何所慕，高飛仰冥鴻。
- 棄劒學丹砂，臨鑪雙玉童。
- 寄言息夫子，歲晚陟方蓬。

## 拼音

- huang2 kou3 wei2 ren2 luo2 ， bai2 long2 nai3 yu2 fu2 。
- de2 zui4 qi3 yuan4 tian1 ， yi3 yu2 xian4 wang3 mu4 。
- jing1 ni2 wei4 jian3 mie4 ， chai2 lang2 lü3 fan1 fu4 。
- bei1 zuo4 chu3 di4 qiu2 ， he2 ri4 qin2 ting2 ku1 。
- zao1 feng2 er4 ming2 zhu3 ， qian2 hou4 liang3 qian1 zhu2 。
- qu4 guo2 chou2 ye4 lang2 ， tou2 shen1 cuan4 huang1 gu3 。
- ban4 dao4 xue3 tun2 meng2 ， kuang4 ru2 niao3 chu1 long2 。
- yao2 xin1 kei1 fu4 mei3 ， guang1 wu3 an1 ke3 tong2 。
- tian1 zi3 xun2 jian4 ge2 ， chu3 huang2 shou3 fu2 feng1 。
- yang2 mei4 zheng4 bei3 chen2 ， kai1 jin1 lan3 qun2 xiong2 。
- hu2 bing1 chu1 yue4 ku1 ， lei2 po4 guan1 zhi1 dong1 。
- zuo3 sao3 yin1 you4 fu2 ， xuan2 shou1 luo4 yang2 gong1 。
- hui2 yu2 ru4 xian2 jing1 ， xi2 juan3 liu4 he2 tong1 。
- chi4 zha4 kai1 di4 ye4 ， shou3 cheng2 tian1 di4 gong1 。
- da4 jia4 huan2 chang2 an1 ， liang3 ri4 hu1 zai4 zhong1 。
- yi4 zhao1 rang4 bao3 wei4 ， jian4 xi3 chuan2 wu2 qiong2 。
- kui4 wu2 qiu1 hao2 li4 ， shui2 nian4 jue2 shuo4 weng1 。
- yi4 zhe3 he2 suo3 mu4 ， gao1 fei1 yang3 ming2 hong2 。
- qi4 jian4 xue2 dan1 sha1 ， lin2 lu2 shuang1 yu4 tong2 。
- ji4 yan2 xi1 fu1 zi3 ， sui4 wan3 zhi4 fang1 peng2 。

## 注释

## 译文

## 赏析
