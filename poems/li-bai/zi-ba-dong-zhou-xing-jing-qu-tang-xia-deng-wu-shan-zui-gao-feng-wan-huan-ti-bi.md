---
id: li-bai-zi-ba-dong-zhou-xing-jing-qu-tang-xia-deng-wu-shan-zui-gao-feng-wan-huan-ti-bi
title: 自巴東舟行經瞿唐峽登巫山最高峰晚還題壁
titlePinyin: zi4 ba1 dong1 zhou1 xing2 jing1 qu2 tang2 xia2 deng1 wu1 shan1 zui4 gao1 feng1 wan3 huan2 ti2 bi4
titleSlug: zi-ba-dong-zhou-xing-jing-qu-tang-xia-deng-wu-shan-zui-gao-feng-wan-huan-ti-bi
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: []
---

## 正文

- 江行幾千里，海月十五圓。
- 始經瞿唐峽，遂步巫山巔。
- 巫山高不窮，巴國盡所歷。
- 日邊攀垂蘿，霞外倚穹石。
- 飛步凌絕頂，極目無纖烟。
- 却顧失舟壑，仰觀臨青天。
- 青天若可捫，銀漢去安在。
- 望雲知蒼梧，記水辨瀛海。
- 周遊孤光晚，歷覽幽意多。
- 積雪照空谷，悲風鳴森柯。
- 歸途行欲曛，佳趣尚未歇。
- 江寒早啼猨，松暝已吐月。
- 月色何悠悠，清猨響啾啾。
- 辭山不忍聽，揮策還孤舟。

## 拼音

- jiang1 xing2 ji1 qian1 li3 ， hai3 yue4 shi2 wu3 yuan2 。
- shi3 jing1 qu2 tang2 xia2 ， sui4 bu4 wu1 shan1 dian1 。
- wu1 shan1 gao1 bu4 qiong2 ， ba1 guo2 jin4 suo3 li4 。
- ri4 bian1 pan1 chui2 luo2 ， xia2 wai4 yi3 qiong2 shi2 。
- fei1 bu4 ling2 jue2 ding3 ， ji2 mu4 wu2 xian1 yan1 。
- que4 gu4 shi1 zhou1 he4 ， yang3 guan1 lin2 qing1 tian1 。
- qing1 tian1 ruo4 ke3 men2 ， yin2 han4 qu4 an1 zai4 。
- wang4 yun2 zhi1 cang1 wu2 ， ji4 shui3 bian4 ying2 hai3 。
- zhou1 you2 gu1 guang1 wan3 ， li4 lan3 you1 yi4 duo1 。
- ji1 xue3 zhao4 kong1 gu3 ， bei1 feng1 ming2 sen1 ke1 。
- gui1 tu2 xing2 yu4 xun1 ， jia1 qu4 shang4 wei4 xie1 。
- jiang1 han2 zao3 ti2 yuan2 ， song1 ming2 yi3 tu3 yue4 。
- yue4 se4 he2 you1 you1 ， qing1 yuan2 xiang3 jiu1 jiu1 。
- ci2 shan1 bu4 ren3 ting1 ， hui1 ce4 huan2 gu1 zhou1 。

## 注释

## 译文

## 赏析
