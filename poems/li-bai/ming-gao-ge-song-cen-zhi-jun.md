---
id: li-bai-ming-gao-ge-song-cen-zhi-jun
title: 鳴臯歌送岑徵君
titlePinyin: ming2 gao1 ge1 song4 cen2 zhi3 jun1
titleSlug: ming-gao-ge-song-cen-zhi-jun
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 若有人兮思鳴臯，阻積雪兮心煩勞。
- 洪河凌競不可以徑度，冰龍鱗兮難容舠。
- 邈仙山之峻極兮，聞天籟之嘈嘈。
- 霜厓縞皓以合沓兮，若長風扇海湧滄溟之波濤。
- 玄猨綠羆，舔舕崟岌。
- 危柯振石，駭膽慄魄，羣呼而相號。
- 峯崢嶸以路絕，挂星辰於巖㟼。
- 送君之歸兮，動鳴臯之新作。
- 交鼓吹兮彈絲，觴清泠之池閣。
- 君不行兮何待，若反顧之黃鶴。
- 掃梁園之羣英，振大雅於東洛。
- 巾征軒兮歷阻折，尋幽居兮越巘崿。
- 盤白石兮坐素月，琴松風兮寂萬壑。
- 望不見兮心氛氳，蘿冥冥兮霰紛紛。
- 水橫洞以下淥，波小聲而上聞。
- 虎嘯谷而生風，龍藏溪而吐雲。
- 寡鶴清唳，飢鼯嚬呻。
- 魂獨處此幽默兮，愀空山而愁人。
- 雞聚族以爭食，鳳孤飛而無隣。
- 蝘蜓嘲龍，魚目混珍。
- 嫫母衣錦，西施負薪。
- 若使巢由桎梏於軒冕兮，亦奚異乎夔龍蹩躠於風塵。
- 哭何苦而救楚，笑何誇而却秦。
- 吾誠不能學二子沽名矯節以耀世兮，固將棄天地而遺身。
- 白鷗兮飛來，長與君兮相親。

## 拼音

- ruo4 you3 ren2 xi1 si1 ming2 gao1 ， zu3 ji1 xue3 xi1 xin1 fan2 lao2 。
- hong2 he2 ling2 jing4 bu4 ke3 yi3 jing4 du4 ， bing1 long2 lin2 xi1 nan2 rong2 dao1 。
- miao3 xian1 shan1 zhi1 jun4 ji2 xi1 ， wen2 tian1 lai4 zhi1 cao2 cao2 。
- shuang1 ya2 gao3 hao4 yi3 he2 ta4 xi1 ， ruo4 chang2 feng1 shan4 hai3 yong3 cang1 ming2 zhi1 bo1 tao1 。
- xuan2 yuan2 lü4 pi2 ， tian3 tan4 yin2 ji2 。
- wei1 ke1 zhen4 shi2 ， hai4 dan3 li4 po4 ， qun2 hu1 er2 xiang1 hao4 。
- feng1 zheng1 rong2 yi3 lu4 jue2 ， gua4 xing1 chen2 wu1 yan2 㟼。
- song4 jun1 zhi1 gui1 xi1 ， dong4 ming2 gao1 zhi1 xin1 zuo4 。
- jiao1 gu3 chui1 xi1 dan4 si1 ， shang1 qing1 ling2 zhi1 chi2 ge2 。
- jun1 bu4 xing2 xi1 he2 dai4 ， ruo4 fan3 gu4 zhi1 huang2 he4 。
- sao3 liang2 yuan2 zhi1 qun2 ying1 ， zhen4 da4 ya3 wu1 dong1 luo4 。
- jin1 zheng1 xuan1 xi1 li4 zu3 zhe2 ， xun2 you1 ju1 xi1 yue4 yan3 e4 。
- pan2 bai2 shi2 xi1 zuo4 su4 yue4 ， qin2 song1 feng1 xi1 ji4 wan4 he4 。
- wang4 bu2 jian4 xi1 xin1 fen1 yun1 ， luo2 ming2 ming2 xi1 xian4 fen1 fen1 。
- shui3 heng2 dong4 yi3 xia4 lu4 ， bo1 xiao3 sheng1 er2 shang4 wen2 。
- hu3 xiao4 gu3 er2 sheng1 feng1 ， long2 cang2 xi1 er2 tu3 yun2 。
- gua3 he4 qing1 li4 ， ji1 wu2 pin2 shen1 。
- hun2 du2 chu3 ci3 you1 mo4 xi1 ， qiao3 kong1 shan1 er2 chou2 ren2 。
- ji1 ju4 zu2 yi3 zheng1 shi2 ， feng4 gu1 fei1 er2 wu2 lin2 。
- yan3 ting2 chao2 long2 ， yu2 mu4 hun4 zhen1 。
- mo2 mu3 yi1 jin3 ， xi1 shi1 fu4 xin1 。
- ruo4 shi3 chao2 you2 zhi4 gu4 wu1 xuan1 mian3 xi1 ， yi4 xi1 yi4 hu1 kui2 long2 bie2 xie4 wu1 feng1 chen2 。
- ku1 he2 ku3 er2 jiu4 chu3 ， xiao4 he2 kua1 er2 que4 qin2 。
- wu2 cheng2 bu4 neng2 xue2 er4 zi3 gu1 ming2 jiao3 jie2 yi3 yao4 shi4 xi1 ， gu4 jiang1 qi4 tian1 di4 er2 yi2 shen1 。
- bai2 ou1 xi1 fei1 lai2 ， chang2 yu3 jun1 xi1 xiang1 qin1 。

## 注释

## 译文

## 赏析
