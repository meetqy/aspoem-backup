---
id: li-bai-fu-feng-hao-shi-ge
title: 扶風豪士歌
titlePinyin: fu2 feng1 hao2 shi4 ge1
titleSlug: fu-feng-hao-shi-ge
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: []
---

## 正文

- 洛陽三月飛胡沙，洛陽城中人怨嗟。
- 天津流水波赤血，白骨相撐如亂麻。
- 我亦東奔向吳國，浮雲四塞道路賒。
- 東方日出啼早鴉，城門人開掃落花。
- 梧桐楊柳拂金井，來醉扶風豪士家。
- 扶風豪士天下奇，意氣相傾山可移。
- 作人不倚將軍勢，飲酒豈顧尚書期。
- 雕盤綺食會衆客，吳歌趙舞香風吹。
- 原嘗春陵六國時，開心寫意君所知。
- 堂中各有三千士，明日報恩知是誰。
- 撫長劒，一揚眉，清水白石何離離。
- 脫吾帽，向君笑，飲君酒，爲君吟。
- 張良未逐赤松去，橋邊黃石知我心。

## 拼音

- luo4 yang2 san1 yue4 fei1 hu2 sha1 ， luo4 yang2 cheng2 zhong1 ren2 yuan4 jie1 。
- tian1 jin1 liu2 shui3 bo1 chi4 xue4 ， bai2 gu3 xiang1 cheng1 ru2 luan4 ma2 。
- wo3 yi4 dong1 ben1 xiang4 wu2 guo2 ， fu2 yun2 si4 sai1 dao4 lu4 she1 。
- dong1 fang1 ri4 chu1 ti2 zao3 ya1 ， cheng2 men2 ren2 kai1 sao3 luo4 hua1 。
- wu2 tong2 yang2 liu3 fu2 jin1 jing3 ， lai2 zui4 fu2 feng1 hao2 shi4 jia1 。
- fu2 feng1 hao2 shi4 tian1 xia4 qi2 ， yi4 qi4 xiang1 qing1 shan1 ke3 yi2 。
- zuo4 ren2 bu4 yi3 jiang1 jun1 shi4 ， yin3 jiu3 qi3 gu4 shang4 shu1 qi1 。
- diao1 pan2 qi3 shi2 hui4 zhong4 ke4 ， wu2 ge1 zhao4 wu3 xiang1 feng1 chui1 。
- yuan2 chang2 chun1 ling2 liu4 guo2 shi2 ， kai1 xin1 xie3 yi4 jun1 suo3 zhi1 。
- tang2 zhong1 ge4 you3 san1 qian1 shi4 ， ming2 ri4 bao4 en1 zhi1 shi4 shui2 。
- fu3 chang2 jian4 ， yi4 yang2 mei2 ， qing1 shui3 bai2 shi2 he2 li2 li2 。
- tuo1 wu2 mao4 ， xiang4 jun1 xiao4 ， yin3 jun1 jiu3 ， wei2 jun1 yin2 。
- zhang1 liang2 wei4 zhu2 chi4 song1 qu4 ， qiao2 bian1 huang2 shi2 zhi1 wo3 xin1 。

## 注释

## 译文

## 赏析
