---
id: li-bai-huai-yin-shu-huai-ji-wang-zong-cheng
title: 淮陰書懷寄王宗成
titlePinyin: huai2 yin1 shu1 huai2 ji4 wang2 zong1 cheng2
titleSlug: huai-yin-shu-huai-ji-wang-zong-cheng
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 沙墩至梁苑，二十五長亭。
- 大舶夾雙艣，中流鵝鸛鳴。
- 雲天掃空碧，川嶽涵餘清。
- 飛鳧從西來，適與佳興幷。
- 眷言王喬舃，婉孌故人情。
- 復此親懿會，而增交道榮。
- 沿洄且不定，飄忽悵徂征。
- 暝投淮陰宿，欣得漂母迎。
- 斗酒烹黃雞，一餐感素誠。
- 予爲楚壯士，不是魯諸生。
- 有德必報之，千金恥爲輕。
- 緬書羇孤意，遠寄櫂歌聲。

## 拼音

- sha1 dun1 zhi4 liang2 yuan4 ， er4 shi2 wu3 chang2 ting2 。
- da4 bo2 jia1 shuang1 lu3 ， zhong1 liu2 e2 guan4 ming2 。
- yun2 tian1 sao3 kong1 bi4 ， chuan1 yue4 han2 yu2 qing1 。
- fei1 fu2 cong2 xi1 lai2 ， shi4 yu3 jia1 xing1 bing4 。
- juan4 yan2 wang2 qiao2 xi4 ， wan3 luan2 gu4 ren2 qing2 。
- fu4 ci3 qin1 yi4 hui4 ， er2 zeng1 jiao1 dao4 rong2 。
- yan2 hui2 qie3 bu2 ding4 ， piao1 hu1 chang4 cu2 zheng1 。
- ming2 tou2 huai2 yin1 su4 ， xin1 de2 piao1 mu3 ying2 。
- dou4 jiu3 peng1 huang2 ji1 ， yi4 can1 gan3 su4 cheng2 。
- yu3 wei2 chu3 zhuang4 shi4 ， bu2 shi4 lu3 zhu1 sheng1 。
- you3 de2 bi4 bao4 zhi1 ， qian1 jin1 chi3 wei2 qing1 。
- mian3 shu1 ji1 gu1 yi4 ， yuan3 ji4 zhao4 ge1 sheng1 。

## 注释

## 译文

## 赏析
