---
id: li-bai-jiu-ri-deng-shan
title: 九日登山
titlePinyin: jiu3 ri4 deng1 shan1
titleSlug: jiu-ri-deng-shan
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 淵明歸去來，不與世相逐。
- 爲無杯中物，遂偶本州牧。
- 因招白衣人，笑酌黃花菊。
- 我來不得意，虛過重陽時。
- 題輿何俊發，遂結城南期。
- 築土按響山，俯臨宛水湄。
- 胡人呌玉笛，越女彈霜絲。
- 自作英王胄，斯樂不可窺。
- 赤鯉湧琴高，白龜道馮夷。
- 靈仙如彷彿，奠酹遙相知。
- 古來登高人，今復幾人在。
- 滄洲違宿諾，明日猶可待。
- 連山似驚波，合沓出溟海。
- 揚袂揮四座，酩酊安所知。
- 齊歌送清揚，起舞亂參差。
- 賓隨落葉散，帽逐秋風吹。
- 別後登此臺，願言長相思。

## 拼音

- yuan1 ming2 gui1 qu4 lai2 ， bu4 yu3 shi4 xiang4 zhu2 。
- wei2 wu2 bei1 zhong1 wu4 ， sui4 ou3 ben3 zhou1 mu4 。
- yin1 zhao1 bai2 yi1 ren2 ， xiao4 zhuo2 huang2 hua1 ju2 。
- wo3 lai2 bu4 de2 yi4 ， xu1 guo4 zhong4 yang2 shi2 。
- ti2 yu2 he2 jun4 fa1 ， sui4 jie2 cheng2 nan2 qi1 。
- zhu4 tu3 an4 xiang3 shan1 ， fu3 lin2 wan3 shui3 mei2 。
- hu2 ren2 jiao4 yu4 di2 ， yue4 nü3 dan4 shuang1 si1 。
- zi4 zuo4 ying1 wang2 zhou4 ， si1 le4 bu4 ke3 kui1 。
- chi4 li3 yong3 qin2 gao1 ， bai2 gui1 dao4 feng2 yi2 。
- ling2 xian1 ru2 pang2 fu2 ， dian4 lei4 yao2 xiang1 zhi1 。
- gu3 lai2 deng1 gao1 ren2 ， jin1 fu4 ji1 ren2 zai4 。
- cang1 zhou1 wei2 su4 nuo4 ， ming2 ri4 you2 ke3 dai4 。
- lian2 shan1 si4 jing1 bo1 ， he2 ta4 chu1 ming2 hai3 。
- yang2 mei4 hui1 si4 zuo4 ， ming3 ding3 an1 suo3 zhi1 。
- qi2 ge1 song4 qing1 yang2 ， qi3 wu3 luan4 can1 cha4 。
- bin1 sui2 luo4 ye4 san4 ， mao4 zhu2 qiu1 feng1 chui1 。
- bie2 hou4 deng1 ci3 tai2 ， yuan4 yan2 chang2 xiang1 si1 。

## 注释

## 译文

## 赏析
