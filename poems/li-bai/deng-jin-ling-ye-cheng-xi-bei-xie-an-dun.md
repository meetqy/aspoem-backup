---
id: li-bai-deng-jin-ling-ye-cheng-xi-bei-xie-an-dun
title: 登金陵冶城西北謝安墩
titlePinyin: deng1 jin1 ling2 ye3 cheng2 xi1 bei3 xie4 an1 dun1
titleSlug: deng-jin-ling-ye-cheng-xi-bei-xie-an-dun
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: []
---

## 正文

- 晉室昔橫潰，永嘉遂南奔。
- 沙塵何茫茫，龍虎鬬朝昏。
- 胡馬風漢草，天驕蹙中原。
- 哲匠感頹運，雲鵬忽飛翻。
- 組練照楚國，旌旗連海門。
- 西秦百萬衆，戈甲如雲屯。
- 投鞭可填江，一埽不足論。
- 皇運有返正，醜虜無遺魂。
- 談笑遏橫流，蒼生望斯存。
- 冶城訪古跡，猶有謝安墩。
- 憑覽周地險，高標絕人喧。
- 想像東山姿，緬懷右軍言。
- 梧桐識嘉樹，蕙草留芳根。
- 白鷺暎春洲，青龍見朝暾。
- 地古雲物在，臺傾禾黍繁。
- 我來酌清波，於此樹名園。
- 功成拂衣去，歸入武陵源。

## 拼音

- jin4 shi4 xi1 heng2 kui4 ， yong3 jia1 sui4 nan2 ben1 。
- sha1 chen2 he2 mang2 mang2 ， long2 hu3 dou4 chao2 hun1 。
- hu2 ma3 feng1 han4 cao3 ， tian1 jiao1 cu4 zhong1 yuan2 。
- zhe2 jiang4 gan3 tui2 yun4 ， yun2 peng2 hu1 fei1 fan1 。
- zu3 lian4 zhao4 chu3 guo2 ， jing1 qi2 lian2 hai3 men2 。
- xi1 qin2 bai3 wan4 zhong4 ， ge1 jia3 ru2 yun2 tun2 。
- tou2 bian1 ke3 tian2 jiang1 ， yi2 sao4 bu4 zu2 lun4 。
- huang2 yun4 you3 fan3 zheng4 ， chou3 lu3 wu2 yi2 hun2 。
- tan2 xiao4 e4 heng2 liu2 ， cang1 sheng1 wang4 si1 cun2 。
- ye3 cheng2 fang3 gu3 ji4 ， you2 you3 xie4 an1 dun1 。
- ping2 lan3 zhou1 di4 xian3 ， gao1 biao1 jue2 ren2 xuan1 。
- xiang3 xiang4 dong1 shan1 zi1 ， mian3 huai2 you4 jun1 yan2 。
- wu2 tong2 shi2 jia1 shu4 ， hui4 cao3 liu2 fang1 gen1 。
- bai2 lu4 ying4 chun1 zhou1 ， qing1 long2 jian4 chao2 tun1 。
- di4 gu3 yun2 wu4 zai4 ， tai2 qing1 he2 shu3 fan2 。
- wo3 lai2 zhuo2 qing1 bo1 ， wu1 ci3 shu4 ming2 yuan2 。
- gong1 cheng2 fu2 yi1 qu4 ， gui1 ru4 wu3 ling2 yuan2 。

## 注释

## 译文

## 赏析
