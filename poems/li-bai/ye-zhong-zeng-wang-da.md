---
id: li-bai-ye-zhong-zeng-wang-da
title: 鄴中贈王大
titlePinyin: ye4 zhong1 zeng4 wang2 da4
titleSlug: ye-zhong-zeng-wang-da
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 一身竟無託，遠與孤蓬征。
- 千里失所依，復將落葉幷。
- 中途偶良朋，問我將何行。
- 欲獻濟時策，此心誰見明。
- 君王制六合，海塞無交兵。
- 壯士伏草間，沈憂亂縱橫。
- 飄飄不得意，昨發南都城。
- 紫燕櫪下嘶，青萍匣中鳴。
- 投軀寄天下，長嘯尋豪英。
- 耻學瑯琊人，龍蟠事躬耕。
- 富貴吾自取，建功及春榮。
- 我願執爾手，爾方達我情。
- 相知同一己，豈惟弟與兄。
- 抱子弄白雲，琴歌發清聲。
- 臨別意難盡，各希存令名。

## 拼音

- yi4 shen1 jing4 wu2 tuo1 ， yuan3 yu3 gu1 peng2 zheng1 。
- qian1 li3 shi1 suo3 yi1 ， fu4 jiang1 luo4 ye4 bing4 。
- zhong1 tu2 ou3 liang2 peng2 ， wen4 wo3 jiang1 he2 xing2 。
- yu4 xian4 ji4 shi2 ce4 ， ci3 xin1 shui2 jian4 ming2 。
- jun1 wang2 zhi4 liu4 he2 ， hai3 sai1 wu2 jiao1 bing1 。
- zhuang4 shi4 fu2 cao3 jian4 ， shen3 you1 luan4 zong4 heng2 。
- piao1 piao1 bu4 de2 yi4 ， zuo2 fa1 nan2 du1 cheng2 。
- zi3 yan4 li4 xia4 si1 ， qing1 ping2 xia2 zhong1 ming2 。
- tou2 qu1 ji4 tian1 xia4 ， chang2 xiao4 xun2 hao2 ying1 。
- chi3 xue2 lang2 ya2 ren2 ， long2 pan2 shi4 gong1 geng1 。
- fu4 gui4 wu2 zi4 qu3 ， jian4 gong1 ji2 chun1 rong2 。
- wo3 yuan4 zhi2 er3 shou3 ， er3 fang1 da2 wo3 qing2 。
- xiang1 zhi1 tong2 yi4 ji3 ， qi3 wei2 di4 yu3 xiong1 。
- bao4 zi3 nong4 bai2 yun2 ， qin2 ge1 fa1 qing1 sheng1 。
- lin2 bie2 yi4 nan2 jin4 ， ge4 xi1 cun2 ling4 ming2 。

## 注释

## 译文

## 赏析
