---
id: li-bai-qiu-ye-su-long-men-xiang-shan-si-feng-ji-wang-fang-cheng-shi-qi-zhang-feng-guo-ying-shang-ren-cong-di-you-cheng-ling-wen
title: 秋夜宿龍門香山寺奉寄王方城十七丈奉國瑩上人從弟幼成令問
titlePinyin: qiu1 ye4 su4 long2 men2 xiang1 shan1 si4 feng4 ji4 wang2 fang1 cheng2 shi2 qi1 zhang4 feng4 guo2 ying2 shang4 ren2 cong2 di4 you4 cheng2 ling4 wen4
titleSlug: qiu-ye-su-long-men-xiang-shan-si-feng-ji-wang-fang-cheng-shi-qi-zhang-feng-guo-ying-shang-ren-cong-di-you-cheng-ling-wen
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: []
---

## 正文

- 朝發汝海東，暮棲龍門中。
- 水寒夕波急，木落秋山空。
- 望極九霄迥，賞幽萬壑通。
- 目皓沙上月，心清松下風。
- 玉斗橫網戶，銀河耿花宮。
- 興在趣方逸，歡餘情未終。
- 鳳駕憶王子，虎溪懷遠公。
- 桂枝坐蕭瑟，棣華不復同。
- 流恨寄伊水，盈盈焉可窮。

## 拼音

- chao2 fa1 ru3 hai3 dong1 ， mu4 qi1 long2 men2 zhong1 。
- shui3 han2 xi1 bo1 ji2 ， mu4 luo4 qiu1 shan1 kong1 。
- wang4 ji2 jiu3 xiao1 jiong3 ， shang3 you1 wan4 he4 tong1 。
- mu4 hao4 sha1 shang4 yue4 ， xin1 qing1 song1 xia4 feng1 。
- yu4 dou4 heng2 wang3 hu4 ， yin2 he2 geng3 hua1 gong1 。
- xing1 zai4 qu4 fang1 yi4 ， huan1 yu2 qing2 wei4 zhong1 。
- feng4 jia4 yi4 wang2 zi3 ， hu3 xi1 huai2 yuan3 gong1 。
- gui4 zhi1 zuo4 xiao1 se4 ， di4 hua2 bu2 fu4 tong2 。
- liu2 hen4 ji4 yi1 shui3 ， ying2 ying2 yan1 ke3 qiong2 。

## 注释

## 译文

## 赏析
