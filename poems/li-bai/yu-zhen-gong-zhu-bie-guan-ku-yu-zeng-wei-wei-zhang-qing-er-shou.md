---
id: li-bai-yu-zhen-gong-zhu-bie-guan-ku-yu-zeng-wei-wei-zhang-qing-er-shou
title: 玉真公主別館苦雨，贈衛尉張卿二首
titlePinyin: yu4 zhen1 gong1 zhu3 bie2 guan3 ku3 yu3 ， zeng4 wei4 wei4 zhang1 qing1 er4 shou3
titleSlug: yu-zhen-gong-zhu-bie-guan-ku-yu-zeng-wei-wei-zhang-qing-er-shou
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: []
---

## 正文

- 秋坐金張館，繁陰晝不開。空煙迷雨色，蕭颯望中來。
- 翳翳昏墊苦，沉沉憂恨催。清秋何以慰，白酒盈吾杯。
- 吟詠思管樂，此人已成灰。獨酌聊自勉，誰貴經綸才。
- 彈劍謝公子，無魚良可哀。
- 苦雨思白日，浮雲何由卷。稷契和天人，陰陽乃驕蹇。
- 秋霖劇倒井，昏霧橫絕巘。欲往咫尺途，遂成山川限。
- 潈潈奔溜聞，浩浩驚波轉。泥沙塞中途，牛馬不可辨。
- 饑從漂母食，閑綴羽陵簡。園家逢秋蔬，藜藿不滿眼。
- 蠨蛸結思幽，蟋蟀傷褊淺。廚灶無青煙，刀機生綠蘚。
- 投箸解鷫鸘，換酒醉北堂。丹徒布衣者，慷慨未可量。
- 何時黃金盤，一斛薦檳榔。功成拂衣去，搖曳滄洲傍。

## 拼音

- qiu1 zuo4 jin1 zhang1 guan3 ， fan2 yin1 zhou4 bu4 kai1 。 kong1 yan1 mi2 yu3 se4 ， xiao1 sa4 wang4 zhong1 lai2 。
- yi4 yi4 hun1 dian4 ku3 ， chen2 chen2 you1 hen4 cui1 。 qing1 qiu1 he2 yi3 wei4 ， bai2 jiu3 ying2 wu2 bei1 。
- yin2 yong3 si1 guan3 le4 ， ci3 ren2 yi3 cheng2 hui1 。 du2 zhuo2 liao2 zi4 mian3 ， shui2 gui4 jing1 lun2 cai2 。
- dan4 jian4 xie4 gong1 zi3 ， wu2 yu2 liang2 ke3 ai1 。
- ku3 yu3 si1 bai2 ri4 ， fu2 yun2 he2 you2 juan4 。 ji4 qi4 he2 tian1 ren2 ， yin1 yang2 nai3 jiao1 jian3 。
- qiu1 lin2 ju4 dao3 jing3 ， hun1 wu4 heng2 jue2 yan3 。 yu4 wang3 zhi3 chi3 tu2 ， sui4 cheng2 shan1 chuan1 xian4 。
- cong2 cong2 ben1 liu1 wen2 ， hao4 hao4 jing1 bo1 zhuan3 。 ni2 sha1 sai1 zhong1 tu2 ， niu2 ma3 bu4 ke3 bian4 。
- ji1 cong2 piao1 mu3 shi2 ， xian2 zhui4 yu3 ling2 jian3 。 yuan2 jia1 feng2 qiu1 shu1 ， li2 huo4 bu4 man3 yan3 。
- xiao1 shao1 jie2 si1 you1 ， xi1 shuai4 shang1 bian3 qian3 。 chu2 zao4 wu2 qing1 yan1 ， dao1 ji1 sheng1 lü4 xian3 。
- tou2 zhu4 jie3 su4 shuang1 ， huan4 jiu3 zui4 bei3 tang2 。 dan1 tu2 bu4 yi1 zhe3 ， kang1 kai3 wei4 ke3 liang2 。
- he2 shi2 huang2 jin1 pan2 ， yi4 hu2 jian4 bin1 lang2 。 gong1 cheng2 fu2 yi1 qu4 ， yao2 ye4 cang1 zhou1 bang4 。

## 注释

## 译文

## 赏析
