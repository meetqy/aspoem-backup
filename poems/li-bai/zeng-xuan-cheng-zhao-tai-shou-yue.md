---
id: li-bai-zeng-xuan-cheng-zhao-tai-shou-yue
title: 贈宣城趙太守悅
titlePinyin: zeng4 xuan1 cheng2 zhao4 tai4 shou3 yue4
titleSlug: zeng-xuan-cheng-zhao-tai-shou-yue
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: []
---

## 正文

- 趙得寶符盛，山河功業存。
- 三千堂上客，出入擁平原。
- 六國揚清風，英聲何喧喧。
- 大賢茂遠業，虎竹光南藩。
- 錯落千丈松，虬龍盤古根。
- 枝下無俗草，所植唯蘭蓀。
- 憶在南陽時，始承國士恩。
- 公爲柱下史，脫繡歸田園。
- 伊昔簪白筆，幽都逐遊魂。
- 持斧冠三軍，霜清天北門。
- 差池宰兩邑，鶚立重飛翻。
- 焚香入蘭臺，起草多芳言。
- 夔龍一顧重，矯翼凌翔鵷。
- 赤縣揚雷聲，彊項聞至尊。
- 驚飆頹秀木，跡屈道彌敦。
- 出牧歷三郡，所居猛獸奔。
- 遷人同衛鶴，謬上懿公軒。
- 自笑東郭履，側慙狐白溫。
- 閑吟步竹石，精義忘朝昏。
- 顦顇成醜士，風雲何足論。
- 獮猴騎土牛，羸馬夾雙轅。
- 願借羲皇景，爲人照覆盆。
- 溟海不振蕩，何由縱鵬鯤。
- 所期玄津白，倜儻假騰騫。

## 拼音

- zhao4 de2 bao3 fu2 sheng4 ， shan1 he2 gong1 ye4 cun2 。
- san1 qian1 tang2 shang4 ke4 ， chu1 ru4 yong1 ping2 yuan2 。
- liu4 guo2 yang2 qing1 feng1 ， ying1 sheng1 he2 xuan1 xuan1 。
- da4 xian2 mao4 yuan3 ye4 ， hu3 zhu2 guang1 nan2 fan1 。
- cuo4 luo4 qian1 zhang4 song1 ， qiu2 long2 pan2 gu3 gen1 。
- zhi1 xia4 wu2 su2 cao3 ， suo3 zhi2 wei2 lan2 sun1 。
- yi4 zai4 nan2 yang2 shi2 ， shi3 cheng2 guo2 shi4 en1 。
- gong1 wei2 zhu4 xia4 shi3 ， tuo1 xiu4 gui1 tian2 yuan2 。
- yi1 xi1 zan1 bai2 bi3 ， you1 dou1 zhu2 you2 hun2 。
- chi2 fu3 guan1 san1 jun1 ， shuang1 qing1 tian1 bei3 men2 。
- cha1 chi2 zai3 liang3 yi4 ， e4 li4 zhong4 fei1 fan1 。
- fen2 xiang1 ru4 lan2 tai2 ， qi3 cao3 duo1 fang1 yan2 。
- kui2 long2 yi2 gu4 zhong4 ， jiao3 yi4 ling2 xiang2 yuan1 。
- chi4 xian4 yang2 lei2 sheng1 ， qiang2 xiang4 wen2 zhi4 zun1 。
- jing1 biao1 tui2 xiu4 mu4 ， ji4 qu1 dao4 mi2 dun1 。
- chu1 mu4 li4 san1 jun4 ， suo3 ju1 meng3 shou4 ben1 。
- qian1 ren2 tong2 wei4 he4 ， miu4 shang4 yi4 gong1 xuan1 。
- zi4 xiao4 dong1 guo1 lü3 ， ce4 can2 hu2 bai2 wen1 。
- xian2 yin2 bu4 zhu2 shi2 ， jing1 yi4 wang4 chao2 hun1 。
- qiao2 cui4 cheng2 chou3 shi4 ， feng1 yun2 he2 zu2 lun4 。
- xian3 hou2 qi2 tu3 niu2 ， lei2 ma3 jia1 shuang1 yuan2 。
- yuan4 jie4 xi1 huang2 jing3 ， wei2 ren2 zhao4 fu4 pen2 。
- ming2 hai3 bu2 zhen4 dang4 ， he2 you2 zong4 peng2 kun1 。
- suo3 qi1 xuan2 jin1 bai2 ， ti4 tang3 jia3 teng2 qian1 。

## 注释

## 译文

## 赏析
