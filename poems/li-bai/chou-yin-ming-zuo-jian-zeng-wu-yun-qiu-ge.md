---
id: li-bai-chou-yin-ming-zuo-jian-zeng-wu-yun-qiu-ge
title: 詶殷明佐見贈五雲裘歌
titlePinyin: chou2 yin1 ming2 zuo3 jian4 zeng4 wu3 yun2 qiu2 ge1
titleSlug: chou-yin-ming-zuo-jian-zeng-wu-yun-qiu-ge
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: []
---

## 正文

- 我吟謝朓詩上語，朔風颯颯吹飛雨。
- 謝朓已沒青山空，後來繼之有殷公。
- 粉圖珍裘五雲色，曄如晴天散彩虹。
- 文章彪炳光陸離，應是素娥玉女之所爲。
- 輕如松花落金粉，濃似苔錦含碧滋。
- 遠山積翠橫海島，殘霞飛丹暎江草。
- 凝毫採掇花露容，幾年功成奪天造。
- 故人贈我我不違，著令山水含清暉。
- 頓驚謝康樂，詩興生我衣。
- 襟前林壑斂暝色，袖上雲霞收夕霏。
- 羣仙長歎驚此物，千厓萬嶺相縈鬱。
- 身騎白鹿行飄颻，手翳紫芝笑披拂。
- 相如不足跨鷫鸘，王恭鶴氅安可方。
- 瑤臺雪花數千點，片片吹落春風香。
- 爲君持此凌蒼蒼，上朝三十六玉皇。
- 下窺夫子不可及，矯首相思空斷腸。

## 拼音

- wo3 yin2 xie4 tiao3 shi1 shang4 yu3 ， shuo4 feng1 sa4 sa4 chui1 fei1 yu3 。
- xie4 tiao3 yi3 mei2 qing1 shan1 kong1 ， hou4 lai2 ji4 zhi1 you3 yin1 gong1 。
- fen3 tu2 zhen1 qiu2 wu3 yun2 se4 ， ye4 ru2 qing2 tian1 san4 cai3 hong2 。
- wen2 zhang1 biao1 bing3 guang1 lu4 li2 ， ying1 shi4 su4 e2 yu4 nü3 zhi1 suo3 wei2 。
- qing1 ru2 song1 hua1 luo4 jin1 fen3 ， nong2 si4 tai2 jin3 han2 bi4 zi1 。
- yuan3 shan1 ji1 cui4 heng2 hai3 dao3 ， can2 xia2 fei1 dan1 ying4 jiang1 cao3 。
- ning2 hao2 cai3 duo1 hua1 lu4 rong2 ， ji1 nian2 gong1 cheng2 duo2 tian1 zao4 。
- gu4 ren2 zeng4 wo3 wo3 bu4 wei2 ， zhu4 ling4 shan1 shui3 han2 qing1 hui1 。
- dun4 jing1 xie4 kang1 le4 ， shi1 xing1 sheng1 wo3 yi1 。
- jin1 qian2 lin2 he4 lian3 ming2 se4 ， xiu4 shang4 yun2 xia2 shou1 xi1 fei1 。
- qun2 xian1 chang2 tan4 jing1 ci3 wu4 ， qian1 ya2 wan4 ling3 xiang1 ying2 yu4 。
- shen1 qi2 bai2 lu4 xing2 piao1 yao2 ， shou3 yi4 zi3 zhi1 xiao4 pi1 fu2 。
- xiang1 ru2 bu4 zu2 kua4 su4 shuang1 ， wang2 gong1 he4 chang3 an1 ke3 fang1 。
- yao2 tai2 xue3 hua1 shu4 qian1 dian3 ， pian4 pian4 chui1 luo4 chun1 feng1 xiang1 。
- wei2 jun1 chi2 ci3 ling2 cang1 cang1 ， shang4 chao2 san1 shi2 liu4 yu4 huang2 。
- xia4 kui1 fu1 zi3 bu4 ke3 ji2 ， jiao3 shou3 xiang4 si1 kong1 duan4 chang2 。

## 注释

## 译文

## 赏析
