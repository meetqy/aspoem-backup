---
id: li-bai-you-tai-shan-liu-shou-liu
title: 遊泰山六首 六
titlePinyin: you2 tai4 shan1 liu4 shou3   liu4
titleSlug: you-tai-shan-liu-shou-liu
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: []
---

## 正文

- 朝飲王母池，暝投天門關。
- 獨抱綠綺琴，夜行青山間。
- 山明月露白，夜靜松風歇。
- 仙人遊碧峯，處處笙歌發。
- 寂靜娛清暉，玉真連翠微。
- 想象鸞鳳舞，飄颻龍虎衣。
- 捫天摘匏瓜，恍惚不憶歸。
- 舉手弄清淺，誤攀織女機。
- 明晨坐相失，但見五雲飛。

## 拼音

- chao2 yin3 wang2 mu3 chi2 ， ming2 tou2 tian1 men2 guan1 。
- du2 bao4 lü4 qi3 qin2 ， ye4 xing2 qing1 shan1 jian4 。
- shan1 ming2 yue4 lou4 bai2 ， ye4 jing4 song1 feng1 xie1 。
- xian1 ren2 you2 bi4 feng1 ， chu3 chu3 sheng1 ge1 fa1 。
- ji4 jing4 yu2 qing1 hui1 ， yu4 zhen1 lian2 cui4 wei1 。
- xiang3 xiang4 luan2 feng4 wu3 ， piao1 yao2 long2 hu3 yi1 。
- men2 tian1 zhai1 pao2 gua1 ， huang3 hu1 bu2 yi4 gui1 。
- ju3 shou3 nong4 qing1 qian3 ， wu4 pan1 zhi1 nü3 ji1 。
- ming2 chen2 zuo4 xiang1 shi1 ， dan4 jian4 wu3 yun2 fei1 。

## 注释

## 译文

## 赏析
