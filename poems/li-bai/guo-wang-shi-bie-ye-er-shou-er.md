---
id: li-bai-guo-wang-shi-bie-ye-er-shou-er
title: 過汪氏別業二首 二
titlePinyin: guo4 wang1 shi4 bie2 ye4 er4 shou3   er4
titleSlug: guo-wang-shi-bie-ye-er-shou-er
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: []
---

## 正文

- 疇昔未識君，知君好賢才。
- 隨山起館宇，鑿石營池臺。
- 星火五月中，景風從南來。
- 數枝石榴發，一丈荷花開。
- 恨不當此時，相過醉金罍。
- 我行值木落，月苦清猨哀。
- 永夜達五更，吳歈送瓊杯。
- 酒酣欲起舞，四座歌相催。
- 日出遠海明，軒車且裴回。
- 更遊龍潭去，枕石拂莓苔。

## 拼音

- chou2 xi1 wei4 shi2 jun1 ， zhi1 jun1 hao3 xian2 cai2 。
- sui2 shan1 qi3 guan3 yu3 ， zao2 shi2 ying2 chi2 tai2 。
- xing1 huo3 wu3 yue4 zhong1 ， jing3 feng1 cong2 nan2 lai2 。
- shu4 zhi1 shi2 liu0 fa1 ， yi2 zhang4 he2 hua1 kai1 。
- hen4 bu4 dang1 ci3 shi2 ， xiang1 guo4 zui4 jin1 lei2 。
- wo3 xing2 zhi2 mu4 luo4 ， yue4 ku3 qing1 yuan2 ai1 。
- yong3 ye4 da2 wu3 geng1 ， wu2 yu2 song4 qiong2 bei1 。
- jiu3 han1 yu4 qi3 wu3 ， si4 zuo4 ge1 xiang1 cui1 。
- ri4 chu1 yuan3 hai3 ming2 ， xuan1 ju1 qie3 pei2 hui2 。
- geng4 you2 long2 tan2 qu4 ， zhen3 shi2 fu2 mei2 tai2 。

## 注释

## 译文

## 赏析
