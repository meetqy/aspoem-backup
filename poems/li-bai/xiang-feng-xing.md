---
id: li-bai-xiang-feng-xing
title: 相逢行
titlePinyin: xiang1 feng2 xing2
titleSlug: xiang-feng-xing
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: []
---

## 正文

- 朝騎五花馬，謁帝出銀臺。
- 秀色誰家子，雲車珠箔開。
- 金鞭遙指點，玉勒近遲回。
- 夾轂相借問，疑從天上來。
- 蹙入青綺門，當歌共銜杯。
- 銜杯暎歌扇，似月雲中見。
- 相見不得親，不如不相見。
- 相見情已深，未語可知心。
- 胡爲守空閨，孤眠愁錦衾。
- 錦衾與羅幃，纏綿會有時。
- 春風正澹蕩，暮雨來何遲。
- 願因三青鳥，更報長相思。
- 光景不待人，須臾髮成絲。
- 當年失行樂，老去徒傷悲。
- 持此道密意，毋令曠佳期。

## 拼音

- chao2 qi2 wu3 hua1 ma3 ， ye4 di4 chu1 yin2 tai2 。
- xiu4 se4 shui2 jia1 zi0 ， yun2 ju1 zhu1 bo2 kai1 。
- jin1 bian1 yao2 zhi3 dian3 ， yu4 le4 jin4 chi2 hui2 。
- jia1 gu3 xiang1 jie4 wen4 ， yi2 cong2 tian1 shang4 lai2 。
- cu4 ru4 qing1 qi3 men2 ， dang1 ge1 gong4 xian2 bei1 。
- xian2 bei1 ying4 ge1 shan4 ， si4 yue4 yun2 zhong1 jian4 。
- xiang1 jian4 bu4 de2 qin1 ， bu4 ru2 bu4 xiang1 jian4 。
- xiang1 jian4 qing2 yi3 shen1 ， wei4 yu3 ke3 zhi1 xin1 。
- hu2 wei2 shou3 kong1 gui1 ， gu1 mian2 chou2 jin3 qin1 。
- jin3 qin1 yu3 luo2 wei2 ， chan2 mian2 hui4 you3 shi2 。
- chun1 feng1 zheng4 dan4 dang4 ， mu4 yu3 lai2 he2 chi2 。
- yuan4 yin1 san1 qing1 niao3 ， geng4 bao4 chang2 xiang1 si1 。
- guang1 jing3 bu2 dai4 ren2 ， xu1 yu2 fa4 cheng2 si1 。
- dang1 nian2 shi1 xing2 le4 ， lao3 qu4 tu2 shang1 bei1 。
- chi2 ci3 dao4 mi4 yi4 ， wu2 ling4 kuang4 jia1 qi1 。

## 注释

## 译文

## 赏析
