---
id: li-bai-qie-bo-ming
title: 妾薄命
titlePinyin: qie4 bo2 ming4
titleSlug: qie-bo-ming
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: []
---

## 正文

- 漢帝寵阿嬌，貯之黃金屋。
- 咳唾落九天，隨風生珠玉。
- 寵極愛還歇，妬深情却疎。
- 長門一步地，不肯暫迴車。
- 雨落不上天，水覆難再收。
- 君情與妾意，各自東西流。
- 昔日芙蓉花，今成斷根草。
- 以色事他人，能得幾時好。

## 拼音

- han4 di4 chong3 a1 jiao1 ， zhu4 zhi1 huang2 jin1 wu1 。
- hai1 tuo4 luo4 jiu3 tian1 ， sui2 feng1 sheng1 zhu1 yu4 。
- chong3 ji2 ai4 huan2 xie1 ， du4 shen1 qing2 que4 shu1 。
- chang2 men2 yi2 bu4 di4 ， bu4 ken3 zan4 hui2 ju1 。
- yu3 luo4 bu2 shang4 tian1 ， shui3 fu4 nan2 zai4 shou1 。
- jun1 qing2 yu3 qie4 yi4 ， ge4 zi4 dong1 xi1 liu2 。
- xi1 ri4 fu2 rong2 hua1 ， jin1 cheng2 duan4 gen1 cao3 。
- yi3 se4 shi4 ta1 ren2 ， neng2 de2 ji1 shi2 hao3 。

## 注释

## 译文

## 赏析
