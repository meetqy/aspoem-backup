---
id: li-bai-ju-ge-xing
title: 鞠歌行
titlePinyin: ju1 ge1 xing2
titleSlug: ju-ge-xing
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 玉不自言如桃李，魚目笑之卞和耻。
- 楚國青蠅何太多，連城白璧遭讒毀。
- 荆山長號泣血人，忠臣死爲刖足鬼。
- 聽曲知寧戚，夷吾因小妻。
- 秦穆五羊皮，買死百里奚。
- 洗拂青雲上，當時賤如泥。
- 朝歌鼓刀叟，虎變磻谿中。
- 一舉釣六合，遂荒營丘東。
- 平生渭水曲，誰識此老翁。
- 奈何今之人，雙目送飛鴻。

## 拼音

- yu4 bu2 zi4 yan2 ru2 tao2 li3 ， yu2 mu4 xiao4 zhi1 bian4 he2 chi3 。
- chu3 guo2 qing1 ying2 he2 tai4 duo1 ， lian2 cheng2 bai2 bi4 zao1 chan2 hui3 。
- jing1 shan1 chang2 hao4 qi4 xue4 ren2 ， zhong1 chen2 si3 wei2 yue4 zu2 gui3 。
- ting1 qu3 zhi1 ning2 qi1 ， yi2 wu2 yin1 xiao3 qi1 。
- qin2 mu4 wu3 yang2 pi2 ， mai3 si3 bai3 li3 xi1 。
- xi3 fu2 qing1 yun2 shang4 ， dang1 shi2 jian4 ru2 ni2 。
- zhao1 ge1 gu3 dao1 sou3 ， hu3 bian4 pan2 xi1 zhong1 。
- yi4 ju3 diao4 liu4 he2 ， sui4 huang1 ying2 qiu1 dong1 。
- ping2 sheng1 wei4 shui3 qu3 ， shui2 shi2 ci3 lao3 weng1 。
- nai4 he2 jin1 zhi1 ren2 ， shuang1 mu4 song4 fei1 hong2 。

## 注释

## 译文

## 赏析
