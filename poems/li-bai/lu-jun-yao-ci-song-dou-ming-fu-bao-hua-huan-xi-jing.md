---
id: li-bai-lu-jun-yao-ci-song-dou-ming-fu-bao-hua-huan-xi-jing
title: 魯郡堯祠送竇明府薄華還西京
titlePinyin: lu3 jun4 yao2 ci2 song4 dou4 ming2 fu3 bao2 hua2 huan2 xi1 jing1
titleSlug: lu-jun-yao-ci-song-dou-ming-fu-bao-hua-huan-xi-jing
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: []
---

## 正文

- 朝策犂眉騧，舉鞭力不堪。
- 强扶愁疾向何處，角巾微服堯祠南。
- 長楊掃地不見日，石門噴作金沙潭。
- 笑誇故人指絕境，山光水色青於藍。
- 廟中往往來擊鼓，堯本無心爾何苦。
- 門前長跪雙石人，有女如花日歌舞。
- 銀鞍繡轂往復迴，簸林蹶石鳴風雷。
- 遠煙空翠時明滅，白鷗歷亂長飛雪。
- 紅泥亭子赤闌干，碧流環轉青錦湍。
- 深沈百丈洞海底，那知不有蛟龍蟠。
- 君不見綠珠潭水流東海，綠珠紅粉沈光彩。
- 綠珠樓下花滿園，今日曾無一枝在。
- 昨夜秋聲閶闔來，洞庭木落騷人哀。
- 遂將三五少年輩，登高遠望形神開。
- 生前一笑輕九鼎，魏武何悲銅雀臺。
- 我歌白雲倚牕牖，爾聞其聲但揮手。
- 長風吹月度海來，遙勸仙人一杯酒。
- 酒中樂酣宵向分，舉觴酹堯堯可聞。
- 何不令臯繇擁篲橫八極，直上青天揮浮雲。
- 高陽小飲真瑣瑣，山公酩酊何如我。
- 竹林七子去道賒，蘭亭雄筆安足誇。
- 堯祠笑殺五湖水，至今顦悴空荷花。
- 爾向西秦我東越，暫向瀛洲訪金闕。
- 藍田太白若可期，爲余掃灑石上月。

## 拼音

- chao2 ce4 li2 mei2 gua1 ， ju3 bian1 li4 bu4 kan1 。
- qiang2 fu2 chou2 ji2 xiang4 he2 chu3 ， jiao3 jin1 wei1 fu2 yao2 ci2 nan2 。
- chang2 yang2 sao3 di4 bu2 jian4 ri4 ， shi2 men2 pen1 zuo4 jin1 sha1 tan2 。
- xiao4 kua1 gu4 ren2 zhi3 jue2 jing4 ， shan1 guang1 shui3 se4 qing1 wu1 lan2 。
- miao4 zhong1 wang3 wang3 lai2 ji1 gu3 ， yao2 ben3 wu2 xin1 er3 he2 ku3 。
- men2 qian2 chang2 gui4 shuang1 shi2 ren2 ， you3 nü3 ru2 hua1 ri4 ge1 wu3 。
- yin2 an1 xiu4 gu3 wang3 fu4 hui2 ， bo4 lin2 jue3 shi2 ming2 feng1 lei2 。
- yuan3 yan1 kong1 cui4 shi2 ming2 mie4 ， bai2 ou1 li4 luan4 chang2 fei1 xue3 。
- hong2 ni2 ting2 zi0 chi4 lan2 gan1 ， bi4 liu2 huan2 zhuan3 qing1 jin3 tuan1 。
- shen1 shen3 bai3 zhang4 dong4 hai3 di3 ， na4 zhi1 bu4 you3 jiao1 long2 pan2 。
- jun1 bu2 jian4 lü4 zhu1 tan2 shui3 liu2 dong1 hai3 ， lü4 zhu1 hong2 fen3 shen3 guang1 cai3 。
- lü4 zhu1 lou2 xia4 hua1 man3 yuan2 ， jin1 ri4 ceng2 wu2 yi4 zhi1 zai4 。
- zuo2 ye4 qiu1 sheng1 chang1 he2 lai2 ， dong4 ting2 mu4 luo4 sao1 ren2 ai1 。
- sui4 jiang1 san1 wu3 shao4 nian2 bei4 ， deng1 gao1 yuan3 wang4 xing2 shen2 kai1 。
- sheng1 qian2 yi2 xiao4 qing1 jiu3 ding3 ， wei4 wu3 he2 bei1 tong2 que4 tai2 。
- wo3 ge1 bai2 yun2 yi3 chuang1 you3 ， er3 wen2 qi2 sheng1 dan4 hui1 shou3 。
- chang2 feng1 chui1 yue4 du4 hai3 lai2 ， yao2 quan4 xian1 ren2 yi4 bei1 jiu3 。
- jiu3 zhong1 le4 han1 xiao1 xiang4 fen1 ， ju3 shang1 lei4 yao2 yao2 ke3 wen2 。
- he2 bu2 ling4 gao1 yao2 yong1 hui4 heng2 ba1 ji2 ， zhi2 shang4 qing1 tian1 hui1 fu2 yun2 。
- gao1 yang2 xiao3 yin3 zhen1 suo3 suo3 ， shan1 gong1 ming3 ding3 he2 ru2 wo3 。
- zhu2 lin2 qi1 zi3 qu4 dao4 she1 ， lan2 ting2 xiong2 bi3 an1 zu2 kua1 。
- yao2 ci2 xiao4 sha1 wu3 hu2 shui3 ， zhi4 jin1 qiao2 cui4 kong1 he2 hua1 。
- er3 xiang4 xi1 qin2 wo3 dong1 yue4 ， zan4 xiang4 ying2 zhou1 fang3 jin1 que4 。
- lan2 tian2 tai4 bai2 ruo4 ke3 qi1 ， wei2 yu2 sao3 sa3 shi2 shang4 yue4 。

## 注释

## 译文

## 赏析
