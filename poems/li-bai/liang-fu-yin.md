---
id: li-bai-liang-fu-yin
title: 梁甫吟
titlePinyin: liang2 fu3 yin2
titleSlug: liang-fu-yin
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: []
---

## 正文

- 長嘯梁甫吟，何時見陽春。
- 君不見朝歌屠叟辭棘津，八十西來釣渭濱。
- 寧羞白髮照清水，逢時吐氣思經綸。
- 廣張三千六百釣，風期暗與文王親。
- 大賢虎變愚不測，當年頗似尋常人。
- 君不見高陽酒徒起草中，長揖山東隆準公。
- 入門不拜騁雄辯，兩女輟洗來趨風。
- 東下齊城七十二，指揮楚漢如旋蓬。
- 狂客落魄尚如此，何況壯士當羣雄。
- 我欲攀龍見明主，雷公砰訇震天鼓。
- 帝傍投壺多玉女，三時大笑開電光。
- 倏爍晦冥起風雨，閶闔九門不可通。
- 以額扣關閽者怒，白日不照吾精誠。
- 杞國無事憂天傾，䝟貐磨牙競人肉。
- 騶虞不折生草莖，手接飛猱搏彫虎。
- 側足焦原未言苦，智者可卷愚者豪。
- 世人見我輕鴻毛，力排南山三壯士，齊相殺之費二桃。
- 吳楚弄兵無劇孟，亞夫咍爾爲徒勞。
- 梁甫吟，梁甫吟，聲正悲。
- 張公兩龍劒，神物合有時。
- 風雲感會起屠釣，大人𡸣屼當安之。

## 拼音

- chang2 xiao4 liang2 fu3 yin2 ， he2 shi2 jian4 yang2 chun1 。
- jun1 bu2 jian4 zhao1 ge1 tu2 sou3 ci2 ji2 jin1 ， ba1 shi2 xi1 lai2 diao4 wei4 bin1 。
- ning2 xiu1 bai2 fa4 zhao4 qing1 shui3 ， feng2 shi2 tu3 qi4 si1 jing1 lun2 。
- guang3 zhang1 san1 qian1 liu4 bai3 diao4 ， feng1 qi1 an4 yu3 wen2 wang2 qin1 。
- da4 xian2 hu3 bian4 yu2 bu2 ce4 ， dang1 nian2 po1 si4 xun2 chang2 ren2 。
- jun1 bu2 jian4 gao1 yang2 jiu3 tu2 qi3 cao3 zhong1 ， chang2 yi1 shan1 dong1 long2 zhun3 gong1 。
- ru4 men2 bu2 bai4 cheng3 xiong2 bian4 ， liang3 nü3 chuo4 xi3 lai2 qu1 feng1 。
- dong1 xia4 qi2 cheng2 qi1 shi2 er4 ， zhi3 hui1 chu3 han4 ru2 xuan2 peng2 。
- kuang2 ke4 luo4 po4 shang4 ru2 ci3 ， he2 kuang4 zhuang4 shi4 dang1 qun2 xiong2 。
- wo3 yu4 pan1 long2 jian4 ming2 zhu3 ， lei2 gong1 peng1 hong1 zhen4 tian1 gu3 。
- di4 bang4 tou2 hu2 duo1 yu4 nü3 ， san1 shi2 da4 xiao4 kai1 dian4 guang1 。
- shu1 shuo4 hui4 ming2 qi3 feng1 yu3 ， chang1 he2 jiu3 men2 bu4 ke3 tong1 。
- yi3 e2 kou4 guan1 hun1 zhe3 nu4 ， bai2 ri4 bu2 zhao4 wu2 jing1 cheng2 。
- qi3 guo2 wu2 shi4 you1 tian1 qing1 ，䝟 yu3 mo2 ya2 jing4 ren2 rou4 。
- zou1 yu2 bu4 zhe2 sheng1 cao3 jing4 ， shou3 jie1 fei1 nao2 bo2 diao1 hu3 。
- ce4 zu2 jiao1 yuan2 wei4 yan2 ku3 ， zhi4 zhe3 ke3 juan4 yu2 zhe3 hao2 。
- shi4 ren2 jian4 wo3 qing1 hong2 mao2 ， li4 pai2 nan2 shan1 san1 zhuang4 shi4 ， qi2 xiang1 sha1 zhi1 fei4 er4 tao2 。
- wu2 chu3 nong4 bing1 wu2 ju4 meng4 ， ya1 fu1 hai1 er3 wei2 tu2 lao2 。
- liang2 fu3 yin2 ， liang2 fu3 yin2 ， sheng1 zheng4 bei1 。
- zhang1 gong1 liang3 long2 jian4 ， shen2 wu4 he2 you3 shi2 。
- feng1 yun2 gan3 hui4 qi3 tu2 diao4 ， da4 ren2 𡸣 wu4 dang1 an1 zhi1 。

## 注释

## 译文

## 赏析
