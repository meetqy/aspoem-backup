---
id: li-bai-zeng-cui-shi-lang
title: 贈崔侍郎
titlePinyin: zeng4 cui1 shi4 lang2
titleSlug: zeng-cui-shi-lang
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: []
---

## 正文

- 長劒一杯酒，男兒方寸心。
- 洛陽因劇孟，託宿話胸襟。
- 但仰山嶽秀，不知江海深。
- 長安復攜手，再顧重千金。
- 君乃輶軒佐，予叨翰墨林。
- 高風摧秀木，虛彈落驚禽。
- 不取回舟興，而來命駕尋。
- 扶搖應借力，桃李願成陰。
- 笑吐張儀舌，愁爲莊舃吟。
- 誰憐明月夜，腸斷聽秋砧。

## 拼音

- chang2 jian4 yi4 bei1 jiu3 ， nan2 er2 fang1 cun4 xin1 。
- luo4 yang2 yin1 ju4 meng4 ， tuo1 su4 hua4 xiong1 jin1 。
- dan4 yang3 shan1 yue4 xiu4 ， bu4 zhi1 jiang1 hai3 shen1 。
- chang2 an1 fu4 xie2 shou3 ， zai4 gu4 zhong4 qian1 jin1 。
- jun1 nai3 you2 xuan1 zuo3 ， yu3 dao1 han4 mo4 lin2 。
- gao1 feng1 cui1 xiu4 mu4 ， xu1 dan4 luo4 jing1 qin2 。
- bu4 qu3 hui2 zhou1 xing1 ， er2 lai2 ming4 jia4 xun2 。
- fu2 yao2 ying1 jie4 li4 ， tao2 li3 yuan4 cheng2 yin1 。
- xiao4 tu3 zhang1 yi2 she2 ， chou2 wei2 zhuang1 xi4 yin2 。
- shui2 lian2 ming2 yue4 ye4 ， chang2 duan4 ting1 qiu1 zhen1 。

## 注释

## 译文

## 赏析
