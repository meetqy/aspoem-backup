---
id: li-bai-shu-qing-ti-cai-she-ren-xiong
title: 書情題蔡舍人雄
titlePinyin: shu1 qing2 ti2 cai4 she4 ren2 xiong2
titleSlug: shu-qing-ti-cai-she-ren-xiong
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: []
---

## 正文

- 嘗高謝太傅，攜妓東山門。
- 楚舞醉碧雲，吳歌斷清猨。
- 蹔因蒼生起，談笑安黎元。
- 余亦愛此人，丹霄冀飛飜。
- 遭逢聖明主，敢進興亡言。
- 白璧竟何辜，青蠅遂成冤。
- 一朝去京國，十載客梁園。
- 猛犬吠九關，殺人憤精魂。
- 皇穹雪冤枉，白日開氛昏。
- 泰階得夔龍，桃李滿中原。
- 倒海索明月，凌山採芳蓀。
- 媿無橫草功，虛負雨露恩。
- 跡謝雲臺閣，心隨天馬轅。
- 夫子王佐才，而今復誰論。
- 層飆振六翮，不日思騰騫。
- 我縱五湖櫂，煙濤恣崩奔。
- 夢釣子陵湍，英風緬猶存。
- 彼希客星隱，弱植不足援。
- 千里一迴首，萬里一長歌。
- 黃鶴不復來，清風愁奈何。
- 舟浮瀟湘月，山倒洞庭波。
- 投汨笑古人，臨濠得天和。
- 閑時田畝中，搔背牧雞鵝。
- 別離解相訪，應在武陵多。

## 拼音

- chang2 gao1 xie4 tai4 fu4 ， xie2 ji4 dong1 shan1 men2 。
- chu3 wu3 zui4 bi4 yun2 ， wu2 ge1 duan4 qing1 yuan2 。
- zan4 yin1 cang1 sheng1 qi3 ， tan2 xiao4 an1 li2 yuan2 。
- yu2 yi4 ai4 ci3 ren2 ， dan1 xiao1 ji4 fei1 fan1 。
- zao1 feng2 sheng4 ming2 zhu3 ， gan3 jin4 xing1 wang2 yan2 。
- bai2 bi4 jing4 he2 gu1 ， qing1 ying2 sui4 cheng2 yuan1 。
- yi4 zhao1 qu4 jing1 guo2 ， shi2 zai4 ke4 liang2 yuan2 。
- meng3 quan3 fei4 jiu3 guan1 ， sha1 ren2 fen4 jing1 hun2 。
- huang2 qiong2 xue3 yuan1 wang3 ， bai2 ri4 kai1 fen1 hun1 。
- tai4 jie1 de2 kui2 long2 ， tao2 li3 man3 zhong1 yuan2 。
- dao3 hai3 suo3 ming2 yue4 ， ling2 shan1 cai3 fang1 sun1 。
- kui4 wu2 heng2 cao3 gong1 ， xu1 fu4 yu3 lu4 en1 。
- ji4 xie4 yun2 tai2 ge2 ， xin1 sui2 tian1 ma3 yuan2 。
- fu1 zi3 wang2 zuo3 cai2 ， er2 jin1 fu4 shui2 lun4 。
- ceng2 biao1 zhen4 liu4 he2 ， bu2 ri4 si1 teng2 qian1 。
- wo3 zong4 wu3 hu2 zhao4 ， yan1 tao1 zi4 beng1 ben1 。
- meng4 diao4 zi3 ling2 tuan1 ， ying1 feng1 mian3 you2 cun2 。
- bi3 xi1 ke4 xing1 yin3 ， ruo4 zhi2 bu4 zu2 yuan2 。
- qian1 li3 yi4 hui2 shou3 ， wan4 li3 yi4 chang2 ge1 。
- huang2 he4 bu2 fu4 lai2 ， qing1 feng1 chou2 nai4 he2 。
- zhou1 fu2 xiao1 xiang1 yue4 ， shan1 dao3 dong4 ting2 bo1 。
- tou2 mi4 xiao4 gu3 ren2 ， lin2 hao2 de2 tian1 he2 。
- xian2 shi2 tian2 mu3 zhong1 ， sao1 bei4 mu4 ji1 e2 。
- bie2 li2 jie3 xiang1 fang3 ， ying1 zai4 wu3 ling2 duo1 。

## 注释

## 译文

## 赏析
