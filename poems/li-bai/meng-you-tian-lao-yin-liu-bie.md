---
id: li-bai-meng-you-tian-lao-yin-liu-bie
title: 夢遊天姥吟留別
titlePinyin: meng4 you2 tian1 lao3 yin2 liu2 bie2
titleSlug: meng-you-tian-lao-yin-liu-bie
author: 李白
authorPinyin: li3 bai2
authorSlug: li-bai
dynasty: 宋
dynastyPinyin: song4
dynastySlug: song
tags: []
---

## 正文

- 海客談瀛洲，煙濤微茫信難求。
- 越人語天姥，雲霓明滅或可覩。
- 天姥連天向天橫，勢拔五嶽掩赤城。
- 天台四萬八千丈，對此欲倒東南傾。
- 我欲因之夢吳越，一夜飛度鏡湖月。
- 湖月照我影，送我至剡溪。
- 謝公宿處今尚在，淥水蕩漾清猨啼。
- 脚著謝公屐，身登青雲梯。
- 半壁見海日，空中聞天雞。
- 千巖萬轉路不定，迷花倚石忽已暝。
- 熊咆龍吟殷巖泉，慄深林兮驚層巔。
- 雲青青兮欲雨，水澹澹兮生煙。
- 列缺霹靂，丘巒崩摧。
- 洞天石扇，訇然中開。
- 青冥浩蕩不見底，日月照耀金銀臺。
- 霓爲衣兮風爲馬，雲之君兮紛紛而來下。
- 虎鼓瑟兮鸞迴車，仙之人兮列如麻。
- 忽魂悸以魄動，怳驚起而長嗟。
- 惟覺時之枕席，失向來之煙霞。
- 世間行樂亦如此，古來萬事東流水。
- 別君去時何時還，且放白鹿青崖間，須行即騎訪名山。
- 安能摧眉折腰事權貴？使我不得開心顏。

## 拼音

- hai3 ke4 tan2 ying2 zhou1 ， yan1 tao1 wei1 mang2 xin4 nan2 qiu2 。
- yue4 ren2 yu3 tian1 lao3 ， yun2 ni2 ming2 mie4 huo4 ke3 du3 。
- tian1 lao3 lian2 tian1 xiang4 tian1 heng2 ， shi4 ba2 wu3 yue4 yan3 chi4 cheng2 。
- tian1 tai2 si4 wan4 ba1 qian1 zhang4 ， dui4 ci3 yu4 dao3 dong1 nan2 qing1 。
- wo3 yu4 yin1 zhi1 meng4 wu2 yue4 ， yi2 ye4 fei1 du4 jing4 hu2 yue4 。
- hu2 yue4 zhao4 wo3 ying3 ， song4 wo3 zhi4 shan4 xi1 。
- xie4 gong1 su4 chu3 jin1 shang4 zai4 ， lu4 shui3 dang4 yang4 qing1 yuan2 ti2 。
- jiao3 zhu4 xie4 gong1 ji1 ， shen1 deng1 qing1 yun2 ti1 。
- ban4 bi4 jian4 hai3 ri4 ， kong1 zhong1 wen2 tian1 ji1 。
- qian1 yan2 wan4 zhuan3 lu4 bu2 ding4 ， mi2 hua1 yi3 shi2 hu1 yi3 ming2 。
- xiong2 pao2 long2 yin2 yin1 yan2 quan2 ， li4 shen1 lin2 xi1 jing1 ceng2 dian1 。
- yun2 qing1 qing1 xi1 yu4 yu3 ， shui3 dan4 dan4 xi1 sheng1 yan1 。
- lie4 que1 pi1 li4 ， qiu1 luan2 beng1 cui1 。
- dong4 tian1 shi2 shan4 ， hong1 ran2 zhong1 kai1 。
- qing1 ming2 hao4 dang4 bu2 jian4 di3 ， ri4 yue4 zhao4 yao4 jin1 yin2 tai2 。
- ni2 wei2 yi1 xi1 feng1 wei2 ma3 ， yun2 zhi1 jun1 xi1 fen1 fen1 er2 lai2 xia4 。
- hu3 gu3 se4 xi1 luan2 hui2 ju1 ， xian1 zhi1 ren2 xi1 lie4 ru2 ma2 。
- hu1 hun2 ji4 yi3 po4 dong4 ， huang3 jing1 qi3 er2 chang2 jie1 。
- wei2 jue2 shi2 zhi1 zhen3 xi2 ， shi1 xiang4 lai2 zhi1 yan1 xia2 。
- shi4 jian4 xing2 le4 yi4 ru2 ci3 ， gu3 lai2 wan4 shi4 dong1 liu2 shui3 。
- bie2 jun1 qu4 shi2 he2 shi2 huan2 ， qie3 fang4 bai2 lu4 qing1 ya2 jian4 ， xu1 xing2 ji2 qi2 fang3 ming2 shan1 。
- an1 neng2 cui1 mei2 zhe2 yao1 shi4 quan2 gui4 ？ shi3 wo3 bu4 de2 kai1 xin1 yan2 。

## 注释

## 译文

## 赏析
