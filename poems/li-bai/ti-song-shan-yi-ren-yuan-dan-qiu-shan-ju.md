---
id: li-bai-ti-song-shan-yi-ren-yuan-dan-qiu-shan-ju
title: 題嵩山逸人元丹丘山居
titlePinyin: ti2 song1 shan1 yi4 ren2 yuan2 dan1 qiu1 shan1 ju1
titleSlug: ti-song-shan-yi-ren-yuan-dan-qiu-shan-ju
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: []
---

## 正文

- 家本紫雲山，道風未淪落。
- 沈懷丹丘志，沖賞歸寂寞。
- 朅來遊閩荒，捫涉窮禹鑿。
- 夤緣泛潮海，偃蹇陟廬霍。
- 憑雷躡天窗，弄影憩霞閣。
- 且欣登眺美，頗愜隱淪諾。
- 三山曠幽期，四岳聊所託。
- 故人契嵩穎，高義炳丹雘。
- 滅跡遺紛囂，終言本峰壑。
- 自矜林湍好，不羨朝市樂。
- 偶與真意幷，頓覺世情薄。
- 爾能折芳桂，吾亦採蘭若。
- 拙妻好乘鸞，嬌女愛飛鶴。
- 提攜訪神仙，從此鍊金藥。

## 拼音

- jia1 ben3 zi3 yun2 shan1 ， dao4 feng1 wei4 lun2 luo4 。
- shen3 huai2 dan1 qiu1 zhi4 ， chong1 shang3 gui1 ji4 mo4 。
- qie4 lai2 you2 min3 huang1 ， men2 she4 qiong2 yu3 zao2 。
- yin2 yuan2 fan4 chao2 hai3 ， yan3 jian3 zhi4 lu2 huo4 。
- ping2 lei2 nie4 tian1 chuang1 ， nong4 ying3 qi4 xia2 ge2 。
- qie3 xin1 deng1 tiao4 mei3 ， po1 qie4 yin3 lun2 nuo4 。
- san1 shan1 kuang4 you1 qi1 ， si4 yue4 liao2 suo3 tuo1 。
- gu4 ren2 qi4 song1 ying3 ， gao1 yi4 bing3 dan1 huo4 。
- mie4 ji4 yi2 fen1 xiao1 ， zhong1 yan2 ben3 feng1 he4 。
- zi4 jin1 lin2 tuan1 hao3 ， bu2 xian4 chao2 shi4 le4 。
- ou3 yu3 zhen1 yi4 bing4 ， dun4 jue2 shi4 qing2 bao2 。
- er3 neng2 zhe2 fang1 gui4 ， wu2 yi4 cai3 lan2 ruo4 。
- zhuo1 qi1 hao3 cheng2 luan2 ， jiao1 nü3 ai4 fei1 he4 。
- ti2 xie2 fang3 shen2 xian1 ， cong2 ci3 lian4 jin1 yao4 。

## 注释

## 译文

## 赏析
