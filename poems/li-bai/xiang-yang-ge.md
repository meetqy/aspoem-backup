---
id: li-bai-xiang-yang-ge
title: 襄陽歌
titlePinyin: xiang1 yang2 ge1
titleSlug: xiang-yang-ge
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 落日欲沒峴山西，倒著接䍦花下迷。
- 襄陽小兒齊拍手，攔街爭唱白銅鞮。
- 傍人借問笑何事，笑殺山翁醉似泥。
- 鸕鷀杓，鸚鵡杯，百年三萬六千日，一日須傾三百杯。
- 遙看漢水鴨頭綠，恰似葡萄初醱醅。
- 此江若變作春酒，壘麴便築糟丘臺。
- 千金駿馬換小妾，笑坐雕鞍歌落梅。
- 車傍側挂一壺酒，鳳笙龍管行相摧。
- 咸陽市中歎黃犬，何如月下傾金罍。
- 君不見晉朝羊公一片石，龜頭剝落生莓苔。
- 淚亦不能爲之墮，心亦不能爲之哀。
- 清風朗月不用一錢買，玉山自倒非人推。
- 舒州杓，力士鐺，李白與爾同死生。
- 襄王雲雨今安在，江水東流猨夜聲。

## 拼音

- luo4 ri4 yu4 mei2 xian4 shan1 xi1 ， dao3 zhu4 jie1 䍦 hua1 xia4 mi2 。
- xiang1 yang2 xiao3 er2 qi2 pai1 shou3 ， lan2 jie1 zheng1 chang4 bai2 tong2 di1 。
- bang4 ren2 jie4 wen4 xiao4 he2 shi4 ， xiao4 sha1 shan1 weng1 zui4 si4 ni2 。
- lu2 ci2 shao2 ， ying1 wu3 bei1 ， bai3 nian2 san1 wan4 liu4 qian1 ri4 ， yi2 ri4 xu1 qing1 san1 bai3 bei1 。
- yao2 kan4 han4 shui3 ya1 tou2 lü4 ， qia4 si4 pu2 tao0 chu1 po1 pei1 。
- ci3 jiang1 ruo4 bian4 zuo4 chun1 jiu3 ， lei3 qu1 bian4 zhu4 zao1 qiu1 tai2 。
- qian1 jin1 jun4 ma3 huan4 xiao3 qie4 ， xiao4 zuo4 diao1 an1 ge1 luo4 mei2 。
- ju1 bang4 ce4 gua4 yi4 hu2 jiu3 ， feng4 sheng1 long2 guan3 xing2 xiang4 cui1 。
- xian2 yang2 shi4 zhong1 tan4 huang2 quan3 ， he2 ru2 yue4 xia4 qing1 jin1 lei2 。
- jun1 bu2 jian4 jin4 chao2 yang2 gong1 yi2 pian4 shi2 ， gui1 tou2 bao1 luo4 sheng1 mei2 tai2 。
- lei4 yi4 bu4 neng2 wei2 zhi1 duo4 ， xin1 yi4 bu4 neng2 wei2 zhi1 ai1 。
- qing1 feng1 lang3 yue4 bu2 yong4 yi4 qian2 mai3 ， yu4 shan1 zi4 dao3 fei1 ren2 tui1 。
- shu1 zhou1 shao2 ， li4 shi4 dang1 ， li3 bai2 yu3 er3 tong2 si3 sheng1 。
- xiang1 wang2 yun2 yu3 jin1 an1 zai4 ， jiang1 shui3 dong1 liu2 yuan2 ye4 sheng1 。

## 注释

## 译文

## 赏析
