---
id: li-bai-yue-nu-ci-wu-shou
title: 越女詞五首
titlePinyin: yue4 nü3 ci2 wu3 shou3
titleSlug: yue-nu-ci-wu-shou
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: []
---

## 正文

- 長幹吳兒女，眉目豔新月。屐上足如霜，不著鴉頭襪。
- 吳兒多白皙，好為蕩舟劇。賣眼擲春心，折花調行客。
- 耶溪採蓮女，見客棹歌回。笑入荷花去，佯羞不出來。
- 東陽素足女，會稽素舸郎。相看月未墮，白地斷肝腸。
- 鏡湖水如月，耶溪女似雪。新妝蕩新波，光景兩奇絕。

## 拼音

- chang2 gan4 wu2 er2 nü3 ， mei2 mu4 yan4 xin1 yue4 。 ji1 shang4 zu2 ru2 shuang1 ， bu2 zhu4 ya1 tou2 wa4 。
- wu2 er2 duo1 bai2 xi1 ， hao3 wei2 dang4 zhou1 ju4 。 mai4 yan3 zhi4 chun1 xin1 ， zhe2 hua1 diao4 xing2 ke4 。
- ye1 xi1 cai3 lian2 nü3 ， jian4 ke4 zhao4 ge1 hui2 。 xiao4 ru4 he2 hua1 qu4 ， yang2 xiu1 bu4 chu1 lai2 。
- dong1 yang2 su4 zu2 nü3 ， hui4 ji1 su4 ge3 lang2 。 xiang1 kan4 yue4 wei4 duo4 ， bai2 di4 duan4 gan1 chang2 。
- jing4 hu2 shui3 ru2 yue4 ， ye1 xi1 nü3 si4 xue3 。 xin1 zhuang1 dang4 xin1 bo1 ， guang1 jing3 liang3 qi2 jue2 。

## 注释

## 译文

## 赏析
