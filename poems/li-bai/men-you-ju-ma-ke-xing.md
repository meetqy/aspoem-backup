---
id: li-bai-men-you-ju-ma-ke-xing
title: 門有車馬客行
titlePinyin: men2 you3 ju1 ma3 ke4 xing2
titleSlug: men-you-ju-ma-ke-xing
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: []
---

## 正文

- 門有車馬賓，金鞍曜朱輪。
- 謂從丹霄落，乃是故鄉親。
- 呼兒掃中堂，坐客論悲辛。
- 對酒兩不飲，停觴淚盈巾。
- 歎我萬里遊，飄飄三十春。
- 空談帝王略，紫綬不挂身。
- 雄劒藏玉匣，陰符生素塵。
- 廓落無所合，流離湘水濱。
- 借問宗黨間，多爲泉下人。
- 生苦百戰役，死託萬鬼隣。
- 北風揚胡沙，埋翳周與秦。
- 大運且如此，蒼穹寧匪仁。
- 惻愴竟何道，存亡任大鈞。

## 拼音

- men2 you3 ju1 ma3 bin1 ， jin1 an1 yao4 zhu1 lun2 。
- wei4 cong2 dan1 xiao1 luo4 ， nai3 shi4 gu4 xiang1 qin1 。
- hu1 er2 sao3 zhong1 tang2 ， zuo4 ke4 lun4 bei1 xin1 。
- dui4 jiu3 liang3 bu4 yin3 ， ting2 shang1 lei4 ying2 jin1 。
- tan4 wo3 wan4 li3 you2 ， piao1 piao1 san1 shi2 chun1 。
- kong1 tan2 di4 wang2 lüe4 ， zi3 shou4 bu2 gua4 shen1 。
- xiong2 jian4 cang2 yu4 xia2 ， yin1 fu2 sheng1 su4 chen2 。
- kuo4 luo4 wu2 suo3 he2 ， liu2 li2 xiang1 shui3 bin1 。
- jie4 wen4 zong1 dang3 jian4 ， duo1 wei2 quan2 xia4 ren2 。
- sheng1 ku3 bai3 zhan4 yi4 ， si3 tuo1 wan4 gui3 lin2 。
- bei3 feng1 yang2 hu2 sha1 ， mai2 yi4 zhou1 yu3 qin2 。
- da4 yun4 qie3 ru2 ci3 ， cang1 qiong2 ning2 fei3 ren2 。
- ce4 chuang4 jing4 he2 dao4 ， cun2 wang2 ren4 da4 jun1 。

## 注释

## 译文

## 赏析
