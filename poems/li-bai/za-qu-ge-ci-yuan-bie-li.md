---
id: li-bai-za-qu-ge-ci-yuan-bie-li
title: 雜曲歌辭 遠別離
titlePinyin: za2 qu3 ge1 ci2   yuan3 bie2 li2
titleSlug: za-qu-ge-ci-yuan-bie-li
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: []
---

## 正文

- 遠別離，古有皇英之二女，乃在洞庭之南，瀟湘之浦。
- 海水直下萬里深，誰人不言此離苦。
- 日慘慘兮雲冥冥，猩猩啼煙兮鬼嘯雨。
- 我縱言之將何補，皇穹竊恐不照余之忠誠。
- 雷馮馮兮欲吼怒，堯舜當之亦禪禹。
- 君失臣兮龍爲魚，權歸臣兮鼠變虎。
- 或云堯幽囚，舜野死，九疑聯緜皆相似，重瞳孤墳竟何是。
- 帝子泣兮綠雲間，隨風波兮去無還。
- 慟哭兮遠望，見蒼梧之深山。
- 蒼梧山崩湘水絕，竹上之淚乃可滅。

## 拼音

- yuan3 bie2 li2 ， gu3 you3 huang2 ying1 zhi1 er4 nü3 ， nai3 zai4 dong4 ting2 zhi1 nan2 ， xiao1 xiang1 zhi1 pu3 。
- hai3 shui3 zhi2 xia4 wan4 li3 shen1 ， shui2 ren2 bu4 yan2 ci3 li2 ku3 。
- ri4 can3 can3 xi1 yun2 ming2 ming2 ， xing1 xing0 ti2 yan1 xi1 gui3 xiao4 yu3 。
- wo3 zong4 yan2 zhi1 jiang1 he2 bu3 ， huang2 qiong2 qie4 kong3 bu2 zhao4 yu2 zhi1 zhong1 cheng2 。
- lei2 feng2 feng2 xi1 yu4 hou3 nu4 ， yao2 shun4 dang1 zhi1 yi4 shan4 yu3 。
- jun1 shi1 chen2 xi1 long2 wei2 yu2 ， quan2 gui1 chen2 xi1 shu3 bian4 hu3 。
- huo4 yun2 yao2 you1 qiu2 ， shun4 ye3 si3 ， jiu3 yi2 lian2 mian2 jie1 xiang1 si4 ， zhong4 tong2 gu1 fen2 jing4 he2 shi4 。
- di4 zi3 qi4 xi1 lü4 yun2 jian4 ， sui2 feng1 bo1 xi1 qu4 wu2 huan2 。
- tong4 ku1 xi1 yuan3 wang4 ， jian4 cang1 wu2 zhi1 shen1 shan1 。
- cang1 wu2 shan1 beng1 xiang1 shui3 jue2 ， zhu2 shang4 zhi1 lei4 nai3 ke3 mie4 。

## 注释

## 译文

## 赏析
