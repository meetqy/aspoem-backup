---
id: li-bai-ji-dong-lu-er-zhi-zi
title: 寄東魯二稚子
titlePinyin: ji4 dong1 lu3 er4 zhi4 zi3
titleSlug: ji-dong-lu-er-zhi-zi
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 吳地桑葉綠，吳蠶已三眠。
- 我家寄東魯，誰種龜陰田。
- 春事已不及，江行復茫然。
- 南風吹歸心，飛墮酒樓前。
- 樓東一株桃，枝葉拂青煙。
- 此樹我所種，別來向三年。
- 桃今與樓齊，我行尚未旋。
- 嬌女字平陽，折花倚桃邊。
- 折花不見我，淚下如流泉。
- 小兒名伯禽，與姊亦齊肩。
- 雙行桃樹下，撫背復誰憐。
- 念此失次第，肝腸日憂煎。
- 裂素寫遠意，因之汶陽川。

## 拼音

- wu2 di4 sang1 ye4 lü4 ， wu2 can2 yi3 san1 mian2 。
- wo3 jia1 ji4 dong1 lu3 ， shui2 zhong3 gui1 yin1 tian2 。
- chun1 shi4 yi3 bu4 ji2 ， jiang1 xing2 fu4 mang2 ran2 。
- nan2 feng1 chui1 gui1 xin1 ， fei1 duo4 jiu3 lou2 qian2 。
- lou2 dong1 yi4 zhu1 tao2 ， zhi1 ye4 fu2 qing1 yan1 。
- ci3 shu4 wo3 suo3 zhong3 ， bie2 lai2 xiang4 san1 nian2 。
- tao2 jin1 yu3 lou2 qi2 ， wo3 xing2 shang4 wei4 xuan2 。
- jiao1 nü3 zi4 ping2 yang2 ， zhe2 hua1 yi3 tao2 bian1 。
- zhe2 hua1 bu2 jian4 wo3 ， lei4 xia4 ru2 liu2 quan2 。
- xiao3 er2 ming2 bo2 qin2 ， yu3 zi3 yi4 qi2 jian1 。
- shuang1 xing2 tao2 shu4 xia4 ， fu3 bei4 fu4 shui2 lian2 。
- nian4 ci3 shi1 ci4 di4 ， gan1 chang2 ri4 you1 jian1 。
- lie4 su4 xie3 yuan3 yi4 ， yin1 zhi1 wen4 yang2 chuan1 。

## 注释

## 译文

## 赏析
