---
id: li-bai-tian-ma-ge
title: 天馬歌
titlePinyin: tian1 ma3 ge1
titleSlug: tian-ma-ge
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: []
---

## 正文

- 天馬來出月支窟，背爲虎文龍翼骨。
- 嘶青雲，振綠髮，蘭筋權奇走滅沒。
- 騰崑崙，歷西極，四足無一蹶。
- 雞鳴刷燕晡秣越，神行電邁躡慌惚。
- 天馬呼，飛龍趨，目明長庚臆雙鳧。
- 尾如流星首渴烏，口噴紅光汗溝朱。
- 曾陪時龍躡天衢，羈金絡月照皇都。
- 逸氣稜稜淩九區，白璧如山誰敢沽。
- 回頭笑紫燕，但覺爾輩愚。
- 天馬奔，戀君軒，駷躍驚矯浮雲飜。
- 萬里足躑躅，遙瞻閶闔門。
- 不逢寒風子，誰採逸景孫。
- 白雲在青天，丘陵遠崔嵬。
- 鹽車上峻坂，倒行逆施畏日晚。
- 伯樂翦拂中道遺，少盡其力老棄之。
- 願逢田子方，惻然爲我悲。
- 雖有玉山禾，不能療苦飢。
- 嚴霜五月凋桂枝，伏櫪銜冤摧兩眉。
- 請君贖獻穆天子，猶堪弄影舞瑤池。

## 拼音

- tian1 ma3 lai2 chu1 yue4 zhi1 ku1 ， bei4 wei2 hu3 wen2 long2 yi4 gu3 。
- si1 qing1 yun2 ， zhen4 lü4 fa4 ， lan2 jin1 quan2 qi2 zou3 mie4 mei2 。
- teng2 kun1 lun2 ， li4 xi1 ji2 ， si4 zu2 wu2 yi4 jue3 。
- ji1 ming2 shua1 yan4 bu1 mo4 yue4 ， shen2 xing2 dian4 mai4 nie4 huang1 hu1 。
- tian1 ma3 hu1 ， fei1 long2 qu1 ， mu4 ming2 chang2 geng1 yi4 shuang1 fu2 。
- wei3 ru2 liu2 xing1 shou3 ke3 wu1 ， kou3 pen1 hong2 guang1 han4 gou1 zhu1 。
- ceng2 pei2 shi2 long2 nie4 tian1 qu2 ， ji1 jin1 luo4 yue4 zhao4 huang2 dou1 。
- yi4 qi4 leng2 leng2 ling2 jiu3 qu1 ， bai2 bi4 ru2 shan1 shui2 gan3 gu1 。
- hui2 tou2 xiao4 zi3 yan4 ， dan4 jue2 er3 bei4 yu2 。
- tian1 ma3 ben1 ， lian4 jun1 xuan1 ， song3 yue4 jing1 jiao3 fu2 yun2 fan1 。
- wan4 li3 zu2 zhi2 zhu2 ， yao2 zhan1 chang1 he2 men2 。
- bu4 feng2 han2 feng1 zi3 ， shui2 cai3 yi4 jing3 sun1 。
- bai2 yun2 zai4 qing1 tian1 ， qiu1 ling2 yuan3 cui1 wei2 。
- yan2 ju1 shang4 jun4 ban3 ， dao4 xing2 ni4 shi1 wei4 ri4 wan3 。
- bo2 le4 jian3 fu2 zhong1 dao4 yi2 ， shao3 jin4 qi2 li4 lao3 qi4 zhi1 。
- yuan4 feng2 tian2 zi3 fang1 ， ce4 ran2 wei2 wo3 bei1 。
- sui1 you3 yu4 shan1 he2 ， bu4 neng2 liao2 ku3 ji1 。
- yan2 shuang1 wu3 yue4 diao1 gui4 zhi1 ， fu2 li4 xian2 yuan1 cui1 liang3 mei2 。
- qing3 jun1 shu2 xian4 mu4 tian1 zi3 ， you2 kan1 nong4 ying3 wu3 yao2 chi2 。

## 注释

## 译文

## 赏析
