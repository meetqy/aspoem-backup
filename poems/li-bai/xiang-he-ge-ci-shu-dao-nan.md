---
id: li-bai-xiang-he-ge-ci-shu-dao-nan
title: 相和歌辭 蜀道難
titlePinyin: xiang1 he2 ge1 ci2   shu3 dao4 nan2
titleSlug: xiang-he-ge-ci-shu-dao-nan
author: 李白
authorPinyin: li3 bai2
authorSlug: li-bai
dynasty: 宋
dynastyPinyin: song4
dynastySlug: song
tags: []
---

## 正文

- 噫吁嚱！危乎高哉！蜀道之難難於上青天！蠶叢及魚鳧，開國何茫然。
- 爾來四萬八千歲，乃與秦塞通人煙。
- 西當太白有鳥道，可以橫絕峨眉巔。
- 地崩山摧壯士死，然後天梯石棧方鉤連。
- 上有六龍迴日之高標，下有衝波逆折之迴川。
- 黃鶴之飛尚不得，猨猱欲度愁攀緣。
- 青泥何盤盤，百步九折縈巖巒。
- 捫參歷井仰脅息，以手撫膺坐長歎。
- 問君西遊何時還？畏途巉巖不可攀。
- 但見悲鳥號枯木，雄飛呼雌繞林間。
- 又聞子規啼夜月，愁空山，蜀道之難難於上青天！使人聽此彫朱顏。
- 連峰去天不盈尺，枯松倒挂倚絕壁。
- 飛湍瀑流相喧豗，砅崖轉石萬壑雷。
- 其嶮也若此，嗟爾遠道之人胡爲乎來哉？劒閣崢嶸而崔嵬，一夫當關，萬夫莫開。
- 所守或匪親，化爲狼與豺。
- 朝避猛虎，夕避長蛇。
- 磨牙吮血，殺人如麻。
- 錦城雖云樂，不如早還家。
- 蜀道之難難於上青天，側身西望長咨嗟。

## 拼音

- yi1 xu1 xi1 ！ wei1 hu1 gao1 zai1 ！ shu3 dao4 zhi1 nan2 nan2 wu1 shang4 qing1 tian1 ！ can2 cong2 ji2 yu2 fu2 ， kai1 guo2 he2 mang2 ran2 。
- er3 lai2 si4 wan4 ba1 qian1 sui4 ， nai3 yu3 qin2 sai1 tong1 ren2 yan1 。
- xi1 dang1 tai4 bai2 you3 niao3 dao4 ， ke3 yi3 heng2 jue2 e2 mei2 dian1 。
- di4 beng1 shan1 cui1 zhuang4 shi4 si3 ， ran2 hou4 tian1 ti1 shi2 zhan4 fang1 gou1 lian2 。
- shang4 you3 liu4 long2 hui2 ri4 zhi1 gao1 biao1 ， xia4 you3 chong1 bo1 ni4 zhe2 zhi1 hui2 chuan1 。
- huang2 he4 zhi1 fei1 shang4 bu4 de2 ， yuan2 nao2 yu4 du4 chou2 pan1 yuan2 。
- qing1 ni2 he2 pan2 pan2 ， bai3 bu4 jiu3 zhe2 ying2 yan2 luan2 。
- men2 can1 li4 jing3 yang3 xie2 xi1 ， yi3 shou3 fu3 ying1 zuo4 chang2 tan4 。
- wen4 jun1 xi1 you2 he2 shi2 huan2 ？ wei4 tu2 chan2 yan2 bu4 ke3 pan1 。
- dan4 jian4 bei1 niao3 hao4 ku1 mu4 ， xiong2 fei1 hu1 ci2 rao4 lin2 jian4 。
- you4 wen2 zi3 gui1 ti2 ye4 yue4 ， chou2 kong1 shan1 ， shu3 dao4 zhi1 nan2 nan2 wu1 shang4 qing1 tian1 ！ shi3 ren2 ting1 ci3 diao1 zhu1 yan2 。
- lian2 feng1 qu4 tian1 bu4 ying2 chi3 ， ku1 song1 dao4 gua4 yi3 jue2 bi4 。
- fei1 tuan1 pu4 liu2 xiang1 xuan1 hui1 ， li4 ya2 zhuan3 shi2 wan4 he4 lei2 。
- qi2 xian3 ye3 ruo4 ci3 ， jie1 er3 yuan3 dao4 zhi1 ren2 hu2 wei2 hu1 lai2 zai1 ？ jian4 ge2 zheng1 rong2 er2 cui1 wei2 ， yi4 fu1 dang1 guan1 ， wan4 fu1 mo4 kai1 。
- suo3 shou3 huo4 fei3 qin1 ， hua4 wei2 lang2 yu3 chai2 。
- chao2 bi4 meng3 hu3 ， xi1 bi4 chang2 she2 。
- mo2 ya2 shun3 xue4 ， sha1 ren2 ru2 ma2 。
- jin3 cheng2 sui1 yun2 le4 ， bu4 ru2 zao3 huan2 jia1 。
- shu3 dao4 zhi1 nan2 nan2 wu1 shang4 qing1 tian1 ， ce4 shen1 xi1 wang4 chang2 zi1 jie1 。

## 注释

## 译文

## 赏析
