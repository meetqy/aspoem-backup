---
id: li-bai-xia-ke-xing
title: 俠客行
titlePinyin: xia2 ke4 xing2
titleSlug: xia-ke-xing
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 趙客縵胡纓，吳鉤霜雪明。
- 銀鞍照白馬，颯沓如流星。
- 十步殺一人，千里不留行。
- 事了拂衣去，深藏身與名。
- 閑過信陵飲，脫劒膝前橫。
- 將炙啖朱亥，持觴勸侯嬴。
- 三盃吐然諾，五嶽倒爲輕。
- 眼花耳熱後，意氣素霓生。
- 救趙揮金槌，邯鄲先震驚。
- 千秋二壯士，烜赫大梁城。
- 縱死俠骨香，不慙世上英。
- 誰能書閤下，白首太玄經。

## 拼音

- zhao4 ke4 man4 hu2 ying1 ， wu2 gou1 shuang1 xue3 ming2 。
- yin2 an1 zhao4 bai2 ma3 ， sa4 ta4 ru2 liu2 xing1 。
- shi2 bu4 sha1 yi4 ren2 ， qian1 li3 bu4 liu2 xing2 。
- shi4 le0 fu2 yi1 qu4 ， shen1 cang2 shen1 yu3 ming2 。
- xian2 guo4 xin4 ling2 yin3 ， tuo1 jian4 xi1 qian2 heng2 。
- jiang1 zhi4 dan4 zhu1 hai4 ， chi2 shang1 quan4 hou2 ying2 。
- san1 bei1 tu3 ran2 nuo4 ， wu3 yue4 dao3 wei2 qing1 。
- yan3 hua1 er3 re4 hou4 ， yi4 qi4 su4 ni2 sheng1 。
- jiu4 zhao4 hui1 jin1 chui2 ， han2 dan1 xian1 zhen4 jing1 。
- qian1 qiu1 er4 zhuang4 shi4 ， xuan1 he4 da4 liang2 cheng2 。
- zong4 si3 xia2 gu3 xiang1 ， bu4 can2 shi4 shang4 ying1 。
- shui2 neng2 shu1 he2 xia4 ， bai2 shou3 tai4 xuan2 jing1 。

## 注释

## 译文

## 赏析
