---
id: li-bai-xu-jiu-zeng-jiang-yang-zai-lu-diao
title: 敘舊贈江陽宰陸調
titlePinyin: xu4 jiu4 zeng4 jiang1 yang2 zai3 lu4 diao4
titleSlug: xu-jiu-zeng-jiang-yang-zai-lu-diao
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: []
---

## 正文

- 泰伯讓天下，仲雍揚波濤。
- 清風蕩萬古，跡與星辰高。
- 開吳食東溟，陸氏世英髦。
- 多君秉古節，嶽立冠人曹。
- 風流少年時，京洛事遊遨。
- 腰間延陵劒，玉帶明珠袍。
- 我昔鬬雞徒，連延五陵豪。
- 邀遮相組織，呵嚇來煎熬。
- 君開萬叢人，鞍馬皆辟易。
- 告急清憲臺，脫余北門厄。
- 間宰江陽邑，翦棘樹蘭芳。
- 城門何肅穆，五月飛秋霜。
- 好鳥集珍木，高才列華堂。
- 時從府中歸，絲管儼成行。
- 但苦隔遠道，無由共銜觴。
- 江北荷花開，江南楊梅熟。
- 正好飲酒時，懷賢在心目。
- 掛席拾海月，乘風下長川。
- 多沽新豐醁，滿載剡溪船。
- 中途不遇人，直到爾門前。
- 大笑同一醉，取樂平生年。

## 拼音

- tai4 bo2 rang4 tian1 xia4 ， zhong4 yong1 yang2 bo1 tao1 。
- qing1 feng1 dang4 wan4 gu3 ， ji4 yu3 xing1 chen2 gao1 。
- kai1 wu2 shi2 dong1 ming2 ， lu4 shi4 shi4 ying1 mao2 。
- duo1 jun1 bing3 gu3 jie2 ， yue4 li4 guan1 ren2 cao2 。
- feng1 liu2 shao4 nian2 shi2 ， jing1 luo4 shi4 you2 ao2 。
- yao1 jian4 yan2 ling2 jian4 ， yu4 dai4 ming2 zhu1 pao2 。
- wo3 xi1 dou4 ji1 tu2 ， lian2 yan2 wu3 ling2 hao2 。
- yao1 zhe1 xiang1 zu3 zhi1 ， he1 he4 lai2 jian1 ao2 。
- jun1 kai1 wan4 cong2 ren2 ， an1 ma3 jie1 pi4 yi4 。
- gao4 ji2 qing1 xian4 tai2 ， tuo1 yu2 bei3 men2 e4 。
- jian4 zai3 jiang1 yang2 yi4 ， jian3 ji2 shu4 lan2 fang1 。
- cheng2 men2 he2 su4 mu4 ， wu3 yue4 fei1 qiu1 shuang1 。
- hao3 niao3 ji2 zhen1 mu4 ， gao1 cai2 lie4 hua2 tang2 。
- shi2 cong2 fu3 zhong1 gui1 ， si1 guan3 yan3 cheng2 xing2 。
- dan4 ku3 ge2 yuan3 dao4 ， wu2 you2 gong4 xian2 shang1 。
- jiang1 bei3 he2 hua1 kai1 ， jiang1 nan2 yang2 mei2 shu2 。
- zheng4 hao3 yin3 jiu3 shi2 ， huai2 xian2 zai4 xin1 mu4 。
- gua4 xi2 shi2 hai3 yue4 ， cheng2 feng1 xia4 chang2 chuan1 。
- duo1 gu1 xin1 feng1 lu4 ， man3 zai4 yan3 xi1 chuan2 。
- zhong1 tu2 bu2 yu4 ren2 ， zhi2 dao4 er3 men2 qian2 。
- da4 xiao4 tong2 yi2 zui4 ， qu3 le4 ping2 sheng1 nian2 。

## 注释

## 译文

## 赏析
