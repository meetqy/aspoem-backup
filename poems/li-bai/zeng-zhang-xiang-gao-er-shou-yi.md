---
id: li-bai-zeng-zhang-xiang-gao-er-shou-yi
title: 贈張相鎬二首 一
titlePinyin: zeng4 zhang1 xiang1 gao3 er4 shou3   yi1
titleSlug: zeng-zhang-xiang-gao-er-shou-yi
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: []
---

## 正文

- 神器難竊弄，天狼窺紫宸。
- 六龍遷白日，四海暗胡塵。
- 昊穹降元宰，君子方經綸。
- 澹然養浩氣，歘起持大鈞。
- 秀骨象山嶽，英謀合鬼神。
- 佐漢解鴻門，生唐爲後身。
- 擁旄秉金鉞，伐鼓乘朱輪。
- 虎將如雷霆，總戎向東巡。
- 諸侯拜馬首，猛士騎鯨鱗。
- 澤被魚鳥悅，令行草木春。
- 聖智不失時，建功及良辰。
- 醜虜安足紀，可貽幗與巾。
- 倒瀉溟海珠，盡爲入幕珍。
- 馮異獻赤伏，鄧生倏來臻。
- 庶同昆陽舉，再覩漢儀新。
- 昔爲管將鮑，中奔吳隔秦。
- 一生欲報主，百代思榮親。
- 其事竟不就，哀哉難重陳。
- 臥病宿松山，蒼茫空四鄰。
- 風雲激壯志，枯槁驚常倫。
- 聞君自天來，目張氣益振。
- 亞夫得劇孟，敵國空無人。
- 捫蝨對桓公，願得論悲辛。
- 大塊方噫氣，何辭鼓青蘋。
- 斯言儻不合，歸老漢江濱。

## 拼音

- shen2 qi4 nan2 qie4 nong4 ， tian1 lang2 kui1 zi3 chen2 。
- liu4 long2 qian1 bai2 ri4 ， si4 hai3 an4 hu2 chen2 。
- hao4 qiong2 jiang4 yuan2 zai3 ， jun1 zi3 fang1 jing1 lun2 。
- dan4 ran2 yang3 hao4 qi4 ， xu1 qi3 chi2 da4 jun1 。
- xiu4 gu3 xiang4 shan1 yue4 ， ying1 mou2 he2 gui3 shen2 。
- zuo3 han4 jie3 hong2 men2 ， sheng1 tang2 wei2 hou4 shen1 。
- yong1 mao2 bing3 jin1 yue4 ， fa2 gu3 cheng2 zhu1 lun2 。
- hu3 jiang1 ru2 lei2 ting2 ， zong3 rong2 xiang4 dong1 xun2 。
- zhu1 hou2 bai4 ma3 shou3 ， meng3 shi4 qi2 jing1 lin2 。
- ze2 bei4 yu2 niao3 yue4 ， ling4 xing2 cao3 mu4 chun1 。
- sheng4 zhi4 bu4 shi1 shi2 ， jian4 gong1 ji2 liang2 chen2 。
- chou3 lu3 an1 zu2 ji4 ， ke3 yi2 guo2 yu3 jin1 。
- dao3 xie4 ming2 hai3 zhu1 ， jin4 wei2 ru4 mu4 zhen1 。
- feng2 yi4 xian4 chi4 fu2 ， deng4 sheng1 shu1 lai2 zhen1 。
- shu4 tong2 kun1 yang2 ju3 ， zai4 du3 han4 yi2 xin1 。
- xi1 wei2 guan3 jiang1 bao4 ， zhong1 ben1 wu2 ge2 qin2 。
- yi4 sheng1 yu4 bao4 zhu3 ， bai3 dai4 si1 rong2 qin1 。
- qi2 shi4 jing4 bu2 jiu4 ， ai1 zai1 nan2 zhong4 chen2 。
- wo4 bing4 su4 song1 shan1 ， cang1 mang2 kong1 si4 lin2 。
- feng1 yun2 ji1 zhuang4 zhi4 ， ku1 gao3 jing1 chang2 lun2 。
- wen2 jun1 zi4 tian1 lai2 ， mu4 zhang1 qi4 yi4 zhen4 。
- ya1 fu1 de2 ju4 meng4 ， di2 guo2 kong1 wu2 ren2 。
- men2 shi1 dui4 huan2 gong1 ， yuan4 de2 lun4 bei1 xin1 。
- da4 kuai4 fang1 yi1 qi4 ， he2 ci2 gu3 qing1 pin2 。
- si1 yan2 tang3 bu4 he2 ， gui1 lao3 han4 jiang1 bin1 。

## 注释

## 译文

## 赏析
