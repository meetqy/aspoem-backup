---
id: li-bai-liu-bie-guang-ling-zhu-gong
title: 留別廣陵諸公
titlePinyin: liu2 bie2 guang3 ling2 zhu1 gong1
titleSlug: liu-bie-guang-ling-zhu-gong
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: []
---

## 正文

- 憶昔作少年，結交趙與燕。
- 金羈絡駿馬，錦帶橫龍泉。
- 寸心無疑事，所向非徒然。
- 晚節覺此疎，獵精草太玄。
- 空名束壯士，薄俗棄高賢。
- 中回聖明顧，揮翰凌雲煙。
- 騎虎不敢下，攀龍忽墮天。
- 還家守清真，孤潔勵秋蟬。
- 鍊丹費火石，採藥窮山川。
- 臥海不關人，租稅遼東田。
- 乘興忽復起，櫂歌溪中船。
- 臨醉謝葛强，山公欲倒鞭。
- 狂歌自此別，垂釣滄浪前。

## 拼音

- yi4 xi1 zuo4 shao4 nian2 ， jie2 jiao1 zhao4 yu3 yan4 。
- jin1 ji1 luo4 jun4 ma3 ， jin3 dai4 heng2 long2 quan2 。
- cun4 xin1 wu2 yi2 shi4 ， suo3 xiang4 fei1 tu2 ran2 。
- wan3 jie2 jue2 ci3 shu1 ， lie4 jing1 cao3 tai4 xuan2 。
- kong1 ming2 shu4 zhuang4 shi4 ， bao2 su2 qi4 gao1 xian2 。
- zhong1 hui2 sheng4 ming2 gu4 ， hui1 han4 ling2 yun2 yan1 。
- qi2 hu3 bu4 gan3 xia4 ， pan1 long2 hu1 duo4 tian1 。
- huan2 jia1 shou3 qing1 zhen1 ， gu1 jie2 li4 qiu1 chan2 。
- lian4 dan1 fei4 huo3 shi2 ， cai3 yao4 qiong2 shan1 chuan1 。
- wo4 hai3 bu4 guan1 ren2 ， zu1 shui4 liao2 dong1 tian2 。
- cheng2 xing1 hu1 fu4 qi3 ， zhao4 ge1 xi1 zhong1 chuan2 。
- lin2 zui4 xie4 ge3 qiang2 ， shan1 gong1 yu4 dao3 bian1 。
- kuang2 ge1 zi4 ci3 bie2 ， chui2 diao4 cang1 lang4 qian2 。

## 注释

## 译文

## 赏析
