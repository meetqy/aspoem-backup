---
id: li-bai-you-tai-shan-liu-shou-yi
title: 遊泰山六首 一
titlePinyin: you2 tai4 shan1 liu4 shou3   yi1
titleSlug: you-tai-shan-liu-shou-yi
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: []
---

## 正文

- 四月上泰山，石屏御道開。
- 六龍過萬壑，澗谷隨縈迴。
- 馬跡遶碧峯，于今滿青苔。
- 飛流灑絕巘，水急松聲哀。
- 北眺崿嶂奇，傾崖向東摧。
- 洞門閉石扇，地底興雲雷。
- 登高望蓬瀛，想象金銀臺。
- 天門一長嘯，萬里清風來。
- 玉女四五人，飄颻下九垓。
- 含笑引素手，遺我流霞杯。
- 稽首再拜之，自愧非仙才。
- 曠然小宇宙，棄世何悠哉。

## 拼音

- si4 yue4 shang4 tai4 shan1 ， shi2 ping2 yu4 dao4 kai1 。
- liu4 long2 guo4 wan4 he4 ， jian4 gu3 sui2 ying2 hui2 。
- ma3 ji4 rao4 bi4 feng1 ， yu2 jin1 man3 qing1 tai2 。
- fei1 liu2 sa3 jue2 yan3 ， shui3 ji2 song1 sheng1 ai1 。
- bei3 tiao4 e4 zhang4 qi2 ， qing1 ya2 xiang4 dong1 cui1 。
- dong4 men2 bi4 shi2 shan4 ， di4 di3 xing1 yun2 lei2 。
- deng1 gao1 wang4 peng2 ying2 ， xiang3 xiang4 jin1 yin2 tai2 。
- tian1 men2 yi4 chang2 xiao4 ， wan4 li3 qing1 feng1 lai2 。
- yu4 nü3 si4 wu3 ren2 ， piao1 yao2 xia4 jiu3 gai1 。
- han2 xiao4 yin3 su4 shou3 ， yi2 wo3 liu2 xia2 bei1 。
- qi3 shou3 zai4 bai4 zhi1 ， zi4 kui4 fei1 xian1 cai2 。
- kuang4 ran2 xiao3 yu3 zhou4 ， qi4 shi4 he2 you1 zai1 。

## 注释

## 译文

## 赏析
