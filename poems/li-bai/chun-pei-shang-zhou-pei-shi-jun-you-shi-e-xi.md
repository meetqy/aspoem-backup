---
id: li-bai-chun-pei-shang-zhou-pei-shi-jun-you-shi-e-xi
title: 春陪商州裴使君遊石娥溪
titlePinyin: chun1 pei2 shang1 zhou1 pei2 shi3 jun1 you2 shi2 e2 xi1
titleSlug: chun-pei-shang-zhou-pei-shi-jun-you-shi-e-xi
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: []
---

## 正文

- 裴公有僊標，拔俗數千丈。
- 澹蕩滄洲雲，飄颻紫霞想。
- 剖竹商洛間，政成心已閑。
- 蕭條出世表，冥寂閉玄關。
- 我來屬芳節，解榻時相悅。
- 褰帷對雲峯，揚袂指松雪。
- 蹔出東城邊，遂遊西巖前。
- 橫天聳翠壁，噴壑鳴紅泉。
- 尋幽殊未歇，愛此春光發。
- 溪傍饒名花，石上有好月。
- 命駕歸去來，露華生翠苔。
- 淹留惜將晚，復聽清猨哀。
- 清猨斷人腸，遊子思故鄉。
- 明發首東路，此懽焉可忘。

## 拼音

- pei2 gong1 you3 xian1 biao1 ， ba2 su2 shu4 qian1 zhang4 。
- dan4 dang4 cang1 zhou1 yun2 ， piao1 yao2 zi3 xia2 xiang3 。
- pou1 zhu2 shang1 luo4 jian4 ， zheng4 cheng2 xin1 yi3 xian2 。
- xiao1 tiao2 chu1 shi4 biao3 ， ming2 ji4 bi4 xuan2 guan1 。
- wo3 lai2 shu3 fang1 jie2 ， jie3 ta4 shi2 xiang1 yue4 。
- qian1 wei2 dui4 yun2 feng1 ， yang2 mei4 zhi3 song1 xue3 。
- zan4 chu1 dong1 cheng2 bian1 ， sui4 you2 xi1 yan2 qian2 。
- heng2 tian1 song3 cui4 bi4 ， pen1 he4 ming2 hong2 quan2 。
- xun2 you1 shu1 wei4 xie1 ， ai4 ci3 chun1 guang1 fa1 。
- xi1 bang4 rao2 ming2 hua1 ， shi2 shang4 you3 hao3 yue4 。
- ming4 jia4 gui1 qu4 lai2 ， lu4 hua2 sheng1 cui4 tai2 。
- yan1 liu2 xi1 jiang1 wan3 ， fu4 ting1 qing1 yuan2 ai1 。
- qing1 yuan2 duan4 ren2 chang2 ， you2 zi3 si1 gu4 xiang1 。
- ming2 fa1 shou3 dong1 lu4 ， ci3 huan1 yan1 ke3 wang4 。

## 注释

## 译文

## 赏析
