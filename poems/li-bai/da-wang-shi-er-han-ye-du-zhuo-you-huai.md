---
id: li-bai-da-wang-shi-er-han-ye-du-zhuo-you-huai
title: 荅王十二寒夜獨酌有懷
titlePinyin: da2 wang2 shi2 er4 han2 ye4 du2 zhuo2 you3 huai2
titleSlug: da-wang-shi-er-han-ye-du-zhuo-you-huai
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: []
---

## 正文

- 昨夜吳中雪，子猷佳興發。
- 萬里浮雲卷碧山，青天中道流孤月。
- 孤月滄浪河漢清，北斗錯落長庚明。
- 懷余對酒夜霜白，玉牀金井水崢嶸。
- 人生飄忽百年內，且須酣暢萬古情。
- 君不能狸膏金距學鬬雞，坐令鼻息吹虹霓。
- 君不能學哥舒橫行青海夜帶刀，西屠石堡取紫袍。
- 吟詩作賦北牕裏，萬言不直一杯水。
- 世人聞此皆掉頭，有如東風射馬耳。
- 魚目亦笑我，請與明月同。
- 驊騮拳跼不能食，蹇驢得志鳴春風。
- 折楊皇華合流俗，晉君聽琴枉清角。
- 巴人誰肯和陽春，楚地由來賤奇璞。
- 黃金散盡交不成，白首爲儒身被輕。
- 一談一笑失顏色，蒼蠅貝錦喧謗聲。
- 曾參豈是殺人者，讒言三及慈母驚。
- 與君論心握君手，榮辱於余亦何有。
- 孔聖猶聞傷鳳麟，董龍更是何雞狗。
- 一生傲岸苦不諧，恩疎媒勞志多乖。
- 嚴陵高揖漢天子，何必長劍拄頤事玉階。
- 達亦不足貴，窮亦不足悲。
- 韓信羞將絳灌比，禰衡恥逐屠沽兒。
- 君不見李北海，英風豪氣今何在？
- 君不見裴尚書，土墳三尺蒿棘居。
- 少年早欲五湖去，見此彌將鐘鼎疎。

## 拼音

- zuo2 ye4 wu2 zhong1 xue3 ， zi3 you2 jia1 xing1 fa1 。
- wan4 li3 fu2 yun2 juan4 bi4 shan1 ， qing1 tian1 zhong1 dao4 liu2 gu1 yue4 。
- gu1 yue4 cang1 lang4 he2 han4 qing1 ， bei3 dou3 cuo4 luo4 chang2 geng1 ming2 。
- huai2 yu2 dui4 jiu3 ye4 shuang1 bai2 ， yu4 chuang2 jin1 jing3 shui3 zheng1 rong2 。
- ren2 sheng1 piao1 hu1 bai3 nian2 nei4 ， qie3 xu1 han1 chang4 wan4 gu3 qing2 。
- jun1 bu4 neng2 li2 gao1 jin1 ju4 xue2 dou4 ji1 ， zuo4 ling4 bi2 xi1 chui1 hong2 ni2 。
- jun1 bu4 neng2 xue2 ge1 shu1 heng2 xing2 qing1 hai3 ye4 dai4 dao1 ， xi1 tu2 shi2 bao3 qu3 zi3 pao2 。
- yin2 shi1 zuo4 fu4 bei3 chuang1 li3 ， wan4 yan2 bu4 zhi2 yi4 bei1 shui3 。
- shi4 ren2 wen2 ci3 jie1 diao4 tou2 ， you3 ru2 dong1 feng1 she4 ma3 er3 。
- yu2 mu4 yi4 xiao4 wo3 ， qing3 yu3 ming2 yue4 tong2 。
- hua2 liu2 quan2 ju2 bu4 neng2 shi2 ， jian3 lü2 de2 zhi4 ming2 chun1 feng1 。
- zhe2 yang2 huang2 hua2 he2 liu2 su2 ， jin4 jun1 ting1 qin2 wang3 qing1 jiao3 。
- ba1 ren2 shui2 ken3 he2 yang2 chun1 ， chu3 di4 you2 lai2 jian4 qi2 pu2 。
- huang2 jin1 san4 jin4 jiao1 bu4 cheng2 ， bai2 shou3 wei2 ru2 shen1 bei4 qing1 。
- yi4 tan2 yi2 xiao4 shi1 yan2 se4 ， cang1 ying2 bei4 jin3 xuan1 bang4 sheng1 。
- ceng2 can1 qi3 shi4 sha1 ren2 zhe3 ， chan2 yan2 san1 ji2 ci2 mu3 jing1 。
- yu3 jun1 lun4 xin1 wo4 jun1 shou3 ， rong2 ru3 wu1 yu2 yi4 he2 you3 。
- kong3 sheng4 you2 wen2 shang1 feng4 lin2 ， dong3 long2 geng4 shi4 he2 ji1 gou3 。
- yi4 sheng1 ao4 an4 ku3 bu4 xie2 ， en1 shu1 mei2 lao2 zhi4 duo1 guai1 。
- yan2 ling2 gao1 yi1 han4 tian1 zi3 ， he2 bi4 chang2 jian4 zhu3 yi2 shi4 yu4 jie1 。
- da2 yi4 bu4 zu2 gui4 ， qiong2 yi4 bu4 zu2 bei1 。
- han2 xin4 xiu1 jiang1 jiang4 guan4 bi3 ， mi2 heng2 chi3 zhu2 tu2 gu1 er2 。
- jun1 bu2 jian4 li3 bei3 hai3 ， ying1 feng1 hao2 qi4 jin1 he2 zai4 ？
- jun1 bu2 jian4 pei2 shang4 shu1 ， tu3 fen2 san1 chi3 hao1 ji2 ju1 。
- shao4 nian2 zao3 yu4 wu3 hu2 qu4 ， jian4 ci3 mi2 jiang1 zhong1 ding3 shu1 。

## 注释

## 译文

## 赏析
