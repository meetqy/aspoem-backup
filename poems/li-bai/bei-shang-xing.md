---
id: li-bai-bei-shang-xing
title: 北上行
titlePinyin: bei3 shang4 xing2
titleSlug: bei-shang-xing
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: []
---

## 正文

- 北上何所苦，北上緣太行。
- 磴道盤且峻，巉巖凌穹蒼。
- 馬足蹶側石，車輪摧高岡。
- 沙塵接幽州，烽火連朔方。
- 殺氣毒劒戟，嚴風裂衣裳。
- 奔鯨夾黃河，鑿齒屯洛陽。
- 前行無歸日，返顧思舊鄉。
- 慘戚冰雪裏，悲號絕中腸。
- 尺布不掩體，皮膚劇枯桑。
- 汲水澗谷阻，採薪隴坂長。
- 猛虎又掉尾，磨牙皓秋霜。
- 草木不可餐，飢飲零露漿。
- 歎此北上苦，停驂爲之傷。
- 何日王道平，開顏覩天光。

## 拼音

- bei3 shang4 he2 suo3 ku3 ， bei3 shang4 yuan2 tai4 hang2 。
- deng4 dao4 pan2 qie3 jun4 ， chan2 yan2 ling2 qiong2 cang1 。
- ma3 zu2 jue3 ce4 shi2 ， ju1 lun2 cui1 gao1 gang1 。
- sha1 chen2 jie1 you1 zhou1 ， feng1 huo3 lian2 shuo4 fang1 。
- sha1 qi4 du2 jian4 ji3 ， yan2 feng1 lie4 yi1 shang0 。
- ben1 jing1 jia1 huang2 he2 ， zao2 chi3 tun2 luo4 yang2 。
- qian2 xing2 wu2 gui1 ri4 ， fan3 gu4 si1 jiu4 xiang1 。
- can3 qi1 bing1 xue3 li3 ， bei1 hao4 jue2 zhong1 chang2 。
- chi3 bu4 bu4 yan3 ti3 ， pi2 fu1 ju4 ku1 sang1 。
- ji2 shui3 jian4 gu3 zu3 ， cai3 xin1 long3 ban3 chang2 。
- meng3 hu3 you4 diao4 wei3 ， mo2 ya2 hao4 qiu1 shuang1 。
- cao3 mu4 bu4 ke3 can1 ， ji1 yin3 ling2 lu4 jiang1 。
- tan4 ci3 bei3 shang4 ku3 ， ting2 can1 wei2 zhi1 shang1 。
- he2 ri4 wang2 dao4 ping2 ， kai1 yan2 du3 tian1 guang1 。

## 注释

## 译文

## 赏析
