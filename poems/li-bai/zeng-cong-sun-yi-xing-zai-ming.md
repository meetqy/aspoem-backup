---
id: li-bai-zeng-cong-sun-yi-xing-zai-ming
title: 贈從孫義興宰銘
titlePinyin: zeng4 cong2 sun1 yi4 xing1 zai3 ming2
titleSlug: zeng-cong-sun-yi-xing-zai-ming
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 天子思茂宰，天枝得英才。
- 朗然清秋月，獨出映吳臺。
- 落筆生綺繡，操刀振風雷。
- 蠖屈雖百里，鵬騫望三台。
- 退食無外事，琴堂向山開。
- 綠水寂以閑，白雲有時來。
- 河陽富奇藻，彭澤縱名杯。
- 所恨不見之，猶如仰昭回。
- 元惡昔滔天，疲人散幽草。
- 驚川無活鱗，舉邑罕遺老。
- 誓雪會稽恥，將奔宛陵道。
- 亞相素所重，投刃應桑林。
- 獨坐傷激揚，神融一開襟。
- 絃歌欣再理，和樂醉人心。
- 蠹政除害馬，傾巢有歸禽。
- 壺漿候君來，聚舞共謳吟。
- 農人棄簔笠，蠶女墮纓簪。
- 歡笑相拜賀，則知惠愛深。
- 歷職吾所聞，稱賢爾爲最。
- 化洽一邦上，名馳三江外。
- 峻節貫雲霄，通方堪遠大。
- 能文變風俗，好客留軒蓋。
- 他日一來遊，因之嚴光瀨。

## 拼音

- tian1 zi3 si1 mao4 zai3 ， tian1 zhi1 de2 ying1 cai2 。
- lang3 ran2 qing1 qiu1 yue4 ， du2 chu1 ying4 wu2 tai2 。
- luo4 bi3 sheng1 qi3 xiu4 ， cao1 dao1 zhen4 feng1 lei2 。
- huo4 qu1 sui1 bai3 li3 ， peng2 qian1 wang4 san1 tai2 。
- tui4 shi2 wu2 wai4 shi4 ， qin2 tang2 xiang4 shan1 kai1 。
- lü4 shui3 ji4 yi3 xian2 ， bai2 yun2 you3 shi2 lai2 。
- he2 yang2 fu4 qi2 zao3 ， peng2 ze2 zong4 ming2 bei1 。
- suo3 hen4 bu2 jian4 zhi1 ， you2 ru2 yang3 zhao1 hui2 。
- yuan2 e4 xi1 tao1 tian1 ， pi2 ren2 san4 you1 cao3 。
- jing1 chuan1 wu2 huo2 lin2 ， ju3 yi4 han3 yi2 lao3 。
- shi4 xue3 hui4 ji1 chi3 ， jiang1 ben1 wan3 ling2 dao4 。
- ya1 xiang1 su4 suo3 zhong4 ， tou2 ren4 ying1 sang1 lin2 。
- du2 zuo4 shang1 ji1 yang2 ， shen2 rong2 yi4 kai1 jin1 。
- xian2 ge1 xin1 zai4 li3 ， he2 le4 zui4 ren2 xin1 。
- du4 zheng4 chu2 hai4 ma3 ， qing1 chao2 you3 gui1 qin2 。
- hu2 jiang1 hou4 jun1 lai2 ， ju4 wu3 gong4 ou1 yin2 。
- nong2 ren2 qi4 suo1 li4 ， can2 nü3 duo4 ying1 zan1 。
- huan1 xiao4 xiang1 bai4 he4 ， ze2 zhi1 hui4 ai4 shen1 。
- li4 zhi2 wu2 suo3 wen2 ， cheng1 xian2 er3 wei2 zui4 。
- hua4 qia4 yi4 bang1 shang4 ， ming2 chi2 san1 jiang1 wai4 。
- jun4 jie2 guan4 yun2 xiao1 ， tong1 fang1 kan1 yuan3 da4 。
- neng2 wen2 bian4 feng1 su2 ， hao4 ke4 liu2 xuan1 gai4 。
- ta1 ri4 yi4 lai2 you2 ， yin1 zhi1 yan2 guang1 lai4 。

## 注释

## 译文

## 赏析
