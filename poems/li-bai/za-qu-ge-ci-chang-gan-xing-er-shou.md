---
id: li-bai-za-qu-ge-ci-chang-gan-xing-er-shou
title: 雜曲歌辭：長幹行二首
titlePinyin: za2 qu3 ge1 ci2 ： chang2 gan4 xing2 er4 shou3
titleSlug: za-qu-ge-ci-chang-gan-xing-er-shou
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: []
---

## 正文

- 妾發初覆額，折花門前劇。郎騎竹馬來，繞床弄青梅。
- 同居長幹裏，兩小無嫌猜。十四為君婦，羞顏尚不開。
- 低頭向暗壁，千喚不一回。十五始展眉，願同塵與灰。
- 常存抱柱信，豈上望夫台。十六君遠行，瞿塘灩預堆。
- 五月不可觸，猿鳴天上哀。門前遲行跡，一一生綠苔。
- 苔深不能掃，落葉秋風早。八月蝴蝶來，雙飛西園草。
- 感此傷妾心，坐愁紅顏老。早晚下三巴，預將書報家。
- 相迎不道遠，直至長風沙。
- 憶妾深閨裏，煙塵不曾識。嫁與長幹人，沙頭候風色。
- 五月南風興，思君在巴陵。八月西風起，想君發揚子。
- 去來悲如何，見少別離多。湘潭幾日到，妾夢越風波。
- 昨夜狂風度，吹折江頭樹。淼淼暗無邊，行人在何處。
- 北客真王公，朱衣滿江中。日暮來投宿，數朝不肯東。
- 好乘浮雲驄，佳期蘭渚東。鴛鴦綠浦上，翡翠錦屏中。
- 自憐十五餘，顏色桃李紅。那作商人婦，愁水複愁風。

## 拼音

- qie4 fa1 chu1 fu4 e2 ， zhe2 hua1 men2 qian2 ju4 。 lang2 qi2 zhu2 ma3 lai2 ， rao4 chuang2 nong4 qing1 mei2 。
- tong2 ju1 chang2 gan4 li3 ， liang3 xiao3 wu2 xian2 cai1 。 shi2 si4 wei2 jun1 fu4 ， xiu1 yan2 shang4 bu4 kai1 。
- di1 tou2 xiang4 an4 bi4 ， qian1 huan4 bu4 yi4 hui2 。 shi2 wu3 shi3 zhan3 mei2 ， yuan4 tong2 chen2 yu3 hui1 。
- chang2 cun2 bao4 zhu4 xin4 ， qi3 shang4 wang4 fu1 tai2 。 shi2 liu4 jun1 yuan3 xing2 ， qu2 tang2 yan4 yu4 dui1 。
- wu3 yue4 bu4 ke3 chu4 ， yuan2 ming2 tian1 shang4 ai1 。 men2 qian2 chi2 xing2 ji4 ， yi4 yi4 sheng1 lü4 tai2 。
- tai2 shen1 bu4 neng2 sao3 ， luo4 ye4 qiu1 feng1 zao3 。 ba1 yue4 hu2 die2 lai2 ， shuang1 fei1 xi1 yuan2 cao3 。
- gan3 ci3 shang1 qie4 xin1 ， zuo4 chou2 hong2 yan2 lao3 。 zao3 wan3 xia4 san1 ba1 ， yu4 jiang1 shu1 bao4 jia1 。
- xiang1 ying2 bu2 dao4 yuan3 ， zhi2 zhi4 chang2 feng1 sha1 。
- yi4 qie4 shen1 gui1 li3 ， yan1 chen2 bu4 ceng2 shi2 。 jia4 yu3 chang2 gan4 ren2 ， sha1 tou2 hou4 feng1 se4 。
- wu3 yue4 nan2 feng1 xing1 ， si1 jun1 zai4 ba1 ling2 。 ba1 yue4 xi1 feng1 qi3 ， xiang3 jun1 fa1 yang2 zi3 。
- qu4 lai2 bei1 ru2 he2 ， jian4 shao3 bie2 li2 duo1 。 xiang1 tan2 ji1 ri4 dao4 ， qie4 meng4 yue4 feng1 bo1 。
- zuo2 ye4 kuang2 feng1 du4 ， chui1 zhe2 jiang1 tou2 shu4 。 miao3 miao3 an4 wu2 bian1 ， xing2 ren2 zai4 he2 chu3 。
- bei3 ke4 zhen1 wang2 gong1 ， zhu1 yi1 man3 jiang1 zhong1 。 ri4 mu4 lai2 tou2 su4 ， shu4 chao2 bu4 ken3 dong1 。
- hao3 cheng2 fu2 yun2 cong1 ， jia1 qi1 lan2 zhu3 dong1 。 yuan1 yang1 lü4 pu3 shang4 ， fei3 cui4 jin3 ping2 zhong1 。
- zi4 lian2 shi2 wu3 yu2 ， yan2 se4 tao2 li3 hong2 。 na4 zuo4 shang1 ren2 fu4 ， chou2 shui3 fu4 chou2 feng1 。

## 注释

## 译文

## 赏析
