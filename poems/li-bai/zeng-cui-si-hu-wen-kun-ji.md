---
id: li-bai-zeng-cui-si-hu-wen-kun-ji
title: 贈崔司戶文昆季
titlePinyin: zeng4 cui1 si1 hu4 wen2 kun1 ji4
titleSlug: zeng-cui-si-hu-wen-kun-ji
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: []
---

## 正文

- 雙珠出海底，俱是連城珍。
- 明月兩特達，餘輝傍照人。
- 英聲振名都，高價動殊鄰。
- 豈伊箕山故，特以風期親。
- 惟昔不自媒，擔簦西入秦。
- 攀龍九天上，忝列歲星臣。
- 布衣侍丹墀，密勿草絲綸。
- 才微惠渥重，讒巧生緇磷。
- 一去已十載，今來復盈旬。
- 清霜入曉鬢，白露生衣巾。
- 側見綠水亭，開門列華茵。
- 千金散義士，四坐無凡賓。
- 欲折月中桂，持爲寒者薪。
- 路傍已竊笑，天路將何因。
- 垂恩儻丘山，報德有微身。

## 拼音

- shuang1 zhu1 chu1 hai3 di3 ， ju4 shi4 lian2 cheng2 zhen1 。
- ming2 yue4 liang3 te4 da2 ， yu2 hui1 bang4 zhao4 ren2 。
- ying1 sheng1 zhen4 ming2 dou1 ， gao1 jia4 dong4 shu1 lin2 。
- qi3 yi1 ji1 shan1 gu4 ， te4 yi3 feng1 qi1 qin1 。
- wei2 xi1 bu2 zi4 mei2 ， dan1 deng1 xi1 ru4 qin2 。
- pan1 long2 jiu3 tian1 shang4 ， tian3 lie4 sui4 xing1 chen2 。
- bu4 yi1 shi4 dan1 chi2 ， mi4 wu4 cao3 si1 lun2 。
- cai2 wei1 hui4 wo4 zhong4 ， chan2 qiao3 sheng1 zi1 lin2 。
- yi2 qu4 yi3 shi2 zai4 ， jin1 lai2 fu4 ying2 xun2 。
- qing1 shuang1 ru4 xiao3 bin4 ， bai2 lu4 sheng1 yi1 jin1 。
- ce4 jian4 lü4 shui3 ting2 ， kai1 men2 lie4 hua2 yin1 。
- qian1 jin1 san4 yi4 shi4 ， si4 zuo4 wu2 fan2 bin1 。
- yu4 zhe2 yue4 zhong1 gui4 ， chi2 wei2 han2 zhe3 xin1 。
- lu4 bang4 yi3 qie4 xiao4 ， tian1 lu4 jiang1 he2 yin1 。
- chui2 en1 tang3 qiu1 shan1 ， bao4 de2 you3 wei1 shen1 。

## 注释

## 译文

## 赏析
