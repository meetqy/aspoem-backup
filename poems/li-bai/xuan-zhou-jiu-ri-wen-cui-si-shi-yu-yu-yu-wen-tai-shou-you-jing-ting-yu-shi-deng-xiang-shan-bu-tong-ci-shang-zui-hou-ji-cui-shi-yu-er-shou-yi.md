---
id: li-bai-xuan-zhou-jiu-ri-wen-cui-si-shi-yu-yu-yu-wen-tai-shou-you-jing-ting-yu-shi-deng-xiang-shan-bu-tong-ci-shang-zui-hou-ji-cui-shi-yu-er-shou-yi
title: 宣州九日聞崔四侍御與宇文太守遊敬亭余時登響山不同此賞醉後寄崔侍御二首 一
titlePinyin: xuan1 zhou1 jiu3 ri4 wen2 cui1 si4 shi4 yu4 yu3 yu3 wen2 tai4 shou3 you2 jing4 ting2 yu2 shi2 deng1 xiang3 shan1 bu4 tong2 ci3 shang3 zui4 hou4 ji4 cui1 shi4 yu4 er4 shou3   yi1
titleSlug: xuan-zhou-jiu-ri-wen-cui-si-shi-yu-yu-yu-wen-tai-shou-you-jing-ting-yu-shi-deng-xiang-shan-bu-tong-ci-shang-zui-hou-ji-cui-shi-yu-er-shou-yi
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 九日茱萸熟，插鬢傷早白。
- 登高望山海，滿目悲古昔。
- 遠訪投沙人，因爲逃名客。
- 故交竟誰在，獨有崔亭伯。
- 重陽不相知，載酒任所適。
- 手持一枝菊，調笑二千石。
- 日暮岸幘歸，傳呼隘阡陌。
- 彤襜雙白鹿，賓從何輝赫。
- 夫子在其間，遂成雲霄隔。
- 良辰與美景，兩地方虛擲。
- 晚從南峰歸，蘿月下水壁。
- 却登郡樓望，松色寒轉碧。
- 咫尺不可親，棄我如遺舃。

## 拼音

- jiu3 ri4 zhu1 yu2 shu2 ， cha1 bin4 shang1 zao3 bai2 。
- deng1 gao1 wang4 shan1 hai3 ， man3 mu4 bei1 gu3 xi1 。
- yuan3 fang3 tou2 sha1 ren2 ， yin1 wei2 tao2 ming2 ke4 。
- gu4 jiao1 jing4 shui2 zai4 ， du2 you3 cui1 ting2 bo2 。
- zhong4 yang2 bu4 xiang1 zhi1 ， zai4 jiu3 ren4 suo3 shi4 。
- shou3 chi2 yi4 zhi1 ju2 ， diao4 xiao4 er4 qian1 shi2 。
- ri4 mu4 an4 ze2 gui1 ， chuan2 hu1 ai4 qian1 mo4 。
- tong2 chan1 shuang1 bai2 lu4 ， bin1 cong2 he2 hui1 he4 。
- fu1 zi3 zai4 qi2 jian4 ， sui4 cheng2 yun2 xiao1 ge2 。
- liang2 chen2 yu3 mei3 jing3 ， liang3 di4 fang1 xu1 zhi4 。
- wan3 cong2 nan2 feng1 gui1 ， luo2 yue4 xia4 shui3 bi4 。
- que4 deng1 jun4 lou2 wang4 ， song1 se4 han2 zhuan3 bi4 。
- zhi3 chi3 bu4 ke3 qin1 ， qi4 wo3 ru2 yi2 xi4 。

## 注释

## 译文

## 赏析
