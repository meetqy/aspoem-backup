---
id: li-bai-dang-tu-zhao-yan-shao-fu-fen-tu-shan-shui-ge
title: 當塗趙炎少府粉圖山水歌
titlePinyin: dang1 tu2 zhao4 yan2 shao4 fu3 fen3 tu2 shan1 shui3 ge1
titleSlug: dang-tu-zhao-yan-shao-fu-fen-tu-shan-shui-ge
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 峨眉高出西極天，羅浮直與南溟連。
- 名公繹思揮彩筆，驅山走海置眼前。
- 滿堂空翠如可掃，赤城霞氣蒼梧烟。
- 洞庭瀟湘意渺綿，三江七澤情洄沿。
- 驚濤洶湧向何處，孤舟一去迷歸年。
- 征帆不動亦不旋，飄如隨風落天邊。
- 心搖目斷興難盡，幾時可到三山巔。
- 西峯崢嶸噴流泉，橫石蹙水波潺湲。
- 東厓合沓蔽輕霧，深林雜樹空芊綿。
- 此中冥昧失晝夜，隱几寂聽無鳴蟬。
- 長松之下列羽客，對坐不語南昌仙。
- 南昌仙人趙夫子，妙年歷落青雲士。
- 訟庭無事羅衆賓，杳然如在丹青裏。
- 五色粉圖安足珍，真仙可以全吾身。
- 若待功成拂衣去，武陵桃花笑殺人。

## 拼音

- e2 mei2 gao1 chu1 xi1 ji2 tian1 ， luo2 fu2 zhi2 yu3 nan2 ming2 lian2 。
- ming2 gong1 yi4 si1 hui1 cai3 bi3 ， qu1 shan1 zou3 hai3 zhi4 yan3 qian2 。
- man3 tang2 kong1 cui4 ru2 ke3 sao3 ， chi4 cheng2 xia2 qi4 cang1 wu2 yan1 。
- dong4 ting2 xiao1 xiang1 yi4 miao3 mian2 ， san1 jiang1 qi1 ze2 qing2 hui2 yan2 。
- jing1 tao1 xiong1 yong3 xiang4 he2 chu3 ， gu1 zhou1 yi2 qu4 mi2 gui1 nian2 。
- zheng1 fan1 bu2 dong4 yi4 bu4 xuan2 ， piao1 ru2 sui2 feng1 luo4 tian1 bian1 。
- xin1 yao2 mu4 duan4 xing1 nan2 jin4 ， ji1 shi2 ke3 dao4 san1 shan1 dian1 。
- xi1 feng1 zheng1 rong2 pen1 liu2 quan2 ， heng2 shi2 cu4 shui3 bo1 chan2 yuan2 。
- dong1 ya2 he2 ta4 bi4 qing1 wu4 ， shen1 lin2 za2 shu4 kong1 qian1 mian2 。
- ci3 zhong1 ming2 mei4 shi1 zhou4 ye4 ， yin3 ji3 ji4 ting1 wu2 ming2 chan2 。
- chang2 song1 zhi1 xia4 lie4 yu3 ke4 ， dui4 zuo4 bu4 yu3 nan2 chang1 xian1 。
- nan2 chang1 xian1 ren2 zhao4 fu1 zi3 ， miao4 nian2 li4 luo4 qing1 yun2 shi4 。
- song4 ting2 wu2 shi4 luo2 zhong4 bin1 ， yao3 ran2 ru2 zai4 dan1 qing1 li3 。
- wu3 se4 fen3 tu2 an1 zu2 zhen1 ， zhen1 xian1 ke3 yi3 quan2 wu2 shen1 。
- ruo4 dai4 gong1 cheng2 fu2 yi1 qu4 ， wu3 ling2 tao2 hua1 xiao4 sha1 ren2 。

## 注释

## 译文

## 赏析
