---
id: li-bai-jing-luan-li-hou-tian-en-liu-ye-lang-yi-jiu-you-shu-huai-zeng-jiang-xia-wei-tai-shou-liang-zai
title: 經亂離後天恩流夜郎憶舊遊書懷贈江夏韋太守良宰
titlePinyin: jing1 luan4 li2 hou4 tian1 en1 liu2 ye4 lang2 yi4 jiu4 you2 shu1 huai2 zeng4 jiang1 xia4 wei2 tai4 shou3 liang2 zai3
titleSlug: jing-luan-li-hou-tian-en-liu-ye-lang-yi-jiu-you-shu-huai-zeng-jiang-xia-wei-tai-shou-liang-zai
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: []
---

## 正文

- 天上白玉京，十二樓五城。
- 仙人撫我頂，結髮受長生。
- 誤逐世間樂，頗窮理亂情。
- 九十六聖君，浮雲挂空名。
- 天地賭一擲，未能望戰爭。
- 試涉霸王略，將期軒冕榮。
- 時命乃大謬，棄之海上行。
- 學劒翻自哂，爲文竟何成。
- 劒非萬人敵，文竊四海聲。
- 兒戲不足道，五噫出西京。
- 臨當欲去時，慷慨淚沾纓。
- 嘆君倜儻才，標舉冠羣英。
- 開筵引祖帳，慰此遠徂征。
- 鞍馬若浮雲，送余驃騎亭。
- 歌鍾不盡意，白日落昆明。
- 十月到幽州，戈鋋若羅星。
- 君王棄北海，掃地借長鯨。
- 呼吸走百川，燕然可摧傾。
- 心知不得語，却欲棲蓬瀛。
- 彎弧懼天狼，挾矢不敢張。
- 攬涕黃金臺，呼天哭昭王。
- 無人貴駿骨，騄耳空騰驤。
- 樂毅儻再生，于今亦奔亡。
- 蹉跎不得意，驅馬還貴鄉。
- 逢君聽弦歌，肅穆坐華堂。
- 百里獨太古，陶然臥羲皇。
- 徵樂昌樂館，開筵列壺觴。
- 賢豪間青娥，對燭儼成行。
- 醉舞紛綺席，清歌繞飛梁。
- 歡娛未終朝，秩滿歸咸陽。
- 祖道擁萬人，供帳遙相望。
- 一別隔千里，榮枯異炎涼。
- 炎涼幾度改，九土中橫潰。
- 漢甲連胡兵，沙塵暗雲海。
- 草木搖殺氣，星辰無光彩。
- 白骨成丘山，蒼生竟何罪。
- 函關壯帝居，國命懸哥舒。
- 長戟三十萬，開門納兇渠。
- 公卿如犬羊，忠讜醢與葅。
- 二聖出遊豫，兩京遂丘墟。
- 帝子許專征，秉旄控强楚。
- 節制非桓文，軍師擁熊虎。
- 人心失去就，賊勢騰風雨。
- 惟君固房陵，誠節冠終古。
- 僕臥香爐頂，餐霞漱瑤泉。
- 門開九江轉，枕下五湖連。
- 半夜水軍來，潯陽滿旌旃。
- 空名適自誤，迫脅上樓船。
- 徒賜五百金，棄之若浮煙。
- 辭官不受賞，飜謫夜郎天。
- 夜郎萬里道，西上令人老。
- 掃蕩六合清，仍爲負霜草。
- 日月無偏照，何由訴蒼昊。
- 良牧稱神明，深仁恤交道。
- 一忝青雲客，三登黃鶴樓。
- 顧慙禰處士，虛對鸚鵡洲。
- 樊山霸氣盡，寥落天地秋。
- 江帶峨眉雪，川橫三峽流。
- 萬舸此中來，連帆過揚州。
- 送此萬里目，曠然散我愁。
- 紗窗倚天開，水樹綠如髮。
- 窺日畏銜山，促酒喜得月。
- 吳娃與越豔，窈窕誇鉛紅。
- 呼來上雲梯，含笑出簾櫳。
- 對客小垂手，羅衣舞春風。
- 賓跪請休息，主人情未極。
- 覽君荆山作，江鮑堪動色。
- 清水出芙蓉，天然去雕飾。
- 逸興橫素襟，無時不招尋。
- 朱門擁虎士，列戟何森森。
- 剪鑿竹石開，縈流漲清深。
- 登臺坐水閣，吐論多英音。
- 片辭貴白壁，一諾輕黃金。
- 謂我不愧君，青鳥明丹心。
- 五色雲間鵲，飛鳴天上來。
- 傳聞赦書至，却放夜郎迴。
- 暖氣變寒谷，炎煙生死灰。
- 君登鳳池去，忽棄賈生才。
- 桀犬尚吠堯，匈奴笑千秋。
- 中夜四五歎，常爲大國憂。
- 旌斾夾兩山，黃河當中流。
- 連雞不得進，飲馬空夷猶。
- 安得羿善射，一箭落旄頭。

## 拼音

- tian1 shang4 bai2 yu4 jing1 ， shi2 er4 lou2 wu3 cheng2 。
- xian1 ren2 fu3 wo3 ding3 ， jie2 fa4 shou4 chang2 sheng1 。
- wu4 zhu2 shi4 jian4 le4 ， po1 qiong2 li3 luan4 qing2 。
- jiu3 shi2 liu4 sheng4 jun1 ， fu2 yun2 gua4 kong1 ming2 。
- tian1 di4 du3 yi2 zhi4 ， wei4 neng2 wang4 zhan4 zheng1 。
- shi4 she4 ba4 wang2 lüe4 ， jiang1 qi1 xuan1 mian3 rong2 。
- shi2 ming4 nai3 da4 miu4 ， qi4 zhi1 hai3 shang4 xing2 。
- xue2 jian4 fan1 zi4 shen3 ， wei2 wen2 jing4 he2 cheng2 。
- jian4 fei1 wan4 ren2 di2 ， wen2 qie4 si4 hai3 sheng1 。
- er2 xi4 bu4 zu2 dao4 ， wu3 yi1 chu1 xi1 jing1 。
- lin2 dang1 yu4 qu4 shi2 ， kang1 kai3 lei4 zhan1 ying1 。
- tan4 jun1 ti4 tang3 cai2 ， biao1 ju3 guan1 qun2 ying1 。
- kai1 yan2 yin3 zu3 zhang4 ， wei4 ci3 yuan3 cu2 zheng1 。
- an1 ma3 ruo4 fu2 yun2 ， song4 yu2 piao4 qi2 ting2 。
- ge1 zhong1 bu2 jin4 yi4 ， bai2 ri4 luo4 kun1 ming2 。
- shi2 yue4 dao4 you1 zhou1 ， ge1 chan2 ruo4 luo2 xing1 。
- jun1 wang2 qi4 bei3 hai3 ， sao3 di4 jie4 chang2 jing1 。
- hu1 xi1 zou3 bai3 chuan1 ， yan4 ran2 ke3 cui1 qing1 。
- xin1 zhi1 bu4 de2 yu3 ， que4 yu4 qi1 peng2 ying2 。
- wan1 hu2 ju4 tian1 lang2 ， xie2 shi3 bu4 gan3 zhang1 。
- lan3 ti4 huang2 jin1 tai2 ， hu1 tian1 ku1 zhao1 wang2 。
- wu2 ren2 gui4 jun4 gu3 ， lu4 er3 kong1 teng2 xiang1 。
- le4 yi4 tang3 zai4 sheng1 ， yu2 jin1 yi4 ben1 wang2 。
- cuo1 tuo2 bu4 de2 yi4 ， qu1 ma3 huan2 gui4 xiang1 。
- feng2 jun1 ting1 xian2 ge1 ， su4 mu4 zuo4 hua2 tang2 。
- bai3 li3 du2 tai4 gu3 ， tao2 ran2 wo4 xi1 huang2 。
- zhi3 le4 chang1 le4 guan3 ， kai1 yan2 lie4 hu2 shang1 。
- xian2 hao2 jian4 qing1 e2 ， dui4 zhu2 yan3 cheng2 xing2 。
- zui4 wu3 fen1 qi3 xi2 ， qing1 ge1 rao4 fei1 liang2 。
- huan1 yu2 wei4 zhong1 chao2 ， zhi4 man3 gui1 xian2 yang2 。
- zu3 dao4 yong1 wan4 ren2 ， gong4 zhang4 yao2 xiang1 wang4 。
- yi4 bie2 ge2 qian1 li3 ， rong2 ku1 yi4 yan2 liang2 。
- yan2 liang2 ji1 du4 gai3 ， jiu3 tu3 zhong1 heng2 kui4 。
- han4 jia3 lian2 hu2 bing1 ， sha1 chen2 an4 yun2 hai3 。
- cao3 mu4 yao2 sha1 qi4 ， xing1 chen2 wu2 guang1 cai3 。
- bai2 gu3 cheng2 qiu1 shan1 ， cang1 sheng1 jing4 he2 zui4 。
- han2 guan1 zhuang4 di4 ju1 ， guo2 ming4 xuan2 ge1 shu1 。
- chang2 ji3 san1 shi2 wan4 ， kai1 men2 na4 xiong1 qu2 。
- gong1 qing1 ru2 quan3 yang2 ， zhong1 dang3 hai3 yu3 zu1 。
- er4 sheng4 chu1 you2 yu4 ， liang3 jing1 sui4 qiu1 xu1 。
- di4 zi3 xu1 zhuan1 zheng1 ， bing3 mao2 kong4 qiang2 chu3 。
- jie2 zhi4 fei1 huan2 wen2 ， jun1 shi1 yong1 xiong2 hu3 。
- ren2 xin1 shi1 qu4 jiu4 ， zei2 shi4 teng2 feng1 yu3 。
- wei2 jun1 gu4 fang2 ling2 ， cheng2 jie2 guan1 zhong1 gu3 。
- pu2 wo4 xiang1 lu2 ding3 ， can1 xia2 shu4 yao2 quan2 。
- men2 kai1 jiu3 jiang1 zhuan3 ， zhen3 xia4 wu3 hu2 lian2 。
- ban4 ye4 shui3 jun1 lai2 ， xun2 yang2 man3 jing1 zhan1 。
- kong1 ming2 shi4 zi4 wu4 ， po4 xie2 shang4 lou2 chuan2 。
- tu2 ci4 wu3 bai3 jin1 ， qi4 zhi1 ruo4 fu2 yan1 。
- ci2 guan1 bu2 shou4 shang3 ， fan1 zhe2 ye4 lang2 tian1 。
- ye4 lang2 wan4 li3 dao4 ， xi1 shang4 ling4 ren2 lao3 。
- sao3 dang4 liu4 he2 qing1 ， reng2 wei2 fu4 shuang1 cao3 。
- ri4 yue4 wu2 pian1 zhao4 ， he2 you2 su4 cang1 hao4 。
- liang2 mu4 cheng1 shen2 ming2 ， shen1 ren2 xu4 jiao1 dao4 。
- yi4 tian3 qing1 yun2 ke4 ， san1 deng1 huang2 he4 lou2 。
- gu4 can2 mi2 chu3 shi4 ， xu1 dui4 ying1 wu3 zhou1 。
- fan2 shan1 ba4 qi4 jin4 ， liao2 luo4 tian1 di4 qiu1 。
- jiang1 dai4 e2 mei2 xue3 ， chuan1 heng2 san1 xia2 liu2 。
- wan4 ge3 ci3 zhong1 lai2 ， lian2 fan1 guo4 yang2 zhou1 。
- song4 ci3 wan4 li3 mu4 ， kuang4 ran2 san4 wo3 chou2 。
- sha1 chuang1 yi3 tian1 kai1 ， shui3 shu4 lü4 ru2 fa4 。
- kui1 ri4 wei4 xian2 shan1 ， cu4 jiu3 xi3 de2 yue4 。
- wu2 wa2 yu3 yue4 yan4 ， yao3 tiao3 kua1 qian1 hong2 。
- hu1 lai2 shang4 yun2 ti1 ， han2 xiao4 chu1 lian2 long2 。
- dui4 ke4 xiao3 chui2 shou3 ， luo2 yi1 wu3 chun1 feng1 。
- bin1 gui4 qing3 xiu1 xi0 ， zhu3 ren2 qing2 wei4 ji2 。
- lan3 jun1 jing1 shan1 zuo4 ， jiang1 bao4 kan1 dong4 se4 。
- qing1 shui3 chu1 fu2 rong2 ， tian1 ran2 qu4 diao1 shi4 。
- yi4 xing1 heng2 su4 jin1 ， wu2 shi2 bu4 zhao1 xun2 。
- zhu1 men2 yong1 hu3 shi4 ， lie4 ji3 he2 sen1 sen1 。
- jian3 zao2 zhu2 shi2 kai1 ， ying2 liu2 zhang3 qing1 shen1 。
- deng1 tai2 zuo4 shui3 ge2 ， tu3 lun4 duo1 ying1 yin1 。
- pian4 ci2 gui4 bai2 bi4 ， yi2 nuo4 qing1 huang2 jin1 。
- wei4 wo3 bu2 kui4 jun1 ， qing1 niao3 ming2 dan1 xin1 。
- wu3 se4 yun2 jian4 que4 ， fei1 ming2 tian1 shang4 lai2 。
- chuan2 wen2 she4 shu1 zhi4 ， que4 fang4 ye4 lang2 hui2 。
- nuan3 qi4 bian4 han2 gu3 ， yan2 yan1 sheng1 si3 hui1 。
- jun1 deng1 feng4 chi2 qu4 ， hu1 qi4 jia3 sheng1 cai2 。
- jie2 quan3 shang4 fei4 yao2 ， xiong1 nu2 xiao4 qian1 qiu1 。
- zhong1 ye4 si4 wu3 tan4 ， chang2 wei2 da4 guo2 you1 。
- jing1 pei4 jia1 liang3 shan1 ， huang2 he2 dang1 zhong1 liu2 。
- lian2 ji1 bu4 de2 jin4 ， yin3 ma3 kong1 yi2 you2 。
- an1 de2 yi4 shan4 she4 ， yi2 jian4 luo4 mao2 tou2 。

## 注释

## 译文

## 赏析
