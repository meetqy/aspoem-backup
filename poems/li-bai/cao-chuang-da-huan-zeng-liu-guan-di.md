---
id: li-bai-cao-chuang-da-huan-zeng-liu-guan-di
title: 草創大還贈柳官迪
titlePinyin: cao3 chuang4 da4 huan2 zeng4 liu3 guan1 di2
titleSlug: cao-chuang-da-huan-zeng-liu-guan-di
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: []
---

## 正文

- 天地爲橐籥，周流行太易。
- 造化合元符，交媾騰精魄。
- 自然成妙用，孰知其指的。
- 羅絡四季間，綿微無一隙。
- 日月更出沒，雙光豈云隻。
- 姹女乘河車，黃金充轅軛。
- 執樞相管轄，摧伏傷羽翮。
- 朱鳥張炎威，白虎守本宅。
- 相煎成苦老，消鑠凝津液。
- 髣髴明窗塵，死灰同至寂。
- 擣冶入赤色，十二周律曆。
- 赫然稱大還，與道本無隔。
- 白日可撫弄，清都在咫尺。
- 北酆落死名，南斗上生籍。
- 抑予是何者，身在方士格。
- 才術信縱橫，世途自輕擲。
- 吾求仙棄俗，君曉損勝益。
- 不向金闕遊，思爲玉皇客。
- 鸞車速風電，龍騎無鞭策。
- 一舉上九天，相攜同所適。

## 拼音

- tian1 di4 wei2 tuo2 yue4 ， zhou1 liu2 xing2 tai4 yi4 。
- zao4 hua4 he2 yuan2 fu2 ， jiao1 gou4 teng2 jing1 po4 。
- zi4 ran2 cheng2 miao4 yong4 ， shu2 zhi1 qi2 zhi3 de0 。
- luo2 luo4 si4 ji4 jian4 ， mian2 wei1 wu2 yi2 xi4 。
- ri4 yue4 geng4 chu1 mei2 ， shuang1 guang1 qi3 yun2 zhi1 。
- cha4 nü3 cheng2 he2 ju1 ， huang2 jin1 chong1 yuan2 e4 。
- zhi2 shu1 xiang1 guan3 xia2 ， cui1 fu2 shang1 yu3 he2 。
- zhu1 niao3 zhang1 yan2 wei1 ， bai2 hu3 shou3 ben3 zhai2 。
- xiang1 jian1 cheng2 ku3 lao3 ， xiao1 shuo4 ning2 jin1 ye4 。
- fang3 fu2 ming2 chuang1 chen2 ， si3 hui1 tong2 zhi4 ji4 。
- dao3 ye3 ru4 chi4 se4 ， shi2 er4 zhou1 lü4 li4 。
- he4 ran2 cheng1 da4 huan2 ， yu3 dao4 ben3 wu2 ge2 。
- bai2 ri4 ke3 fu3 nong4 ， qing1 dou1 zai4 zhi3 chi3 。
- bei3 feng1 luo4 si3 ming2 ， nan2 dou3 shang4 sheng1 ji2 。
- yi4 yu3 shi4 he2 zhe3 ， shen1 zai4 fang1 shi4 ge2 。
- cai2 shu4 xin4 zong4 heng2 ， shi4 tu2 zi4 qing1 zhi4 。
- wu2 qiu2 xian1 qi4 su2 ， jun1 xiao3 sun3 sheng4 yi4 。
- bu2 xiang4 jin1 que4 you2 ， si1 wei2 yu4 huang2 ke4 。
- luan2 ju1 su4 feng1 dian4 ， long2 qi2 wu2 bian1 ce4 。
- yi4 ju3 shang4 jiu3 tian1 ， xiang1 xie2 tong2 suo3 shi4 。

## 注释

## 译文

## 赏析
