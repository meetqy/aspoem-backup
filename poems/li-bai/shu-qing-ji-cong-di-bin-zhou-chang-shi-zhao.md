---
id: li-bai-shu-qing-ji-cong-di-bin-zhou-chang-shi-zhao
title: 書情寄從弟邠州長史昭
titlePinyin: shu1 qing2 ji4 cong2 di4 bin1 zhou1 chang2 shi3 zhao1
titleSlug: shu-qing-ji-cong-di-bin-zhou-chang-shi-zhao
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: []
---

## 正文

- 自笑客行久，我行定幾時。
- 綠楊已可折，攀取最長枝。
- 翩翩弄春色，延佇寄相思。
- 誰言貴此物，意願重瓊蕤。
- 昨夢見惠連，朝吟謝公詩。
- 東風引碧草，不覺生華池。
- 臨翫忽云夕，杜鵑夜鳴悲。
- 懷君芳歲歇，庭樹落紅滋。

## 拼音

- zi4 xiao4 ke4 xing2 jiu3 ， wo3 xing2 ding4 ji1 shi2 。
- lü4 yang2 yi3 ke3 zhe2 ， pan1 qu3 zui4 chang2 zhi1 。
- pian1 pian1 nong4 chun1 se4 ， yan2 zhu4 ji4 xiang1 si1 。
- shui2 yan2 gui4 ci3 wu4 ， yi4 yuan4 zhong4 qiong2 rui2 。
- zuo2 meng4 jian4 hui4 lian2 ， chao2 yin2 xie4 gong1 shi1 。
- dong1 feng1 yin3 bi4 cao3 ， bu4 jue2 sheng1 hua2 chi2 。
- lin2 wan2 hu1 yun2 xi1 ， du4 jian1 ye4 ming2 bei1 。
- huai2 jun1 fang1 sui4 xie1 ， ting2 shu4 luo4 hong2 zi1 。

## 注释

## 译文

## 赏析
