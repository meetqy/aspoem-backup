---
id: li-bai-yi-jiu-you-ji-qiao-jun-yuan-can-jun
title: 憶舊遊寄譙郡元參軍
titlePinyin: yi4 jiu4 you2 ji4 qiao2 jun4 yuan2 can1 jun1
titleSlug: yi-jiu-you-ji-qiao-jun-yuan-can-jun
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: []
---

## 正文

- 憶昔洛陽董糟丘，爲余天津橋南造酒樓。
- 黃金白璧買歌笑，一醉累月輕王侯。
- 海內賢豪青雲客，就中與君心莫逆。
- 迥山轉海不作難，傾情倒意無所惜。
- 我向淮南攀桂枝，君留洛北愁夢思。
- 不忍別，還相隨，相隨迢迢訪仙城。
- 三十六曲水迴縈，一溪初入千花明。
- 萬壑度盡松風聲，銀鞍金絡倒平地，漢東太守來相迎。
- 紫陽之真人，邀我吹玉笙。
- 餐霞樓上動仙樂，嘈然宛似鸞鳳鳴。
- 袖長管催欲輕舉，漢中太守醉起舞。
- 手持錦袍覆我身，我醉橫眠枕其股。
- 當筵意氣凌九霄，星離雨散不終朝，分飛楚關山水遙。
- 余既還山尋故巢，君亦歸家渡渭橋。
- 君家嚴君勇貔虎，作尹幷州遏戎虜。
- 五月相呼度太行，摧輪不道羊腸苦。
- 行來北涼歲月深，感君貴義輕黃金。
- 瓊杯綺食青玉案，使我醉飽無歸心。
- 時時出向城西曲，晉祠流水如碧玉。
- 浮舟弄水簫鼓鳴，微波龍鱗莎草綠。
- 興來攜妓恣經過，其若楊花似雪何。
- 紅粧欲醉宜斜日，百尺清潭寫翠娥。
- 翠娥嬋娟初月輝，美人更唱舞羅衣。
- 清風吹歌人空去，歌曲自繞行雲飛。
- 此時行樂難再遇，西遊因獻長楊賦。
- 北闕青雲不可期，東山白首還歸去。
- 渭橋南頭一遇君，酇臺之北又離羣。
- 問余別恨知多少，落花春暮爭紛紛。
- 言亦不可盡，情亦不可極。
- 呼兒長跪緘此辭，寄君千里遙相憶。

## 拼音

- yi4 xi1 luo4 yang2 dong3 zao1 qiu1 ， wei2 yu2 tian1 jin1 qiao2 nan2 zao4 jiu3 lou2 。
- huang2 jin1 bai2 bi4 mai3 ge1 xiao4 ， yi2 zui4 lei4 yue4 qing1 wang2 hou2 。
- hai3 nei4 xian2 hao2 qing1 yun2 ke4 ， jiu4 zhong1 yu3 jun1 xin1 mo4 ni4 。
- jiong3 shan1 zhuan3 hai3 bu2 zuo4 nan2 ， qing1 qing2 dao3 yi4 wu2 suo3 xi1 。
- wo3 xiang4 huai2 nan2 pan1 gui4 zhi1 ， jun1 liu2 luo4 bei3 chou2 meng4 si1 。
- bu4 ren3 bie2 ， huan2 xiang1 sui2 ， xiang1 sui2 tiao2 tiao2 fang3 xian1 cheng2 。
- san1 shi2 liu4 qu1 shui3 hui2 ying2 ， yi4 xi1 chu1 ru4 qian1 hua1 ming2 。
- wan4 he4 du4 jin4 song1 feng1 sheng1 ， yin2 an1 jin1 luo4 dao3 ping2 di4 ， han4 dong1 tai4 shou3 lai2 xiang1 ying2 。
- zi3 yang2 zhi1 zhen1 ren2 ， yao1 wo3 chui1 yu4 sheng1 。
- can1 xia2 lou2 shang4 dong4 xian1 le4 ， cao2 ran2 wan3 si4 luan2 feng4 ming2 。
- xiu4 chang2 guan3 cui1 yu4 qing1 ju3 ， han4 zhong1 tai4 shou3 zui4 qi3 wu3 。
- shou3 chi2 jin3 pao2 fu4 wo3 shen1 ， wo3 zui4 heng2 mian2 zhen3 qi2 gu3 。
- dang1 yan2 yi4 qi4 ling2 jiu3 xiao1 ， xing1 li2 yu3 san4 bu4 zhong1 chao2 ， fen1 fei1 chu3 guan1 shan1 shui3 yao2 。
- yu2 ji4 huan2 shan1 xun2 gu4 chao2 ， jun1 yi4 gui1 jia1 du4 wei4 qiao2 。
- jun1 jia1 yan2 jun1 yong3 pi2 hu3 ， zuo4 yin3 bing4 zhou1 e4 rong2 lu3 。
- wu3 yue4 xiang4 hu1 du4 tai4 xing2 ， cui1 lun2 bu2 dao4 yang2 chang2 ku3 。
- xing2 lai2 bei3 liang2 sui4 yue4 shen1 ， gan3 jun1 gui4 yi4 qing1 huang2 jin1 。
- qiong2 bei1 qi3 shi2 qing1 yu4 an4 ， shi3 wo3 zui4 bao3 wu2 gui1 xin1 。
- shi2 shi2 chu1 xiang4 cheng2 xi1 qu3 ， jin4 ci2 liu2 shui3 ru2 bi4 yu4 。
- fu2 zhou1 nong4 shui3 xiao1 gu3 ming2 ， wei1 bo1 long2 lin2 suo1 cao3 lü4 。
- xing1 lai2 xie2 ji4 zi4 jing1 guo4 ， qi2 ruo4 yang2 hua1 si4 xue3 he2 。
- hong2 zhuang1 yu4 zui4 yi2 xie2 ri4 ， bai3 chi3 qing1 tan2 xie3 cui4 e2 。
- cui4 e2 chan2 juan1 chu1 yue4 hui1 ， mei3 ren2 geng4 chang4 wu3 luo2 yi1 。
- qing1 feng1 chui1 ge1 ren2 kong1 qu4 ， ge1 qu3 zi4 rao4 xing2 yun2 fei1 。
- ci3 shi2 xing2 le4 nan2 zai4 yu4 ， xi1 you2 yin1 xian4 chang2 yang2 fu4 。
- bei3 que4 qing1 yun2 bu4 ke3 qi1 ， dong1 shan1 bai2 shou3 huan2 gui1 qu4 。
- wei4 qiao2 nan2 tou2 yi2 yu4 jun1 ， zan4 tai2 zhi1 bei3 you4 li2 qun2 。
- wen4 yu2 bie2 hen4 zhi1 duo1 shao3 ， luo4 hua1 chun1 mu4 zheng1 fen1 fen1 。
- yan2 yi4 bu4 ke3 jin4 ， qing2 yi4 bu4 ke3 ji2 。
- hu1 er2 chang2 gui4 jian1 ci3 ci2 ， ji4 jun1 qian1 li3 yao2 xiang1 yi4 。

## 注释

## 译文

## 赏析
