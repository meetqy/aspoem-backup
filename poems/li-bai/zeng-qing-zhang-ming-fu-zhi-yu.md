---
id: li-bai-zeng-qing-zhang-ming-fu-zhi-yu
title: 贈清漳明府姪聿
titlePinyin: zeng4 qing1 zhang1 ming2 fu3 zhi2 yu4
titleSlug: zeng-qing-zhang-ming-fu-zhi-yu
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我李百萬葉，柯條布中州。
- 天開青雲器，日爲蒼生憂。
- 小邑且割雞，大刀佇烹牛。
- 雷聲動四境，惠與清漳流。
- 弦歌詠唐堯，脫落隱簪組。
- 心和得天真，風俗猶太古。
- 牛羊散阡陌，夜寢不扃戶。
- 問此何以然，賢人宰吾土。
- 舉邑樹桃李，垂陰亦流芬。
- 河堤繞綠水，桑柘連青雲。
- 趙女不冶容，提籠晝成羣。
- 繰絲鳴機杼，百里聲相聞。
- 訟息鳥下堦，高臥披道帙。
- 蒲鞭挂簷枝，示耻無撲抶。
- 琴清月當戶，人寂風入室。
- 長嘯無一言，陶然上皇逸。
- 白玉壺冰水，壺中見底清。
- 清光洞毫髮，皎潔照羣情。
- 趙北美佳政，燕南播高名。
- 過客覽行謠，因之誦德聲。

## 拼音

- wo3 li3 bai3 wan4 ye4 ， ke1 tiao2 bu4 zhong1 zhou1 。
- tian1 kai1 qing1 yun2 qi4 ， ri4 wei2 cang1 sheng1 you1 。
- xiao3 yi4 qie3 ge1 ji1 ， da4 dao1 zhu4 peng1 niu2 。
- lei2 sheng1 dong4 si4 jing4 ， hui4 yu3 qing1 zhang1 liu2 。
- xian2 ge1 yong3 tang2 yao2 ， tuo1 luo4 yin3 zan1 zu3 。
- xin1 he2 de2 tian1 zhen1 ， feng1 su2 you2 tai4 gu3 。
- niu2 yang2 san4 qian1 mo4 ， ye4 qin3 bu4 jiong1 hu4 。
- wen4 ci3 he2 yi3 ran2 ， xian2 ren2 zai3 wu2 tu3 。
- ju3 yi4 shu4 tao2 li3 ， chui2 yin1 yi4 liu2 fen1 。
- he2 di1 rao4 lü4 shui3 ， sang1 zhe4 lian2 qing1 yun2 。
- zhao4 nü3 bu4 ye3 rong2 ， ti2 long2 zhou4 cheng2 qun2 。
- qiao1 si1 ming2 ji1 zhu4 ， bai3 li3 sheng1 xiang1 wen2 。
- song4 xi1 niao3 xia4 jie1 ， gao1 wo4 pi1 dao4 zhi4 。
- pu2 bian1 gua4 yan2 zhi1 ， shi4 chi3 wu2 pu1 chi4 。
- qin2 qing1 yue4 dang1 hu4 ， ren2 ji4 feng1 ru4 shi4 。
- chang2 xiao4 wu2 yi4 yan2 ， tao2 ran2 shang4 huang2 yi4 。
- bai2 yu4 hu2 bing1 shui3 ， hu2 zhong1 jian4 di3 qing1 。
- qing1 guang1 dong4 hao2 fa4 ， jiao3 jie2 zhao4 qun2 qing2 。
- zhao4 bei3 mei3 jia1 zheng4 ， yan1 nan2 bo1 gao1 ming2 。
- guo4 ke4 lan3 xing2 yao2 ， yin1 zhi1 song4 de2 sheng1 。

## 注释

## 译文

## 赏析
