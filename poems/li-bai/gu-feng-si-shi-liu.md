---
id: li-bai-gu-feng-si-shi-liu
title: 古風 四十六
titlePinyin: gu3 feng1   si4 shi2 liu4
titleSlug: gu-feng-si-shi-liu
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: []
---

## 正文

- 一百四十年，國容何赫然。
- 隱隱五鳳樓，峨峨橫三川。
- 王侯象星月，賓客如雲煙。
- 鬬雞金宮裏，蹴鞠瑤臺邊。
- 舉動搖白日，指揮回青天。
- 當塗何翕忽，失路長棄捐。
- 獨有揚執戟，閉關草太玄。

## 拼音

- yi4 bai3 si4 shi2 nian2 ， guo2 rong2 he2 he4 ran2 。
- yin3 yin3 wu3 feng4 lou2 ， e2 e2 heng2 san1 chuan1 。
- wang2 hou2 xiang4 xing1 yue4 ， bin1 ke4 ru2 yun2 yan1 。
- dou4 ji1 jin1 gong1 li3 ， cu4 ju1 yao2 tai2 bian1 。
- ju3 dong4 yao2 bai2 ri4 ， zhi3 hui1 hui2 qing1 tian1 。
- dang1 tu2 he2 xi1 hu1 ， shi1 lu4 chang2 qi4 juan1 。
- du2 you3 yang2 zhi2 ji3 ， bi4 guan1 cao3 tai4 xuan2 。

## 注释

## 译文

## 赏析
