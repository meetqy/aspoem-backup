---
id: li-bai-chun-ri-pei-yang-jiang-ning-ji-zhu-guan-yan-bei-hu-gan-gu-zuo
title: 春日陪楊江寧及諸官宴北湖感古作
titlePinyin: chun1 ri4 pei2 yang2 jiang1 ning2 ji2 zhu1 guan1 yan4 bei3 hu2 gan3 gu3 zuo4
titleSlug: chun-ri-pei-yang-jiang-ning-ji-zhu-guan-yan-bei-hu-gan-gu-zuo
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: []
---

## 正文

- 昔聞顏光祿，攀龍宴京湖。
- 樓船入天鏡，帳殿開雲衢。
- 君王歌大風，如樂豐沛都。
- 延年獻佳作，邈與詩人俱。
- 我來不及此，獨立鍾山孤。
- 楊宰穆清風，芳聲騰海隅。
- 英僚滿四座，粲若瓊林敷。
- 鷁首弄倒景，蛾眉綴明珠。
- 新弦採梨園，古舞嬌吳歈。
- 曲度繞雲漢，聽者皆歡娛。
- 雞棲何嘈嘈，沿月沸笙竽。
- 古之帝宮苑，今乃人樵蘇。
- 感此勸一觴，願君覆瓢壺。
- 榮盛當作樂，無令後賢吁。

## 拼音

- xi1 wen2 yan2 guang1 lu4 ， pan1 long2 yan4 jing1 hu2 。
- lou2 chuan2 ru4 tian1 jing4 ， zhang4 dian4 kai1 yun2 qu2 。
- jun1 wang2 ge1 da4 feng1 ， ru2 le4 feng1 pei4 dou1 。
- yan2 nian2 xian4 jia1 zuo4 ， miao3 yu3 shi1 ren2 ju4 。
- wo3 lai2 bu4 ji2 ci3 ， du2 li4 zhong1 shan1 gu1 。
- yang2 zai3 mu4 qing1 feng1 ， fang1 sheng1 teng2 hai3 yu2 。
- ying1 liao2 man3 si4 zuo4 ， can4 ruo4 qiong2 lin2 fu1 。
- yi4 shou3 nong4 dao3 jing3 ， e2 mei2 zhui4 ming2 zhu1 。
- xin1 xian2 cai3 li2 yuan2 ， gu3 wu3 jiao1 wu2 yu2 。
- qu3 du4 rao4 yun2 han4 ， ting1 zhe3 jie1 huan1 yu2 。
- ji1 qi1 he2 cao2 cao2 ， yan2 yue4 fei4 sheng1 yu2 。
- gu3 zhi1 di4 gong1 yuan4 ， jin1 nai3 ren2 qiao2 su1 。
- gan3 ci3 quan4 yi4 shang1 ， yuan4 jun1 fu4 piao2 hu2 。
- rong2 sheng4 dang1 zuo4 le4 ， wu2 ling4 hou4 xian2 xu1 。

## 注释

## 译文

## 赏析
