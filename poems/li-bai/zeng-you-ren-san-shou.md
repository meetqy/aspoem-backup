---
id: li-bai-zeng-you-ren-san-shou
title: 贈友人三首
titlePinyin: zeng4 you3 ren2 san1 shou3
titleSlug: zeng-you-ren-san-shou
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: []
---

## 正文

- 蘭生不當戶，別是閒庭草。夙被霜露欺，紅榮已先老。
- 謬接瑤華枝，結根君王池。顧無馨香美，叨沐清風吹。
- 餘芳若可佩，卒歲長相隨。
- 袖中趙匕首，買自徐夫人。玉匣閉霜雪，經燕複曆秦。
- 其事竟不捷，淪落歸沙塵。持此願投贈，與君同急難。
- 荊卿一去後，壯士多摧殘。長號易水上，為我揚波瀾。
- 鑿井當及泉，張帆當濟川。廉夫唯重義，駿馬不勞鞭。
- 人生貴相知，何必金與錢。
- 慢世薄功業，非無胸中畫。謔浪萬古賢，以為兒童劇。
- 立產如廣費，匡君懷長策。但苦山北寒，誰知道南宅。
- 歲酒上逐風，霜鬢兩邊白。蜀主思孔明，晉家望安石。
- 時人列五鼎，談笑期一擲。虎伏被胡塵，漁歌游海濱。
- 弊裘恥妻嫂，長劍托交親。夫子秉家義，群公難與鄰。
- 莫持西江水，空許東溟臣。他日青雲去，黃金報主人。

## 拼音

- lan2 sheng1 bu4 dang1 hu4 ， bie2 shi4 xian2 ting2 cao3 。 su4 bei4 shuang1 lu4 qi1 ， hong2 rong2 yi3 xian1 lao3 。
- miu4 jie1 yao2 hua2 zhi1 ， jie2 gen1 jun1 wang2 chi2 。 gu4 wu2 xin1 xiang1 mei3 ， dao1 mu4 qing1 feng1 chui1 。
- yu2 fang1 ruo4 ke3 pei4 ， zu2 sui4 chang2 xiang1 sui2 。
- xiu4 zhong1 zhao4 bi3 shou3 ， mai3 zi4 xu2 fu1 ren2 。 yu4 xia2 bi4 shuang1 xue3 ， jing1 yan4 fu4 li4 qin2 。
- qi2 shi4 jing4 bu4 jie2 ， lun2 luo4 gui1 sha1 chen2 。 chi2 ci3 yuan4 tou2 zeng4 ， yu3 jun1 tong2 ji2 nan2 。
- jing1 qing1 yi2 qu4 hou4 ， zhuang4 shi4 duo1 cui1 can2 。 chang2 hao4 yi4 shui3 shang4 ， wei2 wo3 yang2 bo1 lan2 。
- zao2 jing3 dang1 ji2 quan2 ， zhang1 fan1 dang1 ji4 chuan1 。 lian2 fu1 wei2 zhong4 yi4 ， jun4 ma3 bu4 lao2 bian1 。
- ren2 sheng1 gui4 xiang1 zhi1 ， he2 bi4 jin1 yu3 qian2 。
- man4 shi4 bao2 gong1 ye4 ， fei1 wu2 xiong1 zhong1 hua4 。 xue4 lang4 wan4 gu3 xian2 ， yi3 wei2 er2 tong2 ju4 。
- li4 chan3 ru2 guang3 fei4 ， kuang1 jun1 huai2 chang2 ce4 。 dan4 ku3 shan1 bei3 han2 ， shui2 zhi1 dao4 nan2 zhai2 。
- sui4 jiu3 shang4 zhu2 feng1 ， shuang1 bin4 liang3 bian1 bai2 。 shu3 zhu3 si1 kong3 ming2 ， jin4 jia1 wang4 an1 shi2 。
- shi2 ren2 lie4 wu3 ding3 ， tan2 xiao4 qi1 yi2 zhi4 。 hu3 fu2 bei4 hu2 chen2 ， yu2 ge1 you2 hai3 bin1 。
- bi4 qiu2 chi3 qi1 sao3 ， chang2 jian4 tuo1 jiao1 qin1 。 fu1 zi3 bing3 jia1 yi4 ， qun2 gong1 nan2 yu3 lin2 。
- mo4 chi2 xi1 jiang1 shui3 ， kong1 xu1 dong1 ming2 chen2 。 ta1 ri4 qing1 yun2 qu4 ， huang2 jin1 bao4 zhu3 ren2 。

## 注释

## 译文

## 赏析
