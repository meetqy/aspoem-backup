---
id: li-bai-shang-cui-xiang-bai-you-zhang
title: 上崔相百憂章
titlePinyin: shang4 cui1 xiang1 bai3 you1 zhang1
titleSlug: shang-cui-xiang-bai-you-zhang
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: []
---

## 正文

- 共公赫怒，天維中摧。
- 鯤鯨噴蕩，揚濤起雷。
- 魚龍陷人，成此禍胎。
- 火焚崑山，玉石相磓。
- 仰希霖雨，灑寶炎煨。
- 箭發石開，戈揮日迴。
- 鄒衍慟哭，燕霜颯來。
- 微誠不感，猶縶夏臺。
- 蒼鷹搏攫，丹棘崔嵬。
- 豪聖凋枯，王風傷哀。
- 斯文未喪，東嶽豈頹。
- 穆逃楚難，鄒脫吳災。
- 見機苦遲，二公所咍。
- 驥不驟進，麟何來哉。
- 星離一門，草擲二孩。
- 萬憤結習，憂從中催。
- 金瑟玉壺，盡爲愁媒。
- 舉酒太息，泣血盈桮。
- 台星再朗，天綱重恢。
- 屈法申恩，棄瑕取材。
- 冶長非罪，尼父無猜。
- 覆盆儻舉，應照寒灰。

## 拼音

- gong4 gong1 he4 nu4 ， tian1 wei2 zhong1 cui1 。
- kun1 jing1 pen1 dang4 ， yang2 tao1 qi3 lei2 。
- yu2 long2 xian4 ren2 ， cheng2 ci3 huo4 tai1 。
- huo3 fen2 kun1 shan1 ， yu4 shi2 xiang1 dui1 。
- yang3 xi1 lin2 yu3 ， sa3 bao3 yan2 wei1 。
- jian4 fa1 shi2 kai1 ， ge1 hui1 ri4 hui2 。
- zou1 yan3 tong4 ku1 ， yan4 shuang1 sa4 lai2 。
- wei1 cheng2 bu4 gan3 ， you2 zhi2 xia4 tai2 。
- cang1 ying1 bo2 jue2 ， dan1 ji2 cui1 wei2 。
- hao2 sheng4 diao1 ku1 ， wang2 feng1 shang1 ai1 。
- si1 wen2 wei4 sang1 ， dong1 yue4 qi3 tui2 。
- mu4 tao2 chu3 nan2 ， zou1 tuo1 wu2 zai1 。
- jian4 ji1 ku3 chi2 ， er4 gong1 suo3 hai1 。
- ji4 bu2 zhou4 jin4 ， lin2 he2 lai2 zai1 。
- xing1 li2 yi4 men2 ， cao3 zhi4 er4 hai2 。
- wan4 fen4 jie2 xi2 ， you1 cong2 zhong1 cui1 。
- jin1 se4 yu4 hu2 ， jin4 wei2 chou2 mei2 。
- ju3 jiu3 tai4 xi1 ， qi4 xue4 ying2 bei1 。
- tai2 xing1 zai4 lang3 ， tian1 gang1 zhong4 hui1 。
- qu1 fa3 shen1 en1 ， qi4 xia2 qu3 cai2 。
- ye3 chang2 fei1 zui4 ， ni2 fu4 wu2 cai1 。
- fu4 pen2 tang3 ju3 ， ying1 zhao4 han2 hui1 。

## 注释

## 译文

## 赏析
