---
id: li-bai-qu-fu-ci
title: 去婦詞
titlePinyin: qu4 fu4 ci2
titleSlug: qu-fu-ci
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: []
---

## 正文

- 古來有棄婦，棄婦有歸處。
- 今日妾辭君，辭君遣何去。
- 本家零落盡，慟哭來時路。
- 憶昔未嫁君，聞君却周旋。
- 綺羅錦繡段，有贈黃金千。
- 十五許嫁君，二十移所天。
- 自從結髮日未幾，離君緬山川。
- 家家盡歡喜，孤妾長自憐。
- 幽閨多怨思，盛色無十年。
- 相思若循還，枕席生流泉。
- 流泉咽不掃，獨夢關山道。
- 及此見君歸，君歸妾已老。
- 物情惡衰賤，新寵方妍好。
- 掩淚出故房，傷心劇秋草。
- 自妾爲君妻，君東妾在西。
- 羅幃到曉恨，玉貌一生啼。
- 自從離別久，不覺塵埃厚。
- 嘗嫌玳瑁孤，猶羨鴛鴦偶。
- 歲華逐霜霰，賤妾何能久。
- 寒沼落芙蓉，秋風散楊柳。
- 以比顦顇顏，空持舊物還。
- 餘生欲何寄，誰肯相牽攀。
- 君恩既斷絕，相見何年月。
- 悔傾連理杯，虛作同心結。
- 女蘿附青松，貴欲相依投。
- 浮萍失綠水，教作若爲流。
- 不歎君棄妾，自歎妾緣業。
- 憶昔初嫁君，小姑纔倚牀。
- 今日妾辭君，小姑如妾長。
- 回頭語小姑，莫嫁如兄夫。

## 拼音

- gu3 lai2 you3 qi4 fu4 ， qi4 fu4 you3 gui1 chu3 。
- jin1 ri4 qie4 ci2 jun1 ， ci2 jun1 qian3 he2 qu4 。
- ben3 jia1 ling2 luo4 jin4 ， tong4 ku1 lai2 shi2 lu4 。
- yi4 xi1 wei4 jia4 jun1 ， wen2 jun1 que4 zhou1 xuan2 。
- qi3 luo2 jin3 xiu4 duan4 ， you3 zeng4 huang2 jin1 qian1 。
- shi2 wu3 xu1 jia4 jun1 ， er4 shi2 yi2 suo3 tian1 。
- zi4 cong2 jie2 fa4 ri4 wei4 ji1 ， li2 jun1 mian3 shan1 chuan1 。
- jia1 jia1 jin4 huan1 xi3 ， gu1 qie4 chang2 zi4 lian2 。
- you1 gui1 duo1 yuan4 si1 ， sheng4 se4 wu2 shi2 nian2 。
- xiang1 si1 ruo4 xun2 huan2 ， zhen3 xi2 sheng1 liu2 quan2 。
- liu2 quan2 yan4 bu4 sao3 ， du2 meng4 guan1 shan1 dao4 。
- ji2 ci3 jian4 jun1 gui1 ， jun1 gui1 qie4 yi3 lao3 。
- wu4 qing2 e4 shuai1 jian4 ， xin1 chong3 fang1 yan2 hao3 。
- yan3 lei4 chu1 gu4 fang2 ， shang1 xin1 ju4 qiu1 cao3 。
- zi4 qie4 wei2 jun1 qi1 ， jun1 dong1 qie4 zai4 xi1 。
- luo2 wei2 dao4 xiao3 hen4 ， yu4 mao4 yi4 sheng1 ti2 。
- zi4 cong2 li2 bie2 jiu3 ， bu4 jue2 chen2 ai1 hou4 。
- chang2 xian2 dai4 mao4 gu1 ， you2 xian4 yuan1 yang1 ou3 。
- sui4 hua2 zhu2 shuang1 xian4 ， jian4 qie4 he2 neng2 jiu3 。
- han2 zhao3 luo4 fu2 rong2 ， qiu1 feng1 san4 yang2 liu3 。
- yi3 bi3 qiao2 cui4 yan2 ， kong1 chi2 jiu4 wu4 huan2 。
- yu2 sheng1 yu4 he2 ji4 ， shui2 ken3 xiang1 qian1 pan1 。
- jun1 en1 ji4 duan4 jue2 ， xiang1 jian4 he2 nian2 yue4 。
- hui3 qing1 lian2 li3 bei1 ， xu1 zuo4 tong2 xin1 jie2 。
- nü3 luo2 fu4 qing1 song1 ， gui4 yu4 xiang1 yi1 tou2 。
- fu2 ping2 shi1 lü4 shui3 ， jiao4 zuo4 ruo4 wei2 liu2 。
- bu2 tan4 jun1 qi4 qie4 ， zi4 tan4 qie4 yuan2 ye4 。
- yi4 xi1 chu1 jia4 jun1 ， xiao3 gu1 cai2 yi3 chuang2 。
- jin1 ri4 qie4 ci2 jun1 ， xiao3 gu1 ru2 qie4 chang2 。
- hui2 tou2 yu3 xiao3 gu1 ， mo4 jia4 ru2 xiong1 fu1 。

## 注释

## 译文

## 赏析
