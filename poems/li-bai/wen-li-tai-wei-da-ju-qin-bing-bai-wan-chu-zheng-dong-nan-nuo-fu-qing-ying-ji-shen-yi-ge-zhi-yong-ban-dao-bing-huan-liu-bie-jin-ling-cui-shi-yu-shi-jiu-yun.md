---
id: li-bai-wen-li-tai-wei-da-ju-qin-bing-bai-wan-chu-zheng-dong-nan-nuo-fu-qing-ying-ji-shen-yi-ge-zhi-yong-ban-dao-bing-huan-liu-bie-jin-ling-cui-shi-yu-shi-jiu-yun
title: 聞李太尉大舉秦兵百萬出征東南懦夫請纓冀申一割之用半道病還留別金陵崔侍御十九韻
titlePinyin: wen2 li3 tai4 wei4 da4 ju3 qin2 bing1 bai3 wan4 chu1 zheng1 dong1 nan2 nuo4 fu1 qing3 ying1 ji4 shen1 yi4 ge1 zhi1 yong4 ban4 dao4 bing4 huan2 liu2 bie2 jin1 ling2 cui1 shi4 yu4 shi2 jiu3 yun4
titleSlug: wen-li-tai-wei-da-ju-qin-bing-bai-wan-chu-zheng-dong-nan-nuo-fu-qing-ying-ji-shen-yi-ge-zhi-yong-ban-dao-bing-huan-liu-bie-jin-ling-cui-shi-yu-shi-jiu-yun
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: []
---

## 正文

- 秦出天下兵，蹴踏燕趙傾。
- 黃河飲馬竭，赤羽連天明。
- 太尉杖旄鉞，雲旗繞彭城。
- 三軍受號令，千里肅雷霆。
- 函谷絕飛鳥，武關擁連營。
- 意在斬巨鼇，何論鱠長鯨。
- 恨無左軍略，多愧魯連生。
- 拂劒照嚴霜，彫戈鬘胡纓。
- 願雪會稽恥，將期報恩榮。
- 半道謝病還，無因東南征。
- 亞夫未見顧，劇孟阻先行。
- 天奪壯士心，長吁別吳京。
- 金陵遇太守，倒屣相逢迎。
- 羣公咸祖餞，四座羅朝英。
- 初發臨滄觀，醉棲征虜亭。
- 舊國見秋月，長江流寒聲。
- 帝車信迴轉，河漢復縱橫。
- 孤鳳向西海，飛鴻辭北溟。
- 因之出寥廓，揮手謝公卿。

## 拼音

- qin2 chu1 tian1 xia4 bing1 ， cu4 ta4 yan4 zhao4 qing1 。
- huang2 he2 yin3 ma3 jie2 ， chi4 yu3 lian2 tian1 ming2 。
- tai4 wei4 zhang4 mao2 yue4 ， yun2 qi2 rao4 peng2 cheng2 。
- san1 jun1 shou4 hao4 ling4 ， qian1 li3 su4 lei2 ting2 。
- han2 gu3 jue2 fei1 niao3 ， wu3 guan1 yong1 lian2 ying2 。
- yi4 zai4 zhan3 ju4 ao2 ， he2 lun4 kuai4 chang2 jing1 。
- hen4 wu2 zuo3 jun1 lüe4 ， duo1 kui4 lu3 lian2 sheng1 。
- fu2 jian4 zhao4 yan2 shuang1 ， diao1 ge1 man2 hu2 ying1 。
- yuan4 xue3 hui4 ji1 chi3 ， jiang1 qi1 bao4 en1 rong2 。
- ban4 dao4 xie4 bing4 huan2 ， wu2 yin1 dong1 nan2 zheng1 。
- ya1 fu1 wei4 jian4 gu4 ， ju4 meng4 zu3 xian1 xing2 。
- tian1 duo2 zhuang4 shi4 xin1 ， chang2 xu1 bie2 wu2 jing1 。
- jin1 ling2 yu4 tai4 shou3 ， dao3 xi3 xiang1 feng2 ying2 。
- qun2 gong1 xian2 zu3 jian4 ， si4 zuo4 luo2 chao2 ying1 。
- chu1 fa1 lin2 cang1 guan1 ， zui4 qi1 zheng1 lu3 ting2 。
- jiu4 guo2 jian4 qiu1 yue4 ， chang2 jiang1 liu2 han2 sheng1 。
- di4 ju1 xin4 hui2 zhuan3 ， he2 han4 fu4 zong4 heng2 。
- gu1 feng4 xiang4 xi1 hai3 ， fei1 hong2 ci2 bei3 ming2 。
- yin1 zhi1 chu1 liao2 kuo4 ， hui1 shou3 xie4 gong1 qing1 。

## 注释

## 译文

## 赏析
