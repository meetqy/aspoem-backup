---
id: li-bai-pei-zu-shu-dang-tu-zai-you-hua-cheng-si-sheng-gong-qing-feng-ting
title: 陪族叔當塗宰遊化城寺升公清風亭
titlePinyin: pei2 zu2 shu1 dang1 tu2 zai3 you2 hua4 cheng2 si4 sheng1 gong1 qing1 feng1 ting2
titleSlug: pei-zu-shu-dang-tu-zai-you-hua-cheng-si-sheng-gong-qing-feng-ting
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: []
---

## 正文

- 化城若化出，金牓天宮開。
- 疑是海上雲，飛空結樓臺。
- 升公湖上秀，粲然有辯才。
- 濟人不利己，立俗無嫌猜。
- 了見水中月，青蓮出塵埃。
- 閑居清風亭，左右清風來。
- 當暑陰廣殿，太陽爲裴回。
- 茗酌待幽客，珍盤薦彫梅。
- 飛文何灑落，萬象爲之摧。
- 季父擁鳴琴，德聲布雲雷。
- 雖遊道林室，亦舉陶潛杯。
- 清樂動諸天，長松自吟哀。
- 留歡若可盡，劫石乃成灰。

## 拼音

- hua4 cheng2 ruo4 hua4 chu1 ， jin1 bang3 tian1 gong1 kai1 。
- yi2 shi4 hai3 shang4 yun2 ， fei1 kong1 jie2 lou2 tai2 。
- sheng1 gong1 hu2 shang4 xiu4 ， can4 ran2 you3 bian4 cai2 。
- ji4 ren2 bu2 li4 ji3 ， li4 su2 wu2 xian2 cai1 。
- liao3 jian4 shui3 zhong1 yue4 ， qing1 lian2 chu1 chen2 ai1 。
- xian2 ju1 qing1 feng1 ting2 ， zuo3 you4 qing1 feng1 lai2 。
- dang1 shu3 yin1 guang3 dian4 ， tai4 yang2 wei2 pei2 hui2 。
- ming2 zhuo2 dai4 you1 ke4 ， zhen1 pan2 jian4 diao1 mei2 。
- fei1 wen2 he2 sa3 luo4 ， wan4 xiang4 wei2 zhi1 cui1 。
- ji4 fu4 yong1 ming2 qin2 ， de2 sheng1 bu4 yun2 lei2 。
- sui1 you2 dao4 lin2 shi4 ， yi4 ju3 tao2 qian2 bei1 。
- qing1 le4 dong4 zhu1 tian1 ， chang2 song1 zi4 yin2 ai1 。
- liu2 huan1 ruo4 ke3 jin4 ， jie2 shi2 nai3 cheng2 hui1 。

## 注释

## 译文

## 赏析
