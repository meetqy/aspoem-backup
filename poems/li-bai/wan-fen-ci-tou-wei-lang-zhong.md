---
id: li-bai-wan-fen-ci-tou-wei-lang-zhong
title: 萬憤詞投魏郎中
titlePinyin: wan4 fen4 ci2 tou2 wei4 lang2 zhong1
titleSlug: wan-fen-ci-tou-wei-lang-zhong
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 海水渤潏，人罹鯨鯢。
- 蓊胡沙而四塞，始滔天於燕齊。
- 何六龍之浩蕩，遷白日於秦西。
- 九土星分，嗷嗷棲棲。
- 南冠君子，呼天而啼。
- 戀高堂而掩泣，淚血地而成泥。
- 獄戶春而不草，獨幽怨而沈迷。
- 兄九江兮弟三峽，悲羽化之難齊。
- 穆陵關北愁愛子，豫章天南隔老妻。
- 一門骨肉散百草，遇難不復相提攜。
- 樹榛拔桂，囚鸞寵雞。
- 舜昔授禹，伯成耕犂。
- 德自此衰，吾將安棲。
- 好我者恤我，不好我者何忍臨危而相擠。
- 子胥鴟夷，彭越醢醯。
- 自古豪烈，胡爲此繄。
- 蒼蒼之天，高乎視低。
- 如其聽卑，脫我牢狴。
- 儻辨美玉，君收白珪。

## 拼音

- hai3 shui3 bo2 yu4 ， ren2 li2 jing1 ni2 。
- weng3 hu2 sha1 er2 si4 sai1 ， shi3 tao1 tian1 wu1 yan4 qi2 。
- he2 liu4 long2 zhi1 hao4 dang4 ， qian1 bai2 ri4 wu1 qin2 xi1 。
- jiu3 tu3 xing1 fen1 ， ao2 ao2 qi1 qi1 。
- nan2 guan1 jun1 zi3 ， hu1 tian1 er2 ti2 。
- lian4 gao1 tang2 er2 yan3 qi4 ， lei4 xue4 di4 er2 cheng2 ni2 。
- yu4 hu4 chun1 er2 bu4 cao3 ， du2 you1 yuan4 er2 shen3 mi2 。
- xiong1 jiu3 jiang1 xi1 di4 san1 xia2 ， bei1 yu3 hua4 zhi1 nan2 qi2 。
- mu4 ling2 guan1 bei3 chou2 ai4 zi3 ， yu4 zhang1 tian1 nan2 ge2 lao3 qi1 。
- yi4 men2 gu3 rou4 san4 bai3 cao3 ， yu4 nan2 bu2 fu4 xiang1 ti2 xie2 。
- shu4 zhen1 ba2 gui4 ， qiu2 luan2 chong3 ji1 。
- shun4 xi1 shou4 yu3 ， bo2 cheng2 geng1 li2 。
- de2 zi4 ci3 shuai1 ， wu2 jiang1 an1 qi1 。
- hao3 wo3 zhe3 xu4 wo3 ， bu4 hao3 wo3 zhe3 he2 ren3 lin2 wei1 er2 xiang1 ji3 。
- zi3 xu1 chi1 yi2 ， peng2 yue4 hai3 xi1 。
- zi4 gu3 hao2 lie4 ， hu2 wei2 ci3 yi1 。
- cang1 cang1 zhi1 tian1 ， gao1 hu1 shi4 di1 。
- ru2 qi2 ting1 bei1 ， tuo1 wo3 lao2 bi4 。
- tang3 bian4 mei3 yu4 ， jun1 shou1 bai2 gui1 。

## 注释

## 译文

## 赏析
