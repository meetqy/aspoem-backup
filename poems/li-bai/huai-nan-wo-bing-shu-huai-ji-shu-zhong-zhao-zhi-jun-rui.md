---
id: li-bai-huai-nan-wo-bing-shu-huai-ji-shu-zhong-zhao-zhi-jun-rui
title: 淮南臥病書懷寄蜀中趙徵君蕤
titlePinyin: huai2 nan2 wo4 bing4 shu1 huai2 ji4 shu3 zhong1 zhao4 zhi3 jun1 rui2
titleSlug: huai-nan-wo-bing-shu-huai-ji-shu-zhong-zhao-zhi-jun-rui
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: []
---

## 正文

- 吳會一浮雲，飄如遠行客。
- 功業莫從就，歲光屢奔迫。
- 良圖俄棄損，衰疾乃綿劇。
- 古琴藏虛匣，長劒挂空壁。
- 楚冠懷鍾儀，越吟比莊舃。
- 國門遙天外，鄉路遠山隔。
- 朝憶相如臺，夜夢子雲宅。
- 旅情初結緝，秋氣方寂歷。
- 風入松下清，露出草間白。
- 故人不可見，幽夢誰與適。
- 寄書西飛鴻，贈爾慰離析。

## 拼音

- wu2 hui4 yi4 fu2 yun2 ， piao1 ru2 yuan3 xing2 ke4 。
- gong1 ye4 mo4 cong2 jiu4 ， sui4 guang1 lü3 ben1 po4 。
- liang2 tu2 e2 qi4 sun3 ， shuai1 ji2 nai3 mian2 ju4 。
- gu3 qin2 cang2 xu1 xia2 ， chang2 jian4 gua4 kong1 bi4 。
- chu3 guan1 huai2 zhong1 yi2 ， yue4 yin2 bi3 zhuang1 xi4 。
- guo2 men2 yao2 tian1 wai4 ， xiang1 lu4 yuan3 shan1 ge2 。
- chao2 yi4 xiang1 ru2 tai2 ， ye4 meng4 zi3 yun2 zhai2 。
- lü3 qing2 chu1 jie2 ji2 ， qiu1 qi4 fang1 ji4 li4 。
- feng1 ru4 song1 xia4 qing1 ， lu4 chu1 cao3 jian4 bai2 。
- gu4 ren2 bu4 ke3 jian4 ， you1 meng4 shui2 yu3 shi4 。
- ji4 shu1 xi1 fei1 hong2 ， zeng4 er3 wei4 li2 xi1 。

## 注释

## 译文

## 赏析
