---
id: li-bai-gu-chui-qu-ci-jiang-jin-jiu
title: 鼓吹曲辭 將進酒
titlePinyin: gu3 chui1 qu3 ci2   jiang1 jin4 jiu3
titleSlug: gu-chui-qu-ci-jiang-jin-jiu
author: 李白
authorPinyin: li3 bai2
authorSlug: li-bai
dynasty: 宋
dynastyPinyin: song4
dynastySlug: song
tags: []
---

## 正文

- 君不見黃河之水天上來，奔流到海不復回。
- 君不見高堂明鏡悲白髮，朝如青絲暮成雪。
- 人生得意須盡歡，莫使金尊空對月。
- 天生我材必有用，千金散盡還復來。
- 烹羊宰牛且爲樂，會須一飲三百杯。
- 岑夫子，丹丘生，將進酒，杯莫停。
- 與君歌一曲，請君爲我側耳聽。
- 鐘鼓饌玉不足貴，但願長醉不復醒。
- 古來聖賢皆寂寞，惟有飲者留其名。
- 陳王昔時宴平樂，斗酒十千恣歡謔。
- 主人何爲言少錢，徑須酤取對君酌。
- 五花馬，千金裘，呼兒將出換美酒，與爾同銷萬古愁。

## 拼音

- jun1 bu2 jian4 huang2 he2 zhi1 shui3 tian1 shang4 lai2 ， ben1 liu2 dao4 hai3 bu2 fu4 hui2 。
- jun1 bu2 jian4 gao1 tang2 ming2 jing4 bei1 bai2 fa4 ， chao2 ru2 qing1 si1 mu4 cheng2 xue3 。
- ren2 sheng1 de2 yi4 xu1 jin4 huan1 ， mo4 shi3 jin1 zun1 kong1 dui4 yue4 。
- tian1 sheng1 wo3 cai2 bi4 you3 yong4 ， qian1 jin1 san4 jin4 huan2 fu4 lai2 。
- peng1 yang2 zai3 niu2 qie3 wei2 le4 ， hui4 xu1 yi4 yin3 san1 bai3 bei1 。
- cen2 fu1 zi3 ， dan1 qiu1 sheng1 ， jiang1 jin4 jiu3 ， bei1 mo4 ting2 。
- yu3 jun1 ge1 yi4 qu3 ， qing3 jun1 wei2 wo3 ce4 er3 ting1 。
- zhong1 gu3 zhuan4 yu4 bu4 zu2 gui4 ， dan4 yuan4 chang2 zui4 bu2 fu4 xing3 。
- gu3 lai2 sheng4 xian2 jie1 ji4 mo4 ， wei2 you3 yin3 zhe3 liu2 qi2 ming2 。
- chen2 wang2 xi1 shi2 yan4 ping2 le4 ， dou4 jiu3 shi2 qian1 zi4 huan1 xue4 。
- zhu3 ren2 he2 wei2 yan2 shao3 qian2 ， jing4 xu1 gu1 qu3 dui4 jun1 zhuo2 。
- wu3 hua1 ma3 ， qian1 jin1 qiu2 ， hu1 er2 jiang1 chu1 huan4 mei3 jiu3 ， yu3 er3 tong2 xiao1 wan4 gu3 chou2 。

## 注释

## 译文

## 赏析
