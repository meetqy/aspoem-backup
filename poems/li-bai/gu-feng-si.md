---
id: li-bai-gu-feng-si
title: 古風 四
titlePinyin: gu3 feng1   si4
titleSlug: gu-feng-si
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: []
---

## 正文

- 鳳飛九千仞，五章備綵珍。
- 銜書且虛歸，空入周與秦。
- 橫絕歷四海，所居未得鄰。
- 吾營紫河車，千載落風塵。
- 藥物秘海嶽，採鉛青溪濱。
- 時登大樓山，舉手望仙真。
- 羽駕滅去影，飆車絕廻輪。
- 尚恐丹液遲，志願不及申。
- 徒霜鏡中髮，羞彼鶴上人。
- 桃李何處開，此花非我春。
- 唯應清都境，長與韓衆親。

## 拼音

- feng4 fei1 jiu3 qian1 ren4 ， wu3 zhang1 bei4 cai3 zhen1 。
- xian2 shu1 qie3 xu1 gui1 ， kong1 ru4 zhou1 yu3 qin2 。
- heng2 jue2 li4 si4 hai3 ， suo3 ju1 wei4 de2 lin2 。
- wu2 ying2 zi3 he2 ju1 ， qian1 zai4 luo4 feng1 chen2 。
- yao4 wu4 mi4 hai3 yue4 ， cai3 qian1 qing1 xi1 bin1 。
- shi2 deng1 da4 lou2 shan1 ， ju3 shou3 wang4 xian1 zhen1 。
- yu3 jia4 mie4 qu4 ying3 ， biao1 ju1 jue2 hui2 lun2 。
- shang4 kong3 dan1 ye4 chi2 ， zhi4 yuan4 bu4 ji2 shen1 。
- tu2 shuang1 jing4 zhong1 fa4 ， xiu1 bi3 he4 shang4 ren2 。
- tao2 li3 he2 chu3 kai1 ， ci3 hua1 fei1 wo3 chun1 。
- wei2 ying1 qing1 dou1 jing4 ， chang2 yu3 han2 zhong4 qin1 。

## 注释

## 译文

## 赏析
