---
id: li-bai-shang-huang-xi-xun-nan-jing-ge-shi-shou
title: 上皇西巡南京歌十首
titlePinyin: shang4 huang2 xi1 xun2 nan2 jing1 ge1 shi2 shou3
titleSlug: shang-huang-xi-xun-nan-jing-ge-shi-shou
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: []
---

## 正文

- 胡塵輕拂建章台，聖主西巡蜀道來。
- 劍壁門高五千尺，石為樓閣九天開。
- 九天開出一成都，萬戶千門入畫圖。
- 草樹雲山如錦繡，秦川得及此間無。
- 華陽春樹號新豐，行入新都若舊宮。
- 柳色未饒秦地綠，花光不減上陽紅。
- 誰道君王行路難，六龍西幸萬人歡。
- 地轉錦江成渭水，天回玉壘作長安。
- 萬國同風共一時，錦江何謝曲江池。
- 石鏡更明天上月，後宮親得照蛾眉。
- 濯錦清江萬里流，雲帆龍舸下揚州。
- 北地雖誇上林苑，南京還有散花樓。
- 錦水東流繞錦城，星橋北掛象天星。
- 四海此中朝聖主，峨眉山下列仙庭。
- 秦開蜀道置金牛，漢水元通星漢流。
- 天子一行遺聖跡，錦城長作帝王州。
- 水綠天青不起塵，風光和暖勝三秦。
- 萬國煙花隨玉輦，西來添作錦江春。
- 劍閣重關蜀北門，上皇歸馬若雲屯。
- 少帝長安開紫極，雙懸日月照乾坤。

## 拼音

- hu2 chen2 qing1 fu2 jian4 zhang1 tai2 ， sheng4 zhu3 xi1 xun2 shu3 dao4 lai2 。
- jian4 bi4 men2 gao1 wu3 qian1 chi3 ， shi2 wei2 lou2 ge2 jiu3 tian1 kai1 。
- jiu3 tian1 kai1 chu1 yi4 cheng2 du1 ， wan4 hu4 qian1 men2 ru4 hua4 tu2 。
- cao3 shu4 yun2 shan1 ru2 jin3 xiu4 ， qin2 chuan1 de2 ji2 ci3 jian4 wu2 。
- hua2 yang2 chun1 shu4 hao4 xin1 feng1 ， xing2 ru4 xin1 dou1 ruo4 jiu4 gong1 。
- liu3 se4 wei4 rao2 qin2 di4 lü4 ， hua1 guang1 bu4 jian3 shang4 yang2 hong2 。
- shui2 dao4 jun1 wang2 xing2 lu4 nan2 ， liu4 long2 xi1 xing4 wan4 ren2 huan1 。
- di4 zhuan3 jin3 jiang1 cheng2 wei4 shui3 ， tian1 hui2 yu4 lei3 zuo4 chang2 an1 。
- wan4 guo2 tong2 feng1 gong4 yi4 shi2 ， jin3 jiang1 he2 xie4 qu3 jiang1 chi2 。
- shi2 jing4 geng4 ming2 tian1 shang4 yue4 ， hou4 gong1 qin1 de2 zhao4 e2 mei2 。
- zhuo2 jin3 qing1 jiang1 wan4 li3 liu2 ， yun2 fan1 long2 ge3 xia4 yang2 zhou1 。
- bei3 di4 sui1 kua1 shang4 lin2 yuan4 ， nan2 jing1 huan2 you3 san4 hua1 lou2 。
- jin3 shui3 dong1 liu2 rao4 jin3 cheng2 ， xing1 qiao2 bei3 gua4 xiang4 tian1 xing1 。
- si4 hai3 ci3 zhong1 chao2 sheng4 zhu3 ， e2 mei2 shan1 xia4 lie4 xian1 ting2 。
- qin2 kai1 shu3 dao4 zhi4 jin1 niu2 ， han4 shui3 yuan2 tong1 xing1 han4 liu2 。
- tian1 zi3 yi4 hang2 yi2 sheng4 ji4 ， jin3 cheng2 chang2 zuo4 di4 wang2 zhou1 。
- shui3 lü4 tian1 qing1 bu4 qi3 chen2 ， feng1 guang1 he2 nuan3 sheng4 san1 qin2 。
- wan4 guo2 yan1 hua1 sui2 yu4 nian3 ， xi1 lai2 tian1 zuo4 jin3 jiang1 chun1 。
- jian4 ge2 zhong4 guan1 shu3 bei3 men2 ， shang4 huang2 gui1 ma3 ruo4 yun2 tun2 。
- shao4 di4 chang2 an1 kai1 zi3 ji2 ， shuang1 xuan2 ri4 yue4 zhao4 qian2 kun1 。

## 注释

## 译文

## 赏析
