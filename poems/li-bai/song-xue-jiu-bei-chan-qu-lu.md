---
id: li-bai-song-xue-jiu-bei-chan-qu-lu
title: 送薛九被讒去魯
titlePinyin: song4 xue1 jiu3 bei4 chan2 qu4 lu3
titleSlug: song-xue-jiu-bei-chan-qu-lu
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 宋人不辨玉，魯賤東家丘。
- 我笑薛夫子，胡爲兩地遊。
- 黃金消衆口，白璧竟難投。
- 梧桐生蒺藜，綠竹乏佳實。
- 鳳凰宿誰家，遂與羣雞匹。
- 田家養老馬，窮士歸其門。
- 蛾眉笑躄者，賓客去平原。
- 却斬美人首，三千還駿奔。
- 毛公一挺劒，楚趙兩相存。
- 孟嘗習狡兔，三窟賴馮諼。
- 信陵奪兵符，爲用侯生言。
- 春申一何愚，刎首爲李園。
- 賢哉四公子，撫掌黃泉裏。
- 借問笑何人，笑人不好士。
- 爾去且勿諠，桃李竟何言。
- 沙丘無漂母，誰肯飯王孫。

## 拼音

- song4 ren2 bu2 bian4 yu4 ， lu3 jian4 dong1 jia1 qiu1 。
- wo3 xiao4 xue1 fu1 zi3 ， hu2 wei2 liang3 di4 you2 。
- huang2 jin1 xiao1 zhong4 kou3 ， bai2 bi4 jing4 nan2 tou2 。
- wu2 tong2 sheng1 ji2 li2 ， lü4 zhu2 fa2 jia1 shi2 。
- feng4 huang2 su4 shui2 jia1 ， sui4 yu3 qun2 ji1 pi3 。
- tian2 jia1 yang3 lao3 ma3 ， qiong2 shi4 gui1 qi2 men2 。
- e2 mei2 xiao4 bi4 zhe3 ， bin1 ke4 qu4 ping2 yuan2 。
- que4 zhan3 mei3 ren2 shou3 ， san1 qian1 huan2 jun4 ben1 。
- mao2 gong1 yi4 ting3 jian4 ， chu3 zhao4 liang3 xiang1 cun2 。
- meng4 chang2 xi2 jiao3 tu4 ， san1 ku1 lai4 feng2 xuan1 。
- xin4 ling2 duo2 bing1 fu2 ， wei2 yong4 hou2 sheng1 yan2 。
- chun1 shen1 yi4 he2 yu2 ， wen3 shou3 wei2 li3 yuan2 。
- xian2 zai1 si4 gong1 zi3 ， fu3 zhang3 huang2 quan2 li3 。
- jie4 wen4 xiao4 he2 ren2 ， xiao4 ren2 bu4 hao3 shi4 。
- er3 qu4 qie3 wu4 xuan1 ， tao2 li3 jing4 he2 yan2 。
- sha1 qiu1 wu2 piao1 mu3 ， shui2 ken3 fan4 wang2 sun1 。

## 注释

## 译文

## 赏析
