---
id: li-bai-liang-yuan-yin
title: 梁園吟
titlePinyin: liang2 yuan2 yin2
titleSlug: liang-yuan-yin
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: []
---

## 正文

- 我浮黃雲去京闕，挂席欲進波連山。
- 天長水闊厭遠涉，訪古始及平臺間。
- 平臺爲客憂思多，對酒遂作梁園歌。
- 却憶蓬池阮公詠，因吟淥水揚洪波。
- 洪波浩蕩迷舊國，路遠西歸安可得。
- 人生達命豈暇愁，且飲美酒登高樓。
- 平頭奴子搖大扇，五月不熱疑清秋。
- 玉盤楊梅爲君設，吳鹽如花皎白雪。
- 持鹽把酒但飲之，莫學夷齊事高潔。
- 昔人豪貴信陵君，今人耕種信陵墳。
- 荒城虛照碧山月，古木盡入蒼梧雲。
- 粱王宮闕今安在？枚馬先歸不相待。
- 舞影歌聲散綠池，空餘汴水東流海。
- 沈吟此事淚滿衣，黃金買醉未能歸。
- 連呼五白行六博，分曹賭酒酣馳輝。
- 歌且謠，意方遠，東山高臥時起來，欲濟蒼生未應晚。

## 拼音

- wo3 fu2 huang2 yun2 qu4 jing1 que4 ， gua4 xi2 yu4 jin4 bo1 lian2 shan1 。
- tian1 chang2 shui3 kuo4 yan4 yuan3 she4 ， fang3 gu3 shi3 ji2 ping2 tai2 jian4 。
- ping2 tai2 wei2 ke4 you1 si1 duo1 ， dui4 jiu3 sui4 zuo4 liang2 yuan2 ge1 。
- que4 yi4 peng2 chi2 ruan3 gong1 yong3 ， yin1 yin2 lu4 shui3 yang2 hong2 bo1 。
- hong2 bo1 hao4 dang4 mi2 jiu4 guo2 ， lu4 yuan3 xi1 gui1 an1 ke3 de2 。
- ren2 sheng1 da2 ming4 qi3 xia2 chou2 ， qie3 yin3 mei3 jiu3 deng1 gao1 lou2 。
- ping2 tou2 nu2 zi3 yao2 da4 shan4 ， wu3 yue4 bu2 re4 yi2 qing1 qiu1 。
- yu4 pan2 yang2 mei2 wei2 jun1 she4 ， wu2 yan2 ru2 hua1 jiao3 bai2 xue3 。
- chi2 yan2 ba3 jiu3 dan4 yin3 zhi1 ， mo4 xue2 yi2 qi2 shi4 gao1 jie2 。
- xi1 ren2 hao2 gui4 xin4 ling2 jun1 ， jin1 ren2 geng1 zhong3 xin4 ling2 fen2 。
- huang1 cheng2 xu1 zhao4 bi4 shan1 yue4 ， gu3 mu4 jin4 ru4 cang1 wu2 yun2 。
- liang2 wang2 gong1 que4 jin1 an1 zai4 ？ mei2 ma3 xian1 gui1 bu4 xiang1 dai4 。
- wu3 ying3 ge1 sheng1 san4 lü4 chi2 ， kong1 yu2 bian4 shui3 dong1 liu2 hai3 。
- shen3 yin2 ci3 shi4 lei4 man3 yi1 ， huang2 jin1 mai3 zui4 wei4 neng2 gui1 。
- lian2 hu1 wu3 bai2 xing2 liu4 bo2 ， fen1 cao2 du3 jiu3 han1 chi2 hui1 。
- ge1 qie3 yao2 ， yi4 fang1 yuan3 ， dong1 shan1 gao1 wo4 shi2 qi3 lai2 ， yu4 ji4 cang1 sheng1 wei4 ying1 wan3 。

## 注释

## 译文

## 赏析
