---
id: li-bai-he-lu-shi-yu-tong-tang-qu
title: 和盧侍御通塘曲
titlePinyin: he2 lu2 shi4 yu4 tong1 tang2 qu3
titleSlug: he-lu-shi-yu-tong-tang-qu
author: 李白
authorPinyin: li3 bai2
authorSlug: li-bai
dynasty: 唐
dynastyPinyin: tang2
dynastySlug: tang
tags: []
---

## 正文

- 君誇通塘好，通塘勝耶溪。
- 通塘在何處，遠在尋陽西。
- 青蘿嫋嫋挂烟樹，白鷴處處聚沙堤。
- 石門中斷平湖出，百丈金潭照雲日。
- 何處滄浪垂釣翁，鼓櫂漁歌趣非一。
- 相逢不相識，出沒繞通塘。
- 浦邊清水明素足，別有浣沙吳女郎。
- 行盡綠潭潭轉幽，疑是武陵春碧流。
- 秦人雞犬桃花裏，將比通塘渠見羞。
- 通塘不忍別，十去九遲回。
- 偶逢佳境心已醉，忽有一鳥從天來。
- 月出青山送行子，四邊苦竹秋聲起。
- 長吟白雪望星河，雙垂兩足揚素波。
- 梁鴻德耀會稽日，寧知此中樂事多。

## 拼音

- jun1 kua1 tong1 tang2 hao3 ， tong1 tang2 sheng4 ye1 xi1 。
- tong1 tang2 zai4 he2 chu3 ， yuan3 zai4 xun2 yang2 xi1 。
- qing1 luo2 niao3 niao3 gua4 yan1 shu4 ， bai2 xian2 chu3 chu3 ju4 sha1 di1 。
- shi2 men2 zhong1 duan4 ping2 hu2 chu1 ， bai3 zhang4 jin1 tan2 zhao4 yun2 ri4 。
- he2 chu3 cang1 lang4 chui2 diao4 weng1 ， gu3 zhao4 yu2 ge1 qu4 fei1 yi1 。
- xiang1 feng2 bu4 xiang1 shi2 ， chu1 mei2 rao4 tong1 tang2 。
- pu3 bian1 qing1 shui3 ming2 su4 zu2 ， bie2 you3 huan4 sha1 wu2 nü3 lang2 。
- xing2 jin4 lü4 tan2 tan2 zhuan3 you1 ， yi2 shi4 wu3 ling2 chun1 bi4 liu2 。
- qin2 ren2 ji1 quan3 tao2 hua1 li3 ， jiang1 bi3 tong1 tang2 qu2 jian4 xiu1 。
- tong1 tang2 bu4 ren3 bie2 ， shi2 qu4 jiu3 chi2 hui2 。
- ou3 feng2 jia1 jing4 xin1 yi3 zui4 ， hu1 you3 yi4 niao3 cong2 tian1 lai2 。
- yue4 chu1 qing1 shan1 song4 xing2 zi3 ， si4 bian1 ku3 zhu2 qiu1 sheng1 qi3 。
- chang2 yin2 bai2 xue3 wang4 xing1 he2 ， shuang1 chui2 liang3 zu2 yang2 su4 bo1 。
- liang2 hong2 de2 yao4 hui4 ji1 ri4 ， ning2 zhi1 ci3 zhong1 le4 shi4 duo1 。

## 注释

## 译文

## 赏析
