---
id: chen-zao-zhu-mi-xing
title: 竹米行
titlePinyin: zhu2 mi3 xing2
titleSlug: zhu-mi-xing
author: 陳造
authorPinyin: chen2 zao4
authorSlug: chen-zao
dynasty: 宋
dynastyPinyin: song4
dynastySlug: song
tags: []
---

## 正文

- 竹君亢宗擅楚墟，一一脩聳山澤臞。
- 風流秀整與世殊，楚俗食息皆爾須。
- 薪之籬之且籧篨，笲筥箱篚䉉籃笯。
- 溝瓦厥祖羹其雛，隨索斯獲掇諸塗。
- 今歲麥秋旱歲餘，得麥僅足償官租。
- 竹君憫農如士夫，著花結實千林俱。
- 密砌玉粒綴旒珠，株株擷取雖錙銖。
- 彌頃亙畝無閑株，磑磨蒸炊勝雕胡。
- 鄰里乞索水火如，坐令顰蹙興歌呼。
- 野叟好事能分吾，香清而洌甘而腴。
- 此君行能不一書，此惠及物旋就枯。
- 摩頂放踵忘其軀，所學無乃墨者徒。
- 老子苟祿天之隅，袖手無策蘇𡞦孤，投匕三嘆吾慙渠。

## 拼音

- zhu2 jun1 kang4 zong1 shan4 chu3 xu1 ， yi1 yi1 xiu1 song3 shan1 ze2 qu2 。
- feng1 liu2 xiu4 zheng3 yu3 shi4 shu1 ， chu3 su2 shi2 xi1 jie1 er3 xu1 。
- xin1 zhi1 li2 zhi1 qie3 qu2 chu2 ， fan2 ju3 xiang1 fei3 䉉 lan2 nu2 。
- gou1 wa3 jue2 zu3 geng1 qi2 chu2 ， sui2 suo3 si1 huo4 duo1 zhu1 tu2 。
- jin1 sui4 mai4 qiu1 han4 sui4 yu2 ， de2 mai4 jin3 zu2 chang2 guan1 zu1 。
- zhu2 jun1 min3 nong2 ru2 shi4 fu1 ， zhu4 hua1 jie2 shi2 qian1 lin2 ju4 。
- mi4 qi4 yu4 li4 zhui4 liu2 zhu1 ， zhu1 zhu1 xie2 qu3 sui1 zi1 zhu1 。
- mi2 qing3 gen4 mu3 wu2 xian2 zhu1 ， wei4 mo2 zheng1 chui1 sheng4 diao1 hu2 。
- lin2 li3 qi3 suo3 shui3 huo3 ru2 ， zuo4 ling4 pin2 cu4 xing1 ge1 hu1 。
- ye3 sou3 hao3 shi4 neng2 fen1 wu2 ， xiang1 qing1 er2 lie4 gan1 er2 yu2 。
- ci3 jun1 xing2 neng2 bu4 yi4 shu1 ， ci3 hui4 ji2 wu4 xuan2 jiu4 ku1 。
- mo2 ding3 fang4 zhong3 wang4 qi2 qu1 ， suo3 xue2 wu2 nai3 mo4 zhe3 tu2 。
- lao3 zi3 gou3 lu4 tian1 zhi1 yu2 ， xiu4 shou3 wu2 ce4 su1 𡞦 gu1 ， tou2 bi3 san1 tan4 wu2 can2 qu2 。

## 注释

## 译文

## 赏析
