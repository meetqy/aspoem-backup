---
id: chen-zao-ming-fei-qu
title: 明妃曲
titlePinyin: ming2 fei1 qu3
titleSlug: ming-fei-qu
author: 陳造
authorPinyin: chen2 zao4
authorSlug: chen-zao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 漢宮第一人，只合侍天子。
- 四絃春風手，可用入胡耳。
- 天生國艷或爲累，金賂畫工寧不耻。
- 玉顔初作萬里行，朔風黧面邊塵昏。
- 路人私語淚棲睫，况妾去國懷君恩。
- 穹廬漸耐胡天冷，政復難忘心耿耿。
- 夜深拜月望長安，顧嘆當時未央影。
- 胡雛酌酒單于舞，銘肺千年朝漢主。
- 傳聞上谷與蕭關，自頃耕桑皆樂土。
- 向來屯餉仍繒絮，廟算年年關聖慮。
- 但令黄屋不宵衣，埋骨龍荒妾其所。

## 拼音

- han4 gong1 di4 yi1 ren2 ， zhi1 he2 shi4 tian1 zi3 。
- si4 xian2 chun1 feng1 shou3 ， ke3 yong4 ru4 hu2 er3 。
- tian1 sheng1 guo2 yan4 huo4 wei2 lei4 ， jin1 lu4 hua4 gong1 ning2 bu4 chi3 。
- yu4 yan2 chu1 zuo4 wan4 li3 xing2 ， shuo4 feng1 li2 mian4 bian1 chen2 hun1 。
- lu4 ren2 si1 yu3 lei4 qi1 jie2 ， kuang4 qie4 qu4 guo2 huai2 jun1 en1 。
- qiong2 lu2 jian4 nai4 hu2 tian1 leng3 ， zheng4 fu4 nan2 wang4 xin1 geng3 geng3 。
- ye4 shen1 bai4 yue4 wang4 chang2 an1 ， gu4 tan4 dang1 shi2 wei4 yang1 ying3 。
- hu2 chu2 zhuo2 jiu3 dan1 yu2 wu3 ， ming2 fei4 qian1 nian2 chao2 han4 zhu3 。
- chuan2 wen2 shang4 gu3 yu3 xiao1 guan1 ， zi4 qing3 geng1 sang1 jie1 le4 tu3 。
- xiang4 lai2 tun2 xiang3 reng2 zeng1 xu4 ， miao4 suan4 nian2 nian2 guan1 sheng4 lü4 。
- dan4 ling4 huang2 wu1 bu4 xiao1 yi1 ， mai2 gu3 long2 huang1 qie4 qi2 suo3 。

## 注释

## 译文

## 赏析
