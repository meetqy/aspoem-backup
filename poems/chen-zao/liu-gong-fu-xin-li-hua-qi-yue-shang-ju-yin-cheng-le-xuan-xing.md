---
id: chen-zao-liu-gong-fu-xin-li-hua-qi-yue-shang-ju-yin-cheng-le-xuan-xing
title: 劉公父新理花畦約賞菊因成樂軒行
titlePinyin: liu2 gong1 fu4 xin1 li3 hua1 qi2 yue1 shang3 ju2 yin1 cheng2 le4 xuan1 xing2
titleSlug: liu-gong-fu-xin-li-hua-qi-yue-shang-ju-yin-cheng-le-xuan-xing
author: 陳藻
authorPinyin: chen2 zao3
authorSlug: chen-zao
dynasty: 宋
dynastyPinyin: song4
dynastySlug: song
tags: []
---

## 正文

- 舊屋早易主，新椽辦無錢。
- 帡幪託親友，蹉跎經歲年。
- 碎累入安宅，隻身出隨緣。
- 引腹挂蛛網，移簷餌羽鮮。
- 所愧歷游賞，不勞携饌筵。
- 美名吾敢僣，茂實衆推先。
- 但名長樂郡，誰擬地行仙。
- 玉融未遍眼，銀髮久垂肩。
- 何況縣十二，欲周里數千。
- 軒齋或寄寓，宿食輒留連。
- 公父白日暇，後園清興牽。
- 種花成趣易，席草覺情宣。
- 犬雞交巷陌，風月自林泉。
- 匼匝山圍野，晴明霞散天。
- 紅萸把雖過，黄菊采猶憐。
- 詠我昔文賦，泛渠今酒舡。

## 拼音

- jiu4 wu1 zao3 yi4 zhu3 ， xin1 chuan2 ban4 wu2 qian2 。
- ping2 meng2 tuo1 qin1 you3 ， cuo1 tuo2 jing1 sui4 nian2 。
- sui4 lei4 ru4 an1 zhai2 ， zhi1 shen1 chu1 sui2 yuan2 。
- yin3 fu4 gua4 zhu1 wang3 ， yi2 yan2 er3 yu3 xian1 。
- suo3 kui4 li4 you2 shang3 ， bu4 lao2 xie2 zhuan4 yan2 。
- mei3 ming2 wu2 gan3 tie3 ， mao4 shi2 zhong4 tui1 xian1 。
- dan4 ming2 chang2 le4 jun4 ， shui2 ni3 di4 xing2 xian1 。
- yu4 rong2 wei4 bian4 yan3 ， yin2 fa4 jiu3 chui2 jian1 。
- he2 kuang4 xian4 shi2 er4 ， yu4 zhou1 li3 shu4 qian1 。
- xuan1 zhai1 huo4 ji4 yu4 ， su4 shi2 zhe2 liu2 lian2 。
- gong1 fu4 bai2 ri4 xia2 ， hou4 yuan2 qing1 xing1 qian1 。
- zhong3 hua1 cheng2 qu4 yi4 ， xi2 cao3 jue2 qing2 xuan1 。
- quan3 ji1 jiao1 xiang4 mo4 ， feng1 yue4 zi4 lin2 quan2 。
- ke1 za1 shan1 wei2 ye3 ， qing2 ming2 xia2 san4 tian1 。
- hong2 yu2 ba3 sui1 guo4 ， huang2 ju2 cai3 you2 lian2 。
- yong3 wo3 xi1 wen2 fu4 ， fan4 qu2 jin1 jiu3 chuan2 。

## 注释

## 译文

## 赏析
