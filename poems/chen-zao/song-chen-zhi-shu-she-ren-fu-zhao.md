---
id: chen-zao-song-chen-zhi-shu-she-ren-fu-zhao
title: 送陳智叔舍人赴召
titlePinyin: song4 chen2 zhi4 shu1 she4 ren2 fu4 zhao4
titleSlug: song-chen-zhi-shu-she-ren-fu-zhao
author: 陳藻
authorPinyin: chen2 zao3
authorSlug: chen-zao
dynasty: 宋
dynastyPinyin: song4
dynastySlug: song
tags: []
---

## 正文

- 紫袍入手閏兩周，黄紙除書作郡侯。
- 後薪莫訝還居上，巨魚直是能吞舟。
- 蕭何乃知天下信，魯人祇道東家丘。
- 到了公評難嫉忌，遠皆敬服近何尤。
- 器識高明官令顯，羞作軟媚隨波流。
- 膽略肯因權勢屈，事機果中日前籌。
- 鴻飛似退正仙翼，不蓍不龜心有眸。
- 兵形敵計何英識，胍絡豈從經外紬。
- 友于根自惟孝發，論語尚書政所由。
- 君於骨髓已先得，字是皮毛剝便投。
- 强收老淚且分袂，情共斯文苑囿留。

## 拼音

- zi3 pao2 ru4 shou3 run4 liang3 zhou1 ， huang2 zhi3 chu2 shu1 zuo4 jun4 hou2 。
- hou4 xin1 mo4 ya4 huan2 ju1 shang4 ， ju4 yu2 zhi2 shi4 neng2 tun1 zhou1 。
- xiao1 he2 nai3 zhi1 tian1 xia4 xin4 ， lu3 ren2 qi2 dao4 dong1 jia1 qiu1 。
- dao4 le0 gong1 ping2 nan2 ji2 ji4 ， yuan3 jie1 jing4 fu2 jin4 he2 you2 。
- qi4 shi2 gao1 ming2 guan1 ling4 xian3 ， xiu1 zuo4 ruan3 mei4 sui2 bo1 liu2 。
- dan3 lüe4 ken3 yin1 quan2 shi4 qu1 ， shi4 ji1 guo3 zhong1 ri4 qian2 chou2 。
- hong2 fei1 si4 tui4 zheng4 xian1 yi4 ， bu4 shi1 bu4 gui1 xin1 you3 mou2 。
- bing1 xing2 di2 ji4 he2 ying1 shi2 ， gua1 luo4 qi3 cong2 jing1 wai4 chou1 。
- you3 yu2 gen1 zi4 wei2 xiao4 fa1 ， lun4 yu3 shang4 shu1 zheng4 suo3 you2 。
- jun1 wu1 gu3 sui3 yi3 xian1 de2 ， zi4 shi4 pi2 mao2 bao1 bian4 tou2 。
- qiang2 shou1 lao3 lei4 qie3 fen1 mei4 ， qing2 gong4 si1 wen2 yuan4 you4 liu2 。

## 注释

## 译文

## 赏析
