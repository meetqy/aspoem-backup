---
id: chen-zao-xie-zhai-yuan-qing-shi-juan-jian-tou
title: 謝翟元卿詩卷見投
titlePinyin: xie4 zhai2 yuan2 qing1 shi1 juan4 jian4 tou2
titleSlug: xie-zhai-yuan-qing-shi-juan-jian-tou
author: 陳造
authorPinyin: chen2 zao4
authorSlug: chen-zao
dynasty: 宋
dynastyPinyin: song4
dynastySlug: song
tags: []
---

## 正文

- 從君只比羊胛熟，得詩已可牛腰束。
- 誰言此老四壁立，襞積錦繡羅羣玉。
- 晨興諷誦暮編綴，未覺饑雷隠枵腹。
- 我生嗜學類貪夫，婪酣欲訴南山竹。
- 詩人到眼輒自慰，句法得君今意足。
- 向來玄鑰笑談啟，大勝幾年膏火讀。
- 駸駸警我欲川增，前之汗漫今邊幅。
- 頗嗟詩客千鈞筆，不博長安一囊粟。
- 人不求君君不即，高卧窮鄉數椽屋。
- 苦無好事問奇字，寂寞寒庖供苜蓿。
- 長篇短韻寫不平，日使貧交得驪目。
- 握瑜不價自應爾，有底汲汲須圓曲。
- 我有鴟夷繫短轅，持澆胸中三萬軸。
- 尚恨不作多田翁，秔糯分君歲千斛。

## 拼音

- cong2 jun1 zhi1 bi3 yang2 jia3 shu2 ， de2 shi1 yi3 ke3 niu2 yao1 shu4 。
- shui2 yan2 ci3 lao3 si4 bi4 li4 ， bi4 ji1 jin3 xiu4 luo2 qun2 yu4 。
- chen2 xing1 feng3 song4 mu4 bian1 zhui4 ， wei4 jue2 ji1 lei2 yin3 xiao1 fu4 。
- wo3 sheng1 shi4 xue2 lei4 tan1 fu1 ， lan2 han1 yu4 su4 nan2 shan1 zhu2 。
- shi1 ren2 dao4 yan3 zhe2 zi4 wei4 ， ju4 fa3 de2 jun1 jin1 yi4 zu2 。
- xiang4 lai2 xuan2 yue4 xiao4 tan2 qi3 ， da4 sheng4 ji1 nian2 gao1 huo3 du2 。
- qin1 qin1 jing3 wo3 yu4 chuan1 zeng1 ， qian2 zhi1 han4 man4 jin1 bian1 fu2 。
- po1 jie1 shi1 ke4 qian1 jun1 bi3 ， bu4 bo2 chang2 an1 yi4 nang2 su4 。
- ren2 bu4 qiu2 jun1 jun1 bu4 ji2 ， gao1 wo4 qiong2 xiang1 shu4 chuan2 wu1 。
- ku3 wu2 hao3 shi4 wen4 qi2 zi4 ， ji4 mo4 han2 pao2 gong4 mu4 xu0 。
- chang2 pian1 duan3 yun4 xie3 bu4 ping2 ， ri4 shi3 pin2 jiao1 de2 li2 mu4 。
- wo4 yu2 bu2 jia4 zi4 ying1 er3 ， you3 di3 ji2 ji2 xu1 yuan2 qu3 。
- wo3 you3 chi1 yi2 xi4 duan3 yuan2 ， chi2 jiao1 xiong1 zhong1 san1 wan4 zhou2 。
- shang4 hen4 bu2 zuo4 duo1 tian2 weng1 ， jing1 nuo4 fen1 jun1 sui4 qian1 hu2 。

## 注释

## 译文

## 赏析
