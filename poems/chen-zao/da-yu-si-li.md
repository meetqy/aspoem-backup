---
id: chen-zao-da-yu-si-li
title: 答余司理
titlePinyin: da2 yu2 si1 li3
titleSlug: da-yu-si-li
author: 陳造
authorPinyin: chen2 zao4
authorSlug: chen-zao
dynasty: 宋
dynastyPinyin: song4
dynastySlug: song
tags: []
---

## 正文

- 緬懷海縣遊，不作千山隔。
- 雖償還俗債，茲復望霓厄。
- 孰知赫曦中，欻有油雲升。
- 六幕一汛掃，病骨如濯清。
- 西山殷其雷，晚溽尚雨意。
- 頗思雲巖宿，靜聽崩空勢。
- 靈湫貝爲宮，龍伯肯小留。
- 與翁寧兩心，當亦憂民憂。
- 願龍噓爲霖，彍電歸袖手。
- 免令山城民，議我拜土偶。
- 千里飫玉粒，秉穗周困窮。
- 牲肥酒如油，歲歲敬爲龍。

## 拼音

- mian3 huai2 hai3 xian4 you2 ， bu2 zuo4 qian1 shan1 ge2 。
- sui1 chang2 huan2 su2 zhai4 ， zi1 fu4 wang4 ni2 e4 。
- shu2 zhi1 he4 xi1 zhong1 ， chua1 you3 you2 yun2 sheng1 。
- liu4 mu4 yi2 xun4 sao3 ， bing4 gu3 ru2 zhuo2 qing1 。
- xi1 shan1 yin1 qi2 lei2 ， wan3 ru4 shang4 yu3 yi4 。
- po1 si1 yun2 yan2 su4 ， jing4 ting1 beng1 kong1 shi4 。
- ling2 qiu1 bei4 wei2 gong1 ， long2 bo2 ken3 xiao3 liu2 。
- yu3 weng1 ning2 liang3 xin1 ， dang1 yi4 you1 min2 you1 。
- yuan4 long2 xu1 wei2 lin2 ， guo1 dian4 gui1 xiu4 shou3 。
- mian3 ling4 shan1 cheng2 min2 ， yi4 wo3 bai4 tu3 ou3 。
- qian1 li3 yu4 yu4 li4 ， bing3 sui4 zhou1 kun4 qiong2 。
- sheng1 fei2 jiu3 ru2 you2 ， sui4 sui4 jing4 wei2 long2 。

## 注释

## 译文

## 赏析
