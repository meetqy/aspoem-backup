---
id: chen-zao-ci-wang-zhong-heng-shang-shu-lu-ming-yan-yun
title: 次王仲衡尚書鹿鳴宴韻
titlePinyin: ci4 wang2 zhong4 heng2 shang4 shu1 lu4 ming2 yan4 yun4
titleSlug: ci-wang-zhong-heng-shang-shu-lu-ming-yan-yun
author: 陳造
authorPinyin: chen2 zao4
authorSlug: chen-zao
dynasty: 宋
dynastyPinyin: song4
dynastySlug: song
tags: []
---

## 正文

- 儒冠幾經秦，士貴始藝祖。
- 英儁承上意，不止工造語。
- 文風逮列聖，秀異彌博取。
- 即今再太平，比屋務稽古。
- 先生國元老，曩亦原夫舉。
- 倚相能丘索，吉甫允文武。
- 後生藉膏馥，掉臂雄藝圃。
- 豈伊鄶無譏，敢睨大國楚。
- 諸生觀國光，名欲簉龍虎。
- 初非意敢料，顧爲公所與。
- 蕙蘭侈芳筵，肴核富雕俎。
- 酒行不待醉，闔坐喜欲舞。
- 妙句韋白前，拭目嗟未睹。
- 豪氣倏賈餘，舉舉陵天宇。
- 懸知三千牘，去作虹霓吐。
- 我坐廣文氈，勤拙初不補。
- 看揮修月刃，穩送摶風羽。
- 傳燈知道尊，食蔗記荼苦。
- 明年公東歸，商衡傅巖雨。
- 附翼偕渠儂，遠臣觀所主。

## 拼音

- ru2 guan1 ji1 jing1 qin2 ， shi4 gui4 shi3 yi4 zu3 。
- ying1 jun4 cheng2 shang4 yi4 ， bu4 zhi3 gong1 zao4 yu3 。
- wen2 feng1 dai3 lie4 sheng4 ， xiu4 yi4 mi2 bo2 qu3 。
- ji2 jin1 zai4 tai4 ping2 ， bi3 wu1 wu4 ji1 gu3 。
- xian1 sheng0 guo2 yuan2 lao3 ， nang3 yi4 yuan2 fu1 ju3 。
- yi3 xiang1 neng2 qiu1 suo3 ， ji2 fu3 yun3 wen2 wu3 。
- hou4 sheng1 jie4 gao1 fu4 ， diao4 bi4 xiong2 yi4 pu3 。
- qi3 yi1 kuai4 wu2 ji1 ， gan3 ni4 da4 guo2 chu3 。
- zhu1 sheng1 guan1 guo2 guang1 ， ming2 yu4 zao4 long2 hu3 。
- chu1 fei1 yi4 gan3 liao4 ， gu4 wei2 gong1 suo3 yu3 。
- hui4 lan2 chi3 fang1 yan2 ， yao2 he2 fu4 diao1 zu3 。
- jiu3 xing2 bu2 dai4 zui4 ， he2 zuo4 xi3 yu4 wu3 。
- miao4 ju4 wei2 bai2 qian2 ， shi4 mu4 jie1 wei4 du3 。
- hao2 qi4 shu1 jia3 yu2 ， ju3 ju3 ling2 tian1 yu3 。
- xuan2 zhi1 san1 qian1 du2 ， qu4 zuo4 hong2 ni2 tu3 。
- wo3 zuo4 guang3 wen2 zhan1 ， qin2 zhuo1 chu1 bu4 bu3 。
- kan4 hui1 xiu1 yue4 ren4 ， wen3 song4 tuan2 feng1 yu3 。
- chuan2 deng1 zhi1 dao4 zun1 ， shi2 zhe4 ji4 tu2 ku3 。
- ming2 nian2 gong1 dong1 gui1 ， shang1 heng2 fu4 yan2 yu3 。
- fu4 yi4 xie2 qu2 nong2 ， yuan3 chen2 guan1 suo3 zhu3 。

## 注释

## 译文

## 赏析
