---
id: chen-zao-huang-jing-yong-qi-shi
title: 黄景詠七十
titlePinyin: huang2 jing3 yong3 qi1 shi2
titleSlug: huang-jing-yong-qi-shi
author: 陳藻
authorPinyin: chen2 zao3
authorSlug: chen-zao
dynasty: 宋
dynastyPinyin: song4
dynastySlug: song
tags: []
---

## 正文

- 我纔弱冠出鄉閭，日漸回頭舊迹疎。
- 惟有鄉閭才德士，記在心胸如記書。
- 老來乍作龍門客，臭味訝君多似渠。
- 講論前輩三數公，果然少壯皆羣居。
- 因話隆興乾道事，恍惚此身棲故廬。
- 迺知場屋非巨網，却放鯤鯨爲逸魚。
- 不得浮名須得壽，人爵何如天爵有。
- 談禪會意一二言，遣興成詩千百首。
- 氣清形瘦力不羸，緩步登臨快如走。
- 夕陽曉雞神愈健，端坐縱談誰解糾。
- 今春七十休計年，此是神仙人識否。
- 生平但看神仙手，何曾把錢弄升斗。

## 拼音

- wo3 cai2 ruo4 guan4 chu1 xiang1 lü2 ， ri4 jian4 hui2 tou2 jiu4 ji4 shu1 。
- wei2 you3 xiang1 lü2 cai2 de2 shi4 ， ji4 zai4 xin1 xiong1 ru2 ji4 shu1 。
- lao3 lai2 zha4 zuo4 long2 men2 ke4 ， chou4 wei4 ya4 jun1 duo1 si4 qu2 。
- jiang3 lun4 qian2 bei4 san1 shu4 gong1 ， guo3 ran2 shao3 zhuang4 jie1 qun2 ju1 。
- yin1 hua4 long2 xing1 qian2 dao4 shi4 ， huang3 hu1 ci3 shen1 qi1 gu4 lu2 。
- nai3 zhi1 chang3 wu1 fei1 ju4 wang3 ， que4 fang4 kun1 jing1 wei2 yi4 yu2 。
- bu4 de2 fu2 ming2 xu1 de2 shou4 ， ren2 jue2 he2 ru2 tian1 jue2 you3 。
- tan2 shan4 hui4 yi4 yi1 er4 yan2 ， qian3 xing1 cheng2 shi1 qian1 bai3 shou3 。
- qi4 qing1 xing2 shou4 li4 bu4 lei2 ， huan3 bu4 deng1 lin2 kuai4 ru2 zou3 。
- xi1 yang2 xiao3 ji1 shen2 yu4 jian4 ， duan1 zuo4 zong4 tan2 shui2 jie3 jiu1 。
- jin1 chun1 qi1 shi2 xiu1 ji4 nian2 ， ci3 shi4 shen2 xian1 ren2 shi2 fou3 。
- sheng1 ping2 dan4 kan4 shen2 xian1 shou3 ， he2 ceng2 ba3 qian2 nong4 sheng1 dou3 。

## 注释

## 译文

## 赏析
