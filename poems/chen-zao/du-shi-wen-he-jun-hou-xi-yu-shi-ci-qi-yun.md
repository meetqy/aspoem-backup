---
id: chen-zao-du-shi-wen-he-jun-hou-xi-yu-shi-ci-qi-yun
title: 讀師文和郡侯喜雨詩次其韻
titlePinyin: du2 shi1 wen2 he2 jun4 hou2 xi3 yu3 shi1 ci4 qi2 yun4
titleSlug: du-shi-wen-he-jun-hou-xi-yu-shi-ci-qi-yun
author: 陳造
authorPinyin: chen2 zao4
authorSlug: chen-zao
dynasty: 宋
dynastyPinyin: song4
dynastySlug: song
tags: []
---

## 正文

- 濤波襄陵尚霖雨，龍伯不省田家苦。
- 官中出鏹瘞流尸，內地之民無宅土。
- 京邑本根枝外邦，渠儂枵虛闖官倉。
- 流亡可飽骨可肉，縣官仁愛吏慈祥。
- 古來畏天災無小，迄令百顰餘一笑。
- 陽愆陰伏誰致此，共說羣憸投有昊。
- 一昨雩禱飯不葷，神祠佛屋香炷氳。
- 霓望朝昏耐跼蹐，風傳真贋長紛紜。
- 我歸得同郡人樂，愍農喜雨收奇作。
- 想摩鯨牙凌浩蕩，更穿月脅翔遼邈。
- 吾邦不熟農告功，溜匙雲子行沾儂。
- 小兒解謝倩人誚，搜鎸徑欲分吾窮。
- 乃公拙無尺一召，他日當歸有先兆。
- 耕先耘後計未失，誰謂山林迹如掃。
- 世人二五不知十，赴爭奪場不遺力。
- 分表營營竟何補，截趾適屨山藏澤。
- 黄堂詩老民所天，秋來衢路有醉眠。
- 樂職未賦吾歉然，人言此筆須臞仙。
- 小草可錄寸有長，會從之遊據胡床。
- 蜂腰鶴膝容探湯，借兒茹胾升公堂。

## 拼音

- tao1 bo1 xiang1 ling2 shang4 lin2 yu3 ， long2 bo2 bu4 sheng3 tian2 jia1 ku3 。
- guan1 zhong1 chu1 qiang3 yi4 liu2 shi1 ， nei4 di4 zhi1 min2 wu2 zhai2 tu3 。
- jing1 yi4 ben3 gen1 zhi1 wai4 bang1 ， qu2 nong2 xiao1 xu1 chuang3 guan1 cang1 。
- liu2 wang2 ke3 bao3 gu3 ke3 rou4 ， xian4 guan1 ren2 ai4 li4 ci2 xiang2 。
- gu3 lai2 wei4 tian1 zai1 wu2 xiao3 ， qi4 ling4 bai3 pin2 yu2 yi2 xiao4 。
- yang2 qian1 yin1 fu2 shui2 zhi4 ci3 ， gong4 shuo1 qun2 xian1 tou2 you3 hao4 。
- yi4 zuo2 yu2 dao3 fan4 bu4 hun1 ， shen2 ci2 fo2 wu1 xiang1 zhu4 yun1 。
- ni2 wang4 chao2 hun1 nai4 ju2 ji2 ， feng1 chuan2 zhen1 yan4 chang2 fen1 yun2 。
- wo3 gui1 de2 tong2 jun4 ren2 le4 ， min3 nong2 xi3 yu3 shou1 qi2 zuo4 。
- xiang3 mo2 jing1 ya2 ling2 hao4 dang4 ， geng4 chuan1 yue4 xie2 xiang2 liao2 miao3 。
- wu2 bang1 bu4 shu2 nong2 gao4 gong1 ， liu1 chi2 yun2 zi3 xing2 zhan1 nong2 。
- xiao3 er2 jie3 xie4 qian4 ren2 qiao4 ， sou1 juan1 jing4 yu4 fen1 wu2 qiong2 。
- nai3 gong1 zhuo1 wu2 chi3 yi2 zhao4 ， ta1 ri4 dang1 gui1 you3 xian1 zhao4 。
- geng1 xian1 yun2 hou4 ji4 wei4 shi1 ， shui2 wei4 shan1 lin2 ji4 ru2 sao3 。
- shi4 ren2 er4 wu3 bu4 zhi1 shi2 ， fu4 zheng1 duo2 chang3 bu4 yi2 li4 。
- fen1 biao3 ying2 ying2 jing4 he2 bu3 ， jie2 zhi3 shi4 ju4 shan1 cang2 ze2 。
- huang2 tang2 shi1 lao3 min2 suo3 tian1 ， qiu1 lai2 qu2 lu4 you3 zui4 mian2 。
- le4 zhi2 wei4 fu4 wu2 qian4 ran2 ， ren2 yan2 ci3 bi3 xu1 qu2 xian1 。
- xiao3 cao3 ke3 lu4 cun4 you3 chang2 ， hui4 cong2 zhi1 you2 ju4 hu2 chuang2 。
- feng1 yao1 he4 xi1 rong2 tan4 tang1 ， jie4 er2 ru2 zi4 sheng1 gong1 tang2 。

## 注释

## 译文

## 赏析
