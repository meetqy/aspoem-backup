---
id: chen-zao-ci-yun-yang-zai-hua-shi-gang-yi-shi
title: 次韻楊宰花石綱遺石
titlePinyin: ci4 yun4 yang2 zai3 hua1 shi2 gang1 yi2 shi2
titleSlug: ci-yun-yang-zai-hua-shi-gang-yi-shi
author: 陳造
authorPinyin: chen2 zao4
authorSlug: chen-zao
dynasty: 宋
dynastyPinyin: song4
dynastySlug: song
tags: []
---

## 正文

- 令君藻翰輩古先，脫口一可樂石刊。
- 盍令珥筆草大冊，底用韻語談槐安。
- 一詩爲弔湖邊石，深感崇寧全盛日。
- 玉燭叶和黄道明，天扶休運非人力。
- 豐碑端合頌虞周，遠來近悅絕嘆愁。
- 有君無臣古所恨，殲佞嬉笑乘膠舟。
- 鴆心飴口諛聖主，漕石移花閙南土。
- 玲瓏蒼石中路棄，不見姦憸歐刀死。
- 此心安得此石頑，感物抱恨甘終天。
- 平日志願裹馬革，杖扶鬻茹吾衰年。

## 拼音

- ling4 jun1 zao3 han4 bei4 gu3 xian1 ， tuo1 kou3 yi4 ke3 le4 shi2 kan1 。
- he2 ling4 er3 bi3 cao3 da4 ce4 ， di3 yong4 yun4 yu3 tan2 huai2 an1 。
- yi4 shi1 wei2 diao4 hu2 bian1 shi2 ， shen1 gan3 chong2 ning2 quan2 sheng4 ri4 。
- yu4 zhu2 ye4 he2 huang2 dao4 ming2 ， tian1 fu2 xiu1 yun4 fei1 ren2 li4 。
- feng1 bei1 duan1 he2 song4 yu2 zhou1 ， yuan3 lai2 jin4 yue4 jue2 tan4 chou2 。
- you3 jun1 wu2 chen2 gu3 suo3 hen4 ， jian1 ning4 xi1 xiao4 cheng2 jiao1 zhou1 。
- zhen4 xin1 yi2 kou3 yu2 sheng4 zhu3 ， cao2 shi2 yi2 hua1 nao4 nan2 tu3 。
- ling2 long2 cang1 shi2 zhong1 lu4 qi4 ， bu2 jian4 jian1 xian1 ou1 dao1 si3 。
- ci3 xin1 an1 de2 ci3 shi2 wan2 ， gan3 wu4 bao4 hen4 gan1 zhong1 tian1 。
- ping2 ri4 zhi4 yuan4 guo3 ma3 ge2 ， zhang4 fu2 yu4 ru2 wu2 shuai1 nian2 。

## 注释

## 译文

## 赏析
