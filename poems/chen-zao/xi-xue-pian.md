---
id: chen-zao-xi-xue-pian
title: 喜雪篇
titlePinyin: xi3 xue3 pian1
titleSlug: xi-xue-pian
author: 陳造
authorPinyin: chen2 zao4
authorSlug: chen-zao
dynasty: 宋
dynastyPinyin: song4
dynastySlug: song
tags: []
---

## 正文

- 玄冥職寒事，庀職今幾時。
- 窮秋試雪似早計，冬令欲盡噤莫施。
- 風聲不怒日車近，客裘未綿河未澌。
- 吳門十萬家，心口同一疑。
- 天公行四序，暑寒各有宜。
- 歲云暮矣未見雪，嗣歲何以銷疹疵。
- 或云太湖龍，避靜扃神扉。
- 把弄明月坐貝闕，世間休戚吾何知。
- 瑶臺十二層，列坐萬玉妃。
- 屑瓊翦水亦戲事，仙界運指想不龜。
- 徒勞望切切，終竟來遲遲。
- 芹宮冰氏翁，見與俗異岐。
- 亦知仙人不作省事過，龍公肯如游惰兒。
- 顧此千里間，司命付吏師。
- 拊摩窮日力，日究仍夜思。
- 向來裸露各溫燠，一衾一絮公手之。
- 趙衰之日周比屋，更以晴日相融怡。
- 黄童白叟歌且舞，和聲協氣塤應箎。
- 羣仙飄然下，龍亦赴指麾。
- 先之汛灑五日雨，一雪不待公有祈。
- 花作坻壠絮作陣，雪爲翦刻風爲篩。
- 豈直冬溫要彈壓，抑令宿麥蒙沾滋。
- 去年豈無雪，雪神春不歸。
- 賑施不預計，熟視民饑羸。
- 他邦亦此雪，災祥果是非。
- 苦樂咫尺殊，滿聽民嗟咨。
- 孰知此雪瑞此土，邦之人兮建德之遊春臺嬉。
- 坡仙昔潁尾，喜雪憂民罷。
- 賦薪遺粟亦戶到，盛事未遠誰可追。
- 即今欲雪未雪已著念，挽回春意能先期。
- 擬揭蘇臺之仙惠慈術，請繼潁仙千古垂。
- 惜無師曠琴，幼眇絃吾詩。

## 拼音

- xuan2 ming2 zhi2 han2 shi4 ， pi3 zhi2 jin1 ji1 shi2 。
- qiong2 qiu1 shi4 xue3 si4 zao3 ji4 ， dong1 ling4 yu4 jin4 jin4 mo4 shi1 。
- feng1 sheng1 bu2 nu4 ri4 ju1 jin4 ， ke4 qiu2 wei4 mian2 he2 wei4 si1 。
- wu2 men2 shi2 wan4 jia1 ， xin1 kou3 tong2 yi4 yi2 。
- tian1 gong1 xing2 si4 xu4 ， shu3 han2 ge4 you3 yi2 。
- sui4 yun2 mu4 yi3 wei4 jian4 xue3 ， si4 sui4 he2 yi3 xiao1 zhen3 ci1 。
- huo4 yun2 tai4 hu2 long2 ， bi4 jing4 jiong1 shen2 fei1 。
- ba3 nong4 ming2 yue4 zuo4 bei4 que4 ， shi4 jian4 xiu1 qi1 wu2 he2 zhi1 。
- yao2 tai2 shi2 er4 ceng2 ， lie4 zuo4 wan4 yu4 fei1 。
- xie4 qiong2 jian3 shui3 yi4 xi4 shi4 ， xian1 jie4 yun4 zhi3 xiang3 bu4 gui1 。
- tu2 lao2 wang4 qie4 qie4 ， zhong1 jing4 lai2 chi2 chi2 。
- qin2 gong1 bing1 shi4 weng1 ， jian4 yu3 su2 yi4 qi2 。
- yi4 zhi1 xian1 ren2 bu2 zuo4 sheng3 shi4 guo4 ， long2 gong1 ken3 ru2 you2 duo4 er2 。
- gu4 ci3 qian1 li3 jian4 ， si1 ming4 fu4 li4 shi1 。
- fu3 mo2 qiong2 ri4 li4 ， ri4 jiu1 reng2 ye4 si1 。
- xiang4 lai2 luo3 lu4 ge4 wen1 yu4 ， yi4 qin1 yi2 xu4 gong1 shou3 zhi1 。
- zhao4 shuai1 zhi1 ri4 zhou1 bi3 wu1 ， geng4 yi3 qing2 ri4 xiang1 rong2 yi2 。
- huang2 tong2 bai2 sou3 ge1 qie3 wu3 ， he2 sheng1 xie2 qi4 xun1 ying1 chi2 。
- qun2 xian1 piao1 ran2 xia4 ， long2 yi4 fu4 zhi3 hui1 。
- xian1 zhi1 xun4 sa3 wu3 ri4 yu3 ， yi4 xue3 bu2 dai4 gong1 you3 qi2 。
- hua1 zuo4 di3 long3 xu4 zuo4 zhen4 ， xue3 wei2 jian3 ke4 feng1 wei2 shai1 。
- qi3 zhi2 dong1 wen1 yao4 dan4 ya1 ， yi4 ling4 su4 mai4 meng2 zhan1 zi1 。
- qu4 nian2 qi3 wu2 xue3 ， xue3 shen2 chun1 bu4 gui1 。
- zhen4 shi1 bu2 yu4 ji4 ， shu2 shi4 min2 ji1 lei2 。
- ta1 bang1 yi4 ci3 xue3 ， zai1 xiang2 guo3 shi4 fei1 。
- ku3 le4 zhi3 chi3 shu1 ， man3 ting1 min2 jie1 zi1 。
- shu2 zhi1 ci3 xue3 rui4 ci3 tu3 ， bang1 zhi1 ren2 xi1 jian4 de2 zhi1 you2 chun1 tai2 xi1 。
- po1 xian1 xi1 ying3 wei3 ， xi3 xue3 you1 min2 ba4 。
- fu4 xin1 yi2 su4 yi4 hu4 dao4 ， sheng4 shi4 wei4 yuan3 shui2 ke3 zhui1 。
- ji2 jin1 yu4 xue3 wei4 xue3 yi3 zhu4 nian4 ， wan3 hui2 chun1 yi4 neng2 xian1 qi1 。
- ni3 jie1 su1 tai2 zhi1 xian1 hui4 ci2 shu4 ， qing3 ji4 ying3 xian1 qian1 gu3 chui2 。
- xi1 wu2 shi1 kuang4 qin2 ， you4 miao3 xian2 wu2 shi1 。

## 注释

## 译文

## 赏析
