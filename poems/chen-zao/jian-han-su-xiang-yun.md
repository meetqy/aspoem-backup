---
id: chen-zao-jian-han-su-xiang-yun
title: 檢旱宿香雲
titlePinyin: jian3 han4 su4 xiang1 yun2
titleSlug: jian-han-su-xiang-yun
author: 陳造
authorPinyin: chen2 zao4
authorSlug: chen-zao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 香雲之山瞰平楚，松篁路窮得僧宇。
- 明窗深室皆嚴靚，白菊紅蕖相媚嫵。
- 它日欲來坐忙迫，此行忽忽寧得所。
- 蒲團憩定飯秋蔬，衣袂黄塵尚如許。
- 山僧共話豈須禪，但愛茶甌如潑乳。
- 投床有夢不能記，忽聽風林如過雨。
- 鷄聲不貸擁被溫，又控罷驂陵險阻。
- 出門便覺仙凡隔，猶聞窣堵風鈴語。
- 今年旱暵遂無年，枵腹籲天連保伍。
- 頗能念我困馳驅，兩兩致詞相勞苦。
- 但使秋租毋病汝，吾自卑官慣塵土。

## 拼音

- xiang1 yun2 zhi1 shan1 kan4 ping2 chu3 ， song1 huang2 lu4 qiong2 de2 seng1 yu3 。
- ming2 chuang1 shen1 shi4 jie1 yan2 jing4 ， bai2 ju2 hong2 qu2 xiang1 mei4 wu3 。
- ta1 ri4 yu4 lai2 zuo4 mang2 po4 ， ci3 xing2 hu1 hu1 ning2 de2 suo3 。
- pu2 tuan2 qi4 ding4 fan4 qiu1 shu1 ， yi1 mei4 huang2 chen2 shang4 ru2 xu1 。
- shan1 seng1 gong4 hua4 qi3 xu1 shan4 ， dan4 ai4 cha2 ou1 ru2 po1 ru3 。
- tou2 chuang2 you3 meng4 bu4 neng2 ji4 ， hu1 ting1 feng1 lin2 ru2 guo4 yu3 。
- ji1 sheng1 bu2 dai4 yong1 bei4 wen1 ， you4 kong4 ba4 can1 ling2 xian3 zu3 。
- chu1 men2 bian4 jue2 xian1 fan2 ge2 ， you2 wen2 su1 du3 feng1 ling2 yu3 。
- jin1 nian2 han4 han4 sui4 wu2 nian2 ， xiao1 fu4 yu4 tian1 lian2 bao3 wu3 。
- po1 neng2 nian4 wo3 kun4 chi2 qu1 ， liang3 liang3 zhi4 ci2 xiang1 lao2 ku3 。
- dan4 shi3 qiu1 zu1 wu2 bing4 ru3 ， wu2 zi4 bei1 guan1 guan4 chen2 tu3 。

## 注释

## 译文

## 赏析
