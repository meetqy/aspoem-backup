---
id: chen-zao-ping-jiang-song-lian-heng-sou-fu-sheng
title: 平江送連亨叟赴省
titlePinyin: ping2 jiang1 song4 lian2 heng1 sou3 fu4 sheng3
titleSlug: ping-jiang-song-lian-heng-sou-fu-sheng
author: 陳藻
authorPinyin: chen2 zao3
authorSlug: chen-zao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 吾廬元在亮功坊，祖母東街家姓張。
- 舅翁官小先富强，有子破蕩開書堂。
- 我隨表伯學文章，忽然好怪不好常。
- 走師月魚舍莆陽，三山士子厭我狂。
- 避我談吐如簸糠，北郭先君吳諱驤。
- 姨弟余入京朝行，惟此二人見科場。
- 期我前列每參商，面嗔考官識未長。
- 我因隨老客他鄉，一錢亦欠真空囊。
- 君出鳳池遊上庠，長洲適值日同房。
- 我憶東街往事詳，得君情話勝瓊漿。
- 百盃飲我何以償，欲餞一醉難賒嘗。
- 雖然旅困顔無光，狂言欲發藉激昂。
- 自矜到此亦可傷，末篇聽我送行裝。
- 臨軒策試亮陰妨，首擢南宮丹桂芳。
- 奉常格法經先揚，亞魁誰賦非君當。
- 占牌前引歸騎忙，藍袍色映萱草蒼。
- 美人二八宮樣粧，閥閲貴盛金多藏。
- 愛君坦腹羲之床，紅紬扇鼓迎新郎。
- 我還盡糶簞食糧，賽君痛飲尋歌娼。
- 莫學淺夫唾肥羊，傲岸賀客峻門牆。

## 拼音

- wu2 lu2 yuan2 zai4 liang4 gong1 fang1 ， zu3 mu3 dong1 jie1 jia1 xing4 zhang1 。
- jiu4 weng1 guan1 xiao3 xian1 fu4 qiang2 ， you3 zi3 po4 dang4 kai1 shu1 tang2 。
- wo3 sui2 biao3 bo2 xue2 wen2 zhang1 ， hu1 ran2 hao3 guai4 bu4 hao3 chang2 。
- zou3 shi1 yue4 yu2 she4 pu2 yang2 ， san1 shan1 shi4 zi3 yan4 wo3 kuang2 。
- bi4 wo3 tan2 tu3 ru2 bo4 kang1 ， bei3 guo1 xian1 jun1 wu2 hui4 xiang1 。
- yi2 di4 yu2 ru4 jing1 chao2 xing2 ， wei2 ci3 er4 ren2 jian4 ke1 chang3 。
- qi1 wo3 qian2 lie4 mei3 can1 shang1 ， mian4 chen1 kao3 guan1 shi2 wei4 chang2 。
- wo3 yin1 sui2 lao3 ke4 ta1 xiang1 ， yi4 qian2 yi4 qian4 zhen1 kong1 nang2 。
- jun1 chu1 feng4 chi2 you2 shang4 xiang2 ， chang2 zhou1 shi4 zhi2 ri4 tong2 fang2 。
- wo3 yi4 dong1 jie1 wang3 shi4 xiang2 ， de2 jun1 qing2 hua4 sheng4 qiong2 jiang1 。
- bai3 bei1 yin3 wo3 he2 yi3 chang2 ， yu4 jian4 yi2 zui4 nan2 she1 chang2 。
- sui1 ran2 lü3 kun4 yan2 wu2 guang1 ， kuang2 yan2 yu4 fa1 jie4 ji1 ang2 。
- zi4 jin1 dao4 ci3 yi4 ke3 shang1 ， mo4 pian1 ting1 wo3 song4 xing2 zhuang1 。
- lin2 xuan1 ce4 shi4 liang4 yin1 fang2 ， shou3 zhuo2 nan2 gong1 dan1 gui4 fang1 。
- feng4 chang2 ge2 fa3 jing1 xian1 yang2 ， ya1 kui2 shui2 fu4 fei1 jun1 dang1 。
- zhan4 pai2 qian2 yin3 gui1 qi2 mang2 ， lan2 pao2 se4 ying4 xuan1 cao3 cang1 。
- mei3 ren2 er4 ba1 gong1 yang4 zhuang1 ， fa2 yue4 gui4 sheng4 jin1 duo1 cang2 。
- ai4 jun1 tan3 fu4 xi1 zhi1 chuang2 ， hong2 chou1 shan4 gu3 ying2 xin1 lang2 。
- wo3 huan2 jin4 tiao4 dan1 shi2 liang2 ， sai4 jun1 tong4 yin3 xun2 ge1 chang1 。
- mo4 xue2 qian3 fu1 tuo4 fei2 yang2 ， ao4 an4 he4 ke4 jun4 men2 qiang2 。

## 注释

## 译文

## 赏析
