---
id: chen-zao-huang-jing-yong-fu-fu-qi-shi
title: 黄景詠夫婦七十
titlePinyin: huang2 jing3 yong3 fu1 fu4 qi1 shi2
titleSlug: huang-jing-yong-fu-fu-qi-shi
author: 陳藻
authorPinyin: chen2 zao3
authorSlug: chen-zao
dynasty: 宋
dynastyPinyin: song4
dynastySlug: song
tags: []
---

## 正文

- 身形清且瘦，乾坤一竿竹。
- 欺雪可千年，必壽先五福。
- 易道古難全，陽九配陰六。
- 先後期月間，唱隨來相逐。
- 夫天君職閒，婦地臣勞服。
- 觴詠恣優游，生理閨房熟。
- 今春古稀會，元夜增和淑。
- 二老出勸酬，笑談相往復。
- 織女戲牛郎，輟耕歸辟穀。
- 仙翁答王母，蟠桃真勝肉。

## 拼音

- shen1 xing2 qing1 qie3 shou4 ， qian2 kun1 yi4 gan1 zhu2 。
- qi1 xue3 ke3 qian1 nian2 ， bi4 shou4 xian1 wu3 fu2 。
- yi4 dao4 gu3 nan2 quan2 ， yang2 jiu3 pei4 yin1 liu4 。
- xian1 hou4 qi1 yue4 jian4 ， chang4 sui2 lai2 xiang1 zhu2 。
- fu1 tian1 jun1 zhi2 xian2 ， fu4 di4 chen2 lao2 fu2 。
- shang1 yong3 zi4 you1 you2 ， sheng1 li3 gui1 fang2 shu2 。
- jin1 chun1 gu3 xi1 hui4 ， yuan2 ye4 zeng1 he2 shu1 。
- er4 lao3 chu1 quan4 chou2 ， xiao4 tan2 xiang1 wang3 fu4 。
- zhi1 nü3 xi4 niu2 lang2 ， chuo4 geng1 gui1 pi4 gu3 。
- xian1 weng1 da2 wang2 mu3 ， pan2 tao2 zhen1 sheng4 rou4 。

## 注释

## 译文

## 赏析
