---
id: chen-zao-fen-shui-xing
title: 粉水行
titlePinyin: fen3 shui3 xing2
titleSlug: fen-shui-xing
author: 陳造
authorPinyin: chen2 zao4
authorSlug: chen-zao
dynasty: 宋
dynastyPinyin: song4
dynastySlug: song
tags: []
---

## 正文

- 散解溪紆福溪直，兩山空中瀉清激。
- 潴渟壅建幾千家，邀入中田作膏液。
- 餘流復合古城東，末世尚奏鉛華功。
- 定名粉水自誰始，水神有靈當熱中。
- 去年龜紋布溪底，房民倒垂憂死徙。
- 今年活活夜繼晨，淥漲稻禾三百里。
- 此溪今昨殊虧盈，郡民即溪岐死生。
- 天設地施禹疏鑿，世人盍亦求其情。
- 古來名實爲賓主，兩溪厚農非小補。
- 但令旄孺無饑羸，安用女子相夸詡。

## 拼音

- san4 jie3 xi1 yu1 fu2 xi1 zhi2 ， liang3 shan1 kong1 zhong1 xie4 qing1 ji1 。
- zhu1 ting2 yong1 jian4 ji1 qian1 jia1 ， yao1 ru4 zhong1 tian2 zuo4 gao1 ye4 。
- yu2 liu2 fu4 he2 gu3 cheng2 dong1 ， mo4 shi4 shang4 zou4 qian1 hua2 gong1 。
- ding4 ming2 fen3 shui3 zi4 shui2 shi3 ， shui3 shen2 you3 ling2 dang1 re4 zhong1 。
- qu4 nian2 gui1 wen2 bu4 xi1 di3 ， fang2 min2 dao4 chui2 you1 si3 xi3 。
- jin1 nian2 huo2 huo2 ye4 ji4 chen2 ， lu4 zhang3 dao4 he2 san1 bai3 li3 。
- ci3 xi1 jin1 zuo2 shu1 kui1 ying2 ， jun4 min2 ji2 xi1 qi2 si3 sheng1 。
- tian1 she4 di4 shi1 yu3 shu1 zao2 ， shi4 ren2 he2 yi4 qiu2 qi2 qing2 。
- gu3 lai2 ming2 shi2 wei2 bin1 zhu3 ， liang3 xi1 hou4 nong2 fei1 xiao3 bu3 。
- dan4 ling4 mao2 ru2 wu2 ji1 lei2 ， an1 yong4 nü3 zi3 xiang1 kua1 xu3 。

## 注释

## 译文

## 赏析
