---
id: chen-zao-song-li-xiang-shan-qu-chao-er-shou-qi-yi
title: 送李象山趨朝二首  其一
titlePinyin: song4 li3 xiang4 shan1 qu1 chao2 er4 shou3     qi2 yi1
titleSlug: song-li-xiang-shan-qu-chao-er-shou-qi-yi
author: 陳造
authorPinyin: chen2 zao4
authorSlug: chen-zao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 人將宰象山，蕭散目郎署。
- 即今撥煩手，蓄縮殆難措。
- 鄰分銅鐵名，恐坐汙染故。
- 髯君千日留，曾無疾頑怒。
- 德孚俗風動，政洽民孺慕。
- 過虞櫝中毀，穩下竿頭步。
- 定川壯哉縣，瞢不揣鯫腐。
- 虎鬚有危攬，羊腸無善御。
- 彼此劇易間，霄壤計相去。
- 滿懷血指羞，乏君斲輪具。
- 鄰輝幾餘分，忽復失强助。
- 歸舟不可挽，臨風悄延佇。

## 拼音

- ren2 jiang1 zai3 xiang4 shan1 ， xiao1 san4 mu4 lang2 shu3 。
- ji2 jin1 bo1 fan2 shou3 ， xu4 suo1 dai4 nan2 cuo4 。
- lin2 fen1 tong2 tie3 ming2 ， kong3 zuo4 wu1 ran3 gu4 。
- ran2 jun1 qian1 ri4 liu2 ， ceng2 wu2 ji2 wan2 nu4 。
- de2 fu2 su2 feng1 dong4 ， zheng4 qia4 min2 ru2 mu4 。
- guo4 yu2 du2 zhong1 hui3 ， wen3 xia4 gan1 tou2 bu4 。
- ding4 chuan1 zhuang4 zai1 xian4 ， meng2 bu4 chuai1 zou1 fu3 。
- hu3 xu1 you3 wei1 lan3 ， yang2 chang2 wu2 shan4 yu4 。
- bi3 ci3 ju4 yi4 jian4 ， xiao1 rang3 ji4 xiang1 qu4 。
- man3 huai2 xue4 zhi3 xiu1 ， fa2 jun1 zhuo2 lun2 ju4 。
- lin2 hui1 ji1 yu2 fen1 ， hu1 fu4 shi1 qiang2 zhu4 。
- gui1 zhou1 bu4 ke3 wan3 ， lin2 feng1 qiao1 yan2 zhu4 。

## 注释

## 译文

## 赏析
