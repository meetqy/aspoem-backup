---
id: chen-zao-wei-di-miao
title: 魏帝廟
titlePinyin: wei4 di4 miao4
titleSlug: wei-di-miao
author: 陳造
authorPinyin: chen2 zao4
authorSlug: chen-zao
dynasty: 宋
dynastyPinyin: song4
dynastySlug: song
tags: []
---

## 正文

- 佛貍歲未卯，志欲吞宇縣。
- 當年江飲馬，腥血浸淮甸。
- 無人飯耕牛，有井巢歸燕。
- 至今閲遺史，爲汝空飲恨。
- 緬想瓜步留，殺氣纏吳分。
- 云何此山椒，遺像儼高殿。
- 無乃甘事讎，吳俗昧所見。
- 或復綿歷久，後嗣忘敵怨。
- 冥漠彼有識，福汝吾敢信。
- 君看趙與薛，狥國冒禍釁。
- 魏侯繼前躅，長呼死白刃。
- 胡不尸祝之，香火均遠近。
- 豈但祈神休，抑使頑懦奮。
- 誰令决從違，引手適我願。

## 拼音

- fo2 li2 sui4 wei4 mao3 ， zhi4 yu4 tun1 yu3 xian4 。
- dang1 nian2 jiang1 yin3 ma3 ， xing1 xue4 jin4 huai2 dian4 。
- wu2 ren2 fan4 geng1 niu2 ， you3 jing3 chao2 gui1 yan4 。
- zhi4 jin1 yue4 yi2 shi3 ， wei2 ru3 kong1 yin3 hen4 。
- mian3 xiang3 gua1 bu4 liu2 ， sha1 qi4 chan2 wu2 fen1 。
- yun2 he2 ci3 shan1 jiao1 ， yi2 xiang4 yan3 gao1 dian4 。
- wu2 nai3 gan1 shi4 chou2 ， wu2 su2 mei4 suo3 jian4 。
- huo4 fu4 mian2 li4 jiu3 ， hou4 si4 wang4 di2 yuan4 。
- ming2 mo4 bi3 you3 shi2 ， fu2 ru3 wu2 gan3 xin4 。
- jun1 kan4 zhao4 yu3 xue1 ， xun4 guo2 mao4 huo4 xin4 。
- wei4 hou2 ji4 qian2 zhu2 ， chang2 hu1 si3 bai2 ren4 。
- hu2 bu4 shi1 zhu4 zhi1 ， xiang1 huo3 jun1 yuan3 jin4 。
- qi3 dan4 qi2 shen2 xiu1 ， yi4 shi3 wan2 nuo4 fen4 。
- shui2 ling4 jue2 cong2 wei2 ， yin3 shou3 shi4 wo3 yuan4 。

## 注释

## 译文

## 赏析
