---
id: chen-zao-ci-yun-hu-xue-chang-xi-yu
title: 次韻胡學長喜雨
titlePinyin: ci4 yun4 hu2 xue2 chang2 xi3 yu3
titleSlug: ci-yun-hu-xue-chang-xi-yu
author: 陳造
authorPinyin: chen2 zao4
authorSlug: chen-zao
dynasty: 宋
dynastyPinyin: song4
dynastySlug: song
tags: []
---

## 正文

- 胡君著述間，動作千載計。
- 雅奧三百篇，挹取欲無藝。
- 一源發至醇，萬象赴傲睨。
- 平生笑此癖，論交惜晚歲。
- 君詩信入神，我眼本無翳。
- 屈膝邢娥前，酬贈慚醜戾。
- 憶初拜雩壇，遽恐枵腹斃。
- 徒然陰樞縱，寧止乾胏噬。
- 敢徐救焚步，頗徇非鬼祭。
- 端知世興道，密若有司契。
- 神孚聖君德，家沐良牧惠。
- 天人隔顯幽，論理不論勢。
- 朝來望阡陌，白水漲天際。
- 歌呼滿中田，不勉渠自勵。
- 黍稌分後先，稂稗易耘薙。
- 清泉向小歉，比屋念遺穧。
- 饑飽巧相補，上帝亦已諦。
- 老夫辦疊期，是恩良不細。
- 僊曹有佳招，天閽不堅閉。
- 長安粟一囊，或許引前例。
- 不然買青山，補破仍茹糲。
- 出處顧何心，一漚寓斯世。
- 衆雛能稼穡，暇日訓孝悌。
- 相望渺海涯，恩懃未渠替。
- 張侯本萬中，蘇子勞再說。
- 排霄眄世儒，笑閲風外蔕。
- 草麻侍金鑾，雲空澹溶洩。
- 丈夫要特達，不必須援繫。
- 即今轉圜句，可薦五方帝。
- 如今縣麻雨，立見萬生濟。

## 拼音

- hu2 jun1 zhu4 shu4 jian4 ， dong4 zuo4 qian1 zai4 ji4 。
- ya3 ao4 san1 bai3 pian1 ， yi4 qu3 yu4 wu2 yi4 。
- yi4 yuan2 fa1 zhi4 chun2 ， wan4 xiang4 fu4 ao4 ni4 。
- ping2 sheng1 xiao4 ci3 pi3 ， lun4 jiao1 xi1 wan3 sui4 。
- jun1 shi1 xin4 ru4 shen2 ， wo3 yan3 ben3 wu2 yi4 。
- qu1 xi1 xing2 e2 qian2 ， chou2 zeng4 can2 chou3 li4 。
- yi4 chu1 bai4 yu2 tan2 ， ju4 kong3 xiao1 fu4 bi4 。
- tu2 ran2 yin1 shu1 zong4 ， ning2 zhi3 qian2 fei4 shi4 。
- gan3 xu2 jiu4 fen2 bu4 ， po1 xun4 fei1 gui3 ji4 。
- duan1 zhi1 shi4 xing1 dao4 ， mi4 ruo4 you3 si1 qi4 。
- shen2 fu2 sheng4 jun1 de2 ， jia1 mu4 liang2 mu4 hui4 。
- tian1 ren2 ge2 xian3 you1 ， lun4 li3 bu2 lun4 shi4 。
- chao2 lai2 wang4 qian1 mo4 ， bai2 shui3 zhang3 tian1 ji4 。
- ge1 hu1 man3 zhong1 tian2 ， bu4 mian3 qu2 zi4 li4 。
- shu3 tu2 fen1 hou4 xian1 ， lang2 bai4 yi4 yun2 ti4 。
- qing1 quan2 xiang4 xiao3 qian4 ， bi3 wu1 nian4 yi2 ji4 。
- ji1 bao3 qiao3 xiang1 bu3 ， shang4 di4 yi4 yi3 di4 。
- lao3 fu1 ban4 die2 qi1 ， shi4 en1 liang2 bu2 xi4 。
- xian1 cao2 you3 jia1 zhao1 ， tian1 hun1 bu4 jian1 bi4 。
- chang2 an1 su4 yi4 nang2 ， huo4 xu1 yin3 qian2 li4 。
- bu4 ran2 mai3 qing1 shan1 ， bu3 po4 reng2 ru2 li4 。
- chu1 chu3 gu4 he2 xin1 ， yi4 ou1 yu4 si1 shi4 。
- zhong4 chu2 neng2 jia4 se4 ， xia2 ri4 xun4 xiao4 ti4 。
- xiang1 wang4 miao3 hai3 ya2 ， en1 qin2 wei4 qu2 ti4 。
- zhang1 hou2 ben3 wan4 zhong1 ， su1 zi3 lao2 zai4 shuo1 。
- pai2 xiao1 mian3 shi4 ru2 ， xiao4 yue4 feng1 wai4 di4 。
- cao3 ma2 shi4 jin1 luan2 ， yun2 kong1 dan4 rong2 xie4 。
- zhang4 fu0 yao4 te4 da2 ， bu2 bi4 xu1 yuan2 xi4 。
- ji2 jin1 zhuan3 huan2 ju4 ， ke3 jian4 wu3 fang1 di4 。
- ru2 jin1 xian4 ma2 yu3 ， li4 jian4 wan4 sheng1 ji4 。

## 注释

## 译文

## 赏析
