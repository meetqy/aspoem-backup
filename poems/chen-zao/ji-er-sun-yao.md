---
id: chen-zao-ji-er-sun-yao
title: 寄二孫 嶤
titlePinyin: ji4 er4 sun1   yao2
titleSlug: ji-er-sun-yao
author: 陳造
authorPinyin: chen2 zao4
authorSlug: chen-zao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 憶昔初抱孫，雙鬢颯已秋。
- 眼看與我長，歲月如許遒。
- 我以薄宦西，汝爲守舍留。
- 夢輒來後前，歲律欻再周。
- 想今與迺父，長我更半頭。
- 天姿粹而溫，整整靜不浮。
- 六經如取携，八面自優遊。
- 落筆動萬言，頗能如翁不。
- 如翁何足道，抗志須前修。
- 良匠有妙斲，惰農無厚收。
- 彼哉碌碌者，不源而計流。
- 吾言不虛往，過是夫何求。

## 拼音

- yi4 xi1 chu1 bao4 sun1 ， shuang1 bin4 sa4 yi3 qiu1 。
- yan3 kan4 yu3 wo3 chang2 ， sui4 yue4 ru2 xu1 qiu2 。
- wo3 yi3 bao2 huan4 xi1 ， ru3 wei2 shou3 she4 liu2 。
- meng4 zhe2 lai2 hou4 qian2 ， sui4 lü4 chua1 zai4 zhou1 。
- xiang3 jin1 yu3 nai3 fu4 ， chang2 wo3 geng4 ban4 tou2 。
- tian1 zi1 cui4 er2 wen1 ， zheng3 zheng3 jing4 bu4 fu2 。
- liu4 jing1 ru2 qu3 xie2 ， ba1 mian4 zi4 you1 you2 。
- luo4 bi3 dong4 wan4 yan2 ， po1 neng2 ru2 weng1 bu4 。
- ru2 weng1 he2 zu2 dao4 ， kang4 zhi4 xu1 qian2 xiu1 。
- liang2 jiang4 you3 miao4 zhuo2 ， duo4 nong2 wu2 hou4 shou1 。
- bi3 zai1 lu4 lu4 zhe3 ， bu4 yuan2 er2 ji4 liu2 。
- wu2 yan2 bu4 xu1 wang3 ， guo4 shi4 fu1 he2 qiu2 。

## 注释

## 译文

## 赏析
