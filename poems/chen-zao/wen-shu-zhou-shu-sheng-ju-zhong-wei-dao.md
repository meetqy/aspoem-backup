---
id: chen-zao-wen-shu-zhou-shu-sheng-ju-zhong-wei-dao
title: 聞舒州書生聚衆爲盜
titlePinyin: wen2 shu1 zhou1 shu1 sheng1 ju4 zhong4 wei2 dao4
titleSlug: wen-shu-zhou-shu-sheng-ju-zhong-wei-dao
author: 陳造
authorPinyin: chen2 zao4
authorSlug: chen-zao
dynasty: 宋
dynastyPinyin: song4
dynastySlug: song
tags: []
---

## 正文

- 邊頭僅絕胡塵警，頻年麥秕禾不穎。
- 淮民久矣困憔悴，淮俗豈常藏不逞。
- 槌鑪血馬中夜呼，劫吏驅民刃加頸。
- 吾民苦旱無生意，更復跳梁汝爲梗。
- 堂堂王度無玷缺，赫赫軍容仍暇整。
- 前年蜑戶煽凶威，長蛇封狶摇湖嶺。
- 元戎白羽纔一揮，欲丐微生一無幸。
- 爾曹么麽真癬疥，天網莫倚容蛙黽。
- 昧逐青蟲干斧鑕，盍辭綠林救要領。
- 鯨鯢虀粉有前戒，儻被皇恩各鄉井。
- 旱魃逞妖民倒垂，廟堂聖賢自司命。
- 徑須委節發陳廩，少息流離服頑橫。
- 勸分己責可次第，庶援沉焚痊國病。
- 正資方岳佐堯禹，側佇剡章伸此請。

## 拼音

- bian1 tou2 jin3 jue2 hu2 chen2 jing3 ， bin1 nian2 mai4 bi3 he2 bu4 ying3 。
- huai2 min2 jiu3 yi3 kun4 qiao2 cui4 ， huai2 su2 qi3 chang2 cang2 bu4 cheng3 。
- chui2 lu2 xue4 ma3 zhong1 ye4 hu1 ， jie2 li4 qu1 min2 ren4 jia1 jing3 。
- wu2 min2 ku3 han4 wu2 sheng1 yi4 ， geng4 fu4 tiao4 liang2 ru3 wei2 geng3 。
- tang2 tang2 wang2 du4 wu2 dian4 que1 ， he4 he4 jun1 rong2 reng2 xia2 zheng3 。
- qian2 nian2 dan4 hu4 shan1 xiong1 wei1 ， chang2 she2 feng1 xi1 yao2 hu2 ling3 。
- yuan2 rong2 bai2 yu3 cai2 yi4 hui1 ， yu4 gai4 wei1 sheng1 yi4 wu2 xing4 。
- er3 cao2 me0 mo2 zhen1 xuan3 jie4 ， tian1 wang3 mo4 yi3 rong2 wa1 min3 。
- mei4 zhu2 qing1 chong2 gan1 fu3 zhi4 ， he2 ci2 lü4 lin2 jiu4 yao4 ling3 。
- jing1 ni2 ji1 fen3 you3 qian2 jie4 ， tang3 bei4 huang2 en1 ge4 xiang1 jing3 。
- han4 ba2 cheng3 yao1 min2 dao4 chui2 ， miao4 tang2 sheng4 xian2 zi4 si1 ming4 。
- jing4 xu1 wei3 jie2 fa1 chen2 lin3 ， shao3 xi1 liu2 li2 fu2 wan2 heng2 。
- quan4 fen1 ji3 ze2 ke3 ci4 di4 ， shu4 yuan2 chen2 fen2 quan2 guo2 bing4 。
- zheng4 zi1 fang1 yue4 zuo3 yao2 yu3 ， ce4 zhu4 yan3 zhang1 shen1 ci3 qing3 。

## 注释

## 译文

## 赏析
