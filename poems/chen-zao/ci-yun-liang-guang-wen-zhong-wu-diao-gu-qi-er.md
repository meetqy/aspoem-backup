---
id: chen-zao-ci-yun-liang-guang-wen-zhong-wu-diao-gu-qi-er
title: 次韻梁廣文重午弔古  其二
titlePinyin: ci4 yun4 liang2 guang3 wen2 zhong4 wu3 diao4 gu3     qi2 er4
titleSlug: ci-yun-liang-guang-wen-zhong-wu-diao-gu-qi-er
author: 陳造
authorPinyin: chen2 zao4
authorSlug: chen-zao
dynasty: 宋
dynastyPinyin: song4
dynastySlug: song
tags: []
---

## 正文

- 菰粽蘸蜜綵作絲，竹萌尚籜榴未子。
- 官居端午不可孤，小却文移謝胥史。
- 酒社切戒屐聲疎，詩郵莫漫奚奴寄。
- 與君相望淮南北，宦遊適偕亂山裏。
- 老紆章紱我不稱，路指雲霄君未已。
- 相期玳席醉九室，先向花牋驚八米。
- 自昔詞源浩千頃，粗許老子窺涯涘。
- 明朝酒罷詫里閭，頗嘗見客今有此。
- 古人獨醒怨不逢，時搴葹薋棄蘅芷。
- 吏隠顧竊詩酒樂，自公委蛇容食寐。
- 一歡况復酬佳節，豪飲當觀建瓴水。

## 拼音

- gu1 zong4 zhan4 mi4 cai3 zuo4 si1 ， zhu2 meng2 shang4 tuo4 liu2 wei4 zi3 。
- guan1 ju1 duan1 wu3 bu4 ke3 gu1 ， xiao3 que4 wen2 yi2 xie4 xu1 shi3 。
- jiu3 she4 qie4 jie4 ji1 sheng1 shu1 ， shi1 you2 mo4 man4 xi1 nu2 ji4 。
- yu3 jun1 xiang1 wang4 huai2 nan2 bei3 ， huan4 you2 shi4 xie2 luan4 shan1 li3 。
- lao3 yu1 zhang1 fu2 wo3 bu4 cheng1 ， lu4 zhi3 yun2 xiao1 jun1 wei4 yi3 。
- xiang1 qi1 dai4 xi2 zui4 jiu3 shi4 ， xian1 xiang4 hua1 jian1 jing1 ba1 mi3 。
- zi4 xi1 ci2 yuan2 hao4 qian1 qing3 ， cu1 xu1 lao3 zi3 kui1 ya2 si4 。
- ming2 chao2 jiu3 ba4 cha4 li3 lü2 ， po1 chang2 jian4 ke4 jin1 you3 ci3 。
- gu3 ren2 du2 xing3 yuan4 bu4 feng2 ， shi2 qian1 shi1 ci2 qi4 heng2 zhi3 。
- li4 yin3 gu4 qie4 shi1 jiu3 le4 ， zi4 gong1 wei1 yi2 rong2 shi2 mei4 。
- yi4 huan1 kuang4 fu4 chou2 jia1 jie2 ， hao2 yin3 dang1 guan1 jian4 ling2 shui3 。

## 注释

## 译文

## 赏析
