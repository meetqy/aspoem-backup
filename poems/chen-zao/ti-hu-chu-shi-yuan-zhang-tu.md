---
id: chen-zao-ti-hu-chu-shi-yuan-zhang-tu
title: 題胡處士猿麞圖
titlePinyin: ti2 hu2 chu3 shi4 yuan2 zhang1 tu2
titleSlug: ti-hu-chu-shi-yuan-zhang-tu
author: 陳造
authorPinyin: chen2 zao4
authorSlug: chen-zao
dynasty: 宋
dynastyPinyin: song4
dynastySlug: song
tags: []
---

## 正文

- 畫工神品今代無，祁岳一脈傳醉胡。
- 幾年傲睨不落筆，乘興掃出赤縣圖。
- 今君所寶亦第一，我疑神遇非有筆。
- 青林紅葉晚未暝，遥山遠水秋一色。
- 五猿踞石相因依，兩猿挂樹松枝低。
- 仰睇側顧麞善疑，其二行齧如不知。
- 昔人畫馬師廐馬，畫山直付居山者。
- 野猿不馴麞易驚，邈影渠能寫閒暇。
- 草露空荒遠刀几，即今放麑誰氏子。
- 山蜂負毒不足憐，盍貸蠨蛸留報喜。

## 拼音

- hua4 gong1 shen2 pin3 jin1 dai4 wu2 ， qi2 yue4 yi2 mai4 chuan2 zui4 hu2 。
- ji1 nian2 ao4 ni4 bu2 luo4 bi3 ， cheng2 xing1 sao3 chu1 chi4 xian4 tu2 。
- jin1 jun1 suo3 bao3 yi4 di4 yi1 ， wo3 yi2 shen2 yu4 fei1 you3 bi3 。
- qing1 lin2 hong2 ye4 wan3 wei4 ming2 ， yao2 shan1 yuan3 shui3 qiu1 yi2 se4 。
- wu3 yuan2 ju4 shi2 xiang1 yin1 yi1 ， liang3 yuan2 gua4 shu4 song1 zhi1 di1 。
- yang3 di4 ce4 gu4 zhang1 shan4 yi2 ， qi2 er4 xing2 nie4 ru2 bu4 zhi1 。
- xi1 ren2 hua4 ma3 shi1 jiu4 ma3 ， hua4 shan1 zhi2 fu4 ju1 shan1 zhe3 。
- ye3 yuan2 bu2 xun4 zhang1 yi4 jing1 ， miao3 ying3 qu2 neng2 xie3 xian2 xia2 。
- cao3 lu4 kong1 huang1 yuan3 dao1 ji3 ， ji2 jin1 fang4 ni2 shui2 shi4 zi3 。
- shan1 feng1 fu4 du2 bu4 zu2 lian2 ， he2 dai4 xiao1 shao1 liu2 bao4 xi3 。

## 注释

## 译文

## 赏析
