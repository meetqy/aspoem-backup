---
id: chen-zao-qi-yue-fu-mi-zhou-zhi-zhe-zhong-zuo
title: 七月附米舟之浙中作
titlePinyin: qi1 yue4 fu4 mi3 zhou1 zhi1 zhe4 zhong1 zuo4
titleSlug: qi-yue-fu-mi-zhou-zhi-zhe-zhong-zuo
author: 陳造
authorPinyin: chen2 zao4
authorSlug: chen-zao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 白蟲散如蛆，黑蟲聚如蟻。
- 循緣仍咂齧，欲寐復九起。
- 吾舟玉爲粒，生此果何理。
- 神奇作臭腐，秋暑况如燬。
- 人生託洪爐，一飽蓋分爾。
- 臨流念彫年，胡迺置身此。
- 笑口忽唶惋，曼膚或瘡痏。
- 隄防費應俗，情僞良不美。
- 短籬護松菊，吾歸殊可喜。
- 錐刀詫朋儕，嗟爾商販子。

## 拼音

- bai2 chong2 san4 ru2 qu1 ， hei1 chong2 ju4 ru2 yi3 。
- xun2 yuan2 reng2 za1 nie4 ， yu4 mei4 fu4 jiu3 qi3 。
- wu2 zhou1 yu4 wei2 li4 ， sheng1 ci3 guo3 he2 li3 。
- shen2 qi2 zuo4 chou4 fu3 ， qiu1 shu3 kuang4 ru2 hui3 。
- ren2 sheng1 tuo1 hong2 lu2 ， yi4 bao3 gai4 fen1 er3 。
- lin2 liu2 nian4 diao1 nian2 ， hu2 nai3 zhi4 shen1 ci3 。
- xiao4 kou3 hu1 jie4 wan3 ， man4 fu1 huo4 chuang1 wei3 。
- di1 fang2 fei4 ying1 su2 ， qing2 wei3 liang2 bu4 mei3 。
- duan3 li2 hu4 song1 ju2 ， wu2 gui1 shu1 ke3 xi3 。
- zhui1 dao1 cha4 peng2 chai2 ， jie1 er3 shang1 fan4 zi3 。

## 注释

## 译文

## 赏析
