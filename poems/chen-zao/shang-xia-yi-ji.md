---
id: chen-zao-shang-xia-yi-ji
title: 上下驛磯
titlePinyin: shang4 xia4 yi4 ji1
titleSlug: shang-xia-yi-ji
author: 陳造
authorPinyin: chen2 zao4
authorSlug: chen-zao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 湖陰數里間，山麓矻兩磯。
- 磯麓突江出，禹功不及施。
- 千古妨行舟，死生繫毫釐。
- 我昔步磯上，雨歇暑氣微。
- 驚湍下百尺，怒勢轟千鼙。
- 尚憂坤軸動，無怪沙岸欹。
- 蟄龍渠得安，過鳥翅欲垂。
- 頭眩膽爲掉，坐嘆舟上兒。
- 壯哉天下險，姦軌容抵巇。
- 如身護風寒，要地此幾希。
- 今來歲華暮，去舟良坦夷。
- 人言水進退，寒暑分盛衰。
- 古來設險守，亦有可易時。
- 函谷與劍閣，秦漢嘗用之。
- 人輕地亡重，正煩折箠笞。
- 恃險無興國，興國須藩籬。
- 帝王所取重，文武各攸司。
- 險易倏變改，即磯餘可推。

## 拼音

- hu2 yin1 shu4 li3 jian4 ， shan1 lu4 ku1 liang3 ji1 。
- ji1 lu4 tu1 jiang1 chu1 ， yu3 gong1 bu4 ji2 shi1 。
- qian1 gu3 fang2 xing2 zhou1 ， si3 sheng1 xi4 hao2 li2 。
- wo3 xi1 bu4 ji1 shang4 ， yu3 xie1 shu3 qi4 wei1 。
- jing1 tuan1 xia4 bai3 chi3 ， nu4 shi4 hong1 qian1 pi2 。
- shang4 you1 kun1 zhou2 dong4 ， wu2 guai4 sha1 an4 qi1 。
- zhe2 long2 qu2 de2 an1 ， guo4 niao3 chi4 yu4 chui2 。
- tou2 xuan4 dan3 wei2 diao4 ， zuo4 tan4 zhou1 shang4 er2 。
- zhuang4 zai1 tian1 xia4 xian3 ， jian1 gui3 rong2 di3 xi1 。
- ru2 shen1 hu4 feng1 han2 ， yao4 di4 ci3 ji1 xi1 。
- jin1 lai2 sui4 hua2 mu4 ， qu4 zhou1 liang2 tan3 yi2 。
- ren2 yan2 shui3 jin4 tui4 ， han2 shu3 fen1 sheng4 shuai1 。
- gu3 lai2 she4 xian3 shou3 ， yi4 you3 ke3 yi4 shi2 。
- han2 gu3 yu3 jian4 ge2 ， qin2 han4 chang2 yong4 zhi1 。
- ren2 qing1 di4 wang2 zhong4 ， zheng4 fan2 zhe2 chui2 chi1 。
- shi4 xian3 wu2 xing1 guo2 ， xing1 guo2 xu1 fan1 li2 。
- di4 wang2 suo3 qu3 zhong4 ， wen2 wu3 ge4 you1 si1 。
- xian3 yi4 shu1 bian4 gai3 ， ji2 ji1 yu2 ke3 tui1 。

## 注释

## 译文

## 赏析
