---
id: chen-zao-zai-ci-lu-zi-gao-yun-feng-ji
title: 再次陸子高韻奉寄
titlePinyin: zai4 ci4 lu4 zi3 gao1 yun4 feng4 ji4
titleSlug: zai-ci-lu-zi-gao-yun-feng-ji
author: 陳造
authorPinyin: chen2 zao4
authorSlug: chen-zao
dynasty: 宋
dynastyPinyin: song4
dynastySlug: song
tags: []
---

## 正文

- 孰能下書帷，潜心如仲舒。
- 沒沒視息間，飽食仍懷居。
- 紛華或交戰，進修顧趦趄。
- 屹立視儕輩，未脫同隊魚。
- 欲耕我無由，生計付束書。
- 推卷了無得，每嗟吾負渠。
- 日月駒隙過，撫事猶姑徐。
- 衰晚時用少，倖直女駡予。
- 拙憐官路澀，貧覺交情疎。
- 沈沈王侯宅，進步終踟躕。
- 所悲名不稱，暇計家無儲。
- 一官劣自庇，晉如復摧如。
- 犂頭足膏澤，良田本榛墟。
- 洪鍾忍不扣，妙意誰爲紓。
- 纖缺間衆美，狐裘羔爲裾。
- 而我空無有，一饋九嘆餘。
- 眼中今士龍，才業世舍諸。
- 椽筆將精騎，詩來真擣虛。
- 陳前眩錦繡，論報乏瑶琚。
- 應以巴人歌，跼蹐疑見祛。
- 逝將賣書去，近君營田閭。
- 更僕懷韋編，課兒肩竹輿。
- 有志竟未酬，南睇幾欷歔。
- 愛我寧惡石，非子而誰與。
- 江山悵路長，冰雪迫歲除。
- 臨風歌歸去，平日賦遂初。
- 塊處念離索，文會思樂胥。
- 寄語識自警，僕夫行膏車。

## 拼音

- shu2 neng2 xia4 shu1 wei2 ， qian2 xin1 ru2 zhong4 shu1 。
- mei2 mei2 shi4 xi1 jian4 ， bao3 shi2 reng2 huai2 ju1 。
- fen1 hua2 huo4 jiao1 zhan4 ， jin4 xiu1 gu4 zi1 ju1 。
- yi4 li4 shi4 chai2 bei4 ， wei4 tuo1 tong2 dui4 yu2 。
- yu4 geng1 wo3 wu2 you2 ， sheng1 ji4 fu4 shu4 shu1 。
- tui1 juan4 le0 wu2 de2 ， mei3 jie1 wu2 fu4 qu2 。
- ri4 yue4 ju1 xi4 guo4 ， fu3 shi4 you2 gu1 xu2 。
- shuai1 wan3 shi2 yong4 shao3 ， xing4 zhi2 nü3 ma4 yu3 。
- zhuo1 lian2 guan1 lu4 se4 ， pin2 jue2 jiao1 qing0 shu1 。
- shen3 shen3 wang2 hou2 zhai2 ， jin4 bu4 zhong1 chi2 chu2 。
- suo3 bei1 ming2 bu4 cheng1 ， xia2 ji4 jia1 wu2 chu3 。
- yi4 guan1 lie4 zi4 bi4 ， jin4 ru2 fu4 cui1 ru2 。
- li2 tou2 zu2 gao1 ze2 ， liang2 tian2 ben3 zhen1 xu1 。
- hong2 zhong1 ren3 bu2 kou4 ， miao4 yi4 shui2 wei2 shu1 。
- xian1 que1 jian4 zhong4 mei3 ， hu2 qiu2 gao1 wei2 ju1 。
- er2 wo3 kong1 wu2 you3 ， yi2 kui4 jiu3 tan4 yu2 。
- yan3 zhong1 jin1 shi4 long2 ， cai2 ye4 shi4 she4 zhu1 。
- chuan2 bi3 jiang1 jing1 qi2 ， shi1 lai2 zhen1 dao3 xu1 。
- chen2 qian2 xuan4 jin3 xiu4 ， lun4 bao4 fa2 yao2 ju1 。
- ying1 yi3 ba1 ren2 ge1 ， ju2 ji2 yi2 jian4 qu1 。
- shi4 jiang1 mai4 shu1 qu4 ， jin4 jun1 ying2 tian2 lü2 。
- geng4 pu2 huai2 wei2 bian1 ， ke4 er2 jian1 zhu2 yu2 。
- you3 zhi4 jing4 wei4 chou2 ， nan2 di4 ji1 xi1 xu1 。
- ai4 wo3 ning2 e4 shi2 ， fei1 zi3 er2 shui2 yu3 。
- jiang1 shan1 chang4 lu4 chang2 ， bing1 xue3 po4 sui4 chu2 。
- lin2 feng1 ge1 gui1 qu4 ， ping2 ri4 fu4 sui4 chu1 。
- kuai4 chu3 nian4 li2 suo3 ， wen2 hui4 si1 le4 xu1 。
- ji4 yu3 shi2 zi4 jing3 ， pu2 fu1 xing2 gao1 ju1 。

## 注释

## 译文

## 赏析
