---
id: chen-zao-zeng-zhao-pai-an-jian-jian-wang-wei
title: 贈趙排岸兼簡汪尉
titlePinyin: zeng4 zhao4 pai2 an4 jian1 jian3 wang1 wei4
titleSlug: zeng-zhao-pai-an-jian-jian-wang-wei
author: 陳造
authorPinyin: chen2 zao4
authorSlug: chen-zao
dynasty: 宋
dynastyPinyin: song4
dynastySlug: song
tags: []
---

## 正文

- 二年俛眉簿書俗，分無足音到空谷。
- 趙侯縹緲塵外人，肯艤歸舟問幽獨。
- 冰壺炯炯當九秋，巖電熠熠懸雙目。
- 小家樽俎解咄嗟，卷褥或能營酒肉。
- 從容不待投轄留，坐來屢跋銅盤燭。
- 酒酣辭鋒不受觸，脫手詩成驚破竹。
- 雄才偉論兩超絕，磊嵬大稱此腰腹。
- 定多欬唾到銀筆，自可風標藏畫軸。
- 別去日月詎幾餘，豐悴真成手翻覆。
- 慈烏絕哺心糜碎，脊令斷行淚陸續。
- 化兒與人底異情，念君胡寧耐荼毒。
- 詩腸祇作饑雷吼，譚舌未免窮塗哭。
- 肉割鷺股竟何補，書憑雁翼慚虛辱。
- 退之方急一簞食，少陵徒思萬間屋。
- 語追競病代舍寬，王將軍家祿千斛。
- 奮蜚行矣君有待，否泰更之吾已熟。
- 豈容步仞局赤驥，會見青冥上黄鵠。
- 奉川之汪乖崖上，有粟如阜金如粟。
- 載寬縣籍償丁算，長與饑民共年穀。
- 一牛鳴地監河侯，盍令顔闔能饘粥。

## 拼音

- er4 nian2 fu3 mei2 bo2 shu1 su2 ， fen1 wu2 zu2 yin1 dao4 kong1 gu3 。
- zhao4 hou2 piao3 miao3 chen2 wai4 ren2 ， ken3 yi3 gui1 zhou1 wen4 you1 du2 。
- bing1 hu2 jiong3 jiong3 dang1 jiu3 qiu1 ， yan2 dian4 yi4 yi4 xuan2 shuang1 mu4 。
- xiao3 jia1 zun1 zu3 jie3 duo1 jie1 ， juan4 ru4 huo4 neng2 ying2 jiu3 rou4 。
- cong2 rong2 bu2 dai4 tou2 xia2 liu2 ， zuo4 lai2 lü3 ba2 tong2 pan2 zhu2 。
- jiu3 han1 ci2 feng1 bu2 shou4 chu4 ， tuo1 shou3 shi1 cheng2 jing1 po4 zhu2 。
- xiong2 cai2 wei3 lun4 liang3 chao1 jue2 ， lei3 wei2 da4 cheng1 ci3 yao1 fu4 。
- ding4 duo1 kai4 tuo4 dao4 yin2 bi3 ， zi4 ke3 feng1 biao1 cang2 hua4 zhou2 。
- bie2 qu4 ri4 yue4 ju4 ji1 yu2 ， feng1 cui4 zhen1 cheng2 shou3 fan1 fu4 。
- ci2 wu1 jue2 bu3 xin1 mi2 sui4 ， ji3 ling4 duan4 xing2 lei4 lu4 xu4 。
- hua4 er2 yu3 ren2 di3 yi4 qing2 ， nian4 jun1 hu2 ning2 nai4 tu2 du2 。
- shi1 chang2 qi2 zuo4 ji1 lei2 hou3 ， tan2 she2 wei4 mian3 qiong2 tu2 ku1 。
- rou4 ge1 lu4 gu3 jing4 he2 bu3 ， shu1 ping2 yan4 yi4 can2 xu1 ru3 。
- tui4 zhi1 fang1 ji2 yi4 dan1 shi2 ， shao3 ling2 tu2 si1 wan4 jian4 wu1 。
- yu3 zhui1 jing4 bing4 dai4 she4 kuan1 ， wang2 jiang1 jun1 jia1 lu4 qian1 hu2 。
- fen4 fei1 xing2 yi3 jun1 you3 dai4 ， pi3 tai4 geng4 zhi1 wu2 yi3 shu2 。
- qi3 rong2 bu4 ren4 ju2 chi4 ji4 ， hui4 jian4 qing1 ming2 shang4 huang2 hu2 。
- feng4 chuan1 zhi1 wang1 guai1 ya2 shang4 ， you3 su4 ru2 fu4 jin1 ru2 su4 。
- zai4 kuan1 xian4 ji2 chang2 ding1 suan4 ， chang2 yu3 ji1 min2 gong4 nian2 gu3 。
- yi4 niu2 ming2 di4 jian1 he2 hou2 ， he2 ling4 yan2 he2 neng2 zhan1 zhou1 。

## 注释

## 译文

## 赏析
