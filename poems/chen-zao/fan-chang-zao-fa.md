---
id: chen-zao-fan-chang-zao-fa
title: 繁昌早發
titlePinyin: fan2 chang1 zao3 fa1
titleSlug: fan-chang-zao-fa
author: 陳造
authorPinyin: chen2 zao4
authorSlug: chen-zao
dynasty: 宋
dynastyPinyin: song4
dynastySlug: song
tags: []
---

## 正文

- 客行固厪身，留滯如捩翼。
- 及茲祖禮竟，蓐食理帆席。
- 風停浪未蟄，天曙月正白。
- 版磯匯湍殺，荻港煙樹碧。
- 杖策丁家洲，徙倚容少息。
- 無酒問山店，憶鱸聽村笛。
- 鳥烏啼松行，鴈鴇下沙磧。
- 回柁投曲澳，又寄糝潭夕。
- 情疎或易合，不作淮楚隔。
- 累然槁項翁，軟語慰行役。

## 拼音

- ke4 xing2 gu4 jin3 shen1 ， liu2 zhi4 ru2 lie4 yi4 。
- ji2 zi1 zu3 li3 jing4 ， ru4 shi2 li3 fan1 xi2 。
- feng1 ting2 lang4 wei4 zhe2 ， tian1 shu3 yue4 zheng4 bai2 。
- ban3 ji1 hui4 tuan1 sha1 ， di2 gang3 yan1 shu4 bi4 。
- zhang4 ce4 ding1 jia1 zhou1 ， xi3 yi3 rong2 shao3 xi1 。
- wu2 jiu3 wen4 shan1 dian4 ， yi4 lu2 ting1 cun1 di2 。
- niao3 wu1 ti2 song1 xing2 ， yan4 bao3 xia4 sha1 qi4 。
- hui2 tuo2 tou2 qu3 ao4 ， you4 ji4 san3 tan2 xi1 。
- qing2 shu1 huo4 yi4 he2 ， bu2 zuo4 huai2 chu3 ge2 。
- lei4 ran2 gao3 xiang4 weng1 ， ruan3 yu3 wei4 xing2 yi4 。

## 注释

## 译文

## 赏析
