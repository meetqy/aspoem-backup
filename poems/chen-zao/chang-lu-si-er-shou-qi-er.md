---
id: chen-zao-chang-lu-si-er-shou-qi-er
title: 長蘆寺二首  其二
titlePinyin: chang2 lu2 si4 er4 shou3     qi2 er4
titleSlug: chang-lu-si-er-shou-qi-er
author: 陳造
authorPinyin: chen2 zao4
authorSlug: chen-zao
dynasty: 宋
dynastyPinyin: song4
dynastySlug: song
tags: []
---

## 正文

- 昔年望長蘆，去江逾百步。
- 垣宇呀已缺，浮圖欹欲仆。
- 僧徒噬肯留，日有沉溺懼。
- 重來舒望眼，佛剎非故處。
- 安衆得亢爽，定遷酬夙素。
- 似聞瓶錫侶，復作醯蚋聚。
- 居人禱蠶麥，行客乞泉布。
- 營者肆夸侈，施者不顧慮。
- 百堵煥金碧，奚翅復其故。
- 往往豪儁人，四壁有未具。
- 彼徒創寺意，取鎮湍濤怒。
- 向來梵唄所，倏爲蛟螭據。
- 在己不自保，誘俗說依怙。
- 波流置不省，此理吾未諭。

## 拼音

- xi1 nian2 wang4 chang2 lu2 ， qu4 jiang1 yu2 bai3 bu4 。
- yuan2 yu3 ya0 yi3 que1 ， fu2 tu2 qi1 yu4 pu2 。
- seng1 tu2 shi4 ken3 liu2 ， ri4 you3 chen2 ni4 ju4 。
- zhong4 lai2 shu1 wang4 yan3 ， fo2 cha4 fei1 gu4 chu3 。
- an1 zhong4 de2 kang4 shuang3 ， ding4 qian1 chou2 su4 su4 。
- si4 wen2 ping2 xi1 lü3 ， fu4 zuo4 xi1 rui4 ju4 。
- ju1 ren2 dao3 can2 mai4 ， xing2 ke4 qi3 quan2 bu4 。
- ying2 zhe3 si4 kua1 chi3 ， shi1 zhe3 bu2 gu4 lü4 。
- bai3 du3 huan4 jin1 bi4 ， xi1 chi4 fu4 qi2 gu4 。
- wang3 wang3 hao2 jun4 ren2 ， si4 bi4 you3 wei4 ju4 。
- bi3 tu2 chuang4 si4 yi4 ， qu3 zhen4 tuan1 tao1 nu4 。
- xiang4 lai2 fan4 bei0 suo3 ， shu1 wei2 jiao1 chi1 ju4 。
- zai4 ji3 bu2 zi4 bao3 ， you4 su2 shuo1 yi1 hu4 。
- bo1 liu2 zhi4 bu4 sheng3 ， ci3 li3 wu2 wei4 yu4 。

## 注释

## 译文

## 赏析
