---
id: chen-zao-ci-yun-lu-zi-gao
title: 次韻陸子高
titlePinyin: ci4 yun4 lu4 zi3 gao1
titleSlug: ci-yun-lu-zi-gao
author: 陳造
authorPinyin: chen2 zao4
authorSlug: chen-zao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 一從別君來，圓缺幾望舒。
- 相與兄弟然，異姓殊厥居。
- 向來帆歸船，欲去仍趦趄。
- 平安可但已，擬憑雙鯉魚。
- 兩地邈千里，二年能幾書。
- 了知故人意，記憶猶勤渠。
- 當君訪甓社，值我留南徐。
- 參辰巧相避，終冀或起予。
- 扣戶聽剝啄，果爾不作疎。
- 屬者久契闊，茲焉不躊躇。
- 甚欲挽袖留，扣子萬卷儲。
- 子家老嗣宗，三賦陵相如。
- 阿戎青出藍，萬壑赴歸墟。
- 宸廷奉大對，百韞財一紓。
- 有偕仲補衮，無取辛引裾。
- 俯視漢諸公，彼餒此有餘。
- 置之不吾即，欲刃捐礛䃴。
- 南臺復西掖，高位爲誰虛。
- 未須芹藻地，脫口鎗珮琚。
- 平時交遊間，別酒慣攙袪。
- 如君可畏敬，且復同鄉閭。
- 求全待補劓，涉險資閑輿。
- 滔滔多面朋，著眼增欷歔。
- 視我若浼然，於君何頼與。
- 願言風誼重，暇計日月除。
- 許尋十日盟，妙論窮終初。
- 治具有赤脚，抄詩戒小胥。
- 安得方角輪，一昔生君車。

## 拼音

- yi4 cong2 bie2 jun1 lai2 ， yuan2 que1 ji1 wang4 shu1 。
- xiang1 yu3 xiong1 di4 ran2 ， yi4 xing4 shu1 jue2 ju1 。
- xiang4 lai2 fan1 gui1 chuan2 ， yu4 qu4 reng2 zi1 ju1 。
- ping2 an1 ke3 dan4 yi3 ， ni3 ping2 shuang1 li3 yu2 。
- liang3 di4 miao3 qian1 li3 ， er4 nian2 neng2 ji1 shu1 。
- liao3 zhi1 gu4 ren2 yi4 ， ji4 yi4 you2 qin2 qu2 。
- dang1 jun1 fang3 pi4 she4 ， zhi2 wo3 liu2 nan2 xu2 。
- can1 chen2 qiao3 xiang1 bi4 ， zhong1 ji4 huo4 qi3 yu3 。
- kou4 hu4 ting1 bao1 zhuo2 ， guo3 er3 bu2 zuo4 shu1 。
- shu3 zhe3 jiu3 qi4 kuo4 ， zi1 yan1 bu4 chou2 chu2 。
- shen4 yu4 wan3 xiu4 liu2 ， kou4 zi3 wan4 juan4 chu3 。
- zi3 jia1 lao3 si4 zong1 ， san1 fu4 ling2 xiang1 ru2 。
- a1 rong2 qing1 chu1 lan2 ， wan4 he4 fu4 gui1 xu1 。
- chen2 ting2 feng4 da4 dui4 ， bai3 yun4 cai2 yi4 shu1 。
- you3 xie2 zhong4 bu3 gun3 ， wu2 qu3 xin1 yin3 ju1 。
- fu3 shi4 han4 zhu1 gong1 ， bi3 nei3 ci3 you3 yu2 。
- zhi4 zhi1 bu4 wu2 ji2 ， yu4 ren4 juan1 jian1 䃴。
- nan2 tai2 fu4 xi1 ye4 ， gao1 wei4 wei2 shui2 xu1 。
- wei4 xu1 qin2 zao3 di4 ， tuo1 kou3 qiang1 pei4 ju1 。
- ping2 shi2 jiao1 you2 jian4 ， bie2 jiu3 guan4 chan1 qu1 。
- ru2 jun1 ke3 wei4 jing4 ， qie3 fu4 tong2 xiang1 lü2 。
- qiu2 quan2 dai4 bu3 yi4 ， she4 xian3 zi1 xian2 yu2 。
- tao1 tao1 duo1 mian4 peng2 ， zhu4 yan3 zeng1 xi1 xu1 。
- shi4 wo3 ruo4 mei3 ran2 ， wu1 jun1 he2 lai4 yu3 。
- yuan4 yan2 feng1 yi4 zhong4 ， xia2 ji4 ri4 yue4 chu2 。
- xu1 xun2 shi2 ri4 meng2 ， miao4 lun4 qiong2 zhong1 chu1 。
- zhi4 ju4 you3 chi4 jiao3 ， chao1 shi1 jie4 xiao3 xu1 。
- an1 de2 fang1 jiao3 lun2 ， yi4 xi1 sheng1 jun1 ju1 。

## 注释

## 译文

## 赏析
