---
id: chen-zao-ci-qian-yun-zeng-gong-yang-zheng
title: 次前韻贈龔養正
titlePinyin: ci4 qian2 yun4 zeng4 gong1 yang3 zheng4
titleSlug: ci-qian-yun-zeng-gong-yang-zheng
author: 陳造
authorPinyin: chen2 zao4
authorSlug: chen-zao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 淮鄉富奇髦，歛衽讓乃祖。
- 及今戶相矜，十襲藏妙語。
- 遺澤有源水，豈直輪一取。
- 夫君典刑在，落筆更醇古。
- 白眼視公卿，矧肯睨豪舉。
- 世味淡如水，進德吾孔武。
- 四壁但圖史，一飽問場圃。
- 修眉冰玉顔，初服仍楚楚。
- 團蒲芥軒寂，索手繫雕虎。
- 客來輒欣然，詩就寧漫與。
- 自云窺官達，束身著高俎。
- 肯思麒麟楦，强作沐猴舞。
- 見笑寒如冰，如睫不自睹。
- 君眼高一世，天光靜生宇。
- 寓意文字間，軋軋繭緒吐。
- 后皇急幽側，員闕多未補。
- 當儀振鷺羣，亟下冥鴻羽。
- 鄉來受廛地，幽屏良獨苦。
- 蓬萊道家山，金碧上煙雨。
- 反君招隠篇，長懷報明主。

## 拼音

- huai2 xiang1 fu4 qi2 mao2 ， lian3 ren4 rang4 nai3 zu3 。
- ji2 jin1 hu4 xiang1 jin1 ， shi2 xi2 cang2 miao4 yu3 。
- yi2 ze2 you3 yuan2 shui3 ， qi3 zhi2 lun2 yi4 qu3 。
- fu1 jun1 dian3 xing2 zai4 ， luo4 bi3 geng4 chun2 gu3 。
- bai2 yan3 shi4 gong1 qing1 ， shen3 ken3 ni4 hao2 ju3 。
- shi4 wei4 dan4 ru2 shui3 ， jin4 de2 wu2 kong3 wu3 。
- si4 bi4 dan4 tu2 shi3 ， yi4 bao3 wen4 chang3 pu3 。
- xiu1 mei2 bing1 yu4 yan2 ， chu1 fu2 reng2 chu3 chu3 。
- tuan2 pu2 jie4 xuan1 ji4 ， suo3 shou3 xi4 diao1 hu3 。
- ke4 lai2 zhe2 xin1 ran2 ， shi1 jiu4 ning2 man4 yu3 。
- zi4 yun2 kui1 guan1 da2 ， shu4 shen1 zhu4 gao1 zu3 。
- ken3 si1 qi2 lin2 xuan4 ， qiang2 zuo4 mu4 hou2 wu3 。
- jian4 xiao4 han2 ru2 bing1 ， ru2 jie2 bu2 zi4 du3 。
- jun1 yan3 gao1 yi2 shi4 ， tian1 guang1 jing4 sheng1 yu3 。
- yu4 yi4 wen2 zi4 jian4 ， ya4 ya4 jian3 xu4 tu3 。
- hou4 huang2 ji2 you1 ce4 ， yuan2 que4 duo1 wei4 bu3 。
- dang1 yi2 zhen4 lu4 qun2 ， ji2 xia4 ming2 hong2 yu3 。
- xiang1 lai2 shou4 chan2 di4 ， you1 ping2 liang2 du2 ku3 。
- peng2 lai2 dao4 jia1 shan1 ， jin1 bi4 shang4 yan1 yu3 。
- fan3 jun1 zhao1 yin3 pian1 ， chang2 huai2 bao4 ming2 zhu3 。

## 注释

## 译文

## 赏析
