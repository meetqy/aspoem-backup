---
id: chen-zao-zeng-gao-dai-pin
title: 贈高待聘
titlePinyin: zeng4 gao1 dai4 pin4
titleSlug: zeng-gao-dai-pin
author: 陳藻
authorPinyin: chen2 zao3
authorSlug: chen-zao
dynasty: 宋
dynastyPinyin: song4
dynastySlug: song
tags: []
---

## 正文

- 待聘先生二十六，弟子滿堂脩幾束。
- 下床一麵月幾千，有客市廛錢別錄。
- 爲兒不誦杞菊篇，舉筯欠魚須要肉。
- 老夫弱冠奇一秋，飄零來問君平卜。
- 先生稱我有雋才，滿縣青矜皆拭目。
- 一日僅能赴三飯，折簡叩扉知幾幅。
- 今夜酒移明夜醉，凌晨乞展黄昏速。
- 四邊延我入師席，席則有餘身不足。
- 高子行年已若干，更度四期心從欲。
- 月錢祗直曉點心，薪蔬盡此携兒畜。
- 抱書誰肯訪吾門，看君有是猶霑祿。
- 井泉比舊百倍深，汲人綆短無麻續。
- 時去技精分愈窮，時來淺學難逃福。
- 販商射利偶贏餘，便詫巧謀能潤屋。
- 莫待黄金當散時，舟車到處遭顛覆。

## 拼音

- dai4 pin4 xian1 sheng0 er4 shi2 liu4 ， di4 zi3 man3 tang2 xiu1 ji1 shu4 。
- xia4 chuang2 yi2 mian4 yue4 ji1 qian1 ， you3 ke4 shi4 chan2 qian2 bie2 lu4 。
- wei2 er2 bu2 song4 qi3 ju2 pian1 ， ju3 zhu4 qian4 yu2 xu1 yao4 rou4 。
- lao3 fu1 ruo4 guan4 qi2 yi4 qiu1 ， piao1 ling2 lai2 wen4 jun1 ping2 bu3 。
- xian1 sheng0 cheng1 wo3 you3 jun4 cai2 ， man3 xian4 qing1 jin1 jie1 shi4 mu4 。
- yi2 ri4 jin3 neng2 fu4 san1 fan4 ， zhe2 jian3 kou4 fei1 zhi1 ji1 fu2 。
- jin1 ye4 jiu3 yi2 ming2 ye4 zui4 ， ling2 chen2 qi3 zhan3 huang2 hun1 su4 。
- si4 bian1 yan2 wo3 ru4 shi1 xi2 ， xi2 ze2 you3 yu2 shen1 bu4 zu2 。
- gao1 zi3 xing2 nian2 yi3 ruo4 gan1 ， geng4 du4 si4 qi1 xin1 cong2 yu4 。
- yue4 qian2 zhi1 zhi2 xiao3 dian3 xin1 ， xin1 shu1 jin4 ci3 xie2 er2 chu4 。
- bao4 shu1 shui2 ken3 fang3 wu2 men2 ， kan4 jun1 you3 shi4 you2 zhan1 lu4 。
- jing3 quan2 bi3 jiu4 bai3 bei4 shen1 ， ji2 ren2 geng3 duan3 wu2 ma2 xu4 。
- shi2 qu4 ji4 jing1 fen1 yu4 qiong2 ， shi2 lai2 qian3 xue2 nan2 tao2 fu2 。
- fan4 shang1 she4 li4 ou3 ying2 yu2 ， bian4 cha4 qiao3 mou2 neng2 run4 wu1 。
- mo4 dai4 huang2 jin1 dang1 san4 shi2 ， zhou1 ju1 dao4 chu3 zao1 dian1 fu4 。

## 注释

## 译文

## 赏析
