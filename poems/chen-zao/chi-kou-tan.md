---
id: chen-zao-chi-kou-tan
title: 赤口灘
titlePinyin: chi4 kou3 tan1
titleSlug: chi-kou-tan
author: 陳造
authorPinyin: chen2 zao4
authorSlug: chen-zao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 漢江多惡灘，赤口乃其最。
- 前年將家上，正值江流殺。
- 奔衖震溝𤱶，狼石森戟鐓。
- 贔屭取進寸，一跌尋丈退。
- 聞此尚痛定，躬履况兒輩。
- 今者劈箭去，未覺有湍匯。
- 一雨動三日，遠岸卷澎湃。
- 向者險巇地，了不經眼界。
- 三老笑相語，無復憂滯礙。
- 路可屈指計，歸將平心待。
- 窮塗偶快意，此惠莫謀大。
- 龍公本何心，賤子多感慨。

## 拼音

- han4 jiang1 duo1 e4 tan1 ， chi4 kou3 nai3 qi2 zui4 。
- qian2 nian2 jiang1 jia1 shang4 ， zheng4 zhi2 jiang1 liu2 sha1 。
- ben1 xiang4 zhen4 gou1 𤱶， lang2 shi2 sen1 ji3 dui1 。
- bi4 xi4 qu3 jin4 cun4 ， yi4 die1 xun2 zhang4 tui4 。
- wen2 ci3 shang4 tong4 ding4 ， gong1 lü3 kuang4 er2 bei4 。
- jin1 zhe3 pi1 jian4 qu4 ， wei4 jue2 you3 tuan1 hui4 。
- yi4 yu3 dong4 san1 ri4 ， yuan3 an4 juan4 peng2 pai4 。
- xiang4 zhe3 xian3 xi1 di4 ， liao3 bu4 jing1 yan3 jie4 。
- san1 lao3 xiao4 xiang1 yu3 ， wu2 fu4 you1 zhi4 ai4 。
- lu4 ke3 qu1 zhi3 ji4 ， gui1 jiang1 ping2 xin1 dai4 。
- qiong2 tu2 ou3 kuai4 yi4 ， ci3 hui4 mo4 mou2 da4 。
- long2 gong1 ben3 he2 xin1 ， jian4 zi3 duo1 gan3 kai3 。

## 注释

## 译文

## 赏析
