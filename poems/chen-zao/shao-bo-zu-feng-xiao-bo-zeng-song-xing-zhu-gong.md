---
id: chen-zao-shao-bo-zu-feng-xiao-bo-zeng-song-xing-zhu-gong
title: 邵伯阻風小泊贈送行諸公
titlePinyin: shao4 bo2 zu3 feng1 xiao3 bo2 zeng4 song4 xing2 zhu1 gong1
titleSlug: shao-bo-zu-feng-xiao-bo-zeng-song-xing-zhu-gong
author: 陳造
authorPinyin: chen2 zao4
authorSlug: chen-zao
dynasty: 宋
dynastyPinyin: song4
dynastySlug: song
tags: []
---

## 正文

- 長征每愛日，小泊未遻意。
- 陰風自南北，客子聽軒輊。
- 召棠望吾鄉，不作秦越異。
- 船閣鴈鶩洲，人穿魚蝦市。
- 相逢各吳語，知識十三四。
- 水實不自買，海錯有佳饋。
- 餞行餘十客，超俗見友義。
- 笑譚寒谷春，爲我洗羈思。
- 相與卧玉瓶，跋燭得微醉。
- 老懷易作惡，別語毋動喙。

## 拼音

- chang2 zheng1 mei3 ai4 ri4 ， xiao3 bo2 wei4 e4 yi4 。
- yin1 feng1 zi4 nan2 bei3 ， ke4 zi3 ting1 xuan1 zhi4 。
- zhao4 tang2 wang4 wu2 xiang1 ， bu2 zuo4 qin2 yue4 yi4 。
- chuan2 ge2 yan4 wu4 zhou1 ， ren2 chuan1 yu2 xia1 shi4 。
- xiang1 feng2 ge4 wu2 yu3 ， zhi1 shi2 shi2 san1 si4 。
- shui3 shi2 bu2 zi4 mai3 ， hai3 cuo4 you3 jia1 kui4 。
- jian4 xing2 yu2 shi2 ke4 ， chao1 su2 jian4 you3 yi4 。
- xiao4 tan2 han2 gu3 chun1 ， wei2 wo3 xi3 ji1 si1 。
- xiang1 yu3 wo4 yu4 ping2 ， ba2 zhu2 de2 wei1 zui4 。
- lao3 huai2 yi4 zuo4 e4 ， bie2 yu3 wu2 dong4 hui4 。

## 注释

## 译文

## 赏析
