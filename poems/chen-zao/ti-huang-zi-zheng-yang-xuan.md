---
id: chen-zao-ti-huang-zi-zheng-yang-xuan
title: 題黄子正昜軒
titlePinyin: ti2 huang2 zi3 zheng4 yang2 xuan1
titleSlug: ti-huang-zi-zheng-yang-xuan
author: 陳藻
authorPinyin: chen2 zao3
authorSlug: chen-zao
dynasty: 宋
dynastyPinyin: song4
dynastySlug: song
tags: []
---

## 正文

- 買屋移居已歷年，北偏破漏更新椽。
- 忽於瓦下得昜字，鑄在小刀殊駭然。
- 主人懽喜檢玉篇，昜也音揚飛也箋。
- 儒生例作飛揚想，符瑞壯之心益堅。
- 中間整頓安書案，此物携來呈我看。
- 神扶頃刻聰明開，便解卜君門戶換。
- 文形上下分兩刀，刀字成三意如何。
- 昔人曾解三刀夢，果把一麾時命遭。
- 正形五畫爲五馬，馬字依稀昜字寫。
- 屋成一百六十秋，來歷無從詢鐵冶。
- 漁溪市中多學者，舉業棄之如土苴。
- 吟詩白日費工夫，勸君自此知趨舍。
- 山水仙鄉出人物，課書雖少多簪紱。
- 黄生雙眼自超奇，莫遜此刀持待兒。
- 大書闊榜爲昜軒，我更分毫細討論。
- 名場變易須容易，不到艱難過禹門。

## 拼音

- mai3 wu1 yi2 ju1 yi3 li4 nian2 ， bei3 pian1 po4 lou4 geng1 xin1 chuan2 。
- hu1 wu1 wa3 xia4 de2 yang2 zi4 ， zhu4 zai4 xiao3 dao1 shu1 hai4 ran2 。
- zhu3 ren2 huan1 xi3 jian3 yu4 pian1 ， yang2 ye3 yin1 yang2 fei1 ye3 jian1 。
- ru2 sheng1 li4 zuo4 fei1 yang2 xiang3 ， fu2 rui4 zhuang4 zhi1 xin1 yi4 jian1 。
- zhong1 jian4 zheng3 dun4 an1 shu1 an4 ， ci3 wu4 xie2 lai2 cheng2 wo3 kan4 。
- shen2 fu2 qing3 ke4 cong1 ming2 kai1 ， bian4 jie3 bu3 jun1 men2 hu4 huan4 。
- wen2 xing2 shang4 xia4 fen1 liang3 dao1 ， dao1 zi4 cheng2 san1 yi4 ru2 he2 。
- xi1 ren2 ceng2 jie3 san1 dao1 meng4 ， guo3 ba3 yi4 hui1 shi2 ming4 zao1 。
- zheng4 xing2 wu3 hua4 wei2 wu3 ma3 ， ma3 zi4 yi1 xi1 yang2 zi4 xie3 。
- wu1 cheng2 yi4 bai3 liu4 shi2 qiu1 ， lai2 li4 wu2 cong2 xun2 tie3 ye3 。
- yu2 xi1 shi4 zhong1 duo1 xue2 zhe3 ， ju3 ye4 qi4 zhi1 ru2 tu3 ju1 。
- yin2 shi1 bai2 ri4 fei4 gong1 fu0 ， quan4 jun1 zi4 ci3 zhi1 qu1 she4 。
- shan1 shui3 xian1 xiang1 chu1 ren2 wu4 ， ke4 shu1 sui1 shao3 duo1 zan1 fu2 。
- huang2 sheng1 shuang1 yan3 zi4 chao1 qi2 ， mo4 xun4 ci3 dao1 chi2 dai4 er2 。
- da4 shu1 kuo4 bang3 wei2 yang2 xuan1 ， wo3 geng4 fen1 hao2 xi4 tao3 lun4 。
- ming2 chang3 bian4 yi4 xu1 rong2 yi4 ， bu2 dao4 jian1 nan2 guo4 yu3 men2 。

## 注释

## 译文

## 赏析
