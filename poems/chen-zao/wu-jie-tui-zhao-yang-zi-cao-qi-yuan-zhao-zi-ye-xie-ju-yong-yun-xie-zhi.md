---
id: chen-zao-wu-jie-tui-zhao-yang-zi-cao-qi-yuan-zhao-zi-ye-xie-ju-yong-yun-xie-zhi
title: 吳節推趙楊子曹器遠趙子野携具用韻謝之
titlePinyin: wu2 jie2 tui1 zhao4 yang2 zi3 cao2 qi4 yuan3 zhao4 zi3 ye3 xie2 ju4 yong4 yun4 xie4 zhi1
titleSlug: wu-jie-tui-zhao-yang-zi-cao-qi-yuan-zhao-zi-ye-xie-ju-yong-yun-xie-zhi
author: 陳造
authorPinyin: chen2 zao4
authorSlug: chen-zao
dynasty: 宋
dynastyPinyin: song4
dynastySlug: song
tags: []
---

## 正文

- 平日從俊遊，寂寂坐多病。
- 犯床漫飛埃，瑶笙罷重請。
- 昔遊喜復到，風物他日盛。
- 坡恐名燕支，樓亦詫端正。
- 新交間舊友，氣合宮羽應。
- 譚麈冰霜厲，筆陣鵝鸛勁。
- 吏隠分樂地，與世不好徑。
- 拔貧辦一歡，挾貴輕百乘。
- 四豪載酒過，講德珠璧映。
- 歌奏雲近人，舞罷鸞顧鏡。
- 酬酢忘主賓，笑語似紛競。
- 朱樓識阿盼，白酒醉師命。
- 明朝耐殘酲，江聲醒幽聽。
- 此樂謫仙後，同異君試訂。
- 四豪成風手，可但隻字警。
- 我投詩社名，拜手敢貌敬。

## 拼音

- ping2 ri4 cong2 jun4 you2 ， ji4 ji4 zuo4 duo1 bing4 。
- fan4 chuang2 man4 fei1 ai1 ， yao2 sheng1 ba4 zhong4 qing3 。
- xi1 you2 xi3 fu4 dao4 ， feng1 wu4 ta1 ri4 sheng4 。
- po1 kong3 ming2 yan4 zhi1 ， lou2 yi4 cha4 duan1 zheng4 。
- xin1 jiao1 jian4 jiu4 you3 ， qi4 he2 gong1 yu3 ying1 。
- tan2 zhu3 bing1 shuang1 li4 ， bi3 zhen4 e2 guan4 jin4 。
- li4 yin3 fen1 le4 di4 ， yu3 shi4 bu4 hao3 jing4 。
- ba2 pin2 ban4 yi4 huan1 ， xie2 gui4 qing1 bai3 cheng2 。
- si4 hao2 zai4 jiu3 guo4 ， jiang3 de2 zhu1 bi4 ying4 。
- ge1 zou4 yun2 jin4 ren2 ， wu3 ba4 luan2 gu4 jing4 。
- chou2 zuo4 wang4 zhu3 bin1 ， xiao4 yu3 si4 fen1 jing4 。
- zhu1 lou2 shi2 a1 pan4 ， bai2 jiu3 zui4 shi1 ming4 。
- ming2 chao2 nai4 can2 cheng2 ， jiang1 sheng1 xing3 you1 ting1 。
- ci3 le4 zhe2 xian1 hou4 ， tong2 yi4 jun1 shi4 ding4 。
- si4 hao2 cheng2 feng1 shou3 ， ke3 dan4 zhi1 zi4 jing3 。
- wo3 tou2 shi1 she4 ming2 ， bai4 shou3 gan3 mao4 jing4 。

## 注释

## 译文

## 赏析
