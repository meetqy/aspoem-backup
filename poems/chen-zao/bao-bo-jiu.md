---
id: chen-zao-bao-bo-jiu
title: 薄薄酒
titlePinyin: bao2 bo2 jiu3
titleSlug: bao-bo-jiu
author: 陳造
authorPinyin: chen2 zao4
authorSlug: chen-zao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 薄薄酒，顔可丹。
- 麤麤布，身不寒。
- 醜醜婦，貧相歡。
- 人生浪悲行路難，欲不外騖心內安。
- 富貴底用極力奸，政自沐猴求棘端。
- 君不見寒儒骯髒默自守，橫前書笈，燕坐甕牖。
- 麻畦可衣，秫田可酒。
- 抽針紉綻，侑罇鼓缶。
- 齊眉結髮，頼有此婦。
- 人不裂眥，事無掣肘。
- 陶陶此興殊未窮，一身易足天地中。
- 巷東畢公子，爲樂渠能同。
- 宅舍頗軒亭，園池亦花草。
- 相過便開樽，掀髯寫懷抱。
- 蘭芳菊秀梅含春，拂翠勻紅隨分好。
- 乏愛不無苧衣贈，取醉何妨接䍦倒。
- 畢公子，吾之樂兮樂自如。
- 一盃對婦兮，布衣蔽其軀。
- 君之樂兮樂有餘，妓女能楚楚。
- 罇罍應指呼，醉鄉寬閑兮吾得俱。
- 設侍以金谷傾城之艷姝，酌以宜城九醖之醪敷。
- 被狐白兮擁羅襦，朝歌暮燕，窮歡極娛。
- 婪酣佁儗驕妻孥，外若豐澤中槁枯。
- 吾不彼願猶彼不吾羨。
- 畢公子，方吾徒，狂歌而起舞，更酬而遞勸。
- 蓋不知南威嫫母之有妍醜，衮衣短褐之爲貴賤。
- 彼驕其有，殆醯鷄之撇天。
- 貪其取，如蝸牛之交戰。
- 益知心怡愉，無窮塗，中焚如，無亨衢。
- 畢公子，倡予和女笙應竽。
- 他年遂初賦，老盍歌歸去。
- 塵裏無曠懷，人間有同趣。
- 四方向來志，一巢今可具。
- 亦不願黄金爲梁桂爲柱，茅屋三間近君住。

## 拼音

- bao2 bo2 jiu3 ， yan2 ke3 dan1 。
- cu1 cu1 bu4 ， shen1 bu4 han2 。
- chou3 chou3 fu4 ， pin2 xiang1 huan1 。
- ren2 sheng1 lang4 bei1 xing2 lu4 nan2 ， yu4 bu2 wai4 wu4 xin1 nei4 an1 。
- fu4 gui4 di3 yong4 ji2 li4 jian1 ， zheng4 zi4 mu4 hou2 qiu2 ji2 duan1 。
- jun1 bu2 jian4 han2 ru2 ang1 zang1 mo4 zi4 shou3 ， heng2 qian2 shu1 ji2 ， yan4 zuo4 weng4 you3 。
- ma2 qi2 ke3 yi1 ， shu2 tian2 ke3 jiu3 。
- chou1 zhen1 ren4 zhan4 ， you4 zun1 gu3 fou3 。
- qi2 mei2 jie2 fa4 ， lai4 you3 ci3 fu4 。
- ren2 bu2 lie4 zi4 ， shi4 wu2 che4 zhou3 。
- tao2 tao2 ci3 xing1 shu1 wei4 qiong2 ， yi4 shen1 yi4 zu2 tian1 di4 zhong1 。
- xiang4 dong1 bi4 gong1 zi3 ， wei2 le4 qu2 neng2 tong2 。
- zhai2 she4 po1 xuan1 ting2 ， yuan2 chi2 yi4 hua1 cao3 。
- xiang1 guo4 bian4 kai1 zun1 ， xian1 ran2 xie3 huai2 bao4 。
- lan2 fang1 ju2 xiu4 mei2 han2 chun1 ， fu2 cui4 yun2 hong2 sui2 fen1 hao3 。
- fa2 ai4 bu4 wu2 zhu4 yi1 zeng4 ， qu3 zui4 he2 fang2 jie1 䍦 dao3 。
- bi4 gong1 zi3 ， wu2 zhi1 le4 xi1 le4 zi4 ru2 。
- yi4 bei1 dui4 fu4 xi1 ， bu4 yi1 bi4 qi2 qu1 。
- jun1 zhi1 le4 xi1 le4 you3 yu2 ， ji4 nü3 neng2 chu3 chu3 。
- zun1 lei2 ying1 zhi3 hu1 ， zui4 xiang1 kuan1 xian2 xi1 wu2 de2 ju4 。
- she4 shi4 yi3 jin1 gu3 qing1 cheng2 zhi1 yan4 shu1 ， zhuo2 yi3 yi2 cheng2 jiu3 yun4 zhi1 lao2 fu1 。
- bei4 hu2 bai2 xi1 yong1 luo2 ru2 ， zhao1 ge1 mu4 yan4 ， qiong2 huan1 ji2 yu2 。
- lan2 han1 yi3 ni3 jiao1 qi1 nu2 ， wai4 ruo4 feng1 ze2 zhong1 gao3 ku1 。
- wu2 bu4 bi3 yuan4 you2 bi3 bu4 wu2 xian4 。
- bi4 gong1 zi3 ， fang1 wu2 tu2 ， kuang2 ge1 er2 qi3 wu3 ， geng4 chou2 er2 di4 quan4 。
- gai4 bu4 zhi1 nan2 wei1 mo2 mu3 zhi1 you3 yan2 chou3 ， gun3 yi1 duan3 he4 zhi1 wei2 gui4 jian4 。
- bi3 jiao1 qi2 you3 ， dai4 xi1 ji1 zhi1 pie3 tian1 。
- tan1 qi2 qu3 ， ru2 wo1 niu2 zhi1 jiao1 zhan4 。
- yi4 zhi1 xin1 yi2 yu2 ， wu2 qiong2 tu2 ， zhong1 fen2 ru2 ， wu2 heng1 qu2 。
- bi4 gong1 zi3 ， chang4 yu3 he2 nü3 sheng1 ying1 yu2 。
- ta1 nian2 sui4 chu1 fu4 ， lao3 he2 ge1 gui1 qu4 。
- chen2 li3 wu2 kuang4 huai2 ， ren2 jian4 you3 tong2 qu4 。
- si4 fang1 xiang4 lai2 zhi4 ， yi4 chao2 jin1 ke3 ju4 。
- yi4 bu2 yuan4 huang2 jin1 wei2 liang2 gui4 wei2 zhu4 ， mao2 wu1 san1 jian4 jin4 jun1 zhu4 。

## 注释

## 译文

## 赏析
