---
id: chen-zao-shu-jia-shu-ping-ji-zhan-shuai-zhu-zhi-yi-shi
title: 叔嘉叔平既斬衰祝之以詩
titlePinyin: shu1 jia1 shu1 ping2 ji4 zhan3 shuai1 zhu4 zhi1 yi3 shi1
titleSlug: shu-jia-shu-ping-ji-zhan-shuai-zhu-zhi-yi-shi
author: 陳藻
authorPinyin: chen2 zao3
authorSlug: chen-zao
dynasty: 宋
dynastyPinyin: song4
dynastySlug: song
tags: []
---

## 正文

- 大兒年十四，三五不知八。
- 源流於其母，造化保太察。
- 小兒十歲周，松竹不知對。
- 吾休置奴婢，天遣供井碓。
- 我昔訓童多，虛受人家怨。
- 愚智暗中分，何以償渠願。
- 怪我自生兒，寒窗仍未睹。
- 親朋責我苛，誨之非莽鹵。
- 易教委虛談，過庭祗取笑。
- 誰將蝴蜨飛，勒作秋蟬叫。
- 迺舅久從游，村巫語又聽。
- 身死欲葬埋，發掘安可憑。
- 兩世太平山，此墓何人主。
- 有房既分派，無息堪應舉。
- 農商攀不及，矧乃君子儒。
- 生前聊爾爾，沒後真卑污。
- 他日主我喪，通經得兩郎。
- 試之以巨創，整整到大祥。
- 願汝且康健，送我歸山崗。

## 拼音

- da4 er2 nian2 shi2 si4 ， san1 wu3 bu4 zhi1 ba1 。
- yuan2 liu2 wu1 qi2 mu3 ， zao4 hua4 bao3 tai4 cha2 。
- xiao3 er2 shi2 sui4 zhou1 ， song1 zhu2 bu4 zhi1 dui4 。
- wu2 xiu1 zhi4 nu2 bi4 ， tian1 qian3 gong4 jing3 dui4 。
- wo3 xi1 xun4 tong2 duo1 ， xu1 shou4 ren2 jia1 yuan4 。
- yu2 zhi4 an4 zhong1 fen1 ， he2 yi3 chang2 qu2 yuan4 。
- guai4 wo3 zi4 sheng1 er2 ， han2 chuang1 reng2 wei4 du3 。
- qin1 peng2 ze2 wo3 ke1 ， hui4 zhi1 fei1 mang3 lu3 。
- yi4 jiao4 wei3 xu1 tan2 ， guo4 ting2 zhi1 qu3 xiao4 。
- shui2 jiang1 hu2 die2 fei1 ， le4 zuo4 qiu1 chan2 jiao4 。
- nai3 jiu4 jiu3 cong2 you2 ， cun1 wu1 yu3 you4 ting1 。
- shen1 si3 yu4 zang4 mai2 ， fa1 jue2 an1 ke3 ping2 。
- liang3 shi4 tai4 ping2 shan1 ， ci3 mu4 he2 ren2 zhu3 。
- you3 fang2 ji4 fen1 pai4 ， wu2 xi1 kan1 ying1 ju3 。
- nong2 shang1 pan1 bu4 ji2 ， shen3 nai3 jun1 zi3 ru2 。
- sheng1 qian2 liao2 er3 er3 ， mei2 hou4 zhen1 bei1 wu1 。
- ta1 ri4 zhu3 wo3 sang1 ， tong1 jing1 de2 liang3 lang2 。
- shi4 zhi1 yi3 ju4 chuang4 ， zheng3 zheng3 dao4 da4 xiang2 。
- yuan4 ru3 qie3 kang1 jian4 ， song4 wo3 gui1 shan1 gang3 。

## 注释

## 译文

## 赏析
