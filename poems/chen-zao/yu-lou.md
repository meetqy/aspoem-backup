---
id: chen-zao-yu-lou
title: 庾樓
titlePinyin: yu3 lou2
titleSlug: yu-lou
author: 陳造
authorPinyin: chen2 zao4
authorSlug: chen-zao
dynasty: 宋
dynastyPinyin: song4
dynastySlug: song
tags: []
---

## 正文

- 晉起不由德，亦坐崇清虛。
- 陵夷莫挽回，後世猶受汙。
- 庾非適用才，夷甫真其徒。
- 樓以庾得名，而庾愎且迂。
- 面勢瞰空闊，簷楹煥丹朱。
- 遐想如不及，效尤無乃愚。
- 風流與經濟，本自珉玉殊。
- 空譚養虛譽，胎禍取炭塗。
- 峻約火燎原，典午轅下駒。
- 舉扇障蜚塵，王叟寧厚誣。
- 狥名不既實，扁榜誰權輿。
- 得興偕下僚，小節安足模。
- 捍患識黄樓，仰高題景疎。
- 于是復間然，吾言乃迂儒。

## 拼音

- jin4 qi3 bu4 you2 de2 ， yi4 zuo4 chong2 qing1 xu1 。
- ling2 yi2 mo4 wan3 hui2 ， hou4 shi4 you2 shou4 wu1 。
- yu3 fei1 shi4 yong4 cai2 ， yi2 fu3 zhen1 qi2 tu2 。
- lou2 yi3 yu3 de2 ming2 ， er2 yu3 bi4 qie3 yu1 。
- mian4 shi4 kan4 kong1 kuo4 ， yan2 ying2 huan4 dan1 zhu1 。
- xia2 xiang3 ru2 bu4 ji2 ， xiao4 you2 wu2 nai3 yu2 。
- feng1 liu2 yu3 jing1 ji4 ， ben3 zi4 min2 yu4 shu1 。
- kong1 tan2 yang3 xu1 yu4 ， tai1 huo4 qu3 tan4 tu2 。
- jun4 yue1 huo3 liao2 yuan2 ， dian3 wu3 yuan2 xia4 ju1 。
- ju3 shan4 zhang4 fei1 chen2 ， wang2 sou3 ning2 hou4 wu1 。
- xun4 ming2 bu2 ji4 shi2 ， bian3 bang3 shui2 quan2 yu2 。
- de2 xing1 xie2 xia4 liao2 ， xiao3 jie2 an1 zu2 mo2 。
- han4 huan4 shi2 huang2 lou2 ， yang3 gao1 ti2 jing3 shu1 。
- yu2 shi4 fu4 jian4 ran2 ， wu2 yan2 nai3 yu1 ru2 。

## 注释

## 译文

## 赏析
