---
id: chen-zao-jian-han-wang-ke-shan
title: 檢旱望磕山
titlePinyin: jian3 han4 wang4 ke1 shan1
titleSlug: jian-han-wang-ke-shan
author: 陳造
authorPinyin: chen2 zao4
authorSlug: chen-zao
dynasty: 宋
dynastyPinyin: song4
dynastySlug: song
tags: []
---

## 正文

- 長塗并江沙，我行頗寂寥。
- 登高望西南，羣山如湧潮。
- 崩騰勢相排，又如羣馬驕。
- 磕山乃孤峙，坐受羣山朝。
- 雲斜復煙橫，助爾干碧霄。
- 虛氣信所聚，神物不汝遥。
- 有龍窟其趾，貝珠麗宮醮。
- 豐凶執其柄，禱襘走黎苗。
- 胡爲今茲旱，不能澤枯焦。
- 史巫歲紛若，無乃徒囂囂。
- 奔馳吾得辭，未救民腹枵。
- 問龍當厚顔，深池卧逍遥。

## 拼音

- chang2 tu2 bing4 jiang1 sha1 ， wo3 xing2 po1 ji4 liao2 。
- deng1 gao1 wang4 xi1 nan2 ， qun2 shan1 ru2 yong3 chao2 。
- beng1 teng2 shi4 xiang1 pai2 ， you4 ru2 qun2 ma3 jiao1 。
- ke1 shan1 nai3 gu1 zhi4 ， zuo4 shou4 qun2 shan1 chao2 。
- yun2 xie2 fu4 yan1 heng2 ， zhu4 er3 gan1 bi4 xiao1 。
- xu1 qi4 xin4 suo3 ju4 ， shen2 wu4 bu4 ru3 yao2 。
- you3 long2 ku1 qi2 zhi3 ， bei4 zhu1 li2 gong1 jiao4 。
- feng1 xiong1 zhi2 qi2 bing3 ， dao3 gui4 zou3 li2 miao2 。
- hu2 wei2 jin1 zi1 han4 ， bu4 neng2 ze2 ku1 jiao1 。
- shi3 wu1 sui4 fen1 ruo4 ， wu2 nai3 tu2 xiao1 xiao1 。
- ben1 chi2 wu2 de2 ci2 ， wei4 jiu4 min2 fu4 xiao1 。
- wen4 long2 dang1 hou4 yan2 ， shen1 chi2 wo4 xiao1 yao2 。

## 注释

## 译文

## 赏析
