---
id: chen-zao-ti-liu-me-hou
title: 題六么後
titlePinyin: ti2 liu4 me0 hou4
titleSlug: ti-liu-me-hou
author: 陳造
authorPinyin: chen2 zao4
authorSlug: chen-zao
dynasty: 宋
dynastyPinyin: song4
dynastySlug: song
tags: []
---

## 正文

- 愛愛少日淫奔女，愛愛死作貞烈婦。
- 東隅一跌收桑榆，竟得佳名傳樂府。
- 男子處死正自難，此女勵志雪柏寒。
- 至今挺挺在人目，詩翁作詩垂不刊。
- 誰翻此詩入宮羽，檀唇緩歌細腰舞。
- 直掩霓裳羽衣曲，更問離魂饋漿女。
- 且玩此舞空金巵，莫奏此曲增悲悽。
- 蘭摧蕙枯崑玉碎，不如人家嫁狗隨狗鷄隨鷄。
- 百年佳麗終枯骴，汝名芬芳無已時。
- 捨生狥義渠安之，而我更用興悲爲。
- 我悲所悲人不識，撫事懷人悼今昔。
- 翻雲覆雨行路難，君不見買臣之妻彥升客。

## 拼音

- ai4 ai4 shao3 ri4 yin2 ben1 nü3 ， ai4 ai4 si3 zuo4 zhen1 lie4 fu4 。
- dong1 yu2 yi4 die1 shou1 sang1 yu2 ， jing4 de2 jia1 ming2 chuan2 le4 fu3 。
- nan2 zi3 chu3 si3 zheng4 zi4 nan2 ， ci3 nü3 li4 zhi4 xue3 bai3 han2 。
- zhi4 jin1 ting3 ting3 zai4 ren2 mu4 ， shi1 weng1 zuo4 shi1 chui2 bu4 kan1 。
- shui2 fan1 ci3 shi1 ru4 gong1 yu3 ， tan2 chun2 huan3 ge1 xi4 yao1 wu3 。
- zhi2 yan3 ni2 chang2 yu3 yi1 qu3 ， geng4 wen4 li2 hun2 kui4 jiang1 nü3 。
- qie3 wan2 ci3 wu3 kong1 jin1 zhi1 ， mo4 zou4 ci3 qu3 zeng1 bei1 qi1 。
- lan2 cui1 hui4 ku1 kun1 yu4 sui4 ， bu4 ru2 ren2 jia1 jia4 gou3 sui2 gou3 ji1 sui2 ji1 。
- bai3 nian2 jia1 li2 zhong1 ku1 ci1 ， ru3 ming2 fen1 fang1 wu2 yi3 shi2 。
- she3 sheng1 xun4 yi4 qu2 an1 zhi1 ， er2 wo3 geng4 yong4 xing1 bei1 wei2 。
- wo3 bei1 suo3 bei1 ren2 bu4 shi2 ， fu3 shi4 huai2 ren2 dao4 jin1 xi1 。
- fan1 yun2 fu4 yu3 xing2 lu4 nan2 ， jun1 bu2 jian4 mai3 chen2 zhi1 qi1 yan4 sheng1 ke4 。

## 注释

## 译文

## 赏析
