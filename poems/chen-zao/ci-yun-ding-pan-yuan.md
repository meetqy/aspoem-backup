---
id: chen-zao-ci-yun-ding-pan-yuan
title: 次韻丁判院
titlePinyin: ci4 yun4 ding1 pan4 yuan4
titleSlug: ci-yun-ding-pan-yuan
author: 陳造
authorPinyin: chen2 zao4
authorSlug: chen-zao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 丁侯袖詩來，容聽媧皇絃。
- 咀嚼冰齒頰，如漱錫谷泉。
- 露花有餘姿，風漪自成紋。
- 中含班傅香，夐絕郊島寒。
- 汗流竟後塵，何有一字難。
- 明月墮我側，盥誦喜欲顛。
- 因君念漂零，俛仰追昔年。
- 門間半面初，隄柳嘶晚蟬。
- 寒暑機不停，奔騖履欲穿。
- 客舍此相遇，把酒霜鴻天。
- 男兒氣干霄，猶受稠人憐。
- 似聞國士遇，度外置拘攣。
- 渠信造物兒，賦予終奇偏。
- 凌風謝垢濁，仙者一探丸。
- 多肉彼下乘，更趠驊騮前。
- 我老從斗祿，纖鱗潜重淵。
- 饑火少見貸，歸志久已堅。
- 自甘尺蠖屈，何與風鵬鶱。
- 會看鶚書薦，領此雲錦篇。
- 從今拭病目，長風駕蜚翰。

## 拼音

- ding1 hou2 xiu4 shi1 lai2 ， rong2 ting1 wa1 huang2 xian2 。
- ju3 jue2 bing1 chi3 jia2 ， ru2 shu4 xi1 gu3 quan2 。
- lu4 hua1 you3 yu2 zi1 ， feng1 yi1 zi4 cheng2 wen2 。
- zhong1 han2 ban1 fu4 xiang1 ， xuan4 jue2 jiao1 dao3 han2 。
- han4 liu2 jing4 hou4 chen2 ， he2 you3 yi2 zi4 nan2 。
- ming2 yue4 duo4 wo3 ce4 ， guan4 song4 xi3 yu4 dian1 。
- yin1 jun1 nian4 piao1 ling2 ， fu3 yang3 zhui1 xi1 nian2 。
- men2 jian4 ban4 mian4 chu1 ， di1 liu3 si1 wan3 chan2 。
- han2 shu3 ji1 bu4 ting2 ， ben1 wu4 lü3 yu4 chuan1 。
- ke4 she4 ci3 xiang1 yu4 ， ba3 jiu3 shuang1 hong2 tian1 。
- nan2 er2 qi4 gan1 xiao1 ， you2 shou4 chou2 ren2 lian2 。
- si4 wen2 guo2 shi4 yu4 ， du4 wai4 zhi4 ju1 luan2 。
- qu2 xin4 zao4 wu4 er2 ， fu4 yu3 zhong1 qi2 pian1 。
- ling2 feng1 xie4 gou4 zhuo2 ， xian1 zhe3 yi2 tan4 wan2 。
- duo1 rou4 bi3 xia4 cheng2 ， geng4 chuo1 hua2 liu2 qian2 。
- wo3 lao3 cong2 dou4 lu4 ， xian1 lin2 qian2 zhong4 yuan1 。
- ji1 huo3 shao3 jian4 dai4 ， gui1 zhi4 jiu3 yi3 jian1 。
- zi4 gan1 chi3 huo4 qu1 ， he2 yu3 feng1 peng2 xian1 。
- hui4 kan4 e4 shu1 jian4 ， ling3 ci3 yun2 jin3 pian1 。
- cong2 jin1 shi4 bing4 mu4 ， chang2 feng1 jia4 fei1 han4 。

## 注释

## 译文

## 赏析
