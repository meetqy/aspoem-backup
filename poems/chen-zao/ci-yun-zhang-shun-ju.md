---
id: chen-zao-ci-yun-zhang-shun-ju
title: 次韻章舜舉
titlePinyin: ci4 yun4 zhang1 shun4 ju3
titleSlug: ci-yun-zhang-shun-ju
author: 陳造
authorPinyin: chen2 zao4
authorSlug: chen-zao
dynasty: 宋
dynastyPinyin: song4
dynastySlug: song
tags: []
---

## 正文

- 天孫望河鼓，杳眇河西東。
- 參旗映天梁，欻作秋夕逢。
- 人生風馬牛，未害心期同。
- 章侯大雅士，抱負難形容。
- 平生萬卷讀，會意春冰融。
- 小遲風雲期，未剖琳瑯胸。
- 我頃誦清句，神馳水朝宗。
- 識面勝聞名，論文得新功。
- 烱彼如意珠，來自仙者宮。
- 徑作君苗焚，執筆吾熱中。
- 荒學顧何取，目昏鬢已童。
- 惟應得石友，天用慰塗窮。

## 拼音

- tian1 sun1 wang4 he2 gu3 ， yao3 miao3 he2 xi1 dong1 。
- can1 qi2 ying4 tian1 liang2 ， chua1 zuo4 qiu1 xi1 feng2 。
- ren2 sheng1 feng1 ma3 niu2 ， wei4 hai4 xin1 qi1 tong2 。
- zhang1 hou2 da4 ya3 shi4 ， bao4 fu4 nan2 xing2 rong2 。
- ping2 sheng1 wan4 juan4 du2 ， hui4 yi4 chun1 bing1 rong2 。
- xiao3 chi2 feng1 yun2 qi1 ， wei4 pou1 lin2 lang2 xiong1 。
- wo3 qing3 song4 qing1 ju4 ， shen2 chi2 shui3 chao2 zong1 。
- shi2 mian4 sheng4 wen2 ming2 ， lun4 wen2 de2 xin1 gong1 。
- jiong3 bi3 ru2 yi4 zhu1 ， lai2 zi4 xian1 zhe3 gong1 。
- jing4 zuo4 jun1 miao2 fen2 ， zhi2 bi3 wu2 re4 zhong1 。
- huang1 xue2 gu4 he2 qu3 ， mu4 hun1 bin4 yi3 tong2 。
- wei2 ying1 de2 shi2 you3 ， tian1 yong4 wei4 tu2 qiong2 。

## 注释

## 译文

## 赏析
