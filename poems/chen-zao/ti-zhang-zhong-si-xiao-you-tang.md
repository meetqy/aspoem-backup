---
id: chen-zao-ti-zhang-zhong-si-xiao-you-tang
title: 題張仲思孝友堂
titlePinyin: ti2 zhang1 zhong4 si1 xiao4 you3 tang2
titleSlug: ti-zhang-zhong-si-xiao-you-tang
author: 陳造
authorPinyin: chen2 zao4
authorSlug: chen-zao
dynasty: 宋
dynastyPinyin: song4
dynastySlug: song
tags: []
---

## 正文

- 筆端吐陽春，胸次著雲夢。
- 袖中匠石斤，規矩隨意中。
- 君侯道藝樂，不許俗子共。
- 深堂埃𡏖外，平日文字供。
- 默對八窗靜，不但十年種。
- 妙語落人間，一一萬金重。
- 平反與進修，併作旨甘奉。
- 只今衣五綵，頗亦笛三弄。
- 何人侍板輿，觴豆燕羣從。
- 鴒原春事繁，鴈影天宇空。
- 傍睨梟雉呼，或作鄒魯閧。
- 紛紛手翻覆，納納腹空洞。
- 汲直合居中，器博滯近用。
- 初計拔薤來，竟息憩棠訟。
- 翛然擁書坐，竹風助吟諷。
- 更聽雛鳳鳴，未妨蜚鴻送。
- 今皇志復古，俗有後賓貢。
- 斯文屬耆儒，夏屋况巨棟。
- 江漢繼崧高，誰當第嘉誦。
- 縣知尹吉甫，縮手辟張仲。

## 拼音

- bi3 duan1 tu3 yang2 chun1 ， xiong1 ci4 zhu4 yun2 meng4 。
- xiu4 zhong1 jiang4 shi2 jin1 ， gui1 ju3 sui2 yi4 zhong1 。
- jun1 hou2 dao4 yi4 le4 ， bu4 xu1 su2 zi3 gong4 。
- shen1 tang2 ai1 𡏖 wai4 ， ping2 ri4 wen2 zi4 gong4 。
- mo4 dui4 ba1 chuang1 jing4 ， bu2 dan4 shi2 nian2 zhong3 。
- miao4 yu3 luo4 ren2 jian4 ， yi1 yi1 wan4 jin1 zhong4 。
- ping2 fan3 yu3 jin4 xiu1 ， bing4 zuo4 zhi3 gan1 feng4 。
- zhi1 jin1 yi1 wu3 cai3 ， po1 yi4 di2 san1 nong4 。
- he2 ren2 shi4 ban3 yu2 ， shang1 dou4 yan4 qun2 cong2 。
- ling2 yuan2 chun1 shi4 fan2 ， yan4 ying3 tian1 yu3 kong1 。
- bang4 ni4 xiao1 zhi4 hu1 ， huo4 zuo4 zou1 lu3 hong4 。
- fen1 fen1 shou3 fan1 fu4 ， na4 na4 fu4 kong1 dong4 。
- ji2 zhi2 he2 ju1 zhong1 ， qi4 bo2 zhi4 jin4 yong4 。
- chu1 ji4 ba2 xie4 lai2 ， jing4 xi1 qi4 tang2 song4 。
- xiao1 ran2 yong1 shu1 zuo4 ， zhu2 feng1 zhu4 yin2 feng3 。
- geng4 ting1 chu2 feng4 ming2 ， wei4 fang2 fei1 hong2 song4 。
- jin1 huang2 zhi4 fu4 gu3 ， su2 you3 hou4 bin1 gong4 。
- si1 wen2 shu3 qi2 ru2 ， xia4 wu1 kuang4 ju4 dong4 。
- jiang1 han4 ji4 song1 gao1 ， shui2 dang1 di4 jia1 song4 。
- xian4 zhi1 yin3 ji2 fu3 ， suo1 shou3 pi4 zhang1 zhong4 。

## 注释

## 译文

## 赏析
