---
id: chen-zao-song-tian-xing
title: 訟田行
titlePinyin: song4 tian2 xing2
titleSlug: song-tian-xing
author: 陳藻
authorPinyin: chen2 zao3
authorSlug: chen-zao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 樂軒世俗文不工，場屋此生難遭逢。
- 百年餓死真可惜，人命只在田畝中。
- 遠行直到西融州，客裝收拾來歸休。
- 江灘象窟百無憂，却陷人心危險頭。
- 海上曾琚本亭戶，日在公門騁詞訴。
- 下鄉老嫗何大娘，小郎遺業孤女當。
- 主婚老嫗貪聘資，將女嫁與曾琚兒。
- 女將三十年及格，依法賣田何所疑。
- 樂軒信己因信人，豈識兩家俱不仁。
- 曾琚文約只要錢，錢被何偷反訟田。
- 牙緋縣宰坐縣亭，官是堂除豈不精。
- 老胥代判爲縱橫，知縣依書那得平。
- 却監媒人宋五九，備錢還我錢何有。
- 提點八州刑獄使，重念八州冤曲事。
- 許人越訴榜通衢，有狀不禁攔軺車。
- 軺車曉出平旦歸，千人百人周四圍。
- 車中呼入使者笑，觀感人多涕沾衣。
- 笑者笑何意，吾不聰明渠不至。
- 感者泣何爲，赴愬容易殊曩時。
- 文書山積難稽考，胥吏依前顔色好。
- 樂軒辭說如直弦，外臺判下不改前。
- 州府監錢何嫗還，吏人掌客生艱難。
- 因循六十日，公事無了畢。
- 胥徒去復來，索酒需財食。
- 樂軒一片杞菊懷，遂令奔走生塵埃。
- 春雨吹散春風回，奇花異奔相迎開。
- 百千阿堵何足道，嗚呼何媼豈人哉。
- 叱散胥徒吾不取，抱琴橫膝眠空齋。

## 拼音

- le4 xuan1 shi4 su2 wen2 bu4 gong1 ， chang3 wu1 ci3 sheng1 nan2 zao1 feng2 。
- bai3 nian2 e4 si3 zhen1 ke3 xi1 ， ren2 ming4 zhi1 zai4 tian2 mu3 zhong1 。
- yuan3 xing2 zhi2 dao4 xi1 rong2 zhou1 ， ke4 zhuang1 shou1 shi0 lai2 gui1 xiu1 。
- jiang1 tan1 xiang4 ku1 bai3 wu2 you1 ， que4 xian4 ren2 xin1 wei1 xian3 tou2 。
- hai3 shang4 ceng2 ju1 ben3 ting2 hu4 ， ri4 zai4 gong1 men2 cheng3 ci2 su4 。
- xia4 xiang1 lao3 yu4 he2 da4 niang2 ， xiao3 lang2 yi2 ye4 gu1 nü3 dang1 。
- zhu3 hun1 lao3 yu4 tan1 pin4 zi1 ， jiang1 nü3 jia4 yu3 ceng2 ju1 er2 。
- nü3 jiang1 san1 shi2 nian2 ji2 ge2 ， yi1 fa3 mai4 tian2 he2 suo3 yi2 。
- le4 xuan1 xin4 ji3 yin1 xin4 ren2 ， qi3 shi2 liang3 jia1 ju4 bu4 ren2 。
- ceng2 ju1 wen2 yue1 zhi3 yao4 qian2 ， qian2 bei4 he2 tou1 fan3 song4 tian2 。
- ya2 fei1 xian4 zai3 zuo4 xian4 ting2 ， guan1 shi4 tang2 chu2 qi3 bu4 jing1 。
- lao3 xu1 dai4 pan4 wei2 zong4 heng2 ， zhi1 xian4 yi1 shu1 na4 de2 ping2 。
- que4 jian1 mei2 ren0 song4 wu3 jiu3 ， bei4 qian2 huan2 wo3 qian2 he2 you3 。
- ti2 dian3 ba1 zhou1 xing2 yu4 shi3 ， zhong4 nian4 ba1 zhou1 yuan1 qu3 shi4 。
- xu1 ren2 yue4 su4 bang3 tong1 qu2 ， you3 zhuang4 bu4 jin1 lan2 yao2 ju1 。
- yao2 ju1 xiao3 chu1 ping2 dan4 gui1 ， qian1 ren2 bai3 ren2 zhou1 si4 wei2 。
- ju1 zhong1 hu1 ru4 shi3 zhe3 xiao4 ， guan1 gan3 ren2 duo1 ti4 zhan1 yi1 。
- xiao4 zhe3 xiao4 he2 yi4 ， wu2 bu4 cong1 ming2 qu2 bu2 zhi4 。
- gan3 zhe3 qi4 he2 wei2 ， fu4 shuo4 rong2 yi4 shu1 nang3 shi2 。
- wen2 shu1 shan1 ji1 nan2 ji1 kao3 ， xu1 li4 yi1 qian2 yan2 se4 hao3 。
- le4 xuan1 ci2 shuo1 ru2 zhi2 xian2 ， wai4 tai2 pan4 xia4 bu4 gai3 qian2 。
- zhou1 fu3 jian1 qian2 he2 yu4 huan2 ， li4 ren2 zhang3 ke4 sheng1 jian1 nan2 。
- yin1 xun2 liu4 shi2 ri4 ， gong1 shi4 wu2 le0 bi4 。
- xu1 tu2 qu4 fu4 lai2 ， suo3 jiu3 xu1 cai2 shi2 。
- le4 xuan1 yi2 pian4 qi3 ju2 huai2 ， sui4 ling4 ben1 zou3 sheng1 chen2 ai1 。
- chun1 yu3 chui1 san4 chun1 feng1 hui2 ， qi2 hua1 yi4 ben1 xiang1 ying2 kai1 。
- bai3 qian1 a1 du3 he2 zu2 dao4 ， wu1 hu1 he2 ao3 qi3 ren2 zai1 。
- chi4 san4 xu1 tu2 wu2 bu4 qu3 ， bao4 qin2 heng2 xi1 mian2 kong1 zhai1 。

## 注释

## 译文

## 赏析
