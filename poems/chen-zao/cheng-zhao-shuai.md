---
id: chen-zao-cheng-zhao-shuai
title: 呈趙帥
titlePinyin: cheng2 zhao4 shuai4
titleSlug: cheng-zhao-shuai
author: 陳造
authorPinyin: chen2 zao4
authorSlug: chen-zao
dynasty: 宋
dynastyPinyin: song4
dynastySlug: song
tags: []
---

## 正文

- 雨行本自貪風便，四十里程真劈箭。
- 長年攤錢夸半仙，一炊黍頃風頭轉。
- 生世快意多所辱，葉舟瓠壺浪如屋。
- 暗樁觸船船版折，船丁籲天船媼哭。
- 塗窮儻有哀王孫，腰舖人家緊閉門。
- 丁翁祿𨔤捕魚者，向我顧肯顔色溫。
- 茅屋新成容寄宿，麻茶初熟仍見分。
- 解衣滅燭睡欲死，鄉夢醒時鷄喚晨。
- 平時晨餔下南浦，定向揚州聽更鼓。
- 飛廉生憂吾敢怨，薄命若爲防市弩。
- 今朝河面吹細痕，竹樹不聲人駿奔。
- 掣鈴一笑話疇昔，便有樂事酬佳辰。
- 鎮淮主人開淥樽，蕙蘭香前簫鼓喧，一盃爲我安驚魂。
- 勝談亹亹清耳根，向來憂虞無足言。

## 拼音

- yu3 xing2 ben3 zi4 tan1 feng1 bian4 ， si4 shi2 li3 cheng2 zhen1 pi1 jian4 。
- chang2 nian2 tan1 qian2 kua1 ban4 xian1 ， yi4 chui1 shu3 qing3 feng1 tou2 zhuan3 。
- sheng1 shi4 kuai4 yi4 duo1 suo3 ru3 ， ye4 zhou1 hu4 hu2 lang4 ru2 wu1 。
- an4 zhuang1 chu4 chuan2 chuan2 ban3 zhe2 ， chuan2 ding1 yu4 tian1 chuan2 ao3 ku1 。
- tu2 qiong2 tang3 you3 ai1 wang2 sun1 ， yao1 pu4 ren2 jia1 jin3 bi4 men2 。
- ding1 weng1 lu4 𨔤 bu3 yu2 zhe3 ， xiang4 wo3 gu4 ken3 yan2 se4 wen1 。
- mao2 wu1 xin1 cheng2 rong2 ji4 su4 ， ma2 cha2 chu1 shu2 reng2 jian4 fen1 。
- jie3 yi1 mie4 zhu2 shui4 yu4 si3 ， xiang1 meng4 xing3 shi2 ji1 huan4 chen2 。
- ping2 shi2 chen2 bu1 xia4 nan2 pu3 ， ding4 xiang4 yang2 zhou1 ting1 geng1 gu3 。
- fei1 lian2 sheng1 you1 wu2 gan3 yuan4 ， bao2 ming4 ruo4 wei2 fang2 shi4 nu3 。
- jin1 zhao1 he2 mian4 chui1 xi4 hen2 ， zhu2 shu4 bu4 sheng1 ren2 jun4 ben1 。
- che4 ling2 yi2 xiao4 hua4 chou2 xi1 ， bian4 you3 le4 shi4 chou2 jia1 chen2 。
- zhen4 huai2 zhu3 ren2 kai1 lu4 zun1 ， hui4 lan2 xiang1 qian2 xiao1 gu3 xuan1 ， yi4 bei1 wei2 wo3 an1 jing1 hun2 。
- sheng4 tan2 wei3 wei3 qing1 er3 gen1 ， xiang4 lai2 you1 yu2 wu2 zu2 yan2 。

## 注释

## 译文

## 赏析
