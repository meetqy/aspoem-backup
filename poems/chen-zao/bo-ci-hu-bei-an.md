---
id: chen-zao-bo-ci-hu-bei-an
title: 泊慈湖北岸
titlePinyin: bo2 ci2 hu2 bei3 an4
titleSlug: bo-ci-hu-bei-an
author: 陳造
authorPinyin: chen2 zao4
authorSlug: chen-zao
dynasty: 宋
dynastyPinyin: song4
dynastySlug: song
tags: []
---

## 正文

- 坐覺江流平，漶漫裂三股。
- 舟子告風橫，因循宿中浦。
- 慈湖古戍近，猶復小江阻。
- 漁翁家葦間，蝸舍無鄰伍。
- 把酒訊三老，此寧泊舟所。
- 諗我今昔異，解带無所苦。
- 向來探丸徒，白晝猶旁午。
- 一自尚書來，此輩凜刀俎。
- 江山亙千里，有屋皆外戶。
- 似聞襄江道，衽席過行旅。
- 翳公舊威愛，平寧尚如許。
- 兩地好經行，爲官喜欲舞。
- 倒床鼻雷吼，夢破聞船鼓。
- 受欺墮姑息，迂儒彼何取。

## 拼音

- zuo4 jue2 jiang1 liu2 ping2 ， huan4 man4 lie4 san1 gu3 。
- zhou1 zi3 gao4 feng1 heng2 ， yin1 xun2 su4 zhong1 pu3 。
- ci2 hu2 gu3 shu4 jin4 ， you2 fu4 xiao3 jiang1 zu3 。
- yu2 weng1 jia1 wei3 jian4 ， wo1 she4 wu2 lin2 wu3 。
- ba3 jiu3 xun4 san1 lao3 ， ci3 ning2 bo2 zhou1 suo3 。
- shen3 wo3 jin1 xi1 yi4 ， jie3 dai4 wu2 suo3 ku3 。
- xiang4 lai2 tan4 wan2 tu2 ， bai2 zhou4 you2 pang2 wu3 。
- yi2 zi4 shang4 shu1 lai2 ， ci3 bei4 lin3 dao1 zu3 。
- jiang1 shan1 gen4 qian1 li3 ， you3 wu1 jie1 wai4 hu4 。
- si4 wen2 xiang1 jiang1 dao4 ， ren4 xi2 guo4 xing2 lü3 。
- yi4 gong1 jiu4 wei1 ai4 ， ping2 ning2 shang4 ru2 xu1 。
- liang3 di4 hao3 jing1 xing2 ， wei2 guan1 xi3 yu4 wu3 。
- dao3 chuang2 bi2 lei2 hou3 ， meng4 po4 wen2 chuan2 gu3 。
- shou4 qi1 duo4 gu1 xi1 ， yu1 ru2 bi3 he2 qu3 。

## 注释

## 译文

## 赏析
