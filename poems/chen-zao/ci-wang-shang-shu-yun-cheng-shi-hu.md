---
id: chen-zao-ci-wang-shang-shu-yun-cheng-shi-hu
title: 次王尚書韻呈石湖
titlePinyin: ci4 wang2 shang4 shu1 yun4 cheng2 shi2 hu2
titleSlug: ci-wang-shang-shu-yun-cheng-shi-hu
author: 陳造
authorPinyin: chen2 zao4
authorSlug: chen-zao
dynasty: 宋
dynastyPinyin: song4
dynastySlug: song
tags: []
---

## 正文

- 聖經三百篇，凜凜詩鼻祖。
- 日月懸太空，不作雕篆語。
- 可學不可議，仲尼親去取。
- 變爲屈宋騷，刻畫已愧古。
- 曹劉驥騄騁，沈鮑鴻鵠舉。
- 并稱五字雄，繩墨蓋陵武。
- 甫白壁萬仞，眎彼柳樊圃。
- 又如曹邾鄭，屏息從晉楚。
- 黄陳嗣前作，風壑嘯兩虎。
- 公生四子後，相望心相與。
- 溟渤無棄流，酸鹹或登俎。
- 取源自聖經，長袖固善舞。
- 清篇神所護，近句誰先睹。
- 鄉來儀朝行，拱揖尊帝宇。
- 出使辭氣振，前席情素吐。
- 非公任安危，衮闕幾不補。
- 歸來將詩壇，越笴傅之羽。
- 陳黄伯仲爾，胡復用心苦。
- 學力我枯涸，進冀濡教雨。
- 首肯公不疑，更用詢季主。

## 拼音

- sheng4 jing1 san1 bai3 pian1 ， lin3 lin3 shi1 bi2 zu3 。
- ri4 yue4 xuan2 tai4 kong1 ， bu2 zuo4 diao1 zhuan4 yu3 。
- ke3 xue2 bu4 ke3 yi4 ， zhong4 ni2 qin1 qu4 qu3 。
- bian4 wei2 qu1 song4 sao1 ， ke4 hua4 yi3 kui4 gu3 。
- cao2 liu2 ji4 lu4 cheng3 ， shen3 bao4 hong2 hu2 ju3 。
- bing4 cheng1 wu3 zi4 xiong2 ， sheng2 mo4 gai4 ling2 wu3 。
- fu3 bai2 bi4 wan4 ren4 ， shi4 bi3 liu3 fan2 pu3 。
- you4 ru2 cao2 zhu1 zheng4 ， bing3 xi1 cong2 jin4 chu3 。
- huang2 chen2 si4 qian2 zuo4 ， feng1 he4 xiao4 liang3 hu3 。
- gong1 sheng1 si4 zi3 hou4 ， xiang1 wang4 xin1 xiang1 yu3 。
- ming2 bo2 wu2 qi4 liu2 ， suan1 xian2 huo4 deng1 zu3 。
- qu3 yuan2 zi4 sheng4 jing1 ， chang2 xiu4 gu4 shan4 wu3 。
- qing1 pian1 shen2 suo3 hu4 ， jin4 ju4 shui2 xian1 du3 。
- xiang1 lai2 yi2 chao2 xing2 ， gong3 yi1 zun1 di4 yu3 。
- chu1 shi3 ci2 qi4 zhen4 ， qian2 xi2 qing2 su4 tu3 。
- fei1 gong1 ren4 an1 wei1 ， gun3 que4 ji1 bu4 bu3 。
- gui1 lai2 jiang1 shi1 tan2 ， yue4 gan3 fu4 zhi1 yu3 。
- chen2 huang2 bo2 zhong4 er3 ， hu2 fu4 yong4 xin1 ku3 。
- xue2 li4 wo3 ku1 he2 ， jin4 ji4 ru2 jiao4 yu3 。
- shou3 ken3 gong1 bu4 yi2 ， geng4 yong4 xun2 ji4 zhu3 。

## 注释

## 译文

## 赏析
