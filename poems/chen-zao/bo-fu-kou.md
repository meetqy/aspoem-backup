---
id: chen-zao-bo-fu-kou
title: 泊府口
titlePinyin: bo2 fu3 kou3
titleSlug: bo-fu-kou
author: 陳造
authorPinyin: chen2 zao4
authorSlug: chen-zao
dynasty: 宋
dynastyPinyin: song4
dynastySlug: song
tags: []
---

## 正文

- 建鄴重東南，爰從吳晉後。
- 鎮戍分淮江，心腹運臂肘。
- 我舟歷陽岸，煙外見鍾阜。
- 問名良賓實，南渡此其口。
- 龍蟠虎踞地，永藉藩籬守。
- 六朝或易之，戎馬輒騰蹂。
- 鐵山此濟師，竟致凶渠走。
- 扼吭儻得要，制敵果何有。
- 設險務究本，不獨計山藪。
- 任吏所宜擇，撫民所宜厚。
- 孤生恤緯意，南望凝竚久。
- 深愧行歌人，招邀話佳酒。

## 拼音

- jian4 ye4 zhong4 dong1 nan2 ， yuan2 cong2 wu2 jin4 hou4 。
- zhen4 shu4 fen1 huai2 jiang1 ， xin1 fu4 yun4 bi4 zhou3 。
- wo3 zhou1 li4 yang2 an4 ， yan1 wai4 jian4 zhong1 fu4 。
- wen4 ming2 liang2 bin1 shi2 ， nan2 du4 ci3 qi2 kou3 。
- long2 pan2 hu3 ju4 di4 ， yong3 jie4 fan1 li2 shou3 。
- liu4 chao2 huo4 yi4 zhi1 ， rong2 ma3 zhe2 teng2 rou2 。
- tie3 shan1 ci3 ji4 shi1 ， jing4 zhi4 xiong1 qu2 zou3 。
- e4 keng1 tang3 de2 yao4 ， zhi4 di2 guo3 he2 you3 。
- she4 xian3 wu4 jiu1 ben3 ， bu4 du2 ji4 shan1 sou3 。
- ren4 li4 suo3 yi2 ze2 ， fu3 min2 suo3 yi2 hou4 。
- gu1 sheng1 xu4 wei3 yi4 ， nan2 wang4 ning2 zhu4 jiu3 。
- shen1 kui4 xing2 ge1 ren2 ， zhao1 yao1 hua4 jia1 jiu3 。

## 注释

## 译文

## 赏析
