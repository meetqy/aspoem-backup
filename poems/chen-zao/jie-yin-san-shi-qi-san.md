---
id: chen-zao-jie-yin-san-shi-qi-san
title: 戒飲三詩  其三
titlePinyin: jie4 yin3 san1 shi1     qi2 san1
titleSlug: jie-yin-san-shi-qi-san
author: 陳造
authorPinyin: chen2 zao4
authorSlug: chen-zao
dynasty: 宋
dynastyPinyin: song4
dynastySlug: song
tags: []
---

## 正文

- 自我銘盤盂，覆盃遠麴糵。
- 人或安清修，身亦享黄髮。
- 柰何悠悠者，沈酗無虛日。
- 言之每逢怒，周誥存苦闕。
- 狂悖貽世戒，氣血瞢中竭。
- 持觴勸客意，彼肯獨夭折。
- 投轄車鈐頸，抽腸擢其骨。
- 交遊多若人，自重要勇决。
- 關須太虛閉，交繼叔夜絕。
- 毋興聖賢悲，濡首右臂折。

## 拼音

- zi4 wo3 ming2 pan2 yu2 ， fu4 bei1 yuan3 qu1 nie4 。
- ren2 huo4 an1 qing1 xiu1 ， shen1 yi4 xiang3 huang2 fa4 。
- nai4 he2 you1 you1 zhe3 ， shen3 xu4 wu2 xu1 ri4 。
- yan2 zhi1 mei3 feng2 nu4 ， zhou1 gao4 cun2 ku3 que4 。
- kuang2 bei4 yi2 shi4 jie4 ， qi4 xue4 meng2 zhong1 jie2 。
- chi2 shang1 quan4 ke4 yi4 ， bi3 ken3 du2 yao1 zhe2 。
- tou2 xia2 ju1 qian2 jing3 ， chou1 chang2 zhuo2 qi2 gu3 。
- jiao1 you2 duo1 ruo4 ren2 ， zi4 zhong4 yao4 yong3 jue2 。
- guan1 xu1 tai4 xu1 bi4 ， jiao1 ji4 shu1 ye4 jue2 。
- wu2 xing1 sheng4 xian2 bei1 ， ru2 shou3 you4 bi4 zhe2 。

## 注释

## 译文

## 赏析
