---
id: chen-zao-su-yun-yan-shan
title: 宿雲巖山
titlePinyin: su4 yun2 yan2 shan1
titleSlug: su-yun-yan-shan
author: 陳造
authorPinyin: chen2 zao4
authorSlug: chen-zao
dynasty: 宋
dynastyPinyin: song4
dynastySlug: song
tags: []
---

## 正文

- 名山邦域中，每嘆夢境隔。
- 如何夏而春，共苦沽水厄。
- 向來夢中山，真作緣雲升。
- 夜氣與僧話，凜凜冰壺清。
- 初宵潺淙聲，大慰望霓意。
- 睡醒鐘魚鳴，猶是翻盆勢。
- 不因官事驅，寧許山門留。
- 况今浴種天，頓釋嗣歲憂。
- 雨既副我禱，山亦入吾手。
- 一旦二喜并，誰謂終不偶。
- 涉世嗟聱牙，天頗憐其窮。
- 更持靈臺香，歸謝淵德龍。

## 拼音

- ming2 shan1 bang1 yu4 zhong1 ， mei3 tan4 meng4 jing4 ge2 。
- ru2 he2 xia4 er2 chun1 ， gong4 ku3 gu1 shui3 e4 。
- xiang4 lai2 meng4 zhong1 shan1 ， zhen1 zuo4 yuan2 yun2 sheng1 。
- ye4 qi4 yu3 seng1 hua4 ， lin3 lin3 bing1 hu2 qing1 。
- chu1 xiao1 chan2 cong2 sheng1 ， da4 wei4 wang4 ni2 yi4 。
- shui4 xing3 zhong1 yu2 ming2 ， you2 shi4 fan1 pen2 shi4 。
- bu4 yin1 guan1 shi4 qu1 ， ning2 xu1 shan1 men2 liu2 。
- kuang4 jin1 yu4 zhong3 tian1 ， dun4 shi4 si4 sui4 you1 。
- yu3 ji4 fu4 wo3 dao3 ， shan1 yi4 ru4 wu2 shou3 。
- yi2 dan4 er4 xi3 bing4 ， shui2 wei4 zhong1 bu4 ou3 。
- she4 shi4 jie1 ao2 ya2 ， tian1 po1 lian2 qi2 qiong2 。
- geng4 chi2 ling2 tai2 xiang1 ， gui1 xie4 yuan1 de2 long2 。

## 注释

## 译文

## 赏析
