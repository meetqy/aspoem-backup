---
id: chen-zao-gui-chou-quan-geng-jing-ju
title: 癸丑勸耕凈居
titlePinyin: gui3 chou3 quan4 geng1 jing4 ju1
titleSlug: gui-chou-quan-geng-jing-ju
author: 陳造
authorPinyin: chen2 zao4
authorSlug: chen-zao
dynasty: 宋
dynastyPinyin: song4
dynastySlug: song
tags: []
---

## 正文

- 十五里近車不驅，凈居之役良舒徐。
- 愁霖鼓寒妬春事，倏喜淡日行雲衢。
- 涉患知樂聞自古，積忙得閑聊慰予。
- 崇堂修廡般礴久，龐眉鮐背紛前趨。
- 爲催酒炙勞苦罷，細問里閭愁嘆無。
- 怡然離席手加額，共說溫飽沾妻孥。
- 頻年豐登豈偶爾，聖恩及物天地俱。
- 卑官政拙民未厭，輦輸肩負憐朱愚。
- 餠果在袖笑在頰，闖門稚子爭携扶。
- 我亦僧飯對兩雛，未妨清坐留斯須。
- 爐香翻頻茗事竟，殿影已曀東廊隅。
- 復撚吟髭度盤紆，人聲鳥語樂有餘。

## 拼音

- shi2 wu3 li3 jin4 ju1 bu4 qu1 ， jing4 ju1 zhi1 yi4 liang2 shu1 xu2 。
- chou2 lin2 gu3 han2 du4 chun1 shi4 ， shu1 xi3 dan4 ri4 xing2 yun2 qu2 。
- she4 huan4 zhi1 le4 wen2 zi4 gu3 ， ji1 mang2 de2 xian2 liao2 wei4 yu3 。
- chong2 tang2 xiu1 wu3 ban1 bo2 jiu3 ， pang2 mei2 tai2 bei4 fen1 qian2 qu1 。
- wei2 cui1 jiu3 zhi4 lao2 ku3 ba4 ， xi4 wen4 li3 lü2 chou2 tan4 wu2 。
- yi2 ran2 li2 xi2 shou3 jia1 e2 ， gong4 shuo1 wen1 bao3 zhan1 qi1 nu2 。
- bin1 nian2 feng1 deng1 qi3 ou3 er3 ， sheng4 en1 ji2 wu4 tian1 di4 ju4 。
- bei1 guan1 zheng4 zhuo1 min2 wei4 yan4 ， nian3 shu1 jian1 fu4 lian2 zhu1 yu2 。
- bing3 guo3 zai4 xiu4 xiao4 zai4 jia2 ， chuang3 men2 zhi4 zi3 zheng1 xie2 fu2 。
- wo3 yi4 seng1 fan4 dui4 liang3 chu2 ， wei4 fang2 qing1 zuo4 liu2 si1 xu1 。
- lu2 xiang1 fan1 bin1 ming2 shi4 jing4 ， dian4 ying3 yi3 yi4 dong1 lang2 yu2 。
- fu4 nian3 yin2 zi1 du4 pan2 yu1 ， ren2 sheng1 niao3 yu3 le4 you3 yu2 。

## 注释

## 译文

## 赏析
