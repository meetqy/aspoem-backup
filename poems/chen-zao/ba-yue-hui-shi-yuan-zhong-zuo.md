---
id: chen-zao-ba-yue-hui-shi-yuan-zhong-zuo
title: 八月晦試院中作
titlePinyin: ba1 yue4 hui4 shi4 yuan4 zhong1 zuo4
titleSlug: ba-yue-hui-shi-yuan-zhong-zuo
author: 陳造
authorPinyin: chen2 zao4
authorSlug: chen-zao
dynasty: 宋
dynastyPinyin: song4
dynastySlug: song
tags: []
---

## 正文

- 官居課程地，生有文字癖。
- 誠知蟁負山，詎得辭此檄。
- 嘉禾古多士，孰者非巨擘。
- 老眼不待封，舊苦眩花隔。
- 勿云石賈玉，箴失眸亦得。
- 捧心若爲妍，竊鈇徒自匿。
- 陸海貪窮搜，奇寶多偶獲。
- 巧常昏金注，勇或便大敵。
- 清醳聆鄒琴，款識辨周鬲。
- 頗收半段槍，遐念連城璧。
- 渠應悔羔袖，吾敢厭鷄肋。
- 撫囊搴利穎，體國免素食。
- 明朝羅客拜，定自百夫特。
- 俗無拋磚惡，歸舟緩張席。

## 拼音

- guan1 ju1 ke4 cheng2 di4 ， sheng1 you3 wen2 zi4 pi3 。
- cheng2 zhi1 wen2 fu4 shan1 ， ju4 de2 ci2 ci3 xi2 。
- jia1 he2 gu3 duo1 shi4 ， shu2 zhe3 fei1 ju4 bo4 。
- lao3 yan3 bu2 dai4 feng1 ， jiu4 ku3 xuan4 hua1 ge2 。
- wu4 yun2 shi2 jia3 yu4 ， zhen1 shi1 mou2 yi4 de2 。
- peng3 xin1 ruo4 wei2 yan2 ， qie4 fu1 tu2 zi4 ni4 。
- lu4 hai3 tan1 qiong2 sou1 ， qi2 bao3 duo1 ou3 huo4 。
- qiao3 chang2 hun1 jin1 zhu4 ， yong3 huo4 bian4 da4 di2 。
- qing1 yi4 ling2 zou1 qin2 ， kuan3 shi2 bian4 zhou1 ge2 。
- po1 shou1 ban4 duan4 qiang1 ， xia2 nian4 lian2 cheng2 bi4 。
- qu2 ying1 hui3 gao1 xiu4 ， wu2 gan3 yan4 ji1 lei4 。
- fu3 nang2 qian1 li4 ying3 ， ti3 guo2 mian3 su4 shi2 。
- ming2 chao2 luo2 ke4 bai4 ， ding4 zi4 bai3 fu1 te4 。
- su2 wu2 pao1 zhuan1 e4 ， gui1 zhou1 huan3 zhang1 xi2 。

## 注释

## 译文

## 赏析
