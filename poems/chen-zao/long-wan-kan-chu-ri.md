---
id: chen-zao-long-wan-kan-chu-ri
title: 龍灣看初日
titlePinyin: long2 wan1 kan4 chu1 ri4
titleSlug: long-wan-kan-chu-ri
author: 陳造
authorPinyin: chen2 zao4
authorSlug: chen-zao
dynasty: 宋
dynastyPinyin: song4
dynastySlug: song
tags: []
---

## 正文

- 江聲夜寂絕，江霧曉空濛。
- 亂霞映淡日，隠隠空濛中。
- 羲馭巧呈瑞，不與他時同。
- 烱然玉奩靜，泛此瑛盤紅。
- 分明三足烏，依微絳綃蒙。
- 曾穹歛氛曀，幽壑舞魚龍。
- 昇從海僊府，光射河伯宮。
- 遥想麗帝闕，佳氣正鬰葱。
- 鸞鷺同虎拜，三呼并神嵩。
- 散人得壯觀，醉約持釣翁。

## 拼音

- jiang1 sheng1 ye4 ji4 jue2 ， jiang1 wu4 xiao3 kong1 meng2 。
- luan4 xia2 ying4 dan4 ri4 ， yin3 yin3 kong1 meng2 zhong1 。
- xi1 yu4 qiao3 cheng2 rui4 ， bu4 yu3 ta1 shi2 tong2 。
- jiong3 ran2 yu4 lian2 jing4 ， fan4 ci3 ying1 pan2 hong2 。
- fen1 ming2 san1 zu2 wu1 ， yi1 wei1 jiang4 xiao1 meng2 。
- ceng2 qiong2 lian3 fen1 yi4 ， you1 he4 wu3 yu2 long2 。
- sheng1 cong2 hai3 xian1 fu3 ， guang1 she4 he2 bo2 gong1 。
- yao2 xiang3 li2 di4 que4 ， jia1 qi4 zheng4 yu4 cong1 。
- luan2 lu4 tong2 hu3 bai4 ， san1 hu1 bing4 shen2 song1 。
- san4 ren2 de2 zhuang4 guan1 ， zui4 yue1 chi2 diao4 weng1 。

## 注释

## 译文

## 赏析
