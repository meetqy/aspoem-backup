---
id: chen-zao-ci-yun-ji-ye-jin-qing
title: 次韻寄葉進卿
titlePinyin: ci4 yun4 ji4 ye4 jin4 qing1
titleSlug: ci-yun-ji-ye-jin-qing
author: 陳造
authorPinyin: chen2 zao4
authorSlug: chen-zao
dynasty: 宋
dynastyPinyin: song4
dynastySlug: song
tags: []
---

## 正文

- 回車記我君能賢，席門忽下鳬背僊。
- 參辰相避徒自惜，但有妙語邦人傳。
- 阿戎齒錄雖牽聯，陸沈父書如縛禪。
- 題鳳不寘嵇喜下，殺鷄容羞季路前。
- 才名放君一頭出，高山可仰井用汲。
- 小兒弄筆不及嗔，顧捐鄭璞收和璧。
- 作十日飲當有時，岸花水芝皆可詩。
- 祗憂老氣不復振，挑大國楚提偏師。

## 拼音

- hui2 ju1 ji4 wo3 jun1 neng2 xian2 ， xi2 men2 hu1 xia4 fu2 bei4 xian1 。
- can1 chen2 xiang1 bi4 tu2 zi4 xi1 ， dan4 you3 miao4 yu3 bang1 ren2 chuan2 。
- a1 rong2 chi3 lu4 sui1 qian1 lian2 ， lu4 shen3 fu4 shu1 ru2 fu4 shan4 。
- ti2 feng4 bu2 zhi4 ji1 xi3 xia4 ， sha1 ji1 rong2 xiu1 ji4 lu4 qian2 。
- cai2 ming2 fang4 jun1 yi4 tou2 chu1 ， gao1 shan1 ke3 yang3 jing3 yong4 ji2 。
- xiao3 er2 nong4 bi3 bu4 ji2 chen1 ， gu4 juan1 zheng4 pu2 shou1 he2 bi4 。
- zuo4 shi2 ri4 yin3 dang1 you3 shi2 ， an4 hua1 shui3 zhi1 jie1 ke3 shi1 。
- zhi1 you1 lao3 qi4 bu2 fu4 zhen4 ， tiao1 da4 guo2 chu3 ti2 pian1 shi1 。

## 注释

## 译文

## 赏析
