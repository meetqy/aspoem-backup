---
id: chen-zao-song-er-zhao-jin-ling-qiu-wei-zhi-xing
title: 送二趙金陵秋闈之行
titlePinyin: song4 er4 zhao4 jin1 ling2 qiu1 wei2 zhi1 xing2
titleSlug: song-er-zhao-jin-ling-qiu-wei-zhi-xing
author: 陳造
authorPinyin: chen2 zao4
authorSlug: chen-zao
dynasty: 宋
dynastyPinyin: song4
dynastySlug: song
tags: []
---

## 正文

- 君家種德麻葦似，兩郎今日東南美。
- 石麟角犀互輝映，拄腹撐腸皆錦綺。
- 賢書聯翩取如掇，文字欲貴江淮紙。
- 步光久匣自光芒，僕姑所指當披靡。
- 去去秋風鼓鵬翼，翺翔烟霄此其始。
- 建鄴山川古雄麗，平分勝槩供筆底。
- 氣陵鍾阜峰頭雲，辭傾白鷺洲前水。
- 聯璧不難先衆俊，歷塊仍能輕萬里。
- 平日雙眼不屢青，奇窮一生端坐此。
- 即今意氣爲君傾，老子閲人蓋多矣。

## 拼音

- jun1 jia1 zhong3 de2 ma2 wei3 si4 ， liang3 lang2 jin1 ri4 dong1 nan2 mei3 。
- shi2 lin2 jiao3 xi1 hu4 hui1 ying4 ， zhu3 fu4 cheng1 chang2 jie1 jin3 qi3 。
- xian2 shu1 lian2 pian1 qu3 ru2 duo1 ， wen2 zi4 yu4 gui4 jiang1 huai2 zhi3 。
- bu4 guang1 jiu3 xia2 zi4 guang1 mang2 ， pu2 gu1 suo3 zhi3 dang1 pi1 mi3 。
- qu4 qu4 qiu1 feng1 gu3 peng2 yi4 ， ao2 xiang2 yan1 xiao1 ci3 qi2 shi3 。
- jian4 ye4 shan1 chuan1 gu3 xiong2 li2 ， ping2 fen1 sheng4 gai4 gong4 bi3 di3 。
- qi4 ling2 zhong1 fu4 feng1 tou2 yun2 ， ci2 qing1 bai2 lu4 zhou1 qian2 shui3 。
- lian2 bi4 bu4 nan2 xian1 zhong4 jun4 ， li4 kuai4 reng2 neng2 qing1 wan4 li3 。
- ping2 ri4 shuang1 yan3 bu4 lü3 qing1 ， qi2 qiong2 yi4 sheng1 duan1 zuo4 ci3 。
- ji2 jin1 yi4 qi4 wei2 jun1 qing1 ， lao3 zi3 yue4 ren2 gai4 duo1 yi3 。

## 注释

## 译文

## 赏析
