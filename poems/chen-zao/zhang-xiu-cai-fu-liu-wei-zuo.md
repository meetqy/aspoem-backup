---
id: chen-zao-zhang-xiu-cai-fu-liu-wei-zuo
title: 張秀才復留爲作
titlePinyin: zhang1 xiu4 cai0 fu4 liu2 wei2 zuo4
titleSlug: zhang-xiu-cai-fu-liu-wei-zuo
author: 陳造
authorPinyin: chen2 zao4
authorSlug: chen-zao
dynasty: 宋
dynastyPinyin: song4
dynastySlug: song
tags: []
---

## 正文

- 郵城望繁川，渺莽天一陬。
- 親知非不多，噬肯一來游。
- 張侯我石友，前輩放一頭。
- 逃俗火避濕，赴義鷹辭韝。
- 窮谷喜足音，况接大雅流。
- 前之翩然來，今復欣然留。
- 茲非爲我歟，厚意胡宜酬。
- 日邊有知己，崇論親冕旒。
- 故人書沓來，擁麾淮上州。
- 置彼肯就此，與世風馬牛。
- 文字有至味，過從無珍羞。
- 山院作僧過，竹靜荷氣浮。
- 載下東野拜，幸貸別離憂。
- 從渠夸毘子，見謂君何求。

## 拼音

- you2 cheng2 wang4 fan2 chuan1 ， miao3 mang3 tian1 yi4 zou1 。
- qin1 zhi1 fei1 bu4 duo1 ， shi4 ken3 yi4 lai2 you2 。
- zhang1 hou2 wo3 shi2 you3 ， qian2 bei4 fang4 yi4 tou2 。
- tao2 su2 huo3 bi4 shi1 ， fu4 yi4 ying1 ci2 gou1 。
- qiong2 gu3 xi3 zu2 yin1 ， kuang4 jie1 da4 ya3 liu2 。
- qian2 zhi1 pian1 ran2 lai2 ， jin1 fu4 xin1 ran2 liu2 。
- zi1 fei1 wei2 wo3 yu2 ， hou4 yi4 hu2 yi2 chou2 。
- ri4 bian1 you3 zhi1 ji3 ， chong2 lun4 qin1 mian3 liu2 。
- gu4 ren2 shu1 ta4 lai2 ， yong1 hui1 huai2 shang4 zhou1 。
- zhi4 bi3 ken3 jiu4 ci3 ， yu3 shi4 feng1 ma3 niu2 。
- wen2 zi4 you3 zhi4 wei4 ， guo4 cong2 wu2 zhen1 xiu1 。
- shan1 yuan4 zuo4 seng1 guo4 ， zhu2 jing4 he2 qi4 fu2 。
- zai4 xia4 dong1 ye3 bai4 ， xing4 dai4 bie2 li2 you1 。
- cong2 qu2 kua1 pi2 zi3 ， jian4 wei4 jun1 he2 qiu2 。

## 注释

## 译文

## 赏析
