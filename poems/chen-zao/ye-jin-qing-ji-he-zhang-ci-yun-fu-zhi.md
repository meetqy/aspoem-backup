---
id: chen-zao-ye-jin-qing-ji-he-zhang-ci-yun-fu-zhi
title: 葉進卿寄和章次韻復之
titlePinyin: ye4 jin4 qing1 ji4 he2 zhang1 ci4 yun4 fu4 zhi1
titleSlug: ye-jin-qing-ji-he-zhang-ci-yun-fu-zhi
author: 陳造
authorPinyin: chen2 zao4
authorSlug: chen-zao
dynasty: 宋
dynastyPinyin: song4
dynastySlug: song
tags: []
---

## 正文

- 君文如泛濤淵裏，方快驚瀾忽清泚。
- 手抄口誦欲忘年，小窗長日銅爐烟。
- 端宜飲我三斗墨，有底向人矜此客。
- 平生歌頌仍歌風，寬柔靜直能形容。
- 心知公瑾勝醇酒，人仰韓公真北斗。
- 詞壇正倚君主盟，筆驅化工鉤物情。
- 詩來得我玩世意，刻石便當幽居記。
- 兒曹轉手作雲雨，陳雷輸心可人否。
- 中牟報政徑青雲，此老洗眼久徯君。
- 重逢首理車笠語，定指渠儂笑城府。

## 拼音

- jun1 wen2 ru2 fan4 tao1 yuan1 li3 ， fang1 kuai4 jing1 lan2 hu1 qing1 ci3 。
- shou3 chao1 kou3 song4 yu4 wang4 nian2 ， xiao3 chuang1 chang2 ri4 tong2 lu2 yan1 。
- duan1 yi2 yin3 wo3 san1 dou3 mo4 ， you3 di3 xiang4 ren2 jin1 ci3 ke4 。
- ping2 sheng1 ge1 song4 reng2 ge1 feng1 ， kuan1 rou2 jing4 zhi2 neng2 xing2 rong2 。
- xin1 zhi1 gong1 jin3 sheng4 chun2 jiu3 ， ren2 yang3 han2 gong1 zhen1 bei3 dou3 。
- ci2 tan2 zheng4 yi3 jun1 zhu3 meng2 ， bi3 qu1 hua4 gong1 gou1 wu4 qing2 。
- shi1 lai2 de2 wo3 wan2 shi4 yi4 ， ke4 shi2 bian4 dang1 you1 ju1 ji4 。
- er2 cao2 zhuan3 shou3 zuo4 yun2 yu3 ， chen2 lei2 shu1 xin1 ke3 ren2 fou3 。
- zhong1 mu4 bao4 zheng4 jing4 qing1 yun2 ， ci3 lao3 xi3 yan3 jiu3 xi1 jun1 。
- chong2 feng2 shou3 li3 ju1 li4 yu3 ， ding4 zhi3 qu2 nong2 xiao4 cheng2 fu3 。

## 注释

## 译文

## 赏析
