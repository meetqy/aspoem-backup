---
id: chen-zao-song-yang-hou-yin-jian-cui-shuai-yi-shou
title: 送羊侯因簡崔帥一首
titlePinyin: song4 yang2 hou2 yin1 jian3 cui1 shuai4 yi4 shou3
titleSlug: song-yang-hou-yin-jian-cui-shuai-yi-shou
author: 陳造
authorPinyin: chen2 zao4
authorSlug: chen-zao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 遊宦何許佳，解印還故鄉。
- 舊國仍舊都，別去未始忘。
- 一旦吾眼中，怡然得徜徉。
- 釣處它日梁，樹是兒時桑。
- 扶携擁道周，老倪皆壺漿。
- 官簿有高下，此樂均未央。
- 羊侯萬金將，文武擅兩長。
- 稜威肅貔虎，談兵厲冰霜。
- 小作漳濱卧，斗飯方健强。
- 胡爲倚秋風，歸思歌慨慷。
- 似聞山陽郊，迓者立堵牆。
- 湖蟹九月肥，社酒千室香。
- 海舶來麋䴥，江戶送鱒魴。
- 舉白作鯨吸，羅幙同春陽。
- 樂事有如此，夙志今始償。
- 我袖如椽筆，落紙煙雲翔。
- 自今小晝錦，爲君記新堂。

## 拼音

- you2 huan4 he2 xu1 jia1 ， jie3 yin4 huan2 gu4 xiang1 。
- jiu4 guo2 reng2 jiu4 dou1 ， bie2 qu4 wei4 shi3 wang4 。
- yi2 dan4 wu2 yan3 zhong1 ， yi2 ran2 de2 chang2 yang2 。
- diao4 chu3 ta1 ri4 liang2 ， shu4 shi4 er2 shi2 sang1 。
- fu2 xie2 yong1 dao4 zhou1 ， lao3 ni2 jie1 hu2 jiang1 。
- guan1 bo2 you3 gao1 xia4 ， ci3 le4 jun1 wei4 yang1 。
- yang2 hou2 wan4 jin1 jiang1 ， wen2 wu3 shan4 liang3 chang2 。
- leng2 wei1 su4 pi2 hu3 ， tan2 bing1 li4 bing1 shuang1 。
- xiao3 zuo4 zhang1 bin1 wo4 ， dou4 fan4 fang1 jian4 qiang2 。
- hu2 wei2 yi3 qiu1 feng1 ， gui1 si1 ge1 kai3 kang1 。
- si4 wen2 shan1 yang2 jiao1 ， ya4 zhe3 li4 du3 qiang2 。
- hu2 xie4 jiu3 yue4 fei2 ， she4 jiu3 qian1 shi4 xiang1 。
- hai3 bo2 lai2 mi2 䴥， jiang1 hu4 song4 zun1 fang2 。
- ju3 bai2 zuo4 jing1 xi1 ， luo2 mu4 tong2 chun1 yang2 。
- le4 shi4 you3 ru2 ci3 ， su4 zhi4 jin1 shi3 chang2 。
- wo3 xiu4 ru2 chuan2 bi3 ， luo4 zhi3 yan1 yun2 xiang2 。
- zi4 jin1 xiao3 zhou4 jin3 ， wei2 jun1 ji4 xin1 tang2 。

## 注释

## 译文

## 赏析
