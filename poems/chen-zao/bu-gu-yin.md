---
id: chen-zao-bu-gu-yin
title: 布穀吟
titlePinyin: bu4 gu3 yin2
titleSlug: bu-gu-yin
author: 陳造
authorPinyin: chen2 zao4
authorSlug: chen-zao
dynasty: 宋
dynastyPinyin: song4
dynastySlug: song
tags: []
---

## 正文

- 潑袴不容脫，鳥語徒殷勤。
- 輸租質農器，有袴那解新。
- 官中催科吏如虎，告時趣耕爾能許。
- 即今春種未入田，安得縣胥知愧汝。
- 卑棲俛喙良易謀，聒聒彊任田家憂。
- 啼時未旦夜不休，班班血痕銜口頭。
- 人將近似測禽語，汝意真解憂農不。
- 或傳悍妻天所怒，姑不可撾渠不顧。
- 罰爲此鳥聲曩愆，警世毋爲郭家婦。
- 南方諛佛古到今，人持數珠家梵音。
- 區區說似一百八，譏訶勸相知何心。
- 浙風淮俗隔江水，意解禽言乃如此。
- 蘇黄妙句誰嗣之，兩地流傳併須紀。
- 世間儒墨紛相攻，巨細彼此臧穀同。
- 爭如痛飲卧長晝，付渠馬耳射東風。

## 拼音

- po1 ku4 bu4 rong2 tuo1 ， niao3 yu3 tu2 yin1 qin2 。
- shu1 zu1 zhi4 nong2 qi4 ， you3 ku4 na4 jie3 xin1 。
- guan1 zhong1 cui1 ke1 li4 ru2 hu3 ， gao4 shi2 qu4 geng1 er3 neng2 xu1 。
- ji2 jin1 chun1 zhong3 wei4 ru4 tian2 ， an1 de2 xian4 xu1 zhi1 kui4 ru3 。
- bei1 qi1 fu3 hui4 liang2 yi4 mou2 ， guo1 guo1 qiang2 ren4 tian2 jia1 you1 。
- ti2 shi2 wei4 dan4 ye4 bu4 xiu1 ， ban1 ban1 xue4 hen2 xian2 kou3 tou2 。
- ren2 jiang1 jin4 si4 ce4 qin2 yu3 ， ru3 yi4 zhen1 jie3 you1 nong2 bu4 。
- huo4 chuan2 han4 qi1 tian1 suo3 nu4 ， gu1 bu4 ke3 zhua1 qu2 bu2 gu4 。
- fa2 wei2 ci3 niao3 sheng1 nang3 qian1 ， jing3 shi4 wu2 wei2 guo1 jia1 fu4 。
- nan2 fang1 yu2 fo2 gu3 dao4 jin1 ， ren2 chi2 shu4 zhu1 jia1 fan4 yin1 。
- qu1 qu1 shuo1 si4 yi4 bai3 ba1 ， ji1 he1 quan4 xiang1 zhi1 he2 xin1 。
- zhe4 feng1 huai2 su2 ge2 jiang1 shui3 ， yi4 jie3 qin2 yan2 nai3 ru2 ci3 。
- su1 huang2 miao4 ju4 shui2 si4 zhi1 ， liang3 di4 liu2 chuan2 bing4 xu1 ji4 。
- shi4 jian4 ru2 mo4 fen1 xiang1 gong1 ， ju4 xi4 bi3 ci3 zang1 gu3 tong2 。
- zheng1 ru2 tong4 yin3 wo4 chang2 zhou4 ， fu4 qu2 ma3 er3 she4 dong1 feng1 。

## 注释

## 译文

## 赏析
