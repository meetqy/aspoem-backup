---
id: chen-zao-ji-meng
title: 紀夢
titlePinyin: ji4 meng4
titleSlug: ji-meng
author: 陳藻
authorPinyin: chen2 zao3
authorSlug: chen-zao
dynasty: 宋
dynastyPinyin: song4
dynastySlug: song
tags: []
---

## 正文

- 自從弱冠爲游子，玉融丹井壺山市。
- 哦詩不用著工夫，已謫牂牁四千里。
- 柳侯未五十，羅池作刺史。
- 翰苑失詞華，蛟龍怨泥滓。
- 我今四十貧無官，六合飄零到融水。
- 來時三宿柳城村，再拜前賢我如此。
- 才卑何怨嗟，且述西征始。
- 奔走豈吾心，跬步思桑梓。
- 江右湖湘抵桂林，青山爭獻雙眸美。
- 青山縱好興不生，萬斛羈愁懷抱裏。
- 夜長正好夢，征夫何早起。
- 合眼見故鄉，開眼知行李。
- 交朋無恨別，親戚常孔邇。
- 天明同登途，薄暮共棲止。
- 一更春酒熟，街頭逢伯氏。
- 二更桑麻園，仲氏談生理。
- 三更四更，平時往還人，見我早歸呼我喜。
- 五更茅店寒，鄰鷄振吾耳。
- 忽驚身在竹床眠，天外七閩何處是，隻淚汪汪沾布被。

## 拼音

- zi4 cong2 ruo4 guan4 wei2 you2 zi3 ， yu4 rong2 dan1 jing3 hu2 shan1 shi4 。
- o4 shi1 bu2 yong4 zhu4 gong1 fu0 ， yi3 zhe2 zang1 ke1 si4 qian1 li3 。
- liu3 hou2 wei4 wu3 shi2 ， luo2 chi2 zuo4 ci4 shi3 。
- han4 yuan4 shi1 ci2 hua2 ， jiao1 long2 yuan4 ni2 zi3 。
- wo3 jin1 si4 shi2 pin2 wu2 guan1 ， liu4 he2 piao1 ling2 dao4 rong2 shui3 。
- lai2 shi2 san1 su4 liu3 cheng2 cun1 ， zai4 bai4 qian2 xian2 wo3 ru2 ci3 。
- cai2 bei1 he2 yuan4 jie1 ， qie3 shu4 xi1 zheng1 shi3 。
- ben1 zou3 qi3 wu2 xin1 ， kui3 bu4 si1 sang1 zi3 。
- jiang1 you4 hu2 xiang1 di3 gui4 lin2 ， qing1 shan1 zheng1 xian4 shuang1 mou2 mei3 。
- qing1 shan1 zong4 hao3 xing1 bu4 sheng1 ， wan4 hu2 ji1 chou2 huai2 bao4 li3 。
- ye4 chang2 zheng4 hao3 meng4 ， zheng1 fu1 he2 zao3 qi3 。
- he2 yan3 jian4 gu4 xiang1 ， kai1 yan3 zhi1 xing2 li3 。
- jiao1 peng2 wu2 hen4 bie2 ， qin1 qi1 chang2 kong3 er3 。
- tian1 ming2 tong2 deng1 tu2 ， bo2 mu4 gong4 qi1 zhi3 。
- yi4 geng1 chun1 jiu3 shu2 ， jie1 tou2 feng2 bo2 shi4 。
- er4 geng1 sang1 ma2 yuan2 ， zhong4 shi4 tan2 sheng1 li3 。
- san1 geng1 si4 geng1 ， ping2 shi2 wang3 huan2 ren2 ， jian4 wo3 zao3 gui1 hu1 wo3 xi3 。
- wu3 geng1 mao2 dian4 han2 ， lin2 ji1 zhen4 wu2 er3 。
- hu1 jing1 shen1 zai4 zhu2 chuang2 mian2 ， tian1 wai4 qi1 min3 he2 chu3 shi4 ， zhi1 lei4 wang1 wang1 zhan1 bu4 bei4 。

## 注释

## 译文

## 赏析
