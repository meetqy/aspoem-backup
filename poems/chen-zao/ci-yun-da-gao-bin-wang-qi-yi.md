---
id: chen-zao-ci-yun-da-gao-bin-wang-qi-yi
title: 次韻答高賓王  其一
titlePinyin: ci4 yun4 da2 gao1 bin1 wang2     qi2 yi1
titleSlug: ci-yun-da-gao-bin-wang-qi-yi
author: 陳造
authorPinyin: chen2 zao4
authorSlug: chen-zao
dynasty: 宋
dynastyPinyin: song4
dynastySlug: song
tags: []
---

## 正文

- 向來騎鳳下天津，冠屨因循混世塵。
- 行處西湖作西子，靜中佳茗是佳人。
- 秋風暗凝金莖露，香霧潛浮海樹春。
- 喚萼綠華書玉葉，人間新筆有通神。

## 拼音

- xiang4 lai2 qi2 feng4 xia4 tian1 jin1 ， guan1 ju4 yin1 xun2 hun4 shi4 chen2 。
- xing2 chu3 xi1 hu2 zuo4 xi1 zi3 ， jing4 zhong1 jia1 ming2 shi4 jia1 ren2 。
- qiu1 feng1 an4 ning2 jin1 jing4 lu4 ， xiang1 wu4 qian2 fu2 hai3 shu4 chun1 。
- huan4 e4 lü4 hua2 shu1 yu4 ye4 ， ren2 jian4 xin1 bi3 you3 tong1 shen2 。

## 注释

## 译文

## 赏析
