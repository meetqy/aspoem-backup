---
id: chen-zao-you-tan-qi-yi
title: 有嘆  其一
titlePinyin: you3 tan4     qi2 yi1
titleSlug: you-tan-qi-yi
author: 陳造
authorPinyin: chen2 zao4
authorSlug: chen-zao
dynasty: 宋
dynastyPinyin: song4
dynastySlug: song
tags: []
---

## 正文

- 應事如應敵，收功端有素。
- 詩乃隨景遷，預計幾膠柱。
- 鼓吹月明秋，當時亦佳句。
- 見卵求時夜，竟爲陰雲妬。
- 想像蘄爲工，故智那用據。
- 向來東遊意，夢境騷人賦。
- 出郭带月行，過山衝雪去。
- 風力馬欲却，寒氣鳥不度。
- 舊擬忽新偶，自笑邯鄲步。
- 與世甘數奇，失意資一悟。
- 覆却從萬方，翛然隨所遇。
- 吟情形前影，塵事風外絮。

## 拼音

- ying1 shi4 ru2 ying1 di2 ， shou1 gong1 duan1 you3 su4 。
- shi1 nai3 sui2 jing3 qian1 ， yu4 ji4 ji1 jiao1 zhu4 。
- gu3 chui1 yue4 ming2 qiu1 ， dang1 shi2 yi4 jia1 ju4 。
- jian4 luan3 qiu2 shi2 ye4 ， jing4 wei2 yin1 yun2 du4 。
- xiang3 xiang4 qi2 wei2 gong1 ， gu4 zhi4 na4 yong4 ju4 。
- xiang4 lai2 dong1 you2 yi4 ， meng4 jing4 sao1 ren2 fu4 。
- chu1 guo1 dai4 yue4 xing2 ， guo4 shan1 chong1 xue3 qu4 。
- feng1 li4 ma3 yu4 que4 ， han2 qi4 niao3 bu2 du4 。
- jiu4 ni3 hu1 xin1 ou3 ， zi4 xiao4 han2 dan1 bu4 。
- yu3 shi4 gan1 shu4 qi2 ， shi1 yi4 zi1 yi2 wu4 。
- fu4 que4 cong2 wan4 fang1 ， xiao1 ran2 sui2 suo3 yu4 。
- yin2 qing2 xing2 qian2 ying3 ， chen2 shi4 feng1 wai4 xu4 。

## 注释

## 译文

## 赏析
