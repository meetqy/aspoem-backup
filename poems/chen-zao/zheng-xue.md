---
id: chen-zao-zheng-xue
title: 正學
titlePinyin: zheng4 xue2
titleSlug: zheng-xue
author: 陳造
authorPinyin: chen2 zao4
authorSlug: chen-zao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 政術自學術，君子惡其欺。
- 道學不容僞，世以僞用之。
- 向來濂溪翁，粹然時所師。
- 光風與霽月，取重前輩詞。
- 兩程從之遊，流變已受疑。
- 應世頗拘謭，自立如矜持。
- 何人傳其粗，矯訐取世資。
- 口中誠敬語，掎袂挹惠夷。
- 其行則市井，跖屩差所爲。
- 危坐悄長默，覆此庸蚩蚩。
- 經正盛時事，怪女尚抵巇。
- 秉畀幸一旦，嘉穀去稗稊。
- 正士鴛鴻集，古學星日垂。
- 江湖隠淪客，有見真管窺。
- 爾輩受排拫，似亦無孑遺。
- 得無奇英士，失脚遂磷緇。
- 用過賢用功，取璧忘小疵。
- 願引抆拭手，免興失時悲。
- 願分斗升祿，少救併日饑。
- 闢以周孔塗，正以孟韓規。
- 嵬瑣審辟就，譸張慙昨非。
- 六通而四達，恢若隆古時。
- 治道貴去甚，世變須防微。
- 吾言或可錄，敢用告採詩。

## 拼音

- zheng4 shu4 zi4 xue2 shu4 ， jun1 zi3 e4 qi2 qi1 。
- dao4 xue2 bu4 rong2 wei3 ， shi4 yi3 wei3 yong4 zhi1 。
- xiang4 lai2 lian2 xi1 weng1 ， cui4 ran2 shi2 suo3 shi1 。
- guang1 feng1 yu3 ji4 yue4 ， qu3 zhong4 qian2 bei4 ci2 。
- liang3 cheng2 cong2 zhi1 you2 ， liu2 bian4 yi3 shou4 yi2 。
- ying1 shi4 po1 ju1 jian3 ， zi4 li4 ru2 jin1 chi2 。
- he2 ren2 chuan2 qi2 cu1 ， jiao3 jie2 qu3 shi4 zi1 。
- kou3 zhong1 cheng2 jing4 yu3 ， ji3 mei4 yi4 hui4 yi2 。
- qi2 xing2 ze2 shi4 jing3 ， zhi2 jue1 cha4 suo3 wei2 。
- wei1 zuo4 qiao1 chang2 mo4 ， fu4 ci3 yong1 chi1 chi1 。
- jing1 zheng4 sheng4 shi2 shi4 ， guai4 nü3 shang4 di3 xi1 。
- bing3 bi4 xing4 yi2 dan4 ， jia1 gu3 qu4 bai4 ti2 。
- zheng4 shi4 yuan1 hong2 ji2 ， gu3 xue2 xing1 ri4 chui2 。
- jiang1 hu2 yin3 lun2 ke4 ， you3 jian4 zhen1 guan3 kui1 。
- er3 bei4 shou4 pai2 hen2 ， si4 yi4 wu2 jie2 yi2 。
- de2 wu2 qi2 ying1 shi4 ， shi1 jiao3 sui4 lin2 zi1 。
- yong4 guo4 xian2 yong4 gong1 ， qu3 bi4 wang4 xiao3 ci1 。
- yuan4 yin3 wen3 shi4 shou3 ， mian3 xing1 shi1 shi2 bei1 。
- yuan4 fen1 dou3 sheng1 lu4 ， shao3 jiu4 bing4 ri4 ji1 。
- pi4 yi3 zhou1 kong3 tu2 ， zheng4 yi3 meng4 han2 gui1 。
- wei2 suo3 shen3 pi4 jiu4 ， zhou1 zhang1 can2 zuo2 fei1 。
- liu4 tong1 er2 si4 da2 ， hui1 ruo4 long2 gu3 shi2 。
- zhi4 dao4 gui4 qu4 shen4 ， shi4 bian4 xu1 fang2 wei1 。
- wu2 yan2 huo4 ke3 lu4 ， gan3 yong4 gao4 cai3 shi1 。

## 注释

## 译文

## 赏析
