---
id: chen-zao-qing-ming-xi-hu-zai-ci-yun
title: 清明西湖再次韻
titlePinyin: qing1 ming2 xi1 hu2 zai4 ci4 yun4
titleSlug: qing-ming-xi-hu-zai-ci-yun
author: 陳造
authorPinyin: chen2 zao4
authorSlug: chen-zao
dynasty: 宋
dynastyPinyin: song4
dynastySlug: song
tags: []
---

## 正文

- 蘇公舊隄東，增築更千步。
- 右爲縈回溪，夾以葱青樹。
- 晴湖映碧山，詩客獨多助。
- 醉鄉赴新約，書癡悔前誤。
- 况此好清明，酒果隨意具。
- 向來計追歡，幾爲陰雨沮。
- 今者成清遊，仍免俗子汙。
- 斜陽不無情，似戀花柳住。
- 春光念報答，襞牋須好句。
- 此筆付此人，遊客半鴛鷺。

## 拼音

- su1 gong1 jiu4 di1 dong1 ， zeng1 zhu4 geng4 qian1 bu4 。
- you4 wei2 ying2 hui2 xi1 ， jia1 yi3 cong1 qing1 shu4 。
- qing2 hu2 ying4 bi4 shan1 ， shi1 ke4 du2 duo1 zhu4 。
- zui4 xiang1 fu4 xin1 yue1 ， shu1 chi1 hui3 qian2 wu4 。
- kuang4 ci3 hao3 qing1 ming2 ， jiu3 guo3 sui2 yi4 ju4 。
- xiang4 lai2 ji4 zhui1 huan1 ， ji1 wei2 yin1 yu3 ju3 。
- jin1 zhe3 cheng2 qing1 you2 ， reng2 mian3 su2 zi3 wu1 。
- xie2 yang2 bu4 wu2 qing2 ， si4 lian4 hua1 liu3 zhu4 。
- chun1 guang1 nian4 bao4 da2 ， bi4 jian1 xu1 hao3 ju4 。
- ci3 bi3 fu4 ci3 ren2 ， you2 ke4 ban4 yuan1 lu4 。

## 注释

## 译文

## 赏析
