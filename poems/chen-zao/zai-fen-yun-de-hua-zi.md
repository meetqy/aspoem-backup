---
id: chen-zao-zai-fen-yun-de-hua-zi
title: 再分韻得花字
titlePinyin: zai4 fen1 yun4 de2 hua1 zi4
titleSlug: zai-fen-yun-de-hua-zi
author: 陳造
authorPinyin: chen2 zao4
authorSlug: chen-zao
dynasty: 宋
dynastyPinyin: song4
dynastySlug: song
tags: []
---

## 正文

- 春工幾時來天涯，人間指顧成豪華。
- 未嘆丹杏無餘葩，能事已到桃李花。
- 東園地勝賓盡嘉，塵邊霏屑杯中霞。
- 將壇令下手一叉，陣勢欻變常山蛇。
- 眉顰肩聳靜不譁，詩成笑語還紛拏。
- 吾儕此樂世莫加，聚蚊金谷何足夸。
- 但恐兒輩摇齒牙，法士亦復工疵瑕。
- 君且休矣吾還家，况復高柳翻倦鴉。
- 徑催紫衣巾小車，我亦款段隨揮檛。

## 拼音

- chun1 gong1 ji1 shi2 lai2 tian1 ya2 ， ren2 jian4 zhi3 gu4 cheng2 hao2 hua2 。
- wei4 tan4 dan1 xing4 wu2 yu2 pa1 ， neng2 shi4 yi3 dao4 tao2 li3 hua1 。
- dong1 yuan2 di4 sheng4 bin1 jin4 jia1 ， chen2 bian1 fei1 xie4 bei1 zhong1 xia2 。
- jiang1 tan2 ling4 xia4 shou3 yi4 cha1 ， zhen4 shi4 chua1 bian4 chang2 shan1 she2 。
- mei2 pin2 jian1 song3 jing4 bu4 hua2 ， shi1 cheng2 xiao4 yu3 huan2 fen1 na2 。
- wu2 chai2 ci3 le4 shi4 mo4 jia1 ， ju4 wen2 jin1 gu3 he2 zu2 kua1 。
- dan4 kong3 er2 bei4 yao2 chi3 ya2 ， fa3 shi4 yi4 fu4 gong1 ci1 xia2 。
- jun1 qie3 xiu1 yi3 wu2 huan2 jia1 ， kuang4 fu4 gao1 liu3 fan1 juan4 ya1 。
- jing4 cui1 zi3 yi1 jin1 xiao3 ju1 ， wo3 yi4 kuan3 duan4 sui2 hui1 zhua1 。

## 注释

## 译文

## 赏析
