---
id: chen-zao-ci-yu-bo-yun
title: 次俞簿韻
titlePinyin: ci4 yu2 bo2 yun4
titleSlug: ci-yu-bo-yun
author: 陳造
authorPinyin: chen2 zao4
authorSlug: chen-zao
dynasty: 宋
dynastyPinyin: song4
dynastySlug: song
tags: []
---

## 正文

- 昔賢識紫芝，不恨生叔季。
- 同寮得若人，襟宇極沖粹。
- 相過鄙吝忘，滿抱昔賢意。
- 傍睨褦襶兒，真堪裂人眥。
- 棋枰消暇日，竹軒蔭疎翠。
- 不作沮洳臨，纖鈎笑侯喜。
- 愛此小泓渟，歷亂青鈿委。
- 大篇副么荷，乞一仍得二。
- 政須傳生徒，未暇藏篋笥。
- 辭源深莫窮，歸牛定浮鼻。
- 紫芝不詩鳴，較君同而異。
- 游藝復友賢，老懷隨所寄。
- 莫嗤學奕秋，更想鴻鵠至。

## 拼音

- xi1 xian2 shi2 zi3 zhi1 ， bu2 hen4 sheng1 shu1 ji4 。
- tong2 liao2 de2 ruo4 ren2 ， jin1 yu3 ji2 chong1 cui4 。
- xiang1 guo4 bi3 lin4 wang4 ， man3 bao4 xi1 xian2 yi4 。
- bang4 ni4 nai4 dai4 er2 ， zhen1 kan1 lie4 ren2 zi4 。
- qi2 ping2 xiao1 xia2 ri4 ， zhu2 xuan1 yin1 shu1 cui4 。
- bu2 zuo4 ju3 ru4 lin2 ， xian1 gou1 xiao4 hou2 xi3 。
- ai4 ci3 xiao3 hong2 ting2 ， li4 luan4 qing1 dian4 wei3 。
- da4 pian1 fu4 me0 he2 ， qi3 yi4 reng2 de2 er4 。
- zheng4 xu1 chuan2 sheng1 tu2 ， wei4 xia2 cang2 qie4 si4 。
- ci2 yuan2 shen1 mo4 qiong2 ， gui1 niu2 ding4 fu2 bi2 。
- zi3 zhi1 bu4 shi1 ming2 ， jiao4 jun1 tong2 er2 yi4 。
- you2 yi4 fu4 you3 xian2 ， lao3 huai2 sui2 suo3 ji4 。
- mo4 chi1 xue2 yi4 qiu1 ， geng4 xiang3 hong2 hu2 zhi4 。

## 注释

## 译文

## 赏析
