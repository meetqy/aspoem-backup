---
id: chen-zao-ji-liu-ba
title: 寄劉八
titlePinyin: ji4 liu2 ba1
titleSlug: ji-liu-ba
author: 陳藻
authorPinyin: chen2 zao3
authorSlug: chen-zao
dynasty: 宋
dynastyPinyin: song4
dynastySlug: song
tags: []
---

## 正文

- 六度封書向小孤，一度逢人寄書無。
- 劉郎嗔我無短吟，素書百紙難論心。
- 我愛劉郎可無詩，劉郎愛客還笞兒。
- 我爲父執倍其年，見我呼兄挾渠賢。
- 撥棄勿復陳，對君吟此身。
- 憶昔在桂堂，瘧鬼罹我殃。
- 世情疎客病，移我君家床。
- 兒女不辭勞，僕妾何憚忙。
- 秋風黄葉飛，明燈藥爐傍。
- 我身何日殞，此念何時忘。
- 丘嫂晚歲歸，敬我如小郎。
- 他年山下結吾廬，朝暮往來摩白鬚。
- 我抱子，君抱孫，却使相敘爲弟昆。

## 拼音

- liu4 du4 feng1 shu1 xiang4 xiao3 gu1 ， yi2 du4 feng2 ren2 ji4 shu1 wu2 。
- liu2 lang2 chen1 wo3 wu2 duan3 yin2 ， su4 shu1 bai3 zhi3 nan2 lun4 xin1 。
- wo3 ai4 liu2 lang2 ke3 wu2 shi1 ， liu2 lang2 ai4 ke4 huan2 chi1 er2 。
- wo3 wei2 fu4 zhi2 bei4 qi2 nian2 ， jian4 wo3 hu1 xiong1 xie2 qu2 xian2 。
- bo1 qi4 wu4 fu4 chen2 ， dui4 jun1 yin2 ci3 shen1 。
- yi4 xi1 zai4 gui4 tang2 ， nüe4 gui3 li2 wo3 yang1 。
- shi4 qing2 shu1 ke4 bing4 ， yi2 wo3 jun1 jia1 chuang2 。
- er2 nü3 bu4 ci2 lao2 ， pu2 qie4 he2 dan4 mang2 。
- qiu1 feng1 huang2 ye4 fei1 ， ming2 deng1 yao4 lu2 bang4 。
- wo3 shen1 he2 ri4 yun3 ， ci3 nian4 he2 shi2 wang4 。
- qiu1 sao3 wan3 sui4 gui1 ， jing4 wo3 ru2 xiao3 lang2 。
- ta1 nian2 shan1 xia4 jie2 wu2 lu2 ， zhao1 mu4 wang3 lai2 mo2 bai2 xu1 。
- wo3 bao4 zi3 ， jun1 bao4 sun1 ， que4 shi3 xiang1 xu4 wei2 di4 kun1 。

## 注释

## 译文

## 赏析
