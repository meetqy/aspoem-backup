---
id: chen-zao-ci-yun-yu-si-li
title: 次韻余司理
titlePinyin: ci4 yun4 yu2 si1 li3
titleSlug: ci-yun-yu-si-li
author: 陳造
authorPinyin: chen2 zao4
authorSlug: chen-zao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 名分屬我輩，那容狥多可。
- 勢由服勞屈，享以綦貴夥。
- 積水須固防，易溢不難破。
- 勸沮自有機，懲一警千箇。
- 世儒略其本，顧詳獄犴課。
- 彼頑工抵巇，未可援宥過。
- 奸名犯具分，論罪不在大。
- 吏姦易爲熾，士氣寧受挫。
- 漏網容汝輩，厚顔向此座。
- 新詩驚老眼，唱高信難和。
- 向來搏虎手，老去但慵懦。
- 近者勞阿買，金薤編玉唾。
- 此詩尤傑出，氣有江山佐。
- 揆予收新得，比君倍當賀。

## 拼音

- ming2 fen4 shu3 wo3 bei4 ， na4 rong2 xun4 duo1 ke3 。
- shi4 you2 fu2 lao2 qu1 ， xiang3 yi3 qi2 gui4 huo3 。
- ji1 shui3 xu1 gu4 fang2 ， yi4 yi4 bu4 nan2 po4 。
- quan4 ju3 zi4 you3 ji1 ， cheng2 yi4 jing3 qian1 ge4 。
- shi4 ru2 lüe4 qi2 ben3 ， gu4 xiang2 yu4 an4 ke4 。
- bi3 wan2 gong1 di3 xi1 ， wei4 ke3 yuan2 you4 guo4 。
- jian1 ming2 fan4 ju4 fen1 ， lun4 zui4 bu2 zai4 da4 。
- li4 jian1 yi4 wei2 chi4 ， shi4 qi4 ning2 shou4 cuo4 。
- lou4 wang3 rong2 ru3 bei4 ， hou4 yan2 xiang4 ci3 zuo4 。
- xin1 shi1 jing1 lao3 yan3 ， chang4 gao1 xin4 nan2 he2 。
- xiang4 lai2 bo2 hu3 shou3 ， lao3 qu4 dan4 yong1 nuo4 。
- jin4 zhe3 lao2 a1 mai3 ， jin1 xie4 bian1 yu4 tuo4 。
- ci3 shi1 you2 jie2 chu1 ， qi4 you3 jiang1 shan1 zuo3 。
- kui2 yu3 shou1 xin1 de2 ， bi3 jun1 bei4 dang1 he4 。

## 注释

## 译文

## 赏析
