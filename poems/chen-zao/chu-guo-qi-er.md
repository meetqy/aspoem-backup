---
id: chen-zao-chu-guo-qi-er
title: 出郭  其二
titlePinyin: chu1 guo1     qi2 er4
titleSlug: chu-guo-qi-er
author: 陳造
authorPinyin: chen2 zao4
authorSlug: chen-zao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 對花不領幾柳下，以詩自苦如東野。
- 今年陡覺負芳時，狎興蕭條殊曩者。
- 西湖南園怳入夢，漫道尻輪神作馬。
- 可堪山鳥勸歸去，擬爲蒓羹乞長假。
- 十分銷瘦空自憐，一段閑愁倩誰畫。
- 春光只比東逝波，堂堂去意那能借。
- 青梅崖蜜倏登俎，禊祓鞦韆仍復罷。
- 感君妙句慰岑寂，欲挽清歡付衰謝。
- 光風摇摇壓輕暑，亭榭况經微雨灑。
- 徑煩麴糵寬懷抱，未用文章繼風雅。
- 飜階芍藥醉面欹，壓架酴醾香蓓亞。
- 江城日有問字人，酒不論錢更須貰。
- 君今頼以主人賢，我亦不憂官長訝。
- 鶑花好處醉爲鄉，與君平日俱聲價。
- 旗亭市樓故鄉約，歲晚會須茅一把。
- 客中一笑且追陪，飲勿言歸當卜夜。

## 拼音

- dui4 hua1 bu4 ling3 ji1 liu3 xia4 ， yi3 shi1 zi4 ku3 ru2 dong1 ye3 。
- jin1 nian2 dou3 jue2 fu4 fang1 shi2 ， xia2 xing1 xiao1 tiao2 shu1 nang3 zhe3 。
- xi1 hu2 nan2 yuan2 huang3 ru4 meng4 ， man4 dao4 kao1 lun2 shen2 zuo4 ma3 。
- ke3 kan1 shan1 niao3 quan4 gui1 qu4 ， ni3 wei2 chun2 geng1 qi3 chang2 jia3 。
- shi2 fen1 xiao1 shou4 kong1 zi4 lian2 ， yi2 duan4 xian2 chou2 qian4 shui2 hua4 。
- chun1 guang1 zhi1 bi3 dong1 shi4 bo1 ， tang2 tang2 qu4 yi4 na4 neng2 jie4 。
- qing1 mei2 ya2 mi4 shu1 deng1 zu3 ， xi4 fu2 qiu1 qian1 reng2 fu4 ba4 。
- gan3 jun1 miao4 ju4 wei4 cen2 ji4 ， yu4 wan3 qing1 huan1 fu4 shuai1 xie4 。
- guang1 feng1 yao2 yao2 ya1 qing1 shu3 ， ting2 xie4 kuang4 jing1 wei1 yu3 sa3 。
- jing4 fan2 qu1 nie4 kuan1 huai2 bao4 ， wei4 yong4 wen2 zhang1 ji4 feng1 ya3 。
- fan1 jie1 shao2 yao4 zui4 mian4 qi1 ， ya1 jia4 tu2 mi2 xiang1 bei4 ya1 。
- jiang1 cheng2 ri4 you3 wen4 zi4 ren2 ， jiu3 bu2 lun4 qian2 geng4 xu1 shi4 。
- jun1 jin1 lai4 yi3 zhu3 ren2 xian2 ， wo3 yi4 bu4 you1 guan1 chang2 ya4 。
- ying1 hua1 hao3 chu3 zui4 wei2 xiang1 ， yu3 jun1 ping2 ri4 ju4 sheng1 jia4 。
- qi2 ting2 shi4 lou2 gu4 xiang1 yue1 ， sui4 wan3 hui4 xu1 mao2 yi4 ba3 。
- ke4 zhong1 yi2 xiao4 qie3 zhui1 pei2 ， yin3 wu4 yan2 gui1 dang1 bu3 ye4 。

## 注释

## 译文

## 赏析
