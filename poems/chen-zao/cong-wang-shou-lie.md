---
id: chen-zao-cong-wang-shou-lie
title: 從王守獵
titlePinyin: cong2 wang2 shou3 lie4
titleSlug: cong-wang-shou-lie
author: 陳造
authorPinyin: chen2 zao4
authorSlug: chen-zao
dynasty: 宋
dynastyPinyin: song4
dynastySlug: song
tags: []
---

## 正文

- 生世能忘塵外趣，官居定作車中婦。
- 男兒胸次萬斛寬，不著塵埃著詩酒。
- 虎頭起秀屹雙高，層城更是干青霄。
- 使君領客凌縹緲，天風颯颯摇旌旄。
- 吳嶠魯山青未了，眇視平淮衣带繞。
- 艷歌濃笑碧雲深，聲下人間却驚鳥。
- 不妨卷障下煙霏，翠袖紅粧旋打圍。
- 杯行飛瀑亂歌吹，蜚霧暗香俱在衣。
- 詩翁得興飛綵筆，銅丸脫手初無迹。
- 酒酣登車接離倒，馬上梁州霜月白。

## 拼音

- sheng1 shi4 neng2 wang4 chen2 wai4 qu4 ， guan1 ju1 ding4 zuo4 ju1 zhong1 fu4 。
- nan2 er2 xiong1 ci4 wan4 hu2 kuan1 ， bu2 zhu4 chen2 ai1 zhu4 shi1 jiu3 。
- hu3 tou2 qi3 xiu4 yi4 shuang1 gao1 ， ceng2 cheng2 geng4 shi4 gan1 qing1 xiao1 。
- shi3 jun1 ling3 ke4 ling2 piao3 miao3 ， tian1 feng1 sa4 sa4 yao2 jing1 mao2 。
- wu2 jiao4 lu3 shan1 qing1 wei4 liao3 ， miao3 shi4 ping2 huai2 yi1 dai4 rao4 。
- yan4 ge1 nong2 xiao4 bi4 yun2 shen1 ， sheng1 xia4 ren2 jian4 que4 jing1 niao3 。
- bu4 fang2 juan4 zhang4 xia4 yan1 fei1 ， cui4 xiu4 hong2 zhuang1 xuan2 da3 wei2 。
- bei1 xing2 fei1 pu4 luan4 ge1 chui1 ， fei1 wu4 an4 xiang1 ju4 zai4 yi1 。
- shi1 weng1 de2 xing1 fei1 cai3 bi3 ， tong2 wan2 tuo1 shou3 chu1 wu2 ji4 。
- jiu3 han1 deng1 ju1 jie1 li2 dao3 ， ma3 shang4 liang2 zhou1 shuang1 yue4 bai2 。

## 注释

## 译文

## 赏析
