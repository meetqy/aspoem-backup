---
id: chen-zao-shi-er-yue-er-shi-liu-ri-qu-fu
title: 十二月二十六日趨府
titlePinyin: shi2 er4 yue4 er4 shi2 liu4 ri4 qu1 fu3
titleSlug: shi-er-yue-er-shi-liu-ri-qu-fu
author: 陳造
authorPinyin: chen2 zao4
authorSlug: chen-zao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 誰謂一舍遠，不辦三餐趨。
- 亭午縣市西，衙鼓府城隅。
- 匹馬驚鳥去，指槌冰在須。
- 北風挾霜氣，萬象付摧枯。
- 想當折琴絃，未怪裂人膚。
- 駝裘被甲如，是日有若無。
- 客首不暇回，顧容少踟躇。
- 出處不能同，勞逸爲之殊。
- 龐翁馬少游，似非隠者徒。
- 鄉居老躬耕，飽溫得自娛。
- 婆娑銅墨間，盍亦省頭顱。
- 蔉穮脫中熟，吾口良易餬。

## 拼音

- shui2 wei4 yi2 she4 yuan3 ， bu2 ban4 san1 can1 qu1 。
- ting2 wu3 xian4 shi4 xi1 ， ya2 gu3 fu3 cheng2 yu2 。
- pi3 ma3 jing1 niao3 qu4 ， zhi3 chui2 bing1 zai4 xu1 。
- bei3 feng1 xie2 shuang1 qi4 ， wan4 xiang4 fu4 cui1 ku1 。
- xiang3 dang1 zhe2 qin2 xian2 ， wei4 guai4 lie4 ren2 fu1 。
- tuo2 qiu2 bei4 jia3 ru2 ， shi4 ri4 you3 ruo4 wu2 。
- ke4 shou3 bu4 xia2 hui2 ， gu4 rong2 shao3 chi2 chu2 。
- chu1 chu3 bu4 neng2 tong2 ， lao2 yi4 wei2 zhi1 shu1 。
- pang2 weng1 ma3 shao3 you2 ， si4 fei1 yin3 zhe3 tu2 。
- xiang1 ju1 lao3 gong1 geng1 ， bao3 wen1 de2 zi4 yu2 。
- po2 suo1 tong2 mo4 jian4 ， he2 yi4 sheng3 tou2 lu2 。
- gun3 biao1 tuo1 zhong1 shu2 ， wu2 kou3 liang2 yi4 hu2 。

## 注释

## 译文

## 赏析
