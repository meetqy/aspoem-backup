---
id: zu-wu-ze-ti-yuan-zhou-dong-hu-lu-zhao-shi
title: 題袁州東湖盧肇石
titlePinyin: ti2 yuan2 zhou1 dong1 hu2 lu2 zhao4 shi2
titleSlug: ti-yuan-zhou-dong-hu-lu-zhao-shi
author: 祖無擇
authorPinyin: zu3 wu2 ze2
authorSlug: zu-wu-ze
dynasty: 宋
dynastyPinyin: song4
dynastySlug: song
tags: []
---

## 正文

- 袁山之陽秀水側，草覆遺基誰氏宅。
- 皆云子發其姓盧，往往文章名籍籍。
- 宅中舊物何所存，惟有嶙峋一區石。
- 闊纔三尺高倍尋，久卧塵沙羣瓦礫。
- 余心好異因獨往，下馬環觀聊拂拭。
- 地表可見十二三，已足怪駭動魂魄。
- 呼工運鍤壍其旁，挽以長絙百夫力。
- 雜然鼓譟登大車，恍爾如蒙巨靈擘。
- 選置東湖最佳處，四面澄波映天碧。
- 倚空突兀無與鄰，頓覺亭臺增氣色。
- 彎環幽竇莫敢撢，恐有乖龍飛霹靂。
- 余嘗南游到陽朔，衆峰矗矗春筍植。
- 捫蘿踏蘚窮之遍，若此奇卓曾未識。
- 郡人奔走來如雲，故老驚視復唧唧。
- 乃言此石遇真賞，屈指于今年二百。
- 沈埋曠代誰爾珍，一日光價逾荆璧。
- 嗟余束髮大夫後，區區志尚惟孤直。
- 十年再謫非不窮，猶慕堅純無改易。
- 如何故老不我愚，感物再三形嘆息。
- 石不能言人有言，忽使他時重湮阨。

## 拼音

- yuan2 shan1 zhi1 yang2 xiu4 shui3 ce4 ， cao3 fu4 yi2 ji1 shui2 shi4 zhai2 。
- jie1 yun2 zi0 fa1 qi2 xing4 lu2 ， wang3 wang3 wen2 zhang1 ming2 ji2 ji2 。
- zhai2 zhong1 jiu4 wu4 he2 suo3 cun2 ， wei2 you3 lin2 xun2 yi4 qu1 shi2 。
- kuo4 cai2 san1 chi3 gao1 bei4 xun2 ， jiu3 wo4 chen2 sha1 qun2 wa3 li4 。
- yu2 xin1 hao3 yi4 yin1 du2 wang3 ， xia4 ma3 huan2 guan1 liao2 fu2 shi4 。
- di4 biao3 ke3 jian4 shi2 er4 san1 ， yi3 zu2 guai4 hai4 dong4 hun2 po4 。
- hu1 gong1 yun4 cha1 qian4 qi2 pang2 ， wan3 yi3 chang2 geng1 bai3 fu1 li4 。
- za2 ran2 gu3 zao4 deng1 da4 ju1 ， huang3 er3 ru2 meng2 ju4 ling2 bo4 。
- xuan3 zhi4 dong1 hu2 zui4 jia1 chu3 ， si4 mian4 cheng2 bo1 ying4 tian1 bi4 。
- yi3 kong1 tu1 wu4 wu2 yu3 lin2 ， dun4 jue2 ting2 tai2 zeng1 qi4 se4 。
- wan1 huan2 you1 dou4 mo4 gan3 dan3 ， kong3 you3 guai1 long2 fei1 pi1 li4 。
- yu2 chang2 nan2 you2 dao4 yang2 shuo4 ， zhong4 feng1 chu4 chu4 chun1 sun3 zhi2 。
- men2 luo2 ta4 xian3 qiong2 zhi1 bian4 ， ruo4 ci3 qi2 zhuo2 ceng2 wei4 shi2 。
- jun4 ren2 ben1 zou3 lai2 ru2 yun2 ， gu4 lao3 jing1 shi4 fu4 ji1 ji1 。
- nai3 yan2 ci3 shi2 yu4 zhen1 shang3 ， qu1 zhi3 yu2 jin1 nian2 er4 bai3 。
- shen3 mai2 kuang4 dai4 shui2 er3 zhen1 ， yi2 ri4 guang1 jia4 yu2 jing1 bi4 。
- jie1 yu2 shu4 fa4 dai4 fu0 hou4 ， qu1 qu1 zhi4 shang4 wei2 gu1 zhi2 。
- shi2 nian2 zai4 zhe2 fei1 bu4 qiong2 ， you2 mu4 jian1 chun2 wu2 gai3 yi4 。
- ru2 he2 gu4 lao3 bu4 wo3 yu2 ， gan3 wu4 zai4 san1 xing2 tan4 xi1 。
- shi2 bu4 neng2 yan2 ren2 you3 yan2 ， hu1 shi3 ta1 shi2 zhong4 yan1 e4 。

## 注释

## 译文

## 赏析
