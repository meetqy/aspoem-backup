---
id: zu-wu-ze-yi-yun-he-deng-zhou-tui-guan-zhang-tong-nian-zhi-liang-shan
title: 依韻和登州推官張同年之梁山
titlePinyin: yi1 yun4 he2 deng1 zhou1 tui1 guan1 zhang1 tong2 nian2 zhi1 liang2 shan1
titleSlug: yi-yun-he-deng-zhou-tui-guan-zhang-tong-nian-zhi-liang-shan
author: 祖無擇
authorPinyin: zu3 wu2 ze2
authorSlug: zu-wu-ze
dynasty: 唐
dynastyPinyin: tang2
dynastySlug: tang
tags: [] 
---

## 正文

- 峻極乾蒼蒼，班移自混茫。
- 勢臨坤軸斷，根入海濤殭。
- 屹立踰千仞，孤標冠四荒。
- 興雲山近泰，出日谷連暘。
- 絕墳于斯勝，煩襟到此涼。
- 山經終寂寂，祀典謾煌煌。
- 岩黑驪龍睡，煙清來鳳翔。
- 藏書陋羣玉，中瑟小空桑。
- 禹載無遺跡，秦碑有舊章。
- 乘輿曾直上，鞭石宛居傍。
- 在昔初遷鼎，當時異省方。
- 縱心師誕妄，恃力逞强梁。
- 儒學微言絕，神仙怪說彰。
- 錫符尊德水，留識著吾漿。
- 豈念思王度，惟期至帝鄉。
- 齋男何杳杳，秋祝自琅琅。
- 詎得三山藥，翻同一國狂。
- 八神寧爾福，二世果斯亡。
- 始禍聞陳涉，遺書見子長。
- 龍興成大定，虎噬免交攘。
- 往事真塗炭，寒心劇刺芒。
- 自從茲滅國，誰復此祠陽。
- 冤毒疑淪髓，凋殘競沐瘡。
- 鑒宜觀夏后，道合慕陶唐。
- 聖世踰三代，明君掩百王。
- 朝廷隆盛禮，簡冊耀休光。
- 運契千齡統，歌喧六達莊。
- 古今稱治理，夷夏共瞻望。
- 洪化周無外，羣生洽太康。
- 東民休望幸，端拱德芬芳。

## 拼音

- jun4 ji2 qian2 cang1 cang1 ， ban1 yi2 zi4 hun4 mang2 。
- shi4 lin2 kun1 zhou2 duan4 ， gen1 ru4 hai3 tao1 jiang1 。
- yi4 li4 yu2 qian1 ren4 ， gu1 biao1 guan1 si4 huang1 。
- xing1 yun2 shan1 jin4 tai4 ， chu1 ri4 gu3 lian2 yang2 。
- jue2 fen2 yu2 si1 sheng4 ， fan2 jin1 dao4 ci3 liang2 。
- shan1 jing1 zhong1 ji4 ji4 ， si4 dian3 man2 huang2 huang2 。
- yan2 hei1 li2 long2 shui4 ， yan1 qing1 lai2 feng4 xiang2 。
- cang2 shu1 lou4 qun2 yu4 ， zhong1 se4 xiao3 kong1 sang1 。
- yu3 zai4 wu2 yi2 ji4 ， qin2 bei1 you3 jiu4 zhang1 。
- cheng2 yu2 ceng2 zhi2 shang4 ， bian1 shi2 wan3 ju1 bang4 。
- zai4 xi1 chu1 qian1 ding3 ， dang1 shi2 yi4 sheng3 fang1 。
- zong4 xin1 shi1 dan4 wang4 ， shi4 li4 cheng3 qiang2 liang2 。
- ru2 xue2 wei1 yan2 jue2 ， shen2 xian1 guai4 shuo1 zhang1 。
- xi1 fu2 zun1 de2 shui3 ， liu2 shi2 zhu4 wu2 jiang1 。
- qi3 nian4 si1 wang2 du4 ， wei2 qi1 zhi4 di4 xiang1 。
- zhai1 nan2 he2 yao3 yao3 ， qiu1 zhu4 zi4 lang2 lang2 。
- ju4 de2 san1 shan1 yao4 ， fan1 tong2 yi4 guo2 kuang2 。
- ba1 shen2 ning2 er3 fu2 ， er4 shi4 guo3 si1 wang2 。
- shi3 huo4 wen2 chen2 she4 ， yi2 shu1 jian4 zi3 chang2 。
- long2 xing1 cheng2 da4 ding4 ， hu3 shi4 mian3 jiao1 rang3 。
- wang3 shi4 zhen1 tu2 tan4 ， han2 xin1 ju4 ci4 mang2 。
- zi4 cong2 zi1 mie4 guo2 ， shui2 fu4 ci3 ci2 yang2 。
- yuan1 du2 yi2 lun2 sui3 ， diao1 can2 jing4 mu4 chuang1 。
- jian4 yi2 guan1 xia4 hou4 ， dao4 he2 mu4 tao2 tang2 。
- sheng4 shi4 yu2 san1 dai4 ， ming2 jun1 yan3 bai3 wang2 。
- chao2 ting2 long2 sheng4 li3 ， jian3 ce4 yao4 xiu1 guang1 。
- yun4 qi4 qian1 ling2 tong3 ， ge1 xuan1 liu4 da2 zhuang1 。
- gu3 jin1 cheng1 zhi4 li3 ， yi2 xia4 gong4 zhan1 wang4 。
- hong2 hua4 zhou1 wu2 wai4 ， qun2 sheng1 qia4 tai4 kang1 。
- dong1 min2 xiu1 wang4 xing4 ， duan1 gong3 de2 fen1 fang1 。

## 注释

## 译文

## 赏析
