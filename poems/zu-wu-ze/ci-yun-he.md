---
id: zu-wu-ze-ci-yun-he
title: 次韻和
titlePinyin: ci4 yun4 he2
titleSlug: ci-yun-he
author: 祖無擇
authorPinyin: zu3 wu2 ze2
authorSlug: zu-wu-ze
dynasty: 宋
dynastyPinyin: song4
dynastySlug: song
tags: []
---

## 正文

- 前日西行別翰林，爲我開尊飲之酒。
- 高冠滿坐皆賢豪，談笑喧呼時各有。
- 自慙流落疏游陪，十載江湖成浪走。
- 主人名重聞四夷，典冊高文推大手。
- 發揮六藝無遺精，考黜百家如拉朽。
- 顧我昏冥聞道晚，代謝春秋四十九。
- 當年擊節傚金注，此日强顔同木偶。
- 事功未省成尺寸，廩祿惟思校升斗。
- 會須歸去老東陂，鼓腹含飴逐堯叟。

## 拼音

- qian2 ri4 xi1 xing2 bie2 han4 lin2 ， wei2 wo3 kai1 zun1 yin3 zhi1 jiu3 。
- gao1 guan1 man3 zuo4 jie1 xian2 hao2 ， tan2 xiao4 xuan1 hu1 shi2 ge4 you3 。
- zi4 can2 liu2 luo4 shu1 you2 pei2 ， shi2 zai4 jiang1 hu2 cheng2 lang4 zou3 。
- zhu3 ren2 ming2 zhong4 wen2 si4 yi2 ， dian3 ce4 gao1 wen2 tui1 da4 shou3 。
- fa1 hui1 liu4 yi4 wu2 yi2 jing1 ， kao3 chu4 bai3 jia1 ru2 la1 xiu3 。
- gu4 wo3 hun1 ming2 wen2 dao4 wan3 ， dai4 xie4 chun1 qiu1 si4 shi2 jiu3 。
- dang1 nian2 ji1 jie2 xiao4 jin1 zhu4 ， ci3 ri4 qiang2 yan2 tong2 mu4 ou3 。
- shi4 gong1 wei4 sheng3 cheng2 chi3 cun4 ， lin3 lu4 wei2 si1 xiao4 sheng1 dou3 。
- hui4 xu1 gui1 qu4 lao3 dong1 bei1 ， gu3 fu4 han2 yi2 zhu2 yao2 sou3 。

## 注释

## 译文

## 赏析
