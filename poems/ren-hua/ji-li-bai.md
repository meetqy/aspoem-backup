---
id: ren-hua-ji-li-bai
title: 寄李白
titlePinyin: ji4 li3 bai2
titleSlug: ji-li-bai
author: 任華
authorPinyin: ren4 hua2
authorSlug: ren-hua
dynasty: 唐
dynastyPinyin: tang2
dynastySlug: tang
tags: []
---

## 正文

- 古來文章有能奔逸氣，聳高格。
- 清人心神，驚人魂魄。
- 我聞當今有李白，大獵賦，鴻猷文，嗤長卿，笑子雲。
- 班張所作瑣細不入耳，未知卿雲得在嗤笑限。
- 登廬山，觀瀑布，海風吹不斷，江月照還空。
- 余愛此兩句：登天台，望渤海雲垂大鵬飛，山壓巨鰲背，斯言亦好在。
- 至於他作多不拘常律，振擺超騰，既俊且逸。
- 或醉中操紙，或興來走筆。
- 手下忽然片雲飛，眼前劃見孤峰出。
- 而我有時白日忽欲睡，睡覺歘然起攘臂。
- 任生知有君，君也知有任生未。
- 中間聞道在長安，及余戾止。
- 君已江東訪元丹，邂逅不得見君面。
- 每常把酒，向東望良久。
- 見說往年在翰林，胸中矛戟何森森。
- 新詩傳在宮人口，佳句不離明主心。
- 身騎天馬多意氣，目送飛鴻對豪貴。
- 承恩召入凡幾迴，待詔歸來仍半醉。
- 權臣妬盛名，羣犬多吠聲。
- 有勅放君却歸隱淪處，高歌大笑出關去。
- 且向東山爲外臣，諸侯交迓馳朱輪。
- 白璧一雙買交者，黃金百鎰相知人。
- 平生傲岸其志不可測，數十年爲客，未嘗一日低顏色。
- 八詠樓中坦腹眠，五侯門下無心憶。
- 繁花越臺上，細柳吳宮側。
- 綠水青山知有君，白雲明月偏相識。
- 養高兼養閑，可望不可攀。
- 莊周萬物外，范蠡五湖間。
- 人傳訪道滄海上，丁令王喬每往還。
- 蓬萊徑是曾到來，方丈豈唯方一丈。
- 伊余每欲乘興往相尋，江湖擁隔勞寸心。
- 今朝忽遇東飛翼，寄此一章表胸臆。
- 儻能報我一片言，但訪任華有人識。

## 拼音

- gu3 lai2 wen2 zhang1 you3 neng2 ben1 yi4 qi4 ， song3 gao1 ge2 。
- qing1 ren2 xin1 shen2 ， jing1 ren2 hun2 po4 。
- wo3 wen2 dang1 jin1 you3 li3 bai2 ， da4 lie4 fu4 ， hong2 you2 wen2 ， chi1 chang2 qing1 ， xiao4 zi3 yun2 。
- ban1 zhang1 suo3 zuo4 suo3 xi4 bu2 ru4 er3 ， wei4 zhi1 qing1 yun2 de2 zai4 chi1 xiao4 xian4 。
- deng1 lu2 shan1 ， guan1 pu4 bu4 ， hai3 feng1 chui1 bu2 duan4 ， jiang1 yue4 zhao4 huan2 kong1 。
- yu2 ai4 ci3 liang3 ju4 ： deng1 tian1 tai2 ， wang4 bo2 hai3 yun2 chui2 da4 peng2 fei1 ， shan1 ya1 ju4 ao2 bei4 ， si1 yan2 yi4 hao3 zai4 。
- zhi4 yu2 ta1 zuo4 duo1 bu4 ju1 chang2 lü4 ， zhen4 bai3 chao1 teng2 ， ji4 jun4 qie3 yi4 。
- huo4 zui4 zhong1 cao1 zhi3 ， huo4 xing1 lai2 zou3 bi3 。
- shou3 xia4 hu1 ran2 pian4 yun2 fei1 ， yan3 qian2 hua2 jian4 gu1 feng1 chu1 。
- er2 wo3 you3 shi2 bai2 ri4 hu1 yu4 shui4 ， shui4 jue2 xu1 ran2 qi3 rang3 bi4 。
- ren4 sheng1 zhi1 you3 jun1 ， jun1 ye3 zhi1 you3 ren4 sheng1 wei4 。
- zhong1 jian4 wen2 dao4 zai4 chang2 an1 ， ji2 yu2 li4 zhi3 。
- jun1 yi3 jiang1 dong1 fang3 yuan2 dan1 ， xie4 hou4 bu4 de2 jian4 jun1 mian4 。
- mei3 chang2 ba3 jiu3 ， xiang4 dong1 wang4 liang2 jiu3 。
- jian4 shuo1 wang3 nian2 zai4 han4 lin2 ， xiong1 zhong1 mao2 ji3 he2 sen1 sen1 。
- xin1 shi1 chuan2 zai4 gong1 ren2 kou3 ， jia1 ju4 bu4 li2 ming2 zhu3 xin1 。
- shen1 qi2 tian1 ma3 duo1 yi4 qi4 ， mu4 song4 fei1 hong2 dui4 hao2 gui4 。
- cheng2 en1 zhao4 ru4 fan2 ji1 hui2 ， dai4 zhao4 gui1 lai2 reng2 ban4 zui4 。
- quan2 chen2 du4 sheng4 ming2 ， qun2 quan3 duo1 fei4 sheng1 。
- you3 chi4 fang4 jun1 que4 gui1 yin3 lun2 chu3 ， gao1 ge1 da4 xiao4 chu1 guan1 qu4 。
- qie3 xiang4 dong1 shan1 wei2 wai4 chen2 ， zhu1 hou2 jiao1 ya4 chi2 zhu1 lun2 。
- bai2 bi4 yi4 shuang1 mai3 jiao1 zhe3 ， huang2 jin1 bai3 yi4 xiang1 zhi1 ren2 。
- ping2 sheng1 ao4 an4 qi2 zhi4 bu4 ke3 ce4 ， shu4 shi2 nian2 wei2 ke4 ， wei4 chang2 yi2 ri4 di1 yan2 se4 。
- ba1 yong3 lou2 zhong1 tan3 fu4 mian2 ， wu3 hou2 men2 xia4 wu2 xin1 yi4 。
- fan2 hua1 yue4 tai2 shang4 ， xi4 liu3 wu2 gong1 ce4 。
- lü4 shui3 qing1 shan1 zhi1 you3 jun1 ， bai2 yun2 ming2 yue4 pian1 xiang1 shi2 。
- yang3 gao1 jian1 yang3 xian2 ， ke3 wang4 bu4 ke3 pan1 。
- zhuang1 zhou1 wan4 wu4 wai4 ， fan4 li3 wu3 hu2 jian4 。
- ren2 chuan2 fang3 dao4 cang1 hai3 shang4 ， ding1 ling4 wang2 qiao2 mei3 wang3 huan2 。
- peng2 lai2 jing4 shi4 ceng2 dao4 lai2 ， fang1 zhang4 qi3 wei2 fang1 yi2 zhang4 。
- yi1 yu2 mei3 yu4 cheng2 xing1 wang3 xiang1 xun2 ， jiang1 hu2 yong1 ge2 lao2 cun4 xin1 。
- jin1 chao2 hu1 yu4 dong1 fei1 yi4 ， ji4 ci3 yi4 zhang1 biao3 xiong1 yi4 。
- tang3 neng2 bao4 wo3 yi2 pian4 yan2 ， dan4 fang3 ren4 hua2 you3 ren2 shi2 。

## 注释

## 译文

## 赏析
