---
id: ren-hua-ji-du-shi-yi
title: 寄杜拾遺
titlePinyin: ji4 du4 shi2 yi2
titleSlug: ji-du-shi-yi
author: 任華
authorPinyin: ren4 hua2
authorSlug: ren-hua
dynasty: 唐
dynastyPinyin: tang2
dynastySlug: tang
tags: [] 
---

## 正文

- 杜拾遺，名甫第二才甚奇。
- 任生與君別，別來已多時，何嘗一日不相思。
- 杜拾遺，知不知，昨日有人誦得數篇黃絹詞。
- 吾怪異奇特借問，果然稱是杜二之所爲。
- 勢攫虎豹，氣騰蛟螭。
- 滄海無風似鼓蕩，華嶽平地欲奔馳。
- 曹劉俯仰慚大敵，沈謝逡巡稱小兒。
- 昔在帝城中，盛名君一個。
- 諸人見所作，無不心膽破。
- 郎官叢裏作狂歌，丞相閣中常醉臥。
- 前年皇帝歸長安，承恩闊步青雲端。
- 積翠扈游花匼匝，披香寓直月團欒。
- 英才特達承天睠，公卿無不相欽慕。
- 只緣汲黯好直言，遂使安仁却爲掾。
- 如今避地錦城隅，幕下英僚每日相隨提玉壺。
- 半醉起舞捋髭鬚，乍低乍昂傍若無。
- 古人制禮但爲防俗士，豈得爲君設之乎。
- 而我不飛不鳴亦可以，只待朝廷有知己。
- 已曾讀却無限書，拙詩一句兩句在人耳。
- 如今看之總無益，又不能崎嶇傍朝市。
- 且當事耕稼，豈得便徒爾。
- 南陽葛亮爲友朋，東山謝安作鄰里。
- 閑常把琴弄，悶即攜樽起。
- 鶯啼二月三月時，花發千山萬山裏。
- 此時幽曠無人知，火急將書憑驛使，爲報杜拾遺。

## 拼音

- du4 shi2 yi2 ， ming2 fu3 di4 er4 cai2 shen4 qi2 。
- ren4 sheng1 yu3 jun1 bie2 ， bie2 lai2 yi3 duo1 shi2 ， he2 chang2 yi2 ri4 bu4 xiang1 si1 。
- du4 shi2 yi2 ， zhi1 bu4 zhi1 ， zuo2 ri4 you3 ren2 song4 de2 shu4 pian1 huang2 juan4 ci2 。
- wu2 guai4 yi4 qi2 te4 jie4 wen4 ， guo3 ran2 cheng1 shi4 du4 er4 zhi1 suo3 wei2 。
- shi4 jue2 hu3 bao4 ， qi4 teng2 jiao1 chi1 。
- cang1 hai3 wu2 feng1 si4 gu3 dang4 ， hua2 yue4 ping2 di4 yu4 ben1 chi2 。
- cao2 liu2 fu3 yang3 can2 da4 di2 ， shen3 xie4 qun1 xun2 cheng1 xiao3 er2 。
- xi1 zai4 di4 cheng2 zhong1 ， sheng4 ming2 jun1 yi2 ge4 。
- zhu1 ren2 jian4 suo3 zuo4 ， wu2 bu4 xin1 dan3 po4 。
- lang2 guan1 cong2 li3 zuo4 kuang2 ge1 ， cheng2 xiang4 ge2 zhong1 chang2 zui4 wo4 。
- qian2 nian2 huang2 di4 gui1 chang2 an1 ， cheng2 en1 kuo4 bu4 qing1 yun2 duan1 。
- ji1 cui4 hu4 you2 hua1 ke1 za1 ， pi1 xiang1 yu4 zhi2 yue4 tuan2 luan2 。
- ying1 cai2 te4 da2 cheng2 tian1 juan4 ， gong1 qing1 wu2 bu4 xiang1 qin1 mu4 。
- zhi1 yuan2 ji2 an4 hao3 zhi2 yan2 ， sui4 shi3 an1 ren2 que4 wei2 yuan4 。
- ru2 jin1 bi4 di4 jin3 cheng2 yu2 ， mu4 xia4 ying1 liao2 mei3 ri4 xiang1 sui2 ti2 yu4 hu2 。
- ban4 zui4 qi3 wu3 lü3 zi1 xu1 ， zha4 di1 zha4 ang2 bang4 ruo4 wu2 。
- gu3 ren2 zhi4 li3 dan4 wei2 fang2 su2 shi4 ， qi3 de2 wei2 jun1 she4 zhi1 hu1 。
- er2 wo3 bu4 fei1 bu4 ming2 yi4 ke3 yi3 ， zhi1 dai4 chao2 ting2 you3 zhi1 ji3 。
- yi3 ceng2 du2 que4 wu2 xian4 shu1 ， zhuo1 shi1 yi2 ju4 liang3 ju4 zai4 ren2 er3 。
- ru2 jin1 kan4 zhi1 zong3 wu2 yi4 ， you4 bu4 neng2 qi2 qu1 bang4 chao2 shi4 。
- qie3 dang1 shi4 geng1 jia4 ， qi3 de2 bian4 tu2 er3 。
- nan2 yang2 ge3 liang4 wei2 you3 peng2 ， dong1 shan1 xie4 an1 zuo4 lin2 li3 。
- xian2 chang2 ba3 qin2 nong4 ， men4 ji2 xie2 zun1 qi3 。
- ying1 ti2 er4 yue4 san1 yue4 shi2 ， hua1 fa1 qian1 shan1 wan4 shan1 li3 。
- ci3 shi2 you1 kuang4 wu2 ren2 zhi1 ， huo3 ji2 jiang1 shu1 ping2 yi4 shi3 ， wei2 bao4 du4 shi2 yi2 。

## 注释

## 译文

## 赏析
