---
id: ren-hua-huai-su-shang-ren-cao-shu-ge
title: 懷素上人草書歌
titlePinyin: huai2 su4 shang4 ren2 cao3 shu1 ge1
titleSlug: huai-su-shang-ren-cao-shu-ge
author: 任華
authorPinyin: ren4 hua2
authorSlug: ren-hua
dynasty: 唐
dynastyPinyin: tang2
dynastySlug: tang
tags: []
---

## 正文

- 吾嘗好奇，古來草聖無不知，豈不知右軍與獻之。
- 雖有壯麗之骨，恨無狂逸之姿。
- 中間張長史，獨放蕩而不羈，以顛爲名傾蕩於當時。
- 張老顛，殊不顛於懷素。
- 懷素顛，乃是顛。
- 人謂爾從江南來，我謂爾從天上來。
- 負顛狂之墨妙，有墨狂之逸才。
- 狂僧前日動京華，朝騎王公大人馬，暮宿王公大人家。
- 誰不造素屏，誰不塗粉壁。
- 粉壁搖晴光，素屏凝曉霜，待君揮灑兮不可彌忘。
- 駿馬迎來坐堂中，金盆盛酒竹葉香。
- 十桮五桮不解意，百桮已後始顛狂。
- 一顛一狂多意氣，大呌一聲起攘臂。
- 揮毫倏忽千萬字，有時一字兩字長丈二。
- 翕若長鯨潑剌動海島，歘若長蛇戌律透深草。
- 回環繚繞相拘連，千變萬化在眼前。
- 飄風驟雨相擊射，速祿颯拉動簷隙。
- 擲華山巨石以爲點，掣衡山陣雲以爲畫。
- 興不盡，勢轉雄。
- 恐天低而地窄，更有何處最可憐，褭褭枯藤萬丈懸。
- 萬丈懸，拂秋水，映秋天。
- 或如絲，或如髮，風吹欲絕又不絕，鋒芒利如歐冶劒。
- 勁直渾是幷州鐵，時復枯燥何䙰褷。
- 忽覺陰山突兀橫翠微，中有枯松錯落一萬丈。
- 倒挂絕壁蹙枯枝，千魑魅兮萬魍魎，欲出不可何閃屍。
- 又如翰海日暮愁陰濃，忽然躍出千黑龍。
- 夭矯偃蹇，入乎蒼穹。
- 飛沙走石滿窮塞，萬里颼颼西北風。
- 狂僧有絕藝，非數仞高牆不足以逞其筆勢。
- 或逢花箋與絹素，凝神執筆守恆度。
- 別來筋骨多情趣，霏霏微微點長露。
- 三秋月照丹鳳樓，二月花開上林樹。
- 終恐絆騏驥之足，不得展千里之步。
- 狂僧狂僧，爾雖有絕藝。
- 猶當假良媒，不因禮部張公將爾來，如何得聲名一旦諠九垓。

## 拼音

- wu2 chang2 hao3 qi2 ， gu3 lai2 cao3 sheng4 wu2 bu4 zhi1 ， qi3 bu4 zhi1 you4 jun1 yu3 xian4 zhi1 。
- sui1 you3 zhuang4 li2 zhi1 gu3 ， hen4 wu2 kuang2 yi4 zhi1 zi1 。
- zhong1 jian4 zhang1 chang2 shi3 ， du2 fang4 dang4 er2 bu4 ji1 ， yi3 dian1 wei2 ming2 qing1 dang4 wu1 dang1 shi2 。
- zhang1 lao3 dian1 ， shu1 bu4 dian1 wu1 huai2 su4 。
- huai2 su4 dian1 ， nai3 shi4 dian1 。
- ren2 wei4 er3 cong2 jiang1 nan2 lai2 ， wo3 wei4 er3 cong2 tian1 shang4 lai2 。
- fu4 dian1 kuang2 zhi1 mo4 miao4 ， you3 mo4 kuang2 zhi1 yi4 cai2 。
- kuang2 seng1 qian2 ri4 dong4 jing1 hua2 ， chao2 qi2 wang2 gong1 da4 ren2 ma3 ， mu4 su4 wang2 gong1 da4 ren2 jia1 。
- shui2 bu2 zao4 su4 ping2 ， shui2 bu4 tu2 fen3 bi4 。
- fen3 bi4 yao2 qing2 guang1 ， su4 ping2 ning2 xiao3 shuang1 ， dai4 jun1 hui1 sa3 xi1 bu4 ke3 mi2 wang4 。
- jun4 ma3 ying2 lai2 zuo4 tang2 zhong1 ， jin1 pen2 cheng2 jiu3 zhu2 ye4 xiang1 。
- shi2 bei1 wu3 bei1 bu4 jie3 yi4 ， bai3 bei1 yi3 hou4 shi3 dian1 kuang2 。
- yi4 dian1 yi4 kuang2 duo1 yi4 qi4 ， da4 jiao4 yi4 sheng1 qi3 rang3 bi4 。
- hui1 hao2 shu1 hu1 qian1 wan4 zi4 ， you3 shi2 yi2 zi4 liang3 zi4 chang2 zhang4 er4 。
- xi1 ruo4 chang2 jing1 po1 la4 dong4 hai3 dao3 ， xu1 ruo4 chang2 she2 xu1 lü4 tou4 shen1 cao3 。
- hui2 huan2 liao2 rao4 xiang1 ju1 lian2 ， qian1 bian4 wan4 hua4 zai4 yan3 qian2 。
- piao1 feng1 zhou4 yu3 xiang1 ji1 she4 ， su4 lu4 sa4 la1 dong4 yan2 xi4 。
- zhi4 hua2 shan1 ju4 shi2 yi3 wei2 dian3 ， che4 heng2 shan1 zhen4 yun2 yi3 wei2 hua4 。
- xing1 bu2 jin4 ， shi4 zhuan3 xiong2 。
- kong3 tian1 di1 er2 di4 zhai3 ， geng4 you3 he2 chu3 zui4 ke3 lian2 ， niao3 niao3 ku1 teng2 wan4 zhang4 xuan2 。
- wan4 zhang4 xuan2 ， fu2 qiu1 shui3 ， ying4 qiu1 tian1 。
- huo4 ru2 si1 ， huo4 ru2 fa4 ， feng1 chui1 yu4 jue2 you4 bu4 jue2 ， feng1 mang2 li4 ru2 ou1 ye3 jian4 。
- jin4 zhi2 hun2 shi4 bing4 zhou1 tie3 ， shi2 fu4 ku1 zao4 he2 䙰 shi1 。
- hu1 jue2 yin1 shan1 tu1 wu4 heng2 cui4 wei1 ， zhong1 you3 ku1 song1 cuo4 luo4 yi2 wan4 zhang4 。
- dao4 gua4 jue2 bi4 cu4 ku1 zhi1 ， qian1 chi1 mei4 xi1 wan4 wang3 liang3 ， yu4 chu1 bu4 ke3 he2 shan3 shi1 。
- you4 ru2 han4 hai3 ri4 mu4 chou2 yin1 nong2 ， hu1 ran2 yue4 chu1 qian1 hei1 long2 。
- yao1 jiao3 yan3 jian3 ， ru4 hu1 cang1 qiong2 。
- fei1 sha1 zou3 shi2 man3 qiong2 sai1 ， wan4 li3 sou1 sou1 xi1 bei3 feng1 。
- kuang2 seng1 you3 jue2 yi4 ， fei1 shu4 ren4 gao1 qiang2 bu4 zu2 yi3 cheng3 qi2 bi3 shi4 。
- huo4 feng2 hua1 jian1 yu3 juan4 su4 ， ning2 shen2 zhi2 bi3 shou3 heng2 du4 。
- bie2 lai2 jin1 gu3 duo1 qing2 qu4 ， fei1 fei1 wei1 wei1 dian3 chang2 lu4 。
- san1 qiu1 yue4 zhao4 dan1 feng4 lou2 ， er4 yue4 hua1 kai1 shang4 lin2 shu4 。
- zhong1 kong3 ban4 qi2 ji4 zhi1 zu2 ， bu4 de2 zhan3 qian1 li3 zhi1 bu4 。
- kuang2 seng1 kuang2 seng1 ， er3 sui1 you3 jue2 yi4 。
- you2 dang1 jia3 liang2 mei2 ， bu4 yin1 li3 bu4 zhang1 gong1 jiang1 er3 lai2 ， ru2 he2 de2 sheng1 ming2 yi2 dan4 xuan1 jiu3 gai1 。

## 注释

## 译文

## 赏析
