---
id: zhu-dun-ru-su-wu-man
title: 苏武慢
titlePinyin: su1 wu3 man4
titleSlug: su-wu-man
author: 朱敦儒
authorPinyin: zhu1 dun1 ru2
authorSlug: zhu-dun-ru
dynasty: 宋
dynastyPinyin: song4
dynastySlug: song
tags: []
---

## 正文

- 枕海山横，陵江潮去，雉堞秋风残照。
- 闲寻桂子，试听菱歌，湖上晚来凉好。
- 几处兰舟，采莲游女，归去隔花相恼。
- 奈长安不见，刘郎已老，暗伤怀抱。
- 谁信得、旧日风流，如今憔悴，换却五陵年少。
- 逢花倒趓，遇酒坚辞，常是懒歌慵笑。
- 除奉天威，扫平狂虏，整顿乾坤都了。
- 共赤松携手，重骑明月，再游蓬岛。

## 拼音

- zhen3 hai3 shan1 heng2 ， ling2 jiang1 chao2 qu4 ， zhi4 die2 qiu1 feng1 can2 zhao4 。
- xian2 xun2 gui4 zi3 ， shi4 ting1 ling2 ge1 ， hu2 shang4 wan3 lai2 liang2 hao3 。
- ji3 chu4 lan2 zhou1 ， cai3 lian2 you2 nü3 ， gui1 qu4 ge2 hua1 xiang1 nao3 。
- nai4 chang2 an1 bu2 jian4 ， liu2 lang2 yi3 lao3 ， an4 shang1 huai2 bao4 。
- shui2 xin4 de2 、 jiu4 ri4 feng1 liu2 ， ru2 jin1 qiao2 cui4 ， huan4 que4 wu3 ling2 nian2 shao4 。
- feng2 hua1 dao3 duo3 ， yu4 jiu3 jian1 ci2 ， chang2 shi4 lan3 ge1 yong1 xiao4 。
- chu2 feng4 tian1 wei1 ， sao3 ping2 kuang2 lu3 ， zheng3 dun4 qian2 kun1 dou1 le0 。
- gong4 chi4 song1 xie2 shou3 ， zhong4 qi2 ming2 yue4 ， zai4 you2 peng2 dao3 。

## 注释

## 译文

## 赏析
