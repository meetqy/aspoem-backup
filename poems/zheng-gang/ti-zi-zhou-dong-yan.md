---
id: zheng-gang-ti-zi-zhou-dong-yan
title: 題資州東巖
titlePinyin: ti2 zi1 zhou1 dong1 yan2
titleSlug: ti-zi-zhou-dong-yan
author: 鄭鋼
authorPinyin: zheng4 gang1
authorSlug: zheng-gang
dynasty: 宋
dynastyPinyin: song4
dynastySlug: song
tags: []
---

## 正文

- 逕轉得幽谷，雲巖屹相向。
- 谽谺偃重檐，彎環依疊嶂。
- 緬想融結初，鎸鑱自天匠。
- 了無斧鑿跡，但覺盤根壯。
- 深可數千尺，廣逾八九丈。
- 洞穴既窈窕，松門亦昭曠。
- 廓舍三千界，中列五百像。
- 巨楠布幢蓋，翠蔓垂帷帳。
- 木靈不知名，境幽或難狀。
- 我時馳征軺，奔走倦塵鞅。
- 獲此一段奇，欣然愜微尚。
- 欲去興未闌，行行重回望。

## 拼音

- jing4 zhuan3 de2 you1 gu3 ， yun2 yan2 yi4 xiang1 xiang4 。
- han1 xia1 yan3 chong2 yan2 ， wan1 huan2 yi1 die2 zhang4 。
- mian3 xiang3 rong2 jie2 chu1 ， juan1 chan2 zi4 tian1 jiang4 。
- liao3 wu2 fu3 zao2 ji4 ， dan4 jue2 pan2 gen1 zhuang4 。
- shen1 ke3 shu4 qian1 chi3 ， guang3 yu2 ba1 jiu3 zhang4 。
- dong4 xue2 ji4 yao3 tiao3 ， song1 men2 yi4 zhao1 kuang4 。
- kuo4 she4 san1 qian1 jie4 ， zhong1 lie4 wu3 bai3 xiang4 。
- ju4 nan2 bu4 zhuang4 gai4 ， cui4 man4 chui2 wei2 zhang4 。
- mu4 ling2 bu4 zhi1 ming2 ， jing4 you1 huo4 nan2 zhuang4 。
- wo3 shi2 chi2 zheng1 yao2 ， ben1 zou3 juan4 chen2 yang1 。
- huo4 ci3 yi2 duan4 qi2 ， xin1 ran2 qie4 wei1 shang4 。
- yu4 qu4 xing1 wei4 lan2 ， hang2 hang2 chong2 hui2 wang4 。

## 注释

## 译文

## 赏析
