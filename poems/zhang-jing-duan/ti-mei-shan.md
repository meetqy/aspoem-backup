---
id: zhang-jing-duan-ti-mei-shan
title: 題梅山
titlePinyin: ti2 mei2 shan1
titleSlug: ti-mei-shan
author: 張景端
authorPinyin: zhang1 jing3 duan1
authorSlug: zhang-jing-duan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 作尉南昌日，投書北闕頻。
- 忠言不悟主，直節恥爲臣。
- 漢室多災異，吳門念隠淪。
- 掛冠忘寵辱，蒙袂出埃塵。
- 虹屈英雄氣，鷗羣自在身。
- 永懷三洞訣，高謝九江春。
- 擇地開仙館，看雲翦壽巾。
- 玄臺秋步月，虛室夜凝真。
- 無夢生芳草，留年養大椿。
- 碧茸香不斷，青鳥性偏馴。
- 太液刀圭就，中黄道路新。
- 武夷空墜馬，郁木竟棲神。
- 絳節雖朝帝，靈波尚濟民。
- 一名傳舊史，千古事嚴禋。
- 瑞氣生仙藥，清風付羽人。
- 壇遺金鼎像，井鎖玉華津。
- 地接洪崖府，溪通劍水濱。
- 鶴歸雲抖擻，龍起石鱗皴。
- 已悟身爲患，元期德有鄰。
- 青山不忘我，今日是天親。

## 拼音

- zuo4 wei4 nan2 chang1 ri4 ， tou2 shu1 bei3 que4 bin1 。
- zhong1 yan2 bu2 wu4 zhu3 ， zhi2 jie2 chi3 wei2 chen2 。
- han4 shi4 duo1 zai1 yi4 ， wu2 men2 nian4 yin3 lun2 。
- gua4 guan1 wang4 chong3 ru3 ， meng2 mei4 chu1 ai1 chen2 。
- hong2 qu1 ying1 xiong2 qi4 ， ou1 qun2 zi4 zai4 shen1 。
- yong3 huai2 san1 dong4 jue2 ， gao1 xie4 jiu3 jiang1 chun1 。
- ze2 di4 kai1 xian1 guan3 ， kan4 yun2 jian3 shou4 jin1 。
- xuan2 tai2 qiu1 bu4 yue4 ， xu1 shi4 ye4 ning2 zhen1 。
- wu2 meng4 sheng1 fang1 cao3 ， liu2 nian2 yang3 da4 chun1 。
- bi4 rong2 xiang1 bu2 duan4 ， qing1 niao3 xing4 pian1 xun4 。
- tai4 ye4 dao1 gui1 jiu4 ， zhong1 huang2 dao4 lu4 xin1 。
- wu3 yi2 kong1 zhui4 ma3 ， yu4 mu4 jing4 qi1 shen2 。
- jiang4 jie2 sui1 chao2 di4 ， ling2 bo1 shang4 ji4 min2 。
- yi4 ming2 chuan2 jiu4 shi3 ， qian1 gu3 shi4 yan2 yin1 。
- rui4 qi4 sheng1 xian1 yao4 ， qing1 feng1 fu4 yu3 ren2 。
- tan2 yi2 jin1 ding3 xiang4 ， jing3 suo3 yu4 hua2 jin1 。
- di4 jie1 hong2 ya2 fu3 ， xi1 tong1 jian4 shui3 bin1 。
- he4 gui1 yun2 dou3 sou4 ， long2 qi3 shi2 lin2 cun1 。
- yi3 wu4 shen1 wei2 huan4 ， yuan2 qi1 de2 you3 lin2 。
- qing1 shan1 bu2 wang4 wo3 ， jin1 ri4 shi4 tian1 qin1 。

## 注释

## 译文

## 赏析
