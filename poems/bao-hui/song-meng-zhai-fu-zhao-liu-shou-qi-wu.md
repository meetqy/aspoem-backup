---
id: bao-hui-song-meng-zhai-fu-zhao-liu-shou-qi-wu
title: 送蒙齋赴召六首  其五
titlePinyin: song4 meng2 zhai1 fu4 zhao4 liu4 shou3     qi2 wu3
titleSlug: song-meng-zhai-fu-zhao-liu-shou-qi-wu
author: 包恢
authorPinyin: bao1 hui1
authorSlug: bao-hui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 嘗聞魏仲英，謂仕欲行志。
- 後宮權豪等，損去志乃遂。
- 如云皆不可，隠身是爲智。
- 此志雖可稱，一節非道備。
- 不聞政適人，格心第一義。
- 如未可與權，當道豈易致。
- 齊王好貨色，孟子不少刺。
- 導之百姓同，王道真易易。
- 自實學不明，言與實難離。
- 何能格一非，適以滋衆僞。
- 最是講說多，虛文只成贅。
- 經或不如史，禍福可趨避。
- 下至不害伯，猶能救時弊。
- 此可觀世變，言之橫涕淚。
- 道本無不通，君子當不器。

## 拼音

- chang2 wen2 wei4 zhong4 ying1 ， wei4 shi4 yu4 xing2 zhi4 。
- hou4 gong1 quan2 hao2 deng3 ， sun3 qu4 zhi4 nai3 sui4 。
- ru2 yun2 jie1 bu4 ke3 ， yin3 shen1 shi4 wei2 zhi4 。
- ci3 zhi4 sui1 ke3 cheng1 ， yi4 jie2 fei1 dao4 bei4 。
- bu4 wen2 zheng4 shi4 ren2 ， ge2 xin1 di4 yi1 yi4 。
- ru2 wei4 ke3 yu3 quan2 ， dang1 dao4 qi3 yi4 zhi4 。
- qi2 wang2 hao3 huo4 se4 ， meng4 zi3 bu4 shao3 ci4 。
- dao3 zhi1 bai3 xing4 tong2 ， wang2 dao4 zhen1 yi4 yi4 。
- zi4 shi2 xue2 bu4 ming2 ， yan2 yu3 shi2 nan2 li2 。
- he2 neng2 ge2 yi4 fei1 ， shi4 yi3 zi1 zhong4 wei3 。
- zui4 shi4 jiang3 shuo1 duo1 ， xu1 wen2 zhi1 cheng2 zhui4 。
- jing1 huo4 bu4 ru2 shi3 ， huo4 fu2 ke3 qu1 bi4 。
- xia4 zhi4 bu2 hai4 bo2 ， you2 neng2 jiu4 shi2 bi4 。
- ci3 ke3 guan1 shi4 bian4 ， yan2 zhi1 heng2 ti4 lei4 。
- dao4 ben3 wu2 bu4 tong1 ， jun1 zi3 dang1 bu2 qi4 。

## 注释

## 译文

## 赏析
