---
id: bao-hui-jian-shan-quan-wu-shou
title: 餞山泉吳守
titlePinyin: jian4 shan1 quan2 wu2 shou3
titleSlug: jian-shan-quan-wu-shou
author: 包恢
authorPinyin: bao1 hui1
authorSlug: bao-hui
dynasty: 宋
dynastyPinyin: song4
dynastySlug: song
tags: []
---

## 正文

- 泉從九江來，發自廬山趾。
- 不啻如渭清，時出到旴水。
- 淵淵媚如珠，甘飲足千里。
- 何妨遇山下，一時險而止。
- 不礙以亨行，果行險自弭。
- 真利用禦寇，上下順而理。
- 方當執熱中，以濯豁有喜。
- 且當正渴時，得飲快如洗。
- 旴人望膏潤，戀戀正未已。
- 顧如歲大旱，用汝甘霖比。
- 不容私一方，宇內並傾企。
- 盈科放四海，有本如是耳。
- 安得長流旴，混混以終始。
- 河南已治平，河內難留矣。
- 好將世俗污，盡洗入清泚。
- 溥博澤周流，功成大如此。
- 却歸山泉間，育德德孰擬。
- 作聖以爲期，善養功更偉。

## 拼音

- quan2 cong2 jiu3 jiang1 lai2 ， fa1 zi4 lu2 shan1 zhi3 。
- bu2 chi4 ru2 wei4 qing1 ， shi2 chu1 dao4 xu1 shui3 。
- yuan1 yuan1 mei4 ru2 zhu1 ， gan1 yin3 zu2 qian1 li3 。
- he2 fang2 yu4 shan1 xia4 ， yi4 shi2 xian3 er2 zhi3 。
- bu2 ai4 yi3 heng1 xing2 ， guo3 xing2 xian3 zi4 mi3 。
- zhen1 li4 yong4 yu4 kou4 ， shang4 xia4 shun4 er2 li3 。
- fang1 dang1 zhi2 re4 zhong1 ， yi3 zhuo2 huo1 you3 xi3 。
- qie3 dang1 zheng4 ke3 shi2 ， de2 yin3 kuai4 ru2 xi3 。
- xu1 ren2 wang4 gao1 run4 ， lian4 lian4 zheng4 wei4 yi3 。
- gu4 ru2 sui4 da4 han4 ， yong4 ru3 gan1 lin2 bi3 。
- bu4 rong2 si1 yi4 fang1 ， yu3 nei4 bing4 qing1 qi3 。
- ying2 ke1 fang4 si4 hai3 ， you3 ben3 ru2 shi4 er3 。
- an1 de2 chang2 liu2 xu1 ， hun4 hun0 yi3 zhong1 shi3 。
- he2 nan2 yi3 zhi4 ping2 ， he2 nei4 nan2 liu2 yi3 。
- hao3 jiang1 shi4 su2 wu1 ， jin4 xi3 ru4 qing1 ci3 。
- pu3 bo2 ze2 zhou1 liu2 ， gong1 cheng2 da4 ru2 ci3 。
- que4 gui1 shan1 quan2 jian4 ， yu4 de2 de2 shu2 ni3 。
- zuo4 sheng4 yi3 wei2 qi1 ， shan4 yang3 gong1 geng4 wei3 。

## 注释

## 译文

## 赏析
