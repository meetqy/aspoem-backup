---
id: bao-hui-zhao-zong-pan-qing-you-yan-xi
title: 趙宗判請遊巖溪
titlePinyin: zhao4 zong1 pan4 qing3 you2 yan2 xi1
titleSlug: zhao-zong-pan-qing-you-yan-xi
author: 包恢
authorPinyin: bao1 hui1
authorSlug: bao-hui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 三山來由北巖溪，三十里近何崛奇。
- 地闢天開幾千朞，神藏鬼祕人莫窺。
- 竹溪黄溪何派支，太白子厚名始垂。
- 未知此溪發其誰，河潢自天磐石資。
- 含霜奪日森旌麾，巖電銀海增雙輝。
- 出千古秘此一時，潭間歸來爲發揮。
- 寶藏驟興福所希，溪宜有靈潜自嗤。
- 非公遇我我遇伊，昔無今始有己知，宜爲知己加護持。
- 成鼎可絕魅與魑，遊騎可馳驥與騏。
- 兩山插天天猶低，如城夾地地莫巇。
- 混混中間流天池，往來深藏龍與螭。
- 巨石萬狀磊不羈，奇木萬種名莫推。
- 始度石梁堂少棲，方見主人心遠而。
- 此身恍在何天涯，非人間世如驚疑。
- 須臾緩步行委蛇，雙龍之湫氣杳微。
- 進前宿雲雲欲迷，疊嶂高張熊虎旗。
- 鳬潀石門互變移，翠密玉練冰雪飛，壁立萬仞文公題。
- 愈上愈高青雲齊，書堂屹立天然基。
- 如有千巖萬壑姿，一覽俱盡無纖遺，主人惠我何多爲。
- 時方六月三伏期，但覺清冷生冰肌。
- 清境清賞何加茲，更醉似酒醇不醨。
- 飽水飽石渾不饑，更飽一德充肝脾。
- 大帥如古刺史規，溪變爲好政可追。
- 僕如柳子有許疵，溪改爲愚嘗自悲。
- 主人愛客忘尊卑，畏日與彼愛日暉。
- 灑然執熱清風吹，洗盡塵襟無毫釐。
- 主人昔年詠浴沂，盈科放海川之師。
- 源流素蓄萬頃陂，傅巖磻溪隠未宜。
- 高岡鳳合朝陽曦，猿鶴知主無催歸。
- 欲羨形容無好辭，斐然狂簡嗟非詩。

## 拼音

- san1 shan1 lai2 you2 bei3 yan2 xi1 ， san1 shi2 li3 jin4 he2 jue2 qi2 。
- di4 pi4 tian1 kai1 ji1 qian1 ji1 ， shen2 cang2 gui3 bi4 ren2 mo4 kui1 。
- zhu2 xi1 huang2 xi1 he2 pai4 zhi1 ， tai4 bai2 zi3 hou4 ming2 shi3 chui2 。
- wei4 zhi1 ci3 xi1 fa1 qi2 shui2 ， he2 huang2 zi4 tian1 pan2 shi2 zi1 。
- han2 shuang1 duo2 ri4 sen1 jing1 hui1 ， yan2 dian4 yin2 hai3 zeng1 shuang1 hui1 。
- chu1 qian1 gu3 mi4 ci3 yi4 shi2 ， tan2 jian4 gui1 lai2 wei2 fa1 hui1 。
- bao3 cang2 zhou4 xing1 fu2 suo3 xi1 ， xi1 yi2 you3 ling2 qian2 zi4 chi1 。
- fei1 gong1 yu4 wo3 wo3 yu4 yi1 ， xi1 wu2 jin1 shi3 you3 ji3 zhi1 ， yi2 wei2 zhi1 ji3 jia1 hu4 chi2 。
- cheng2 ding3 ke3 jue2 mei4 yu3 chi1 ， you2 qi2 ke3 chi2 ji4 yu3 qi2 。
- liang3 shan1 cha1 tian1 tian1 you2 di1 ， ru2 cheng2 jia1 di4 di4 mo4 xi1 。
- hun4 hun0 zhong1 jian4 liu2 tian1 chi2 ， wang3 lai2 shen1 cang2 long2 yu3 chi1 。
- ju4 shi2 wan4 zhuang4 lei3 bu4 ji1 ， qi2 mu4 wan4 zhong3 ming2 mo4 tui1 。
- shi3 du4 shi2 liang2 tang2 shao3 qi1 ， fang1 jian4 zhu3 ren2 xin1 yuan3 er2 。
- ci3 shen1 huang3 zai4 he2 tian1 ya2 ， fei1 ren2 jian4 shi4 ru2 jing1 yi2 。
- xu1 yu2 huan3 bu4 xing2 wei1 yi2 ， shuang1 long2 zhi1 qiu1 qi4 yao3 wei1 。
- jin4 qian2 su4 yun2 yun2 yu4 mi2 ， die2 zhang4 gao1 zhang1 xiong2 hu3 qi2 。
- fu2 cong2 shi2 men2 hu4 bian4 yi2 ， cui4 mi4 yu4 lian4 bing1 xue3 fei1 ， bi4 li4 wan4 ren4 wen2 gong1 ti2 。
- yu4 shang4 yu4 gao1 qing1 yun2 qi2 ， shu1 tang2 yi4 li4 tian1 ran2 ji1 。
- ru2 you3 qian1 yan2 wan4 he4 zi1 ， yi4 lan3 ju4 jin4 wu2 xian1 yi2 ， zhu3 ren2 hui4 wo3 he2 duo1 wei2 。
- shi2 fang1 liu4 yue4 san1 fu2 qi1 ， dan4 jue2 qing1 leng3 sheng1 bing1 ji1 。
- qing1 jing4 qing1 shang3 he2 jia1 zi1 ， geng4 zui4 si4 jiu3 chun2 bu4 li2 。
- bao3 shui3 bao3 shi2 hun2 bu4 ji1 ， geng4 bao3 yi4 de2 chong1 gan1 pi2 。
- da4 shuai4 ru2 gu3 ci4 shi3 gui1 ， xi1 bian4 wei2 hao3 zheng4 ke3 zhui1 。
- pu2 ru2 liu3 zi3 you3 xu1 ci1 ， xi1 gai3 wei2 yu2 chang2 zi4 bei1 。
- zhu3 ren2 ai4 ke4 wang4 zun1 bei1 ， wei4 ri4 yu3 bi3 ai4 ri4 hui1 。
- sa3 ran2 zhi2 re4 qing1 feng1 chui1 ， xi3 jin4 chen2 jin1 wu2 hao2 li2 。
- zhu3 ren2 xi1 nian2 yong3 yu4 yi2 ， ying2 ke1 fang4 hai3 chuan1 zhi1 shi1 。
- yuan2 liu2 su4 xu4 wan4 qing3 bei1 ， fu4 yan2 pan2 xi1 yin3 wei4 yi2 。
- gao1 gang1 feng4 he2 chao2 yang2 xi1 ， yuan2 he4 zhi1 zhu3 wu2 cui1 gui1 。
- yu4 xian4 xing2 rong2 wu2 hao3 ci2 ， fei3 ran2 kuang2 jian3 jie1 fei1 shi1 。

## 注释

## 译文

## 赏析
