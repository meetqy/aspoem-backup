---
id: bao-hui-shou-jia-jun-ke-tang-xian-sheng
title: 壽家君克堂先生
titlePinyin: shou4 jia1 jun1 ke4 tang2 xian1 sheng0
titleSlug: shou-jia-jun-ke-tang-xian-sheng
author: 包恢
authorPinyin: bao1 hui1
authorSlug: bao-hui
dynasty: 宋
dynastyPinyin: song4
dynastySlug: song
tags: []
---

## 正文

- 良月四之日，景物何多奇。
- 露洗宇四靜，月抹天一涯。
- 景星助月夜，光入清溪湄。
- 奎星照江南，人文良在茲。
- 昔爲西長庚，夢與斯人期。
- 今爲南極老，微雲淡龐眉。
- 際此小春日，勝彼芳春時。
- 桃梅妙生意，微吐三五枝。
- 野垂黄金穟，人飽白玉粢。
- 芙容花成城，拔然凌霜姿。
- 暮開紅菡萏，朝發白蜀葵。
- 菊見正中色，瀟然疎竹籬。
- 不共衆芳競，獨與晚歲宜。
- 時異物孤特，人生復何疑。
- 我翁在物表，清吟徹骨肌。
- 不以世間利，容易得涴伊。
- 今年七十二，浩然元不衰。
- 孤坐小閣上，臺融融熙熙。
- 布衾紙帳間，瑩若冰雪姿。
- 自從知止後，何思復何爲。
- 但願主益聖，比肩皆臯夔。
- 東南盛仁氣，不戰屈四夷。
- 豐穰歲相似，赤子無啼饑。
- 得老太平世，仁壽非吾私。
- 負暄娛愛日，煮芹甘如飴。
- 無妄漫微疾，勿藥喜自隨。
- 近談小命者，嘗以行年推。
- 盛言天河水，一氣木主治。
- 後來年尚多，康强被春祺。
- 兒曹心自喜，何幸如君詞。
- 只今介翁壽，數尚踰期頤。
- 一百三四十，太古常不離。
- 拜手稽首願，永庇兒輩癡。

## 拼音

- liang2 yue4 si4 zhi1 ri4 ， jing3 wu4 he2 duo1 qi2 。
- lu4 xi3 yu3 si4 jing4 ， yue4 mo3 tian1 yi4 ya2 。
- jing3 xing1 zhu4 yue4 ye4 ， guang1 ru4 qing1 xi1 mei2 。
- kui2 xing1 zhao4 jiang1 nan2 ， ren2 wen2 liang2 zai4 zi1 。
- xi1 wei2 xi1 chang2 geng1 ， meng4 yu3 si1 ren2 qi1 。
- jin1 wei2 nan2 ji2 lao3 ， wei1 yun2 dan4 pang2 mei2 。
- ji4 ci3 xiao3 chun1 ri4 ， sheng4 bi3 fang1 chun1 shi2 。
- tao2 mei2 miao4 sheng1 yi4 ， wei1 tu3 san1 wu3 zhi1 。
- ye3 chui2 huang2 jin1 sui4 ， ren2 bao3 bai2 yu4 zi1 。
- fu2 rong2 hua1 cheng2 cheng2 ， ba2 ran2 ling2 shuang1 zi1 。
- mu4 kai1 hong2 han4 dan4 ， chao2 fa1 bai2 shu3 kui2 。
- ju2 jian4 zheng4 zhong1 se4 ， xiao1 ran2 shu1 zhu2 li2 。
- bu2 gong4 zhong4 fang1 jing4 ， du2 yu3 wan3 sui4 yi2 。
- shi2 yi4 wu4 gu1 te4 ， ren2 sheng1 fu4 he2 yi2 。
- wo3 weng1 zai4 wu4 biao3 ， qing1 yin2 che4 gu3 ji1 。
- bu4 yi3 shi4 jian4 li4 ， rong2 yi4 de2 wo4 yi1 。
- jin1 nian2 qi1 shi2 er4 ， hao4 ran2 yuan2 bu4 shuai1 。
- gu1 zuo4 xiao3 ge2 shang4 ， tai2 rong2 rong2 xi1 xi1 。
- bu4 qin1 zhi3 zhang4 jian4 ， ying2 ruo4 bing1 xue3 zi1 。
- zi4 cong2 zhi1 zhi3 hou4 ， he2 si1 fu4 he2 wei2 。
- dan4 yuan4 zhu3 yi4 sheng4 ， bi3 jian1 jie1 gao1 kui2 。
- dong1 nan2 sheng4 ren2 qi4 ， bu2 zhan4 qu1 si4 yi2 。
- feng1 rang2 sui4 xiang1 si4 ， chi4 zi3 wu2 ti2 ji1 。
- de2 lao3 tai4 ping2 shi4 ， ren2 shou4 fei1 wu2 si1 。
- fu4 xuan1 yu2 ai4 ri4 ， zhu3 qin2 gan1 ru2 yi2 。
- wu2 wang4 man4 wei1 ji2 ， wu4 yao4 xi3 zi4 sui2 。
- jin4 tan2 xiao3 ming4 zhe3 ， chang2 yi3 xing2 nian2 tui1 。
- sheng4 yan2 tian1 he2 shui3 ， yi2 qi4 mu4 zhu3 zhi4 。
- hou4 lai2 nian2 shang4 duo1 ， kang1 qiang2 bei4 chun1 qi2 。
- er2 cao2 xin1 zi4 xi3 ， he2 xing4 ru2 jun1 ci2 。
- zhi1 jin1 jie4 weng1 shou4 ， shu4 shang4 yu2 qi1 yi2 。
- yi4 bai3 san1 si4 shi2 ， tai4 gu3 chang2 bu4 li2 。
- bai4 shou3 qi3 shou3 yuan4 ， yong3 bi4 er2 bei4 chi1 。

## 注释

## 译文

## 赏析
