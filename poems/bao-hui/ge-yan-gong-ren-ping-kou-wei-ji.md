---
id: bao-hui-ge-yan-gong-ren-ping-kou-wei-ji
title: 歌晏恭人平寇偉績
titlePinyin: ge1 yan4 gong1 ren2 ping2 kou4 wei3 ji4
titleSlug: ge-yan-gong-ren-ping-kou-wei-ji
author: 包恢
authorPinyin: bao1 hui1
authorSlug: bao-hui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 策勳賞賜轉更强，壯士不知是女郎。
- 嘗聞此語人罕見，婦女誰及如張良。
- 有嘗因郡謀亂逆，自將千人乘無防。
- 此其代夫有反掌，所尤難者有婦孀。
- 或傾家産率部曲，或善騎射多殺傷。
- 有如二孀乃能爾，勝幾丈夫陣堂堂。
- 誰知慶曆丞相後，有女晏氏生閨房。
- 女婦曾氏作內則，中守大節嚴於霜。
- 平時如坤自柔靜，一旦遇變何方剛。
- 紹定己丑汀寇起，所至殘滅勢孔張。
- 愚者束手只待殞，懦者魄喪仆且僵。
- 男子紛紛類若是，何望孀有鐵石腸。
- 晏氏獨如負將略，通身是膽智滿囊。
- 慨然以義誓境內，黄牛山上寨可場。
- 其上可屯數萬衆，列爲五寨如五鄉。
- 一時郡縣幾千里，已多成墟渺爲荒。
- 屹然此寨乃獨立，雖極險阻如康莊。
- 龍鬚山頭有草木，草可藥箭木可鎗。
- 亟令先賊盡採取，兵器犀利鋒莫當。
- 且自捐廩凡數十，半年可足山上糧。
- 以是賊雖千萬衆，不能敵我計策長。
- 殆似天地自設險，非城非池如金湯。
- 殆是女中千人傑，非山非寨人煌煌。
- 此功雖大豈望報，恭人之封未足償。
- 但把涕唾視官爵，節義不朽爲義方。
- 顧此識度更超越，視古烈婦有烈光。
- 子善繼志永不忘，恭人雖死爲不亡。

## 拼音

- ce4 xun1 shang3 ci4 zhuan3 geng4 qiang2 ， zhuang4 shi4 bu4 zhi1 shi4 nü3 lang2 。
- chang2 wen2 ci3 yu3 ren2 han3 jian4 ， fu4 nü3 shui2 ji2 ru2 zhang1 liang2 。
- you3 chang2 yin1 jun4 mou2 luan4 ni4 ， zi4 jiang1 qian1 ren2 cheng2 wu2 fang2 。
- ci3 qi2 dai4 fu1 you3 fan3 zhang3 ， suo3 you2 nan2 zhe3 you3 fu4 shuang1 。
- huo4 qing1 jia1 chan3 shuai4 bu4 qu3 ， huo4 shan4 qi2 she4 duo1 sha1 shang1 。
- you3 ru2 er4 shuang1 nai3 neng2 er3 ， sheng4 ji1 zhang4 fu0 zhen4 tang2 tang2 。
- shui2 zhi1 qing4 li4 cheng2 xiang4 hou4 ， you3 nü3 yan4 shi4 sheng1 gui1 fang2 。
- nü3 fu4 ceng2 shi4 zuo4 nei4 ze2 ， zhong1 shou3 da4 jie2 yan2 wu1 shuang1 。
- ping2 shi2 ru2 kun1 zi4 rou2 jing4 ， yi2 dan4 yu4 bian4 he2 fang1 gang1 。
- shao4 ding4 ji3 chou3 ting1 kou4 qi3 ， suo3 zhi4 can2 mie4 shi4 kong3 zhang1 。
- yu2 zhe3 shu4 shou3 zhi1 dai4 yun3 ， nuo4 zhe3 po4 sang1 pu2 qie3 jiang1 。
- nan2 zi3 fen1 fen1 lei4 ruo4 shi4 ， he2 wang4 shuang1 you3 tie3 shi2 chang2 。
- yan4 shi4 du2 ru2 fu4 jiang1 lüe4 ， tong1 shen1 shi4 dan3 zhi4 man3 nang2 。
- kai3 ran2 yi3 yi4 shi4 jing4 nei4 ， huang2 niu2 shan1 shang4 zhai4 ke3 chang3 。
- qi2 shang4 ke3 tun2 shu4 wan4 zhong4 ， lie4 wei2 wu3 zhai4 ru2 wu3 xiang1 。
- yi4 shi2 jun4 xian4 ji1 qian1 li3 ， yi3 duo1 cheng2 xu1 miao3 wei2 huang1 。
- yi4 ran2 ci3 zhai4 nai3 du2 li4 ， sui1 ji2 xian3 zu3 ru2 kang1 zhuang1 。
- long2 xu1 shan1 tou2 you3 cao3 mu4 ， cao3 ke3 yao4 jian4 mu4 ke3 qiang1 。
- ji2 ling4 xian1 zei2 jin4 cai3 qu3 ， bing1 qi4 xi1 li4 feng1 mo4 dang1 。
- qie3 zi4 juan1 lin3 fan2 shu4 shi2 ， ban4 nian2 ke3 zu2 shan1 shang4 liang2 。
- yi3 shi4 zei2 sui1 qian1 wan4 zhong4 ， bu4 neng2 di2 wo3 ji4 ce4 chang2 。
- dai4 si4 tian1 di4 zi4 she4 xian3 ， fei1 cheng2 fei1 chi2 ru2 jin1 tang1 。
- dai4 shi4 nü3 zhong1 qian1 ren2 jie2 ， fei1 shan1 fei1 zhai4 ren2 huang2 huang2 。
- ci3 gong1 sui1 da4 qi3 wang4 bao4 ， gong1 ren2 zhi1 feng1 wei4 zu2 chang2 。
- dan4 ba3 ti4 tuo4 shi4 guan1 jue2 ， jie2 yi4 bu4 xiu3 wei2 yi4 fang1 。
- gu4 ci3 shi2 du4 geng4 chao1 yue4 ， shi4 gu3 lie4 fu4 you3 lie4 guang1 。
- zi3 shan4 ji4 zhi4 yong3 bu2 wang4 ， gong1 ren2 sui1 si3 wei2 bu4 wang2 。

## 注释

## 译文

## 赏析
