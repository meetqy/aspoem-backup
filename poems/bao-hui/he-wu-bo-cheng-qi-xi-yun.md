---
id: bao-hui-he-wu-bo-cheng-qi-xi-yun
title: 和吳伯成七夕韻
titlePinyin: he2 wu2 bo2 cheng2 qi1 xi1 yun4
titleSlug: he-wu-bo-cheng-qi-xi-yun
author: 包恢
authorPinyin: bao1 hui1
authorSlug: bao-hui
dynasty: 宋
dynastyPinyin: song4
dynastySlug: song
tags: []
---

## 正文

- 老火不知老，尚欲驕新秋。
- 金稚力未勝，如兒方唧啾。
- 稍養浩然氣，終當凌斗牛。
- 巧夕乞巧者，稚兒輩可羞。
- 老拙眼尚明，却笑羣目幽。
- 造物真大巧，容得智力不。
- 巧亦不自知，變化神鬼驚。
- 夏將烘爐鑄，至秋成金城。
- 金城包宇宙，萬寶藏難明。
- 今夕且對月，酌酒與子盟。
- 仁熟如美種，由我獨善耕。
- 金聲而玉振，秋乃集大成。

## 拼音

- lao3 huo3 bu4 zhi1 lao3 ， shang4 yu4 jiao1 xin1 qiu1 。
- jin1 zhi4 li4 wei4 sheng4 ， ru2 er2 fang1 ji1 jiu1 。
- shao1 yang3 hao4 ran2 qi4 ， zhong1 dang1 ling2 dou4 niu2 。
- qiao3 xi1 qi3 qiao3 zhe3 ， zhi4 er2 bei4 ke3 xiu1 。
- lao3 zhuo1 yan3 shang4 ming2 ， que4 xiao4 qun2 mu4 you1 。
- zao4 wu4 zhen1 da4 qiao3 ， rong2 de2 zhi4 li4 bu4 。
- qiao3 yi4 bu2 zi4 zhi1 ， bian4 hua4 shen2 gui3 jing1 。
- xia4 jiang1 hong1 lu2 zhu4 ， zhi4 qiu1 cheng2 jin1 cheng2 。
- jin1 cheng2 bao1 yu3 zhou4 ， wan4 bao3 cang2 nan2 ming2 。
- jin1 xi1 qie3 dui4 yue4 ， zhuo2 jiu3 yu3 zi3 meng2 。
- ren2 shu2 ru2 mei3 zhong3 ， you2 wo3 du2 shan4 geng1 。
- jin1 sheng1 er2 yu4 zhen4 ， qiu1 nai3 ji2 da4 cheng2 。

## 注释

## 译文

## 赏析
