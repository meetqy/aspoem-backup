---
id: bao-hui-xie-zhu-ting-shou-hui-gu-feng
title: 謝朱汀守惠古風
titlePinyin: xie4 zhu1 ting1 shou3 hui4 gu3 feng1
titleSlug: xie-zhu-ting-shou-hui-gu-feng
author: 包恢
authorPinyin: bao1 hui1
authorSlug: bao-hui
dynasty: 宋
dynastyPinyin: song4
dynastySlug: song
tags: []
---

## 正文

- 民何業於鹽，由生在水國。
- 因之利其利，資生本無責。
- 未能損與之，盡絕豈爲得。
- 後世與古異，以此命爲脈。
- 如寬之一分，不禁之太迫。
- 上下亦相安，何至遽相阨。
- 柰何籠之盡，一線路亦塞。
- 乘以風氣惡，遂至大作慝。
- 舟聚至數十，衆聚動數百。
- 殺越人於貨，禍烈恣慘刻。
- 誰謂在王畿，有此凶焰赫。
- 深爲腹心憂，非但股肱厄。
- 聖上欲並生，猶未忍誅謫。
- 欲如渤海郡，但以安作則。
- 中外多賢良，選及僕罔測。
- 豈非老不死，可以賊擊賊。
- 初非欲勝之，化誘盡籌畫。
- 頑冥終不回，不免出兵革。
- 猶非殺爲威，止欲就擒獲。
- 竟未始血刃，獻囚不獻馘。
- 精別分死生，不失我心測。
- 或不以事觀，浮言肆虛嚇。
- 語穽險且危，聞者轉相惑。
- 非望復非才，宜不見浮格。
- 成虎而鑠金，莫辯只自默。
- 偶爾事倖成，不至大差忒。
- 免罪已踰分，何勞被恩澤。
- 感公成人美，古調鳴嘖嘖。
- 僕以瓦釜酬，自笑言啞啞。

## 拼音

- min2 he2 ye4 wu1 yan2 ， you2 sheng1 zai4 shui3 guo2 。
- yin1 zhi1 li4 qi2 li4 ， zi1 sheng1 ben3 wu2 ze2 。
- wei4 neng2 sun3 yu3 zhi1 ， jin4 jue2 qi3 wei2 de2 。
- hou4 shi4 yu3 gu3 yi4 ， yi3 ci3 ming4 wei2 mai4 。
- ru2 kuan1 zhi1 yi1 fen1 ， bu4 jin1 zhi1 tai4 po4 。
- shang4 xia4 yi4 xiang1 an1 ， he2 zhi4 ju4 xiang1 e4 。
- nai4 he2 long2 zhi1 jin4 ， yi2 xian4 lu4 yi4 sai1 。
- cheng2 yi3 feng1 qi4 e4 ， sui4 zhi4 da4 zuo4 te4 。
- zhou1 ju4 zhi4 shu4 shi2 ， zhong4 ju4 dong4 shu4 bai3 。
- sha1 yue4 ren2 wu1 huo4 ， huo4 lie4 zi4 can3 ke4 。
- shui2 wei4 zai4 wang2 ji1 ， you3 ci3 xiong1 yan4 he4 。
- shen1 wei2 fu4 xin1 you1 ， fei1 dan4 gu3 gong1 e4 。
- sheng4 shang4 yu4 bing4 sheng1 ， you2 wei4 ren3 zhu1 zhe2 。
- yu4 ru2 bo2 hai3 jun4 ， dan4 yi3 an1 zuo4 ze2 。
- zhong1 wai4 duo1 xian2 liang2 ， xuan3 ji2 pu2 wang3 ce4 。
- qi3 fei1 lao3 bu4 si3 ， ke3 yi3 zei2 ji1 zei2 。
- chu1 fei1 yu4 sheng4 zhi1 ， hua4 you4 jin4 chou2 hua4 。
- wan2 ming2 zhong1 bu4 hui2 ， bu4 mian3 chu1 bing1 ge2 。
- you2 fei1 sha1 wei2 wei1 ， zhi3 yu4 jiu4 qin2 huo4 。
- jing4 wei4 shi3 xue4 ren4 ， xian4 qiu2 bu2 xian4 guo2 。
- jing1 bie2 fen1 si3 sheng1 ， bu4 shi1 wo3 xin1 ce4 。
- huo4 bu4 yi3 shi4 guan1 ， fu2 yan2 si4 xu1 he4 。
- yu3 jing3 xian3 qie3 wei1 ， wen2 zhe3 zhuan3 xiang1 huo4 。
- fei1 wang4 fu4 fei1 cai2 ， yi2 bu2 jian4 fu2 ge2 。
- cheng2 hu3 er2 shuo4 jin1 ， mo4 bian4 zhi1 zi4 mo4 。
- ou3 er3 shi4 xing4 cheng2 ， bu2 zhi4 da4 cha1 te4 。
- mian3 zui4 yi3 yu2 fen1 ， he2 lao2 bei4 en1 ze2 。
- gan3 gong1 cheng2 ren2 mei3 ， gu3 diao4 ming2 ze2 ze2 。
- pu2 yi3 wa3 fu3 chou2 ， zi4 xiao4 yan2 ya3 ya3 。

## 注释

## 译文

## 赏析
