---
id: liu-xun-bu-shi-shi-zhong-shi-jiang-xi-zhi-zhi-si-dou-tong-mi-gong-you
title: 補史十忠詩 江西制置司都統密公侑
titlePinyin: bu3 shi3 shi2 zhong1 shi1   jiang1 xi1 zhi4 zhi4 si1 dou1 tong3 mi4 gong1 you4
titleSlug: bu-shi-shi-zhong-shi-jiang-xi-zhi-zhi-si-dou-tong-mi-gong-you
author: 劉壎
authorPinyin: liu2 xun1
authorSlug: liu-xun
dynasty: 宋
dynastyPinyin: song4
dynastySlug: song
tags: []
---

## 正文

- 臣有置身義，豈計官崇卑。
- 偏將知死忠，不曰天下奇。
- 漢節既披靡，失位趨江西。
- 閫帳駐臨汝，招徠樂其歸。
- 雪寒南浦愁，羽檄蘄濟師。
- 一將奮風虎，鼓行亟飈馳。
- 踰嶺疾戰苦，裹瘡呼健兒。
- 坐縛膝不屈，伏鑕甘如飴。
- 小臣禆校耳，職也宜死綏。
- 廬州大將在，白首豎降旗。

## 拼音

- chen2 you3 zhi4 shen1 yi4 ， qi3 ji4 guan1 chong2 bei1 。
- pian1 jiang1 zhi1 si3 zhong1 ， bu4 yue1 tian1 xia4 qi2 。
- han4 jie2 ji4 pi1 mi3 ， shi1 wei4 qu1 jiang1 xi1 。
- kun3 zhang4 zhu4 lin2 ru3 ， zhao1 lai2 le4 qi2 gui1 。
- xue3 han2 nan2 pu3 chou2 ， yu3 xi2 qi2 ji4 shi1 。
- yi4 jiang1 fen4 feng1 hu3 ， gu3 xing2 ji2 biao1 chi2 。
- yu2 ling3 ji2 zhan4 ku3 ， guo3 chuang1 hu1 jian4 er2 。
- zuo4 fu4 xi1 bu4 qu1 ， fu2 zhi4 gan1 ru2 yi2 。
- xiao3 chen2 bi4 xiao4 er3 ， zhi2 ye3 yi2 si3 sui2 。
- lu2 zhou1 da4 jiang1 zai4 ， bai2 shou3 shu4 jiang4 qi2 。

## 注释

## 译文

## 赏析
