---
id: zhang-shun-min-zeng-feng-yi-shen-liao
title: 贈奉議沈遼
titlePinyin: zeng4 feng4 yi4 shen3 liao2
titleSlug: zeng-feng-yi-shen-liao
author: 張舜民
authorPinyin: zhang1 shun4 min2
authorSlug: zhang-shun-min
dynasty: 宋
dynastyPinyin: song4
dynastySlug: song
tags: []
---

## 正文

- 鳬脛天生短，鶴脛本來長。
- 一朝有客欲斷續，二物無地逃悲傷。
- 吾徒曾匪鳬鶴匹，又取聖賢爲學術。
- 解將軒冕等浮雲，寧免儻來并執一。
- 夫君擢秀居東南，代以文詞起簪紱。
- 錚錚官業素有聞，更號能書居第一。
- 平生意氣少防閑，一跌落在江湖間。
- 幾年轉徙無家室，惟與樵漁爲往還。
- 醉吟未免寫胸臆，健筆依舊飛雲烟。
- 遠俗僻陋多不識，都城一帖沽萬錢。
- 今朝我過齊山下，邀我陟降遊二山。
- 羨君卜築思意盡，今古氣象羅目前。
- 佛留九頂千株石，天賜清溪一水灣。
- 自拾薪枝給朝夕，不與城郭通交關。
- 親友一切皆謝絕，惟許子馳來問安。
- 人生涉世多憂喜，不用昭昭明物理。
- 少小辛苦卜一廛，如今老大無居止。
- 遷流方從五嶺去，敢望生還復經此。
- 萬一君恩縱北歸，與君左右爲鄰里。

## 拼音

- fu2 jing4 tian1 sheng1 duan3 ， he4 jing4 ben3 lai2 chang2 。
- yi4 chao2 you3 ke4 yu4 duan4 xu4 ， er4 wu4 wu2 di4 tao2 bei1 shang1 。
- wu2 tu2 ceng2 fei3 fu2 he4 pi3 ， you4 qu3 sheng4 xian2 wei2 xue2 shu4 。
- jie3 jiang1 xuan1 mian3 deng3 fu2 yun2 ， ning2 mian3 tang3 lai2 bing4 zhi2 yi1 。
- fu1 jun1 zhuo2 xiu4 ju1 dong1 nan2 ， dai4 yi3 wen2 ci2 qi3 zan1 fu2 。
- zheng1 zheng1 guan1 ye4 su4 you3 wen2 ， geng4 hao4 neng2 shu1 ju1 di4 yi1 。
- ping2 sheng1 yi4 qi4 shao3 fang2 xian2 ， yi4 die1 luo4 zai4 jiang1 hu2 jian4 。
- ji1 nian2 zhuan3 xi3 wu2 jia1 shi4 ， wei2 yu3 qiao2 yu2 wei2 wang3 huan2 。
- zui4 yin2 wei4 mian3 xie3 xiong1 yi4 ， jian4 bi3 yi1 jiu4 fei1 yun2 yan1 。
- yuan3 su2 pi4 lou4 duo1 bu4 shi2 ， du1 cheng2 yi4 tie3 gu1 wan4 qian2 。
- jin1 zhao1 wo3 guo4 qi2 shan1 xia4 ， yao1 wo3 zhi4 jiang4 you2 er4 shan1 。
- xian4 jun1 bu3 zhu4 si1 yi4 jin4 ， jin1 gu3 qi4 xiang4 luo2 mu4 qian2 。
- fo2 liu2 jiu3 ding3 qian1 zhu1 shi2 ， tian1 ci4 qing1 xi1 yi4 shui3 wan1 。
- zi4 shi2 xin1 zhi1 gei3 zhao1 xi1 ， bu4 yu3 cheng2 guo1 tong1 jiao1 guan1 。
- qin1 you3 yi2 qie4 jie1 xie4 jue2 ， wei2 xu1 zi3 chi2 lai2 wen4 an1 。
- ren2 sheng1 she4 shi4 duo1 you1 xi3 ， bu2 yong4 zhao1 zhao1 ming2 wu4 li3 。
- shao3 xiao3 xin1 ku3 bu3 yi4 chan2 ， ru2 jin1 lao3 da4 wu2 ju1 zhi3 。
- qian1 liu2 fang1 cong2 wu3 ling3 qu4 ， gan3 wang4 sheng1 huan2 fu4 jing1 ci3 。
- wan4 yi4 jun1 en1 zong4 bei3 gui1 ， yu3 jun1 zuo3 you4 wei2 lin2 li3 。

## 注释

## 译文

## 赏析
