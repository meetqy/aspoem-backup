---
id: zhang-shun-min-du-qin-ling
title: 度秦嶺
titlePinyin: du4 qin2 ling3
titleSlug: du-qin-ling
author: 張舜民
authorPinyin: zhang1 shun4 min2
authorSlug: zhang-shun-min
dynasty: 宋
dynastyPinyin: song4
dynastySlug: song
tags: []
---

## 正文

- 狗日去中山，春盡抵馮翊。
- 閏晦適石城，發軫蒙再謫。
- 有姪佐晉陰，所幸在肘腋。
- 兒女本天愛，未免各分北。
- 同行五六口，出關已登陟。
- 捨去兩京道，右手入大谷。
- 入谷路崎嶇，少前屢顛躓。
- 秦嶺生所聞，今日乃相識。
- 一舍躡其跌，兩舍跨其脊。
- 東井聞水聲，南箕觀簸析。
- 西歷華山小，北瞰黄河赤。
- 大荔信毫末，中條真拳石。
- 終夜聽猿啼，白晝履虎跡。
- 俯仰天地間，浩然爲一色。
- 是時甫中元，寒凍地欲坼。
- 婢僕急榆火，腹背互熏炙。
- 輾轉竟號呼，良久各蘇息。
- 其南差濔迤，稍降已溫液。
- 及至洛水濱，揮汗復疇昔。
- 乃知高卑殊，能使氣令易。
- 商於固善地，又且近鄉國。
- 感涕荷君恩，死生寧有極。
- 凡人歷艱險，乃心方驚策。
- 常使處燕安，政如懷鴆毒。
- 所以古先人，平居猶運甓。

## 拼音

- gou3 ri4 qu4 zhong1 shan1 ， chun1 jin4 di3 feng2 yi4 。
- run4 hui4 shi4 shi2 cheng2 ， fa1 zhen3 meng2 zai4 zhe2 。
- you3 zhi2 zuo3 jin4 yin1 ， suo3 xing4 zai4 zhou3 ye4 。
- er2 nü3 ben3 tian1 ai4 ， wei4 mian3 ge4 fen1 bei3 。
- tong2 hang2 wu3 liu4 kou3 ， chu1 guan1 yi3 deng1 zhi4 。
- she3 qu4 liang3 jing1 dao4 ， you4 shou3 ru4 da4 gu3 。
- ru4 gu3 lu4 qi2 qu1 ， shao3 qian2 lü3 dian1 zhi4 。
- qin2 ling3 sheng1 suo3 wen2 ， jin1 ri4 nai3 xiang1 shi2 。
- yi2 she4 nie4 qi2 die1 ， liang3 she4 kua4 qi2 ji3 。
- dong1 jing3 wen2 shui3 sheng1 ， nan2 ji1 guan1 bo4 xi1 。
- xi1 li4 hua2 shan1 xiao3 ， bei3 kan4 huang2 he2 chi4 。
- da4 li4 xin4 hao2 mo4 ， zhong1 tiao2 zhen1 quan2 shi2 。
- zhong1 ye4 ting1 yuan2 ti2 ， bai2 zhou4 lü3 hu3 ji4 。
- fu3 yang3 tian1 di4 jian4 ， hao4 ran2 wei2 yi2 se4 。
- shi4 shi2 fu3 zhong1 yuan2 ， han2 dong4 di4 yu4 che4 。
- bi4 pu2 ji2 yu2 huo3 ， fu4 bei4 hu4 xun1 zhi4 。
- zhan3 zhuan3 jing4 hao4 hu1 ， liang2 jiu3 ge4 su1 xi1 。
- qi2 nan2 cha4 mi3 yi3 ， shao1 jiang4 yi3 wen1 ye4 。
- ji2 zhi4 luo4 shui3 bin1 ， hui1 han4 fu4 chou2 xi1 。
- nai3 zhi1 gao1 bei1 shu1 ， neng2 shi3 qi4 ling4 yi4 。
- shang1 wu1 gu4 shan4 di4 ， you4 qie3 jin4 xiang1 guo2 。
- gan3 ti4 he2 jun1 en1 ， si3 sheng1 ning2 you3 ji2 。
- fan2 ren2 li4 jian1 xian3 ， nai3 xin1 fang1 jing1 ce4 。
- chang2 shi3 chu3 yan4 an1 ， zheng4 ru2 huai2 zhen4 du2 。
- suo3 yi3 gu3 xian1 ren2 ， ping2 ju1 you2 yun4 pi4 。

## 注释

## 译文

## 赏析
