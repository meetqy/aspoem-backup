---
id: zhang-shun-min-bei-hu-ji-ju
title: 北湖集句
titlePinyin: bei3 hu2 ji2 ju4
titleSlug: bei-hu-ji-ju
author: 張舜民
authorPinyin: zhang1 shun4 min2
authorSlug: zhang-shun-min
dynasty: 宋
dynastyPinyin: song4
dynastySlug: song
tags: []
---

## 正文

- 北湖泛空明，移舟泊滄渚。
- 篙師暗理楫，宛轉到深處。
- 回流抱絕巘，長烟曳輕素。
- 山明望松雪，湖闇兼雲霧。
- 遥風送管弦，白日無塵土。
- 皎鏡含虛碧，瘴烟跕飛羽。
- 高冢空纍纍，昔時卿相墓。
- 郴州頗凉冷，滄洲有奇趣。
- 逐客久憔悴，世途多禮數。
- 孤影空相隨，不知從此去。
- 終朝對樽酒，况復天景暮。
- 樂罷不無悲，却尋故鄉路。

## 拼音

- bei3 hu2 fan4 kong1 ming2 ， yi2 zhou1 bo2 cang1 zhu3 。
- gao1 shi1 an4 li3 ji2 ， wan3 zhuan3 dao4 shen1 chu3 。
- hui2 liu2 bao4 jue2 yan3 ， chang2 yan1 ye4 qing1 su4 。
- shan1 ming2 wang4 song1 xue3 ， hu2 an4 jian1 yun2 wu4 。
- yao2 feng1 song4 guan3 xian2 ， bai2 ri4 wu2 chen2 tu3 。
- jiao3 jing4 han2 xu1 bi4 ， zhang4 yan1 dian3 fei1 yu3 。
- gao1 zhong3 kong1 lei2 lei2 ， xi1 shi2 qing1 xiang4 mu4 。
- chen1 zhou1 po1 liang2 leng3 ， cang1 zhou1 you3 qi2 qu4 。
- zhu2 ke4 jiu3 qiao2 cui4 ， shi4 tu2 duo1 li3 shu4 。
- gu1 ying3 kong1 xiang4 sui2 ， bu4 zhi1 cong2 ci3 qu4 。
- zhong1 chao2 dui4 zun1 jiu3 ， kuang4 fu4 tian1 jing3 mu4 。
- le4 ba4 bu4 wu2 bei1 ， que4 xun2 gu4 xiang1 lu4 。

## 注释

## 译文

## 赏析
