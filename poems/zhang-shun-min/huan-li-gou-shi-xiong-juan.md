---
id: zhang-shun-min-huan-li-gou-shi-xiong-juan
title: 還李彀士雄卷
titlePinyin: huan2 li3 gou4 shi4 xiong2 juan4
titleSlug: huan-li-gou-shi-xiong-juan
author: 張舜民
authorPinyin: zhang1 shun4 min2
authorSlug: zhang-shun-min
dynasty: 唐
dynastyPinyin: tang2
dynastySlug: tang
tags: [] 
---

## 正文

- 河汾之會，韓晉之津。
- 在昔王馬今何人，青衫木笏排風塵。
- 面如桃花髭如銀，長篇大字妙入神。
- 關輔後輩誰等倫，四方仕宦足邅迍。
- 歸老閿鄉玉澗濱，雲爲友兮山爲鄰。
- 森森綠槊萬霜筠，汩汩清漣飛兩輪。
- 亭上何所見，荆山早暮來相親。
- 齋中何所有，新舊歌詩千百首。
- 細大搜羅萬象勞，放開日月東西走。
- 世上兒女徒紛紛，作者須教歸老手。
- 君不見古往今來富貴人，燦燦金章懸紫綬。
- 金珠初入寵方深，骨肉未消名已朽。
- 又不見李杜死來三百年，至今仰望如星斗。
- 一聯一句挂齒牙，便同金石垂長久。
- 乃知皇天造萬物，獨於吾輩偏加厚。
- 還翁詩卷翁細思，豈是生平都不偶。

## 拼音

- he2 fen2 zhi1 hui4 ， han2 jin4 zhi1 jin1 。
- zai4 xi1 wang2 ma3 jin1 he2 ren2 ， qing1 shan1 mu4 hu4 pai2 feng1 chen2 。
- mian4 ru2 tao2 hua1 zi1 ru2 yin2 ， chang2 pian1 da4 zi4 miao4 ru4 shen2 。
- guan1 fu3 hou4 bei4 shui2 deng3 lun2 ， si4 fang1 shi4 huan4 zu2 zhan1 zhun1 。
- gui1 lao3 wen2 xiang1 yu4 jian4 bin1 ， yun2 wei2 you3 xi1 shan1 wei2 lin2 。
- sen1 sen1 lü4 shuo4 wan4 shuang1 yun2 ， gu3 gu3 qing1 lian2 fei1 liang3 lun2 。
- ting2 shang4 he2 suo3 jian4 ， jing1 shan1 zao3 mu4 lai2 xiang1 qin1 。
- zhai1 zhong1 he2 suo3 you3 ， xin1 jiu4 ge1 shi1 qian1 bai3 shou3 。
- xi4 da4 sou1 luo2 wan4 xiang4 lao2 ， fang4 kai1 ri4 yue4 dong1 xi1 zou3 。
- shi4 shang4 er2 nü3 tu2 fen1 fen1 ， zuo4 zhe3 xu1 jiao4 gui1 lao3 shou3 。
- jun1 bu2 jian4 gu3 wang3 jin1 lai2 fu4 gui4 ren2 ， can4 can4 jin1 zhang1 xuan2 zi3 shou4 。
- jin1 zhu1 chu1 ru4 chong3 fang1 shen1 ， gu3 rou4 wei4 xiao1 ming2 yi3 xiu3 。
- you4 bu2 jian4 li3 du4 si3 lai2 san1 bai3 nian2 ， zhi4 jin1 yang3 wang4 ru2 xing1 dou3 。
- yi4 lian2 yi2 ju4 gua4 chi3 ya2 ， bian4 tong2 jin1 shi2 chui2 chang2 jiu3 。
- nai3 zhi1 huang2 tian1 zao4 wan4 wu4 ， du2 wu1 wu2 bei4 pian1 jia1 hou4 。
- huan2 weng1 shi1 juan4 weng1 xi4 si1 ， qi3 shi4 sheng1 ping2 dou1 bu4 ou3 。

## 注释

## 译文

## 赏析
