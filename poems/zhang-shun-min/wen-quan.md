---
id: zhang-shun-min-wen-quan
title: 溫泉
titlePinyin: wen1 quan2
titleSlug: wen-quan
author: 張舜民
authorPinyin: zhang1 shun4 min2
authorSlug: zhang-shun-min
dynasty: 宋
dynastyPinyin: song4
dynastySlug: song
tags: []
---

## 正文

- 岧嶢華清宮，下有溫泉水。
- 繡嶺絡千門，玉蓮噴九蕊。
- 第一名御湯，第二沐妃子。
- 從上傍諸王，最下列衛士。
- 淙淙三十六，枝分或櫛比。
- 每年十月初，仙杖常依此。
- 樓頭羯鼓停，殿上霓裳委。
- 塵垢三百年，行人與閭里。
- 忽驚郴嶺下，和暖雅相似。
- 祇是遠長安，不當人眼底。
- 皇天宅萬物，得地即爲美。
- 幸免與興亡，往來常止止。

## 拼音

- tiao2 yao2 hua2 qing1 gong1 ， xia4 you3 wen1 quan2 shui3 。
- xiu4 ling3 luo4 qian1 men2 ， yu4 lian2 pen1 jiu3 rui3 。
- di4 yi1 ming2 yu4 tang1 ， di4 er4 mu4 fei1 zi0 。
- cong2 shang4 bang4 zhu1 wang2 ， zui4 xia4 lie4 wei4 shi4 。
- cong2 cong2 san1 shi2 liu4 ， zhi1 fen1 huo4 zhi4 bi3 。
- mei3 nian2 shi2 yue4 chu1 ， xian1 zhang4 chang2 yi1 ci3 。
- lou2 tou2 jie2 gu3 ting2 ， dian4 shang4 ni2 chang2 wei3 。
- chen2 gou4 san1 bai3 nian2 ， xing2 ren2 yu3 lü2 li3 。
- hu1 jing1 chen1 ling3 xia4 ， he2 nuan3 ya3 xiang1 si4 。
- qi2 shi4 yuan3 chang2 an1 ， bu4 dang1 ren2 yan3 di3 。
- huang2 tian1 zhai2 wan4 wu4 ， de2 di4 ji2 wei2 mei3 。
- xing4 mian3 yu3 xing1 wang2 ， wang3 lai2 chang2 zhi3 zhi3 。

## 注释

## 译文

## 赏析
