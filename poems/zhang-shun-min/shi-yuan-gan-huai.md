---
id: zhang-shun-min-shi-yuan-gan-huai
title: 試院感懷
titlePinyin: shi4 yuan4 gan3 huai2
titleSlug: shi-yuan-gan-huai
author: 張舜民
authorPinyin: zhang1 shun4 min2
authorSlug: zhang-shun-min
dynasty: 宋
dynastyPinyin: song4
dynastySlug: song
tags: []
---

## 正文

- 朱戶當晝扃，霜簾達夜懸。
- 沈沈造廣庭，皞皞接衆賢。
- 疏莛叩洪鐘，短綆汲深淵。
- 始知學不迨，內顧多歉然。
- 憶昔居上庠，忝出流輩前。
- 賦就千金直，詩成萬口傳。
- 荀楊迥接迹，班馬思比肩。
- 一從苟干祿，永謝英俊躔。
- 折腰府縣中，餬口道路邊。
- 世俗多見輕，義士誰哀憐。
- 憔悴有今日，光輝思昔年。
- 今茲睹秋闈，猶欲爭相先。
- 枯魚傍江湖，疲馬憶薊燕。
- 凉風拂翠幙，隴月向人圓。
- 物景近中秋，客意孤綿綿。
- 裴回望清光，欲攬不得全。
- 永懷懽樂時，把酒謝嬋娟。

## 拼音

- zhu1 hu4 dang1 zhou4 jiong1 ， shuang1 lian2 da2 ye4 xuan2 。
- shen3 shen3 zao4 guang3 ting2 ， hao4 hao4 jie1 zhong4 xian2 。
- shu1 ting2 kou4 hong2 zhong1 ， duan3 geng3 ji2 shen1 yuan1 。
- shi3 zhi1 xue2 bu2 dai4 ， nei4 gu4 duo1 qian4 ran2 。
- yi4 xi1 ju1 shang4 xiang2 ， tian3 chu1 liu2 bei4 qian2 。
- fu4 jiu4 qian1 jin1 zhi2 ， shi1 cheng2 wan4 kou3 chuan2 。
- xun2 yang2 jiong3 jie1 ji4 ， ban1 ma3 si1 bi3 jian1 。
- yi4 cong2 gou3 gan1 lu4 ， yong3 xie4 ying1 jun4 chan2 。
- zhe2 yao1 fu3 xian4 zhong1 ， hu2 kou3 dao4 lu4 bian1 。
- shi4 su2 duo1 jian4 qing1 ， yi4 shi4 shui2 ai1 lian2 。
- qiao2 cui4 you3 jin1 ri4 ， guang1 hui1 si1 xi1 nian2 。
- jin1 zi1 du3 qiu1 wei2 ， you2 yu4 zheng1 xiang1 xian1 。
- ku1 yu2 bang4 jiang1 hu2 ， pi2 ma3 yi4 ji4 yan4 。
- liang2 feng1 fu2 cui4 mu4 ， long3 yue4 xiang4 ren2 yuan2 。
- wu4 jing3 jin4 zhong1 qiu1 ， ke4 yi4 gu1 mian2 mian2 。
- pei2 hui2 wang4 qing1 guang1 ， yu4 lan3 bu4 de2 quan2 。
- yong3 huai2 huan1 le4 shi2 ， ba3 jiu3 xie4 chan2 juan1 。

## 注释

## 译文

## 赏析
