---
id: zhang-shun-min-xiang-ren-yan
title: 鄉人言
titlePinyin: xiang1 ren2 yan2
titleSlug: xiang-ren-yan
author: 張舜民
authorPinyin: zhang1 shun4 min2
authorSlug: zhang-shun-min
dynasty: 宋
dynastyPinyin: song4
dynastySlug: song
tags: []
---

## 正文

- 郴江有奇石，似牛伏岸側。
- 鄉人久相傳，過者有顛覆。
- 我與鄉人謀，鑿去可勿留。
- 祇消一日力，得弭千歲憂。
- 鄉人顧我笑，官必有闇拙。
- 大者不能圖，小者安能說。
- 方今民間事，頗有急於石。
- 當官貴居事，能不閑採拾。
- 我有本多田，今乃身無居。
- 雖有兒女輩，售人爲婢奴。
- 破家不足恡，所恨骨肉離。
- 官今將骨肉，好去將何之。
- 我雖有田里，亦聞官念此。
- 念此不能爲，何用居官爾。
- 乃指江中石，此物如有神。
- 不覆廉善士，獨傾貪虐人。
- 官今幸過此，行李都無害。
- 將我言日思，勿爲貧賤懈。
- 我聞鄉人言，背顙俱汗流。
- 欲問破家因，恐爲明者羞。

## 拼音

- chen1 jiang1 you3 qi2 shi2 ， si4 niu2 fu2 an4 ce4 。
- xiang1 ren2 jiu3 xiang1 chuan2 ， guo4 zhe3 you3 dian1 fu4 。
- wo3 yu3 xiang1 ren2 mou2 ， zao2 qu4 ke3 wu4 liu2 。
- qi2 xiao1 yi2 ri4 li4 ， de2 mi3 qian1 sui4 you1 。
- xiang1 ren2 gu4 wo3 xiao4 ， guan1 bi4 you3 an4 zhuo1 。
- da4 zhe3 bu4 neng2 tu2 ， xiao3 zhe3 an1 neng2 shuo1 。
- fang1 jin1 min2 jian4 shi4 ， po1 you3 ji2 wu1 shi2 。
- dang1 guan1 gui4 ju1 shi4 ， neng2 bu4 xian2 cai3 shi2 。
- wo3 you3 ben3 duo1 tian2 ， jin1 nai3 shen1 wu2 ju1 。
- sui1 you3 er2 nü3 bei4 ， shou4 ren2 wei2 bi4 nu2 。
- po4 jia1 bu4 zu2 lin4 ， suo3 hen4 gu3 rou4 li2 。
- guan1 jin1 jiang1 gu3 rou4 ， hao3 qu4 jiang1 he2 zhi1 。
- wo3 sui1 you3 tian2 li3 ， yi4 wen2 guan1 nian4 ci3 。
- nian4 ci3 bu4 neng2 wei2 ， he2 yong4 ju1 guan1 er3 。
- nai3 zhi3 jiang1 zhong1 shi2 ， ci3 wu4 ru2 you3 shen2 。
- bu2 fu4 lian2 shan4 shi4 ， du2 qing1 tan1 nüe4 ren2 。
- guan1 jin1 xing4 guo4 ci3 ， xing2 li0 dou1 wu2 hai4 。
- jiang1 wo3 yan2 ri4 si1 ， wu4 wei2 pin2 jian4 xie4 。
- wo3 wen2 xiang1 ren2 yan2 ， bei4 sang3 ju4 han4 liu2 。
- yu4 wen4 po4 jia1 yin1 ， kong3 wei2 ming2 zhe3 xiu1 。

## 注释

## 译文

## 赏析
