---
id: zhang-shun-min-jing-zhao-an-fen-sou-fu-pi-lin-tao-mu-fu-nan-shu-li-jun-zi-hua-yang-guan-tu-bing-shi-yi-song-xing-fu-xiu-ju-shi-wei-ji-qi-hou
title: 京兆安汾叟赴辟臨洮幕府南舒李君自畫陽關圖并詩以送行浮休居士爲繼其後
titlePinyin: jing1 zhao4 an1 fen2 sou3 fu4 pi4 lin2 tao2 mu4 fu3 nan2 shu1 li3 jun1 zi4 hua4 yang2 guan1 tu2 bing4 shi1 yi3 song4 xing2 fu2 xiu1 ju1 shi4 wei2 ji4 qi2 hou4
titleSlug: jing-zhao-an-fen-sou-fu-pi-lin-tao-mu-fu-nan-shu-li-jun-zi-hua-yang-guan-tu-bing-shi-yi-song-xing-fu-xiu-ju-shi-wei-ji-qi-hou
author: 張舜民
authorPinyin: zhang1 shun4 min2
authorSlug: zhang-shun-min
dynasty: 宋
dynastyPinyin: song4
dynastySlug: song
tags: []
---

## 正文

- 古人送行贈以言，李君送人兼以畫。
- 自寫陽關萬里情，奉送安西從辟者。
- 澄心古紙白如銀，筆墨輕清意蕭灑。
- 短亭離筵列歌舞，亭亭諠諠簇車馬。
- 溪邊一叟靜垂綸，橋畔俄逢兩負薪。
- 掣臂蒼鷹隨獵犬，聳耳駏馿扶隻輪。
- 長安陌上多豪俠，正值春風二三月。
- 分明朝雨浥輕塵，客舍青青柳色新。
- 主人舉杯苦勸客，道是西征無故人。
- 殷勤一曲歌者闋，歌者背淚霑羅巾。
- 酒闌童僕各辭親，結束韜縢意氣振。
- 稚子牽衣老人哭，道上行客皆酸辛。
- 惟有溪邊釣魚叟，寂寞投竿如不聞。
- 李君此畫何容易，畫出漁樵有深意。
- 爲道世間離別人，若箇不因名與利。
- 紅蓮幕府盡奇才，家近南山紫翠堆。
- 烜赫朱門當巷陌，潺潺流水遶亭臺。
- 當軒怪石人稀見，夾道長松手自栽。
- 靜鎖園林鶑對語，密穿堂戶燕驚迴。
- 試問主翁在何所，近向安西幕府開。
- 歌舞教成頭已白，功名未立老相催。
- 西山東國不我與，造父王良安在哉。
- 已卜買田箕嶺下，更看築室潁河隈。
- 憑君傳語王摩詰，畫箇陶潜歸去來。

## 拼音

- gu3 ren2 song4 xing2 zeng4 yi3 yan2 ， li3 jun1 song4 ren2 jian1 yi3 hua4 。
- zi4 xie3 yang2 guan1 wan4 li3 qing2 ， feng4 song4 an1 xi1 cong2 pi4 zhe3 。
- cheng2 xin1 gu3 zhi3 bai2 ru2 yin2 ， bi3 mo4 qing1 qing1 yi4 xiao1 sa3 。
- duan3 ting2 li2 yan2 lie4 ge1 wu3 ， ting2 ting2 xuan1 xuan1 cu4 ju1 ma3 。
- xi1 bian1 yi4 sou3 jing4 chui2 lun2 ， qiao2 pan4 e2 feng2 liang3 fu4 xin1 。
- che4 bi4 cang1 ying1 sui2 lie4 quan3 ， song3 er3 ju4 lu2 fu2 zhi1 lun2 。
- chang2 an1 mo4 shang4 duo1 hao2 xia2 ， zheng4 zhi2 chun1 feng1 er4 san1 yue4 。
- fen1 ming2 chao2 yu3 yi4 qing1 chen2 ， ke4 she4 qing1 qing1 liu3 se4 xin1 。
- zhu3 ren2 ju3 bei1 ku3 quan4 ke4 ， dao4 shi4 xi1 zheng1 wu2 gu4 ren2 。
- yin1 qin2 yi4 qu3 ge1 zhe3 que4 ， ge1 zhe3 bei4 lei4 zhan1 luo2 jin1 。
- jiu3 lan2 tong2 pu2 ge4 ci2 qin1 ， jie2 shu4 tao1 teng2 yi4 qi4 zhen4 。
- zhi4 zi3 qian1 yi1 lao3 ren2 ku1 ， dao4 shang4 xing2 ke4 jie1 suan1 xin1 。
- wei2 you3 xi1 bian1 diao4 yu2 sou3 ， ji4 mo4 tou2 gan1 ru2 bu4 wen2 。
- li3 jun1 ci3 hua4 he2 rong2 yi4 ， hua4 chu1 yu2 qiao2 you3 shen1 yi4 。
- wei2 dao4 shi4 jian4 li2 bie2 ren2 ， ruo4 ge4 bu4 yin1 ming2 yu3 li4 。
- hong2 lian2 mu4 fu3 jin4 qi2 cai2 ， jia1 jin4 nan2 shan1 zi3 cui4 dui1 。
- xuan1 he4 zhu1 men2 dang1 xiang4 mo4 ， chan2 chan2 liu2 shui3 rao4 ting2 tai2 。
- dang1 xuan1 guai4 shi2 ren2 xi1 jian4 ， jia1 dao4 chang2 song1 shou3 zi4 zai1 。
- jing4 suo3 yuan2 lin2 ying1 dui4 yu3 ， mi4 chuan1 tang2 hu4 yan4 jing1 hui2 。
- shi4 wen4 zhu3 weng1 zai4 he2 suo3 ， jin4 xiang4 an1 xi1 mu4 fu3 kai1 。
- ge1 wu3 jiao4 cheng2 tou2 yi3 bai2 ， gong1 ming2 wei4 li4 lao3 xiang1 cui1 。
- xi1 shan1 dong1 guo2 bu4 wo3 yu3 ， zao4 fu4 wang2 liang2 an1 zai4 zai1 。
- yi3 bu3 mai3 tian2 ji1 ling3 xia4 ， geng4 kan4 zhu4 shi4 ying3 he2 wei1 。
- ping2 jun1 chuan2 yu3 wang2 mo2 jie2 ， hua4 ge4 tao2 qian2 gui1 qu4 lai2 。

## 注释

## 译文

## 赏析
