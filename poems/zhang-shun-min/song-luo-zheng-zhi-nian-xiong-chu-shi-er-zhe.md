---
id: zhang-shun-min-song-luo-zheng-zhi-nian-xiong-chu-shi-er-zhe
title: 送羅正之年兄出使二浙
titlePinyin: song4 luo2 zheng4 zhi1 nian2 xiong1 chu1 shi3 er4 zhe4
titleSlug: song-luo-zheng-zhi-nian-xiong-chu-shi-er-zhe
author: 張舜民
authorPinyin: zhang1 shun4 min2
authorSlug: zhang-shun-min
dynasty: 唐
dynastyPinyin: tang2
dynastySlug: tang
tags: [] 
---

## 正文

- 玉麈助清談，金貂飾高位。
- 二物已殺身，無剝生民利。
- 君爲使者官，猶作農夫事。
- 隨軒載畚插，一心惟度地。
- 惟梁及齊岱，潢汙變滯穗。
- 玉食反無魚，黄牛如象貴。
- 凡人畏辛苦，君處乃樂易。
- 富哉太伯墟，吳越之委積。
- 二年苦昏墊，竈臼成蛙肆。
- 一日死百人，官司但熟視。
- 不獲乃命君，物議已爲遲。
- 君其尚勉旃，副彼朝廷意。
- 若爲濬涇洪，可得露城市。
- 誅其姑息人，戢彼因循吏。
- 死者不可招，存者如何置。
- 赴海與壑鄰，實繫君之智。
- 君家本天台，立身頗勤勩。
- 一生在州縣，晚歲稱憲使。
- 南人重衣錦，今爾實自致。
- 弭節拜墳墓，椎牛設鄉遂。
- 翁媼上籬觀，揮零復嗟喟。
- 咸曰羅家兒，今日乃如是。
- 伊予出西北，仕路每相值。
- 交代又同年，莫予論事契。
- 嗜好無不同，出處亦有類。
- 天台與四明，一生游夢寐。
- 淡蕩秋風中，都門把歸袂。
- 行與興公游，閒過賀老醉。
- 二客儻有言，因風幸相寄。

## 拼音

- yu4 zhu3 zhu4 qing1 tan2 ， jin1 diao1 shi4 gao1 wei4 。
- er4 wu4 yi3 sha1 shen1 ， wu2 bao1 sheng1 min2 li4 。
- jun1 wei2 shi3 zhe3 guan1 ， you2 zuo4 nong2 fu1 shi4 。
- sui2 xuan1 zai4 ben3 cha1 ， yi4 xin1 wei2 du4 di4 。
- wei2 liang2 ji2 qi2 dai4 ， huang2 wu1 bian4 zhi4 sui4 。
- yu4 shi2 fan3 wu2 yu2 ， huang2 niu2 ru2 xiang4 gui4 。
- fan2 ren2 wei4 xin1 ku3 ， jun1 chu3 nai3 le4 yi4 。
- fu4 zai1 tai4 bo2 xu1 ， wu2 yue4 zhi1 wei3 ji1 。
- er4 nian2 ku3 hun1 dian4 ， zao4 jiu4 cheng2 wa1 si4 。
- yi2 ri4 si3 bai3 ren2 ， guan1 si0 dan4 shu2 shi4 。
- bu2 huo4 nai3 ming4 jun1 ， wu4 yi4 yi3 wei2 chi2 。
- jun1 qi2 shang4 mian3 zhan1 ， fu4 bi3 chao2 ting2 yi4 。
- ruo4 wei2 jun4 jing1 hong2 ， ke3 de2 lu4 cheng2 shi4 。
- zhu1 qi2 gu1 xi1 ren2 ， ji2 bi3 yin1 xun2 li4 。
- si3 zhe3 bu4 ke3 zhao1 ， cun2 zhe3 ru2 he2 zhi4 。
- fu4 hai3 yu3 he4 lin2 ， shi2 xi4 jun1 zhi1 zhi4 。
- jun1 jia1 ben3 tian1 tai2 ， li4 shen1 po1 qin2 yi4 。
- yi4 sheng1 zai4 zhou1 xian4 ， wan3 sui4 cheng1 xian4 shi3 。
- nan2 ren2 zhong4 yi1 jin3 ， jin1 er3 shi2 zi4 zhi4 。
- mi3 jie2 bai4 fen2 mu4 ， zhui1 niu2 she4 xiang1 sui4 。
- weng1 ao3 shang4 li2 guan1 ， hui1 ling2 fu4 jie1 kui4 。
- xian2 yue1 luo2 jia1 er2 ， jin1 ri4 nai3 ru2 shi4 。
- yi1 yu3 chu1 xi1 bei3 ， shi4 lu4 mei3 xiang1 zhi2 。
- jiao1 dai4 you4 tong2 nian2 ， mo4 yu3 lun4 shi4 qi4 。
- shi4 hao4 wu2 bu4 tong2 ， chu1 chu3 yi4 you3 lei4 。
- tian1 tai2 yu3 si4 ming2 ， yi4 sheng1 you2 meng4 mei4 。
- dan4 dang4 qiu1 feng1 zhong1 ， dou1 men2 ba3 gui1 mei4 。
- xing2 yu3 xing1 gong1 you2 ， xian2 guo4 he4 lao3 zui4 。
- er4 ke4 tang3 you3 yan2 ， yin1 feng1 xing4 xiang1 ji4 。

## 注释

## 译文

## 赏析
