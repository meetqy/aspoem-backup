---
id: yu-de-lin-ba-han-zhong-wen-suo-cang-shi-gong-shan-cao-shu
title: 跋韓仲文所藏史共山草書
titlePinyin: ba2 han2 zhong4 wen2 suo3 cang2 shi3 gong4 shan1 cao3 shu1
titleSlug: ba-han-zhong-wen-suo-cang-shi-gong-shan-cao-shu
author: 俞德鄰
authorPinyin: yu2 de2 lin2
authorSlug: yu-de-lin
dynasty: 宋
dynastyPinyin: song4
dynastySlug: song
tags: []
---

## 正文

- 公孫大娘舞劍器，張顛早悟回翔意。
- 學書學劍雖不侔，用志凝神固無二。
- 瓘也得筋靖得肉，聖趣誰能一蹴至。
- 我生憂患緣知書，教兒僅使通名氏。
- 春蚓秋蛇自結蟠，莫向兵曹甘委贄。
- 烟薰屋漏玉軸妝，何許天風劃飛墜。
- 讀一遺二口若鉗，大草閒臨真自愧。
- 雖然非古空壯雄，要是逢場聊作戲。
- 魯公懷素俱已仙，世指周奴笑羊婢。
- 詎誇棄筆如丘山，夭閼剡藤煩嘆喟。
- 捲還鯨錦心和平，塵席藜羹固吾事。

## 拼音

- gong1 sun1 da4 niang2 wu3 jian4 qi4 ， zhang1 dian1 zao3 wu4 hui2 xiang2 yi4 。
- xue2 shu1 xue2 jian4 sui1 bu4 mou2 ， yong4 zhi4 ning2 shen2 gu4 wu2 er4 。
- guan4 ye3 de2 jin1 jing4 de2 rou4 ， sheng4 qu4 shui2 neng2 yi2 cu4 zhi4 。
- wo3 sheng1 you1 huan4 yuan2 zhi1 shu1 ， jiao4 er2 jin3 shi3 tong1 ming2 shi4 。
- chun1 yin3 qiu1 she2 zi4 jie2 pan2 ， mo4 xiang4 bing1 cao2 gan1 wei3 zhi4 。
- yan1 xun1 wu1 lou4 yu4 zhou2 zhuang1 ， he2 xu1 tian1 feng1 hua2 fei1 zhui4 。
- du2 yi4 yi2 er4 kou3 ruo4 qian2 ， da4 cao3 xian2 lin2 zhen1 zi4 kui4 。
- sui1 ran2 fei1 gu3 kong1 zhuang4 xiong2 ， yao4 shi0 feng2 chang3 liao2 zuo4 xi4 。
- lu3 gong1 huai2 su4 ju4 yi3 xian1 ， shi4 zhi3 zhou1 nu2 xiao4 yang2 bi4 。
- ju4 kua1 qi4 bi3 ru2 qiu1 shan1 ， yao1 e4 yan3 teng2 fan2 tan4 kui4 。
- juan3 huan2 jing1 jin3 xin1 he2 ping2 ， chen2 xi2 li2 geng1 gu4 wu2 shi4 。

## 注释

## 译文

## 赏析
