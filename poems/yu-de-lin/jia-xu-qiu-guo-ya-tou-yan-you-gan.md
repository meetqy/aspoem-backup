---
id: yu-de-lin-jia-xu-qiu-guo-ya-tou-yan-you-gan
title: 甲戌秋過丫頭巖有感
titlePinyin: jia3 xu1 qiu1 guo4 ya1 tou2 yan2 you3 gan3
titleSlug: jia-xu-qiu-guo-ya-tou-yan-you-gan
author: 俞德鄰
authorPinyin: yu2 de2 lin2
authorSlug: yu-de-lin
dynasty: 宋
dynastyPinyin: song4
dynastySlug: song
tags: []
---

## 正文

- 昔年北兵滸黄渡，官軍一萬丫巖駐。
- 巖前十里無人煙，焉知今日重生聚。
- 老翁殷勤指長孫，生時開慶方改元。
- 今年裹頭明年娶，感荷太平天子恩。
- 傳聞鼎湖龍又逝，空餘弓劍留人世。
- 天上唯多三數公，社稷蒼生誰早計。
- 老翁憂時色枯槁，羸卧巖前分犢草。
- 京師來往千萬人，欲問明時知者少。
- 嗣皇繼聖生神靈，西陲何事猶徵兵。
- 襄樊未復郢又急，正陽新築淮未平。
- 吾儕紅額今有幾，青袍白馬紛紛是。
- 巖前鬼燐陰雨青，老翁說著心膽驚。
- 願君努力扶休明，翁也菁羹橡飯安餘生。

## 拼音

- xi1 nian2 bei3 bing1 hu3 huang2 du4 ， guan1 jun1 yi2 wan4 ya1 yan2 zhu4 。
- yan2 qian2 shi2 li3 wu2 ren2 yan1 ， yan1 zhi1 jin1 ri4 chong2 sheng1 ju4 。
- lao3 weng1 yin1 qin2 zhi3 chang2 sun1 ， sheng1 shi2 kai1 qing4 fang1 gai3 yuan2 。
- jin1 nian2 guo3 tou2 ming2 nian2 qu3 ， gan3 he4 tai4 ping2 tian1 zi3 en1 。
- chuan2 wen2 ding3 hu2 long2 you4 shi4 ， kong1 yu2 gong1 jian4 liu2 ren2 shi4 。
- tian1 shang4 wei2 duo1 san1 shu4 gong1 ， she4 ji4 cang1 sheng1 shui2 zao3 ji4 。
- lao3 weng1 you1 shi2 se4 ku1 gao3 ， lei2 wo4 yan2 qian2 fen1 du2 cao3 。
- jing1 shi1 lai2 wang3 qian1 wan4 ren2 ， yu4 wen4 ming2 shi2 zhi1 zhe3 shao3 。
- si4 huang2 ji4 sheng4 sheng1 shen2 ling2 ， xi1 chui2 he2 shi4 you2 zheng1 bing1 。
- xiang1 fan2 wei4 fu4 ying3 you4 ji2 ， zheng4 yang2 xin1 zhu4 huai2 wei4 ping2 。
- wu2 chai2 hong2 e2 jin1 you3 ji1 ， qing1 pao2 bai2 ma3 fen1 fen1 shi4 。
- yan2 qian2 gui3 lin2 yin1 yu3 qing1 ， lao3 weng1 shuo1 zhu4 xin1 dan3 jing1 。
- yuan4 jun1 nu3 li4 fu2 xiu1 ming2 ， weng1 ye3 jing1 geng1 xiang4 fan4 an1 yu2 sheng1 。

## 注释

## 译文

## 赏析
