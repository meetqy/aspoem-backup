---
id: yu-de-lin-jing-kou-qian-huai-cheng-zhang-yan-ming-liu-bo-xuan-lang-zhong-bing-zhu-you-yi-bai-yun
title: 京口遣懷呈張彥明劉伯宣郎中并諸友一百韻
titlePinyin: jing1 kou3 qian3 huai2 cheng2 zhang1 yan4 ming2 liu2 bo2 xuan1 lang2 zhong1 bing4 zhu1 you3 yi4 bai3 yun4
titleSlug: jing-kou-qian-huai-cheng-zhang-yan-ming-liu-bo-xuan-lang-zhong-bing-zhu-you-yi-bai-yun
author: 俞德鄰
authorPinyin: yu2 de2 lin2
authorSlug: yu-de-lin
dynasty: 唐
dynastyPinyin: tang2
dynastySlug: tang
tags: [] 
---

## 正文

- 壞雲覆紫微，疾風捲黄屋。
- 生靈半塗炭，社稷竟傾覆。
- 借問誰厲階，往事具可復。
- 穆陵握乾符，丁揆覆鼎餗。
- 北兵渡滸黄，沔鄂盛諠讟。
- 漣海蕩爲墟，交廣駭斡腹。
- 兀然天柱摇，凜甚國脈蹙。
- 明詔起臣潛，扶顛秉鈞軸。
- 將帥一奮呼，江漢奏清肅。
- 維時望公閭，高譽儗方叔。
- 遄歸持相印，景定實初卜。
- 百寮逆近郊，至尊畧邊幅。
- 策勳告廟庭，陳樂備敔柷。
- 煌煌福華編，傳者筆爲禿。
- 焉知事夸毗，欲掩天下目。
- 得政曾幾何，故老盡斥逐。
- 哀哀杞天崩，度皇繼歷服。
- 定策比周召，卜世過郟鄏。
- 萬微委巖廊，十年卧林麓。
- 金屋貯娉婷，羽觴醉醽醁。
- 伍符日空虛，郿鄔富儲蓄。
- 紛紛輕薄徒，睒眒希自鬻。
- 荃蕙化爲茅，龜玉毀於櫝。
- 怡然談笑間，禍機已潛伏。
- 延洪幼沖人，天步冞踖踧。
- 一朝襄樊破，殺氣薄川谷。
- 折衝亦何爲，籌邊置機速。
- 拊御既失宜，奔潰更相屬。
- 含垢護逆儔，况望誅馬謖。
- 沙武倏飛渡，長江儼平陸。
- 連檣萬艨艟，悠悠自回舳。
- 老夏亦遁逃，竟學龜藏六。
- 敗證劇膏肓，搏手但顰蹙。
- 倉黄出視師，氛埃瞇前纛。
- 總統付虎臣，竊倚晉郤縠。
- 丁洲帥前鋒，未戰兵已衄。
- 潰卒爭倒戈，降將羣袒肉。
- 單騎竄維揚，走險甚奔鹿。
- 觸熱赴清漳，就死何觳觫。
- 蹇予客朱方，沈憂髮曲局。
- 讙傳用宜中，厦仆支一木。
- 奈何張蘇劉，猜忌不相睦。
- 所過皆奪攘，茲事豈頗牧。
- 借箸資腐庸，授鉞逮廝僕。
- 焦門集戰艦，乾坤一擲足。
- 水陸迷畏途，師喪國逾辱。
- 區區拒毘陵，曾不事版築。
- 驅民入罟擭，駢首遭屠戮。
- 至今用鉞地，天陰聞鬼哭。
- 蘇秀暨湖杭，死生猶轉燭。
- 行成漫旁午，公等真碌碌。
- 獨松守張濡，兒戲鬭蠻觸。
- 信使詭成禽，賈禍幾覆族。
- 三宮泣草萊，萬姓呼藭麴。
- 疑丞詣高亭，獻璽願臣屬。
- 黼扆釋冕旒，羽衛撤弓韣。
- 廣益亟南奔，窮荒尋帝儵。
- 煢然太母身，垂老歌黄鵠。
- 彼哉寧馨兒，乘罅叨爵祿。
- 屈膝同所歸，伊誰念王蠋。
- 江湖數十郡，李趙差可錄。
- 元惡迷是似，萬世有餘恧。
- 庭芝困廣陵，儲亡二年粟。
- 力戰尚可支，而乃事蝸縮。
- 乙亥仲夏交，北向發一鏃。
- 死傷近七千，從此輟推轂。
- 浮海未及桴，委身飼蛇蝮。
- 姜才就葅醢，淮城危破竹。
- 故國莽丘墟，彼黍何稢稢。
- 翠華渺焉之，扶桑睇日浴。
- 魂斷曲江春，新蒲爲誰綠。
- 騎鯨事已非，葬魚勢轉促。
- 南紀訖朱厓，一戰絕遺躅。
- 旋聞俘文相，繫頸縶燕獄。
- 又聞陸元樞，抗節死彌篤。
- 二公風塵中，耿介受命獨。
- 板蕩見忠臣，百身竟難贖。
- 恭惟五季間，永昌應符籙。
- 一舉平澤潞，最後收庸蜀。
- 文子繼文孫，三才歸位育。
- 中更靖康禍，流血灑川瀆。
- 光堯躬再造，艱苦蕪蔞粥。
- 淳熙受內禪，德盛仁亦熟。
- 寧理度丕承，膏澤多滲漉。
- 內無褒妲患，外絕安史黷。
- 戚畹及閹寺，屏氣但踡跼。
- 向非彼權臣，玉食擅威福。
- 如何磐石固，轉移僅一蹴。
- 淒涼數載間，王侯乏半菽。
- 九廟翳蒿藜，五陵游豕豰。
- 向來闤闠地，雨露滋苜蓿。
- 老我亦何爲，窮途困羈束。
- 愁傷覺衰曳，垢膩忘頮沐。
- 蟄跡笑桓鯢，竊食愧饑鶩。
- 安得董狐輩，直筆濡簡牘。
- 誅姦錄忠藎，上與麟經續。
- 海宇今一家，貢賦均四隩。
- 化日滿窮閻，淳風變頹俗。
- 餘生幸未化，刀劍易牛犢。
- 聊種邵平瓜，且植淵明菊。

## 拼音

- huai4 yun2 fu4 zi3 wei1 ， ji2 feng1 juan3 huang2 wu1 。
- sheng1 ling2 ban4 tu2 tan4 ， she4 ji4 jing4 qing1 fu4 。
- jie4 wen4 shui2 li4 jie1 ， wang3 shi4 ju4 ke3 fu4 。
- mu4 ling2 wo4 qian2 fu2 ， ding1 kui2 fu4 ding3 su4 。
- bei3 bing1 du4 hu3 huang2 ， mian3 e4 sheng4 xuan1 du2 。
- lian2 hai3 dang4 wei2 xu1 ， jiao1 guang3 hai4 wo4 fu4 。
- wu4 ran2 tian1 zhu4 yao2 ， lin3 shen4 guo2 mai4 cu4 。
- ming2 zhao4 qi3 chen2 qian2 ， fu2 dian1 bing3 jun1 zhou2 。
- jiang1 shuai4 yi2 fen4 hu1 ， jiang1 han4 zou4 qing1 su4 。
- wei2 shi2 wang4 gong1 lü2 ， gao1 yu4 ni3 fang1 shu1 。
- chuan2 gui1 chi2 xiang1 yin4 ， jing3 ding4 shi2 chu1 bu3 。
- bai3 liao2 ni4 jin4 jiao1 ， zhi4 zun1 lüe4 bian1 fu2 。
- ce4 xun1 gao4 miao4 ting2 ， chen2 le4 bei4 yu3 zhu4 。
- huang2 huang2 fu2 hua2 bian1 ， chuan2 zhe3 bi3 wei2 tu1 。
- yan1 zhi1 shi4 kua1 pi2 ， yu4 yan3 tian1 xia4 mu4 。
- de2 zheng4 ceng2 ji1 he2 ， gu4 lao3 jin4 chi4 zhu2 。
- ai1 ai1 qi3 tian1 beng1 ， du4 huang2 ji4 li4 fu2 。
- ding4 ce4 bi3 zhou1 zhao4 ， bu3 shi4 guo4 jia2 ru3 。
- wan4 wei1 wei3 yan2 lang2 ， shi2 nian2 wo4 lin2 lu4 。
- jin1 wu1 zhu4 ping1 ting2 ， yu3 shang1 zui4 ling2 lu4 。
- wu3 fu2 ri4 kong1 xu1 ， mei2 wu1 fu4 chu3 xu4 。
- fen1 fen1 qing1 bao2 tu2 ， shan3 shen1 xi1 zi4 yu4 。
- quan2 hui4 hua4 wei2 mao2 ， gui1 yu4 hui3 wu1 du2 。
- yi2 ran2 tan2 xiao4 jian4 ， huo4 ji1 yi3 qian2 fu2 。
- yan2 hong2 you4 chong1 ren2 ， tian1 bu4 mi2 ji2 cu4 。
- yi4 zhao1 xiang1 fan2 po4 ， sha1 qi4 bao2 chuan1 gu3 。
- zhe2 chong1 yi4 he2 wei2 ， chou2 bian1 zhi4 ji1 su4 。
- fu3 yu4 ji4 shi1 yi2 ， ben1 kui4 geng4 xiang1 shu3 。
- han2 gou4 hu4 ni4 chou2 ， kuang4 wang4 zhu1 ma3 su4 。
- sha1 wu3 shu1 fei1 du4 ， chang2 jiang1 yan3 ping2 lu4 。
- lian2 qiang2 wan4 meng2 chong1 ， you1 you1 zi4 hui2 zhu2 。
- lao3 xia4 yi4 dun4 tao2 ， jing4 xue2 gui1 cang2 liu4 。
- bai4 zheng4 ju4 gao1 huang1 ， bo2 shou3 dan4 pin2 cu4 。
- cang1 huang2 chu1 shi4 shi1 ， fen1 ai1 mi1 qian2 dao4 。
- zong3 tong3 fu4 hu3 chen2 ， qie4 yi3 jin4 xi4 hu2 。
- ding1 zhou1 shuai4 qian2 feng1 ， wei4 zhan4 bing1 yi3 nü4 。
- kui4 zu2 zheng1 dao3 ge1 ， jiang4 jiang1 qun2 tan3 rou4 。
- dan1 qi2 cuan4 wei2 yang2 ， zou3 xian3 shen4 ben1 lu4 。
- chu4 re4 fu4 qing1 zhang1 ， jiu4 si3 he2 hu2 su4 。
- jian3 yu3 ke4 zhu1 fang1 ， shen3 you1 fa4 qu3 ju2 。
- huan1 chuan2 yong4 yi2 zhong1 ， sha4 pu2 zhi1 yi2 mu4 。
- nai4 he2 zhang1 su1 liu2 ， cai1 ji4 bu4 xiang1 mu4 。
- suo3 guo4 jie1 duo2 rang3 ， zi1 shi4 qi3 po1 mu4 。
- jie4 zhu4 zi1 fu3 yong1 ， shou4 yue4 dai3 si1 pu2 。
- jiao1 men2 ji2 zhan4 jian4 ， qian2 kun1 yi2 zhi4 zu2 。
- shui3 lu4 mi2 wei4 tu2 ， shi1 sang1 guo2 yu2 ru3 。
- qu1 qu1 ju4 pi2 ling2 ， ceng2 bu2 shi4 ban3 zhu4 。
- qu1 min2 ru4 gu3 huo4 ， pian2 shou3 zao1 tu2 lu4 。
- zhi4 jin1 yong4 yue4 di4 ， tian1 yin1 wen2 gui3 ku1 。
- su1 xiu4 ji4 hu2 hang2 ， si3 sheng1 you2 zhuan3 zhu2 。
- xing2 cheng2 man4 pang2 wu3 ， gong1 deng3 zhen1 lu4 lu4 。
- du2 song1 shou3 zhang1 ru2 ， er2 xi4 dou4 man2 chu4 。
- xin4 shi3 gui3 cheng2 qin2 ， jia3 huo4 ji1 fu4 zu2 。
- san1 gong1 qi4 cao3 lai2 ， wan4 xing4 hu1 qiong2 qu1 。
- yi2 cheng2 yi4 gao1 ting2 ， xian4 xi3 yuan4 chen2 shu3 。
- fu3 yi3 shi4 mian3 liu2 ， yu3 wei4 che4 gong1 du2 。
- guang3 yi4 ji2 nan2 ben1 ， qiong2 huang1 xun2 di4 shu1 。
- qiong2 ran2 tai4 mu3 shen1 ， chui2 lao3 ge1 huang2 hu2 。
- bi3 zai1 ning2 xin1 er2 ， cheng2 xia4 dao1 jue2 lu4 。
- qu1 xi1 tong2 suo3 gui1 ， yi1 shui2 nian4 wang2 zhu2 。
- jiang1 hu2 shu4 shi2 jun4 ， li3 zhao4 cha1 ke3 lu4 。
- yuan2 e4 mi2 shi4 si4 ， wan4 shi4 you3 yu2 nü4 。
- ting2 zhi1 kun4 guang3 ling2 ， chu3 wang2 er4 nian2 su4 。
- li4 zhan4 shang4 ke3 zhi1 ， er2 nai3 shi4 wo1 suo1 。
- yi3 hai4 zhong4 xia4 jiao1 ， bei3 xiang4 fa1 yi4 zu2 。
- si3 shang1 jin4 qi1 qian1 ， cong2 ci3 chuo4 tui1 gu3 。
- fu2 hai3 wei4 ji2 fu2 ， wei3 shen1 si4 she2 fu4 。
- jiang1 cai2 jiu4 zu1 hai3 ， huai2 cheng2 wei1 po4 zhu2 。
- gu4 guo2 mang3 qiu1 xu1 ， bi3 shu3 he2 yu4 yu4 。
- cui4 hua2 miao3 yan1 zhi1 ， fu2 sang1 di4 ri4 yu4 。
- hun2 duan4 qu3 jiang1 chun1 ， xin1 pu2 wei2 shui2 lü4 。
- qi2 jing1 shi4 yi3 fei1 ， zang4 yu2 shi4 zhuan3 cu4 。
- nan2 ji4 qi4 zhu1 ya2 ， yi2 zhan4 jue2 yi2 zhu2 。
- xuan2 wen2 fu2 wen2 xiang1 ， xi4 jing3 zhi2 yan4 yu4 。
- you4 wen2 lu4 yuan2 shu1 ， kang4 jie2 si3 mi2 du3 。
- er4 gong1 feng1 chen2 zhong1 ， geng3 jie4 shou4 ming4 du2 。
- ban3 dang4 jian4 zhong1 chen2 ， bai3 shen1 jing4 nan2 shu2 。
- gong1 wei2 wu3 ji4 jian4 ， yong3 chang1 ying1 fu2 lu4 。
- yi4 ju3 ping2 ze2 lu4 ， zui4 hou4 shou1 yong1 shu3 。
- wen2 zi3 ji4 wen2 sun1 ， san1 cai2 gui1 wei4 yu4 。
- zhong1 geng4 jing4 kang1 huo4 ， liu2 xue4 sa3 chuan1 du2 。
- guang1 yao2 gong1 zai4 zao4 ， jian1 ku3 wu2 lou2 zhou1 。
- chun2 xi1 shou4 nei4 shan4 ， de2 sheng4 ren2 yi4 shu2 。
- ning2 li3 du4 pi1 cheng2 ， gao1 ze2 duo1 shen4 lu4 。
- nei4 wu2 bao1 da2 huan4 ， wai4 jue2 an1 shi3 du2 。
- qi1 wan3 ji2 yan1 si4 ， ping2 qi4 dan4 quan2 ju2 。
- xiang4 fei1 bi3 quan2 chen2 ， yu4 shi2 shan4 wei1 fu2 。
- ru2 he2 pan2 shi2 gu4 ， zhuan3 yi2 jin3 yi2 cu4 。
- qi1 liang2 shu4 zai4 jian4 ， wang2 hou2 fa2 ban4 shu1 。
- jiu3 miao4 yi4 hao1 li2 ， wu3 ling2 you2 shi3 hu4 。
- xiang4 lai2 huan2 hui4 di4 ， yu3 lu4 zi1 mu4 xu0 。
- lao3 wo3 yi4 he2 wei2 ， qiong2 tu2 kun4 ji1 shu4 。
- chou2 shang1 jue2 shuai1 ye4 ， gou4 ni4 wang4 hui4 mu4 。
- zhe2 ji4 xiao4 huan2 ni2 ， qie4 shi2 kui4 ji1 wu4 。
- an1 de2 dong3 hu2 bei4 ， zhi2 bi3 ru2 jian3 du2 。
- zhu1 jian1 lu4 zhong1 jin4 ， shang4 yu3 lin2 jing1 xu4 。
- hai3 yu3 jin1 yi4 jia1 ， gong4 fu4 jun1 si4 yu4 。
- hua4 ri4 man3 qiong2 yan2 ， chun2 feng1 bian4 tui2 su2 。
- yu2 sheng1 xing4 wei4 hua4 ， dao1 jian4 yi4 niu2 du2 。
- liao2 zhong3 shao4 ping2 gua1 ， qie3 zhi2 yuan1 ming2 ju2 。

## 注释

## 译文

## 赏析
