---
id: yu-de-lin-zeng-lei-yan-zhao-xiang-shi
title: 贈雷巖趙相士
titlePinyin: zeng4 lei2 yan2 zhao4 xiang4 shi4
titleSlug: zeng-lei-yan-zhao-xiang-shi
author: 俞德鄰
authorPinyin: yu2 de2 lin2
authorSlug: yu-de-lin
dynasty: 宋
dynastyPinyin: song4
dynastySlug: song
tags: []
---

## 正文

- 雷填填，雨冥冥，千巖萬壑白晝暝。
- 真人宴坐神不驚，一瞬百怪無留形。
- 風休電止天宇浄，頂笠挑包談性命。
- 龍鉛虎汞世莫知，更說榮枯動人聽。
- 壺子久不作，季咸亦已矣。
- 杜德衡氣無二機，弟靡波流寧底止。
- 矧伊浮世上，旋轉如飛蓬。
- 死生夢蝶成蝶夢，禍福得馬失馬翁。
- 羊裘垂釣或諫議，不龜手藥忽取封。
- 相形相不盡，相心心莫窮。
- 雷巖雷巖，不如歸卧巖之下，吾亦柴桑稅吾駕。
- 明月投人戒暗投，美玉匵藏須待賈。

## 拼音

- lei2 tian2 tian2 ， yu3 ming2 ming2 ， qian1 yan2 wan4 he4 bai2 zhou4 ming2 。
- zhen1 ren2 yan4 zuo4 shen2 bu4 jing1 ， yi2 shun4 bai3 guai4 wu2 liu2 xing2 。
- feng1 xiu1 dian4 zhi3 tian1 yu3 jing4 ， ding3 li4 tiao1 bao1 tan2 xing4 ming4 。
- long2 qian1 hu3 gong3 shi4 mo4 zhi1 ， geng4 shuo1 rong2 ku1 dong4 ren2 ting1 。
- hu2 zi3 jiu3 bu2 zuo4 ， ji4 xian2 yi4 yi3 yi3 。
- du4 de2 heng2 qi4 wu2 er4 ji1 ， di4 mi2 bo1 liu2 ning2 di3 zhi3 。
- shen3 yi1 fu2 shi4 shang4 ， xuan2 zhuan3 ru2 fei1 peng2 。
- si3 sheng1 meng4 die2 cheng2 die2 meng4 ， huo4 fu2 de2 ma3 shi1 ma3 weng1 。
- yang2 qiu2 chui2 diao4 huo4 jian4 yi4 ， bu4 gui1 shou3 yao4 hu1 qu3 feng1 。
- xiang1 xing2 xiang4 bu2 jin4 ， xiang1 xin1 xin1 mo4 qiong2 。
- lei2 yan2 lei2 yan2 ， bu4 ru2 gui1 wo4 yan2 zhi1 xia4 ， wu2 yi4 chai2 sang1 shui4 wu2 jia4 。
- ming2 yue4 tou2 ren2 jie4 an4 tou2 ， mei3 yu4 du2 cang2 xu1 dai4 jia3 。

## 注释

## 译文

## 赏析
