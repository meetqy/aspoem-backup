---
id: yu-de-lin-mao-yan-xing
title: 貓燕行
titlePinyin: mao1 yan4 xing2
titleSlug: mao-yan-xing
author: 俞德鄰
authorPinyin: yu2 de2 lin2
authorSlug: yu-de-lin
dynasty: 宋
dynastyPinyin: song4
dynastySlug: song
tags: []
---

## 正文

- 燕飛畫梁貓越屋，飛走性殊豈相毒。
- 饑貓攫燕欲何爲，燕比他禽况無肉。
- 可憐乳燕未出巢，探頭伺乳聲嘲嘲。
- 母去不歸子饑餓，柔而害物嘻汝貓。
- 汝貓不仁燕何罪，我思里人爲心痗。
- 父逃官逋母繫官，悍吏催錢夜打門。
- 一朝母作溝中瘠，三女一子家四壁。
- 官司株逮尚不休，諸孤駢首爲纍囚。
- 傳聞詔書復逃戶，日夜煢煢望其父。
- 父存父歿竟不知，此冤此苦蘇何時。
- 皇天覆幬均四海，人靈萬物爲物宰。
- 民之無祿天薦瘥，况此微物知奈何。
- 呼童屑米哺乳燕，一夜哀傷淚如綫。

## 拼音

- yan4 fei1 hua4 liang2 mao1 yue4 wu1 ， fei1 zou3 xing4 shu1 qi3 xiang1 du2 。
- ji1 mao1 jue2 yan4 yu4 he2 wei2 ， yan4 bi3 ta1 qin2 kuang4 wu2 rou4 。
- ke3 lian2 ru3 yan4 wei4 chu1 chao2 ， tan4 tou2 si4 ru3 sheng1 chao2 chao2 。
- mu3 qu4 bu4 gui1 zi3 ji1 e4 ， rou2 er2 hai4 wu4 xi1 ru3 mao1 。
- ru3 mao1 bu4 ren2 yan4 he2 zui4 ， wo3 si1 li3 ren2 wei2 xin1 mei4 。
- fu4 tao2 guan1 bu1 mu3 xi4 guan1 ， han4 li4 cui1 qian2 ye4 da3 men2 。
- yi4 zhao1 mu3 zuo4 gou1 zhong1 ji2 ， san1 nü3 yi4 zi3 jia1 si4 bi4 。
- guan1 si0 zhu1 dai3 shang4 bu4 xiu1 ， zhu1 gu1 pian2 shou3 wei2 lei2 qiu2 。
- chuan2 wen2 zhao4 shu1 fu4 tao2 hu4 ， ri4 ye4 qiong2 qiong2 wang4 qi2 fu4 。
- fu4 cun2 fu4 mo4 jing4 bu4 zhi1 ， ci3 yuan1 ci3 ku3 su1 he2 shi2 。
- huang2 tian1 fu4 chou2 jun1 si4 hai3 ， ren2 ling2 wan4 wu4 wei2 wu4 zai3 。
- min2 zhi1 wu2 lu4 tian1 jian4 chai4 ， kuang4 ci3 wei1 wu4 zhi1 nai4 he2 。
- hu1 tong2 xie4 mi3 bu3 ru3 yan4 ， yi2 ye4 ai1 shang1 lei4 ru2 xian4 。

## 注释

## 译文

## 赏析
