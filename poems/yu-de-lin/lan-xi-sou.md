---
id: yu-de-lin-lan-xi-sou
title: 蘭溪叟
titlePinyin: lan2 xi1 sou3
titleSlug: lan-xi-sou
author: 俞德鄰
authorPinyin: yu2 de2 lin2
authorSlug: yu-de-lin
dynasty: 宋
dynastyPinyin: song4
dynastySlug: song
tags: []
---

## 正文

- 戎戎溪市暗，翳翳山雲昏。
- 驚雷趣凍雨，頃刻如翻盆。
- 潦漲蛟蜃作，厓裂魑魅奔。
- 遊子亦惝怳，舍櫂投孤村。
- 及明浮霽色，步入蘭江門。
- 烈風煽劫火，百室一二存。
- 忽逢病羸叟，呻吟行路難。
- 問之苦何疾，滿體催租瘢。
- 千村盡荆杞，何以輸王官。
- 嗟我擇術闇，半生誤儒冠。
- 濟世雖有志，老去徒悲酸。
- 對此重惻怛，凜凜毛生寒。

## 拼音

- rong2 rong2 xi1 shi4 an4 ， yi4 yi4 shan1 yun2 hun1 。
- jing1 lei2 qu4 dong4 yu3 ， qing3 ke4 ru2 fan1 pen2 。
- liao2 zhang3 jiao1 shen4 zuo4 ， ya2 lie4 chi1 mei4 ben1 。
- you2 zi3 yi4 chang3 huang3 ， she4 zhao4 tou2 gu1 cun1 。
- ji2 ming2 fu2 ji4 se4 ， bu4 ru4 lan2 jiang1 men2 。
- lie4 feng1 shan1 jie2 huo3 ， bai3 shi4 yi1 er4 cun2 。
- hu1 feng2 bing4 lei2 sou3 ， shen1 yin2 xing2 lu4 nan2 。
- wen4 zhi1 ku3 he2 ji2 ， man3 ti3 cui1 zu1 ban1 。
- qian1 cun1 jin4 jing1 qi3 ， he2 yi3 shu1 wang2 guan1 。
- jie1 wo3 ze2 shu4 an4 ， ban4 sheng1 wu4 ru2 guan1 。
- ji4 shi4 sui1 you3 zhi4 ， lao3 qu4 tu2 bei1 suan1 。
- dui4 ci3 zhong4 ce4 da2 ， lin3 lin3 mao2 sheng1 han2 。

## 注释

## 译文

## 赏析
