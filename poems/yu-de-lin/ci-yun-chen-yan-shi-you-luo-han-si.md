---
id: yu-de-lin-ci-yun-chen-yan-shi-you-luo-han-si
title: 次韻陳彥實遊羅漢寺
titlePinyin: ci4 yun4 chen2 yan4 shi2 you2 luo2 han4 si4
titleSlug: ci-yun-chen-yan-shi-you-luo-han-si
author: 俞德鄰
authorPinyin: yu2 de2 lin2
authorSlug: yu-de-lin
dynasty: 唐
dynastyPinyin: tang2
dynastySlug: tang
tags: [] 
---

## 正文

- 林泉近城市，而無城市人。
- 携壺散游屧，心境同一春。
- 何必事幽討，辭家入西秦。
- 西秦苦迢遞，勞我金閨身。
- 不如遠公社，醉倒人不嗔。
- 百年電明滅，萬事蠖屈伸。
- 所以古達士，死葬陶者鄰。
- 或者爲甕盎，尚得日飲醇。
- 豈比夷與齊，忍饑以求仁。
- 吾生幸未化，有酒勿厭頻。
- 一杯復一杯，浩歌落梁塵。
- 但問客醉醒，不問疎與親。
- 君看北邙墓，松柏多爲薪。

## 拼音

- lin2 quan2 jin4 cheng2 shi4 ， er2 wu2 cheng2 shi4 ren2 。
- xie2 hu2 san4 you2 xie4 ， xin1 jing4 tong2 yi4 chun1 。
- he2 bi4 shi4 you1 tao3 ， ci2 jia1 ru4 xi1 qin2 。
- xi1 qin2 ku3 tiao2 di4 ， lao2 wo3 jin1 gui1 shen1 。
- bu4 ru2 yuan3 gong1 she4 ， zui4 dao3 ren2 bu4 chen1 。
- bai3 nian2 dian4 ming2 mie4 ， wan4 shi4 huo4 qu1 shen1 。
- suo3 yi3 gu3 da2 shi4 ， si3 zang4 tao2 zhe3 lin2 。
- huo4 zhe3 wei2 weng4 ang4 ， shang4 de2 ri4 yin3 chun2 。
- qi3 bi3 yi2 yu3 qi2 ， ren3 ji1 yi3 qiu2 ren2 。
- wu2 sheng1 xing4 wei4 hua4 ， you3 jiu3 wu4 yan4 bin1 。
- yi4 bei1 fu4 yi4 bei1 ， hao4 ge1 luo4 liang2 chen2 。
- dan4 wen4 ke4 zui4 xing3 ， bu2 wen4 shu1 yu3 qin1 。
- jun1 kan4 bei3 mang2 mu4 ， song1 bai3 duo1 wei2 xin1 。

## 注释

## 译文

## 赏析
