---
id: yu-de-lin-ci-yun-long-ren-fu-zhong-ju-er-shou-qi-yi
title: 次韻龍仁夫種菊二首  其一
titlePinyin: ci4 yun4 long2 ren2 fu1 zhong3 ju2 er4 shou3     qi2 yi1
titleSlug: ci-yun-long-ren-fu-zhong-ju-er-shou-qi-yi
author: 俞德鄰
authorPinyin: yu2 de2 lin2
authorSlug: yu-de-lin
dynasty: 宋
dynastyPinyin: song4
dynastySlug: song
tags: []
---

## 正文

- 憂來感人心，把菊行東籬。
- 悠然南山句，憶此刪後詩。
- 詩亡絕遺響，菊在餘幽姿。
- 麟洲有達士，與菊心相期。
- 左揖隆中老，右揖綿上推。
- 汎此忘憂物，聊以供吾私。
- 真樂未易識，勝事空自知。
- 金風摵摵鳴，金英粲粲垂。
- 我欲從子醉，不羨高陽池。
- 焉知義熙後，此會非今時。

## 拼音

- you1 lai2 gan3 ren2 xin1 ， ba3 ju2 xing2 dong1 li2 。
- you1 ran2 nan2 shan1 ju4 ， yi4 ci3 shan1 hou4 shi1 。
- shi1 wang2 jue2 yi2 xiang3 ， ju2 zai4 yu2 you1 zi1 。
- lin2 zhou1 you3 da2 shi4 ， yu3 ju2 xin1 xiang1 qi1 。
- zuo3 yi1 long2 zhong1 lao3 ， you4 yi1 mian2 shang4 tui1 。
- fan4 ci3 wang4 you1 wu4 ， liao2 yi3 gong4 wu2 si1 。
- zhen1 le4 wei4 yi4 shi2 ， sheng4 shi4 kong1 zi4 zhi1 。
- jin1 feng1 se4 se4 ming2 ， jin1 ying1 can4 can4 chui2 。
- wo3 yu4 cong2 zi3 zui4 ， bu2 xian4 gao1 yang2 chi2 。
- yan1 zhi1 yi4 xi1 hou4 ， ci3 hui4 fei1 jin1 shi2 。

## 注释

## 译文

## 赏析
