---
id: yu-de-lin-wu-jun-zhai-qian-huai
title: 吳郡齋遣懷
titlePinyin: wu2 jun4 zhai1 qian3 huai2
titleSlug: wu-jun-zhai-qian-huai
author: 俞德鄰
authorPinyin: yu2 de2 lin2
authorSlug: yu-de-lin
dynasty: 宋
dynastyPinyin: song4
dynastySlug: song
tags: []
---

## 正文

- 齋居苦無悰，散屧步芳圃。
- 花柳度暖風，莓苔滋宿雨。
- 疊嶂隠簷牙，幽禽哢林莽。
- 池光瓦蔽虧，日氣石吞吐。
- 迥眺覿層城，狂歌隘天宇。
- 倏歡景已流，俄思愁復聚。
- 楚奏鍾儀悲，越吟莊舄苦。
- 人情異窮達，土思渺今古。
- 信美非吾鄉，歸心屬蘭杜。

## 拼音

- zhai1 ju1 ku3 wu2 cong2 ， san4 xie4 bu4 fang1 pu3 。
- hua1 liu3 du4 nuan3 feng1 ， mei2 tai2 zi1 su4 yu3 。
- die2 zhang4 yin3 yan2 ya2 ， you1 qin2 long4 lin2 mang3 。
- chi2 guang1 wa3 bi4 kui1 ， ri4 qi4 shi2 tun1 tu3 。
- jiong3 tiao4 di2 ceng2 cheng2 ， kuang2 ge1 ai4 tian1 yu3 。
- shu1 huan1 jing3 yi3 liu2 ， e2 si1 chou2 fu4 ju4 。
- chu3 zou4 zhong1 yi2 bei1 ， yue4 yin2 zhuang1 xi4 ku3 。
- ren2 qing2 yi4 qiong2 da2 ， tu3 si1 miao3 jin1 gu3 。
- xin4 mei3 fei1 wu2 xiang1 ， gui1 xin1 shu3 lan2 du4 。

## 注释

## 译文

## 赏析
