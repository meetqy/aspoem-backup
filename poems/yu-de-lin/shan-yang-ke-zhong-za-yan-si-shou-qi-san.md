---
id: yu-de-lin-shan-yang-ke-zhong-za-yan-si-shou-qi-san
title: 山陽客中雜言四首  其三
titlePinyin: shan1 yang2 ke4 zhong1 za2 yan2 si4 shou3     qi2 san1
titleSlug: shan-yang-ke-zhong-za-yan-si-shou-qi-san
author: 俞德鄰
authorPinyin: yu2 de2 lin2
authorSlug: yu-de-lin
dynasty: 唐
dynastyPinyin: tang2
dynastySlug: tang
tags: [] 
---

## 正文

- 衰年逢世變，人事如蟣蝨。
- 憂端常澒洞，頭垢不暇櫛。
- 檣烏終歲飛，况復無寧日。
- 方春暫返櫂，浹辰卧蓬蓽。
- 天風倏吹衣，輕易復一出。
- 旅巢乏安枝，如意十不一。
- 七秩能幾何，日月過箭疾。
- 夜深不成眠，吟蟲助唧唧。

## 拼音

- shuai1 nian2 feng2 shi4 bian4 ， ren2 shi4 ru2 ji3 shi1 。
- you1 duan1 chang2 hong4 dong4 ， tou2 gou4 bu4 xia2 zhi4 。
- qiang2 wu1 zhong1 sui4 fei1 ， kuang4 fu4 wu2 ning2 ri4 。
- fang1 chun1 zan4 fan3 zhao4 ， jia1 chen2 wo4 peng2 bi4 。
- tian1 feng1 shu1 chui1 yi1 ， qing1 yi4 fu4 yi4 chu1 。
- lü3 chao2 fa2 an1 zhi1 ， ru2 yi4 shi2 bu4 yi1 。
- qi1 zhi4 neng2 ji1 he2 ， ri4 yue4 guo4 jian4 ji2 。
- ye4 shen1 bu4 cheng2 mian2 ， yin2 chong2 zhu4 ji1 ji1 。

## 注释

## 译文

## 赏析
