---
id: yu-de-lin-bo-gu-ci
title: 鵓鴣詞
titlePinyin: bo2 gu1 ci2
titleSlug: bo-gu-ci
author: 俞德鄰
authorPinyin: yu2 de2 lin2
authorSlug: yu-de-lin
dynasty: 宋
dynastyPinyin: song4
dynastySlug: song
tags: []
---

## 正文

- 鵓鴣鵓鴣，爾拙無伍。
- 朝飛何從來，暮宿何處所。
- 飲啄不自營，日日呱呱叫春雨。
- 沙場鬼哭天沈陰，澤國夔魈夜相語。
- 一聲兩聲雲冥冥，三聲四聲水建瓴。
- 十聲百聲大雨車軸下，千聲萬聲江翻海漲鼇宮傾。
- 羲和推車不敢出，鮫人畏濕綃機停。
- 淤泥三尺百賈卧，十家一二炊煙青。
- 鵓鴣鵓鴣喚雨又不已，教爾閉觜不閉觜。
- 再拜拜天公，箋詞小心風。
- 雨師屏翳，雲師豐隆。
- 鵓鴣爾何物，盜天之柄裒頑凶。
- 天晴呼婦雨逐婦，寄巢生子隨西東。
- 願天敕后羿，挾矢操强弓。
- 射逐九州外，勿使孳尾添雌雄。
- 天關九重暗氛霧，鵓鴣飛來復飛去。
- 黔黎𫙺𫙺生魚頭，鵓鴣猶自鳴不休。
- 重爲告曰，鵓鴣鵓鴣，爾形甚眇，爾聲孔悲。
- 爾鳴不止，爾心何爲。
- 伊昔黄帝作，鳳凰巢阿閣。
- 此時無爾鳴，五風十雨天下樂。
- 又聞有虞氏，韶成鳳凰至。
- 此時無爾鳴，風雨弗迷天下治。
- 爾今雖彊顔，不如闔口歸深山。
- 山深樹密百鳥閒，落花流水聲潺潺。
- 秋分春分任爾化，何用對雨鳴間關。
- 爾今不肯去，吾亦能爾恕。
- 長安挾彈多少年，勸爾藏頭莫相遇。

## 拼音

- bo2 gu1 bo2 gu1 ， er3 zhuo1 wu2 wu3 。
- chao2 fei1 he2 cong2 lai2 ， mu4 su4 he2 chu3 suo3 。
- yin3 zhuo2 bu2 zi4 ying2 ， ri4 ri4 gua1 gua1 jiao4 chun1 yu3 。
- sha1 chang3 gui3 ku1 tian1 shen3 yin1 ， ze2 guo2 kui2 xiao1 ye4 xiang1 yu3 。
- yi4 sheng1 liang3 sheng1 yun2 ming2 ming2 ， san1 sheng1 si4 sheng1 shui3 jian4 ling2 。
- shi2 sheng1 bai3 sheng1 da4 yu3 ju1 zhou2 xia4 ， qian1 sheng1 wan4 sheng1 jiang1 fan1 hai3 zhang3 ao2 gong1 qing1 。
- xi1 he2 tui1 ju1 bu4 gan3 chu1 ， jiao1 ren2 wei4 shi1 xiao1 ji1 ting2 。
- yu1 ni2 san1 chi3 bai3 jia3 wo4 ， shi2 jia1 yi1 er4 chui1 yan1 qing1 。
- bo2 gu1 bo2 gu1 huan4 yu3 you4 bu4 yi3 ， jiao4 er3 bi4 zi1 bu2 bi4 zi1 。
- zai4 bai2 bai2 tian1 gong1 ， jian1 ci2 xiao3 xin1 feng1 。
- yu3 shi1 ping2 yi4 ， yun2 shi1 feng1 long2 。
- bo2 gu1 er3 he2 wu4 ， dao4 tian1 zhi1 bing3 pou2 wan2 xiong1 。
- tian1 qing2 hu1 fu4 yu3 zhu2 fu4 ， ji4 chao2 sheng1 zi3 sui2 xi1 dong1 。
- yuan4 tian1 chi4 hou4 yi4 ， xie2 shi3 cao1 qiang2 gong1 。
- she4 zhu2 jiu3 zhou1 wai4 ， wu4 shi3 zi1 wei3 tian1 ci2 xiong2 。
- tian1 guan1 jiu3 chong2 an4 fen1 wu4 ， bo2 gu1 fei1 lai2 fu4 fei1 qu4 。
- qian2 li2 𫙺𫙺 sheng1 yu2 tou2 ， bo2 gu1 you2 zi4 ming2 bu4 xiu1 。
- zhong4 wei2 gao4 yue1 ， bo2 gu1 bo2 gu1 ， er3 xing2 shen4 miao3 ， er3 sheng1 kong3 bei1 。
- er3 ming2 bu4 zhi3 ， er3 xin1 he2 wei2 。
- yi1 xi1 huang2 di4 zuo4 ， feng4 huang2 chao2 a1 ge2 。
- ci3 shi2 wu2 er3 ming2 ， wu3 feng1 shi2 yu3 tian1 xia4 le4 。
- you4 wen2 you3 yu2 shi4 ， shao2 cheng2 feng4 huang2 zhi4 。
- ci3 shi2 wu2 er3 ming2 ， feng1 yu3 fu2 mi2 tian1 xia4 zhi4 。
- er3 jin1 sui1 qiang2 yan2 ， bu4 ru2 he2 kou3 gui1 shen1 shan1 。
- shan1 shen1 shu4 mi4 bai3 niao3 xian2 ， luo4 hua1 liu2 shui3 sheng1 chan2 chan2 。
- qiu1 fen1 chun1 fen1 ren4 er3 hua4 ， he2 yong4 dui4 yu3 ming2 jian4 guan1 。
- er3 jin1 bu4 ken3 qu4 ， wu2 yi4 neng2 er3 shu4 。
- chang2 an1 xie2 dan4 duo1 shao3 nian2 ， quan4 er3 cang2 tou2 mo4 xiang1 yu4 。

## 注释

## 译文

## 赏析
