---
id: lu-ying-xian-yan-si-pu-bu-ji-shi-ji-shang-mi-shu-bao-jian-shi-lang-qi-xiong-li-bu-li-shi-...-shi-si-yun
title: 仙岩四瀑布即事寄上秘書包監侍郎七兄吏部李侍…十四韻
titlePinyin: xian1 yan2 si4 pu4 bu4 ji2 shi4 ji4 shang4 mi4 shu1 bao1 jian1 shi4 lang2 qi1 xiong1 li4 bu4 li3 shi4 … shi2 si4 yun4
titleSlug: xian-yan-si-pu-bu-ji-shi-ji-shang-mi-shu-bao-jian-shi-lang-qi-xiong-li-bu-li-shi-...-shi-si-yun
author: 路應
authorPinyin: lu4 ying1
authorSlug: lu-ying
dynasty: 唐
dynastyPinyin: tang2
dynastySlug: tang
tags: []
---

## 正文

- 絕境久蒙蔽，芟蘿方迨茲。樵蘇尚未及，冠冕誰能知。
- 緣崖開徑小，架木度空危。水激千雷發，珠聯萬貫垂。
- 陰晴狀非一，昏旦勢多奇。井識軒轅跡，壇餘漢武基。
- 猿聲響深洞，岩影倒澄池。想像虯龍去，依稀羽客隨。
- 玩奇目豈倦，尋異神忘疲。幹雲松作蓋，積翠薜成帷。
- 含意攀丹桂，凝情顧紫芝。芸香藹芳氣，冰鏡徹圓規。
- 胥念滄波遠，徒懷魏闕期。征黃應計日，莫鄙北山移。

## 拼音

- jue2 jing4 jiu3 meng2 bi4 ， shan1 luo2 fang1 dai4 zi1 。 qiao2 su1 shang4 wei4 ji2 ， guan1 mian3 shui2 neng2 zhi1 。
- yuan2 ya2 kai1 jing4 xiao3 ， jia4 mu4 du4 kong1 wei1 。 shui3 ji1 qian1 lei2 fa1 ， zhu1 lian2 wan4 guan4 chui2 。
- yin1 qing2 zhuang4 fei1 yi1 ， hun1 dan4 shi4 duo1 qi2 。 jing3 shi2 xuan1 yuan2 ji4 ， tan2 yu2 han4 wu3 ji1 。
- yuan2 sheng1 xiang3 shen1 dong4 ， yan2 ying3 dao3 cheng2 chi2 。 xiang3 xiang4 qiu2 long2 qu4 ， yi1 xi1 yu3 ke4 sui2 。
- wan2 qi2 mu4 qi3 juan4 ， xun2 yi4 shen2 wang4 pi2 。 gan4 yun2 song1 zuo4 gai4 ， ji1 cui4 bi4 cheng2 wei2 。
- han2 yi4 pan1 dan1 gui4 ， ning2 qing2 gu4 zi3 zhi1 。 yun2 xiang1 ai3 fang1 qi4 ， bing1 jing4 che4 yuan2 gui1 。
- xu1 nian4 cang1 bo1 yuan3 ， tu2 huai2 wei4 que4 qi1 。 zheng1 huang2 ying1 ji4 ri4 ， mo4 bi3 bei3 shan1 yi2 。

## 注释

## 译文

## 赏析
