---
id: li-liu-qian-song-tai-shi-fu-chu-guan
title: 送臺石甫出關
titlePinyin: song4 tai2 shi2 fu3 chu1 guan1
titleSlug: song-tai-shi-fu-chu-guan
author: 李流謙
authorPinyin: li3 liu2 qian1
authorSlug: li-liu-qian
dynasty: 宋
dynastyPinyin: song4
dynastySlug: song
tags: []
---

## 正文

- 臺君少年時，盛氣不可蓋。
- 冀北駒墮地，過都如歷塊。
- 未說兩石弓，談詩亦堅對。
- 十年憂患繞，玄螭伏淺瀨。
- 寶劍夜韜光，蒼鷹秋折翅。
- 飄風詎終朝，否極理則泰。
- 秋高氣益肅，匹馬指絕塞。
- 酒闌奮袂起，曉色風雨晦。
- 關頭飛將軍，久矣側席待。
- 解鞍握手語，意合琥珀芥。
- 去去未可知，建侯萬里外。
- 兩耳熟高名，邇方揖英槩。
- 頗知倜儻士，別意殊憒憒。
- 贈行敢他言，忠義福所介。

## 拼音

- tai2 jun1 shao4 nian2 shi2 ， sheng4 qi4 bu4 ke3 gai4 。
- ji4 bei3 ju1 duo4 di4 ， guo4 dou1 ru2 li4 kuai4 。
- wei4 shuo1 liang3 shi2 gong1 ， tan2 shi1 yi4 jian1 dui4 。
- shi2 nian2 you1 huan4 rao4 ， xuan2 chi1 fu2 qian3 lai4 。
- bao3 jian4 ye4 tao1 guang1 ， cang1 ying1 qiu1 zhe2 chi4 。
- piao1 feng1 ju4 zhong1 chao2 ， fou3 ji2 li3 ze2 tai4 。
- qiu1 gao1 qi4 yi4 su4 ， pi3 ma3 zhi3 jue2 sai1 。
- jiu3 lan2 fen4 mei4 qi3 ， xiao3 se4 feng1 yu3 hui4 。
- guan1 tou2 fei1 jiang1 jun1 ， jiu3 yi3 ce4 xi2 dai4 。
- jie3 an1 wo4 shou3 yu3 ， yi4 he2 hu3 po4 jie4 。
- qu4 qu4 wei4 ke3 zhi1 ， jian4 hou2 wan4 li3 wai4 。
- liang3 er3 shu2 gao1 ming2 ， er3 fang1 yi1 ying1 gai4 。
- po1 zhi1 ti4 tang3 shi4 ， bie2 yi4 shu1 kui4 kui4 。
- zeng4 xing2 gan3 ta1 yan2 ， zhong1 yi4 fu2 suo3 jie4 。

## 注释

## 译文

## 赏析
