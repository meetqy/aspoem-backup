---
id: li-liu-qian-song-he-zi-ying-shao-qing-fu-zhao
title: 送何子應少卿赴召
titlePinyin: song4 he2 zi3 ying1 shao3 qing1 fu4 zhao4
titleSlug: song-he-zi-ying-shao-qing-fu-zhao
author: 李流謙
authorPinyin: li3 liu2 qian1
authorSlug: li-liu-qian
dynasty: 宋
dynastyPinyin: song4
dynastySlug: song
tags: []
---

## 正文

- 持竿野叟踏帝腹，太史占星驚變色。
- 白衣山人侍黄衣，軍中指點相嘆息。
- 雲龍契遇固疇曩，千載一合非人力。
- 羊裘眠沙竟何補，坐視生民自肥瘠。
- 功成乞身香案前，歸侶松喬未爲失。
- 我公學傳無盡翁，束髮英名撼區域。
- 杲日潛光衆未覩，公獨扶輪上霄極。
- 此時際會如二子，鼎鉉鈞衡本公物。
- 若爲流落四十年，豈厭蓬壺薄瀛渤。
- 龍飛天子第一載，收召耆俊誠汲汲。
- 遥知問膳大明宮，論士到公先指屈。
- 追鋒一日來劍外，破浪帆開矢離括。
- 朝廷未漆月支首，抱戈虎旅衣生虱。
- 嫠不卹緯憂宗周，寧有裙襦能念國。
- 堂堂甲兵滿胸臆，可無奇謀寬旰食。
- 我故人子得深知，平生一鏃未破鏑。
- 欲隨公去邈楚越，恨不身邊插雙翮。
- 叔孫區區進大猾，謬謂書生用奚益。
- 古來萬里知戎情，何必縵胡半縫掖。
- 願公入對明光宮，西南豪俊手推出。
- 我非其人敢觖望，市駿千金先市骨。

## 拼音

- chi2 gan1 ye3 sou3 ta4 di4 fu4 ， tai4 shi3 zhan1 xing1 jing1 bian4 se4 。
- bai2 yi1 shan1 ren2 shi4 huang2 yi1 ， jun1 zhong1 zhi3 dian3 xiang1 tan4 xi1 。
- yun2 long2 qi4 yu4 gu4 chou2 nang3 ， qian1 zai4 yi4 he2 fei1 ren2 li4 。
- yang2 qiu2 mian2 sha1 jing4 he2 bu3 ， zuo4 shi4 sheng1 min2 zi4 fei2 ji2 。
- gong1 cheng2 qi3 shen1 xiang1 an4 qian2 ， gui1 lü3 song1 qiao2 wei4 wei2 shi1 。
- wo3 gong1 xue2 chuan2 wu2 jin4 weng1 ， shu4 fa4 ying1 ming2 han4 qu1 yu4 。
- gao3 ri4 qian2 guang1 zhong4 wei4 du3 ， gong1 du2 fu2 lun2 shang4 xiao1 ji2 。
- ci3 shi2 ji4 hui4 ru2 er4 zi3 ， ding3 xuan4 jun1 heng2 ben3 gong1 wu4 。
- ruo4 wei2 liu2 luo4 si4 shi2 nian2 ， qi3 yan4 peng2 hu2 bao2 ying2 bo2 。
- long2 fei1 tian1 zi3 di4 yi1 zai4 ， shou1 zhao4 qi2 jun4 cheng2 ji2 ji2 。
- yao2 zhi1 wen4 shan4 da4 ming2 gong1 ， lun4 shi4 dao4 gong1 xian1 zhi3 qu1 。
- zhui1 feng1 yi2 ri4 lai2 jian4 wai4 ， po4 lang4 fan1 kai1 shi3 li2 kuo4 。
- chao2 ting2 wei4 qi1 yue4 zhi1 shou3 ， bao4 ge1 hu3 lü3 yi1 sheng1 shi1 。
- li2 bu2 xu4 wei3 you1 zong1 zhou1 ， ning2 you3 qun2 ru2 neng2 nian4 guo2 。
- tang2 tang2 jia3 bing1 man3 xiong1 yi4 ， ke3 wu2 qi2 mou2 kuan1 gan4 shi2 。
- wo3 gu4 ren2 zi3 de2 shen1 zhi1 ， ping2 sheng1 yi4 zu2 wei4 po4 di2 。
- yu4 sui2 gong1 qu4 miao3 chu3 yue4 ， hen4 bu4 shen1 bian1 cha1 shuang1 he2 。
- shu1 sun1 qu1 qu1 jin4 da4 hua2 ， miu4 wei4 shu1 sheng1 yong4 xi1 yi4 。
- gu3 lai2 wan4 li3 zhi1 rong2 qing2 ， he2 bi4 man4 hu2 ban4 feng2 ye4 。
- yuan4 gong1 ru4 dui4 ming2 guang1 gong1 ， xi1 nan2 hao2 jun4 shou3 tui1 chu1 。
- wo3 fei1 qi2 ren2 gan3 jue2 wang4 ， shi4 jun4 qian1 jin1 xian1 shi4 gu3 。

## 注释

## 译文

## 赏析
