---
id: li-liu-qian-gou-long-yuan-ying-yi-shi-song-wang-zi-you-cong-qiao-mian-zhu-zhi-zhao-yu-duo-jian-ji-ci-yun-feng-chou
title: 勾龍元應以詩送王子友從譙綿竹之招語多見及次韻奉酬
titlePinyin: gou1 long2 yuan2 ying1 yi3 shi1 song4 wang2 zi3 you3 cong2 qiao2 mian2 zhu2 zhi1 zhao1 yu3 duo1 jian4 ji2 ci4 yun4 feng4 chou2
titleSlug: gou-long-yuan-ying-yi-shi-song-wang-zi-you-cong-qiao-mian-zhu-zhi-zhao-yu-duo-jian-ji-ci-yun-feng-chou
author: 李流謙
authorPinyin: li3 liu2 qian1
authorSlug: li-liu-qian
dynasty: 宋
dynastyPinyin: song4
dynastySlug: song
tags: []
---

## 正文

- 取友須四方，不去誰汝縶。
- 君慙棧豆戀，自了非駿骨。
- 王郎惠然來，車從暖寒寂。
- 鸞鵠照清泚，餘子可廝役。
- 手把一紙書，髯兄我重客。
- 白虹貫襟袖，新詩玉剖石。
- 女須翁絕憐，茂苑蘭所宅。
- 殷勤記君意，倚頼耕寸筆。
- 一朝存沒異，悵恨頭欲白。
- 慰眼君自足，有兒况英物。
- 盤谷宗斯文，向來指正脈。
- 遺藁敬相授，補亡綴離析。
- 此翁不可見，此婿未易得。

## 拼音

- qu3 you3 xu1 si4 fang1 ， bu2 qu4 shui2 ru3 zhi2 。
- jun1 can2 zhan4 dou4 lian4 ， zi4 le0 fei1 jun4 gu3 。
- wang2 lang2 hui4 ran2 lai2 ， ju1 cong2 nuan3 han2 ji4 。
- luan2 hu2 zhao4 qing1 ci3 ， yu2 zi3 ke3 si1 yi4 。
- shou3 ba3 yi4 zhi3 shu1 ， ran2 xiong1 wo3 zhong4 ke4 。
- bai2 hong2 guan4 jin1 xiu4 ， xin1 shi1 yu4 pou1 shi2 。
- nü3 xu1 weng1 jue2 lian2 ， mao4 yuan4 lan2 suo3 zhai2 。
- yin1 qin2 ji4 jun1 yi4 ， yi3 lai4 geng1 cun4 bi3 。
- yi4 zhao1 cun2 mei2 yi4 ， chang4 hen4 tou2 yu4 bai2 。
- wei4 yan3 jun1 zi4 zu2 ， you3 er2 kuang4 ying1 wu4 。
- pan2 gu3 zong1 si1 wen2 ， xiang4 lai2 zhi3 zheng4 mai4 。
- yi2 gao3 jing4 xiang1 shou4 ， bu3 wang2 zhui4 li2 xi1 。
- ci3 weng1 bu4 ke3 jian4 ， ci3 xu4 wei4 yi4 de2 。

## 注释

## 译文

## 赏析
