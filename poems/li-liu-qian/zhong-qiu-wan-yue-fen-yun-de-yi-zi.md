---
id: li-liu-qian-zhong-qiu-wan-yue-fen-yun-de-yi-zi
title: 中秋翫月分韻得一字
titlePinyin: zhong1 qiu1 wan2 yue4 fen1 yun4 de2 yi2 zi4
titleSlug: zhong-qiu-wan-yue-fen-yun-de-yi-zi
author: 李流謙
authorPinyin: li3 liu2 qian1
authorSlug: li-liu-qian
dynasty: 宋
dynastyPinyin: song4
dynastySlug: song
tags: []
---

## 正文

- 向來高樓月，人境居第一。
- 天福不得再，天意亦叵測。
- 濁河幸一澄，威鳳乃屢出。
- 過日惜清玩，草具成勝集。
- 共詠昔年詩，仍是昔年客。
- 酒闌感存沒，悲歡異今昔。
- 懷我盤谷翁，蘂宮此何夕。
- 仰瞻雲漢章，正恐翁手緝。
- 躡雲侍琅輿，頗恨無此骨。
- 拭淚罷清酌，覽鏡有華髮。

## 拼音

- xiang4 lai2 gao1 lou2 yue4 ， ren2 jing4 ju1 di4 yi1 。
- tian1 fu2 bu4 de2 zai4 ， tian1 yi4 yi4 po3 ce4 。
- zhuo2 he2 xing4 yi4 cheng2 ， wei1 feng4 nai3 lü3 chu1 。
- guo4 ri4 xi1 qing1 wan2 ， cao3 ju4 cheng2 sheng4 ji2 。
- gong4 yong3 xi1 nian2 shi1 ， reng2 shi4 xi1 nian2 ke4 。
- jiu3 lan2 gan3 cun2 mei2 ， bei1 huan1 yi4 jin1 xi1 。
- huai2 wo3 pan2 gu3 weng1 ， rui3 gong1 ci3 he2 xi1 。
- yang3 zhan1 yun2 han4 zhang1 ， zheng4 kong3 weng1 shou3 ji2 。
- nie4 yun2 shi4 lang2 yu2 ， po1 hen4 wu2 ci3 gu3 。
- shi4 lei4 ba4 qing1 zhuo2 ， lan3 jing4 you3 hua2 fa4 。

## 注释

## 译文

## 赏析
