---
id: li-liu-qian-yu-jiu-fu-zhu-yu-qi-xiao-qi-qu-bi-guo-lin-qiong-meng-li-zhang-fen-hui-bing-fu-yi-shi-ci-qi-yun-yi-zi-jing
title: 予舊服朮迂其效棄去比過臨邛蒙李丈分惠并副以詩次其韻以自警
titlePinyin: yu3 jiu4 fu2 zhu2 yu1 qi2 xiao4 qi4 qu4 bi3 guo4 lin2 qiong2 meng2 li3 zhang4 fen1 hui4 bing4 fu4 yi3 shi1 ci4 qi2 yun4 yi3 zi4 jing3
titleSlug: yu-jiu-fu-zhu-yu-qi-xiao-qi-qu-bi-guo-lin-qiong-meng-li-zhang-fen-hui-bing-fu-yi-shi-ci-qi-yun-yi-zi-jing
author: 李流謙
authorPinyin: li3 liu2 qian1
authorSlug: li-liu-qian
dynasty: 宋
dynastyPinyin: song4
dynastySlug: song
tags: []
---

## 正文

- 是身如芭蕉，敢保金石固。
- 得生况尪陋，愧彼碩且武。
- 百萬護一喘，人自疑竊斧。
- 靈根著異效，嘗資一溉助。
- 苦邀旦夕驗，棄去悔昔誤。
- 那知百破衣，豈易一線補。
- 滄溟稱微溜，九仞亦拳土。
- 見彈思炙美，拊手鴞未許。
- 九州作秦鼎，萬生入燖煮。
- 赫然一炊頃，衆忿久已貯。
- 碑方嶧山夸，骨作驪山腐。
- 初心欲速耳，竟不守門戶。
- 吾宗活人手，一諾輕季布。
- 緘詩遣分送，愛我骨肉似。
- 恐爲石髓凝，亦防山鬼妬。
- 汲汲事服餌，長謠記所自。
- 願求必世仁，借秦諭其故。
- 解牛得養生，持問子莊子。

## 拼音

- shi4 shen1 ru2 ba1 jiao1 ， gan3 bao3 jin1 shi2 gu4 。
- de2 sheng1 kuang4 wang1 lou4 ， kui4 bi3 shuo4 qie3 wu3 。
- bai3 wan4 hu4 yi4 chuan3 ， ren2 zi4 yi2 qie4 fu3 。
- ling2 gen1 zhu4 yi4 xiao4 ， chang2 zi1 yi2 gai4 zhu4 。
- ku3 yao1 dan4 xi1 yan4 ， qi4 qu4 hui3 xi1 wu4 。
- na4 zhi1 bai3 po4 yi1 ， qi3 yi4 yi2 xian4 bu3 。
- cang1 ming2 cheng1 wei1 liu1 ， jiu3 ren4 yi4 quan2 tu3 。
- jian4 dan4 si1 zhi4 mei3 ， fu3 shou3 xiao1 wei4 xu1 。
- jiu3 zhou1 zuo4 qin2 ding3 ， wan4 sheng1 ru4 xun2 zhu3 。
- he4 ran2 yi4 chui1 qing3 ， zhong4 fen4 jiu3 yi3 zhu4 。
- bei1 fang1 yi4 shan1 kua1 ， gu3 zuo4 li2 shan1 fu3 。
- chu1 xin1 yu4 su4 er3 ， jing4 bu4 shou3 men2 hu4 。
- wu2 zong1 huo2 ren2 shou3 ， yi2 nuo4 qing1 ji4 bu4 。
- jian1 shi1 qian3 fen1 song4 ， ai4 wo3 gu3 rou4 si4 。
- kong3 wei2 shi2 sui3 ning2 ， yi4 fang2 shan1 gui3 du4 。
- ji2 ji2 shi4 fu2 er3 ， chang2 yao2 ji4 suo3 zi4 。
- yuan4 qiu2 bi4 shi4 ren2 ， jie4 qin2 yu4 qi2 gu4 。
- jie3 niu2 de2 yang3 sheng1 ， chi2 wen4 zi3 zhuang1 zi3 。

## 注释

## 译文

## 赏析
