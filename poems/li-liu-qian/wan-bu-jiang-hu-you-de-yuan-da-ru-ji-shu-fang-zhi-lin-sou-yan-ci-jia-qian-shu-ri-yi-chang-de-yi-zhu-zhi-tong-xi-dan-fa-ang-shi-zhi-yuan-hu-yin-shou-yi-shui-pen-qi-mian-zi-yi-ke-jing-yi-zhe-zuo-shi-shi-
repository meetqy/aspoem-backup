---
id: li-liu-qian-wan-bu-jiang-hu-you-de-yuan-da-ru-ji-shu-fang-zhi-lin-sou-yan-ci-jia-qian-shu-ri-yi-chang-de-yi-zhu-zhi-tong-xi-dan-fa-ang-shi-zhi-yuan-hu-yin-shou-yi-shui-pen-qi-mian-zi-yi-ke-jing-yi-zhe-zuo-shi-shi-yi-wei-hao-sha-zhe-zhi-jie
title: 晚步江滸有得黿大如箕贖放之鄰叟言此家前數日已嘗得一煮之通夕旦發盎視之黿忽引首以水噴其面茲亦可驚異者作是詩以爲好殺者之戒
titlePinyin: wan3 bu4 jiang1 hu3 you3 de2 yuan2 da4 ru2 ji1 shu2 fang4 zhi1 lin2 sou3 yan2 ci3 jia1 qian2 shu4 ri4 yi3 chang2 de2 yi4 zhu3 zhi1 tong1 xi1 dan4 fa1 ang4 shi4 zhi1 yuan2 hu1 yin3 shou3 yi3 shui3 pen1 qi2 mian4 zi1 yi4 ke3 jing1 yi4 zhe3 zuo4 shi4 shi1 yi3 wei2 hao3 sha1 zhe3 zhi1 jie4
titleSlug: wan-bu-jiang-hu-you-de-yuan-da-ru-ji-shu-fang-zhi-lin-sou-yan-ci-jia-qian-shu-ri-yi-chang-de-yi-zhu-zhi-tong-xi-dan-fa-ang-shi-zhi-yuan-hu-yin-shou-yi-shui-pen-qi-mian-zi-yi-ke-jing-yi-zhe-zuo-shi-shi-yi-wei-hao-sha-zhe-zhi-jie
author: 李流謙
authorPinyin: li3 liu2 qian1
authorSlug: li-liu-qian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 卷帆江臯日西斜，散步聊縱腰脚麻。
- 有黿如箕誰所得，繩貫四足尚喘呀。
- 偶然相值不忍去，倚杖却立空咨嗟。
- 客囊雖云甚羞澀，數金何惜死可賒。
- 破筐解縛置池上，初猶不動如磔蛙。
- 舟人共觀各呼舞，稍稍有力能爬沙。
- 須臾一躍不復覩，去侶蛟鱷朋魚蝦。
- 隣翁又傳可愕事，宜誌簡牘懲凶邪。
- 近嘗得一付湯鼎，通夕爛煮勞薪葭。
- 黎明發盎欲下箸，以水噴面摇其牙。
- 此言聽者驚自倒，小人不戒愚何加。
- 我今贖放豈爲德，逡巡得脫汝幸耶。
- 不須叩門問長史，無用染指嗔子家。
- 祝黿好去勿浪出，水有網罟陸有罝。
- 作詩快讀不能寐，展轉屢見燈生花。

## 拼音

- juan4 fan1 jiang1 gao1 ri4 xi1 xie2 ， san4 bu4 liao2 zong4 yao1 jiao3 ma2 。
- you3 yuan2 ru2 ji1 shui2 suo3 de2 ， sheng2 guan4 si4 zu2 shang4 chuan3 ya0 。
- ou3 ran2 xiang1 zhi2 bu4 ren3 qu4 ， yi3 zhang4 que4 li4 kong1 zi1 jie1 。
- ke4 nang2 sui1 yun2 shen4 xiu1 se4 ， shu4 jin1 he2 xi1 si3 ke3 she1 。
- po4 kuang1 jie3 fu4 zhi4 chi2 shang4 ， chu1 you2 bu2 dong4 ru2 zhe2 wa1 。
- zhou1 ren2 gong4 guan1 ge4 hu1 wu3 ， shao1 shao1 you3 li4 neng2 pa2 sha1 。
- xu1 yu2 yi2 yue4 bu2 fu4 du3 ， qu4 lü3 jiao1 e4 peng2 yu2 xia1 。
- lin2 weng1 you4 chuan2 ke3 e4 shi4 ， yi2 zhi4 jian3 du2 cheng2 xiong1 xie2 。
- jin4 chang2 de2 yi2 fu4 tang1 ding3 ， tong1 xi1 lan4 zhu3 lao2 xin1 jia1 。
- li2 ming2 fa1 ang4 yu4 xia4 zhu4 ， yi3 shui3 pen1 mian4 yao2 qi2 ya2 。
- ci3 yan2 ting1 zhe3 jing1 zi4 dao3 ， xiao3 ren2 bu2 jie4 yu2 he2 jia1 。
- wo3 jin1 shu2 fang4 qi3 wei2 de2 ， qun1 xun2 de2 tuo1 ru3 xing4 ye1 。
- bu4 xu1 kou4 men2 wen4 chang2 shi3 ， wu2 yong4 ran3 zhi3 chen1 zi3 jia1 。
- zhu4 yuan2 hao3 qu4 wu4 lang4 chu1 ， shui3 you3 wang3 gu3 lu4 you3 ju1 。
- zuo4 shi1 kuai4 du2 bu4 neng2 mei4 ， zhan3 zhuan3 lü3 jian4 deng1 sheng1 hua1 。

## 注释

## 译文

## 赏析
