---
id: li-liu-qian-zi-li-wu-hu-duo-zu-feng-shi-ri-zao-ci-yan-cha-feng-shun-ji-jia-fan-yi-xing-ji-er-shao-shi-luo-fan-zhi-ban-wan-ci-lei-kou-zhou-ren-yi-tan-feng-xun-mu-bu-de-bo-ji-wei
title: 自離蕪湖多阻風是日早次鴈汊風順亟駕帆以行既而稍駛落帆之半晚次雷口舟人以貪風曛暮不得泊幾危
titlePinyin: zi4 li2 wu2 hu2 duo1 zu3 feng1 shi4 ri4 zao3 ci4 yan4 cha4 feng1 shun4 ji2 jia4 fan1 yi3 xing2 ji4 er2 shao1 shi3 luo4 fan1 zhi1 ban4 wan3 ci4 lei2 kou3 zhou1 ren2 yi3 tan1 feng1 xun1 mu4 bu4 de2 bo2 ji1 wei1
titleSlug: zi-li-wu-hu-duo-zu-feng-shi-ri-zao-ci-yan-cha-feng-shun-ji-jia-fan-yi-xing-ji-er-shao-shi-luo-fan-zhi-ban-wan-ci-lei-kou-zhou-ren-yi-tan-feng-xun-mu-bu-de-bo-ji-wei
author: 李流謙
authorPinyin: li3 liu2 qian1
authorSlug: li-liu-qian
dynasty: 宋
dynastyPinyin: song4
dynastySlug: song
tags: []
---

## 正文

- 九牛可倒曳，兼旬逆風裏。
- 老來硯筆衰，文思每如此。
- 篙兒疲晚牽，赤日汗流趾。
- 峻阪有疾圓，禿羽無縱矢。
- 朝來日初亮，旗脚忽西指。
- 豎帆沸羣呼，劈浪輕一葦。
- 路經百家村，鷄豚不敢市。
- 有客訪江滸，疾談幸其起。
- 過目不留瞬，倏忽洲渚異。
- 一日三日程，長年抃而喜。
- 敏者貴乘便，拙者拱以竢。
- 齊人誚軻迂，秦亦毒鞅駛。
- 吾嘗爲此論，誰肯味無味。
- 使帆勿盡風，如食勿盡美。
- 君看赤手人，重負亦俱至。

## 拼音

- jiu3 niu2 ke3 dao3 ye4 ， jian1 xun2 ni4 feng1 li3 。
- lao3 lai2 yan4 bi3 shuai1 ， wen2 si1 mei3 ru2 ci3 。
- gao1 er2 pi2 wan3 qian1 ， chi4 ri4 han4 liu2 zhi3 。
- jun4 ban3 you3 ji2 yuan2 ， tu1 yu3 wu2 zong4 shi3 。
- chao2 lai2 ri4 chu1 liang4 ， qi2 jiao3 hu1 xi1 zhi3 。
- shu4 fan1 fei4 qun2 hu1 ， pi1 lang4 qing1 yi4 wei3 。
- lu4 jing1 bai3 jia1 cun1 ， ji1 tun2 bu4 gan3 shi4 。
- you3 ke4 fang3 jiang1 hu3 ， ji2 tan2 xing4 qi2 qi3 。
- guo4 mu4 bu4 liu2 shun4 ， shu1 hu1 zhou1 zhu3 yi4 。
- yi2 ri4 san1 ri4 cheng2 ， chang2 nian2 bian4 er2 xi3 。
- min3 zhe3 gui4 cheng2 bian4 ， zhuo1 zhe3 gong3 yi3 si4 。
- qi2 ren2 qiao4 ke1 yu1 ， qin2 yi4 du2 yang1 shi3 。
- wu2 chang2 wei2 ci3 lun4 ， shui2 ken3 wei4 wu2 wei4 。
- shi3 fan1 wu4 jin4 feng1 ， ru2 shi2 wu4 jin4 mei3 。
- jun1 kan4 chi4 shou3 ren2 ， zhong4 fu4 yi4 ju4 zhi4 。

## 注释

## 译文

## 赏析
