---
id: li-liu-qian-tong-feng-jin-yun-you-wu-wei-yi-wu-du-hu-wei-zai-ni-zi-fen-yun-fu-shi-de-ni-zi
title: 同馮縉雲游無爲以吾獨胡爲在泥滓分韻賦詩得泥字
titlePinyin: tong2 feng2 jin4 yun2 you2 wu2 wei2 yi3 wu2 du2 hu2 wei2 zai4 ni2 zi3 fen1 yun4 fu4 shi1 de2 ni2 zi4
titleSlug: tong-feng-jin-yun-you-wu-wei-yi-wu-du-hu-wei-zai-ni-zi-fen-yun-fu-shi-de-ni-zi
author: 李流謙
authorPinyin: li3 liu2 qian1
authorSlug: li-liu-qian
dynasty: 宋
dynastyPinyin: song4
dynastySlug: song
tags: []
---

## 正文

- 人言躍馬妨杖藜，世士不可污丹梯。
- 人言解牛非割雞，豈信截玉如截泥。
- 山林朝士弧矢睽，一物異用鵠之栖，妄生濤瀾分畛畦。
- 我自局狹誰排擠，先生大千一手提。
- 使握鼎鉉如扶犁，豈於喧寂心生翳。
- 朝驅兩輪鹿護麛，暮閲千紙髮變黳。
- 痛者手摩攣者携，蚊虻膚撓夕夢迷。
- 餒蛟仄目初生羝，血牙未洗遭燖刲。
- 天公付公爲旱霓，作三日雨徵可稽。
- 詰朝棧路沿澗溪，籃輿軋軋勞攀躋。
- 束縛繡斧揮金鼙，吏奉杖屨從小奚。
- 指點山水窮坤倪，夜談隠具窺緗綈。
- 曠然冥蒙徹甕醯，轉變前境塵却犀。
- 我自嘆駭失徑蹊，公如大像頭小低。
- 嗟乎太倉此一稊，不從公來噬其臍。
- 是山冠冕川東西，二大老文光璇題。
- 公不一語意慘悽，是以稽首拜馬蹄。
- 欣然傾倒珠玻璃，飛天寶焰照栱枅。
- 夢中櫂唱驚鳧鷖，挽衣不留恨空齋。
- 悲願苦切哀黔黎，早縛渾厥臣羌氐。
- 快讀大頌崖天齊，把茅歸謝黄金閨。
- 收拾伊傅從阮嵇，爲公再歌歸來兮。

## 拼音

- ren2 yan2 yue4 ma3 fang2 zhang4 li2 ， shi4 shi4 bu4 ke3 wu1 dan1 ti1 。
- ren2 yan2 jie3 niu2 fei1 ge1 ji1 ， qi3 xin4 jie2 yu4 ru2 jie2 ni2 。
- shan1 lin2 chao2 shi4 hu2 shi3 kui2 ， yi2 wu4 yi4 yong4 hu2 zhi1 qi1 ， wang4 sheng1 tao1 lan2 fen1 zhen3 qi2 。
- wo3 zi4 ju2 xia2 shui2 pai2 ji3 ， xian1 sheng0 da4 qian1 yi4 shou3 ti2 。
- shi3 wo4 ding3 xuan4 ru2 fu2 li2 ， qi3 wu1 xuan1 ji4 xin1 sheng1 yi4 。
- chao2 qu1 liang3 lun2 lu4 hu4 mi2 ， mu4 yue4 qian1 zhi3 fa4 bian4 yi1 。
- tong4 zhe3 shou3 mo2 luan2 zhe3 xie2 ， wen2 meng2 fu1 nao2 xi1 meng4 mi2 。
- nei3 jiao1 ze4 mu4 chu1 sheng1 di1 ， xue4 ya2 wei4 xi3 zao1 xun2 kui1 。
- tian1 gong1 fu4 gong1 wei2 han4 ni2 ， zuo4 san1 ri4 yu3 zhi3 ke3 ji1 。
- jie2 chao2 zhan4 lu4 yan2 jian4 xi1 ， lan2 yu2 ya4 ya4 lao2 pan1 ji1 。
- shu4 fu4 xiu4 fu3 hui1 jin1 pi2 ， li4 feng4 zhang4 ju4 cong2 xiao3 xi1 。
- zhi3 dian3 shan1 shui3 qiong2 kun1 ni2 ， ye4 tan2 yin3 ju4 kui1 xiang1 ti4 。
- kuang4 ran2 ming2 meng2 che4 weng4 xi1 ， zhuan3 bian4 qian2 jing4 chen2 que4 xi1 。
- wo3 zi4 tan4 hai4 shi1 jing4 qi1 ， gong1 ru2 da4 xiang4 tou2 xiao3 di1 。
- jie1 hu1 tai4 cang1 ci3 yi4 ti2 ， bu4 cong2 gong1 lai2 shi4 qi2 qi2 。
- shi4 shan1 guan1 mian3 chuan1 dong1 xi1 ， er4 da4 lao3 wen2 guang1 xuan2 ti2 。
- gong1 bu4 yi4 yu3 yi4 can3 qi1 ， shi4 yi3 qi3 shou3 bai4 ma3 ti2 。
- xin1 ran2 qing1 dao3 zhu1 bo1 li0 ， fei1 tian1 bao3 yan4 zhao4 gong3 ji1 。
- meng4 zhong1 zhao4 chang4 jing1 fu2 yi1 ， wan3 yi1 bu4 liu2 hen4 kong1 zhai1 。
- bei1 yuan4 ku3 qie4 ai1 qian2 li2 ， zao3 fu4 hun2 jue2 chen2 qiang1 di1 。
- kuai4 du2 da4 song4 ya2 tian1 qi2 ， ba3 mao2 gui1 xie4 huang2 jin1 gui1 。
- shou1 shi0 yi1 fu4 cong2 ruan3 ji1 ， wei2 gong1 zai4 ge1 gui1 lai2 xi1 。

## 注释

## 译文

## 赏析
