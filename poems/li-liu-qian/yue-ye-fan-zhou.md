---
id: li-liu-qian-yue-ye-fan-zhou
title: 月夜泛舟
titlePinyin: yue4 ye4 fan4 zhou1
titleSlug: yue-ye-fan-zhou
author: 李流謙
authorPinyin: li3 liu2 qian1
authorSlug: li-liu-qian
dynasty: 宋
dynastyPinyin: song4
dynastySlug: song
tags: []
---

## 正文

- 苦雨連日夜，佳月遭薄蝕。
- 晚風散積靄，水天忽改碧。
- 江臯放幽步，露下襟袂濕。
- 劃然湖海興，如驥不受勒。
- 扁舟繫枯柳，漁子眠已熟。
- 喚起勿作難，解纜破秋色。
- 移我坐空曠，四顧竦毛骨。
- 山空木葉脫，岸斷石脚出。
- 舍舟訪鄰叟，醉卧不納客。
- 何必見安道，意行無適莫。
- 書生亦底事，忍凍犯蛟窟。
- 可憐窮事業，坐恐清景失。
- 歸來定何得，索酒更深酌。
- 上士不言喻，下士笑局局。
- 太白下羌江，蘇仙遊赤壁。
- 風流共一時，作詩記今夕。

## 拼音

- ku3 yu3 lian2 ri4 ye4 ， jia1 yue4 zao1 bao2 shi2 。
- wan3 feng1 san4 ji1 ai3 ， shui3 tian1 hu1 gai3 bi4 。
- jiang1 gao1 fang4 you1 bu4 ， lu4 xia4 jin1 mei4 shi1 。
- hua2 ran2 hu2 hai3 xing1 ， ru2 ji4 bu2 shou4 le4 。
- pian1 zhou1 xi4 ku1 liu3 ， yu2 zi3 mian2 yi3 shu2 。
- huan4 qi3 wu4 zuo4 nan2 ， jie3 lan3 po4 qiu1 se4 。
- yi2 wo3 zuo4 kong1 kuang4 ， si4 gu4 song3 mao2 gu3 。
- shan1 kong1 mu4 ye4 tuo1 ， an4 duan4 shi2 jiao3 chu1 。
- she4 zhou1 fang3 lin2 sou3 ， zui4 wo4 bu2 na4 ke4 。
- he2 bi4 jian4 an1 dao4 ， yi4 xing2 wu2 shi4 mo4 。
- shu1 sheng1 yi4 di3 shi4 ， ren3 dong4 fan4 jiao1 ku1 。
- ke3 lian2 qiong2 shi4 ye4 ， zuo4 kong3 qing1 jing3 shi1 。
- gui1 lai2 ding4 he2 de2 ， suo3 jiu3 geng4 shen1 zhuo2 。
- shang4 shi4 bu4 yan2 yu4 ， xia4 shi4 xiao4 ju2 ju2 。
- tai4 bai2 xia4 qiang1 jiang1 ， su1 xian1 you2 chi4 bi4 。
- feng1 liu2 gong4 yi4 shi2 ， zuo4 shi1 ji4 jin1 xi1 。

## 注释

## 译文

## 赏析
