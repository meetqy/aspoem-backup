---
id: li-liu-qian-tong-chang-he-zhong-ye-zhao-lao-he-zhong-you-shi-ci-qi-yun
title: 同常和仲謁照老和仲有詩次其韻
titlePinyin: tong2 chang2 he2 zhong4 ye4 zhao4 lao3 he2 zhong4 you3 shi1 ci4 qi2 yun4
titleSlug: tong-chang-he-zhong-ye-zhao-lao-he-zhong-you-shi-ci-qi-yun
author: 李流謙
authorPinyin: li3 liu2 qian1
authorSlug: li-liu-qian
dynasty: 宋
dynastyPinyin: song4
dynastySlug: song
tags: []
---

## 正文

- 杏花一株凌曉寒，刮眼創見春風還。
- 天涯作客歸未得，主人好事客疎頑。
- 鳴鳩喚雨綠野浄，遊絲掛空白日閒。
- 祇園有僧坐隠几，柱杖與子來扣關。
- 薰爐午篆轉輕縷，浄缾曉汲翻微瀾。
- 禪僧不摇月照水，雄辯猝起雷破山。
- 癡兒浪說三組貴，向我不博一笑懽。
- 歸來妙語出頃刻，照坐綺縠紛斕斑。
- 火急爲續永和帖，清景一失情易闌。

## 拼音

- xing4 hua1 yi4 zhu1 ling2 xiao3 han2 ， gua1 yan3 chuang4 jian4 chun1 feng1 huan2 。
- tian1 ya2 zuo4 ke4 gui1 wei4 de2 ， zhu3 ren2 hao3 shi4 ke4 shu1 wan2 。
- ming2 jiu1 huan4 yu3 lü4 ye3 jing4 ， you2 si1 gua4 kong4 bai2 ri4 xian2 。
- qi2 yuan2 you3 seng1 zuo4 yin3 ji3 ， zhu4 zhang4 yu3 zi3 lai2 kou4 guan1 。
- xun1 lu2 wu3 zhuan4 zhuan3 qing1 lü3 ， jing4 ping2 xiao3 ji2 fan1 wei1 lan2 。
- shan4 seng1 bu4 yao2 yue4 zhao4 shui3 ， xiong2 bian4 cu4 qi3 lei2 po4 shan1 。
- chi1 er2 lang4 shuo1 san1 zu3 gui4 ， xiang4 wo3 bu4 bo2 yi2 xiao4 huan1 。
- gui1 lai2 miao4 yu3 chu1 qing3 ke4 ， zhao4 zuo4 qi3 hu2 fen1 lan2 ban1 。
- huo3 ji2 wei2 xu4 yong3 he2 tie1 ， qing1 jing3 yi4 shi1 qing2 yi4 lan2 。

## 注释

## 译文

## 赏析
