---
id: li-liu-qian-xian-wan-fo-tu-wei-zhang-ya-zhou-shou
title: 獻萬佛圖爲張雅州壽
titlePinyin: xian4 wan4 fo2 tu2 wei2 zhang1 ya3 zhou1 shou4
titleSlug: xian-wan-fo-tu-wei-zhang-ya-zhou-shou
author: 李流謙
authorPinyin: li3 liu2 qian1
authorSlug: li-liu-qian
dynasty: 宋
dynastyPinyin: song4
dynastySlug: song
tags: []
---

## 正文

- 博大真人哉，妙諦形而上。
- 林林總雛嬰，萬生同負襁。
- 赴者不可數，百川納溟漲。
- 隨取即隨給，孰識無盡藏。
- 勝報如所證，豈特妙好相。
- 龍天至幽嚴，窺覘輒稽顙。
- 開圖萬名字，只作一佛想。
- 風影可捕耶，變現自惚恍。
- 俛應區中緣，茲願固深廣。
- 君看朱兩轓，非真亦非妄。
- 化身元宰官，台符更兩兩。
- 祕言出寶笈，其品名壽量。
- 一絲起爐薰，洗耳鐘磬響。
- 搢笏爲公讀，萬劫一俯仰。

## 拼音

- bo2 da4 zhen1 ren2 zai1 ， miao4 di4 xing2 er2 shang4 。
- lin2 lin2 zong3 chu2 ying1 ， wan4 sheng1 tong2 fu4 qiang3 。
- fu4 zhe3 bu4 ke3 shu4 ， bai3 chuan1 na4 ming2 zhang3 。
- sui2 qu3 ji2 sui2 gei3 ， shu2 shi2 wu2 jin4 cang2 。
- sheng4 bao4 ru2 suo3 zheng4 ， qi3 te4 miao4 hao3 xiang1 。
- long2 tian1 zhi4 you1 yan2 ， kui1 chan1 zhe2 ji1 sang3 。
- kai1 tu2 wan4 ming2 zi4 ， zhi1 zuo4 yi4 fo2 xiang3 。
- feng1 ying3 ke3 bu3 ye1 ， bian4 xian4 zi4 hu1 huang3 。
- fu3 ying1 qu1 zhong1 yuan2 ， zi1 yuan4 gu4 shen1 guang3 。
- jun1 kan4 zhu1 liang3 fan1 ， fei1 zhen1 yi4 fei1 wang4 。
- hua4 shen1 yuan2 zai3 guan1 ， tai2 fu2 geng4 liang3 liang3 。
- bi4 yan2 chu1 bao3 ji2 ， qi2 pin3 ming2 shou4 liang2 。
- yi4 si1 qi3 lu2 xun1 ， xi3 er3 zhong1 qing4 xiang3 。
- jin4 hu4 wei2 gong1 du2 ， wan4 jie2 yi4 fu3 yang3 。

## 注释

## 译文

## 赏析
