---
id: li-liu-qian-song-kui-lu-fei-cao
title: 送夔路費漕
titlePinyin: song4 kui2 lu4 fei4 cao2
titleSlug: song-kui-lu-fei-cao
author: 李流謙
authorPinyin: li3 liu2 qian1
authorSlug: li-liu-qian
dynasty: 宋
dynastyPinyin: song4
dynastySlug: song
tags: []
---

## 正文

- 晚風酣酣吹柳花，長亭送客日欲斜。
- 春草春波兩愁極，雲馳千騎誰能遮。
- 先生要是世所寶，大貝白璧金丹砂。
- 生當龍墀侍黄繖，不爾鳳閣揮白麻。
- 州麾再把亦何事，但見桃李春家家。
- 后皇顧遠食每旰，一節又付夔與巴。
- 荒山如石不可鑿，要看雨露滋槁芽。
- 黄金作甌覆名字，軟蒲作輪駕輕車。
- 調和元氣須此手，典謨勳烈非誕夸。
- 小夫朽質謝鎸削，尺寸不能供負叉。
- 馬羣一顧覺差異，便遣萬里奔風沙。
- 阿房變色人未信，勉之霄漢參飛霞。
- 僕夫在門輒休駕，揆力不足慙蟾蛙。
- 雖然此意萬鈞重，自矢報稱其未邪。
- 眼看帆檝不得去，縛以微官成嘆嗟。
- 他時黄闥眷簪舄，猶幸姓氏塵頰牙。

## 拼音

- wan3 feng1 han1 han1 chui1 liu3 hua1 ， chang2 ting2 song4 ke4 ri4 yu4 xie2 。
- chun1 cao3 chun1 bo1 liang3 chou2 ji2 ， yun2 chi2 qian1 qi2 shui2 neng2 zhe1 。
- xian1 sheng0 yao4 shi0 shi4 suo3 bao3 ， da4 bei4 bai2 bi4 jin1 dan1 sha1 。
- sheng1 dang1 long2 chi2 shi4 huang2 san3 ， bu4 er3 feng4 ge2 hui1 bai2 ma2 。
- zhou1 hui1 zai4 ba3 yi4 he2 shi4 ， dan4 jian4 tao2 li3 chun1 jia1 jia1 。
- hou4 huang2 gu4 yuan3 shi2 mei3 gan4 ， yi4 jie2 you4 fu4 kui2 yu3 ba1 。
- huang1 shan1 ru2 shi2 bu4 ke3 zao2 ， yao4 kan4 yu3 lu4 zi1 gao3 ya2 。
- huang2 jin1 zuo4 ou1 fu4 ming2 zi4 ， ruan3 pu2 zuo4 lun2 jia4 qing1 ju1 。
- diao4 he2 yuan2 qi4 xu1 ci3 shou3 ， dian3 mo2 xun1 lie4 fei1 dan4 kua1 。
- xiao3 fu1 xiu3 zhi4 xie4 juan1 xiao1 ， chi3 cun4 bu4 neng2 gong4 fu4 cha1 。
- ma3 qun2 yi2 gu4 jue2 cha4 yi4 ， bian4 qian3 wan4 li3 ben1 feng1 sha1 。
- a1 fang2 bian4 se4 ren2 wei4 xin4 ， mian3 zhi1 xiao1 han4 can1 fei1 xia2 。
- pu2 fu1 zai4 men2 zhe2 xiu1 jia4 ， kui2 li4 bu4 zu2 can2 chan2 wa1 。
- sui1 ran2 ci3 yi4 wan4 jun1 zhong4 ， zi4 shi3 bao4 cheng1 qi2 wei4 xie2 。
- yan3 kan4 fan1 ji2 bu4 de2 qu4 ， fu4 yi3 wei1 guan1 cheng2 tan4 jie1 。
- ta1 shi2 huang2 ta4 juan4 zan1 xi4 ， you2 xing4 xing4 shi4 chen2 jia2 ya2 。

## 注释

## 译文

## 赏析
