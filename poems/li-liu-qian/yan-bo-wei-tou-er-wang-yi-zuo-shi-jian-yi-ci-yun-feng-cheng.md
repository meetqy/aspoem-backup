---
id: li-liu-qian-yan-bo-wei-tou-er-wang-yi-zuo-shi-jian-yi-ci-yun-feng-cheng
title: 彥博爲偷兒妄意作詩見貽次韻奉呈
titlePinyin: yan4 bo2 wei2 tou1 er2 wang4 yi4 zuo4 shi1 jian4 yi2 ci4 yun4 feng4 cheng2
titleSlug: yan-bo-wei-tou-er-wang-yi-zuo-shi-jian-yi-ci-yun-feng-cheng
author: 李流謙
authorPinyin: li3 liu2 qian1
authorSlug: li-liu-qian
dynasty: 宋
dynastyPinyin: song4
dynastySlug: song
tags: []
---

## 正文

- 士窮百不諧，所向輒牆壁。
- 堂堂百代師，往往遭削跡。
- 閭閻侮出胯，逆旅或爭席。
- 雖然炯炯心，未易屈此膝。
- 閉門師唐虞，清風入吾室。
- 千古閲頃暫，八荒在几榻。
- 從教厭藜莧，筆端有冰雪。
- 出處雲行天，得喪駒過隙。
- 元龍吾畏友，萬卷破丘索。
- 抱耒耕莽蒼，天民所先覺。
- 平生湖海氣，脊梁硬如鐵。
- 方其抵掌時，南山虎可縛。
- 向來三年淹，聊以六月息。
- 自予得此士，不作肝膽隔。
- 隠然當一面，堅壘雄屹屹。
- 偷兒妄窺瞰，不用苦笞掠。
- 與之塵生甑，定自驚失色。
- 不知破衣中，照人一尺玉。
- 開門恭執贄，政恐子不欲。
- 因成一笑粲，莫放百憂集。
- 子敬愛氈青，何如我酒綠。

## 拼音

- shi4 qiong2 bai3 bu4 xie2 ， suo3 xiang4 zhe2 qiang2 bi4 。
- tang2 tang2 bai3 dai4 shi1 ， wang3 wang3 zao1 xiao1 ji4 。
- lü2 yan2 wu3 chu1 kua4 ， ni4 lü3 huo4 zheng1 xi2 。
- sui1 ran2 jiong3 jiong3 xin1 ， wei4 yi4 qu1 ci3 xi1 。
- bi4 men2 shi1 tang2 yu2 ， qing1 feng1 ru4 wu2 shi4 。
- qian1 gu3 yue4 qing3 zan4 ， ba1 huang1 zai4 ji3 ta4 。
- cong2 jiao4 yan4 li2 xian4 ， bi3 duan1 you3 bing1 xue3 。
- chu1 chu3 yun2 xing2 tian1 ， de2 sang1 ju1 guo4 xi4 。
- yuan2 long2 wu2 wei4 you3 ， wan4 juan4 po4 qiu1 suo3 。
- bao4 lei3 geng1 mang3 cang1 ， tian1 min2 suo3 xian1 jue2 。
- ping2 sheng1 hu2 hai3 qi4 ， ji3 liang2 ying4 ru2 tie3 。
- fang1 qi2 di3 zhang3 shi2 ， nan2 shan1 hu3 ke3 fu4 。
- xiang4 lai2 san1 nian2 yan1 ， liao2 yi3 liu4 yue4 xi1 。
- zi4 yu3 de2 ci3 shi4 ， bu2 zuo4 gan1 dan3 ge2 。
- yin3 ran2 dang1 yi2 mian4 ， jian1 lei3 xiong2 yi4 yi4 。
- tou1 er2 wang4 kui1 kan4 ， bu2 yong4 ku3 chi1 lüe4 。
- yu3 zhi1 chen2 sheng1 zeng4 ， ding4 zi4 jing1 shi1 se4 。
- bu4 zhi1 po4 yi1 zhong1 ， zhao4 ren2 yi4 chi3 yu4 。
- kai1 men2 gong1 zhi2 zhi4 ， zheng4 kong3 zi3 bu2 yu4 。
- yin1 cheng2 yi2 xiao4 can4 ， mo4 fang4 bai3 you1 ji2 。
- zi3 jing4 ai4 zhan1 qing1 ， he2 ru2 wo3 jiu3 lü4 。

## 注释

## 译文

## 赏析
