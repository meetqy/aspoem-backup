---
id: li-liu-qian-song-fan-mei-zhou
title: 送樊眉州
titlePinyin: song4 fan2 mei2 zhou1
titleSlug: song-fan-mei-zhou
author: 李流謙
authorPinyin: li3 liu2 qian1
authorSlug: li-liu-qian
dynasty: 宋
dynastyPinyin: song4
dynastySlug: song
tags: []
---

## 正文

- 我先君子官于涪，一時賢僚今在不。
- 唯公直節貫華皓，千尺壽檜橫霜秋。
- 丈人靜聽請具陳，平生契義骨肉侔。
- 簡池解組過鄉縣，劇飲不去公遮留。
- 似是兄弟姓則殊，詩藁半破猶勤收。
- 合行使符蔡山下，先後召杜騰民謳。
- 吾家萬松蔭黄土，公方千騎驅華輈。
- 十年不見此邂逅，窮冬雨雪寒颼飀。
- 未明投刺候門下，老閽竊語來何求。
- 柳州先友一一數，山陽鄰笛令人愁。
- 岷峨氣象抗湖海，近日人物幾窮搜。
- 如公當寘文石陛，一麾乃付近古州。
- 蘇家名稱震戎夏，如崧降甫尼生丘。
- 文獻可徵况美俗，黄堂坐嘯萬事休。
- 公餘兵衛繞畫㦸，妙香一縷鈴齋幽。
- 神交千載尚誰可，子韓子文著床頭。

## 拼音

- wo3 xian1 jun1 zi3 guan1 yu2 fu2 ， yi4 shi2 xian2 liao2 jin1 zai4 bu4 。
- wei2 gong1 zhi2 jie2 guan4 hua2 hao4 ， qian1 chi3 shou4 gui4 heng2 shuang1 qiu1 。
- zhang4 ren2 jing4 ting1 qing3 ju4 chen2 ， ping2 sheng1 qi4 yi4 gu3 rou4 mou2 。
- jian3 chi2 jie3 zu3 guo4 xiang1 xian4 ， ju4 yin3 bu2 qu4 gong1 zhe1 liu2 。
- si4 shi4 xiong1 di4 xing4 ze2 shu1 ， shi1 gao3 ban4 po4 you2 qin2 shou1 。
- he2 xing2 shi3 fu2 cai4 shan1 xia4 ， xian1 hou4 zhao4 du4 teng2 min2 ou1 。
- wu2 jia1 wan4 song1 yin1 huang2 tu3 ， gong1 fang1 qian1 qi2 qu1 hua2 zhou1 。
- shi2 nian2 bu2 jian4 ci3 xie4 hou4 ， qiong2 dong1 yu3 xue3 han2 sou1 liu2 。
- wei4 ming2 tou2 ci4 hou4 men2 xia4 ， lao3 hun1 qie4 yu3 lai2 he2 qiu2 。
- liu3 zhou1 xian1 you3 yi1 yi1 shu4 ， shan1 yang2 lin2 di2 ling4 ren2 chou2 。
- min2 e2 qi4 xiang4 kang4 hu2 hai3 ， jin4 ri4 ren2 wu4 ji1 qiong2 sou1 。
- ru2 gong1 dang1 zhi4 wen2 shi2 bi4 ， yi4 hui1 nai3 fu4 jin4 gu3 zhou1 。
- su1 jia1 ming2 cheng1 zhen4 rong2 xia4 ， ru2 song1 jiang4 fu3 ni2 sheng1 qiu1 。
- wen2 xian4 ke3 zhi3 kuang4 mei3 su2 ， huang2 tang2 zuo4 xiao4 wan4 shi4 xiu1 。
- gong1 yu2 bing1 wei4 rao4 hua4 㦸， miao4 xiang1 yi4 lü3 ling2 zhai1 you1 。
- shen2 jiao1 qian1 zai4 shang4 shui2 ke3 ， zi3 han2 zi3 wen2 zhu4 chuang2 tou2 。

## 注释

## 译文

## 赏析
