---
id: li-liu-qian-yi-chun-wu-ri-bu-yin-sui-zuo-fei-sou-xiao-le-tian-ti
title: 一春無日不飲遂作肺嗽效樂天體
titlePinyin: yi4 chun1 wu2 ri4 bu4 yin3 sui4 zuo4 fei4 sou4 xiao4 le4 tian1 ti3
titleSlug: yi-chun-wu-ri-bu-yin-sui-zuo-fei-sou-xiao-le-tian-ti
author: 李流謙
authorPinyin: li3 liu2 qian1
authorSlug: li-liu-qian
dynasty: 宋
dynastyPinyin: song4
dynastySlug: song
tags: []
---

## 正文

- 生與酒俱生，長與酒俱長。
- 行時酒在樽，坐時酒在盎。
- 一日不舉酒，一日眉不放。
- 春來身無事，結客鏖勝賞。
- 南山步新堤，西湖撐彩舫。
- 或飛名園蓋，或祖都門帳。
- 大酌須淋漓，小酌猶酣暢。
- 家山忽入夢，江頭問兩槳。
- 友社惜我去，共和驪駒唱。
- 劇飲連晝夜，大似灌鼠壤。
- 不往慍眉須，好意難棄忘。
- 平生無肺病，因茲作微恙。
- 終夕勞喘呀，如吹竹筒樣。
- 積痰動盈缶，嚥吐不停吭。
- 童奴更謁諫，浸恐傷府藏。
- 萬里寄一身，節宣豈宜爽。
- 蒭蕘不可遺，予心默云當。
- 飲食著聖經，觀頤識爻象。
- 慣習未易奪，剛制乃所尚。
- 初如鍵弩牙，又類遏溪漲。
- 稍稍撤觴斝，久之絕悵望。
- 腸枯與吻燥，但當吸瀣沆。
- 宵枕遂小康，其效疾影響。
- 遽言終止之，未敢保其往。
- 酒頌我文章，酒徒我鈎黨。
- 有時倚危樓，搔首獨惆悵。
- 大藥不可求，此物足憑仗。
- 陶謝匪沉酗，遺意覘彿彷。
- 下士聞道笑，識者眉睫上。
- 更欲買黄金，歸鑄杜康像。

## 拼音

- sheng1 yu3 jiu3 ju4 sheng1 ， chang2 yu3 jiu3 ju4 chang2 。
- xing2 shi2 jiu3 zai4 zun1 ， zuo4 shi2 jiu3 zai4 ang4 。
- yi2 ri4 bu4 ju3 jiu3 ， yi2 ri4 mei2 bu2 fang4 。
- chun1 lai2 shen1 wu2 shi4 ， jie2 ke4 ao2 sheng4 shang3 。
- nan2 shan1 bu4 xin1 di1 ， xi1 hu2 cheng1 cai3 fang3 。
- huo4 fei1 ming2 yuan2 gai4 ， huo4 zu3 dou1 men2 zhang4 。
- da4 zhuo2 xu1 lin2 li2 ， xiao3 zhuo2 you2 han1 chang4 。
- jia1 shan1 hu1 ru4 meng4 ， jiang1 tou2 wen4 liang3 jiang3 。
- you3 she4 xi1 wo3 qu4 ， gong4 he2 li2 ju1 chang4 。
- ju4 yin3 lian2 zhou4 ye4 ， da4 si4 guan4 shu3 rang3 。
- bu4 wang3 yun4 mei2 xu1 ， hao3 yi4 nan2 qi4 wang4 。
- ping2 sheng1 wu2 fei4 bing4 ， yin1 zi1 zuo4 wei1 yang4 。
- zhong1 xi1 lao2 chuan3 ya0 ， ru2 chui1 zhu2 tong3 yang4 。
- ji1 tan2 dong4 ying2 fou3 ， yan4 tu3 bu4 ting2 keng1 。
- tong2 nu2 geng4 ye4 jian4 ， jin4 kong3 shang1 fu3 cang2 。
- wan4 li3 ji4 yi4 shen1 ， jie2 xuan1 qi3 yi2 shuang3 。
- chu2 rao2 bu4 ke3 yi2 ， yu3 xin1 mo4 yun2 dang1 。
- yin3 shi2 zhu4 sheng4 jing1 ， guan1 yi2 shi2 yao2 xiang4 。
- guan4 xi2 wei4 yi4 duo2 ， gang1 zhi4 nai3 suo3 shang4 。
- chu1 ru2 jian4 nu3 ya2 ， you4 lei4 e4 xi1 zhang3 。
- shao1 shao1 che4 shang1 jia3 ， jiu3 zhi1 jue2 chang4 wang4 。
- chang2 ku1 yu3 wen3 zao4 ， dan4 dang1 xi1 xie4 hang4 。
- xiao1 zhen3 sui4 xiao3 kang1 ， qi2 xiao4 ji2 ying3 xiang3 。
- ju4 yan2 zhong1 zhi3 zhi1 ， wei4 gan3 bao3 qi2 wang3 。
- jiu3 song4 wo3 wen2 zhang1 ， jiu3 tu2 wo3 gou1 dang3 。
- you3 shi2 yi3 wei1 lou2 ， sao1 shou3 du2 chou2 chang4 。
- da4 yao4 bu4 ke3 qiu2 ， ci3 wu4 zu2 ping2 zhang4 。
- tao2 xie4 fei3 chen2 xu4 ， yi2 yi4 chan1 fu2 pang2 。
- xia4 shi4 wen2 dao4 xiao4 ， shi2 zhe3 mei2 jie2 shang4 。
- geng4 yu4 mai3 huang2 jin1 ， gui1 zhu4 du4 kang1 xiang4 。

## 注释

## 译文

## 赏析
