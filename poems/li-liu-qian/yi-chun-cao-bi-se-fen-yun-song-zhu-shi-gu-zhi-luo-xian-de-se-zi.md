---
id: li-liu-qian-yi-chun-cao-bi-se-fen-yun-song-zhu-shi-gu-zhi-luo-xian-de-se-zi
title: 以春草碧色分韻送朱師古知雒縣得色字
titlePinyin: yi3 chun1 cao3 bi4 se4 fen1 yun4 song4 zhu1 shi1 gu3 zhi1 luo4 xian4 de2 se4 zi4
titleSlug: yi-chun-cao-bi-se-fen-yun-song-zhu-shi-gu-zhi-luo-xian-de-se-zi
author: 李流謙
authorPinyin: li3 liu2 qian1
authorSlug: li-liu-qian
dynasty: 宋
dynastyPinyin: song4
dynastySlug: song
tags: []
---

## 正文

- 二年客殊方，送君我鄉邑。
- 豈不念家山，對此好風月。
- 何以慰羈旅，眼穿離鴻翼。
- 寄聲賀父老，壺漿迓郊陌。
- 令君臺閣人，九霄帝不隔。
- 新書嚴入縣，驅驥就轅軛。
- 手持朱絲絃，欲奏南風律。
- 此意寧不佳，此事未易得。
- 姑置馴桑雉，先辦繞床物。
- 相顧一大笑，浮我當舉白。
- 長魚隨鰍鰕，枯澤未容尺。
- 驚雷忽破地，起視已無迹。
- 春湖波如天，酒作鵝兒色。
- 映君眉間黄，領此醉勿惜。
- 明朝出門看，扁舟大江側。

## 拼音

- er4 nian2 ke4 shu1 fang1 ， song4 jun1 wo3 xiang1 yi4 。
- qi3 bu2 nian4 jia1 shan1 ， dui4 ci3 hao3 feng1 yue4 。
- he2 yi3 wei4 ji1 lü3 ， yan3 chuan1 li2 hong2 yi4 。
- ji4 sheng1 he4 fu4 lao3 ， hu2 jiang1 ya4 jiao1 mo4 。
- ling4 jun1 tai2 ge2 ren2 ， jiu3 xiao1 di4 bu4 ge2 。
- xin1 shu1 yan2 ru4 xian4 ， qu1 ji4 jiu4 yuan2 e4 。
- shou3 chi2 zhu1 si1 xian2 ， yu4 zou4 nan2 feng1 lü4 。
- ci3 yi4 ning2 bu4 jia1 ， ci3 shi4 wei4 yi4 de2 。
- gu1 zhi4 xun4 sang1 zhi4 ， xian1 ban4 rao4 chuang2 wu4 。
- xiang1 gu4 yi2 da4 xiao4 ， fu2 wo3 dang1 ju3 bai2 。
- chang2 yu2 sui2 qiu1 xia1 ， ku1 ze2 wei4 rong2 chi3 。
- jing1 lei2 hu1 po4 di4 ， qi3 shi4 yi3 wu2 ji4 。
- chun1 hu2 bo1 ru2 tian1 ， jiu3 zuo4 e2 er2 se4 。
- ying4 jun1 mei2 jian4 huang2 ， ling3 ci3 zui4 wu4 xi1 。
- ming2 chao2 chu1 men2 kan4 ， pian1 zhou1 da4 jiang1 ce4 。

## 注释

## 译文

## 赏析
