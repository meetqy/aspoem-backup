---
id: li-liu-qian-song-su-gei-shi-chu-zhi-tai-ping-zhou
title: 送蘇給事出知太平州
titlePinyin: song4 su1 gei3 shi4 chu1 zhi1 tai4 ping2 zhou1
titleSlug: song-su-gei-shi-chu-zhi-tai-ping-zhou
author: 李流謙
authorPinyin: li3 liu2 qian1
authorSlug: li-liu-qian
dynasty: 宋
dynastyPinyin: song4
dynastySlug: song
tags: []
---

## 正文

- 一代文章有圖籙，天賜之履征九服。
- 奉牲乞盟走珠玉，吳狂楚僭非此族。
- 至今人望壇坫尊，風流文采被諸孫。
- 丈人似是更酷似，大河一派來崑崙。
- 華途不須移步到，憂國憂君心日老。
- 匹馬朝行人避驄，短奏宵歸自焚藁。
- 一朝倦拜青鎖門，分符端欲宣上恩。
- 再拜願回批敕手，却與疲瘵豐雞豚。
- 青絲絡頭甘半菽，丈夫出處不碌碌。
- 我亦昨夜夢山靈，苦喚西歸理松菊。

## 拼音

- yi2 dai4 wen2 zhang1 you3 tu2 lu4 ， tian1 ci4 zhi1 lü3 zheng1 jiu3 fu2 。
- feng4 sheng1 qi3 meng2 zou3 zhu1 yu4 ， wu2 kuang2 chu3 jian4 fei1 ci3 zu2 。
- zhi4 jin1 ren2 wang4 tan2 dian4 zun1 ， feng1 liu2 wen2 cai3 bei4 zhu1 sun1 。
- zhang4 ren2 si4 shi4 geng4 ku4 si4 ， da4 he2 yi2 pai4 lai2 kun1 lun2 。
- hua2 tu2 bu4 xu1 yi2 bu4 dao4 ， you1 guo2 you1 jun1 xin1 ri4 lao3 。
- pi3 ma3 chao2 xing2 ren2 bi4 cong1 ， duan3 zou4 xiao1 gui1 zi4 fen2 gao3 。
- yi4 zhao1 juan4 bai4 qing1 suo3 men2 ， fen1 fu2 duan1 yu4 xuan1 shang4 en1 。
- zai4 bai4 yuan4 hui2 pi1 chi4 shou3 ， que4 yu3 pi2 zhai4 feng1 ji1 tun2 。
- qing1 si1 luo4 tou2 gan1 ban4 shu1 ， zhang4 fu0 chu1 chu3 bu2 lu4 lu4 。
- wo3 yi4 zuo2 ye4 meng4 shan1 ling2 ， ku3 huan4 xi1 gui1 li3 song1 ju2 。

## 注释

## 译文

## 赏析
