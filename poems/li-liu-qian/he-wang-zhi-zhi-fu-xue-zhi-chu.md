---
id: li-liu-qian-he-wang-zhi-zhi-fu-xue-zhi-chu
title: 賀王制置敷學之除
titlePinyin: he4 wang2 zhi4 zhi4 fu1 xue2 zhi1 chu2
titleSlug: he-wang-zhi-zhi-fu-xue-zhi-chu
author: 李流謙
authorPinyin: li3 liu2 qian1
authorSlug: li-liu-qian
dynasty: 宋
dynastyPinyin: song4
dynastySlug: song
tags: []
---

## 正文

- 太霄傑觀凌空起，非霧非烟護珠蘂。
- 萬靈操㦸夾危棟，中有丹書并綠字。
- 走雲飛雨澤地産，合璧聯珠煥宸緯。
- 堯圖羲墳共彪炳，禹訓湯銘角雄偉。
- 岡陵松柏老如鐵，華榜丹青新若洗。
- 論思欲侍聖天子，寓直正須真學士。
- 一時盛選孰睥睨，百代耆儒屬宸倚。
- 惟有我公瑞河嶽，早與靈鼇爭贔屭。
- 絲綸飛藻傾兩禁，弓鉞專方雄萬騎。
- 從容裘带凈岷隴，零落旗矛清筰嶲。
- 疇庸王府侈三晝，告喜郵音傳一紙。
- 升華祕宇階召拜，正位台符慰瞻徯。
- 妄論斯文本神物，輕發其藏觸天恚。
- 開物成務非翰墨，賁飾乾坤乃能事。
- 周書九誥削邪叛，一品會昌夷僭詭。
- 願公亟從衮舄歸，早就典謨垂萬世。
- 迂愚把筆自齠齔，裂紙悲鳴蛩蚓比。
- 酸寒一尉不可說，尺璧光陰分馬箠。
- 待公勳業映彝鼎，勉葺巴蕪歌俊偉。
- 絲麻雖美收蒯菅，尚冀風人採輿隸。

## 拼音

- tai4 xiao1 jie2 guan1 ling2 kong1 qi3 ， fei1 wu4 fei1 yan1 hu4 zhu1 rui3 。
- wan4 ling2 cao1 㦸 jia1 wei1 dong4 ， zhong1 you3 dan1 shu1 bing4 lü4 zi4 。
- zou3 yun2 fei1 yu3 ze2 di4 chan3 ， he2 bi4 lian2 zhu1 huan4 chen2 wei3 。
- yao2 tu2 xi1 fen2 gong4 biao1 bing3 ， yu3 xun4 tang1 ming2 jiao3 xiong2 wei3 。
- gang1 ling2 song1 bai3 lao3 ru2 tie3 ， hua2 bang3 dan1 qing1 xin1 ruo4 xi3 。
- lun4 si1 yu4 shi4 sheng4 tian1 zi3 ， yu4 zhi2 zheng4 xu1 zhen1 xue2 shi4 。
- yi4 shi2 sheng4 xuan3 shu2 pi4 ni4 ， bai3 dai4 qi2 ru2 shu3 chen2 yi3 。
- wei2 you3 wo3 gong1 rui4 he2 yue4 ， zao3 yu3 ling2 ao2 zheng1 bi4 xi4 。
- si1 lun2 fei1 zao3 qing1 liang3 jin4 ， gong1 yue4 zhuan1 fang1 xiong2 wan4 qi2 。
- cong2 rong2 qiu2 dai4 jing4 min2 long3 ， ling2 luo4 qi2 mao2 qing1 zuo2 gui1 。
- chou2 yong1 wang2 fu3 chi3 san1 zhou4 ， gao4 xi3 you2 yin1 chuan2 yi4 zhi3 。
- sheng1 hua2 bi4 yu3 jie1 zhao4 bai4 ， zheng4 wei4 tai2 fu2 wei4 zhan1 xi1 。
- wang4 lun4 si1 wen2 ben3 shen2 wu4 ， qing1 fa1 qi2 cang2 chu4 tian1 hui4 。
- kai1 wu4 cheng2 wu4 fei1 han4 mo4 ， bi4 shi4 qian2 kun1 nai3 neng2 shi4 。
- zhou1 shu1 jiu3 gao4 xiao1 xie2 pan4 ， yi1 pin3 hui4 chang1 yi2 jian4 gui3 。
- yuan4 gong1 ji2 cong2 gun3 xi4 gui1 ， zao3 jiu4 dian3 mo2 chui2 wan4 shi4 。
- yu1 yu2 ba3 bi3 zi4 tiao2 chen4 ， lie4 zhi3 bei1 ming2 qiong2 yin3 bi3 。
- suan1 han2 yi2 wei4 bu4 ke3 shuo1 ， chi3 bi4 guang1 yin1 fen1 ma3 chui2 。
- dai4 gong1 xun1 ye4 ying4 yi2 ding3 ， mian3 qi4 ba1 wu2 ge1 jun4 wei3 。
- si1 ma2 sui1 mei3 shou1 kuai3 jian1 ， shang4 ji4 feng1 ren2 cai3 yu2 li4 。

## 注释

## 译文

## 赏析
