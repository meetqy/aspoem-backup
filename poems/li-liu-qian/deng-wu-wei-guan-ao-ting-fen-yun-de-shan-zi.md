---
id: li-liu-qian-deng-wu-wei-guan-ao-ting-fen-yun-de-shan-zi
title: 登無爲冠鰲亭分韻得山字
titlePinyin: deng1 wu2 wei2 guan1 ao2 ting2 fen1 yun4 de2 shan1 zi4
titleSlug: deng-wu-wei-guan-ao-ting-fen-yun-de-shan-zi
author: 李流謙
authorPinyin: li3 liu2 qian1
authorSlug: li-liu-qian
dynasty: 宋
dynastyPinyin: song4
dynastySlug: song
tags: []
---

## 正文

- 岱嵩拆裂滄溟翻，驚魂去幹呼復還。
- 故人勸我勉自寬，聖貴揚名懲毀殘。
- 十生導師超物先，誓言一拜蠲冤煩。
- 曉暾破霽山雲搴，匹馬弄袖風翩翩。
- 解鞍投寺日幾磚，莧蔬宜我詩腸酸。
- 危亭飛出峯之巔，闍黎慇懃勸躋攀。
- 我飽聞之意欣然，兩脚酸澀怯不前。
- 清景一失矢縱弦，藜杖到手勿作難。
- 萬杉夾逕穿蜿蜒，坦如康莊駕輕軿。
- 山鬼作意發天慳，似求清詩藻幽妍。
- 憑欄寸目攝大千，萬里碧玉圍青天。
- 遠樹如髮山如拳，孤鴻滅沒昏蒼烟。
- 九關上羾須臾還，以氣爲馬不用鞭。
- 冠鼇榜亭固寓言，亦恐蓬嶠神作遷。
- 雲旗往往來飛仙，切勿投餌憂崩騫。
- 壯哉古邑雄兩川，眇然下瞰廼爾孱。
- 可憐居人蟻紛闐，擾擾膏火日夜煎。
- 强弱角鬭觸與蠻，豈知共住一指端。
- 憑誰與此曠蕩觀，定當泚顙頳厥顔。
- 向來學道窺微玄，妙諦與世殊越燕。
- 空生大覺海一涓，而况此境空所緣。
- 摩尼流光照八埏，試將此理攻堅頑。
- 客言有句子未參，一杯滿酌澆青山。

## 拼音

- dai4 song1 chai1 lie4 cang1 ming2 fan1 ， jing1 hun2 qu4 gan4 hu1 fu4 huan2 。
- gu4 ren2 quan4 wo3 mian3 zi4 kuan1 ， sheng4 gui4 yang2 ming2 cheng2 hui3 can2 。
- shi2 sheng1 dao3 shi1 chao1 wu4 xian1 ， shi4 yan2 yi2 bai4 juan1 yuan1 fan2 。
- xiao3 tun1 po4 ji4 shan1 yun2 qian1 ， pi3 ma3 nong4 xiu4 feng1 pian1 pian1 。
- jie3 an1 tou2 si4 ri4 ji1 zhuan1 ， xian4 shu1 yi2 wo3 shi1 chang2 suan1 。
- wei1 ting2 fei1 chu1 feng1 zhi1 dian1 ， du1 li2 yin1 qin2 quan4 ji1 pan1 。
- wo3 bao3 wen2 zhi1 yi4 xin1 ran2 ， liang3 jiao3 suan1 se4 qie4 bu4 qian2 。
- qing1 jing3 yi4 shi1 shi3 zong4 xian2 ， li2 zhang4 dao4 shou3 wu4 zuo4 nan2 。
- wan4 shan1 jia1 jing4 chuan1 wan1 yan2 ， tan3 ru2 kang1 zhuang1 jia4 qing1 ping2 。
- shan1 gui3 zuo4 yi4 fa1 tian1 qian1 ， si4 qiu2 qing1 shi1 zao3 you1 yan2 。
- ping2 lan2 cun4 mu4 she4 da4 qian1 ， wan4 li3 bi4 yu4 wei2 qing1 tian1 。
- yuan3 shu4 ru2 fa4 shan1 ru2 quan2 ， gu1 hong2 mie4 mei2 hun1 cang1 yan1 。
- jiu3 guan1 shang4 hong2 xu1 yu2 huan2 ， yi3 qi4 wei2 ma3 bu2 yong4 bian1 。
- guan1 ao2 bang3 ting2 gu4 yu4 yan2 ， yi4 kong3 peng2 jiao4 shen2 zuo4 qian1 。
- yun2 qi2 wang3 wang3 lai2 fei1 xian1 ， qie4 wu4 tou2 er3 you1 beng1 qian1 。
- zhuang4 zai1 gu3 yi4 xiong2 liang3 chuan1 ， miao3 ran2 xia4 kan4 nai3 er3 chan2 。
- ke3 lian2 ju1 ren2 yi3 fen1 tian2 ， rao3 rao3 gao1 huo3 ri4 ye4 jian1 。
- qiang2 ruo4 jiao3 dou4 chu4 yu3 man2 ， qi3 zhi1 gong4 zhu4 yi4 zhi3 duan1 。
- ping2 shui2 yu3 ci3 kuang4 dang4 guan1 ， ding4 dang1 ci3 sang3 cheng1 jue2 yan2 。
- xiang4 lai2 xue2 dao4 kui1 wei1 xuan2 ， miao4 di4 yu3 shi4 shu1 yue4 yan4 。
- kong1 sheng1 da4 jue2 hai3 yi4 juan1 ， er2 kuang4 ci3 jing4 kong1 suo3 yuan2 。
- mo2 ni2 liu2 guang1 zhao4 ba1 shan1 ， shi4 jiang1 ci3 li3 gong1 jian1 wan2 。
- ke4 yan2 you3 ju4 zi0 wei4 can1 ， yi4 bei1 man3 zhuo2 jiao1 qing1 shan1 。

## 注释

## 译文

## 赏析
