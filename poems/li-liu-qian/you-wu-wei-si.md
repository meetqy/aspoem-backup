---
id: li-liu-qian-you-wu-wei-si
title: 游無爲寺
titlePinyin: you2 wu2 wei2 si4
titleSlug: you-wu-wei-si
author: 李流謙
authorPinyin: li3 liu2 qian1
authorSlug: li-liu-qian
dynasty: 宋
dynastyPinyin: song4
dynastySlug: song
tags: []
---

## 正文

- 導師生何年，人猶記此日。
- 香火緇俗會，風雨神鬼集。
- 我來恰秋深，迥迥原野闊。
- 羣山勢愈壯，老木氣不折。
- 拄筇踏危磴，小憩馬與僕。
- 屢休才及門，到寺已曛黑。
- 車從如沸羹，無地可插脚。
- 闍黎揖客坐，意象頗猝猝。
- 弛擔得禪房，持鉢叩香積。
- 倒牀不復醒，夢與仙梵接。
- 明朝沒階趨，燎香望玉色。
- 丐福吾未能，修敬敢不肅。
- 是身如芭蕉，危脆不堅實。
- 綠髮俄素絲，赭顔倏枯腊。
- 百年已長久，大抵俱化易。
- 稽首不動尊，向來何證得。
- 衲衣坐蒙頭，萬古一交睫。
- 儻非定慧力，枯骨已瓦礫。
- 物物具茲妙，抱寶訴空乏。
- 伐柯則不遠，內照無別法。
- 一鉢寄空巖，定當擲此幘。

## 拼音

- dao3 shi1 sheng1 he2 nian2 ， ren2 you2 ji4 ci3 ri4 。
- xiang1 huo3 zi1 su2 hui4 ， feng1 yu3 shen2 gui3 ji2 。
- wo3 lai2 qia4 qiu1 shen1 ， jiong3 jiong3 yuan2 ye3 kuo4 。
- qun2 shan1 shi4 yu4 zhuang4 ， lao3 mu4 qi4 bu4 zhe2 。
- zhu3 qiong2 ta4 wei1 deng4 ， xiao3 qi4 ma3 yu3 pu2 。
- lü3 xiu1 cai2 ji2 men2 ， dao4 si4 yi3 xun1 hei1 。
- ju1 cong2 ru2 fei4 geng1 ， wu2 di4 ke3 cha1 jiao3 。
- du1 li2 yi1 ke4 zuo4 ， yi4 xiang4 po1 cu4 cu4 。
- chi2 dan1 de2 shan4 fang2 ， chi2 bo1 kou4 xiang1 ji1 。
- dao3 chuang2 bu2 fu4 xing3 ， meng4 yu3 xian1 fan4 jie1 。
- ming2 chao2 mei2 jie1 qu1 ， liao2 xiang1 wang4 yu4 se4 。
- gai4 fu2 wu2 wei4 neng2 ， xiu1 jing4 gan3 bu2 su4 。
- shi4 shen1 ru2 ba1 jiao1 ， wei1 cui4 bu4 jian1 shi2 。
- lü4 fa4 e2 su4 si1 ， zhe3 yan2 shu1 ku1 la4 。
- bai3 nian2 yi3 chang2 jiu3 ， da4 di3 ju4 hua4 yi4 。
- qi3 shou3 bu2 dong4 zun1 ， xiang4 lai2 he2 zheng4 de2 。
- na4 yi1 zuo4 meng2 tou2 ， wan4 gu3 yi4 jiao1 jie2 。
- tang3 fei1 ding4 hui4 li4 ， ku1 gu3 yi3 wa3 li4 。
- wu4 wu4 ju4 zi1 miao4 ， bao4 bao3 su4 kong1 fa2 。
- fa2 ke1 ze2 bu4 yuan3 ， nei4 zhao4 wu2 bie2 fa3 。
- yi4 bo1 ji4 kong1 yan2 ， ding4 dang1 zhi4 ci3 ze2 。

## 注释

## 译文

## 赏析
