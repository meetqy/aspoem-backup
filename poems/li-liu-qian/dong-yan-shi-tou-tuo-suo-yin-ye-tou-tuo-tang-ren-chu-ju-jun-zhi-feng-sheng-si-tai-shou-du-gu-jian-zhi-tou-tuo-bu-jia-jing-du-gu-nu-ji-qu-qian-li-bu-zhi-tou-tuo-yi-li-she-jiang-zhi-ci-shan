---
id: li-liu-qian-dong-yan-shi-tou-tuo-suo-yin-ye-tou-tuo-tang-ren-chu-ju-jun-zhi-feng-sheng-si-tai-shou-du-gu-jian-zhi-tou-tuo-bu-jia-jing-du-gu-nu-ji-qu-qian-li-bu-zhi-tou-tuo-yi-li-she-jiang-zhi-ci-shan-li-sui-yan-tou-tuo-yin-yan-jian-liang-hu-shou-zhi-li-hai-tui-ji-qi-di-wei-yuan-xi-lu-jin-shan-yu-xi-shi-qin-shou-jian-shu-lai-you-zai-dao-fu-ci-shi
title: 東巖施頭陀所隠也頭陀唐人初居郡之奉聖寺太守獨孤見之頭陀不加敬獨孤怒既去遣吏捕之頭陀以笠涉江至此山吏隨焉頭陀隠巖間兩虎守之吏駭退即其地爲院昔律今禪予昔侍親守簡數來游再到賦此詩
titlePinyin: dong1 yan2 shi1 tou2 tuo2 suo3 yin3 ye3 tou2 tuo2 tang2 ren2 chu1 ju1 jun4 zhi1 feng4 sheng4 si4 tai4 shou3 du2 gu1 jian4 zhi1 tou2 tuo2 bu4 jia1 jing4 du2 gu1 nu4 ji4 qu4 qian3 li4 bu3 zhi1 tou2 tuo2 yi3 li4 she4 jiang1 zhi4 ci3 shan1 li4 sui2 yan1 tou2 tuo2 yin3 yan2 jian4 liang3 hu3 shou3 zhi1 li4 hai4 tui4 ji2 qi2 di4 wei2 yuan4 xi1 lü4 jin1 shan4 yu3 xi1 shi4 qin1 shou3 jian3 shu4 lai2 you2 zai4 dao4 fu4 ci3 shi1
titleSlug: dong-yan-shi-tou-tuo-suo-yin-ye-tou-tuo-tang-ren-chu-ju-jun-zhi-feng-sheng-si-tai-shou-du-gu-jian-zhi-tou-tuo-bu-jia-jing-du-gu-nu-ji-qu-qian-li-bu-zhi-tou-tuo-yi-li-she-jiang-zhi-ci-shan-li-sui-yan-tou-tuo-yin-yan-jian-liang-hu-shou-zhi-li-hai-tui-ji-qi-di-wei-yuan-xi-lu-jin-shan-yu-xi-shi-qin-shou-jian-shu-lai-you-zai-dao-fu-ci-shi
author: 李流謙
authorPinyin: li3 liu2 qian1
authorSlug: li-liu-qian
dynasty: 宋
dynastyPinyin: song4
dynastySlug: song
tags: []
---

## 正文

- 勝地憶屢到，變革非昔年。
- 律居掃積陋，禪房侈舊觀。
- 老衲不可見，遺事故老傳。
- 使君擅一壑，憑愚妄自賢。
- 定心初不摇，蚊虻卒飛前。
- 赫然漲蛙腹，欲以火燎天。
- 一笠渡清波，絕壁守兩斑。
- 游戲出小異，褫駭飛殘魂。
- 慢敬汝則勞，道力屹如山。
- 一笑置勿問，爐薰裊輕煙。
- 洗盞酌石溜，吻頰冰雪寒。
- 却憶飛泉句，泫然思老仙。

## 拼音

- sheng4 di4 yi4 lü3 dao4 ， bian4 ge2 fei1 xi1 nian2 。
- lü4 ju1 sao3 ji1 lou4 ， shan4 fang2 chi3 jiu4 guan1 。
- lao3 na4 bu4 ke3 jian4 ， yi2 shi4 gu4 lao3 chuan2 。
- shi3 jun1 shan4 yi2 he4 ， ping2 yu2 wang4 zi4 xian2 。
- ding4 xin1 chu1 bu4 yao2 ， wen2 meng2 zu2 fei1 qian2 。
- he4 ran2 zhang3 wa1 fu4 ， yu4 yi3 huo3 liao2 tian1 。
- yi2 li4 du4 qing1 bo1 ， jue2 bi4 shou3 liang3 ban1 。
- you2 xi4 chu1 xiao3 yi4 ， chi3 hai4 fei1 can2 hun2 。
- man4 jing4 ru3 ze2 lao2 ， dao4 li4 yi4 ru2 shan1 。
- yi2 xiao4 zhi4 wu4 wen4 ， lu2 xun1 niao3 qing1 yan1 。
- xi3 zhan3 zhuo2 shi2 liu1 ， wen3 jia2 bing1 xue3 han2 。
- que4 yi4 fei1 quan2 ju4 ， xuan4 ran2 si1 lao3 xian1 。

## 注释

## 译文

## 赏析
