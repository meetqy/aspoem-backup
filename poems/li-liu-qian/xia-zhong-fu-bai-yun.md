---
id: li-liu-qian-xia-zhong-fu-bai-yun
title: 峽中賦百韻
titlePinyin: xia2 zhong1 fu4 bai3 yun4
titleSlug: xia-zhong-fu-bai-yun
author: 李流謙
authorPinyin: li3 liu2 qian1
authorSlug: li-liu-qian
dynasty: 宋
dynastyPinyin: song4
dynastySlug: song
tags: []
---

## 正文

- 振奇欲何夸，頗疑造物者。
- 兩山擘其間，放此江東瀉。
- 不知太古前，宇宙孰坏冶。
- 疏鑿著夏書，固自人力假。
- 巨崖切漢起，入眼驚見乍。
- 影臨數州迥，根插九地隘。
- 積鐵老風雹，巨焰莫鎔化。
- 面惡駭夔魖，姿妍悅美奼。
- 城郭巧刻劃，屏障工組畫。
- 髻鬟直高綰，劍槊寒可□。
- 抗立擬分庭，孤撐獨稱霸。
- 駢羅紛兒孫，拱揖儼賓介。
- 盤空矯鸞鵠，飲溪走牛馬。
- 裂絞貫鈎鏁，翠項披絳帕。
- 碎礫星宿稠，亂石豹熊跨。
- 錢疊蘚暈重，鱗坼樹皮撦。
- 萬甓累如甃，一桉平若砑。
- 寬博敞壇墠，斜傾覆簷庌。
- 懸空疑崩欹，叢密苦蒙絓。
- 中斷路已盡，合處天無罅。
- 周遭窘漢圍，赤露經秦赭。
- 怒觜忽橫出，狂湍助喧駡。
- 突展壯士臂，交鋒報睚眥。
- 飛瀑綀垂素，響溜鍾調啞。
- 嵌窟誰剜刳，竅竇飽衝射。
- 陽光晝隠見，雲氣曉包藉。
- 燒餘通鳥耘，微缺有蝸舍。
- 婦肩頳背筐，樵指虛枯槎。
- 巖葩淺深雜，山木高低亞。
- 月黑吼饑虎，竹深見眠麝。
- 猿捷菓垂接，禽輕枝倒挂。
- 往者國柄分，羣雄用狙詐。
- 阻兵割方域，狂心各侈哆。
- 一夫比劍閣，百萬戈甲卸。
- 負固不一姓，强嬴殞函華。
- 王靈今一家，女織男耕稼。
- 溪魚肥入罾，村醪賤可貰。
- 舳艫日下上，何曾舍晝夜。
- 儒紳企榮途，行有不俟駕。
- 估客聚百貨，乘時沽善價。
- 載考江發源，其微酌杯斚。
- 坤軸聽回斡，陰機默操舍。
- 瀰漫衆流會，灌注一門下。
- 旁束狀殊窘，屢曲意不暇。
- 騰涌山合沓，飄濺雪飛灑。
- 峻迅出暫頃，澄渟或時且。
- 積油黯覆盎，征鼙浩飛瓦。
- 日月在吐納，雷電生叱咤。
- 蛟黿護老湫，鷗鳬狎淺汊。
- 涸澀苦窮冬，漩洑怖炎夏。
- 逆遡魄自褫，順涉心猶怕。
- 茫茫蒼溟浸，落落洞庭野。
- 萬折期必至，憤屈當一寫。
- 微官能我誘，里落腐鼠嚇。
- 三年客中都，唯了湖山債。
- 萬里徒往來，百艱每吁唶。
- 一灘一危恐，奔湍劇旋輠。
- 顛反常不持，疾風閃荷蓋。
- 百丈偶絕牽，刃交俄失靶。
- 山行避濤瀨，竟日勞髀胯。
- 假寐易成魘，驚呼亦多嗄。
- 瘦骨煩拄支，垢容招嗤怪。
- 忠信固憑倚，內省輒摧謝。
- 貝葉丐慈護，牲牢乞神嘏。
- 深愜唯壯觀，此殆天所借。
- 曩賢近交臂，佳境倒啖蔗。
- 夷陵憶文宗，小却寧芥慸。
- 孟韓有正傳，聖道識根派。
- 黄牛功配姒，法當祭之社。
- 輦石肆威怒，斯言吾久訝。
- 秭歸傍雲岑，地惡記人鮓。
- 重弔湘波魂，忠言棄土苴。
- 江蘺續遺些，異代稱屈賈。
- 寧胡憫國艷，可忍千金賣。
- 却笑效顰女，炙面不肯嫁。
- 巴東僅三戶，突兀著大厦。
- 一擲嘆老張，豈但震盲聵。
- 峩峩神女峯，索漠古臺榭。
- 纖辭穢高仙，宜誅未應赦。
- 行行到巫山，風煙鬰桑柘。
- 瞿唐送殘險，性命脫罟獲。
- 關頭躍馬帝，炷香重再拜。
- 鄉音近嶓岷，歸夢繞松檟。
- 韓公喜見蝎，正比怒嗔蠏。
- 人情有奪移，適意固暫快。
- 妻孥知我還，歡呼及姻婭。
- 僮奴潔衣褠，爭挈壺觴迓。
- 靈鵲占吉噪，金蟲綴寒灺。
- 掃我釣魚石，整我插書架。
- 棧羊撥香糈，蔬畦剪霜芥。
- 萬事置勿問，但辦供客炙。
- 人生尋尺地，蟻宮共世界。
- 一斑僅豹窺，大庖姑蚋嘬。
- 就令十年讀，未勝行天下。
- 耳目異聞見，襟靈豁陋寡。
- 杜陵半九州，詩史入嘉話。
- 馬遷多經踐，有文資博雅。
- 吾慙筆墨斐，絲麻視菅蒯。
- 未能朋儔矜，粗足兒童詫。
- 尚及日南杯，呼春送臘蜡。

## 拼音

- zhen4 qi2 yu4 he2 kua1 ， po1 yi2 zao4 wu4 zhe3 。
- liang3 shan1 bo4 qi2 jian4 ， fang4 ci3 jiang1 dong1 xie4 。
- bu4 zhi1 tai4 gu3 qian2 ， yu3 zhou4 shu2 huai4 ye3 。
- shu1 zao2 zhu4 xia4 shu1 ， gu4 zi4 ren2 li4 jia3 。
- ju4 ya2 qie4 han4 qi3 ， ru4 yan3 jing1 jian4 zha4 。
- ying3 lin2 shu4 zhou1 jiong3 ， gen1 cha1 jiu3 di4 ai4 。
- ji1 tie3 lao3 feng1 bao2 ， ju4 yan4 mo4 rong2 hua4 。
- mian4 e4 hai4 kui2 xu1 ， zi1 yan2 yue4 mei3 cha4 。
- cheng2 guo1 qiao3 ke4 hua2 ， ping2 zhang4 gong1 zu3 hua4 。
- ji4 huan2 zhi2 gao1 wan3 ， jian4 shuo4 han2 ke3 □。
- kang4 li4 ni3 fen1 ting2 ， gu1 cheng1 du2 cheng1 ba4 。
- pian2 luo2 fen1 er2 sun1 ， gong3 yi1 yan3 bin1 jie4 。
- pan2 kong1 jiao3 luan2 hu2 ， yin3 xi1 zou3 niu2 ma3 。
- lie4 jiao3 guan4 gou1 suo3 ， cui4 xiang4 pi1 jiang4 pa4 。
- sui4 li4 xing1 xiu4 chou2 ， luan4 shi2 bao4 xiong2 kua4 。
- qian2 die2 xian3 yun4 zhong4 ， lin2 che4 shu4 pi2 che3 。
- wan4 pi4 lei4 ru2 zhou4 ， yi4 an1 ping2 ruo4 ya4 。
- kuan1 bo2 chang3 tan2 shan4 ， xie2 qing1 fu4 yan2 ya3 。
- xuan2 kong1 yi2 beng1 qi1 ， cong2 mi4 ku3 meng2 gua4 。
- zhong1 duan4 lu4 yi3 jin4 ， he2 chu3 tian1 wu2 xia4 。
- zhou1 zao1 jiong3 han4 wei2 ， chi4 lu4 jing1 qin2 zhe3 。
- nu4 zi1 hu1 heng2 chu1 ， kuang2 tuan1 zhu4 xuan1 ma4 。
- tu1 zhan3 zhuang4 shi4 bi4 ， jiao1 feng1 bao4 ya2 zi4 。
- fei1 pu4 shu1 chui2 su4 ， xiang3 liu1 zhong1 diao4 ya3 。
- qian4 ku1 shui2 wan1 ku1 ， qiao4 dou4 bao3 chong1 she4 。
- yang2 guang1 zhou4 yin3 jian4 ， yun2 qi4 xiao3 bao1 jie4 。
- shao1 yu2 tong1 niao3 yun2 ， wei1 que1 you3 wo1 she4 。
- fu4 jian1 cheng1 bei1 kuang1 ， qiao2 zhi3 xu1 ku1 cha2 。
- yan2 pa1 qian3 shen1 za2 ， shan1 mu4 gao1 di1 ya1 。
- yue4 hei1 hou3 ji1 hu3 ， zhu2 shen1 jian4 mian2 she4 。
- yuan2 jie2 guo3 chui2 jie1 ， qin2 qing1 zhi1 dao4 gua4 。
- wang3 zhe3 guo2 bing3 fen1 ， qun2 xiong2 yong4 ju1 zha4 。
- zu3 bing1 ge1 fang1 yu4 ， kuang2 xin1 ge4 chi3 duo1 。
- yi4 fu1 bi3 jian4 ge2 ， bai3 wan4 ge1 jia3 xie4 。
- fu4 gu4 bu4 yi2 xing4 ， qiang2 ying2 yun3 han2 hua2 。
- wang2 ling2 jin1 yi4 jia1 ， nü3 zhi1 nan2 geng1 jia4 。
- xi1 yu2 fei2 ru4 zeng1 ， cun1 lao2 jian4 ke3 shi4 。
- zhu2 lu2 ri4 xia4 shang4 ， he2 ceng2 she4 zhou4 ye4 。
- ru2 shen1 qi3 rong2 tu2 ， xing2 you3 bu2 si4 jia4 。
- gu1 ke4 ju4 bai3 huo4 ， cheng2 shi2 gu1 shan4 jia4 。
- zai4 kao3 jiang1 fa1 yuan2 ， qi2 wei1 zhuo2 bei1 jia3 。
- kun1 zhou2 ting1 hui2 wo4 ， yin1 ji1 mo4 cao1 she4 。
- mi2 man4 zhong4 liu2 hui4 ， guan4 zhu4 yi4 men2 xia4 。
- pang2 shu4 zhuang4 shu1 jiong3 ， lü3 qu1 yi4 bu4 xia2 。
- teng2 yong3 shan1 he2 ta4 ， piao1 jian4 xue3 fei1 sa3 。
- jun4 xun4 chu1 zan4 qing3 ， cheng2 ting2 huo4 shi2 qie3 。
- ji1 you2 an4 fu4 ang4 ， zheng1 pi2 hao4 fei1 wa3 。
- ri4 yue4 zai4 tu3 na4 ， lei2 dian4 sheng1 chi4 zha4 。
- jiao1 yuan2 hu4 lao3 qiu1 ， ou1 fu2 xia2 qian3 cha4 。
- he2 se4 ku3 qiong2 dong1 ， xuan2 fu2 bu4 yan2 xia4 。
- ni4 su4 po4 zi4 chi3 ， shun4 she4 xin1 you2 pa4 。
- mang2 mang2 cang1 ming2 jin4 ， luo4 luo4 dong4 ting2 ye3 。
- wan4 zhe2 qi1 bi4 zhi4 ， fen4 qu1 dang1 yi4 xie3 。
- wei1 guan1 neng2 wo3 you4 ， li3 luo4 fu3 shu3 he4 。
- san1 nian2 ke4 zhong1 du1 ， wei2 le0 hu2 shan1 zhai4 。
- wan4 li3 tu2 wang3 lai2 ， bai3 jian1 mei3 xu1 jie4 。
- yi4 tan1 yi4 wei1 kong3 ， ben1 tuan1 ju4 xuan2 guo3 。
- dian1 fan3 chang2 bu4 chi2 ， ji2 feng1 shan3 he2 gai4 。
- bai3 zhang4 ou3 jue2 qian1 ， ren4 jiao1 e2 shi1 ba3 。
- shan1 xing2 bi4 tao1 lai4 ， jing4 ri4 lao2 bi4 kua4 。
- jia3 mei4 yi4 cheng2 yan3 ， jing1 hu1 yi4 duo1 a2 。
- shou4 gu3 fan2 zhu3 zhi1 ， gou4 rong2 zhao1 chi1 guai4 。
- zhong1 xin4 gu4 ping2 yi3 ， nei4 sheng3 zhe2 cui1 xie4 。
- bei4 ye4 gai4 ci2 hu4 ， sheng1 lao2 qi3 shen2 gu3 。
- shen1 qie4 wei2 zhuang4 guan1 ， ci3 dai4 tian1 suo3 jie4 。
- nang3 xian2 jin4 jiao1 bi4 ， jia1 jing4 dao3 dan4 zhe4 。
- yi2 ling2 yi4 wen2 zong1 ， xiao3 que4 ning2 jie4 di4 。
- meng4 han2 you3 zheng4 chuan2 ， sheng4 dao4 shi2 gen1 pai4 。
- huang2 niu2 gong1 pei4 si4 ， fa3 dang1 ji4 zhi1 she4 。
- nian3 shi2 si4 wei1 nu4 ， si1 yan2 wu2 jiu3 ya4 。
- zi3 gui1 bang4 yun2 cen2 ， di4 e4 ji4 ren2 zha3 。
- zhong4 diao4 xiang1 bo1 hun2 ， zhong1 yan2 qi4 tu3 ju1 。
- jiang1 li2 xu4 yi2 xie1 ， yi4 dai4 cheng1 qu1 jia3 。
- ning2 hu2 min3 guo2 yan4 ， ke3 ren3 qian1 jin1 mai4 。
- que4 xiao4 xiao4 pin2 nü3 ， zhi4 mian4 bu4 ken3 jia4 。
- ba1 dong1 jin3 san1 hu4 ， tu1 wu4 zhu4 da4 sha4 。
- yi2 zhi4 tan4 lao3 zhang1 ， qi3 dan4 zhen4 mang2 kui4 。
- e2 e2 shen2 nü3 feng1 ， suo3 mo4 gu3 tai2 xie4 。
- xian1 ci2 hui4 gao1 xian1 ， yi2 zhu1 wei4 ying1 she4 。
- hang2 hang2 dao4 wu1 shan1 ， feng1 yan1 yu4 sang1 zhe4 。
- qu2 tang2 song4 can2 xian3 ， xing4 ming4 tuo1 gu3 huo4 。
- guan1 tou2 yue4 ma3 di4 ， zhu4 xiang1 zhong4 zai4 bai4 。
- xiang1 yin1 jin4 bo1 min2 ， gui1 meng4 rao4 song1 jia3 。
- han2 gong1 xi3 jian4 xie1 ， zheng4 bi3 nu4 chen1 xie4 。
- ren2 qing2 you3 duo2 yi2 ， shi4 yi4 gu4 zan4 kuai4 。
- qi1 nu2 zhi1 wo3 huan2 ， huan1 hu1 ji2 yin1 ya4 。
- tong2 nu2 jie2 yi1 gou1 ， zheng1 qie4 hu2 shang1 ya4 。
- ling2 que4 zhan4 ji2 zao4 ， jin1 chong2 zhui4 han2 xie4 。
- sao3 wo3 diao4 yu2 shi2 ， zheng3 wo3 cha1 shu1 jia4 。
- zhan4 yang2 bo1 xiang1 xu3 ， shu1 qi2 jian3 shuang1 jie4 。
- wan4 shi4 zhi4 wu4 wen4 ， dan4 ban4 gong4 ke4 zhi4 。
- ren2 sheng1 xun2 chi3 di4 ， yi3 gong1 gong4 shi4 jie4 。
- yi4 ban1 jin3 bao4 kui1 ， da4 pao2 gu1 rui4 zuo1 。
- jiu4 ling4 shi2 nian2 du2 ， wei4 sheng4 xing2 tian1 xia4 。
- er3 mu4 yi4 wen2 jian4 ， jin1 ling2 huo1 lou4 gua3 。
- du4 ling2 ban4 jiu3 zhou1 ， shi1 shi3 ru4 jia1 hua4 。
- ma3 qian1 duo1 jing1 jian4 ， you3 wen2 zi1 bo2 ya3 。
- wu2 can2 bi3 mo4 fei3 ， si1 ma2 shi4 jian1 kuai3 。
- wei4 neng2 peng2 chou2 jin1 ， cu1 zu2 er2 tong2 cha4 。
- shang4 ji2 ri4 nan2 bei1 ， hu1 chun1 song4 la4 la4 。

## 注释

## 译文

## 赏析
