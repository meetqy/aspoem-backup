---
id: li-liu-qian-you-hu-sheng-si-fen-yun-de-gong-zi
title: 游護聖寺分韻得共字
titlePinyin: you2 hu4 sheng4 si4 fen1 yun4 de2 gong4 zi4
titleSlug: you-hu-sheng-si-fen-yun-de-gong-zi
author: 李流謙
authorPinyin: li3 liu2 qian1
authorSlug: li-liu-qian
dynasty: 宋
dynastyPinyin: song4
dynastySlug: song
tags: []
---

## 正文

- 散員繩檢寬，暇日得放縱。
- 天明風發屋，飛蓋怯掀弄。
- 朋簪諾已宿，駕言盍不勇。
- 幽禪遠城郭，伉壯塔廟涌。
- 華鯨三擊罷，僧衆肅如拱。
- 香秔撩鼻觀，饞沫出流湩。
- 三生石上歌，浩劫幾丘冢。
- 失脚今悔深，彈指昔緣重。
- 聯裾玉連環，談端豁煩壅。
- 草木自臭味，雨露元一壠。
- 摩挲老瓦盆，此酌宜數共。
- 已無繫日繩，但有思家夢。

## 拼音

- san4 yuan2 sheng2 jian3 kuan1 ， xia2 ri4 de2 fang4 zong4 。
- tian1 ming2 feng1 fa1 wu1 ， fei1 gai4 qie4 xian1 nong4 。
- peng2 zan1 nuo4 yi3 su4 ， jia4 yan2 he2 bu4 yong3 。
- you1 shan4 yuan3 cheng2 guo1 ， kang4 zhuang4 ta3 miao4 yong3 。
- hua2 jing1 san1 ji1 ba4 ， seng1 zhong4 su4 ru2 gong3 。
- xiang1 jing1 liao2 bi2 guan1 ， chan2 mo4 chu1 liu2 dong4 。
- san1 sheng1 shi2 shang4 ge1 ， hao4 jie2 ji1 qiu1 zhong3 。
- shi1 jiao3 jin1 hui3 shen1 ， dan4 zhi3 xi1 yuan2 zhong4 。
- lian2 ju1 yu4 lian2 huan2 ， tan2 duan1 huo1 fan2 yong1 。
- cao3 mu4 zi4 chou4 wei4 ， yu3 lu4 yuan2 yi4 long3 。
- mo2 suo1 lao3 wa3 pen2 ， ci3 zhuo2 yi2 shu4 gong4 。
- yi3 wu2 xi4 ri4 sheng2 ， dan4 you3 si1 jia1 meng4 。

## 注释

## 译文

## 赏析
