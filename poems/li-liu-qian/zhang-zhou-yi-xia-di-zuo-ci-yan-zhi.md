---
id: li-liu-qian-zhang-zhou-yi-xia-di-zuo-ci-yan-zhi
title: 張周倚下第作此唁之
titlePinyin: zhang1 zhou1 yi3 xia4 di4 zuo4 ci3 yan4 zhi1
titleSlug: zhang-zhou-yi-xia-di-zuo-ci-yan-zhi
author: 李流謙
authorPinyin: li3 liu2 qian1
authorSlug: li-liu-qian
dynasty: 宋
dynastyPinyin: song4
dynastySlug: song
tags: []
---

## 正文

- 將軍百戰摧驕虜，向來射石如射虎。
- 分封不得一丸土，晚歲功名成夢語。
- 古來志士窮者多，唾壺擊碎奈命何。
- 平生道力輕羣魔，巨艦豈肯摇微波。
- 大千與我俱幻爾，是中無處容悲喜。
- 西方仙人不可詆，破除憂患正須此。

## 拼音

- jiang1 jun1 bai3 zhan4 cui1 jiao1 lu3 ， xiang4 lai2 she4 shi2 ru2 she4 hu3 。
- fen1 feng1 bu4 de2 yi4 wan2 tu3 ， wan3 sui4 gong1 ming2 cheng2 meng4 yu3 。
- gu3 lai2 zhi4 shi4 qiong2 zhe3 duo1 ， tuo4 hu2 ji1 sui4 nai4 ming4 he2 。
- ping2 sheng1 dao4 li4 qing1 qun2 mo2 ， ju4 jian4 qi3 ken3 yao2 wei1 bo1 。
- da4 qian1 yu3 wo3 ju4 huan4 er3 ， shi4 zhong1 wu2 chu3 rong2 bei1 xi3 。
- xi1 fang1 xian1 ren2 bu4 ke3 di3 ， po4 chu2 you1 huan4 zheng4 xu1 ci3 。

## 注释

## 译文

## 赏析
