---
id: li-liu-qian-shi-ti
title: 失題
titlePinyin: shi1 ti2
titleSlug: shi-ti
author: 李流謙
authorPinyin: li3 liu2 qian1
authorSlug: li-liu-qian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 學者一大事，最重出與處。
- 用行舍之藏，孔顔獨相許。
- 參賜地位高，窺牖不得覩。
- 而况未見聖，一曲株守兔。
- 入林恐不密，狷者或拒戶。
- 如蝸護一殻，槁死竟何補。
- 營營夸毗子，意常在腐鼠。
- 鐘鳴尚遲回，顛沛慙末路。
- 細評誰失得，未易較吳楚。
- 聖賢具成體，以道爲鉦鼓。
- 適時不俟駕，枉己一揖去。
- 而我本來心，湛如太空故。
- 先生平生學，此理超聖處。
- 浮沉四十年，夷險隨其遇。
- 初無周南恨，內樂侈圭組。
- 名高天不掩，舜聰徹幽阻。
- 門前裹輪車，急急戒徒御。
- 企首洙泗上，進退綽有裕。
- 富貴調兒童，嗔喜狙賦芧。
- 此同伐國問，何乃至君子。
- 願出有用學，不朽在斯舉。

## 拼音

- xue2 zhe3 yi2 da4 shi4 ， zui4 chong2 chu1 yu3 chu3 。
- yong4 xing2 she4 zhi1 cang2 ， kong3 yan2 du2 xiang1 xu1 。
- can1 ci4 di4 wei4 gao1 ， kui1 you3 bu4 de2 du3 。
- er2 kuang4 wei4 jian4 sheng4 ， yi4 qu3 zhu1 shou3 tu4 。
- ru4 lin2 kong3 bu2 mi4 ， juan4 zhe3 huo4 ju4 hu4 。
- ru2 wo1 hu4 yi2 qiao4 ， gao3 si3 jing4 he2 bu3 。
- ying2 ying2 kua1 pi2 zi3 ， yi4 chang2 zai4 fu3 shu3 。
- zhong1 ming2 shang4 chi2 hui2 ， dian1 pei4 can2 mo4 lu4 。
- xi4 ping2 shui2 shi1 de2 ， wei4 yi4 jiao4 wu2 chu3 。
- sheng4 xian2 ju4 cheng2 ti3 ， yi3 dao4 wei2 zheng1 gu3 。
- shi4 shi2 bu2 si4 jia4 ， wang3 ji3 yi4 yi1 qu4 。
- er2 wo3 ben3 lai2 xin1 ， zhan4 ru2 tai4 kong1 gu4 。
- xian1 sheng0 ping2 sheng1 xue2 ， ci3 li3 chao1 sheng4 chu3 。
- fu2 chen2 si4 shi2 nian2 ， yi2 xian3 sui2 qi2 yu4 。
- chu1 wu2 zhou1 nan2 hen4 ， nei4 le4 chi3 gui1 zu3 。
- ming2 gao1 tian1 bu4 yan3 ， shun4 cong1 che4 you1 zu3 。
- men2 qian2 guo3 lun2 ju1 ， ji2 ji2 jie4 tu2 yu4 。
- qi3 shou3 zhu1 si4 shang4 ， jin4 tui4 chuo4 you3 yu4 。
- fu4 gui4 diao4 er2 tong2 ， chen1 xi3 ju1 fu4 xu4 。
- ci3 tong2 fa2 guo2 wen4 ， he2 nai3 zhi4 jun1 zi3 。
- yuan4 chu1 you3 yong4 xue2 ， bu4 xiu3 zai4 si1 ju3 。

## 注释

## 译文

## 赏析
