---
id: li-liu-qian-shi-ba-ri-tong-shao-yu-cai-fu-zi-you-zi-xi-fan-zhou
title: 十八日同少虞才夫子友子西泛舟
titlePinyin: shi2 ba1 ri4 tong2 shao3 yu2 cai2 fu1 zi3 you3 zi3 xi1 fan4 zhou1
titleSlug: shi-ba-ri-tong-shao-yu-cai-fu-zi-you-zi-xi-fan-zhou
author: 李流謙
authorPinyin: li3 liu2 qian1
authorSlug: li-liu-qian
dynasty: 宋
dynastyPinyin: song4
dynastySlug: song
tags: []
---

## 正文

- 清江不知日夜長，前日平流吹作浪。
- 得得來尋白鳥盟，仍喚津人操兩槳。
- 殘紅漸稀綠漸多，苦留不住如春何。
- 細看恰有三十日，我醉起舞君當歌。
- 紫微玉堂九天上，人非仙骨何由往。
- 舟中俱是斬蛟人，洗眼待觀龍虎榜。
- 夜歸錯落北斗橫，轉枕喔喔塒鷄鳴。
- 一春常嗟睡不足，幸無官事莫相驚。

## 拼音

- qing1 jiang1 bu4 zhi1 ri4 ye4 chang2 ， qian2 ri4 ping2 liu2 chui1 zuo4 lang4 。
- de2 de2 lai2 xun2 bai2 niao3 meng2 ， reng2 huan4 jin1 ren2 cao1 liang3 jiang3 。
- can2 hong2 jian4 xi1 lü4 jian4 duo1 ， ku3 liu2 bu2 zhu4 ru2 chun1 he2 。
- xi4 kan4 qia4 you3 san1 shi2 ri4 ， wo3 zui4 qi3 wu3 jun1 dang1 ge1 。
- zi3 wei1 yu4 tang2 jiu3 tian1 shang4 ， ren2 fei1 xian1 gu3 he2 you2 wang3 。
- zhou1 zhong1 ju4 shi4 zhan3 jiao1 ren2 ， xi3 yan3 dai4 guan1 long2 hu3 bang3 。
- ye4 gui1 cuo4 luo4 bei3 dou3 heng2 ， zhuan3 zhen3 wo1 wo1 shi2 ji1 ming2 。
- yi4 chun1 chang2 jie1 shui4 bu4 zu2 ， xing4 wu2 guan1 shi4 mo4 xiang1 jing1 。

## 注释

## 译文

## 赏析
