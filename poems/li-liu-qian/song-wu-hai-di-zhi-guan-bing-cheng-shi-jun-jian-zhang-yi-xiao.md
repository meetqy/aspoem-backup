---
id: li-liu-qian-song-wu-hai-di-zhi-guan-bing-cheng-shi-jun-jian-zhang-yi-xiao
title: 送無害弟之官并呈使君蹇丈一笑
titlePinyin: song4 wu2 hai4 di4 zhi1 guan1 bing4 cheng2 shi3 jun1 jian3 zhang4 yi2 xiao4
titleSlug: song-wu-hai-di-zhi-guan-bing-cheng-shi-jun-jian-zhang-yi-xiao
author: 李流謙
authorPinyin: li3 liu2 qian1
authorSlug: li-liu-qian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 人生一飲啄，大似有夙緣。
- 蔡蒙窮坤陬，宦游自吾先。
- 哦松千尺下，剖竹羌水邊。
- 泮宮擷芹藻，我歸才一年。
- 子又盧奴去，妙指按五絃。
- 識人舊魚鳥，入眼昔山川。
- 子才如干將，當屠橫海鱣。
- 纖鱗拾沮洳，人怪我輾然。
- 火宿用彌壯，鷙伏飛無前。
- 弟兄立分拆，門戶同仔肩。
- 老僊泉下責，豈但冕與蟬。
- 別離不須悲，使君直二天。
- 不敢祝翁歸，冰鏡自高懸。
- 夢想五賢堂，囊貯白雪篇。
- 何時見華築，琬琰行當鎸。

## 拼音

- ren2 sheng1 yi4 yin3 zhuo2 ， da4 si4 you3 su4 yuan2 。
- cai4 meng2 qiong2 kun1 zou1 ， huan4 you2 zi4 wu2 xian1 。
- o4 song1 qian1 chi3 xia4 ， pou1 zhu2 qiang1 shui3 bian1 。
- pan4 gong1 xie2 qin2 zao3 ， wo3 gui1 cai2 yi4 nian2 。
- zi3 you4 lu2 nu2 qu4 ， miao4 zhi3 an4 wu3 xian2 。
- shi2 ren2 jiu4 yu2 niao3 ， ru4 yan3 xi1 shan1 chuan1 。
- zi3 cai2 ru2 gan1 jiang1 ， dang1 tu2 heng2 hai3 zhan1 。
- xian1 lin2 shi2 ju4 ru4 ， ren2 guai4 wo3 zhan3 ran2 。
- huo3 su4 yong4 mi2 zhuang4 ， zhi4 fu2 fei1 wu2 qian2 。
- di4 xiong0 li4 fen1 chai1 ， men2 hu4 tong2 zi1 jian1 。
- lao3 xian1 quan2 xia4 ze2 ， qi3 dan4 mian3 yu3 chan2 。
- bie2 li2 bu4 xu1 bei1 ， shi3 jun1 zhi2 er4 tian1 。
- bu4 gan3 zhu4 weng1 gui1 ， bing1 jing4 zi4 gao1 xuan2 。
- meng4 xiang3 wu3 xian2 tang2 ， nang2 zhu4 bai2 xue3 pian1 。
- he2 shi2 jian4 hua2 zhu4 ， wan3 yan3 xing2 dang1 juan1 。

## 注释

## 译文

## 赏析
