---
id: li-liu-qian-song-le-ji-he
title: 送樂季和
titlePinyin: song4 le4 ji4 he2
titleSlug: song-le-ji-he
author: 李流謙
authorPinyin: li3 liu2 qian1
authorSlug: li-liu-qian
dynasty: 宋
dynastyPinyin: song4
dynastySlug: song
tags: []
---

## 正文

- 袖有禮神璧，橫夭射螮蝀。
- 携持易羊皮，賢士銜隠痛。
- 短檠風雪窗，鼎鐘入宵夢。
- 出門雀適羿，挽弓不再中。
- 九折生庭除，欹輪失嚴鞚。
- 事固不可知，淺者發嘲鬨。
- 磨以百艱虞，吾覺此意寵。
- 蠅棘芟根株，織文徹機綜。
- 如簧祇囂煩，戰勝屬陰拱。
- 詰朝烏帽斜，瘦馬霜鬣聳。
- 行世心愈老，轉物身自重。
- 解鞍澆客垢，先撥床頭甕。
- 君歸我送之，我歸欲誰送。

## 拼音

- xiu4 you3 li3 shen2 bi4 ， heng2 yao1 she4 di4 dong1 。
- xie2 chi2 yi4 yang2 pi2 ， xian2 shi4 xian2 yin3 tong4 。
- duan3 qing2 feng1 xue3 chuang1 ， ding3 zhong1 ru4 xiao1 meng4 。
- chu1 men2 que4 shi4 yi4 ， wan3 gong1 bu2 zai4 zhong1 。
- jiu3 zhe2 sheng1 ting2 chu2 ， qi1 lun2 shi1 yan2 kong4 。
- shi4 gu4 bu4 ke3 zhi1 ， qian3 zhe3 fa1 chao2 hong4 。
- mo2 yi3 bai3 jian1 yu2 ， wu2 jue2 ci3 yi4 chong3 。
- ying2 ji2 shan1 gen1 zhu1 ， zhi1 wen2 che4 ji1 zong1 。
- ru2 huang2 qi2 xiao1 fan2 ， zhan4 sheng4 shu3 yin1 gong3 。
- jie2 chao2 wu1 mao4 xie2 ， shou4 ma3 shuang1 lie4 song3 。
- xing2 shi4 xin1 yu4 lao3 ， zhuan3 wu4 shen1 zi4 zhong4 。
- jie3 an1 jiao1 ke4 gou4 ， xian1 bo1 chuang2 tou2 weng4 。
- jun1 gui1 wo3 song4 zhi1 ， wo3 gui1 yu4 shui2 song4 。

## 注释

## 译文

## 赏析
