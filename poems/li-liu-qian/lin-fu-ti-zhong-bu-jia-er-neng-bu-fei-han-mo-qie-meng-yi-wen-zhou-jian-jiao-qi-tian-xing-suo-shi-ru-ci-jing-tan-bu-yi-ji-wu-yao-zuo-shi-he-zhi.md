---
id: li-liu-qian-lin-fu-ti-zhong-bu-jia-er-neng-bu-fei-han-mo-qie-meng-yi-wen-zhou-jian-jiao-qi-tian-xing-suo-shi-ru-ci-jing-tan-bu-yi-ji-wu-yao-zuo-shi-he-zhi
title: 林夫體中不佳而能不廢翰墨且蒙以文軸見教其天性所嗜如此敬嘆不已既勿藥作詩賀之
titlePinyin: lin2 fu1 ti3 zhong1 bu4 jia1 er2 neng2 bu2 fei4 han4 mo4 qie3 meng2 yi3 wen2 zhou2 jian4 jiao4 qi2 tian1 xing4 suo3 shi4 ru2 ci3 jing4 tan4 bu4 yi3 ji4 wu4 yao4 zuo4 shi1 he4 zhi1
titleSlug: lin-fu-ti-zhong-bu-jia-er-neng-bu-fei-han-mo-qie-meng-yi-wen-zhou-jian-jiao-qi-tian-xing-suo-shi-ru-ci-jing-tan-bu-yi-ji-wu-yao-zuo-shi-he-zhi
author: 李流謙
authorPinyin: li3 liu2 qian1
authorSlug: li-liu-qian
dynasty: 宋
dynastyPinyin: song4
dynastySlug: song
tags: []
---

## 正文

- 瓠肥不必緣糠覈，倒床鼾睡掀四壁。
- 飯山詩好自應瘦，騎省賦成髮先白。
- 公子翩翩鍾鼎家，宜有騷人歌錦瑟。
- 數從癯儒弄文字，坐令二豎喜投隙。
- 藥裹關心始置之，往往呻吟出圭璧。
- 由來物理論根種，虎生則斑鷹則擊。
- 浣腸濯胃固佳手，愈風却痁非此力。
- 東風吹園花正開，新禽向人語磔磔。
- 疾來相就破除之，萬事可拚春可惜。

## 拼音

- hu4 fei2 bu2 bi4 yuan2 kang1 he2 ， dao3 chuang2 han1 shui4 xian1 si4 bi4 。
- fan4 shan1 shi1 hao3 zi4 ying1 shou4 ， qi2 sheng3 fu4 cheng2 fa4 xian1 bai2 。
- gong1 zi3 pian1 pian1 zhong1 ding3 jia1 ， yi2 you3 sao1 ren2 ge1 jin3 se4 。
- shu4 cong2 qu2 ru2 nong4 wen2 zi4 ， zuo4 ling4 er4 shu4 xi3 tou2 xi4 。
- yao4 guo3 guan1 xin1 shi3 zhi4 zhi1 ， wang3 wang3 shen1 yin2 chu1 gui1 bi4 。
- you2 lai2 wu4 li3 lun4 gen1 zhong3 ， hu3 sheng1 ze2 ban1 ying1 ze2 ji1 。
- huan4 chang2 zhuo2 wei4 gu4 jia1 shou3 ， yu4 feng1 que4 shan1 fei1 ci3 li4 。
- dong1 feng1 chui1 yuan2 hua1 zheng4 kai1 ， xin1 qin2 xiang4 ren2 yu3 zhe2 zhe2 。
- ji2 lai2 xiang1 jiu4 po4 chu2 zhi1 ， wan4 shi4 ke3 pin1 chun1 ke3 xi1 。

## 注释

## 译文

## 赏析
