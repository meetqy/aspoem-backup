---
id: li-liu-qian-huang-si-zhong-bing-qi-zuo-ci-ji-zhi
title: 黄思忠病起作此寄之
titlePinyin: huang2 si1 zhong1 bing4 qi3 zuo4 ci3 ji4 zhi1
titleSlug: huang-si-zhong-bing-qi-zuo-ci-ji-zhi
author: 李流謙
authorPinyin: li3 liu2 qian1
authorSlug: li-liu-qian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 巖巖千丈松，大厦不收拾。
- 已作澗壑卧，更困螻蟻穴。
- 天果無意哉，問龜龜不食。
- 悲歌氣填膺，白虹爲貫日。
- 向來亡公子，後日九州伯。
- 奈何蕞爾曹，乃敢觀裸浴。
- 士窮有如此，於君更心惻。
- 平生治國手，僅脫在陳厄。
- 三彭捃細故，二豎侮明德。
- 聞之投袂起，此士豈易得。
- 可無不貲藥，粉珠屑白玉。
- 奮髯呵不祥，有神嘿操㦸。
- 欻然蛙腹裂，還我蒼玉璧。
- 一尊欲壽君，悵念風雨隔。
- 平吳固奇烈，更謹盤水執。
- 君身則千金，斯文但一髮。
- 勉矣加餐飯，吾道係損益。

## 拼音

- yan2 yan2 qian1 zhang4 song1 ， da4 sha4 bu4 shou1 shi2 。
- yi3 zuo4 jian4 he4 wo4 ， geng4 kun4 lou2 yi3 xue2 。
- tian1 guo3 wu2 yi4 zai1 ， wen4 gui1 gui1 bu4 shi2 。
- bei1 ge1 qi4 tian2 ying1 ， bai2 hong2 wei2 guan4 ri4 。
- xiang4 lai2 wang2 gong1 zi3 ， hou4 ri4 jiu3 zhou1 bo2 。
- nai4 he2 zui4 er3 cao2 ， nai3 gan3 guan1 luo3 yu4 。
- shi4 qiong2 you3 ru2 ci3 ， wu1 jun1 geng4 xin1 ce4 。
- ping2 sheng1 zhi4 guo2 shou3 ， jin3 tuo1 zai4 chen2 e4 。
- san1 peng2 jun4 xi4 gu4 ， er4 shu4 wu3 ming2 de2 。
- wen2 zhi1 tou2 mei4 qi3 ， ci3 shi4 qi3 yi4 de2 。
- ke3 wu2 bu4 zi1 yao4 ， fen3 zhu1 xie4 bai2 yu4 。
- fen4 ran2 he1 bu4 xiang2 ， you3 shen2 hei1 cao1 㦸。
- chua1 ran2 wa1 fu4 lie4 ， huan2 wo3 cang1 yu4 bi4 。
- yi4 zun1 yu4 shou4 jun1 ， chang4 nian4 feng1 yu3 ge2 。
- ping2 wu2 gu4 qi2 lie4 ， geng4 jin3 pan2 shui3 zhi2 。
- jun1 shen1 ze2 qian1 jin1 ， si1 wen2 dan4 yi2 fa4 。
- mian3 yi3 jia1 can1 fan4 ， wu2 dao4 xi4 sun3 yi4 。

## 注释

## 译文

## 赏析
