---
id: li-liu-qian-song-gou-long-bo-qiu-chu-mu-shou-san-rong-de-chu-zi
title: 送勾龍伯秋出幕守三榮得出字
titlePinyin: song4 gou1 long2 bo2 qiu1 chu1 mu4 shou3 san1 rong2 de2 chu1 zi4
titleSlug: song-gou-long-bo-qiu-chu-mu-shou-san-rong-de-chu-zi
author: 李流謙
authorPinyin: li3 liu2 qian1
authorSlug: li-liu-qian
dynasty: 宋
dynastyPinyin: song4
dynastySlug: song
tags: []
---

## 正文

- 雅故非今朝，兩門自金石。
- 山頭墮淚碑，宰木共蕭瑟。
- 幕府蓋寶府，球琳琅玕璧。
- 一一不可揀，於君况夙昔。
- 常愧礫與瓦，照映乏顔色。
- 於菟生則斑，窺牛乳尚濕。
- 其傳祗斯文，餘事博懸擲。
- 嘗覘賦千字，誦之當搢笏。
- 戎索贊斗樞，殺氣掩劍㦸。
- 舂容凝香地，功用闃無迹。
- 忽驅兩轓去，驚鴻眇南北。
- 專城豈不樂，所樂在母側。
- 扶輿度春風，霜毛未上幘。
- 更著摩挲手，一起窮山瘠。
- 中年每患別，連日足悵惜。
- 方酌江上杯，送君又郊陌。
- 熟思令人老，只有加餐食。
- 尚餘黄髮期，好語爲再出。

## 拼音

- ya3 gu4 fei1 jin1 zhao1 ， liang3 men2 zi4 jin1 shi2 。
- shan1 tou2 duo4 lei4 bei1 ， zai3 mu4 gong4 xiao1 se4 。
- mu4 fu3 gai4 bao3 fu3 ， qiu2 lin2 lang2 gan1 bi4 。
- yi1 yi1 bu4 ke3 jian3 ， wu1 jun1 kuang4 su4 xi1 。
- chang2 kui4 li4 yu3 wa3 ， zhao4 ying4 fa2 yan2 se4 。
- wu1 tu2 sheng1 ze2 ban1 ， kui1 niu2 ru3 shang4 shi1 。
- qi2 chuan2 zhi1 si1 wen2 ， yu2 shi4 bo2 xuan2 zhi4 。
- chang2 chan1 fu4 qian1 zi4 ， song4 zhi1 dang1 jin4 hu4 。
- rong2 suo3 zan4 dou4 shu1 ， sha1 qi4 yan3 jian4 㦸。
- chong1 rong2 ning2 xiang1 di4 ， gong1 yong4 qu4 wu2 ji4 。
- hu1 qu1 liang3 fan1 qu4 ， jing1 hong2 miao3 nan2 bei3 。
- zhuan1 cheng2 qi3 bu2 le4 ， suo3 le4 zai4 mu3 ce4 。
- fu2 yu2 du4 chun1 feng1 ， shuang1 mao2 wei4 shang4 ze2 。
- geng4 zhu4 mo2 suo1 shou3 ， yi4 qi3 qiong2 shan1 ji2 。
- zhong1 nian2 mei3 huan4 bie2 ， lian2 ri4 zu2 chang4 xi1 。
- fang1 zhuo2 jiang1 shang4 bei1 ， song4 jun1 you4 jiao1 mo4 。
- shu2 si1 ling4 ren2 lao3 ， zhi3 you3 jia1 can1 shi2 。
- shang4 yu2 huang2 fa4 qi1 ， hao3 yu3 wei2 zai4 chu1 。

## 注释

## 译文

## 赏析
