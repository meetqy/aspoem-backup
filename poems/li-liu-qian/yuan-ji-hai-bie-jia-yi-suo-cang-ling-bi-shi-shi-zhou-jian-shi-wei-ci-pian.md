---
id: li-liu-qian-yuan-ji-hai-bie-jia-yi-suo-cang-ling-bi-shi-shi-zhou-jian-shi-wei-ci-pian
title: 袁季海別駕以所藏靈壁石詩軸見示爲此篇
titlePinyin: yuan2 ji4 hai3 bie2 jia4 yi3 suo3 cang2 ling2 bi4 shi2 shi1 zhou2 jian4 shi4 wei2 ci3 pian1
titleSlug: yuan-ji-hai-bie-jia-yi-suo-cang-ling-bi-shi-shi-zhou-jian-shi-wei-ci-pian
author: 李流謙
authorPinyin: li3 liu2 qian1
authorSlug: li-liu-qian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 諸天享備福，宮殿常隨之。
- 驕王擅雄富，鐘鼓具不移。
- 巨細無實相，一種生幻師。
- 君家數尺峯，在處供娛嬉。
- 衡嵩接几闥，岷峨入提携。
- 只作如是解，天地皆目瑿。
- 君言勿作劇，丐我瓊琚詞。
- 援毫不能奇，永愧嶄絕姿。
- 烹茶炷爐薰，𡷾崒繚輕絲。
- 如雲出澗壑，頃暫萬國滋。
- 請以小喻大，人才亦如斯。
- 我無適俗韻，夢想懷崟𡼭。
- 借渠琳琅響，和我蘭荃詩。
- 明朝謝冠服，雲根有茅茨。

## 拼音

- zhu1 tian1 xiang3 bei4 fu2 ， gong1 dian4 chang2 sui2 zhi1 。
- jiao1 wang2 shan4 xiong2 fu4 ， zhong1 gu3 ju4 bu4 yi2 。
- ju4 xi4 wu2 shi2 xiang1 ， yi4 zhong3 sheng1 huan4 shi1 。
- jun1 jia1 shu4 chi3 feng1 ， zai4 chu3 gong4 yu2 xi1 。
- heng2 song1 jie1 ji3 ta4 ， min2 e2 ru4 ti2 xie2 。
- zhi1 zuo4 ru2 shi4 jie3 ， tian1 di4 jie1 mu4 yi1 。
- jun1 yan2 wu4 zuo4 ju4 ， gai4 wo3 qiong2 ju1 ci2 。
- yuan2 hao2 bu4 neng2 qi2 ， yong3 kui4 zhan3 jue2 zi1 。
- peng1 cha2 zhu4 lu2 xun1 ，𡷾 zu2 liao2 qing1 si1 。
- ru2 yun2 chu1 jian4 he4 ， qing3 zan4 wan4 guo2 zi1 。
- qing3 yi3 xiao3 yu4 da4 ， ren2 cai2 yi4 ru2 si1 。
- wo3 wu2 shi4 su2 yun4 ， meng4 xiang3 huai2 yin2 𡼭。
- jie4 qu2 lin2 lang2 xiang3 ， he2 wo3 lan2 quan2 shi1 。
- ming2 chao2 xie4 guan1 fu2 ， yun2 gen1 you3 mao2 ci2 。

## 注释

## 译文

## 赏析
