---
id: li-liu-qian-song-jue-hua-yan-gui-zhong-yan
title: 送覺華巖歸中巖
titlePinyin: song4 jue2 hua2 yan2 gui1 zhong1 yan2
titleSlug: song-jue-hua-yan-gui-zhong-yan
author: 李流謙
authorPinyin: li3 liu2 qian1
authorSlug: li-liu-qian
dynasty: 宋
dynastyPinyin: song4
dynastySlug: song
tags: []
---

## 正文

- 世故翻巨浪，是身如孤舟。
- 黑風半夜來，掀簸卒未休。
- 誰能洶涌間，輕飛逐浮鷗。
- 稽首大導師，覺海名善泅。
- 請下一轉語，爲度歷劫憂。
- 師笑了無言，此問難爾酬。
- 未可檝迎汝，子歸當內求。
- 堅忍作維纜，巨防截橫流。
- 中有不動者，東西聽漂浮。
- 師今念故山，翩然去難留。
- 相送城東隅，黄葉堆別愁。
- 歸來閉閣坐，念念期自修。
- 精進儻不懈，針芥或有投。
- 西風白蓮開，束包隨勝游。

## 拼音

- shi4 gu4 fan1 ju4 lang4 ， shi4 shen1 ru2 gu1 zhou1 。
- hei1 feng1 ban4 ye4 lai2 ， xian1 bo4 zu2 wei4 xiu1 。
- shui2 neng2 xiong1 yong3 jian4 ， qing1 fei1 zhu2 fu2 ou1 。
- qi3 shou3 da4 dao3 shi1 ， jue2 hai3 ming2 shan4 qiu2 。
- qing3 xia4 yi4 zhuan3 yu3 ， wei2 du4 li4 jie2 you1 。
- shi1 xiao4 le0 wu2 yan2 ， ci3 wen4 nan2 er3 chou2 。
- wei4 ke3 ji2 ying2 ru3 ， zi3 gui1 dang1 nei4 qiu2 。
- jian1 ren3 zuo4 wei2 lan3 ， ju4 fang2 jie2 heng2 liu2 。
- zhong1 you3 bu2 dong4 zhe3 ， dong1 xi1 ting1 piao1 fu2 。
- shi1 jin1 nian4 gu4 shan1 ， pian1 ran2 qu4 nan2 liu2 。
- xiang1 song4 cheng2 dong1 yu2 ， huang2 ye4 dui1 bie2 chou2 。
- gui1 lai2 bi4 ge2 zuo4 ， nian4 nian4 qi1 zi4 xiu1 。
- jing1 jin4 tang3 bu2 xie4 ， zhen1 jie4 huo4 you3 tou2 。
- xi1 feng1 bai2 lian2 kai1 ， shu4 bao1 sui2 sheng4 you2 。

## 注释

## 译文

## 赏析
