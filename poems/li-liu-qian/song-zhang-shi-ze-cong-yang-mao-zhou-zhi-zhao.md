---
id: li-liu-qian-song-zhang-shi-ze-cong-yang-mao-zhou-zhi-zhao
title: 送張時擇從楊茂州之招
titlePinyin: song4 zhang1 shi2 ze2 cong2 yang2 mao4 zhou1 zhi1 zhao1
titleSlug: song-zhang-shi-ze-cong-yang-mao-zhou-zhi-zhao
author: 李流謙
authorPinyin: li3 liu2 qian1
authorSlug: li-liu-qian
dynasty: 宋
dynastyPinyin: song4
dynastySlug: song
tags: []
---

## 正文

- 州閭我知君，楚璞未剖初。
- 家無兩錢錐，腹有萬卷書。
- 閉門飽葵莧，撫几咏唐虞。
- 兒乳腥未濯，才能辨之乎。
- 巍科似拾遺，却走我不如。
- 流俗校成敗，往往遭揶揄。
- 豈知磻溪叟，空釣寧在魚。
- 窮途有知己，一笑肝膽輸。
- 羔鴈朝在門，挽我不得徐。
- 鯨鯤依洪波，鳳凰集修梧。
- 士貴得所託，往矣膏子車。
- 忠信行蠻貊，九夷聖肯居。
- 使君况儒將，奧學窺盤謨。
- 小詩迺餘瀾，已足吞五湖。
- 老羌弛弓刀，玉帳一事無。
- 舉杯哦新篇，主賓興不孤。
- 明日思君處，一千里平蕪。

## 拼音

- zhou1 lü2 wo3 zhi1 jun1 ， chu3 pu2 wei4 pou1 chu1 。
- jia1 wu2 liang3 qian2 zhui1 ， fu4 you3 wan4 juan4 shu1 。
- bi4 men2 bao3 kui2 xian4 ， fu3 ji3 yong3 tang2 yu2 。
- er2 ru3 xing1 wei4 zhuo2 ， cai2 neng2 bian4 zhi1 hu1 。
- wei1 ke1 si4 shi2 yi2 ， que4 zou3 wo3 bu4 ru2 。
- liu2 su2 xiao4 cheng2 bai4 ， wang3 wang3 zao1 ye2 yu2 。
- qi3 zhi1 pan2 xi1 sou3 ， kong1 diao4 ning2 zai4 yu2 。
- qiong2 tu2 you3 zhi1 ji3 ， yi2 xiao4 gan1 dan3 shu1 。
- gao1 yan4 chao2 zai4 men2 ， wan3 wo3 bu4 de2 xu2 。
- jing1 kun1 yi1 hong2 bo1 ， feng4 huang2 ji2 xiu1 wu2 。
- shi4 gui4 de2 suo3 tuo1 ， wang3 yi3 gao1 zi0 ju1 。
- zhong1 xin4 xing2 man2 mo4 ， jiu3 yi2 sheng4 ken3 ju1 。
- shi3 jun1 kuang4 ru2 jiang1 ， ao4 xue2 kui1 pan2 mo2 。
- xiao3 shi1 nai3 yu2 lan2 ， yi3 zu2 tun1 wu3 hu2 。
- lao3 qiang1 chi2 gong1 dao1 ， yu4 zhang4 yi2 shi4 wu2 。
- ju3 bei1 o4 xin1 pian1 ， zhu3 bin1 xing1 bu4 gu1 。
- ming2 ri4 si1 jun1 chu3 ， yi4 qian1 li3 ping2 wu2 。

## 注释

## 译文

## 赏析
