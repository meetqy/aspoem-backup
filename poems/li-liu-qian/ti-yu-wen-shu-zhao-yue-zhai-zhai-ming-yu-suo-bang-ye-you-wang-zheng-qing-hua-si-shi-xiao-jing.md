---
id: li-liu-qian-ti-yu-wen-shu-zhao-yue-zhai-zhai-ming-yu-suo-bang-ye-you-wang-zheng-qing-hua-si-shi-xiao-jing
title: 題宇文叔昭閲齋齋名予所榜也有王正卿畫四時小景
titlePinyin: ti2 yu3 wen2 shu1 zhao1 yue4 zhai1 zhai1 ming2 yu3 suo3 bang3 ye3 you3 wang2 zheng4 qing1 hua4 si4 shi2 xiao3 jing3
titleSlug: ti-yu-wen-shu-zhao-yue-zhai-zhai-ming-yu-suo-bang-ye-you-wang-zheng-qing-hua-si-shi-xiao-jing
author: 李流謙
authorPinyin: li3 liu2 qian1
authorSlug: li-liu-qian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 乾坤萍在江，日月蟻旋磨。
- 吾生與化俱，反照若觀火。
- 蠻觸鏖兩鬭，臼圈聽一簸。
- 射鈎仍相國，嬖者死於餓。
- 種瓜乃故侯，蹶張終上佐。
- 支離竟能賢，青黄未足賀。
- 炷香閲茲理，萬事一笑可。
- 城南有豪士，豈但雄于貨。
- 麒麟夢不到，林沼計未左。
- 便齋愜清閟，憑几了衆夥。
- 胸中大水鏡，月皎雲破墮。
- 世故自起伏，一瞬奔馬過。
- 金石波空流，檜杉老不挫。
- 他年觀河性，依然等髫鬌。
- 我友王郎子，筆墨出笑唾。
- 酒酣洒素壁，埃𡏖不敢涴。
- 春梢有餘妍，秋林氣磊砢。
- 彈指四時具，轉物子亦頗。
- 此機與我同，妙出一關鎖。
- 予生拙行世，泥塗笑鼈跛。
- 但存閲世眼，空花已成果。
- 從今識沉冥，甘作枯株坐。
- 要知無所閲，到岸乃旋柁。

## 拼音

- qian2 kun1 ping2 zai4 jiang1 ， ri4 yue4 yi3 xuan2 mo2 。
- wu2 sheng1 yu3 hua4 ju4 ， fan3 zhao4 ruo4 guan1 huo3 。
- man2 chu4 ao2 liang3 dou4 ， jiu4 quan1 ting1 yi2 bo4 。
- she4 gou1 reng2 xiang1 guo2 ， bi4 zhe3 si3 wu1 e4 。
- zhong3 gua1 nai3 gu4 hou2 ， jue3 zhang1 zhong1 shang4 zuo3 。
- zhi1 li2 jing4 neng2 xian2 ， qing1 huang2 wei4 zu2 he4 。
- zhu4 xiang1 yue4 zi1 li3 ， wan4 shi4 yi2 xiao4 ke3 。
- cheng2 nan2 you3 hao2 shi4 ， qi3 dan4 xiong2 yu2 huo4 。
- qi2 lin2 meng4 bu2 dao4 ， lin2 zhao3 ji4 wei4 zuo3 。
- bian4 zhai1 qie4 qing1 bi4 ， ping2 ji3 le0 zhong4 huo3 。
- xiong1 zhong1 da4 shui3 jing4 ， yue4 jiao3 yun2 po4 duo4 。
- shi4 gu4 zi4 qi3 fu2 ， yi2 shun4 ben1 ma3 guo4 。
- jin1 shi2 bo1 kong1 liu2 ， gui4 shan1 lao3 bu2 cuo4 。
- ta1 nian2 guan1 he2 xing4 ， yi1 ran2 deng3 tiao2 tuo3 。
- wo3 you3 wang2 lang2 zi3 ， bi3 mo4 chu1 xiao4 tuo4 。
- jiu3 han1 sa3 su4 bi4 ， ai1 𡏖 bu4 gan3 wo4 。
- chun1 shao1 you3 yu2 yan2 ， qiu1 lin2 qi4 lei3 luo3 。
- dan4 zhi3 si4 shi2 ju4 ， zhuan3 wu4 zi3 yi4 po1 。
- ci3 ji1 yu3 wo3 tong2 ， miao4 chu1 yi4 guan1 suo3 。
- yu3 sheng1 zhuo1 xing2 shi4 ， ni2 tu2 xiao4 bie1 bo3 。
- dan4 cun2 yue4 shi4 yan3 ， kong1 hua1 yi3 cheng2 guo3 。
- cong2 jin1 shi2 chen2 ming2 ， gan1 zuo4 ku1 zhu1 zuo4 。
- yao4 zhi1 wu2 suo3 yue4 ， dao4 an4 nai3 xuan2 tuo2 。

## 注释

## 译文

## 赏析
