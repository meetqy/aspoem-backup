---
id: li-liu-qian-song-wang-zong-qing
title: 送王總卿
titlePinyin: song4 wang2 zong3 qing1
titleSlug: song-wang-zong-qing
author: 李流謙
authorPinyin: li3 liu2 qian1
authorSlug: li-liu-qian
dynasty: 宋
dynastyPinyin: song4
dynastySlug: song
tags: []
---

## 正文

- 北風號霜脫羣木，送客東門車萬軸。
- 城中人家作兒啼，若爲四角生華轂。
- 公今未上九天上，身雖去此猶在蜀。
- 邊頭張頤萬虎兕，一食不飽吼振谷。
- 况聞天驕屢窺瞰，往往危機生隠伏。
- 欲寬九重宵旰念，分付若人一夔足。
- 錢如流水粟如雨，指顧之間嘆神速。
- 公方攬轡使一道，百吏毛寒頸仍縮。
- 隳者振職汙者澄，如臨鬼神不敢瀆。
- 峩冠置之一堂上，不勞折箠四夷服。
- 天生此材必此用，楩楠本爲渠渠屋。
- 孤生蒙庇逾歲月，况復鴒原辱甄錄。
- 明年春風二三月，更看枯根回寸綠。

## 拼音

- bei3 feng1 hao4 shuang1 tuo1 qun2 mu4 ， song4 ke4 dong1 men2 ju1 wan4 zhou2 。
- cheng2 zhong1 ren2 jia1 zuo4 er2 ti2 ， ruo4 wei2 si4 jiao3 sheng1 hua2 gu3 。
- gong1 jin1 wei4 shang4 jiu3 tian1 shang4 ， shen1 sui1 qu4 ci3 you2 zai4 shu3 。
- bian1 tou2 zhang1 yi2 wan4 hu3 si4 ， yi4 shi2 bu4 bao3 hou3 zhen4 gu3 。
- kuang4 wen2 tian1 jiao1 lü3 kui1 kan4 ， wang3 wang3 wei1 ji1 sheng1 yin3 fu2 。
- yu4 kuan1 jiu3 chong2 xiao1 gan4 nian4 ， fen1 fu4 ruo4 ren2 yi4 kui2 zu2 。
- qian2 ru2 liu2 shui3 su4 ru2 yu3 ， zhi3 gu4 zhi1 jian4 tan4 shen2 su4 。
- gong1 fang1 lan3 pei4 shi3 yi2 dao4 ， bai3 li4 mao2 han2 jing3 reng2 suo1 。
- hui1 zhe3 zhen4 zhi2 wu1 zhe3 cheng2 ， ru2 lin2 gui3 shen2 bu4 gan3 du2 。
- e2 guan1 zhi4 zhi1 yi1 tang2 shang4 ， bu4 lao2 zhe2 chui2 si4 yi2 fu2 。
- tian1 sheng1 ci3 cai2 bi4 ci3 yong4 ， pian2 nan2 ben3 wei2 qu2 qu2 wu1 。
- gu1 sheng1 meng2 bi4 yu2 sui4 yue4 ， kuang4 fu4 ling2 yuan2 ru3 zhen1 lu4 。
- ming2 nian2 chun1 feng1 er4 san1 yue4 ， geng4 kan4 ku1 gen1 hui2 cun4 lü4 。

## 注释

## 译文

## 赏析
