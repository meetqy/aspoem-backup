---
id: li-liu-qian-song-li-de-ming-jie-mian-zhu-wei
title: 送李德明解綿竹尉
titlePinyin: song4 li3 de2 ming2 jie3 mian2 zhu2 wei4
titleSlug: song-li-de-ming-jie-mian-zhu-wei
author: 李流謙
authorPinyin: li3 liu2 qian1
authorSlug: li-liu-qian
dynasty: 宋
dynastyPinyin: song4
dynastySlug: song
tags: []
---

## 正文

- 嚴生起寒瀨，至今漁釣尊。
- 董賢尉三公，冕黻蒙垢塵。
- 榮瘁視所挾，誰以通塞論。
- 吾宗老筆墨，健力河漢翻。
- 蛟蜃著甕盎，鬰律氣屢吞。
- 顯名在操踐，一尉衡宰輕。
- 幽求在朝邑，碌碌羣兒奔。
- 一朝定大策，談笑搴翳氛。
- 書生喜高論，我言布帛溫。
- 別語不多吐，春波銷客魂。

## 拼音

- yan2 sheng1 qi3 han2 lai4 ， zhi4 jin1 yu2 diao4 zun1 。
- dong3 xian2 wei4 san1 gong1 ， mian3 fu2 meng2 gou4 chen2 。
- rong2 cui4 shi4 suo3 xie2 ， shui2 yi3 tong1 sai1 lun4 。
- wu2 zong1 lao3 bi3 mo4 ， jian4 li4 he2 han4 fan1 。
- jiao1 shen4 zhu4 weng4 ang4 ， yu4 lü4 qi4 lü3 tun1 。
- xian3 ming2 zai4 cao1 jian4 ， yi2 wei4 heng2 zai3 qing1 。
- you1 qiu2 zai4 chao2 yi4 ， lu4 lu4 qun2 er2 ben1 。
- yi4 zhao1 ding4 da4 ce4 ， tan2 xiao4 qian1 yi4 fen1 。
- shu1 sheng1 xi3 gao1 lun4 ， wo3 yan2 bu4 bo2 wen1 。
- bie2 yu3 bu4 duo1 tu3 ， chun1 bo1 xiao1 ke4 hun2 。

## 注释

## 译文

## 赏析
