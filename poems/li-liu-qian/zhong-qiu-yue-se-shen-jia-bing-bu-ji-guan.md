---
id: li-liu-qian-zhong-qiu-yue-se-shen-jia-bing-bu-ji-guan
title: 中秋月色甚佳病不及觀
titlePinyin: zhong1 qiu1 yue4 se4 shen4 jia1 bing4 bu4 ji2 guan1
titleSlug: zhong-qiu-yue-se-shen-jia-bing-bu-ji-guan
author: 李流謙
authorPinyin: li3 liu2 qian1
authorSlug: li-liu-qian
dynasty: 宋
dynastyPinyin: song4
dynastySlug: song
tags: []
---

## 正文

- 斲月如冰輪，不知幾玉斧。
- 寒光十萬里，餘影到牖戶。
- 我病欲强出，瘦骨怯風露。
- 技癢時不禁，窗隙窺皓素。
- 年年到中秋，此夕日夜數。
- 酒熟客不至，景勝人或負。
- 燕鴻初何心，亦作不相遇。
- 拊几但悲嘯，看劍欲狂舞。
- 幽蟲不相干，空階自言語。

## 拼音

- zhuo2 yue4 ru2 bing1 lun2 ， bu4 zhi1 ji1 yu4 fu3 。
- han2 guang1 shi2 wan4 li3 ， yu2 ying3 dao4 you3 hu4 。
- wo3 bing4 yu4 qiang2 chu1 ， shou4 gu3 qie4 feng1 lu4 。
- ji4 yang3 shi2 bu4 jin1 ， chuang1 xi4 kui1 hao4 su4 。
- nian2 nian2 dao4 zhong1 qiu1 ， ci3 xi1 ri4 ye4 shu4 。
- jiu3 shu2 ke4 bu2 zhi4 ， jing3 sheng4 ren2 huo4 fu4 。
- yan4 hong2 chu1 he2 xin1 ， yi4 zuo4 bu4 xiang1 yu4 。
- fu3 ji3 dan4 bei1 xiao4 ， kan4 jian4 yu4 kuang2 wu3 。
- you1 chong2 bu4 xiang1 gan1 ， kong1 jie1 zi4 yan2 yu3 。

## 注释

## 译文

## 赏析
