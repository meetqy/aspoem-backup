---
id: li-liu-qian-ou-lian-ri-shi-ji-ye-meng-you-jie-yi-zhi-zhe-po-lian-zhi-you-wei-yu-yan-ji-zhi-bei-peng-ku-guo-wu-shi-jing-jue-zuo-ci-shi-yi-zi-jing
title: 偶連日食鷄夜夢有截一支者頗憐之有謂予言雞之被烹酷過於是驚覺作此詩以自警
titlePinyin: ou3 lian2 ri4 shi2 ji1 ye4 meng4 you3 jie2 yi4 zhi1 zhe3 po1 lian2 zhi1 you3 wei4 yu3 yan2 ji1 zhi1 bei4 peng1 ku4 guo4 wu1 shi4 jing1 jue2 zuo4 ci3 shi1 yi3 zi4 jing3
titleSlug: ou-lian-ri-shi-ji-ye-meng-you-jie-yi-zhi-zhe-po-lian-zhi-you-wei-yu-yan-ji-zhi-bei-peng-ku-guo-wu-shi-jing-jue-zuo-ci-shi-yi-zi-jing
author: 李流謙
authorPinyin: li3 liu2 qian1
authorSlug: li-liu-qian
dynasty: 宋
dynastyPinyin: song4
dynastySlug: song
tags: []
---

## 正文

- 平生不喜殺，殺戒宿所欽。
- 累此多病身，蔬食慙未能。
- 連日乏庖供，隻雞薦肴蒸。
- 異夢發宵驚，截支血霪霪。
- 旁立爲咨嗟，或人惠嘉音。
- 見牛未見羊，盍不推此心。
- 萬生均一愛，豈較人與禽。
- 君看雞遭烹，楚痛甚斧砧。
- 撫枕矍然悟，此豈神所箴。
- 驚魂欲違幹，駭汗屢洒膺。
- 內懼仍自欣，小差輒相懲。
- 白璧護微疵，寧非憂之深。
- 長平四十萬，一掃輕蟻蠅。
- 暴殄置不問，天邪匪聾喑。
- 稔惡侈後罰，幽誅毒炮燖。
- 冥冥思昔愆，栗栗厲素襟。
- 贖魚有前章，併以警侈淫。

## 拼音

- ping2 sheng1 bu4 xi3 sha1 ， sha1 jie4 su4 suo3 qin1 。
- lei4 ci3 duo1 bing4 shen1 ， shu1 shi2 can2 wei4 neng2 。
- lian2 ri4 fa2 pao2 gong4 ， zhi1 ji1 jian4 yao2 zheng1 。
- yi4 meng4 fa1 xiao1 jing1 ， jie2 zhi1 xue4 yin2 yin2 。
- pang2 li4 wei2 zi1 jie1 ， huo4 ren2 hui4 jia1 yin1 。
- jian4 niu2 wei4 jian4 yang2 ， he2 bu4 tui1 ci3 xin1 。
- wan4 sheng1 jun1 yi2 ai4 ， qi3 jiao4 ren2 yu3 qin2 。
- jun1 kan4 ji1 zao1 peng1 ， chu3 tong4 shen4 fu3 zhen1 。
- fu3 zhen3 jue2 ran2 wu4 ， ci3 qi3 shen2 suo3 zhen1 。
- jing1 hun2 yu4 wei2 gan4 ， hai4 han4 lü3 sa3 ying1 。
- nei4 ju4 reng2 zi4 xin1 ， xiao3 cha1 zhe2 xiang1 cheng2 。
- bai2 bi4 hu4 wei1 ci1 ， ning2 fei1 you1 zhi1 shen1 。
- chang2 ping2 si4 shi2 wan4 ， yi4 sao3 qing1 yi3 ying2 。
- bao4 tian3 zhi4 bu2 wen4 ， tian1 xie2 fei3 long2 yin1 。
- ren3 e4 chi3 hou4 fa2 ， you1 zhu1 du2 pao4 xun2 。
- ming2 ming2 si1 xi1 qian1 ， li4 li4 li4 su4 jin1 。
- shu2 yu2 you3 qian2 zhang1 ， bing4 yi3 jing3 chi3 yin2 。

## 注释

## 译文

## 赏析
