---
id: li-liu-qian-qing-ming-ri-tong-song-cai-fu-wang-zi-you-you-qin-shi-yuan-fen-yun-de-yi-zi
title: 清明日同宋才夫王子友游秦氏園分韻得一字
titlePinyin: qing1 ming2 ri4 tong2 song4 cai2 fu1 wang2 zi3 you3 you2 qin2 shi4 yuan2 fen1 yun4 de2 yi2 zi4
titleSlug: qing-ming-ri-tong-song-cai-fu-wang-zi-you-you-qin-shi-yuan-fen-yun-de-yi-zi
author: 李流謙
authorPinyin: li3 liu2 qian1
authorSlug: li-liu-qian
dynasty: 宋
dynastyPinyin: song4
dynastySlug: song
tags: []
---

## 正文

- 誰澆無邊春，釀成此天色。
- 文章祇引睡，茗椀不著力。
- 雖無田父邀，欲到野人宅。
- 日萼鬭深妍，風條舞柔碧。
- 數峯極藴藉，未到輒目逆。
- 人心有同然，一樣寄岑寂。
- 茅茨破不補，吾意嘿有適。
- 置樽小軒戶，雲氣手闔闢。
- 蒼蒼萬檀欒，晚吹自蕭瑟。
- 穿荒取微逕，便曠從短策。
- 忽與幽興會，照我兩尺璧。
- 白虹潤山木，取友固多益。
- 談深近迂怪，理奧煩探索。
- 鯨杯不足吞，馬肝無用食。
- 玉虬蟠蜿蜒，萬鱗寒縮澀。
- 餞春春未闌，尚及三之一。

## 拼音

- shui2 jiao1 wu2 bian1 chun1 ， niang4 cheng2 ci3 tian1 se4 。
- wen2 zhang1 qi2 yin3 shui4 ， ming2 wan3 bu2 zhu4 li4 。
- sui1 wu2 tian2 fu4 yao1 ， yu4 dao4 ye3 ren2 zhai2 。
- ri4 e4 dou4 shen1 yan2 ， feng1 tiao2 wu3 rou2 bi4 。
- shu4 feng1 ji2 yun4 jie4 ， wei4 dao4 zhe2 mu4 ni4 。
- ren2 xin1 you3 tong2 ran2 ， yi2 yang4 ji4 cen2 ji4 。
- mao2 ci2 po4 bu4 bu3 ， wu2 yi4 hei1 you3 shi4 。
- zhi4 zun1 xiao3 xuan1 hu4 ， yun2 qi4 shou3 he2 pi4 。
- cang1 cang1 wan4 tan2 luan2 ， wan3 chui1 zi4 xiao1 se4 。
- chuan1 huang1 qu3 wei1 jing4 ， bian4 kuang4 cong2 duan3 ce4 。
- hu1 yu3 you1 xing1 hui4 ， zhao4 wo3 liang3 chi3 bi4 。
- bai2 hong2 run4 shan1 mu4 ， qu3 you3 gu4 duo1 yi4 。
- tan2 shen1 jin4 yu1 guai4 ， li3 ao4 fan2 tan4 suo3 。
- jing1 bei1 bu4 zu2 tun1 ， ma3 gan1 wu2 yong4 shi2 。
- yu4 qiu2 pan2 wan1 yan2 ， wan4 lin2 han2 suo1 se4 。
- jian4 chun1 chun1 wei4 lan2 ， shang4 ji2 san1 zhi1 yi1 。

## 注释

## 译文

## 赏析
