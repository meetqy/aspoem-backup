---
id: li-liu-qian-song-chao-zi-xi-ti-xing-fu-zhao
title: 送晁子西提刑赴召
titlePinyin: song4 chao2 zi3 xi1 ti2 xing2 fu4 zhao4
titleSlug: song-chao-zi-xi-ti-xing-fu-zhao
author: 李流謙
authorPinyin: li3 liu2 qian1
authorSlug: li-liu-qian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 君家如河出崑崙，橫貫中國浮乾坤。
- 鼎彜勳績爛星斗，編簡文字垂瑶琨。
- 到海喧豗勢愈壯，約束蛟蜃驅鼉黿。
- 略分涓流溉下土，草木蕃潤資其恩。
- 先生繡衣吹霜風，一道生齒關寢飧。
- 人家春園滿桃李，隨處秋社肥雞豚。
- 智效一官可能爾，尚於勝處非所論。
- 胸中人物自著眼，倀倀待相嗤彼昏。
- 古人過人本如此，事業自是爲根元。
- 我知先生在廊廟，定不碌碌爲澄渾。
- 頗恨未識元魯山，一紙藻藉無媒援。
- 只今相送九天去，風在下矣何軒軒。
- 青雲託附可無意，欲兒女語吐復吞。
- 浩歌一曲豁清思，援筆江海蛟龍奔。

## 拼音

- jun1 jia1 ru2 he2 chu1 kun1 lun2 ， heng2 guan4 zhong1 guo2 fu2 qian2 kun1 。
- ding3 yi2 xun1 ji4 lan4 xing1 dou3 ， bian1 jian3 wen2 zi4 chui2 yao2 kun1 。
- dao4 hai3 xuan1 hui1 shi4 yu4 zhuang4 ， yue1 shu4 jiao1 shen4 qu1 tuo2 yuan2 。
- lüe4 fen1 juan1 liu2 gai4 xia4 tu3 ， cao3 mu4 fan1 run4 zi1 qi2 en1 。
- xian1 sheng0 xiu4 yi1 chui1 shuang1 feng1 ， yi2 dao4 sheng1 chi3 guan1 qin3 sun1 。
- ren2 jia1 chun1 yuan2 man3 tao2 li3 ， sui2 chu3 qiu1 she4 fei2 ji1 tun2 。
- zhi4 xiao4 yi4 guan1 ke3 neng2 er3 ， shang4 wu1 sheng4 chu3 fei1 suo3 lun4 。
- xiong1 zhong1 ren2 wu4 zi4 zhu4 yan3 ， chang1 chang1 dai4 xiang1 chi1 bi3 hun1 。
- gu3 ren2 guo4 ren2 ben3 ru2 ci3 ， shi4 ye4 zi4 shi4 wei2 gen1 yuan2 。
- wo3 zhi1 xian1 sheng0 zai4 lang2 miao4 ， ding4 bu2 lu4 lu4 wei2 cheng2 hun2 。
- po1 hen4 wei4 shi2 yuan2 lu3 shan1 ， yi4 zhi3 zao3 jie4 wu2 mei2 yuan2 。
- zhi1 jin1 xiang1 song4 jiu3 tian1 qu4 ， feng1 zai4 xia4 yi3 he2 xuan1 xuan1 。
- qing1 yun2 tuo1 fu4 ke3 wu2 yi4 ， yu4 er2 nü3 yu3 tu3 fu4 tun1 。
- hao4 ge1 yi4 qu3 huo1 qing1 si1 ， yuan2 bi3 jiang1 hai3 jiao1 long2 ben1 。

## 注释

## 译文

## 赏析
