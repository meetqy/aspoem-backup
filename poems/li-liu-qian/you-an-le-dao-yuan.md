---
id: li-liu-qian-you-an-le-dao-yuan
title: 游安樂道院
titlePinyin: you2 an1 le4 dao4 yuan4
titleSlug: you-an-le-dao-yuan
author: 李流謙
authorPinyin: li3 liu2 qian1
authorSlug: li-liu-qian
dynasty: 宋
dynastyPinyin: song4
dynastySlug: song
tags: []
---

## 正文

- 美璞出叢阜，徑寸藏尺水。
- 堂堂大導師，鍾靈此其地。
- 荒坑名老君，故老說遺事。
- 仙佛勢不敵，北面昔所試。
- 烟雲龍蛇窟，風雨鬼神會。
- 珍重住山人，浄觀愜幽邃。
- 半偈起冥晦，徑欲裂冠袂。
- 同行一微囅，落日姑整轡。
- 在家固出家，象服何必異。
- 君看童其顛，已落第二義。

## 拼音

- mei3 pu2 chu1 cong2 fu4 ， jing4 cun4 cang2 chi3 shui3 。
- tang2 tang2 da4 dao3 shi1 ， zhong1 ling2 ci3 qi2 di4 。
- huang1 keng1 ming2 lao3 jun1 ， gu4 lao3 shuo1 yi2 shi4 。
- xian1 fo2 shi4 bu4 di2 ， bei3 mian4 xi1 suo3 shi4 。
- yan1 yun2 long2 she2 ku1 ， feng1 yu3 gui3 shen2 hui4 。
- zhen1 zhong4 zhu4 shan1 ren2 ， jing4 guan1 qie4 you1 sui4 。
- ban4 ji4 qi3 ming2 hui4 ， jing4 yu4 lie4 guan1 mei4 。
- tong2 hang2 yi4 wei1 chan3 ， luo4 ri4 gu1 zheng3 pei4 。
- zai4 jia1 gu4 chu1 jia1 ， xiang4 fu2 he2 bi4 yi4 。
- jun1 kan4 tong2 qi2 dian1 ， yi3 luo4 di4 er4 yi4 。

## 注释

## 译文

## 赏析
