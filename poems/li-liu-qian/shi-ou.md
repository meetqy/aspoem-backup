---
id: li-liu-qian-shi-ou
title: 食藕
titlePinyin: shi2 ou3
titleSlug: shi-ou
author: 李流謙
authorPinyin: li3 liu2 qian1
authorSlug: li-liu-qian
dynasty: 宋
dynastyPinyin: song4
dynastySlug: song
tags: []
---

## 正文

- 芙渠固佳産，其末亦奇絕。
- 此土乃物宜，厥包比柚橘。
- 蔓引莖自遂，泥蟠體仍潔。
- 一絲戲傀儡，衆竅殞鯈忽。
- 七月陂塘秋，千蓋偃寒碧。
- 俚語名带花，脆嫩若無骨。
- 如船近誑誕，似玉孰追削。
- 瞿曇况真理，穢浄本同出。
- 花實根相連，因果非兩法。
- 君看入口處，一片疑嚼雪。
- 溽暑肌如熏，毒酲肺欲裂。
- 只應蕭爽時，便是清凉國。

## 拼音

- fu2 qu2 gu4 jia1 chan3 ， qi2 mo4 yi4 qi2 jue2 。
- ci3 tu3 nai3 wu4 yi2 ， jue2 bao1 bi3 you4 ju2 。
- man4 yin3 jing4 zi4 sui4 ， ni2 pan2 ti3 reng2 jie2 。
- yi4 si1 xi4 kui3 lei3 ， zhong4 qiao4 yun3 tiao2 hu1 。
- qi1 yue4 bei1 tang2 qiu1 ， qian1 gai4 yan3 han2 bi4 。
- li3 yu3 ming2 dai4 hua1 ， cui4 nen4 ruo4 wu2 gu3 。
- ru2 chuan2 jin4 kuang2 dan4 ， si4 yu4 shu2 zhui1 xiao1 。
- qu2 tan2 kuang4 zhen1 li3 ， hui4 jing4 ben3 tong2 chu1 。
- hua1 shi2 gen1 xiang1 lian2 ， yin1 guo3 fei1 liang3 fa3 。
- jun1 kan4 ru4 kou3 chu3 ， yi2 pian4 yi2 jiao2 xue3 。
- ru4 shu3 ji1 ru2 xun1 ， du2 cheng2 fei4 yu4 lie4 。
- zhi1 ying1 xiao1 shuang3 shi2 ， bian4 shi4 qing1 liang2 guo2 。

## 注释

## 译文

## 赏析
