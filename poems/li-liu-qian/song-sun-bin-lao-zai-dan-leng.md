---
id: li-liu-qian-song-sun-bin-lao-zai-dan-leng
title: 送孫賓老宰丹稜
titlePinyin: song4 sun1 bin1 lao3 zai3 dan1 leng2
titleSlug: song-sun-bin-lao-zai-dan-leng
author: 李流謙
authorPinyin: li3 liu2 qian1
authorSlug: li-liu-qian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 回也真賢哉，陋巷一簞食。
- 卒然問爲邦，所告王者事。
- 軻亦印微言，曰可禹稷配。
- 學道則愛人，偃昔嘗有志。
- 他時武城絃，嘿與聖意會。
- 聊寄莞爾笑，汲深孰知底。
- 欲令誦所聞，姑以割鷄戲。
- 聖賢存心處，萬類宅生地。
- 先生爲己功，及物乃糠粃。
- 十室有忠信，百里吾敢鄙。
- 六經作縣譜，趙張不到此。
- 春風七條絲，可以馴桑雉。
- 堯舜治天下，乃與治射比。
- 一朝坐廊廟，用有大小爾。
- 我昔從公游，頑璞不受砥。
- 經時去函丈，榛棘撐腎胃。
- 朅聞衛返魯，倦馬始休轡。
- 欲申趨隅問，已作橫策起。
- 人生楦宇宙，孰爲不朽計。
- 著書有存亡，德業亙千祀。

## 拼音

- hui2 ye3 zhen1 xian2 zai1 ， lou4 xiang4 yi4 dan1 shi2 。
- zu2 ran2 wen4 wei2 bang1 ， suo3 gao4 wang2 zhe3 shi4 。
- ke1 yi4 yin4 wei1 yan2 ， yue1 ke3 yu3 ji4 pei4 。
- xue2 dao4 ze2 ai4 ren2 ， yan3 xi1 chang2 you3 zhi4 。
- ta1 shi2 wu3 cheng2 xian2 ， hei1 yu3 sheng4 yi4 hui4 。
- liao2 ji4 wan3 er3 xiao4 ， ji2 shen1 shu2 zhi1 di3 。
- yu4 ling4 song4 suo3 wen2 ， gu1 yi3 ge1 ji1 xi4 。
- sheng4 xian2 cun2 xin1 chu3 ， wan4 lei4 zhai2 sheng1 di4 。
- xian1 sheng0 wei2 ji3 gong1 ， ji2 wu4 nai3 kang1 bi3 。
- shi2 shi4 you3 zhong1 xin4 ， bai3 li3 wu2 gan3 bi3 。
- liu4 jing1 zuo4 xian4 pu3 ， zhao4 zhang1 bu2 dao4 ci3 。
- chun1 feng1 qi1 tiao2 si1 ， ke3 yi3 xun4 sang1 zhi4 。
- yao2 shun4 zhi4 tian1 xia4 ， nai3 yu3 zhi4 she4 bi3 。
- yi4 zhao1 zuo4 lang2 miao4 ， yong4 you3 da4 xiao3 er3 。
- wo3 xi1 cong2 gong1 you2 ， wan2 pu2 bu2 shou4 di3 。
- jing1 shi2 qu4 han2 zhang4 ， zhen1 ji2 cheng1 shen4 wei4 。
- qie4 wen2 wei4 fan3 lu3 ， juan4 ma3 shi3 xiu1 pei4 。
- yu4 shen1 qu1 yu2 wen4 ， yi3 zuo4 heng2 ce4 qi3 。
- ren2 sheng1 xuan4 yu3 zhou4 ， shu2 wei2 bu4 xiu3 ji4 。
- zhu4 shu1 you3 cun2 wang2 ， de2 ye4 gen4 qian1 si4 。

## 注释

## 译文

## 赏析
