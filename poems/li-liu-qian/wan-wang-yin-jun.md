---
id: li-liu-qian-wan-wang-yin-jun
title: 挽王隠君
titlePinyin: wan3 wang2 yin3 jun1
titleSlug: wan-wang-yin-jun
author: 李流謙
authorPinyin: li3 liu2 qian1
authorSlug: li-liu-qian
dynasty: 宋
dynastyPinyin: song4
dynastySlug: song
tags: []
---

## 正文

- 仁田義鉏德其種，晚歲坐看苗幪幪。
- 先生一去不可識，但喜郎君實麟鳳。
- 一綫微言驚道喪，九鼎斯文頼君重。
- 聖門濤瀾無畔岸，我嘗操舟怯奔湧。
- 中流奪魄不敢進，亂流而濟渠甚勇。
- 射鼷强弩勿妄發，彈雀明珠戒輕用。
- 峩冠進之白玉堂，天高會借長風送。
- 細尋耒耨竟誰力，銍艾猶傳掛丘壠。
- 朝來示我幽宮刻，再拜整冠輒成誦。
- 乃知先生一世士，學如荀揚文屈宋。
- 四邊海宴中國尊，已嘆銅駝沒荒茸。
- 轉頭飲馬長城下，共指先幾世爭竦。
- 竟不一官止韋布，大澤深丘老梁棟。
- 岷江濫觴固未快，末流與海爭澒洞。
- 我聞天窮不再世，卜以郎君言必中。
- 九京幽幽復何憾，一杯徑往澆餘痛。
- 薤歌嗚咽不成聲，但覺風乾雲亦凍。

## 拼音

- ren2 tian2 yi4 chu2 de2 qi2 zhong3 ， wan3 sui4 zuo4 kan4 miao2 meng2 meng2 。
- xian1 sheng1 yi2 qu4 bu4 ke3 shi2 ， dan4 xi3 lang2 jun1 shi2 lin2 feng4 。
- yi2 xian4 wei1 yan2 jing1 dao4 sang1 ， jiu3 ding3 si1 wen2 lai4 jun1 zhong4 。
- sheng4 men2 tao1 lan2 wu2 pan4 an4 ， wo3 chang2 cao1 zhou1 qie4 ben1 yong3 。
- zhong1 liu2 duo2 po4 bu4 gan3 jin4 ， luan4 liu2 er2 ji4 qu2 shen4 yong3 。
- she4 xi1 qiang2 nu3 wu4 wang4 fa1 ， dan4 que4 ming2 zhu1 jie4 qing1 yong4 。
- e2 guan1 jin4 zhi1 bai2 yu4 tang2 ， tian1 gao1 hui4 jie4 chang2 feng1 song4 。
- xi4 xun2 lei3 nou4 jing4 shui2 li4 ， zhi4 ai4 you2 chuan2 gua4 qiu1 long3 。
- chao2 lai2 shi4 wo3 you1 gong1 ke4 ， zai4 bai4 zheng3 guan1 zhe2 cheng2 song4 。
- nai3 zhi1 xian1 sheng0 yi2 shi4 shi4 ， xue2 ru2 xun2 yang2 wen2 qu1 song4 。
- si4 bian1 hai3 yan4 zhong1 guo2 zun1 ， yi3 tan4 tong2 tuo2 mei2 huang1 rong2 。
- zhuan3 tou2 yin3 ma3 chang2 cheng2 xia4 ， gong4 zhi3 xian1 ji1 shi4 zheng1 song3 。
- jing4 bu4 yi4 guan1 zhi3 wei2 bu4 ， da4 ze2 shen1 qiu1 lao3 liang2 dong4 。
- min2 jiang1 lan4 shang1 gu4 wei4 kuai4 ， mo4 liu2 yu3 hai3 zheng1 hong4 dong4 。
- wo3 wen2 tian1 qiong2 bu2 zai4 shi4 ， bu3 yi3 lang2 jun1 yan2 bi4 zhong1 。
- jiu3 jing1 you1 you1 fu4 he2 han4 ， yi4 bei1 jing4 wang3 jiao1 yu2 tong4 。
- xie4 ge1 wu1 yan4 bu4 cheng2 sheng1 ， dan4 jue2 feng1 qian2 yun2 yi4 dong4 。

## 注释

## 译文

## 赏析
