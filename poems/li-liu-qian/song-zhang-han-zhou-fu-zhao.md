---
id: li-liu-qian-song-zhang-han-zhou-fu-zhao
title: 送張漢州赴召
titlePinyin: song4 zhang1 han4 zhou1 fu4 zhao4
titleSlug: song-zhang-han-zhou-fu-zhao
author: 李流謙
authorPinyin: li3 liu2 qian1
authorSlug: li-liu-qian
dynasty: 宋
dynastyPinyin: song4
dynastySlug: song
tags: []
---

## 正文

- 詔書揮翰日邊來，蜀有巨儒星杓魁。
- 胸中深博布河漢，舌底霹靂降霆雷。
- 先天遡流得絕派，大物不敢藏胚胎。
- 回薄一氣在籠絡，奇神怪魃生愁哀。
- 十年縛屋蒼崖隈，脫幘擲去一笑咍。
- 刺史驚呼失匕筯，遮道自挽封章回。
- 先生閉門壁愈堅，高風一日興澆頹。
- 矯然輕世豈我事，此學施用真難哉。
- 行止在天不在我，風動水涌如挽推。
- 嗣皇繼聖登禹稷，豈有此士遺蒿萊。
- 二年勞公湖上行，看鵝酌酒春風臺。
- 手摩嬰雛斧貪猾，蛟鰐半束角與顋。
- 古人讀易元用易，羲文祕妙今寒灰。
- 漢儒妖異陷荒闊，但與瞽史相喧豗。
- 子雲晚出造根極，後生蜉撼輕嘲詼。
- 安樂老翁獨稽首，玄鑰直付先生開。
- 向來緒言見編簡，去去勳業看崔嵬。
- 彌綸乃是第一手，下者乃取支崩摧。
- 賓閣顧予若嗟異，贈語愧乏珠瓊瑰。
- 眼看飛帆不得去，天涯逐食嗟徘徊。

## 拼音

- zhao4 shu1 hui1 han4 ri4 bian1 lai2 ， shu3 you3 ju4 ru2 xing1 shao2 kui2 。
- xiong1 zhong1 shen1 bo2 bu4 he2 han4 ， she2 di3 pi1 li4 jiang4 ting2 lei2 。
- xian1 tian1 su4 liu2 de2 jue2 pai4 ， da4 wu4 bu4 gan3 cang2 pei1 tai1 。
- hui2 bao2 yi2 qi4 zai4 long2 luo4 ， qi2 shen2 guai4 ba2 sheng1 chou2 ai1 。
- shi2 nian2 fu4 wu1 cang1 ya2 wei1 ， tuo1 ze2 zhi4 qu4 yi2 xiao4 hai1 。
- ci4 shi3 jing1 hu1 shi1 bi3 zhu4 ， zhe1 dao4 zi4 wan3 feng1 zhang1 hui2 。
- xian1 sheng0 bi4 men2 bi4 yu4 jian1 ， gao1 feng1 yi2 ri4 xing1 jiao1 tui2 。
- jiao3 ran2 qing1 shi4 qi3 wo3 shi4 ， ci3 xue2 shi1 yong4 zhen1 nan2 zai1 。
- xing2 zhi3 zai4 tian1 bu2 zai4 wo3 ， feng1 dong4 shui3 yong3 ru2 wan3 tui1 。
- si4 huang2 ji4 sheng4 deng1 yu3 ji4 ， qi3 you3 ci3 shi4 yi2 hao1 lai2 。
- er4 nian2 lao2 gong1 hu2 shang4 xing2 ， kan4 e2 zhuo2 jiu3 chun1 feng1 tai2 。
- shou3 mo2 ying1 chu2 fu3 tan1 hua2 ， jiao1 e4 ban4 shu4 jiao3 yu3 sai1 。
- gu3 ren2 du2 yi4 yuan2 yong4 yi4 ， xi1 wen2 bi4 miao4 jin1 han2 hui1 。
- han4 ru2 yao1 yi4 xian4 huang1 kuo4 ， dan4 yu3 gu3 shi3 xiang1 xuan1 hui1 。
- zi3 yun2 wan3 chu1 zao4 gen1 ji2 ， hou4 sheng1 fu2 han4 qing1 chao2 hui1 。
- an1 le4 lao3 weng1 du2 qi3 shou3 ， xuan2 yue4 zhi2 fu4 xian1 sheng0 kai1 。
- xiang4 lai2 xu4 yan2 jian4 bian1 jian3 ， qu4 qu4 xun1 ye4 kan4 cui1 wei2 。
- mi2 lun2 nai3 shi4 di4 yi1 shou3 ， xia4 zhe3 nai3 qu3 zhi1 beng1 cui1 。
- bin1 ge2 gu4 yu3 ruo4 jie1 yi4 ， zeng4 yu3 kui4 fa2 zhu1 qiong2 gui1 。
- yan3 kan4 fei1 fan1 bu4 de2 qu4 ， tian1 ya2 zhu2 shi2 jie1 pai2 huai2 。

## 注释

## 译文

## 赏析
