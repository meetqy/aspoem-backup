---
id: ceng-zhi-yao-ti-liu-ju-shi-jiang-lou
title: 題劉居士江樓
titlePinyin: ti2 liu2 ju1 shi4 jiang1 lou2
titleSlug: ti-liu-ju-shi-jiang-lou
author: 曾致堯
authorPinyin: ceng2 zhi4 yao2
authorSlug: ceng-zhi-yao
dynasty: 宋
dynastyPinyin: song4
dynastySlug: song
tags: []
---

## 正文

- 劉八江樓雅，詩家不易言。
- 春風花對岸，夜月水當軒。
- 簾捲青山入，窗開白浪翻。
- 畫來須妙手，夢去亦清魂。
- 吟稱雲初滿，登宜雪正繁。
- 魚龍慣燈火，鷗鷺識琴樽。
- 波動簷摇影，潮回砌露痕。
- 勢雄鄰碧落，景好怕黄昏。
- 未許凡蹤到，寧教俗態存。
- 主人憑檻處，寥廓共誰論。

## 拼音

- liu2 ba1 jiang1 lou2 ya3 ， shi1 jia1 bu2 yi4 yan2 。
- chun1 feng1 hua1 dui4 an4 ， ye4 yue4 shui3 dang1 xuan1 。
- lian2 juan3 qing1 shan1 ru4 ， chuang1 kai1 bai2 lang4 fan1 。
- hua4 lai2 xu1 miao4 shou3 ， meng4 qu4 yi4 qing1 hun2 。
- yin2 cheng1 yun2 chu1 man3 ， deng1 yi2 xue3 zheng4 fan2 。
- yu2 long2 guan4 deng1 huo3 ， ou1 lu4 shi2 qin2 zun1 。
- bo1 dong4 yan2 yao2 ying3 ， chao2 hui2 qi4 lu4 hen2 。
- shi4 xiong2 lin2 bi4 luo4 ， jing3 hao3 pa4 huang2 hun1 。
- wei4 xu1 fan2 zong1 dao4 ， ning2 jiao4 su2 tai4 cun2 。
- zhu3 ren2 ping2 jian4 chu3 ， liao2 kuo4 gong4 shui2 lun4 。

## 注释

## 译文

## 赏析
