---
id: li-jian-feng-pei-ying-ning-shi-lang-you-bai-shan-si-ye-mei-gong-mu-xiao-qi-xing-xuan-mian-zhuo
title: 奉陪攖寧侍郎遊柏山寺謁梅公墓小憩行軒勉酌
titlePinyin: feng4 pei2 ying1 ning2 shi4 lang2 you2 bai3 shan1 si4 ye4 mei2 gong1 mu4 xiao3 qi4 xing2 xuan1 mian3 zhuo2
titleSlug: feng-pei-ying-ning-shi-lang-you-bai-shan-si-ye-mei-gong-mu-xiao-qi-xing-xuan-mian-zhuo
author: 李兼
authorPinyin: li3 jian1
authorSlug: li-jian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 蕭寺倚巖郭，昔遊幾何年。
- 茲辰愜幽賞，杖屨從儒先。
- 稍穿蒼蘚徑，旋入青蘿烟。
- 山色若倒屣，松風自鳴絃。
- 目力眩奇觀，步屧信所便。
- 俄登旃檀林，金碧耀脩緣。
- 道旁老木拱，詩翁久飛仙。
- 蟬蛻萬物表，蝶夢三生前。
- 至今二百載，相望箕斗懸。
- 緬懷文忠公，豐碑泯遺鎸。
- 樂善如緇衣，後世兩稱賢。
- 山僧矜好事，華表新題璇。
- 向來委榛棘，時情任渠遷。
- 先生笑撫掌，此事從古然。
- 相逢一樽酒，勸君小流連。
- 江梅欲浮動，春光向妖妍。
- 同遊二三子，舂容有佳篇。
- 歸歟不知夜，霜雪凈寒天。

## 拼音

- xiao1 si4 yi3 yan2 guo1 ， xi1 you2 ji1 he2 nian2 。
- zi1 chen2 qie4 you1 shang3 ， zhang4 ju4 cong2 ru2 xian1 。
- shao1 chuan1 cang1 xian3 jing4 ， xuan2 ru4 qing1 luo2 yan1 。
- shan1 se4 ruo4 dao3 xi3 ， song1 feng1 zi4 ming2 xian2 。
- mu4 li4 xuan4 qi2 guan1 ， bu4 xie4 xin4 suo3 bian4 。
- e2 deng1 zhan1 tan2 lin2 ， jin1 bi4 yao4 xiu1 yuan2 。
- dao4 pang2 lao3 mu4 gong3 ， shi1 weng1 jiu3 fei1 xian1 。
- chan2 tui4 wan4 wu4 biao3 ， die2 meng4 san1 sheng1 qian2 。
- zhi4 jin1 er4 bai3 zai4 ， xiang1 wang4 ji1 dou3 xuan2 。
- mian3 huai2 wen2 zhong1 gong1 ， feng1 bei1 min3 yi2 juan1 。
- le4 shan4 ru2 zi1 yi1 ， hou4 shi4 liang3 cheng1 xian2 。
- shan1 seng1 jin1 hao3 shi4 ， hua2 biao3 xin1 ti2 xuan2 。
- xiang4 lai2 wei3 zhen1 ji2 ， shi2 qing2 ren4 qu2 qian1 。
- xian1 sheng0 xiao4 fu3 zhang3 ， ci3 shi4 cong2 gu3 ran2 。
- xiang1 feng2 yi4 zun1 jiu3 ， quan4 jun1 xiao3 liu2 lian2 。
- jiang1 mei2 yu4 fu2 dong4 ， chun1 guang1 xiang4 yao1 yan2 。
- tong2 you2 er4 san1 zi3 ， chong1 rong2 you3 jia1 pian1 。
- gui1 yu2 bu4 zhi1 ye4 ， shuang1 xue3 jing4 han2 tian1 。

## 注释

## 译文

## 赏析
