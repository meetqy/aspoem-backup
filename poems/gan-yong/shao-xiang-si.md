---
id: gan-yong-shao-xiang-si
title: 燒香寺
titlePinyin: shao1 xiang1 si4
titleSlug: shao-xiang-si
author: 甘泳
authorPinyin: gan1 yong3
authorSlug: gan-yong
dynasty: 宋
dynastyPinyin: song4
dynastySlug: song
tags: []
---

## 正文

- 暑熱不可度，須此日暮凉。
- 况爾得佳友，共約棲禪房。
- 行吟發幽興，空闊入水鄉。
- 蕭散意自適，輕風動衣裳。
- 誰歟遠有望，烟影生冥茫。
- 已復入古寺，樹色交青蒼。
- 虛廊絕蚊蛾，可近燈燭光。
- 蓮花生清池，靜坐乃聞香。
- 尊卑就次序，肴核羅杯觴。
- 嗟此坐中人，聲名托文章。
- 雲霄縱高步，山林倏潛藏。
- 況遇知己飲，豁達傾肺腸。
- 撫掌發一笑，神思驚軒昂。
- 酣歌興未已，下趁青苔荒。
- 仰視天無塵，素月升東牆。
- 百年亦如寄，萬事何其長。
- 慎勿忘今夕，嘉話連僧房。

## 拼音

- shu3 re4 bu4 ke3 du4 ， xu1 ci3 ri4 mu4 liang2 。
- kuang4 er3 de2 jia1 you3 ， gong4 yue1 qi1 shan4 fang2 。
- xing2 yin2 fa1 you1 xing1 ， kong1 kuo4 ru4 shui3 xiang1 。
- xiao1 san4 yi4 zi4 shi4 ， qing1 feng1 dong4 yi1 shang0 。
- shui2 yu2 yuan3 you3 wang4 ， yan1 ying3 sheng1 ming2 mang2 。
- yi3 fu4 ru4 gu3 si4 ， shu4 se4 jiao1 qing1 cang1 。
- xu1 lang2 jue2 wen2 e2 ， ke3 jin4 deng1 zhu2 guang1 。
- lian2 hua1 sheng1 qing1 chi2 ， jing4 zuo4 nai3 wen2 xiang1 。
- zun1 bei1 jiu4 ci4 xu4 ， yao2 he2 luo2 bei1 shang1 。
- jie1 ci3 zuo4 zhong1 ren2 ， sheng1 ming2 tuo1 wen2 zhang1 。
- yun2 xiao1 zong4 gao1 bu4 ， shan1 lin2 shu1 qian2 cang2 。
- kuang4 yu4 zhi1 ji3 yin3 ， huo1 da2 qing1 fei4 chang2 。
- fu3 zhang3 fa1 yi2 xiao4 ， shen2 si1 jing1 xuan1 ang2 。
- han1 ge1 xing1 wei4 yi3 ， xia4 chen4 qing1 tai2 huang1 。
- yang3 shi4 tian1 wu2 chen2 ， su4 yue4 sheng1 dong1 qiang2 。
- bai3 nian2 yi4 ru2 ji4 ， wan4 shi4 he2 qi2 chang2 。
- shen4 wu4 wang4 jin1 xi1 ， jia1 hua4 lian2 seng1 fang2 。

## 注释

## 译文

## 赏析
