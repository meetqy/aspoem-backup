---
id: jia-xuan-weng-ji-dong-xiao-dao-you-qing-xi-weng
title: 寄洞霄道友清溪翁
titlePinyin: ji4 dong4 xiao1 dao4 you3 qing1 xi1 weng1
titleSlug: ji-dong-xiao-dao-you-qing-xi-weng
author: 家鉉翁
authorPinyin: jia1 xuan4 weng1
authorSlug: jia-xuan-weng
dynasty: 宋
dynastyPinyin: song4
dynastySlug: song
tags: []
---

## 正文

- 漢家中郎年七十，霜鬢垂垂人不識。
- 冬深破屨踏層冰，暑到露頭走赤日。
- 窮堅老壯本分事，百年未死爲形役。
- 洞天九鎖鬰嵯峨，古來相傳神仙宅。
- 我嘗結茅天柱前，屐齒蒼苔印行跡。
- 劫火洞然城郭非，清境不壞還如昔。
- 安期羨門我輩人，圓嶠方壺一咫尺。
- 夢魂幾度如相逢，別來已久知相憶。
- 願分仙家九轉丹，服之身輕生羽翼。
- 周遊八表任去來，跳出陰陽寒暑域。

## 拼音

- han4 jia1 zhong1 lang2 nian2 qi1 shi2 ， shuang1 bin4 chui2 chui2 ren2 bu4 shi2 。
- dong1 shen1 po4 ju4 ta4 ceng2 bing1 ， shu3 dao4 lu4 tou2 zou3 chi4 ri4 。
- qiong2 jian1 lao3 zhuang4 ben3 fen4 shi4 ， bai3 nian2 wei4 si3 wei2 xing2 yi4 。
- dong4 tian1 jiu3 suo3 yu4 cuo2 e2 ， gu3 lai2 xiang1 chuan2 shen2 xian1 zhai2 。
- wo3 chang2 jie2 mao2 tian1 zhu4 qian2 ， ji1 chi3 cang1 tai2 yin4 xing2 ji4 。
- jie2 huo3 dong4 ran2 cheng2 guo1 fei1 ， qing1 jing4 bu2 huai4 huan2 ru2 xi1 。
- an1 qi1 xian4 men2 wo3 bei4 ren2 ， yuan2 jiao4 fang1 hu2 yi4 zhi3 chi3 。
- meng4 hun2 ji1 du4 ru2 xiang1 feng2 ， bie2 lai2 yi3 jiu3 zhi1 xiang1 yi4 。
- yuan4 fen1 xian1 jia1 jiu3 zhuan3 dan1 ， fu2 zhi1 shen1 qing1 sheng1 yu3 yi4 。
- zhou1 you2 ba1 biao3 ren4 qu4 lai2 ， tiao4 chu1 yin1 yang2 han2 shu3 yu4 。

## 注释

## 译文

## 赏析
