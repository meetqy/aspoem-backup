---
id: jia-xuan-weng-dong-fang-zhi-sheng-zhi-di-er-yi-duan-zhi-shu-zhi-wei-di-xia-yu-yu-qie-fei-zhi
title: 東方職生之地而異端之書指爲地下獄余竊非之
titlePinyin: dong1 fang1 zhi2 sheng1 zhi1 di4 er2 yi4 duan1 zhi1 shu1 zhi3 wei2 di4 xia4 yu4 yu2 qie4 fei1 zhi1
titleSlug: dong-fang-zhi-sheng-zhi-di-er-yi-duan-zhi-shu-zhi-wei-di-xia-yu-yu-qie-fei-zhi
author: 家鉉翁
authorPinyin: jia1 xuan4 weng1
authorSlug: jia-xuan-weng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 五行木維仁，四德春維元。
- 混淪判八極，維東最爲尊。
- 萬形囿大化，生生此其門。
- 茲爲九州鎮，豈以三望論。
- 彼爲異端說，怪誕驚愚昏。
- 妄指陽明地，同彼長夜閽。
- 愚人戢冥威，奔走不憚煩。
- 頑夫驚罪福，未死先飛魂。
- 年年春向晚，時事羞蘋蘩。
- 我在神即在，帝顧良亦繁。

## 拼音

- wu3 xing2 mu4 wei2 ren2 ， si4 de2 chun1 wei2 yuan2 。
- hun4 lun2 pan4 ba1 ji2 ， wei2 dong1 zui4 wei2 zun1 。
- wan4 xing2 you4 da4 hua4 ， sheng1 sheng1 ci3 qi2 men2 。
- zi1 wei2 jiu3 zhou1 zhen4 ， qi3 yi3 san1 wang4 lun4 。
- bi3 wei2 yi4 duan1 shuo1 ， guai4 dan4 jing1 yu2 hun1 。
- wang4 zhi3 yang2 ming2 di4 ， tong2 bi3 chang2 ye4 hun1 。
- yu2 ren2 ji2 ming2 wei1 ， ben1 zou3 bu2 dan4 fan2 。
- wan2 fu1 jing1 zui4 fu2 ， wei4 si3 xian1 fei1 hun2 。
- nian2 nian2 chun1 xiang4 wan3 ， shi2 shi4 xiu1 pin2 fan2 。
- wo3 zai4 shen2 ji2 zai4 ， di4 gu4 liang2 yi4 fan2 。

## 注释

## 译文

## 赏析
