---
id: jia-xuan-weng-wei-zhan-tan-xiang-fu
title: 爲旃檀像賦
titlePinyin: wei2 zhan1 tan2 xiang4 fu4
titleSlug: wei-zhan-tan-xiang-fu
author: 家鉉翁
authorPinyin: jia1 xuan4 weng1
authorSlug: jia-xuan-weng
dynasty: 宋
dynastyPinyin: song4
dynastySlug: song
tags: []
---

## 正文

- 稽首古旃檀，曾共釋迦語。
- 旃檀釋迦面目本來同，真身幻身何事相爾汝。
- 如人對鏡照形像，拱兮揖兮若賓主。
- 須臾人去鏡亦空，爾影我形兩無覩。
- 木人漂流宇宙間，神通妙用歸何許。
- 萬人從渠索釋迦，求福有時與福遇。
- 佛如明月行太空，向曙俄然不知處。
- 癡人競向波間覓，波間本非月所住。
- 真邪幻邪兩忘言，如來無來亦無去。
- 君不見佛書九譯來中原，妙處乃以無言傳。
- 莫道旃檀有口不解說，非說之說三十二相全。

## 拼音

- qi3 shou3 gu3 zhan1 tan2 ， ceng2 gong4 shi4 jia1 yu3 。
- zhan1 tan2 shi4 jia1 mian4 mu4 ben3 lai2 tong2 ， zhen1 shen1 huan4 shen1 he2 shi4 xiang1 er3 ru3 。
- ru2 ren2 dui4 jing4 zhao4 xing2 xiang4 ， gong3 xi1 yi1 xi1 ruo4 bin1 zhu3 。
- xu1 yu2 ren2 qu4 jing4 yi4 kong1 ， er3 ying3 wo3 xing2 liang3 wu2 du3 。
- mu4 ren2 piao1 liu2 yu3 zhou4 jian4 ， shen2 tong1 miao4 yong4 gui1 he2 xu1 。
- wan4 ren2 cong2 qu2 suo3 shi4 jia1 ， qiu2 fu2 you3 shi2 yu3 fu2 yu4 。
- fo2 ru2 ming2 yue4 xing2 tai4 kong1 ， xiang4 shu3 e2 ran2 bu4 zhi1 chu3 。
- chi1 ren2 jing4 xiang4 bo1 jian4 mi4 ， bo1 jian4 ben3 fei1 yue4 suo3 zhu4 。
- zhen1 xie2 huan4 xie2 liang3 wang4 yan2 ， ru2 lai2 wu2 lai2 yi4 wu2 qu4 。
- jun1 bu2 jian4 fo2 shu1 jiu3 yi4 lai2 zhong1 yuan2 ， miao4 chu3 nai3 yi3 wu2 yan2 chuan2 。
- mo4 dao4 zhan1 tan2 you3 kou3 bu4 jie3 shuo1 ， fei1 shuo1 zhi1 shuo1 san1 shi2 er4 xiang1 quan2 。

## 注释

## 译文

## 赏析
