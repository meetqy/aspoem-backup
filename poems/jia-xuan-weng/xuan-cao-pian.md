---
id: jia-xuan-weng-xuan-cao-pian
title: 萱草篇
titlePinyin: xuan1 cao3 pian1
titleSlug: xuan-cao-pian
author: 家鉉翁
authorPinyin: jia1 xuan4 weng1
authorSlug: jia-xuan-weng
dynasty: 宋
dynastyPinyin: song4
dynastySlug: song
tags: []
---

## 正文

- 詩人美萱草，蓋謂憂可忘。
- 人子惜此花，植之盈北堂。
- 庶以悅親意，豈特憐芬芳。
- 使君有慈母，星髮壽且康。
- 晨昏謹色養，彩服戲其傍。
- 燕喜酌春酒，歡然釂金觴。
- 物理似有助，叢萱忽非常。
- 競吐栗玉艷，欲奪金芝光。
- 秀本自稠疊，駢枝亦熒煌。
- 乃知風人意，比興宜成章。
- 東野情思苦，少憂多悲傷。
- 謂此兒女花，莫能解剛腸。
- 斯言雖有激，疑其未通方。
- 憂心無時已，徒枉憔悴鄉。
- 寓物儻適意，何須動悲凉。
- 况復循吏政，和聲入封疆。
- 撫俗時用乂，事親日尤長。
- 萱草歲歲盛，此樂安可量。

## 拼音

- shi1 ren2 mei3 xuan1 cao3 ， gai4 wei4 you1 ke3 wang4 。
- ren2 zi3 xi1 ci3 hua1 ， zhi2 zhi1 ying2 bei3 tang2 。
- shu4 yi3 yue4 qin1 yi4 ， qi3 te4 lian2 fen1 fang1 。
- shi3 jun1 you3 ci2 mu3 ， xing1 fa4 shou4 qie3 kang1 。
- chen2 hun1 jin3 se4 yang3 ， cai3 fu2 xi4 qi2 bang4 。
- yan4 xi3 zhuo2 chun1 jiu3 ， huan1 ran2 jiao4 jin1 shang1 。
- wu4 li3 si4 you3 zhu4 ， cong2 xuan1 hu1 fei1 chang2 。
- jing4 tu3 li4 yu4 yan4 ， yu4 duo2 jin1 zhi1 guang1 。
- xiu4 ben3 zi4 chou2 die2 ， pian2 zhi1 yi4 ying2 huang2 。
- nai3 zhi1 feng1 ren2 yi4 ， bi3 xing1 yi2 cheng2 zhang1 。
- dong1 ye3 qing2 si1 ku3 ， shao3 you1 duo1 bei1 shang1 。
- wei4 ci3 er2 nü3 hua1 ， mo4 neng2 jie3 gang1 chang2 。
- si1 yan2 sui1 you3 ji1 ， yi2 qi2 wei4 tong1 fang1 。
- you1 xin1 wu2 shi2 yi3 ， tu2 wang3 qiao2 cui4 xiang1 。
- yu4 wu4 tang3 shi4 yi4 ， he2 xu1 dong4 bei1 liang2 。
- kuang4 fu4 xun2 li4 zheng4 ， he2 sheng1 ru4 feng1 jiang1 。
- fu3 su2 shi2 yong4 yi4 ， shi4 qin1 ri4 you2 chang2 。
- xuan1 cao3 sui4 sui4 sheng4 ， ci3 le4 an1 ke3 liang2 。

## 注释

## 译文

## 赏析
