---
id: jia-xuan-weng-zhu-xin-shu-luo-yang-ren-wang-zuo-chang-an-sheng-mu
title: 朱信叔洛陽人往佐長安省幕
titlePinyin: zhu1 xin4 shu1 luo4 yang2 ren2 wang3 zuo3 chang2 an1 sheng3 mu4
titleSlug: zhu-xin-shu-luo-yang-ren-wang-zuo-chang-an-sheng-mu
author: 家鉉翁
authorPinyin: jia1 xuan4 weng1
authorSlug: jia-xuan-weng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 洛陽中州中，長安中州雄。
- 大山巨澤九土鎮，三光五嶽淑景通。
- 君居洛南雅是溫石輩，今佐大幕全護咸秦衝。
- 高懷頗堪陪坐嘯，逸氣直上干青空。
- 籌帷暇日頻訪古，溪山好處須從容。
- 秦宮漢苑久已成陳跡，寒烟茂樹倏忽迷西東。
- 車鄰激壯滿汧渭，周雅博大基鎬豐。
- 請君收取入筆硯，可以陶寫詩書胸。
- 由秦而西是爲入蜀道，乘興一登岷峨矗天峯。
- 我家正住岷峨下，定有鄉人故老諏衰蹤。
- 爲言仗節瀛海上，齒髮衰謝氣如虹。

## 拼音

- luo4 yang2 zhong1 zhou1 zhong1 ， chang2 an1 zhong1 zhou1 xiong2 。
- da4 shan1 ju4 ze2 jiu3 tu3 zhen4 ， san1 guang1 wu3 yue4 shu1 jing3 tong1 。
- jun1 ju1 luo4 nan2 ya3 shi4 wen1 shi2 bei4 ， jin1 zuo3 da4 mu4 quan2 hu4 xian2 qin2 chong1 。
- gao1 huai2 po1 kan1 pei2 zuo4 xiao4 ， yi4 qi4 zhi2 shang4 gan1 qing1 kong1 。
- chou2 wei2 xia2 ri4 bin1 fang3 gu3 ， xi1 shan1 hao3 chu3 xu1 cong2 rong2 。
- qin2 gong1 han4 yuan4 jiu3 yi3 cheng2 chen2 ji4 ， han2 yan1 mao4 shu4 shu1 hu1 mi2 xi1 dong1 。
- ju1 lin2 ji1 zhuang4 man3 qian1 wei4 ， zhou1 ya3 bo2 da4 ji1 gao3 feng1 。
- qing3 jun1 shou1 qu3 ru4 bi3 yan4 ， ke3 yi3 tao2 xie3 shi1 shu1 xiong1 。
- you2 qin2 er2 xi1 shi4 wei2 ru4 shu3 dao4 ， cheng2 xing1 yi4 deng1 min2 e2 chu4 tian1 feng1 。
- wo3 jia1 zheng4 zhu4 min2 e2 xia4 ， ding4 you3 xiang1 ren2 gu4 lao3 zou1 shuai1 zong1 。
- wei2 yan2 zhang4 jie2 ying2 hai3 shang4 ， chi3 fa4 shuai1 xie4 qi4 ru2 hong2 。

## 注释

## 译文

## 赏析
