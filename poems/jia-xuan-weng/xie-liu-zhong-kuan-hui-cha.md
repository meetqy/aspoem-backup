---
id: jia-xuan-weng-xie-liu-zhong-kuan-hui-cha
title: 謝劉仲寬惠茶
titlePinyin: xie4 liu2 zhong4 kuan1 hui4 cha2
titleSlug: xie-liu-zhong-kuan-hui-cha
author: 家鉉翁
authorPinyin: jia1 xuan4 weng1
authorSlug: jia-xuan-weng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 憶昨中原全盛時，五方貢茶走京師。
- 建溪頭綱最先到，天子特命開經闈。
- 儒臣講畢上命坐，瀹茗初試瓊甌甆。
- 雲章昭回耀几席，羣公進謝因進規。
- 我生也後不及見，耳聞盛事長嗟咨。
- 十年流落古瀛下，誰謂荼苦甘如飴。
- 蓬山偉人國俊彥，哀此下土南冠羈。
- 肯分錫賫賁衰朽，定知眷奬超凡私。
- 公才雅在嚴徐右，公學獨出河汾師。
- 穹班近聞長祕府，奎壁分野生光輝。
- 儒臣見用天下福，講席宏開太平期。
- 蒼崖赤子望蘇息，霖雨八荒捨公而其誰。

## 拼音

- yi4 zuo2 zhong1 yuan2 quan2 sheng4 shi2 ， wu3 fang1 gong4 cha2 zou3 jing1 shi1 。
- jian4 xi1 tou2 gang1 zui4 xian1 dao4 ， tian1 zi3 te4 ming4 kai1 jing1 wei2 。
- ru2 chen2 jiang3 bi4 shang4 ming4 zuo4 ， yue4 ming2 chu1 shi4 qiong2 ou1 ci2 。
- yun2 zhang1 zhao1 hui2 yao4 ji3 xi2 ， qun2 gong1 jin4 xie4 yin1 jin4 gui1 。
- wo3 sheng1 ye3 hou4 bu4 ji2 jian4 ， er3 wen2 sheng4 shi4 chang2 jie1 zi1 。
- shi2 nian2 liu2 luo4 gu3 ying2 xia4 ， shui2 wei4 tu2 ku3 gan1 ru2 yi2 。
- peng2 shan1 wei3 ren2 guo2 jun4 yan4 ， ai1 ci3 xia4 tu3 nan2 guan1 ji1 。
- ken3 fen1 xi1 ji1 bi4 shuai1 xiu3 ， ding4 zhi1 juan4 jiang3 chao1 fan2 si1 。
- gong1 cai2 ya3 zai4 yan2 xu2 you4 ， gong1 xue2 du2 chu1 he2 fen2 shi1 。
- qiong2 ban1 jin4 wen2 chang2 bi4 fu3 ， kui2 bi4 fen1 ye3 sheng1 guang1 hui1 。
- ru2 chen2 jian4 yong4 tian1 xia4 fu2 ， jiang3 xi2 hong2 kai1 tai4 ping2 qi1 。
- cang1 ya2 chi4 zi3 wang4 su1 xi1 ， lin2 yu3 ba1 huang1 she3 gong1 er2 qi2 shui2 。

## 注释

## 译文

## 赏析
