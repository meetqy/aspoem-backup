---
id: zhu-yi-xuan-cheng-shu-huai
title: 宣城書懷
titlePinyin: xuan1 cheng2 shu1 huai2
titleSlug: xuan-cheng-shu-huai
author: 朱翌
authorPinyin: zhu1 yi4
authorSlug: zhu-yi
dynasty: 宋
dynastyPinyin: song4
dynastySlug: song
tags: []
---

## 正文

- 高爽清凉郡，登臨佳麗都。
- 上連三蜀重，旁挾兩淮趨。
- 天分光牛斗，溪行走舳艫。
- 新林天際浦，青草柳邊湖。
- 丁令鶴歸晚，琴高鯉疾驅。
- 高城布渠答，近市表浮屠。
- 龍具深耕雨，牛車富入租。
- 鐘魚廣教飯，簫鼓敬亭巫。
- 禱請俱先詣，齋修必盡愚。
- 虔恭問杯珓，疇昔夢摴蒱。
- 桃李萬家邑，魚鹽百賈區。
- 棋爭三品勝，錢爲七郎輸。
- 湖上同皇甫，樓中記獨孤。
- 五雲裘可作，天馬錦應無。
- 射的穿雲白，蓮房照水烏。
- 山精今及采，鷹爪得同拘。
- 右史隸題榜，太和存漏壺。
- 劘牙虞吏像，衣褐卯神圖。
- 蝎走收宵螫，蜂讙保穴雛。
- 泉甘黄蘗舊，茶雋白雲腴。
- 幽寂谷留馬，凌歊舟若鳬。
- 山登天柱石，沙暖句溪蒲。
- 洞啟三天秘，灘愁六刺迂。
- 輕煙藏石女，微雨浴花姑。
- 半夜笛聲起，臨軒桂影敷。
- 謝公亭別范，孔子井猶洙。
- 舟起鷺前導，橋橫龍未雩。
- 子安飛遠近，杜宇訴朝晡。
- 示爽歸田約，懷冰洒篆娛。
- 白公謝霞綺，荀媼進彫胡。
- 神王能旁達，心閑免外虞。
- 白龜飛入楚，赤馬棹通吳。
- 孤枕喧鼯鼠，南亭聽蟪蛄。
- 貢先紅毯貴，俗尚褐袍麤。
- 蟬蛻裴丞相，聰明陸大夫。
- 劉詩送拄杖，班傳出葫蘆。
- 露柱從師指，金杯受賜殊。
- 漢書國史法，心要藏經郛。
- 鮒活有奇術，歸還真夢驅。
- 苦心思懿老，一鉢走元孚。
- 潜隠大中主，躬行外域膜。
- 儲神天北極，繫念水西隅。
- 內屏如來地，當陽造化鑪。
- 千年猶可想，一絕定非諛。
- 昔在中書省，親聞大禹謨。
- 土階臨黼座，文石上絲絇。
- 紅繞當階藥，陰留一院梧。
- 不才持史筆，有愧但書厨。
- 卜築隨鯤徙，囚山與鵩俱。
- 忘懷從北院，歸命只南廬。
- 作賦先招隠，移文卒謝逋。
- 晚歸真發覆，豈意辱噓枯。
- 黄屋南巡岳，侯圭畢會塗。
- 時持莘野鼎，來采會稽菰。
- 聖主新更化，羈臣首辨誣。
- 書修天祿閣，游並道山儒。
- 汩沒顔容改，因循歲月徂。
- 此生甘泛梗，餘論許分符。
- 節近書雲日，輪驅畫鹿朱。
- 川華冰片合，山曲卧屏紆。
- 入臘占三白，登堂展七扶。
- 人家多露積，村鼓不鳴桴。
- 身奉三年最，魂收一紀逾。
- 可無人歎息，粗免鬼揶揄。
- 夜引星朝斗，晨瞻日出嵎。
- 兩旗歎潦倒，五馬忘崎嶇。
- 嚴瀨猶如睦，崑山恐是蘇。
- 深憐百口逐，只辦四方餬。
- 旋磨魚千里，彌縫金十奴。
- 何如今守馥，猶愧舊官呼。
- 笏有看山拄，歌無擊缶嗚。
- 江山真肺腑，魚鳥自葭莩。
- 正頼管城子，能招墨客徒。
- 李梅詩格律，斑竹政規模。
- 事省囚寬繫，年豐酒易沽。
- 近分天駟監，遣牧决波騟。
- 苗獮申軍法，蕃宣奉帝俞。
- 校旗推妙手，嚙鏃視張弧。
- 杼軋絲雙繭，篁包米一桴。
- 遇風專戒火，聽雨甚憂圩。
- 酒盞經旬把，歌茵特地鋪。
- 賜金誇魏絳，顧曲少周瑜。
- 碩果園林密，春山雨露濡。
- 木瓜紅鏤體，銀杏綠勻膚。
- 栗發風前罅，柑垂霜後株。
- 蟻侵梨釀蜜，盤走芡圓珠。
- 野蔌多將𮑉，春盤細剪蔞。
- 誰同九日菊，難得一枝萸。
- 水閲尋魚鷘，沙連合陣鸕。
- 愛閑多閉閣，因事或操觚。
- 敏捷慚銅鉢，工夫體轆轤。
- 僧談曾接會，老境合師瞿。
- 窗月重重鏡，松風一一竽。
- 飫餐佳境蔗，旋鱠早秋鱸。
- 本是烟霞痼，何疑山澤癯。
- 計難出柏馬，收必在桑榆。
- 舊事論新事，今吾非故吾。
- 意中不足致，身外復何須。
- 朝市安能隠，田園久已蕪。
- 斯言誠有味，端不減醍醐。

## 拼音

- gao1 shuang3 qing1 liang2 jun4 ， deng1 lin2 jia1 li2 dou1 。
- shang4 lian2 san1 shu3 zhong4 ， pang2 xie2 liang3 huai2 qu1 。
- tian1 fen4 guang1 niu2 dou4 ， xi1 xing2 zou3 zhu2 lu2 。
- xin1 lin2 tian1 ji4 pu3 ， qing1 cao3 liu3 bian1 hu2 。
- ding1 ling4 he4 gui1 wan3 ， qin2 gao1 li3 ji2 qu1 。
- gao1 cheng2 bu4 qu2 da2 ， jin4 shi4 biao3 fu2 tu2 。
- long2 ju4 shen1 geng1 yu3 ， niu2 ju1 fu4 ru4 zu1 。
- zhong1 yu2 guang3 jiao4 fan4 ， xiao1 gu3 jing4 ting2 wu1 。
- dao3 qing3 ju4 xian1 yi4 ， zhai1 xiu1 bi4 jin4 yu2 。
- qian2 gong1 wen4 bei1 jiao4 ， chou2 xi1 meng4 chu1 pu2 。
- tao2 li3 wan4 jia1 yi4 ， yu2 yan2 bai3 jia3 qu1 。
- qi2 zheng1 san1 pin3 sheng4 ， qian2 wei2 qi1 lang2 shu1 。
- hu2 shang4 tong2 huang2 fu3 ， lou2 zhong1 ji4 du2 gu1 。
- wu3 yun2 qiu2 ke3 zuo4 ， tian1 ma3 jin3 ying1 wu2 。
- she4 de0 chuan1 yun2 bai2 ， lian2 fang2 zhao4 shui3 wu1 。
- shan1 jing1 jin1 ji2 cai3 ， ying1 zhua3 de2 tong2 ju1 。
- you4 shi3 li4 ti2 bang3 ， tai4 he2 cun2 lou4 hu2 。
- mo2 ya2 yu2 li4 xiang4 ， yi1 he4 mao3 shen2 tu2 。
- xie1 zou3 shou1 xiao1 shi4 ， feng1 huan1 bao3 xue2 chu2 。
- quan2 gan1 huang2 bo4 jiu4 ， cha2 jun4 bai2 yun2 yu2 。
- you1 ji4 gu3 liu2 ma3 ， ling2 xiao1 zhou1 ruo4 fu2 。
- shan1 deng1 tian1 zhu4 shi2 ， sha1 nuan3 ju4 xi1 pu2 。
- dong4 qi3 san1 tian1 mi4 ， tan1 chou2 liu4 ci4 yu1 。
- qing1 yan1 cang2 shi2 nü3 ， wei1 yu3 yu4 hua1 gu1 。
- ban4 ye4 di2 sheng1 qi3 ， lin2 xuan1 gui4 ying3 fu1 。
- xie4 gong1 ting2 bie2 fan4 ， kong3 zi3 jing3 you2 zhu1 。
- zhou1 qi3 lu4 qian2 dao3 ， qiao2 heng2 long2 wei4 yu2 。
- zi3 an1 fei1 yuan3 jin4 ， du4 yu3 su4 chao2 bu1 。
- shi4 shuang3 gui1 tian2 yue1 ， huai2 bing1 sa3 zhuan4 yu2 。
- bai2 gong1 xie4 xia2 qi3 ， xun2 ao3 jin4 diao1 hu2 。
- shen2 wang2 neng2 pang2 da2 ， xin1 xian2 mian3 wai4 yu2 。
- bai2 gui1 fei1 ru4 chu3 ， chi4 ma3 zhao4 tong1 wu2 。
- gu1 zhen3 xuan1 wu2 shu3 ， nan2 ting2 ting1 hui4 gu1 。
- gong4 xian1 hong2 tan3 gui4 ， su2 shang4 he4 pao2 cu1 。
- chan2 tui4 pei2 cheng2 xiang4 ， cong1 ming2 lu4 dai4 fu0 。
- liu2 shi1 song4 zhu3 zhang4 ， ban1 chuan2 chu1 hu2 lu2 。
- lu4 zhu4 cong2 shi1 zhi3 ， jin1 bei1 shou4 ci4 shu1 。
- han4 shu1 guo2 shi3 fa3 ， xin1 yao4 cang2 jing1 fu2 。
- fu4 huo2 you3 qi2 shu4 ， gui1 huan2 zhen1 meng4 qu1 。
- ku3 xin1 si0 yi4 lao3 ， yi4 bo1 zou3 yuan2 fu2 。
- qian2 yin3 da4 zhong1 zhu3 ， gong1 xing2 wai4 yu4 mo2 。
- chu3 shen2 tian1 bei3 ji2 ， xi4 nian4 shui3 xi1 yu2 。
- nei4 ping2 ru2 lai2 di4 ， dang1 yang2 zao4 hua4 lu2 。
- qian1 nian2 you2 ke3 xiang3 ， yi4 jue2 ding4 fei1 yu2 。
- xi1 zai4 zhong1 shu1 sheng3 ， qin1 wen2 da4 yu3 mo2 。
- tu3 jie1 lin2 fu3 zuo4 ， wen2 shi2 shang4 si1 qu2 。
- hong2 rao4 dang1 jie1 yao4 ， yin1 liu2 yi2 yuan4 wu2 。
- bu4 cai2 chi2 shi3 bi3 ， you3 kui4 dan4 shu1 chu2 。
- bu3 zhu4 sui2 kun1 xi3 ， qiu2 shan1 yu3 fu2 ju4 。
- wang4 huai2 cong2 bei3 yuan4 ， gui1 ming4 zhi1 nan2 lu2 。
- zuo4 fu4 xian1 zhao1 yin3 ， yi2 wen2 zu2 xie4 bu1 。
- wan3 gui1 zhen1 fa1 fu4 ， qi3 yi4 ru3 xu1 ku1 。
- huang2 wu1 nan2 xun2 yue4 ， hou2 gui1 bi4 hui4 tu2 。
- shi2 chi2 shen1 ye3 ding3 ， lai2 cai3 hui4 ji1 gu1 。
- sheng4 zhu3 xin1 geng4 hua4 ， ji1 chen2 shou3 bian4 wu1 。
- shu1 xiu1 tian1 lu4 ge2 ， you2 bing4 dao4 shan1 ru2 。
- gu3 mei2 yan2 rong2 gai3 ， yin1 xun2 sui4 yue4 cu2 。
- ci3 sheng1 gan1 fan4 geng3 ， yu2 lun4 xu1 fen1 fu2 。
- jie2 jin4 shu1 yun2 ri4 ， lun2 qu1 hua4 lu4 zhu1 。
- chuan1 hua2 bing1 pian4 he2 ， shan1 qu3 wo4 ping2 yu1 。
- ru4 la4 zhan4 san1 bai2 ， deng1 tang2 zhan3 qi1 fu2 。
- ren2 jia1 duo1 lu4 ji1 ， cun1 gu3 bu4 ming2 fu2 。
- shen1 feng4 san1 nian2 zui4 ， hun2 shou1 yi2 ji4 yu2 。
- ke3 wu2 ren2 tan4 xi1 ， cu1 mian3 gui3 ye2 yu2 。
- ye4 yin3 xing1 chao2 dou4 ， chen2 zhan1 ri4 chu1 yu2 。
- liang3 qi2 tan4 liao2 dao3 ， wu3 ma3 wang4 qi2 qu1 。
- yan2 lai4 you2 ru2 mu4 ， kun1 shan1 kong3 shi4 su1 。
- shen1 lian2 bai3 kou3 zhu2 ， zhi1 ban4 si4 fang1 hu2 。
- xuan2 mo2 yu2 qian1 li3 ， mi2 feng2 jin1 shi2 nu2 。
- he2 ru2 jin1 shou3 fu4 ， you2 kui4 jiu4 guan1 hu1 。
- hu4 you3 kan4 shan1 zhu3 ， ge1 wu2 ji1 fou3 wu1 。
- jiang1 shan1 zhen1 fei4 fu3 ， yu2 niao3 zi4 jia1 piao3 。
- zheng4 lai4 guan3 cheng2 zi0 ， neng2 zhao1 mo4 ke4 tu2 。
- li3 mei2 shi1 ge2 lü4 ， ban1 zhu2 zheng4 gui1 mo2 。
- shi4 sheng3 qiu2 kuan1 xi4 ， nian2 feng1 jiu3 yi4 gu1 。
- jin4 fen1 tian1 si4 jian1 ， qian3 mu4 jue2 bo1 yu2 。
- miao2 xian3 shen1 jun1 fa3 ， fan1 xuan1 feng4 di4 yu2 。
- xiao4 qi2 tui1 miao4 shou3 ， nie4 zu2 shi4 zhang1 hu2 。
- zhu4 ya4 si1 shuang1 jian3 ， huang2 bao1 mi3 yi4 fu2 。
- yu4 feng1 zhuan1 jie4 huo3 ， ting1 yu3 shen4 you1 xu1 。
- jiu3 zhan3 jing1 xun2 ba3 ， ge1 yin1 te4 di4 pu1 。
- ci4 jin1 kua1 wei4 jiang4 ， gu4 qu3 shao3 zhou1 yu2 。
- shuo4 guo3 yuan2 lin2 mi4 ， chun1 shan1 yu3 lu4 ru2 。
- mu4 gua1 hong2 lou4 ti3 ， yin2 xing4 lü4 yun2 fu1 。
- li4 fa1 feng1 qian2 xia4 ， gan1 chui2 shuang1 hou4 zhu1 。
- yi3 qin1 li2 niang4 mi4 ， pan2 zou3 qian4 yuan2 zhu1 。
- ye3 su4 duo1 jiang1 𮑉， chun1 pan2 xi4 jian3 lou2 。
- shui2 tong2 jiu3 ri4 ju2 ， nan2 de2 yi4 zhi1 yu2 。
- shui3 yue4 xun2 yu2 chi4 ， sha1 lian2 he2 zhen4 lu2 。
- ai4 xian2 duo1 bi4 ge2 ， yin1 shi4 huo4 cao1 gu1 。
- min3 jie2 can2 tong2 bo1 ， gong1 fu0 ti3 lu4 lu2 。
- seng1 tan2 ceng2 jie1 hui4 ， lao3 jing4 he2 shi1 qu2 。
- chuang1 yue4 chong2 chong2 jing4 ， song1 feng1 yi1 yi1 yu2 。
- yu4 can1 jia1 jing4 zhe4 ， xuan2 kuai4 zao3 qiu1 lu2 。
- ben3 shi4 yan1 xia2 gu4 ， he2 yi2 shan1 ze2 qu2 。
- ji4 nan2 chu1 bai3 ma3 ， shou1 bi4 zai4 sang1 yu2 。
- jiu4 shi4 lun4 xin1 shi4 ， jin1 wu2 fei1 gu4 wu2 。
- yi4 zhong1 bu4 zu2 zhi4 ， shen1 wai4 fu4 he2 xu1 。
- chao2 shi4 an1 neng2 yin3 ， tian2 yuan2 jiu3 yi3 wu2 。
- si1 yan2 cheng2 you3 wei4 ， duan1 bu4 jian3 ti2 hu2 。

## 注释

## 译文

## 赏析
