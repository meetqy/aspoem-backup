---
id: zhu-yi-yong-jin-wu-ti-shu-xue
title: 用禁物體書雪
titlePinyin: yong4 jin4 wu4 ti3 shu1 xue3
titleSlug: yong-jin-wu-ti-shu-xue
author: 朱翌
authorPinyin: zhu1 yi4
authorSlug: zhu-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 宵分獵獵風翻幃，平明漫漫雪擁扉。
- 高妝老樹枝不舉，深壓野麰根漸肥。
- 削平履迹頃刻盡，吹落楊花從來稀。
- 饑烏大有在陳厄，循階入戶冷不飛。
- 我曾倚頼東風暖，驅兒出市典衲衣。
- 不料玄冥賈餘勇，小窗無地逃寒威。
- 起來磚爐薦軟火，敢營肉陣張妓圍。
- 認香尋梅亦不惡，敲冰煮茗寧皆非。
- 掃除習氣幾時了，忍寒琢句聲益微。
- 東坡先生六一老，當年格法誰遵依。
- 不量吾力效跛蹩，從今望炙晴簷暉。

## 拼音

- xiao1 fen1 lie4 lie4 feng1 fan1 wei2 ， ping2 ming2 man4 man4 xue3 yong1 fei1 。
- gao1 zhuang1 lao3 shu4 zhi1 bu4 ju3 ， shen1 ya1 ye3 mou2 gen1 jian4 fei2 。
- xue1 ping2 lü3 ji4 qing3 ke4 jin4 ， chui1 luo4 yang2 hua1 cong2 lai2 xi1 。
- ji1 wu1 da4 you3 zai4 chen2 e4 ， xun2 jie1 ru4 hu4 leng3 bu4 fei1 。
- wo3 ceng2 yi3 lai4 dong1 feng1 nuan3 ， qu1 er2 chu1 shi4 dian3 na4 yi1 。
- bu2 liao4 xuan2 ming2 jia3 yu2 yong3 ， xiao3 chuang1 wu2 di4 tao2 han2 wei1 。
- qi3 lai2 zhuan1 lu2 jian4 ruan3 huo3 ， gan3 ying2 rou4 zhen4 zhang1 ji4 wei2 。
- ren4 xiang1 xun2 mei2 yi4 bu2 e4 ， qiao1 bing1 zhu3 ming2 ning2 jie1 fei1 。
- sao3 chu2 xi2 qi4 ji1 shi2 le0 ， ren3 han2 zhuo2 ju4 sheng1 yi4 wei1 。
- dong1 po1 xian1 sheng1 liu4 yi1 lao3 ， dang1 nian2 ge2 fa3 shui2 zun1 yi1 。
- bu4 liang2 wu2 li4 xiao4 bo3 bie2 ， cong2 jin1 wang4 zhi4 qing2 yan2 hui1 。

## 注释

## 译文

## 赏析
