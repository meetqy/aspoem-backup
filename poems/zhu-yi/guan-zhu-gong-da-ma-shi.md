---
id: zhu-yi-guan-zhu-gong-da-ma-shi
title: 觀諸公打馬詩
titlePinyin: guan1 zhu1 gong1 da3 ma3 shi1
titleSlug: guan-zhu-gong-da-ma-shi
author: 朱翌
authorPinyin: zhu1 yi4
authorSlug: zhu-yi
dynasty: 宋
dynastyPinyin: song4
dynastySlug: song
tags: []
---

## 正文

- 酒酣侑坐展博局，分曹並進角馬足。
- 過關驗齒出天衢，入關未掩繞日軸。
- 十驥并驅縱來往，一將折箠制起伏。
- 擊前疊後看騰驤，避塹守狹良局促。
- 緩時必若出門殿，妙處正須蟻封逐。
- 孫臏能令田忌勝，諸人徐賀塞翁福。
- 障泥在前解則行，杜蘅可采带宜速。
- 莫疑檀溪墜三丈，終使青雲成一蹴。
- 吾家款段乃如狗，敢上夷塗陪驥騄。
- 但能書與尾而五，未免以策數曰六。
- 歸歟秋滿華山陽，苘麥倍收連苜蓿。

## 拼音

- jiu3 han1 you4 zuo4 zhan3 bo2 ju2 ， fen1 cao2 bing4 jin4 jiao3 ma3 zu2 。
- guo4 guan1 yan4 chi3 chu1 tian1 qu2 ， ru4 guan1 wei4 yan3 rao4 ri4 zhou2 。
- shi2 ji4 bing4 qu1 zong4 lai2 wang3 ， yi4 jiang1 zhe2 chui2 zhi4 qi3 fu2 。
- ji1 qian2 die2 hou4 kan4 teng2 xiang1 ， bi4 qian4 shou3 xia2 liang2 ju2 cu4 。
- huan3 shi2 bi4 ruo4 chu1 men2 dian4 ， miao4 chu3 zheng4 xu1 yi3 feng1 zhu2 。
- sun1 bin4 neng2 ling4 tian2 ji4 sheng4 ， zhu1 ren2 xu2 he4 sai1 weng1 fu2 。
- zhang4 ni2 zai4 qian2 jie3 ze2 xing2 ， du4 heng2 ke3 cai3 dai4 yi2 su4 。
- mo4 yi2 tan2 xi1 zhui4 san1 zhang4 ， zhong1 shi3 qing1 yun2 cheng2 yi2 cu4 。
- wu2 jia1 kuan3 duan4 nai3 ru2 gou3 ， gan3 shang4 yi2 tu2 pei2 ji4 lu4 。
- dan4 neng2 shu1 yu3 wei3 er2 wu3 ， wei4 mian3 yi3 ce4 shu4 yue1 liu4 。
- gui1 yu2 qiu1 man3 hua2 shan1 yang2 ， qing3 mai4 bei4 shou1 lian2 mu4 xu0 。

## 注释

## 译文

## 赏析
