---
id: zhu-yi-san-yue-dan-xing-yuan
title: 三月旦行園
titlePinyin: san1 yue4 dan4 xing2 yuan2
titleSlug: san-yue-dan-xing-yuan
author: 朱翌
authorPinyin: zhu1 yi4
authorSlug: zhu-yi
dynasty: 宋
dynastyPinyin: song4
dynastySlug: song
tags: []
---

## 正文

- 我柳已飄絮，我筍亦上竹。
- 雪氈密蓋地，犢角橫入屋。
- 茲辰略行園，喜色動眉綠。
- 炎荒異中原，氣候少清淑。
- 一日具四時，旦暮變寒燠。
- 而我於此間，兀若蠶上簇。
- 但愛草木長，遂使杖屨熟。
- 喜甚得小詩，意斷語不續。
- 尚可羊何和，不用唐衢哭。
- 諸公幸無事，來不待休沐。
- 牀敷三百棋，勝負任反覆。

## 拼音

- wo3 liu3 yi3 piao1 xu4 ， wo3 sun3 yi4 shang4 zhu2 。
- xue3 zhan1 mi4 gai4 di4 ， du2 jiao3 heng2 ru4 wu1 。
- zi1 chen2 lüe4 xing2 yuan2 ， xi3 se4 dong4 mei2 lü4 。
- yan2 huang1 yi4 zhong1 yuan2 ， qi4 hou4 shao3 qing1 shu1 。
- yi2 ri4 ju4 si4 shi2 ， dan4 mu4 bian4 han2 yu4 。
- er2 wo3 wu1 ci3 jian4 ， wu4 ruo4 can2 shang4 cu4 。
- dan4 ai4 cao3 mu4 chang2 ， sui4 shi3 zhang4 ju4 shu2 。
- xi3 shen4 de2 xiao3 shi1 ， yi4 duan4 yu3 bu2 xu4 。
- shang4 ke3 yang2 he2 he2 ， bu2 yong4 tang2 qu2 ku1 。
- zhu1 gong1 xing4 wu2 shi4 ， lai2 bu2 dai4 xiu1 mu4 。
- chuang2 fu1 san1 bai3 qi2 ， sheng4 fu4 ren4 fan3 fu4 。

## 注释

## 译文

## 赏析
