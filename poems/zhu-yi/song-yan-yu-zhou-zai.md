---
id: zhu-yi-song-yan-yu-zhou-zai
title: 送硯與周宰
titlePinyin: song4 yan4 yu3 zhou1 zai3
titleSlug: song-yan-yu-zhou-zai
author: 朱翌
authorPinyin: zhu1 yi4
authorSlug: zhu-yi
dynasty: 宋
dynastyPinyin: song4
dynastySlug: song
tags: []
---

## 正文

- 巧匠斵山取山骨，媼神拱手不敢惜。
- 因隆作防漥作池，以金爲聲玉爲質。
- 藉以綈衣便挈携，置之烏皮長拂拭。
- 憶昨隨計西入關，太學三年同寢食。
- 晨昏綴緝困蠅頭，歲月磨研取雞肋。
- 時來偶題千佛經，吾自無功子何得。
- 祇今懶慢大可笑，身外了然無一物。
- 經時不脫管城帽，子宜不賜湯沐邑。
- 我今容子乞身去，却到安宜宰君室。
- 宰君真是瀟洒人，文章機杼乃自出。
- 陳玄毛穎費追呼，子堅而厚宜比德。
- 從茲去給上方札，便當入珥螭坳筆。
- 切勿勸草封禪書，亦莫上獻開邊策。
- 願君發明錯與誼，昨奏條畫今所急。
- 忠言讜論聞四方，硯乎汝爲不失職。

## 拼音

- qiao3 jiang4 zhuo2 shan1 qu3 shan1 gu3 ， ao3 shen2 gong3 shou3 bu4 gan3 xi1 。
- yin1 long2 zuo4 fang2 wa1 zuo4 chi2 ， yi3 jin1 wei2 sheng1 yu4 wei2 zhi4 。
- jie4 yi3 ti4 yi1 bian4 qie4 xie2 ， zhi4 zhi1 wu1 pi2 chang2 fu2 shi4 。
- yi4 zuo2 sui2 ji4 xi1 ru4 guan1 ， tai4 xue2 san1 nian2 tong2 qin3 shi2 。
- chen2 hun1 zhui4 ji2 kun4 ying2 tou2 ， sui4 yue4 mo2 yan2 qu3 ji1 lei4 。
- shi2 lai2 ou3 ti2 qian1 fo2 jing1 ， wu2 zi4 wu2 gong1 zi3 he2 de2 。
- qi2 jin1 lan3 man4 da4 ke3 xiao4 ， shen1 wai4 liao3 ran2 wu2 yi2 wu4 。
- jing1 shi2 bu4 tuo1 guan3 cheng2 mao4 ， zi3 yi2 bu2 ci4 tang1 mu4 yi4 。
- wo3 jin1 rong2 zi0 qi3 shen1 qu4 ， que4 dao4 an1 yi2 zai3 jun1 shi4 。
- zai3 jun1 zhen1 shi4 xiao1 sa3 ren2 ， wen2 zhang1 ji1 zhu4 nai3 zi4 chu1 。
- chen2 xuan2 mao2 ying3 fei4 zhui1 hu1 ， zi3 jian1 er2 hou4 yi2 bi3 de2 。
- cong2 zi1 qu4 gei3 shang4 fang1 zha2 ， bian4 dang1 ru4 er3 chi1 ao4 bi3 。
- qie4 wu4 quan4 cao3 feng1 shan4 shu1 ， yi4 mo4 shang4 xian4 kai1 bian1 ce4 。
- yuan4 jun1 fa1 ming2 cuo4 yu3 yi4 ， zuo2 zou4 tiao2 hua4 jin1 suo3 ji2 。
- zhong1 yan2 dang3 lun4 wen2 si4 fang1 ， yan4 hu1 ru3 wei2 bu4 shi1 zhi2 。

## 注释

## 译文

## 赏析
