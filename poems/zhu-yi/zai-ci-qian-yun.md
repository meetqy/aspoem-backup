---
id: zhu-yi-zai-ci-qian-yun
title: 再次前韻
titlePinyin: zai4 ci4 qian2 yun4
titleSlug: zai-ci-qian-yun
author: 朱翌
authorPinyin: zhu1 yi4
authorSlug: zhu-yi
dynasty: 宋
dynastyPinyin: song4
dynastySlug: song
tags: []
---

## 正文

- 日走瞿曇宅，殷勤問覺圓。
- 荷珠翻雨碎，荇带逆風牽。
- 安步穿芒屩，長驅斷蠟鞭。
- 臨深呼屬玉，騎氣道蜿蜒。
- 前輩幾人到，高情五字篇。
- 翩翩遺濁世，落落度長年。
- 斷石崖蜂出，喬枝谷鳥遷。
- 端爲逃暑去，復作拂雲眠。
- 心曠風林豁，書乾棐几鮮。
- 丞方有公事，尉亦從羣仙。
- 倚玉吾何幸，棲雲志未偏。
- 久知情澹泊，不夢翠連娟。
- 晚日斜吹綺，新詩欲鬭妍。
- 微行窺沼鵠，孤坐蛻枝蟬。
- 俯視千章木，如臨尺五天。
- 韻高巾墊角，飲痛盞垂蓮。
- 小築堅前約，茲遊定昔緣。
- 欲誇山聳髻，安得思流泉。
- 却恐樽無醁，羣憂爨不烟。
- 誰來助清興，吹裂笛如椽。

## 拼音

- ri4 zou3 qu2 tan2 zhai2 ， yin1 qin2 wen4 jue2 yuan2 。
- he2 zhu1 fan1 yu3 sui4 ， xing4 dai4 ni4 feng1 qian1 。
- an1 bu4 chuan1 mang2 jue1 ， chang2 qu1 duan4 la4 bian1 。
- lin2 shen1 hu1 shu3 yu4 ， qi2 qi4 dao4 wan1 yan2 。
- qian2 bei4 ji1 ren2 dao4 ， gao1 qing2 wu3 zi4 pian1 。
- pian1 pian1 yi2 zhuo2 shi4 ， luo4 luo4 du4 chang2 nian2 。
- duan4 shi2 ya2 feng1 chu1 ， qiao2 zhi1 gu3 niao3 qian1 。
- duan1 wei2 tao2 shu3 qu4 ， fu4 zuo4 fu2 yun2 mian2 。
- xin1 kuang4 feng1 lin2 huo1 ， shu1 qian2 fei3 ji3 xian1 。
- cheng2 fang1 you3 gong1 shi4 ， wei4 yi4 cong2 qun2 xian1 。
- yi3 yu4 wu2 he2 xing4 ， qi1 yun2 zhi4 wei4 pian1 。
- jiu3 zhi1 qing2 dan4 bo2 ， bu2 meng4 cui4 lian2 juan1 。
- wan3 ri4 xie2 chui1 qi3 ， xin1 shi1 yu4 dou4 yan2 。
- wei1 xing2 kui1 zhao3 hu2 ， gu1 zuo4 tui4 zhi1 chan2 。
- fu3 shi4 qian1 zhang1 mu4 ， ru2 lin2 chi3 wu3 tian1 。
- yun4 gao1 jin1 dian4 jiao3 ， yin3 tong4 zhan3 chui2 lian2 。
- xiao3 zhu4 jian1 qian2 yue1 ， zi1 you2 ding4 xi1 yuan2 。
- yu4 kua1 shan1 song3 ji4 ， an1 de2 si1 liu2 quan2 。
- que4 kong3 zun1 wu2 lu4 ， qun2 you1 cuan4 bu4 yan1 。
- shui2 lai2 zhu4 qing1 xing1 ， chui1 lie4 di2 ru2 chuan2 。

## 注释

## 译文

## 赏析
