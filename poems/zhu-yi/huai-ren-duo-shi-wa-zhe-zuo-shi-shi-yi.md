---
id: zhu-yi-huai-ren-duo-shi-wa-zhe-zuo-shi-shi-yi
title: 淮人多食蛙者作詩示意
titlePinyin: huai2 ren2 duo1 shi2 wa1 zhe3 zuo4 shi1 shi4 yi4
titleSlug: huai-ren-duo-shi-wa-zhe-zuo-shi-shi-yi
author: 朱翌
authorPinyin: zhu1 yi4
authorSlug: zhu-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 淮人爲水族，庖膾亦已巧。
- 田間有鳴雞，性命得自保。
- 吳人口垂涎，捕取窮浩渺。
- 於吳産或多，於淮求則少。
- 要之業境會，食債良自繞。
- 予也家淮南，遊吳嘗草草。
- 平生下箸處，但覺皆羊棗。
- 不論赤鯶公，亦及長鬚老。
- 何况鼓吹部，可作鐘鼎寶。
- 世間多空中，所見徒有表。
- 至美不外示，魚鼈豈皆好。
- 君看十月鶉，羽翼甚輕矯。
- 變化須臾間，不念舊池沼。
- 食鶉乃無言，食蛙或顰愀。
- 鶉蛙等無二，妄想自顛倒。
- 舌根無盡期，所得在一飽。
- 哀哉南路徐，食方說燖煼。
- 但俱供芋羹，不必著錦襖。
- 較之食瘡痂，豈但能稍稍。

## 拼音

- huai2 ren2 wei2 shui3 zu2 ， pao2 kuai4 yi4 yi3 qiao3 。
- tian2 jian4 you3 ming2 ji1 ， xing4 ming4 de2 zi4 bao3 。
- wu2 ren2 kou3 chui2 xian2 ， bu3 qu3 qiong2 hao4 miao3 。
- wu1 wu2 chan3 huo4 duo1 ， wu1 huai2 qiu2 ze2 shao3 。
- yao4 zhi1 ye4 jing4 hui4 ， shi2 zhai4 liang2 zi4 rao4 。
- yu3 ye3 jia1 huai2 nan2 ， you2 wu2 chang2 cao3 cao3 。
- ping2 sheng1 xia4 zhu4 chu3 ， dan4 jue2 jie1 yang2 zao3 。
- bu2 lun4 chi4 huan4 gong1 ， yi4 ji2 chang2 xu1 lao3 。
- he2 kuang4 gu3 chui1 bu4 ， ke3 zuo4 zhong1 ding3 bao3 。
- shi4 jian4 duo1 kong1 zhong1 ， suo3 jian4 tu2 you3 biao3 。
- zhi4 mei3 bu2 wai4 shi4 ， yu2 bie1 qi3 jie1 hao3 。
- jun1 kan4 shi2 yue4 chun2 ， yu3 yi4 shen4 qing1 jiao3 。
- bian4 hua4 xu1 yu2 jian4 ， bu2 nian4 jiu4 chi2 zhao3 。
- shi2 chun2 nai3 wu2 yan2 ， shi2 wa1 huo4 pin2 qiao3 。
- chun2 wa1 deng3 wu2 er4 ， wang4 xiang3 zi4 dian1 dao3 。
- she2 gen1 wu2 jin4 qi1 ， suo3 de2 zai4 yi4 bao3 。
- ai1 zai1 nan2 lu4 xu2 ， shi2 fang1 shuo1 xun2 chao3 。
- dan4 ju4 gong4 yu4 geng1 ， bu2 bi4 zhu4 jin3 ao3 。
- jiao4 zhi1 shi2 chuang1 jia1 ， qi3 dan4 neng2 shao1 shao1 。

## 注释

## 译文

## 赏析
