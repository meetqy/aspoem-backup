---
id: zhu-yi-ji-zhang-zi-gong
title: 寄張子公
titlePinyin: ji4 zhang1 zi3 gong1
titleSlug: ji-zhang-zi-gong
author: 朱翌
authorPinyin: zhu1 yi4
authorSlug: zhu-yi
dynasty: 宋
dynastyPinyin: song4
dynastySlug: song
tags: []
---

## 正文

- 政和聖人拜賢書，陛臚春曉傳天衢。
- 集英殿下八百衆，一時如公此策無。
- 萬口一詞期第一，擢之第三衆不懌。
- 諸公貴人願相識，戒閽走馬要君入。
- 君言不媚有藥石，國子先生乃例得。
- 我亦跪起就穿執，妄意得蒙子公力。
- 六年一別安宜北，憂患壓人氣不出。
- 聞之減米符離日，首陽激貪用一律。
- 嗚呼四海鳴鋒鏑，白晝豺狼恣吞吸。
- 帝在奉天頗倉卒，絲綸政渴宣公筆。
- 緘情遠附雪原鶺，願公來扈巡南蹕。
- 平泉松菊凌霜碧，伐叛亭成燕賓戚。
- 起居因書問晨夕，宜爲蒼生調鼎食。

## 拼音

- zheng4 he2 sheng4 ren2 bai4 xian2 shu1 ， bi4 lu2 chun1 xiao3 chuan2 tian1 qu2 。
- ji2 ying1 dian4 xia4 ba1 bai3 zhong4 ， yi4 shi2 ru2 gong1 ci3 ce4 wu2 。
- wan4 kou3 yi4 ci2 qi1 di4 yi1 ， zhuo2 zhi1 di4 san1 zhong4 bu2 yi4 。
- zhu1 gong1 gui4 ren2 yuan4 xiang1 shi2 ， jie4 hun1 zou3 ma3 yao4 jun1 ru4 。
- jun1 yan2 bu2 mei4 you3 yao4 shi2 ， guo2 zi3 xian1 sheng0 nai3 li4 de2 。
- wo3 yi4 gui4 qi3 jiu4 chuan1 zhi2 ， wang4 yi4 de2 meng2 zi3 gong1 li4 。
- liu4 nian2 yi4 bie2 an1 yi2 bei3 ， you1 huan4 ya1 ren2 qi4 bu4 chu1 。
- wen2 zhi1 jian3 mi3 fu2 li2 ri4 ， shou3 yang2 ji1 tan1 yong4 yi2 lü4 。
- wu1 hu1 si4 hai3 ming2 feng1 di2 ， bai2 zhou4 chai2 lang2 zi4 tun1 xi1 。
- di4 zai4 feng4 tian1 po1 cang1 zu2 ， si1 lun2 zheng4 ke3 xuan1 gong1 bi3 。
- jian1 qing2 yuan3 fu4 xue3 yuan2 ji1 ， yuan4 gong1 lai2 hu4 xun2 nan2 bi4 。
- ping2 quan2 song1 ju2 ling2 shuang1 bi4 ， fa2 pan4 ting2 cheng2 yan4 bin1 qi1 。
- qi3 ju1 yin1 shu1 wen4 chen2 xi1 ， yi2 wei2 cang1 sheng1 diao4 ding3 shi2 。

## 注释

## 译文

## 赏析
