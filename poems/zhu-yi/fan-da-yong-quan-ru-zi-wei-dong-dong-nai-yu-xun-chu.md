---
id: zhu-yi-fan-da-yong-quan-ru-zi-wei-dong-dong-nai-yu-xun-chu
title: 飯大涌泉入紫微洞洞乃余尋出
titlePinyin: fan4 da4 yong3 quan2 ru4 zi3 wei1 dong4 dong4 nai3 yu2 xun2 chu1
titleSlug: fan-da-yong-quan-ru-zi-wei-dong-dong-nai-yu-xun-chu
author: 朱翌
authorPinyin: zhu1 yi4
authorSlug: zhu-yi
dynasty: 宋
dynastyPinyin: song4
dynastySlug: song
tags: []
---

## 正文

- 山川有佳處，神物嚴守衛。
- 自非夙有因，孰敢發其秘。
- 衆壑擁流泉，青間見白沸。
- 洗我杖與屨，時作深入計。
- 要須鄉道先，行與老人值。
- 指我洞壑已，忽不知所詣。
- 斸荒剗巨石，稍去眼中翳。
- 豁然大厦開，位可百人置。
- 嵌嚴一日出，自此沓遊騎。
- 開山屬老夫，愛山必同類。
- 甚畏長風寒，當暑皆斂袂。
- 歡伯遂行登，相引入勝地。

## 拼音

- shan1 chuan1 you3 jia1 chu3 ， shen2 wu4 yan2 shou3 wei4 。
- zi4 fei1 su4 you3 yin1 ， shu2 gan3 fa1 qi2 mi4 。
- zhong4 he4 yong1 liu2 quan2 ， qing1 jian4 jian4 bai2 fei4 。
- xi3 wo3 zhang4 yu3 ju4 ， shi2 zuo4 shen1 ru4 ji4 。
- yao4 xu1 xiang1 dao4 xian1 ， xing2 yu3 lao3 ren2 zhi2 。
- zhi3 wo3 dong4 he4 yi3 ， hu1 bu4 zhi1 suo3 yi4 。
- zhu2 huang1 chan3 ju4 shi2 ， shao1 qu4 yan3 zhong1 yi4 。
- huo4 ran2 da4 sha4 kai1 ， wei4 ke3 bai3 ren2 zhi4 。
- qian4 yan2 yi2 ri4 chu1 ， zi4 ci3 ta4 you2 qi2 。
- kai1 shan1 shu3 lao3 fu1 ， ai4 shan1 bi4 tong2 lei4 。
- shen4 wei4 chang2 feng1 han2 ， dang1 shu3 jie1 lian3 mei4 。
- huan1 bo2 sui4 xing2 deng1 ， xiang1 yin3 ru4 sheng4 di4 。

## 注释

## 译文

## 赏析
