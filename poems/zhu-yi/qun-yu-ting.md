---
id: zhu-yi-qun-yu-ting
title: 羣玉亭
titlePinyin: qun2 yu4 ting2
titleSlug: qun-yu-ting
author: 朱翌
authorPinyin: zhu1 yi4
authorSlug: zhu-yi
dynasty: 宋
dynastyPinyin: song4
dynastySlug: song
tags: []
---

## 正文

- 泗濱石窟如蟻族，巧匠琢山如琢木。
- 不問人家與官舍，軒窗隨分作巖谷。
- 符離城東石更多，天劃神刓相倚綠。
- 當年來過玉局翁，拄杖敲門步幽麓。
- 翼然危屋誰所興，賜以嘉名號羣玉。
- 翁家自有小仇池，壺中九華伴孤獨。
- 經行趣尚絕世姿，醜好例皆蒙紀錄。
- 銀鈎爛爛照無窮，走馬來看僵立僕。
- 是時官梅香正闌，亦有海棠紅映肉。
- 老翁蓋棺二十年，世上遺編數遭獄。
- 只今見字如見人，滿眼清風亂庭竹。
- 想當入海期汗漫，雲車屢下仙山曲。
- 仙山縹緲虛無間，我欲憑之兩黄鵠。

## 拼音

- si4 bin1 shi2 ku1 ru2 yi3 zu2 ， qiao3 jiang4 zhuo2 shan1 ru2 zhuo2 mu4 。
- bu2 wen4 ren2 jia1 yu3 guan1 she4 ， xuan1 chuang1 sui2 fen1 zuo4 yan2 gu3 。
- fu2 li2 cheng2 dong1 shi2 geng4 duo1 ， tian1 hua2 shen2 wan2 xiang1 yi3 lü4 。
- dang1 nian2 lai2 guo4 yu4 ju2 weng1 ， zhu3 zhang4 qiao1 men2 bu4 you1 lu4 。
- yi4 ran2 wei1 wu1 shui2 suo3 xing1 ， ci4 yi3 jia1 ming2 hao4 qun2 yu4 。
- weng1 jia1 zi4 you3 xiao3 qiu2 chi2 ， hu2 zhong1 jiu3 hua2 ban4 gu1 du2 。
- jing1 xing2 qu4 shang4 jue2 shi4 zi1 ， chou3 hao3 li4 jie1 meng2 ji4 lu4 。
- yin2 gou1 lan4 lan4 zhao4 wu2 qiong2 ， zou3 ma3 lai2 kan4 jiang1 li4 pu2 。
- shi4 shi2 guan1 mei2 xiang1 zheng4 lan2 ， yi4 you3 hai3 tang2 hong2 ying4 rou4 。
- lao3 weng1 gai4 guan1 er4 shi2 nian2 ， shi4 shang4 yi2 bian1 shu4 zao1 yu4 。
- zhi1 jin1 jian4 zi4 ru2 jian4 ren2 ， man3 yan3 qing1 feng1 luan4 ting2 zhu2 。
- xiang3 dang1 ru4 hai3 qi1 han4 man4 ， yun2 ju1 lü3 xia4 xian1 shan1 qu3 。
- xian1 shan1 piao3 miao3 xu1 wu2 jian4 ， wo3 yu4 ping2 zhi1 liang3 huang2 hu2 。

## 注释

## 译文

## 赏析
