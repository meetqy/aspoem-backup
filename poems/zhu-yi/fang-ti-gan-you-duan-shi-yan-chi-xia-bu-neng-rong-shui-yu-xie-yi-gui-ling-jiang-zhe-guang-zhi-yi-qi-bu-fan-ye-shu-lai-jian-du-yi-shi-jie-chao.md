---
id: zhu-yi-fang-ti-gan-you-duan-shi-yan-chi-xia-bu-neng-rong-shui-yu-xie-yi-gui-ling-jiang-zhe-guang-zhi-yi-qi-bu-fan-ye-shu-lai-jian-du-yi-shi-jie-chao
title: 方提幹有端石硯池狹不能容水予携以歸令匠者廣之疑其不返也書來見督以詩解嘲
titlePinyin: fang1 ti2 gan4 you3 duan1 shi2 yan4 chi2 xia2 bu4 neng2 rong2 shui3 yu3 xie2 yi3 gui1 ling4 jiang4 zhe3 guang3 zhi1 yi2 qi2 bu4 fan3 ye3 shu1 lai2 jian4 du1 yi3 shi1 jie3 chao2
titleSlug: fang-ti-gan-you-duan-shi-yan-chi-xia-bu-neng-rong-shui-yu-xie-yi-gui-ling-jiang-zhe-guang-zhi-yi-qi-bu-fan-ye-shu-lai-jian-du-yi-shi-jie-chao
author: 朱翌
authorPinyin: zhu1 yi4
authorSlug: zhu-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 端溪有石紫玉潤，未遇良工失追琢。
- 眇哉池面劣容指，水至不能容一勺。
- 灊山道人請歸治，要使墨池少開拓。
- 每煩健步遠來徵，事必不然空臆度。
- 子如不忘一塊頑，予亦敢負千金諾。
- 會令合浦看還珠，豈忍荆山長抱璞。
- 一毫不敢我非有，萬頃難量子宜學。
- 聞道年來好說禪，初機最忌多貪著。
- 認爲己有已大謬，久假不歸非爽約。
- 均之在此猶在彼，弟兄四海何曾各。
- 笑傾萬斛付江流，所有盡空心境廓。
- 請對使者一斧碎，與公少解貪癡縛。

## 拼音

- duan1 xi1 you3 shi2 zi3 yu4 run4 ， wei4 yu4 liang2 gong1 shi1 zhui1 zhuo2 。
- miao3 zai1 chi2 mian4 lie4 rong2 zhi3 ， shui3 zhi4 bu4 neng2 rong2 yi4 shao2 。
- qian2 shan1 dao4 ren2 qing3 gui1 zhi4 ， yao4 shi3 mo4 chi2 shao3 kai1 tuo4 。
- mei3 fan2 jian4 bu4 yuan3 lai2 zhi3 ， shi4 bi4 bu4 ran2 kong1 yi4 duo2 。
- zi3 ru2 bu2 wang4 yi2 kuai4 wan2 ， yu3 yi4 gan3 fu4 qian1 jin1 nuo4 。
- hui4 ling4 he2 pu3 kan4 huan2 zhu1 ， qi3 ren3 jing1 shan1 chang2 bao4 pu2 。
- yi4 hao2 bu4 gan3 wo3 fei1 you3 ， wan4 qing3 nan2 liang4 zi3 yi2 xue2 。
- wen2 dao4 nian2 lai2 hao3 shuo1 shan4 ， chu1 ji1 zui4 ji4 duo1 tan1 zhu4 。
- ren4 wei2 ji3 you3 yi3 da4 miu4 ， jiu3 jia3 bu4 gui1 fei1 shuang3 yue1 。
- jun1 zhi1 zai4 ci3 you2 zai4 bi3 ， di4 xiong0 si4 hai3 he2 ceng2 ge4 。
- xiao4 qing1 wan4 hu2 fu4 jiang1 liu2 ， suo3 you3 jin4 kong1 xin1 jing4 kuo4 。
- qing3 dui4 shi3 zhe3 yi4 fu3 sui4 ， yu3 gong1 shao3 jie3 tan1 chi1 fu4 。

## 注释

## 译文

## 赏析
