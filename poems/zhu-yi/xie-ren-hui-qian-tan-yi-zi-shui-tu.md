---
id: zhu-yi-xie-ren-hui-qian-tan-yi-zi-shui-tu
title: 謝人惠淺灘一字水圖
titlePinyin: xie4 ren2 hui4 qian3 tan1 yi2 zi4 shui3 tu2
titleSlug: xie-ren-hui-qian-tan-yi-zi-shui-tu
author: 朱翌
authorPinyin: zhu1 yi4
authorSlug: zhu-yi
dynasty: 宋
dynastyPinyin: song4
dynastySlug: song
tags: []
---

## 正文

- 風行水上初如織，任使蕩雲高沃日。
- 屏翳歇去馮夷歸，本體湛然無損益。
- 風本無形不可畫，遇水方能顯其質。
- 畫工畫水不畫風，水外見風稱妙筆。
- 清泉道人乃了此，筆下淵源心自得。
- 斜斜一字淺可揭，渺渺橫灘晚尤急。
- 規模上繼蜀兩孫，妙處直度吳諸戚。
- 老夫老矣不觀瀾，但愛漪漣才咫尺。
- 面牆注目風蕭蕭，漁浦西興待晚潮。
- 縱貧那肯拆波濤，還渠并州快剪刀。

## 拼音

- feng1 xing2 shui3 shang4 chu1 ru2 zhi1 ， ren4 shi3 dang4 yun2 gao1 wo4 ri4 。
- ping2 yi4 xie1 qu4 feng2 yi2 gui1 ， ben3 ti3 zhan4 ran2 wu2 sun3 yi4 。
- feng1 ben3 wu2 xing2 bu4 ke3 hua4 ， yu4 shui3 fang1 neng2 xian3 qi2 zhi4 。
- hua4 gong1 hua4 shui3 bu2 hua4 feng1 ， shui3 wai4 jian4 feng1 cheng1 miao4 bi3 。
- qing1 quan2 dao4 ren2 nai3 le0 ci3 ， bi3 xia4 yuan1 yuan2 xin1 zi4 de2 。
- xie2 xie2 yi2 zi4 qian3 ke3 jie1 ， miao3 miao3 heng2 tan1 wan3 you2 ji2 。
- gui1 mo2 shang4 ji4 shu3 liang3 sun1 ， miao4 chu3 zhi2 du4 wu2 zhu1 qi1 。
- lao3 fu1 lao3 yi3 bu4 guan1 lan2 ， dan4 ai4 yi1 lian2 cai2 zhi3 chi3 。
- mian4 qiang2 zhu4 mu4 feng1 xiao1 xiao1 ， yu2 pu3 xi1 xing1 dai4 wan3 chao2 。
- zong4 pin2 na4 ken3 chai1 bo1 tao1 ， huan2 qu2 bing1 zhou1 kuai4 jian3 dao1 。

## 注释

## 译文

## 赏析
