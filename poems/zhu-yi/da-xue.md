---
id: zhu-yi-da-xue
title: 大雪
titlePinyin: da4 xue3
titleSlug: da-xue
author: 朱翌
authorPinyin: zhu1 yi4
authorSlug: zhu-yi
dynasty: 宋
dynastyPinyin: song4
dynastySlug: song
tags: []
---

## 正文

- 漢時長安雪一丈，少陵有詩不吾誑。
- 今年廣陵雪一尺，忍寒長作縮龜狀。
- 從來窮巷說多泥，自是泥深勞拄杖。
- 閉門不出動經旬，出門無路將何向。
- 故人乃遺咫尺書，遠祝長鬚問無恙。
- 濕薪如桂米如珠，有突不黔旦逾望。
- 但携古鼎燒黄連，香穗流珠凝碧帳。
- 𡷾崒窗間石數峰，氣凌太華嵩衡上。
- 黄楊冬青壓餘滋，碧幢羽蓋排仙仗。
- 蒿廬頼有此清絕，興來何用山陰訪。
- 飛鴻似带燕山書，重冰怕結黄河浪。
- 玄冥得意愈自嬌，歲律回春未全壯。
- 吾君曲軫天下寒，語到三軍真挾纊。
- 自憐難備絕域使，規模但可山中相。
- 起來舉手祝羲車，何日金篦開眼障。

## 拼音

- han4 shi2 chang2 an1 xue3 yi2 zhang4 ， shao3 ling2 you3 shi1 bu4 wu2 kuang2 。
- jin1 nian2 guang3 ling2 xue3 yi4 chi3 ， ren3 han2 chang2 zuo4 suo1 gui1 zhuang4 。
- cong2 lai2 qiong2 xiang4 shuo1 duo1 ni2 ， zi4 shi4 ni2 shen1 lao2 zhu3 zhang4 。
- bi4 men2 bu4 chu1 dong4 jing1 xun2 ， chu1 men2 wu2 lu4 jiang1 he2 xiang4 。
- gu4 ren2 nai3 yi2 zhi3 chi3 shu1 ， yuan3 zhu4 chang2 xu1 wen4 wu2 yang4 。
- shi1 xin1 ru2 gui4 mi3 ru2 zhu1 ， you3 tu1 bu4 qian2 dan4 yu2 wang4 。
- dan4 xie2 gu3 ding3 shao1 huang2 lian2 ， xiang1 sui4 liu2 zhu1 ning2 bi4 zhang4 。
- 𡷾 zu2 chuang1 jian4 shi2 shu4 feng1 ， qi4 ling2 tai4 hua2 song1 heng2 shang4 。
- huang2 yang2 dong1 qing1 ya1 yu2 zi1 ， bi4 zhuang4 yu3 gai4 pai2 xian1 zhang4 。
- hao1 lu2 lai4 you3 ci3 qing1 jue2 ， xing1 lai2 he2 yong4 shan1 yin1 fang3 。
- fei1 hong2 si4 dai4 yan1 shan1 shu1 ， zhong4 bing1 pa4 jie2 huang2 he2 lang4 。
- xuan2 ming2 de2 yi4 yu4 zi4 jiao1 ， sui4 lü4 hui2 chun1 wei4 quan2 zhuang4 。
- wu2 jun1 qu3 zhen3 tian1 xia4 han2 ， yu3 dao4 san1 jun1 zhen1 xie2 kuang4 。
- zi4 lian2 nan2 bei4 jue2 yu4 shi3 ， gui1 mo2 dan4 ke3 shan1 zhong1 xiang1 。
- qi3 lai2 ju3 shou3 zhu4 xi1 ju1 ， he2 ri4 jin1 bi4 kai1 yan3 zhang4 。

## 注释

## 译文

## 赏析
