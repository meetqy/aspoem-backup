---
id: zhou-cheng-xun-shi-he-tun
title: 食河豚
titlePinyin: shi2 he2 tun2
titleSlug: shi-he-tun
author: 周承勛
authorPinyin: zhou1 cheng2 xun1
authorSlug: zhou-cheng-xun
dynasty: 宋
dynastyPinyin: song4
dynastySlug: song
tags: []
---

## 正文

- 君不見楚王渡江萍如日，剖而食之甜似蜜。
- 河魨本自食楊花，花結浮萍萍結實。
- 又不見越王食鱠遺其餘，中流化作王餘魚。
- 河魨本是當年物，尚带西子胸前酥。
- 春江摇摇波面暖，蔞蒿蒙茸蘆筍短。
- 嫩肥初破鼈裙重，膩白細挑羊腦滿。
- 嗟予二年留江城，嗜此不去遲吾行。
- 鱸鮮便覺官可棄，雁美却得人呼卿。
- 鄰翁勸我知機早，有毒傷人如鴆鳥。
- 世閒萬事是機穽，此外傷人亦非少。
- 我生有命懸乎天，飽死終勝饑垂涎。
- 君看子美牛炙死，若死嚴武尤可憐。

## 拼音

- jun1 bu2 jian4 chu3 wang2 du4 jiang1 ping2 ru2 ri4 ， pou1 er2 shi2 zhi1 tian2 si4 mi4 。
- he2 tun2 ben3 zi4 shi2 yang2 hua1 ， hua1 jie2 fu2 ping2 ping2 jie2 shi2 。
- you4 bu2 jian4 yue4 wang2 shi2 kuai4 yi2 qi2 yu2 ， zhong1 liu2 hua4 zuo4 wang2 yu2 yu2 。
- he2 tun2 ben3 shi4 dang1 nian2 wu4 ， shang4 dai4 xi1 zi3 xiong1 qian2 su1 。
- chun1 jiang1 yao2 yao2 bo1 mian4 nuan3 ， lou2 hao1 meng2 rong2 lu2 sun3 duan3 。
- nen4 fei2 chu1 po4 bie1 qun2 zhong4 ， ni4 bai2 xi4 tiao1 yang2 nao3 man3 。
- jie1 yu3 er4 nian2 liu2 jiang1 cheng2 ， shi4 ci3 bu2 qu4 chi2 wu2 xing2 。
- lu2 xian1 bian4 jue2 guan1 ke3 qi4 ， yan4 mei3 que4 de2 ren2 hu1 qing1 。
- lin2 weng1 quan4 wo3 zhi1 ji1 zao3 ， you3 du2 shang1 ren2 ru2 zhen4 niao3 。
- shi4 xian2 wan4 shi4 shi4 ji1 jing3 ， ci3 wai4 shang1 ren2 yi4 fei1 shao3 。
- wo3 sheng1 you3 ming4 xuan2 hu1 tian1 ， bao3 si3 zhong1 sheng4 ji1 chui2 xian2 。
- jun1 kan4 zi3 mei3 niu2 zhi4 si3 ， ruo4 si3 yan2 wu3 you2 ke3 lian2 。

## 注释

## 译文

## 赏析
