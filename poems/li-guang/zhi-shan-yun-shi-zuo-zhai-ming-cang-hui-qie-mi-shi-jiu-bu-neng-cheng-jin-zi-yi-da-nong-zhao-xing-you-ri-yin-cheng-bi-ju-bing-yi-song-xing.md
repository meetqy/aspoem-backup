---
id: li-guang-zhi-shan-yun-shi-zuo-zhai-ming-cang-hui-qie-mi-shi-jiu-bu-neng-cheng-jin-zi-yi-da-nong-zhao-xing-you-ri-yin-cheng-bi-ju-bing-yi-song-xing
title: 稚山運使作齋名藏暉且覓詩久不能成今兹以大農召行有日因成鄙句并以送行
titlePinyin: zhi4 shan1 yun4 shi3 zuo4 zhai1 ming2 cang2 hui1 qie3 mi4 shi1 jiu3 bu4 neng2 cheng2 jin1 zi1 yi3 da4 nong2 zhao4 xing2 you3 ri4 yin1 cheng2 bi3 ju4 bing4 yi3 song4 xing2
titleSlug: zhi-shan-yun-shi-zuo-zhai-ming-cang-hui-qie-mi-shi-jiu-bu-neng-cheng-jin-zi-yi-da-nong-zhao-xing-you-ri-yin-cheng-bi-ju-bing-yi-song-xing
author: 李光
authorPinyin: li3 guang1
authorSlug: li-guang
dynasty: 宋
dynastyPinyin: song4
dynastySlug: song
tags: []
---

## 正文

- 美玉當韞櫝，明珠産深淵。
- 達士貴混俗，大隱常居廛。
- 皓皓終易汙，嶢嶢難自全。
- 和光同其塵，老聃有成言。
- 徐侯如水鑑，胸中定媸妍。
- 疾惡若仇讎，論事敢直前。
- 朅來大江西，獨攬刺舉權。
- 姦贓盡屏迹，豺狼敢垂涎。
- 顧欲藏其暉，名室以自鐫。
- 老火正淫恣，旱氣方接連。
- 悵别南浦亭，去去朝日邊。
- 中原正塗炭，生民思息肩。
- 公歸明光奏，輸忠傾肺肝。
- 功成不自居，名與日月懸。

## 拼音

- mei3 yu4 dang1 yun4 du2 ， ming2 zhu1 chan3 shen1 yuan1 。
- da2 shi4 gui4 hun4 su2 ， da4 yin3 chang2 ju1 chan2 。
- hao4 hao4 zhong1 yi4 wu1 ， yao2 yao2 nan2 zi4 quan2 。
- he2 guang1 tong2 qi2 chen2 ， lao3 dan1 you3 cheng2 yan2 。
- xu2 hou2 ru2 shui3 jian4 ， xiong1 zhong1 ding4 chi1 yan2 。
- ji2 e4 ruo4 chou2 chou2 ， lun4 shi4 gan3 zhi2 qian2 。
- qie4 lai2 da4 jiang1 xi1 ， du2 lan3 ci4 ju3 quan2 。
- jian1 zang1 jin4 ping2 ji4 ， chai2 lang2 gan3 chui2 xian2 。
- gu4 yu4 cang2 qi2 hui1 ， ming2 shi4 yi3 zi4 juan1 。
- lao3 huo3 zheng4 yin2 zi4 ， han4 qi4 fang1 jie1 lian2 。
- chang4 bie2 nan2 pu3 ting2 ， qu4 qu4 zhao1 ri4 bian1 。
- zhong1 yuan2 zheng4 tu2 tan4 ， sheng1 min2 si1 xi1 jian1 。
- gong1 gui1 ming2 guang1 zou4 ， shu1 zhong1 qing1 fei4 gan1 。
- gong1 cheng2 bu2 zi4 ju1 ， ming2 yu3 ri4 yue4 xuan2 。

## 注释

## 译文

## 赏析
