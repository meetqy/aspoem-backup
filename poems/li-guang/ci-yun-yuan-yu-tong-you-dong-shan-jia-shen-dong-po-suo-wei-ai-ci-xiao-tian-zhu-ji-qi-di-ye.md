---
id: li-guang-ci-yun-yuan-yu-tong-you-dong-shan-jia-shen-dong-po-suo-wei-ai-ci-xiao-tian-zhu-ji-qi-di-ye
title: 次韻元裕同游東山佳什東坡所謂愛此小天竺即其地也
titlePinyin: ci4 yun4 yuan2 yu4 tong2 you2 dong1 shan1 jia1 shen2 dong1 po1 suo3 wei4 ai4 ci3 xiao3 tian1 zhu2 ji2 qi2 di4 ye3
titleSlug: ci-yun-yuan-yu-tong-you-dong-shan-jia-shen-dong-po-suo-wei-ai-ci-xiao-tian-zhu-ji-qi-di-ye
author: 李光
authorPinyin: li3 guang1
authorSlug: li-guang
dynasty: 宋
dynastyPinyin: song4
dynastySlug: song
tags: []
---

## 正文

- 東坡謫蠻荒，夢想兩天竺。
- 哦詩寄東山，妙響振林麓。
- 作祠衛公旁，一杯奠椒漿。
- 相望柳柳州，追配韓潮陽。
- 懷人空隕涕，亭榭今荒墟。
- 溪山不改色，松聲契真如。
- 嗟余麋鹿姿，慣逐漁樵伴。
- 平生鐵石腸，那復置冰炭。
- 尋山得佳侣，聊遂幽人意。
- 登臨有遐矚，俯仰觀此世。
- 君爲丞相孫，仕作淵明清。
- 一枰可消憂，五字堪析酲。
- 人生各有役，詩棋豈妨道。
- 閉戶朝黄庭，習氣終一掃。

## 拼音

- dong1 po1 zhe2 man2 huang1 ， meng4 xiang3 liang3 tian1 zhu2 。
- o4 shi1 ji4 dong1 shan1 ， miao4 xiang3 zhen4 lin2 lu4 。
- zuo4 ci2 wei4 gong1 pang2 ， yi4 bei1 dian4 jiao1 jiang1 。
- xiang1 wang4 liu3 liu3 zhou1 ， zhui1 pei4 han2 chao2 yang2 。
- huai2 ren2 kong1 yun3 ti4 ， ting2 xie4 jin1 huang1 xu1 。
- xi1 shan1 bu4 gai3 se4 ， song1 sheng1 qi4 zhen1 ru2 。
- jie1 yu2 mi2 lu4 zi1 ， guan4 zhu2 yu2 qiao2 ban4 。
- ping2 sheng1 tie3 shi2 chang2 ， na4 fu4 zhi4 bing1 tan4 。
- xun2 shan1 de2 jia1 lü3 ， liao2 sui4 you1 ren2 yi4 。
- deng1 lin2 you3 xia2 zhu3 ， fu3 yang3 guan1 ci3 shi4 。
- jun1 wei2 cheng2 xiang4 sun1 ， shi4 zuo4 yuan1 ming2 qing1 。
- yi4 ping2 ke3 xiao1 you1 ， wu3 zi4 kan1 xi1 cheng2 。
- ren2 sheng1 ge4 you3 yi4 ， shi1 qi2 qi3 fang2 dao4 。
- bi4 hu4 chao2 huang2 ting2 ， xi2 qi4 zhong1 yi4 sao3 。

## 注释

## 译文

## 赏析
