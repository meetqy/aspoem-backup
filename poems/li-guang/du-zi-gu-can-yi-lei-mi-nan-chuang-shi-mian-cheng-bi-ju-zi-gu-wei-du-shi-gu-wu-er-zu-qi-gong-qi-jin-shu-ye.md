---
id: li-guang-du-zi-gu-can-yi-lei-mi-nan-chuang-shi-mian-cheng-bi-ju-zi-gu-wei-du-shi-gu-wu-er-zu-qi-gong-qi-jin-shu-ye
title: 杜子固參議累覓南窗詩勉成鄙句子固謂杜氏古無二族祁公其近屬也
titlePinyin: du4 zi3 gu4 can1 yi4 lei4 mi4 nan2 chuang1 shi1 mian3 cheng2 bi3 ju4 zi0 gu4 wei4 du4 shi4 gu3 wu2 er4 zu2 qi2 gong1 qi2 jin4 shu3 ye3
titleSlug: du-zi-gu-can-yi-lei-mi-nan-chuang-shi-mian-cheng-bi-ju-zi-gu-wei-du-shi-gu-wu-er-zu-qi-gong-qi-jin-shu-ye
author: 李光
authorPinyin: li3 guang1
authorSlug: li-guang
dynasty: 宋
dynastyPinyin: song4
dynastySlug: song
tags: []
---

## 正文

- 長懷杜陵老，遐想靖節翁。
- 二子不並世，千載餘清風。
- 君爲南國秀，志氣陵蒼穹。
- 盤屈不得伸，妙略參元戎。
- 歸來侣漁樵，香火陪琳宫。
- 卜居牛斗墟，築室瓦礫中。
- 依然植五柳，彷彿餘四松。
- 南窗有幽意，寄傲膝可容。
- 拊床寒月侵，曝背微陽通。
- 琴書樂忘憂，尊中常不空。
- 吾鄉有諸杜，源流自祁公。
- 歸歟有成言，葛巾永相從。

## 拼音

- chang2 huai2 du4 ling2 lao3 ， xia2 xiang3 jing4 jie2 weng1 。
- er4 zi3 bu2 bing4 shi4 ， qian1 zai4 yu2 qing1 feng1 。
- jun1 wei2 nan2 guo2 xiu4 ， zhi4 qi4 ling2 cang1 qiong2 。
- pan2 qu1 bu4 de2 shen1 ， miao4 lüe4 can1 yuan2 rong2 。
- gui1 lai2 lü3 yu2 qiao2 ， xiang1 huo3 pei2 lin2 gong1 。
- bu3 ju1 niu2 dou4 xu1 ， zhu4 shi4 wa3 li4 zhong1 。
- yi1 ran2 zhi2 wu3 liu3 ， pang2 fu2 yu2 si4 song1 。
- nan2 chuang1 you3 you1 yi4 ， ji4 ao4 xi1 ke3 rong2 。
- fu3 chuang2 han2 yue4 qin1 ， pu4 bei4 wei1 yang2 tong1 。
- qin2 shu1 le4 wang4 you1 ， zun1 zhong1 chang2 bu4 kong1 。
- wu2 xiang1 you3 zhu1 du4 ， yuan2 liu2 zi4 qi2 gong1 。
- gui1 yu2 you3 cheng2 yan2 ， ge2 jin1 yong3 xiang1 cong2 。

## 注释

## 译文

## 赏析
