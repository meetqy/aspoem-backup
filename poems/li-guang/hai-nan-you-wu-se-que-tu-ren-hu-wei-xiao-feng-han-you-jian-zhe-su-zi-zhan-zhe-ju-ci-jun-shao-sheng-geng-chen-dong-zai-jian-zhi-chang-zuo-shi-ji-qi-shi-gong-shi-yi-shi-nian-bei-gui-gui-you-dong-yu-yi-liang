---
id: li-guang-hai-nan-you-wu-se-que-tu-ren-hu-wei-xiao-feng-han-you-jian-zhe-su-zi-zhan-zhe-ju-ci-jun-shao-sheng-geng-chen-dong-zai-jian-zhi-chang-zuo-shi-ji-qi-shi-gong-shi-yi-shi-nian-bei-gui-gui-you-dong-yu-yi-liang-jian-zhi-jin-er-nian-yi-yi-hai-ba-yue-er-shi-er-ri-hui-ke-chen-shi-yuan-fei-ming-ting-xia-hui-xiang-jiu-zhi-zhong-ke-jing-tan-chuang-jian-yin-fu-shi-shi
title: 海南有五色雀土人呼爲小鳳罕有見者蘇子瞻謫居此郡紹聖庚辰冬再見之常作詩記其事公實以是年北歸癸酉冬予亦兩見之今二年矣乙亥八月二十二日會客陳氏園飛鳴庭下回翔久之衆客驚嘆創見因賦是詩
titlePinyin: hai3 nan2 you3 wu3 se4 que4 tu3 ren2 hu1 wei2 xiao3 feng4 han3 you3 jian4 zhe3 su1 zi3 zhan1 zhe2 ju1 ci3 jun4 shao4 sheng4 geng1 chen2 dong1 zai4 jian4 zhi1 chang2 zuo4 shi1 ji4 qi2 shi4 gong1 shi2 yi3 shi4 nian2 bei3 gui1 gui3 you3 dong1 yu3 yi4 liang3 jian4 zhi1 jin1 er4 nian2 yi3 yi3 hai4 ba1 yue4 er4 shi2 er4 ri4 hui4 ke4 chen2 shi4 yuan2 fei1 ming2 ting2 xia4 hui2 xiang2 jiu3 zhi1 zhong4 ke4 jing1 tan4 chuang4 jian4 yin1 fu4 shi4 shi1
titleSlug: hai-nan-you-wu-se-que-tu-ren-hu-wei-xiao-feng-han-you-jian-zhe-su-zi-zhan-zhe-ju-ci-jun-shao-sheng-geng-chen-dong-zai-jian-zhi-chang-zuo-shi-ji-qi-shi-gong-shi-yi-shi-nian-bei-gui-gui-you-dong-yu-yi-liang-jian-zhi-jin-er-nian-yi-yi-hai-ba-yue-er-shi-er-ri-hui-ke-chen-shi-yuan-fei-ming-ting-xia-hui-xiang-jiu-zhi-zhong-ke-jing-tan-chuang-jian-yin-fu-shi-shi
author: 李光
authorPinyin: li3 guang1
authorSlug: li-guang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 海南有珍禽，厥服具五色。
- 絳者爲之長，飛鳴隨止息。
- 佳哉陳氏園，形制存古迹。
- 我遊秀野堂，森木蔭華席。
- 羣飛爲我來，馴擾如夙昔。
- 鴟梟既遠遁，烏鳶俱辟易。
- 邦人號小鳳，隱見異凡翼。
- 姬公嘆不聞，尼父未之識。
- 嗟予戅且愚，疾惡不量力。
- 叱杞誚希烈，流竄至南極。
- 神物知吾忠，天公憐我直。
- 吉凶有先兆，告我將返北。
- 蘇公不吾欺，流詠冠今昔。
- 斯言儻有徴，便可具接淅。

## 拼音

- hai3 nan2 you3 zhen1 qin2 ， jue2 fu2 ju4 wu3 se4 。
- jiang4 zhe3 wei2 zhi1 chang2 ， fei1 ming2 sui2 zhi3 xi1 。
- jia1 zai1 chen2 shi4 yuan2 ， xing2 zhi4 cun2 gu3 ji4 。
- wo3 you2 xiu4 ye3 tang2 ， sen1 mu4 yin1 hua2 xi2 。
- qun2 fei1 wei2 wo3 lai2 ， xun4 rao3 ru2 su4 xi1 。
- chi1 xiao1 ji4 yuan3 dun4 ， wu1 yuan1 ju4 pi4 yi4 。
- bang1 ren2 hao4 xiao3 feng4 ， yin3 jian4 yi4 fan2 yi4 。
- ji1 gong1 tan4 bu4 wen2 ， ni2 fu4 wei4 zhi1 shi2 。
- jie1 yu3 gang4 qie3 yu2 ， ji2 e4 bu2 liang4 li4 。
- chi4 qi3 qiao4 xi1 lie4 ， liu2 cuan4 zhi4 nan2 ji2 。
- shen2 wu4 zhi1 wu2 zhong1 ， tian1 gong1 lian2 wo3 zhi2 。
- ji2 xiong1 you3 xian1 zhao4 ， gao4 wo3 jiang1 fan3 bei3 。
- su1 gong1 bu4 wu2 qi1 ， liu2 yong3 guan1 jin1 xi1 。
- si1 yan2 tang3 you3 zhi3 ， bian4 ke3 ju4 jie1 xi1 。

## 注释

## 译文

## 赏析
