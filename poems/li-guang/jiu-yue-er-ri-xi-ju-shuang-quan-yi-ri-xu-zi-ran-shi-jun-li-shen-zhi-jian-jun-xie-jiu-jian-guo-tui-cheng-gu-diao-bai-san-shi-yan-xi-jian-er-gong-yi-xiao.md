---
id: li-guang-jiu-yue-er-ri-xi-ju-shuang-quan-yi-ri-xu-zi-ran-shi-jun-li-shen-zhi-jian-jun-xie-jiu-jian-guo-tui-cheng-gu-diao-bai-san-shi-yan-xi-jian-er-gong-yi-xiao
title: 九月二日徙居雙泉翌日徐自然使君李申之監郡携酒見過退成古調百三十言戲簡二公一笑
titlePinyin: jiu3 yue4 er4 ri4 xi3 ju1 shuang1 quan2 yi4 ri4 xu2 zi4 ran2 shi3 jun1 li3 shen1 zhi1 jian1 jun4 xie2 jiu3 jian4 guo4 tui4 cheng2 gu3 diao4 bai3 san1 shi2 yan2 xi4 jian3 er4 gong1 yi2 xiao4
titleSlug: jiu-yue-er-ri-xi-ju-shuang-quan-yi-ri-xu-zi-ran-shi-jun-li-shen-zhi-jian-jun-xie-jiu-jian-guo-tui-cheng-gu-diao-bai-san-shi-yan-xi-jian-er-gong-yi-xiao
author: 李光
authorPinyin: li3 guang1
authorSlug: li-guang
dynasty: 宋
dynastyPinyin: song4
dynastySlug: song
tags: []
---

## 正文

- 南行踰萬里，公館煩造請。
- 主人憐老病，爲卜林廬静。
- 郊居偶然遂，俗慮盡可屏。
- 雙泉信奇絕，歲久渾泥濘。
- 稍覺藻荇繁，漸已産蛙黽。
- 滌除賴衆力，傾頹費修整。
- 幽竇響珮環，平地散林影。
- 潺潺來枕上，客夢安得永。
- 邦人日夜汲，攜挈雜罌皿。
- 秋蔬灌百畦，夏稻溉千頃。
- 端能滴冷泉，那復遜冰井。
- 使君屏歌吹，政恐煞風景。
- 我亦慣窮獨，客至但煎茗。

## 拼音

- nan2 xing2 yu2 wan4 li3 ， gong1 guan3 fan2 zao4 qing3 。
- zhu3 ren2 lian2 lao3 bing4 ， wei2 bu3 lin2 lu2 jing4 。
- jiao1 ju1 ou3 ran2 sui4 ， su2 lü4 jin4 ke3 ping2 。
- shuang1 quan2 xin4 qi2 jue2 ， sui4 jiu3 hun2 ni2 ning4 。
- shao1 jue2 zao3 xing4 fan2 ， jian4 yi3 chan3 wa1 min3 。
- di2 chu2 lai4 zhong4 li4 ， qing1 tui2 fei4 xiu1 zheng3 。
- you1 dou4 xiang3 pei4 huan2 ， ping2 di4 san4 lin2 ying3 。
- chan2 chan2 lai2 zhen3 shang4 ， ke4 meng4 an1 de2 yong3 。
- bang1 ren2 ri4 ye4 ji2 ， xie2 qie4 za2 ying1 min3 。
- qiu1 shu1 guan4 bai3 qi2 ， xia4 dao4 gai4 qian1 qing3 。
- duan1 neng2 di1 leng3 quan2 ， na4 fu4 xun4 bing1 jing3 。
- shi3 jun1 ping2 ge1 chui1 ， zheng4 kong3 sha4 feng1 jing3 。
- wo3 yi4 guan4 qiong2 du2 ， ke4 zhi4 dan4 jian1 ming2 。

## 注释

## 译文

## 赏析
