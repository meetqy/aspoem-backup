---
id: li-guang-zai-jiu-tang
title: 載酒堂
titlePinyin: zai4 jiu3 tang2
titleSlug: zai-jiu-tang
author: 李光
authorPinyin: li3 guang1
authorSlug: li-guang
dynasty: 宋
dynastyPinyin: song4
dynastySlug: song
tags: []
---

## 正文

- 東坡文章喧宇宙，粲如日星垂不朽。
- 六一老人猶避路，作者紛紛皆束手。
- 俊逸精神追李杜，華妙雄豪配韓柳。
- 晚年流落海南村，黎唱蠻謳隨蜑叟。
- 先生已去五十年，遺墨殘篇尚多有。
- 豐城寶劍埋獄中，光焰猶能射牛斗。
- 敗垣壞壁秘蝸涎，夭矯龍蛇已驚走。
- 獨餘黎氏舊園亭，喬木森森免薪槱。
- 半是東坡親手植，老幹樛枝互纒糾。
- 杖藜乘興訪遺像，遐想英風竚立久。
- 曾吹葱葉送迎翁，當日兒童今白首。
- 莫嗟寂寂路荒蕪，亦有幽人時載酒。

## 拼音

- dong1 po1 wen2 zhang1 xuan1 yu3 zhou4 ， can4 ru2 ri4 xing1 chui2 bu4 xiu3 。
- liu4 yi1 lao3 ren2 you2 bi4 lu4 ， zuo4 zhe3 fen1 fen1 jie1 shu4 shou3 。
- jun4 yi4 jing1 shen2 zhui1 li3 du4 ， hua2 miao4 xiong2 hao2 pei4 han2 liu3 。
- wan3 nian2 liu2 luo4 hai3 nan2 cun1 ， li2 chang4 man2 ou1 sui2 dan4 sou3 。
- xian1 sheng0 yi3 qu4 wu3 shi2 nian2 ， yi2 mo4 can2 pian1 shang4 duo1 you3 。
- feng1 cheng2 bao3 jian4 mai2 yu4 zhong1 ， guang1 yan4 you2 neng2 she4 niu2 dou4 。
- bai4 yuan2 huai4 bi4 mi4 wo1 xian2 ， yao1 jiao3 long2 she2 yi3 jing1 zou3 。
- du2 yu2 li2 shi4 jiu4 yuan2 ting2 ， qiao2 mu4 sen1 sen1 mian3 xin1 you3 。
- ban4 shi4 dong1 po1 qin1 shou3 zhi2 ， lao3 gan4 jiu1 zhi1 hu4 chan2 jiu1 。
- zhang4 li2 cheng2 xing1 fang3 yi2 xiang4 ， xia2 xiang3 ying1 feng1 zhu4 li4 jiu3 。
- ceng2 chui1 cong1 ye4 song4 ying2 weng1 ， dang1 ri4 er2 tong2 jin1 bai2 shou3 。
- mo4 jie1 ji4 ji4 lu4 huang1 wu2 ， yi4 you3 you1 ren2 shi2 zai4 jiu3 。

## 注释

## 译文

## 赏析
