---
id: li-guang-bing-yin-chong-jiu-quan-jun-li-shen-zhi-zhi-jiu-yan-shi-ye-qu-ting-ai-qi-you-shen-yin-zuo-ci-shi
title: 丙寅重九權郡李申之置酒嚴氏野趣亭愛其幽深因作此詩
titlePinyin: bing3 yin2 chong2 jiu3 quan2 jun4 li3 shen1 zhi1 zhi4 jiu3 yan2 shi4 ye3 qu4 ting2 ai4 qi2 you1 shen1 yin1 zuo4 ci3 shi1
titleSlug: bing-yin-chong-jiu-quan-jun-li-shen-zhi-zhi-jiu-yan-shi-ye-qu-ting-ai-qi-you-shen-yin-zuo-ci-shi
author: 李光
authorPinyin: li3 guang1
authorSlug: li-guang
dynasty: 宋
dynastyPinyin: song4
dynastySlug: song
tags: []
---

## 正文

- 遷流南海濱，兩見菊蘂黄。
- 今晨有嘉招，駕言陟崇岡。
- 負郭得勝游，幽居渺雲荘。
- 小亭椰葉間，下有青蓮塘。
- 寒花卧短籬，疏松間修篁。
- 隔屋雞犬聲，遠村散牛羊。
- 使君慕幽貞，愛此野趣長。
- 緬懷千載人，聊復舉一觴。
- 西風起蕭瑟，吹我兩鬢霜。
- 旋駕豈無期，良燕詎易忘。

## 拼音

- qian1 liu2 nan2 hai3 bin1 ， liang3 jian4 ju2 rui3 huang2 。
- jin1 chen2 you3 jia1 zhao1 ， jia4 yan2 zhi4 chong2 gang1 。
- fu4 guo1 de2 sheng4 you2 ， you1 ju1 miao3 yun2 zhuang1 。
- xiao3 ting2 ye1 ye4 jian4 ， xia4 you3 qing1 lian2 tang2 。
- han2 hua1 wo4 duan3 li2 ， shu1 song1 jian4 xiu1 huang2 。
- ge2 wu1 ji1 quan3 sheng1 ， yuan3 cun1 san4 niu2 yang2 。
- shi3 jun1 mu4 you1 zhen1 ， ai4 ci3 ye3 qu4 chang2 。
- mian3 huai2 qian1 zai4 ren2 ， liao2 fu4 ju3 yi4 shang1 。
- xi1 feng1 qi3 xiao1 se4 ， chui1 wo3 liang3 bin4 shuang1 。
- xuan2 jia4 qi3 wu2 qi1 ， liang2 yan4 ju4 yi4 wang4 。

## 注释

## 译文

## 赏析
