---
id: li-guang-shi-yi-zhuo-mu-wei-zhen-qin-qi-sheng-zhi-ru-le-fu-er-hai-nan-yi-zhong-xing-xiao-er-sheng-yin-mei-si-wu-yue-jian-fei-ming-ru-wa-guo-zhi-ba-jiu-yue-nai-yi-yi-ming-zhuo-mu-fan-sheng-ke-e-ran-qiong-ren-e-qi-sheng-wei-ma-tu-qin-dai-de-qi-shi-yin-wei-fu-shi
title: 世以啄木爲珍禽其聲至入樂府而海南一種形小而聲淫每四五月間飛鳴如蛙蟈至八九月乃已亦名啄木繁聲可惡然瓊人訛其聲爲罵秃禽殆得其實因爲賦詩
titlePinyin: shi4 yi3 zhuo2 mu4 wei2 zhen1 qin2 qi2 sheng1 zhi4 ru4 le4 fu3 er2 hai3 nan2 yi4 zhong3 xing2 xiao3 er2 sheng1 yin2 mei3 si4 wu3 yue4 jian4 fei1 ming2 ru2 wa1 guo1 zhi4 ba1 jiu3 yue4 nai3 yi3 yi4 ming2 zhuo2 mu4 fan2 sheng1 ke3 e4 ran2 qiong2 ren2 e2 qi2 sheng1 wei2 ma4 tu1 qin2 dai4 de2 qi2 shi2 yin1 wei2 fu4 shi1
titleSlug: shi-yi-zhuo-mu-wei-zhen-qin-qi-sheng-zhi-ru-le-fu-er-hai-nan-yi-zhong-xing-xiao-er-sheng-yin-mei-si-wu-yue-jian-fei-ming-ru-wa-guo-zhi-ba-jiu-yue-nai-yi-yi-ming-zhuo-mu-fan-sheng-ke-e-ran-qiong-ren-e-qi-sheng-wei-ma-tu-qin-dai-de-qi-shi-yin-wei-fu-shi
author: 李光
authorPinyin: li3 guang1
authorSlug: li-guang
dynasty: 宋
dynastyPinyin: song4
dynastySlug: song
tags: []
---

## 正文

- 南海四五月，有鳥名啄木。
- 飛鳴亂葉間，形眇聲繁促。
- 枝間時瞥見，黑啄羽毛綠。
- 雌雄相應和，生哺依老穀。
- 或疑在家僧，受施不看讀。
- 爲禽不知名，但自罵秃秃。
- 小兵特輕趫，修竿每馳逐。
- 今晨耳目清，桑下聞布穀。
- 黄鸝兩三聲，睍睆出幽谷。
- 從今屏菑翳，遶舍植梧竹。
- 鳴鳳儻可期，樛枝要棲宿。

## 拼音

- nan2 hai3 si4 wu3 yue4 ， you3 niao3 ming2 zhuo2 mu4 。
- fei1 ming2 luan4 ye4 jian4 ， xing2 miao3 sheng1 fan2 cu4 。
- zhi1 jian4 shi2 pie1 jian4 ， hei1 zhuo2 yu3 mao2 lü4 。
- ci2 xiong2 xiang1 ying1 he2 ， sheng1 bu3 yi1 lao3 gu3 。
- huo4 yi2 zai4 jia1 seng1 ， shou4 shi1 bu2 kan4 du2 。
- wei2 qin2 bu4 zhi1 ming2 ， dan4 zi4 ma4 tu1 tu1 。
- xiao3 bing1 te4 qing1 qiao2 ， xiu1 gan1 mei3 chi2 zhu2 。
- jin1 chen2 er3 mu4 qing1 ， sang1 xia4 wen2 bu4 gu3 。
- huang2 li2 liang3 san1 sheng1 ， xian4 huan4 chu1 you1 gu3 。
- cong2 jin1 ping2 zi1 yi4 ， rao4 she4 zhi2 wu2 zhu2 。
- ming2 feng4 tang3 ke3 qi1 ， jiu1 zhi1 yao4 qi1 su4 。

## 注释

## 译文

## 赏析
