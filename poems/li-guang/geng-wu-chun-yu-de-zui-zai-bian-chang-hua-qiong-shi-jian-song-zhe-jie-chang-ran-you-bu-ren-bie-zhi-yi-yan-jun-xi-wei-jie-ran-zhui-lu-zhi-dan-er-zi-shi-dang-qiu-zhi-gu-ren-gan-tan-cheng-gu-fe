---
id: li-guang-geng-wu-chun-yu-de-zui-zai-bian-chang-hua-qiong-shi-jian-song-zhe-jie-chang-ran-you-bu-ren-bie-zhi-yi-yan-jun-xi-wei-jie-ran-zhui-lu-zhi-dan-er-zi-shi-dang-qiu-zhi-gu-ren-gan-tan-cheng-gu-feng-er-bai-yan-song-xing
title: 庚午春予得罪再貶昌化瓊士餞送者皆悵然有不忍别之意嚴君錫魏介然追路至儋耳兹事當求之古人感歎成古風二百言送行
titlePinyin: geng1 wu3 chun1 yu3 de2 zui4 zai4 bian3 chang1 hua4 qiong2 shi4 jian4 song4 zhe3 jie1 chang4 ran2 you3 bu4 ren3 bie2 zhi1 yi4 yan2 jun1 xi1 wei4 jie4 ran2 zhui1 lu4 zhi4 dan1 er3 zi1 shi4 dang1 qiu2 zhi1 gu3 ren2 gan3 tan4 cheng2 gu3 feng1 er4 bai3 yan2 song4 xing2
titleSlug: geng-wu-chun-yu-de-zui-zai-bian-chang-hua-qiong-shi-jian-song-zhe-jie-chang-ran-you-bu-ren-bie-zhi-yi-yan-jun-xi-wei-jie-ran-zhui-lu-zhi-dan-er-zi-shi-dang-qiu-zhi-gu-ren-gan-tan-cheng-gu-feng-er-bai-yan-song-xing
author: 李光
authorPinyin: li3 guang1
authorSlug: li-guang
dynasty: 宋
dynastyPinyin: song4
dynastySlug: song
tags: []
---

## 正文

- 紹興庚午春，李子復南徙。
- 倉皇就長途，夜擔不敢弛。
- 餞我無雜賓，亦有方外士。
- 裴杜二耆哲，矍鑠渾童稚。
- 老禪不忍别，握手揮涕淚。
- 行行至澄邁，名姓難盡紀。
- 酒酣通湖閣，頗獲一笑喜。
- 緬懷雙泉居，風土信清美。
- 牀頭掛海月，枕上聽流水。
- 夜棋招隱淪，濁酒會鄰里。
- 桑下不三宿，悵戀吾過矣。
- 人生隨遇樂，已過猶脱屣。
- 最憐嚴與魏，觸熱到儋耳。
- 世情逐炎凉，萬古同一軌。
- 對境心數役，何以敵生死。
- 南窗可寄傲，散帙忽盈几。
- 松林十里間，移植頗易致。
- 赫日資繁陰，且復宥老楮。
- 夜凉得深禪，日永常晚起。
- 恨君不少留，伴我讀書史。

## 拼音

- shao4 xing1 geng1 wu3 chun1 ， li3 zi0 fu4 nan2 xi3 。
- cang1 huang2 jiu4 chang2 tu2 ， ye4 dan1 bu4 gan3 chi2 。
- jian4 wo3 wu2 za2 bin1 ， yi4 you3 fang1 wai4 shi4 。
- pei2 du4 er4 qi2 zhe2 ， jue2 shuo4 hun2 tong2 zhi4 。
- lao3 shan4 bu4 ren3 bie2 ， wo4 shou3 hui1 ti4 lei4 。
- xing2 xing2 zhi4 cheng2 mai4 ， ming2 xing4 nan2 jin4 ji4 。
- jiu3 han1 tong1 hu2 ge2 ， po1 huo4 yi2 xiao4 xi3 。
- mian3 huai2 shuang1 quan2 ju1 ， feng1 tu3 xin4 qing1 mei3 。
- chuang2 tou2 gua4 hai3 yue4 ， zhen3 shang4 ting1 liu2 shui3 。
- ye4 qi2 zhao1 yin3 lun2 ， zhuo2 jiu3 hui4 lin2 li3 。
- sang1 xia4 bu4 san1 su4 ， chang4 lian4 wu2 guo4 yi3 。
- ren2 sheng1 sui2 yu4 le4 ， yi3 guo4 you2 tuo1 xi3 。
- zui4 lian2 yan2 yu3 wei4 ， chu4 re4 dao4 dan1 er3 。
- shi4 qing2 zhu2 yan2 liang2 ， wan4 gu3 tong2 yi4 gui3 。
- dui4 jing4 xin1 shu4 yi4 ， he2 yi3 di2 sheng1 si3 。
- nan2 chuang1 ke3 ji4 ao4 ， san4 zhi4 hu1 ying2 ji3 。
- song1 lin2 shi2 li3 jian4 ， yi2 zhi2 po1 yi4 zhi4 。
- he4 ri4 zi1 fan2 yin1 ， qie3 fu4 you4 lao3 chu3 。
- ye4 liang2 de2 shen1 shan4 ， ri4 yong3 chang2 wan3 qi3 。
- hen4 jun1 bu4 shao3 liu2 ， ban4 wo3 du2 shu1 shi3 。

## 注释

## 译文

## 赏析
