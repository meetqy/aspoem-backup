---
id: li-guang-zhao-zhen-gong
title: 昭真宫
titlePinyin: zhao1 zhen1 gong1
titleSlug: zhao-zhen-gong
author: 李光
authorPinyin: li3 guang1
authorSlug: li-guang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 造物閟靈境，靈山隱仙躅。
- 丹成自飛昇，何用駕鸞鵠。
- 舉手金沙嶺，片石聊寄足。
- 至今鎖煙扉，氣象鍾清淑。
- 井池丹藥就，千載湛寒綠。
- 我來春雨餘，溢水漲幽谷。
- 琤琤落環珮，細細響琴筑。
- 黄冠六七輩，一一道機熟。
- 余師本緇流，游走遍四瀆。
- 初明大乘禪，鋒辨誰敢觸。
- 升堂猛虎跪，諸方狐鼠伏。
- 晚乃思長生，師許隸寶籙。
- 時登玉虚殿，叨迎御輿服。
- 俯仰能幾時，世事有反覆。
- 蕭然坐空巖，復理舊松竹。
- 却談京洛夢，感慨氣填腹。
- 人生夢幻耳，何必苦拘束。
- 期師謝冠裳，復見真面目。

## 拼音

- zao4 wu4 bi4 ling2 jing4 ， ling2 shan1 yin3 xian1 zhu2 。
- dan1 cheng2 zi4 fei1 sheng1 ， he2 yong4 jia4 luan2 hu2 。
- ju3 shou3 jin1 sha1 ling3 ， pian4 shi2 liao2 ji4 zu2 。
- zhi4 jin1 suo3 yan1 fei1 ， qi4 xiang4 zhong1 qing1 shu1 。
- jing3 chi2 dan1 yao4 jiu4 ， qian1 zai4 zhan4 han2 lü4 。
- wo3 lai2 chun1 yu3 yu2 ， yi4 shui3 zhang3 you1 gu3 。
- cheng1 cheng1 luo4 huan2 pei4 ， xi4 xi4 xiang3 qin2 zhu4 。
- huang2 guan1 liu4 qi1 bei4 ， yi1 yi1 dao4 ji1 shu2 。
- yu2 shi1 ben3 zi1 liu2 ， you2 zou3 bian4 si4 du2 。
- chu1 ming2 da4 cheng2 shan4 ， feng1 bian4 shui2 gan3 chu4 。
- sheng1 tang2 meng3 hu3 gui4 ， zhu1 fang1 hu2 shu3 fu2 。
- wan3 nai3 si1 chang2 sheng1 ， shi1 xu1 li4 bao3 lu4 。
- shi2 deng1 yu4 xu1 dian4 ， dao1 ying2 yu4 yu2 fu2 。
- fu3 yang3 neng2 ji1 shi2 ， shi4 shi4 you3 fan3 fu4 。
- xiao1 ran2 zuo4 kong1 yan2 ， fu4 li3 jiu4 song1 zhu2 。
- que4 tan2 jing1 luo4 meng4 ， gan3 kai3 qi4 tian2 fu4 。
- ren2 sheng1 meng4 huan4 er3 ， he2 bi4 ku3 ju1 shu4 。
- qi1 shi1 xie4 guan1 shang0 ， fu4 jian4 zhen1 mian4 mu4 。

## 注释

## 译文

## 赏析
