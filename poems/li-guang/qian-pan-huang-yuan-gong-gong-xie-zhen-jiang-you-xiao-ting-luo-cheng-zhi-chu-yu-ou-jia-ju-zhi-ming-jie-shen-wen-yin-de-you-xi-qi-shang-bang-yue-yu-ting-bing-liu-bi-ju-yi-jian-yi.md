---
id: li-guang-qian-pan-huang-yuan-gong-gong-xie-zhen-jiang-you-xiao-ting-luo-cheng-zhi-chu-yu-ou-jia-ju-zhi-ming-jie-shen-wen-yin-de-you-xi-qi-shang-bang-yue-yu-ting-bing-liu-bi-ju-yi-jian-yi
title: 簽判黄元功公廨枕江有小亭落成之初予偶假居之明潔深穩因得游息其上榜曰寓亭并留鄙句以見意
titlePinyin: qian1 pan4 huang2 yuan2 gong1 gong1 xie4 zhen3 jiang1 you3 xiao3 ting2 luo4 cheng2 zhi1 chu1 yu3 ou3 jia3 ju1 zhi1 ming2 jie2 shen1 wen3 yin1 de2 you2 xi1 qi2 shang4 bang3 yue1 yu4 ting2 bing4 liu2 bi3 ju4 yi3 jian4 yi4
titleSlug: qian-pan-huang-yuan-gong-gong-xie-zhen-jiang-you-xiao-ting-luo-cheng-zhi-chu-yu-ou-jia-ju-zhi-ming-jie-shen-wen-yin-de-you-xi-qi-shang-bang-yue-yu-ting-bing-liu-bi-ju-yi-jian-yi
author: 李光
authorPinyin: li3 guang1
authorSlug: li-guang
dynasty: 宋
dynastyPinyin: song4
dynastySlug: song
tags: []
---

## 正文

- 物生天壤間，有形孰非寓。
- 心隨萬境轉，飛走各依附。
- 嶠南山河異，歲月亦屢度。
- 新亭枕江臯，杳渺可飛步。
- 風濤振几席，雲月隨杖屨。
- 吾生真寄耳，那復歎淹駐。
- 當年有離憂，政以南北故。
- 舉足皆道場，意適隨所遇。
- 往參少林禪，歸指曹溪路。
- 去住吾何心，要以生死喻。
- 遠迹混漁樵，忘機狎鷗鷺。
- 千載如知心，相對猶旦暮。

## 拼音

- wu4 sheng1 tian1 rang3 jian4 ， you3 xing2 shu2 fei1 yu4 。
- xin1 sui2 wan4 jing4 zhuan3 ， fei1 zou3 ge4 yi1 fu4 。
- jiao4 nan2 shan1 he2 yi4 ， sui4 yue4 yi4 lü3 du4 。
- xin1 ting2 zhen3 jiang1 gao1 ， yao3 miao3 ke3 fei1 bu4 。
- feng1 tao1 zhen4 ji3 xi2 ， yun2 yue4 sui2 zhang4 ju4 。
- wu2 sheng1 zhen1 ji4 er3 ， na4 fu4 tan4 yan1 zhu4 。
- dang1 nian2 you3 li2 you1 ， zheng4 yi3 nan2 bei3 gu4 。
- ju3 zu2 jie1 dao4 chang3 ， yi4 shi4 sui2 suo3 yu4 。
- wang3 can1 shao4 lin2 shan4 ， gui1 zhi3 cao2 xi1 lu4 。
- qu4 zhu4 wu2 he2 xin1 ， yao4 yi3 sheng1 si3 yu4 。
- yuan3 ji4 hun4 yu2 qiao2 ， wang4 ji1 xia2 ou1 lu4 。
- qian1 zai4 ru2 zhi1 xin1 ， xiang1 dui4 you2 dan4 mu4 。

## 注释

## 译文

## 赏析
