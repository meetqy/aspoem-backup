---
id: li-guang-ying-shan-ge-wei-chang-qing-si-deng-lan-zhi-sheng-xia-ri-xie-shang-ming-you-lu-zui-qi-shang-yin-fu-ci-shi
title: 迎山閣爲長慶寺登覽之勝暇日攜觴命友屢醉其上因賦此詩
titlePinyin: ying2 shan1 ge2 wei2 chang2 qing4 si4 deng1 lan3 zhi1 sheng4 xia2 ri4 xie2 shang1 ming4 you3 lü3 zui4 qi2 shang4 yin1 fu4 ci3 shi1
titleSlug: ying-shan-ge-wei-chang-qing-si-deng-lan-zhi-sheng-xia-ri-xie-shang-ming-you-lu-zui-qi-shang-yin-fu-ci-shi
author: 李光
authorPinyin: li3 guang1
authorSlug: li-guang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 青山似幽人，那肯入城府。
- 遠碧横春空，穠綠浮天宇。
- 常苦俗物遮，不得快觀覩。
- 何年敞層閣，軒豁開牖戶。
- 千巖勞顧揖，萬壑隨仰俯。
- 飛騰若鵬鸞，盤踞狀龍虎。
- 翩翩垂翅翼，蜿蜿回肘股。
- 朝來拄笏看，爽氣逼簷廡。
- 孤雲時去來，寒月静吞吐。
- 溪山自奇絕，信美真吾土。
- 我老賸得閑，遇勝輙爲主。
- 朋簪俱莫逆，棋酒屢清聚。
- 亦有支遁流，時來共揮麈。
- 迎客如迎山，好事免嘲侮。
- 常烹雨前茶，不打齋後鼓。
- 從今贊公房，名字照千古。

## 拼音

- qing1 shan1 si4 you1 ren2 ， na4 ken3 ru4 cheng2 fu3 。
- yuan3 bi4 heng2 chun1 kong1 ， nong2 lü4 fu2 tian1 yu3 。
- chang2 ku3 su2 wu4 zhe1 ， bu4 de2 kuai4 guan1 du3 。
- he2 nian2 chang3 ceng2 ge2 ， xuan1 huo1 kai1 you3 hu4 。
- qian1 yan2 lao2 gu4 yi1 ， wan4 he4 sui2 yang3 fu3 。
- fei1 teng2 ruo4 peng2 luan2 ， pan2 ju4 zhuang4 long2 hu3 。
- pian1 pian1 chui2 chi4 yi4 ， wan1 wan1 hui2 zhou3 gu3 。
- chao2 lai2 zhu3 hu4 kan4 ， shuang3 qi4 bi1 yan2 wu3 。
- gu1 yun2 shi2 qu4 lai2 ， han2 yue4 jing4 tun1 tu3 。
- xi1 shan1 zi4 qi2 jue2 ， xin4 mei3 zhen1 wu2 tu3 。
- wo3 lao3 sheng4 de2 xian2 ， yu4 sheng4 zhe2 wei2 zhu3 。
- peng2 zan1 ju4 mo4 ni4 ， qi2 jiu3 lü3 qing1 ju4 。
- yi4 you3 zhi1 dun4 liu2 ， shi2 lai2 gong4 hui1 zhu3 。
- ying2 ke4 ru2 ying2 shan1 ， hao3 shi4 mian3 chao2 wu3 。
- chang2 peng1 yu3 qian2 cha2 ， bu4 da3 zhai1 hou4 gu3 。
- cong2 jin1 zan4 gong1 fang2 ， ming2 zi4 zhao4 qian1 gu3 。

## 注释

## 译文

## 赏析
