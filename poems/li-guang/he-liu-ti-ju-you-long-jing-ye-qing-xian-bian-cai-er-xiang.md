---
id: li-guang-he-liu-ti-ju-you-long-jing-ye-qing-xian-bian-cai-er-xiang
title: 和劉提舉游龍井謁清獻辨才二像
titlePinyin: he2 liu2 ti2 ju3 you2 long2 jing3 ye4 qing1 xian4 bian4 cai2 er4 xiang4
titleSlug: he-liu-ti-ju-you-long-jing-ye-qing-xian-bian-cai-er-xiang
author: 李光
authorPinyin: li3 guang1
authorSlug: li-guang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我觀二大士，超悟非適今。
- 過去與未來，一一現此心。
- 緬懷清獻公，兹地舊所臨。
- 餘愛存甘棠，過者猶斂襟。
- 平生辨才老，般若緣契深。
- 圖像儼如昔，遺迹了可尋。
- 坐使茨棘場，化爲薝蔔林。
- 法嗣傳衣燈，膏肓存砭箴。
- 圓顱擁敗褐，華髪欹半簪。
- 相對了無言，清標映孤岑。
- 丹青久剝落，感嘆成微吟。
- 了知身外身，不坐喬木陰。
- 真形換緗素，妙句劖青琳。
- 與子成三賢，清風迥蕭森。
- 凛然龍象姿，不受鼯鼠侵。
- 從兹香火社，永爲人天欽。

## 拼音

- wo3 guan1 er4 da4 shi4 ， chao1 wu4 fei1 shi4 jin1 。
- guo4 qu4 yu3 wei4 lai2 ， yi1 yi1 xian4 ci3 xin1 。
- mian3 huai2 qing1 xian4 gong1 ， zi1 di4 jiu4 suo3 lin2 。
- yu2 ai4 cun2 gan1 tang2 ， guo4 zhe3 you2 lian3 jin1 。
- ping2 sheng1 bian4 cai2 lao3 ， bo1 re3 yuan2 qi4 shen1 。
- tu2 xiang4 yan3 ru2 xi1 ， yi2 ji4 le0 ke3 xun2 。
- zuo4 shi3 ci2 ji2 chang3 ， hua4 wei2 zhan1 bo0 lin2 。
- fa3 si4 chuan2 yi1 deng1 ， gao1 huang1 cun2 bian1 zhen1 。
- yuan2 lu2 yong1 bai4 he4 ， hua2 fa4 qi1 ban4 zan1 。
- xiang1 dui4 le0 wu2 yan2 ， qing1 biao1 ying4 gu1 cen2 。
- dan1 qing1 jiu3 bao1 luo4 ， gan3 tan4 cheng2 wei1 yin2 。
- liao3 zhi1 shen1 wai4 shen1 ， bu2 zuo4 qiao2 mu4 yin1 。
- zhen1 xing2 huan4 xiang1 su4 ， miao4 ju4 chan2 qing1 lin2 。
- yu3 zi3 cheng2 san1 xian2 ， qing1 feng1 jiong3 xiao1 sen1 。
- lin3 ran2 long2 xiang4 zi1 ， bu2 shou4 wu2 shu3 qin1 。
- cong2 zi1 xiang1 huo3 she4 ， yong3 wei2 ren2 tian1 qin1 。

## 注释

## 译文

## 赏析
