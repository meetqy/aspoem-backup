---
id: li-guang-bu-chu
title: 不出
titlePinyin: bu4 chu1
titleSlug: bu-chu
author: 李光
authorPinyin: li3 guang1
authorSlug: li-guang
dynasty: 宋
dynastyPinyin: song4
dynastySlug: song
tags: []
---

## 正文

- 老氏不出牖，莊生務內游。
- 猿猱猶習定，難犬放須收。
- 俛仰超三際，翺翔隘九州。
- 坐忘師正一，辟穀慕留侯。
- 客至酒三酌，睡餘茶一甌。
- 蕭然方丈內，卒歲更何求。

## 拼音

- lao3 shi4 bu4 chu1 you3 ， zhuang1 sheng1 wu4 nei4 you2 。
- yuan2 nao2 you2 xi2 ding4 ， nan2 quan3 fang4 xu1 shou1 。
- fu3 yang3 chao1 san1 ji4 ， ao2 xiang2 ai4 jiu3 zhou1 。
- zuo4 wang4 shi1 zheng4 yi1 ， pi4 gu3 mu4 liu2 hou2 。
- ke4 zhi4 jiu3 san1 zhuo2 ， shui4 yu2 cha2 yi4 ou1 。
- xiao1 ran2 fang1 zhang4 nei4 ， zu2 sui4 geng4 he2 qiu2 。

## 注释

## 译文

## 赏析
