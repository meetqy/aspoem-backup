---
id: li-guang-ci-yun-zi-chen-you-dong-shan-gu-feng
title: 次韻子忱游東山古風
titlePinyin: ci4 yun4 zi3 chen2 you2 dong1 shan1 gu3 feng1
titleSlug: ci-yun-zi-chen-you-dong-shan-gu-feng
author: 李光
authorPinyin: li3 guang1
authorSlug: li-guang
dynasty: 宋
dynastyPinyin: song4
dynastySlug: song
tags: []
---

## 正文

- 休沐不暇懶，趁此郊原晴。
- 駕言出東門，蹀躞馬在坰。
- 江山恣游眺，頗惬幽人情。
- 同行有勝侣，豪氣如陳登。
- 妙語傾錦囊，璀璨珠璣盈。
- 暫釋簿領勞，頓覺心迹清。
- 人生一世中，轉徙如郵亭。
- 愛君絕塵姿，坦坦心地平。
- 當年功名念，晚節師淵明。
- 出處豈有心，敢論虧與成。
- 吾衰百念冷，端如在家僧。
- 東山本非山，名字空峥嶸。
- 不見古松色，詎聞山鳥聲。
- 演師獨面壁，燕坐朝黄庭。
- 骨冷喚不回，蚌珠秘龕燈。

## 拼音

- xiu1 mu4 bu4 xia2 lan3 ， chen4 ci3 jiao1 yuan2 qing2 。
- jia4 yan2 chu1 dong1 men2 ， die2 xie4 ma3 zai4 jiong1 。
- jiang1 shan1 zi4 you2 tiao4 ， po1 qie4 you1 ren2 qing2 。
- tong2 hang2 you3 sheng4 lü3 ， hao2 qi4 ru2 chen2 deng1 。
- miao4 yu3 qing1 jin3 nang2 ， cui3 can4 zhu1 ji1 ying2 。
- zan4 shi4 bo2 ling3 lao2 ， dun4 jue2 xin1 ji4 qing1 。
- ren2 sheng1 yi2 shi4 zhong1 ， zhuan3 xi3 ru2 you2 ting2 。
- ai4 jun1 jue2 chen2 zi1 ， tan3 tan3 xin1 di4 ping2 。
- dang1 nian2 gong1 ming2 nian4 ， wan3 jie2 shi1 yuan1 ming2 。
- chu1 chu3 qi3 you3 xin1 ， gan3 lun4 kui1 yu3 cheng2 。
- wu2 shuai1 bai3 nian4 leng3 ， duan1 ru2 zai4 jia1 seng1 。
- dong1 shan1 ben3 fei1 shan1 ， ming2 zi4 kong1 zheng1 rong2 。
- bu2 jian4 gu3 song1 se4 ， ju4 wen2 shan1 niao3 sheng1 。
- yan3 shi1 du2 mian4 bi4 ， yan4 zuo4 chao2 huang2 ting2 。
- gu3 leng3 huan4 bu4 hui2 ， bang4 zhu1 mi4 kan1 deng1 。

## 注释

## 译文

## 赏析
