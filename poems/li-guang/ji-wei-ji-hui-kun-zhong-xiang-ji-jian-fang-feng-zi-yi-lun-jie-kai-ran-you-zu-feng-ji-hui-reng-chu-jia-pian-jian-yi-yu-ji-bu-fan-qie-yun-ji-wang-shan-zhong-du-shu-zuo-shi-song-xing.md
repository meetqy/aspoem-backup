---
id: li-guang-ji-wei-ji-hui-kun-zhong-xiang-ji-jian-fang-feng-zi-yi-lun-jie-kai-ran-you-zu-feng-ji-hui-reng-chu-jia-pian-jian-yi-yu-ji-bu-fan-qie-yun-ji-wang-shan-zhong-du-shu-zuo-shi-song-xing
title: 季微季暉昆仲相繼見訪風姿議論皆慨然有祖風季暉仍出佳篇見貽語極不凡且云即往山中讀書作詩送行
titlePinyin: ji4 wei1 ji4 hui1 kun1 zhong4 xiang1 ji4 jian4 fang3 feng1 zi1 yi4 lun4 jie1 kai3 ran2 you3 zu3 feng1 ji4 hui1 reng2 chu1 jia1 pian1 jian4 yi2 yu3 ji2 bu4 fan2 qie3 yun2 ji2 wang3 shan1 zhong1 du2 shu1 zuo4 shi1 song4 xing2
titleSlug: ji-wei-ji-hui-kun-zhong-xiang-ji-jian-fang-feng-zi-yi-lun-jie-kai-ran-you-zu-feng-ji-hui-reng-chu-jia-pian-jian-yi-yu-ji-bu-fan-qie-yun-ji-wang-shan-zhong-du-shu-zuo-shi-song-xing
author: 李光
authorPinyin: li3 guang1
authorSlug: li-guang
dynasty: 宋
dynastyPinyin: song4
dynastySlug: song
tags: []
---

## 正文

- 吾鄉顧虎頭，千里飛食肉。
- 名参慶歷賢，罪入元祐錄。
- 堂堂想儀刑，凛凛見眉目。
- 百年議論定，奇禍反爲福。
- 森然見諸孫，刻勵如白屋。
- 我觀宣和間，權倖互當軸。
- 一時名家子，半爲閹宦辱。
- 暫時得富貴，卑賤等厮僕。
- 君家賢伯仲，抗志守先躅。
- 幽情寄鉛槧，雅尚在松竹。
- 僧房忍朝饑，雪牖耽夜讀。
- 訪我五松山，懷袖粲珠玉。
- 嗟予久放浪，歲晚守窮獨。
- 閉門雀可羅，三徑草常綠。
- 依山結衡茅，一飯共脱粟。
- 呼兒具□□，山肴雜野蔌。
- 對桉笑復顰，負我十圍腹。
- 去去樂琴書，山中芋魁熟。

## 拼音

- wu2 xiang1 gu4 hu3 tou2 ， qian1 li3 fei1 shi2 rou4 。
- ming2 can1 qing4 li4 xian2 ， zui4 ru4 yuan2 you4 lu4 。
- tang2 tang2 xiang3 yi2 xing2 ， lin3 lin3 jian4 mei2 mu4 。
- bai3 nian2 yi4 lun4 ding4 ， qi2 huo4 fan3 wei2 fu2 。
- sen1 ran2 jian4 zhu1 sun1 ， ke4 li4 ru2 bai2 wu1 。
- wo3 guan1 xuan1 he2 jian4 ， quan2 xing4 hu4 dang1 zhou2 。
- yi4 shi2 ming2 jia1 zi3 ， ban4 wei2 yan1 huan4 ru3 。
- zan4 shi2 de2 fu4 gui4 ， bei1 jian4 deng3 si1 pu2 。
- jun1 jia1 xian2 bo2 zhong4 ， kang4 zhi4 shou3 xian1 zhu2 。
- you1 qing2 ji4 qian1 qian4 ， ya3 shang4 zai4 song1 zhu2 。
- seng1 fang2 ren3 chao2 ji1 ， xue3 you3 dan1 ye4 du2 。
- fang3 wo3 wu3 song1 shan1 ， huai2 xiu4 can4 zhu1 yu4 。
- jie1 yu3 jiu3 fang4 lang4 ， sui4 wan3 shou3 qiong2 du2 。
- bi4 men2 que4 ke3 luo2 ， san1 jing4 cao3 chang2 lü4 。
- yi1 shan1 jie2 heng2 mao2 ， yi2 fan4 gong4 tuo1 su4 。
- hu1 er2 ju4 □□， shan1 yao2 za2 ye3 su4 。
- dui4 an1 xiao4 fu4 pin2 ， fu4 wo3 shi2 wei2 fu4 。
- qu4 qu4 le4 qin2 shu1 ， shan1 zhong1 yu4 kui2 shu2 。

## 注释

## 译文

## 赏析
