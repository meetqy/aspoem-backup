---
id: li-guang-hai-wai-yao
title: 海外謡
titlePinyin: hai3 wai4 yao2
titleSlug: hai-wai-yao
author: 李光
authorPinyin: li3 guang1
authorSlug: li-guang
dynasty: 宋
dynastyPinyin: song4
dynastySlug: song
tags: []
---

## 正文

- 嗟爾海南民，遭此贓吏阨。
- 銜冤無所訴，相熾起爲賊。
- 爲賊計誠拙，尚可活朝夕。
- 攝官陳建中，貪猥最狼藉。
- 有女攀勢要，不料非偶匹。
- 但務房奩多，苞苴又絡繹。
- 挟此恣貪惏，如虎傅以翼。
- 貳車號按察，往訴遭箠擊。
- 最後差丁夫，欲免人十直。
- 貧民賣妻孥，強者起持戟。
- 至今文昌縣，白晝無人迹。
- 其次經界官，太守乃姻戚。
- 隨行縱獄吏，聲勢如霹靂。
- 郡縣遭唾罵，圖冊成覆易。
- 三豪因衆怒，從者如葦棘。
- 去年從說諭，閭里已帖息。
- 狂謀起賕吏，從此復反側。
- 愚民本無知，脅誘冒鋒鏑。
- 焚蕩玉石俱，老弱轉溝洫。
- 遺骸横道路，流血千里赤。
- 殺戮誠快意，贓吏有德色。
- 從今無忌憚，徴斂幾時息。
- 沉香與翠羽，窮搜遠彈射。
- 烏衣徧村墟，氣焰已可炙。
- 久矣攝官弊，至此亦云極。
- 祖宗有成法，贓吏盍杖脊。
- 疲民正憔悴，使者宜憫惻。
- 軺車難數來，時遣一幕職。
- 永寛海外氓，精求二千石。
- 世無採詩官，吾言徒感激。

## 拼音

- jie1 er3 hai3 nan2 min2 ， zao1 ci3 zang1 li4 e4 。
- xian2 yuan1 wu2 suo3 su4 ， xiang1 chi4 qi3 wei2 zei2 。
- wei2 zei2 ji4 cheng2 zhuo1 ， shang4 ke3 huo2 zhao1 xi1 。
- she4 guan1 chen2 jian4 zhong1 ， tan1 wei3 zui4 lang2 ji2 。
- you3 nü3 pan1 shi4 yao4 ， bu2 liao4 fei1 ou3 pi3 。
- dan4 wu4 fang2 lian2 duo1 ， bao1 ju1 you4 luo4 yi4 。
- xie2 ci3 zi4 tan1 lan2 ， ru2 hu3 fu4 yi3 yi4 。
- er4 ju1 hao4 an4 cha2 ， wang3 su4 zao1 chui2 ji1 。
- zui4 hou4 cha4 ding1 fu1 ， yu4 mian3 ren2 shi2 zhi2 。
- pin2 min2 mai4 qi1 nu2 ， qiang2 zhe3 qi3 chi2 ji3 。
- zhi4 jin1 wen2 chang1 xian4 ， bai2 zhou4 wu2 ren2 ji4 。
- qi2 ci4 jing1 jie4 guan1 ， tai4 shou3 nai3 yin1 qi1 。
- sui2 xing2 zong4 yu4 li4 ， sheng1 shi4 ru2 pi1 li4 。
- jun4 xian4 zao1 tuo4 ma4 ， tu2 ce4 cheng2 fu4 yi4 。
- san1 hao2 yin1 zhong4 nu4 ， cong2 zhe3 ru2 wei3 ji2 。
- qu4 nian2 cong2 shuo1 yu4 ， lü2 li3 yi3 tie1 xi1 。
- kuang2 mou2 qi3 qiu2 li4 ， cong2 ci3 fu4 fan3 ce4 。
- yu2 min2 ben3 wu2 zhi1 ， xie2 you4 mao4 feng1 di2 。
- fen2 dang4 yu4 shi2 ju4 ， lao3 ruo4 zhuan3 gou1 xu4 。
- yi2 hai2 heng2 dao4 lu4 ， liu2 xue4 qian1 li3 chi4 。
- sha1 lu4 cheng2 kuai4 yi4 ， zang1 li4 you3 de2 se4 。
- cong2 jin1 wu2 ji4 dan4 ， zhi3 lian3 ji1 shi2 xi1 。
- chen2 xiang1 yu3 cui4 yu3 ， qiong2 sou1 yuan3 dan4 she4 。
- wu1 yi1 bian4 cun1 xu1 ， qi4 yan4 yi3 ke3 zhi4 。
- jiu3 yi3 she4 guan1 bi4 ， zhi4 ci3 yi4 yun2 ji2 。
- zu3 zong0 you3 cheng2 fa3 ， zang1 li4 he2 zhang4 ji3 。
- pi2 min2 zheng4 qiao2 cui4 ， shi3 zhe3 yi2 min3 ce4 。
- yao2 ju1 nan2 shu4 lai2 ， shi2 qian3 yi2 mu4 zhi2 。
- yong3 kuan1 hai3 wai4 mang2 ， jing1 qiu2 er4 qian1 shi2 。
- shi4 wu2 cai3 shi1 guan1 ， wu2 yan2 tu2 gan3 ji1 。

## 注释

## 译文

## 赏析
