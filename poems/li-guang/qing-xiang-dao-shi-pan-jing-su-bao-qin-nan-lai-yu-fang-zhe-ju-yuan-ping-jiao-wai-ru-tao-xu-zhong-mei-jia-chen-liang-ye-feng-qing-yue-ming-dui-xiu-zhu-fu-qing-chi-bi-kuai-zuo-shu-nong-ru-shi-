---
id: li-guang-qing-xiang-dao-shi-pan-jing-su-bao-qin-nan-lai-yu-fang-zhe-ju-yuan-ping-jiao-wai-ru-tao-xu-zhong-mei-jia-chen-liang-ye-feng-qing-yue-ming-dui-xiu-zhu-fu-qing-chi-bi-kuai-zuo-shu-nong-ru-shi-ji-nian-jin-jiang-bei-huan-jiu-yin-suo-shi-wei-bie-lu-qing-er-bu-xie-yin-ge-er-song-zhi
title: 清湘道士潘静素抱琴南來予方謫居遠屏郊外如逃虚中每佳辰良夜風清月明對脩竹俯清池必快作數弄如是幾年今将北還舊隱索詩爲别屢請而不懈因歌而送之
titlePinyin: qing1 xiang1 dao4 shi0 pan1 jing4 su4 bao4 qin2 nan2 lai2 yu3 fang1 zhe2 ju1 yuan3 ping2 jiao1 wai4 ru2 tao2 xu1 zhong1 mei3 jia1 chen2 liang2 ye4 feng1 qing1 yue4 ming2 dui4 xiu1 zhu2 fu3 qing1 chi2 bi4 kuai4 zuo4 shu4 nong4 ru2 shi4 ji1 nian2 jin1 jiang1 bei3 huan2 jiu4 yin3 suo3 shi1 wei2 bie2 lü3 qing3 er2 bu2 xie4 yin1 ge1 er2 song4 zhi1
titleSlug: qing-xiang-dao-shi-pan-jing-su-bao-qin-nan-lai-yu-fang-zhe-ju-yuan-ping-jiao-wai-ru-tao-xu-zhong-mei-jia-chen-liang-ye-feng-qing-yue-ming-dui-xiu-zhu-fu-qing-chi-bi-kuai-zuo-shu-nong-ru-shi-ji-nian-jin-jiang-bei-huan-jiu-yin-suo-shi-wei-bie-lu-qing-er-bu-xie-yin-ge-er-song-zhi
author: 李光
authorPinyin: li3 guang1
authorSlug: li-guang
dynasty: 宋
dynastyPinyin: song4
dynastySlug: song
tags: []
---

## 正文

- 道人南來冒炎酷，雲水生涯寄枯木。
- 嗟予久墮魑魅羣，黎唱蠻歌耳根熟。
- 深林迥静嘯鵂鶹，雨濕天陰聞鬼哭。
- 君來爲我一揮手，洗盡胸中塵萬斛。
- 伯牙師涓死已久，此聲欲絕君能續。
- 快彈初作鸞鳳鳴，忽如啼烏集華屋。
- 吟猱抑按神氣閑，流水涓涓赴幽谷。
- 夜深餘響應霜鐘，朝來吟對蕭蕭竹。
- 静中最喜讀書聲，妙響琅然振寒玉。
- 要知心與古人會，不務新奇誇俚俗。
- 浩歌别我出門去，潮回風便難追逐。
- 道人來時湘水渾，道人歸去湘江綠。
- 湘靈抱琴待君來，月明莫向江頭宿。

## 拼音

- dao4 ren2 nan2 lai2 mao4 yan2 ku4 ， yun2 shui3 sheng1 ya2 ji4 ku1 mu4 。
- jie1 yu3 jiu3 duo4 chi1 mei4 qun2 ， li2 chang4 man2 ge1 er3 gen1 shu2 。
- shen1 lin2 jiong3 jing4 xiao4 xiu1 liu2 ， yu3 shi1 tian1 yin1 wen2 gui3 ku1 。
- jun1 lai2 wei2 wo3 yi4 hui1 shou3 ， xi3 jin4 xiong1 zhong1 chen2 wan4 hu2 。
- bo2 ya2 shi1 juan1 si3 yi3 jiu3 ， ci3 sheng1 yu4 jue2 jun1 neng2 xu4 。
- kuai4 dan4 chu1 zuo4 luan2 feng4 ming2 ， hu1 ru2 ti2 wu1 ji2 hua2 wu1 。
- yin2 nao2 yi4 an4 shen2 qi4 xian2 ， liu2 shui3 juan1 juan1 fu4 you1 gu3 。
- ye4 shen1 yu2 xiang3 ying1 shuang1 zhong1 ， chao2 lai2 yin2 dui4 xiao1 xiao1 zhu2 。
- jing4 zhong1 zui4 xi3 du2 shu1 sheng1 ， miao4 xiang3 lang2 ran2 zhen4 han2 yu4 。
- yao4 zhi1 xin1 yu3 gu3 ren2 hui4 ， bu2 wu4 xin1 qi2 kua1 li3 su2 。
- hao4 ge1 bie2 wo3 chu1 men2 qu4 ， chao2 hui2 feng1 bian4 nan2 zhui1 zhu2 。
- dao4 ren2 lai2 shi2 xiang1 shui3 hun2 ， dao4 ren2 gui1 qu4 xiang1 jiang1 lü4 。
- xiang1 ling2 bao4 qin2 dai4 jun1 lai2 ， yue4 ming2 mo4 xiang4 jiang1 tou2 su4 。

## 注释

## 译文

## 赏析
