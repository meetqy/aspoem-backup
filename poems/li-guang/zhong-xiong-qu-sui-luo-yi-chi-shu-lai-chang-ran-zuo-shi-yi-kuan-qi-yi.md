---
id: li-guang-zhong-xiong-qu-sui-luo-yi-chi-shu-lai-chang-ran-zuo-shi-yi-kuan-qi-yi
title: 仲兄去歲落一齒書來悵然作詩以寛其意
titlePinyin: zhong4 xiong1 qu4 sui4 luo4 yi4 chi3 shu1 lai2 chang4 ran2 zuo4 shi1 yi3 kuan1 qi2 yi4
titleSlug: zhong-xiong-qu-sui-luo-yi-chi-shu-lai-chang-ran-zuo-shi-yi-kuan-qi-yi
author: 李光
authorPinyin: li3 guang1
authorSlug: li-guang
dynasty: 宋
dynastyPinyin: song4
dynastySlug: song
tags: []
---

## 正文

- 四大非我有，元氣力護持。
- 齒從齠齓換，既老還復隳。
- 太公含兩齒，卒爲帝王師。
- 睢陽嚼空齦，名與日月垂。
- 張儀但舌在，折齒激范雎。
- 漢相老無齒，飲乳如嬰兒。
- 安得鐵如意，擊堕還離離。
- 齒存固可喜，齒落無深悲。
- 退之有成言，軟飯穩送之。
- 何須噬乾胏，但可食肉靡。
- 養生已有堂，晏坐吞朝曦。
- 谷神定不死，老聃豈吾欺。
- 時爲五禽戲，納息如靈龜。
- 命友日飲醇，弄孫且含飴。
- 齒落會復生，千載儻可期。

## 拼音

- si4 da4 fei1 wo3 you3 ， yuan2 qi4 li4 hu4 chi2 。
- chi3 cong2 tiao2 chen4 huan4 ， ji4 lao3 huan2 fu4 hui1 。
- tai4 gong1 han2 liang3 chi3 ， zu2 wei2 di4 wang2 shi1 。
- sui1 yang2 jiao2 kong1 yin2 ， ming2 yu3 ri4 yue4 chui2 。
- zhang1 yi2 dan4 she2 zai4 ， zhe2 chi3 ji1 fan4 ju1 。
- han4 xiang1 lao3 wu2 chi3 ， yin3 ru3 ru2 ying1 er2 。
- an1 de2 tie3 ru2 yi4 ， ji1 duo4 huan2 li2 li2 。
- chi3 cun2 gu4 ke3 xi3 ， chi3 luo4 wu2 shen1 bei1 。
- tui4 zhi1 you3 cheng2 yan2 ， ruan3 fan4 wen3 song4 zhi1 。
- he2 xu1 shi4 qian2 fei4 ， dan4 ke3 shi2 rou4 mi2 。
- yang3 sheng1 yi3 you3 tang2 ， yan4 zuo4 tun1 chao2 xi1 。
- gu3 shen2 ding4 bu4 si3 ， lao3 dan1 qi3 wu2 qi1 。
- shi2 wei2 wu3 qin2 xi4 ， na4 xi1 ru2 ling2 gui1 。
- ming4 you3 ri4 yin3 chun2 ， nong4 sun1 qie3 han2 yi2 。
- chi3 luo4 hui4 fu4 sheng1 ， qian1 zai4 tang3 ke3 qi1 。

## 注释

## 译文

## 赏析
