---
id: qian-zhong-ding-ti-jing-chun-tang-ji
title: 題靜春堂集
titlePinyin: ti2 jing4 chun1 tang2 ji2
titleSlug: ti-jing-chun-tang-ji
author: 錢仲鼎
authorPinyin: qian2 zhong4 ding3
authorSlug: qian-zhong-ding
dynasty: 宋
dynastyPinyin: song4
dynastySlug: song
tags: []
---

## 正文

- 閉門雪卧遠，詠史風情留。
- 詩有三百篇，令子手所裒。
- 汝翁秀儒林，殖學媲前修。
- 六經窮窔奧，萬象工雕鎪。
- 廣矣雅音正，悕矣騷情幽。
- 照耀明月珠，珍重珊瑚鉤。
- 一讀令人喜，再讀令人愁。
- 李杜骨已朽，江湖名同流。
- 憶昔託末契，東城得追游。
- 平時少契闊，暇日多唱酬。
- 櫟材自揣劣，藻思誰與儔。
- 老我歲冉冉，霜鬢風飈飈。
- 索居破茅屋，寒擁敝貂裘。
- 夜來清夢飛，故繞松江頭。
- 夢中不識路，修亭渺悠悠。
- 粲然見梅花，落月香影浮。
- 性情閲千古，感發交未休。
- 神交赴冥冥，知我雙白鷗。

## 拼音

- bi4 men2 xue3 wo4 yuan3 ， yong3 shi3 feng1 qing2 liu2 。
- shi1 you3 san1 bai3 pian1 ， ling4 zi3 shou3 suo3 pou2 。
- ru3 weng1 xiu4 ru2 lin2 ， zhi2 xue2 pi4 qian2 xiu1 。
- liu4 jing1 qiong2 yao4 ao4 ， wan4 xiang4 gong1 diao1 sou1 。
- guang3 yi3 ya3 yin1 zheng4 ， xi1 yi3 sao1 qing2 you1 。
- zhao4 yao4 ming2 yue4 zhu1 ， zhen1 zhong4 shan1 hu2 gou1 。
- yi4 du2 ling4 ren2 xi3 ， zai4 du2 ling4 ren2 chou2 。
- li3 du4 gu3 yi3 xiu3 ， jiang1 hu2 ming2 tong2 liu2 。
- yi4 xi1 tuo1 mo4 qi4 ， dong1 cheng2 de2 zhui1 you2 。
- ping2 shi2 shao3 qi4 kuo4 ， xia2 ri4 duo1 chang4 chou2 。
- li4 cai2 zi4 chuai1 lie4 ， zao3 si1 shui2 yu3 chou2 。
- lao3 wo3 sui4 ran3 ran3 ， shuang1 bin4 feng1 biao1 biao1 。
- suo3 ju1 po4 mao2 wu1 ， han2 yong1 bi4 diao1 qiu2 。
- ye4 lai2 qing1 meng4 fei1 ， gu4 rao4 song1 jiang1 tou2 。
- meng4 zhong1 bu4 shi2 lu4 ， xiu1 ting2 miao3 you1 you1 。
- can4 ran2 jian4 mei2 hua1 ， luo4 yue4 xiang1 ying3 fu2 。
- xing4 qing2 yue4 qian1 gu3 ， gan3 fa1 jiao1 wei4 xiu1 。
- shen2 jiao1 fu4 ming2 ming2 ， zhi1 wo3 shuang1 bai2 ou1 。

## 注释

## 译文

## 赏析
