---
id: cheng-xun-you-wu-xi-yong-zhang-wan-qiu-yun
title: 游浯溪用張宛邱韻
titlePinyin: you2 wu2 xi1 yong4 zhang1 wan3 qiu1 yun4
titleSlug: you-wu-xi-yong-zhang-wan-qiu-yun
author: 程洵
authorPinyin: cheng2 xun2
authorSlug: cheng-xun
dynasty: 宋
dynastyPinyin: song4
dynastySlug: song
tags: []
---

## 正文

- 六合塵昏誰汛掃，秦王功業成橫草。
- 後裔居安不慮危，欲向溫柔鄉裏老。
- 漁陽金鼓動地來，羯胡本非劉石才。
- 若爲二十四郡守，如振槁葉彈浮埃。
- 皇天悔禍見星紀，太白入月胡當死。
- 英英李郭爲時生，濟世何須識丁字。
- 祅災已去瑞慶來，何人大筆書丹崖。
- 南□猶自頌聲作，中天想見氛祲開。
- 遺文三復堪悲慨，興廢渾如目前在。
- 咄哉誤國高將軍，猶歎兩京作斤賣。

## 拼音

- liu4 he2 chen2 hun1 shui2 xun4 sao3 ， qin2 wang2 gong1 ye4 cheng2 heng2 cao3 。
- hou4 yi4 ju1 an1 bu2 lü4 wei1 ， yu4 xiang4 wen1 rou2 xiang1 li3 lao3 。
- yu2 yang2 jin1 gu3 dong4 di4 lai2 ， jie2 hu2 ben3 fei1 liu2 shi2 cai2 。
- ruo4 wei2 er4 shi2 si4 jun4 shou3 ， ru2 zhen4 gao3 ye4 dan4 fu2 ai1 。
- huang2 tian1 hui3 huo4 jian4 xing1 ji4 ， tai4 bai2 ru4 yue4 hu2 dang1 si3 。
- ying1 ying1 li3 guo1 wei2 shi2 sheng1 ， ji4 shi4 he2 xu1 shi2 ding1 zi4 。
- yao1 zai1 yi3 qu4 rui4 qing4 lai2 ， he2 ren2 da4 bi3 shu1 dan1 ya2 。
- nan2 □ you2 zi4 song4 sheng1 zuo4 ， zhong1 tian1 xiang3 jian4 fen1 jin4 kai1 。
- yi2 wen2 san1 fu4 kan1 bei1 kai3 ， xing1 fei4 hun2 ru2 mu4 qian2 zai4 。
- duo1 zai1 wu4 guo2 gao1 jiang1 jun1 ， you2 tan4 liang3 jing1 zuo4 jin1 mai4 。

## 注释

## 译文

## 赏析
