---
id: cheng-xun-zhang-heng-zhou-nan-shan-shou-zhi
title: 張衡州南山壽芝
titlePinyin: zhang1 heng2 zhou1 nan2 shan1 shou4 zhi1
titleSlug: zhang-heng-zhou-nan-shan-shou-zhi
author: 程洵
authorPinyin: cheng2 xun2
authorSlug: cheng-xun
dynasty: 唐
dynastyPinyin: tang2
dynastySlug: tang
tags: [] 
---

## 正文

- 煌煌慶色金壺重，婉婉高枝兒臂拱。
- 團團更著綫暈紅，鬰鬰時看祥靄動。
- 使君少日抱奇才，可與斯世作楹棟。
- 黄堂坐嘯晚方貴，急流引退心殊勇。
- 平生陰德只天知，壽骨巉然天所縱。
- 靈華更向壽宮出，和氣疑與商山共。
- 翻嫌四老太多事，采掇辛勤走巖隴。
- 何如邱壑著胸中，靜閲世氛如幻夢。
- 朝餐不用閑草木，夜氣自有真鉛汞。
- 殊祥坐使神物效，異卉不煩天女供。
- 閑中禪悅更尋源，閙裏塵緣徐脫鞚。
- 從渠童子尚饒舌，强出松陰談谷董。
- 要知無本是性宗，看我當機呈大用。

## 拼音

- huang2 huang2 qing4 se4 jin1 hu2 zhong4 ， wan3 wan3 gao1 zhi1 er2 bi4 gong3 。
- tuan2 tuan2 geng4 zhu4 xian4 yun4 hong2 ， yu4 yu4 shi2 kan4 xiang2 ai3 dong4 。
- shi3 jun1 shao3 ri4 bao4 qi2 cai2 ， ke3 yu3 si1 shi4 zuo4 ying2 dong4 。
- huang2 tang2 zuo4 xiao4 wan3 fang1 gui4 ， ji2 liu2 yin3 tui4 xin1 shu1 yong3 。
- ping2 sheng1 yin1 de2 zhi1 tian1 zhi1 ， shou4 gu3 chan2 ran2 tian1 suo3 zong4 。
- ling2 hua2 geng4 xiang4 shou4 gong1 chu1 ， he2 qi4 yi2 yu3 shang1 shan1 gong4 。
- fan1 xian2 si4 lao3 tai4 duo1 shi4 ， cai3 duo1 xin1 qin2 zou3 yan2 long3 。
- he2 ru2 qiu1 he4 zhu4 xiong1 zhong1 ， jing4 yue4 shi4 fen1 ru2 huan4 meng4 。
- chao2 can1 bu2 yong4 xian2 cao3 mu4 ， ye4 qi4 zi4 you3 zhen1 qian1 gong3 。
- shu1 xiang2 zuo4 shi3 shen2 wu4 xiao4 ， yi4 hui4 bu4 fan2 tian1 nü3 gong4 。
- xian2 zhong1 shan4 yue4 geng4 xun2 yuan2 ， nao4 li3 chen2 yuan2 xu2 tuo1 kong4 。
- cong2 qu2 tong2 zi3 shang4 rao2 she2 ， qiang2 chu1 song1 yin1 tan2 gu3 dong3 。
- yao4 zhi1 wu2 ben3 shi4 xing4 zong1 ， kan4 wo3 dang1 ji1 cheng2 da4 yong4 。

## 注释

## 译文

## 赏析
