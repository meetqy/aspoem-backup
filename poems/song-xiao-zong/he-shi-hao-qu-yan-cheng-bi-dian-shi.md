---
id: song-xiao-zong-he-shi-hao-qu-yan-cheng-bi-dian-shi
title: 和史浩曲宴澄碧殿詩
titlePinyin: he2 shi3 hao4 qu3 yan4 cheng2 bi4 dian4 shi1
titleSlug: he-shi-hao-qu-yan-cheng-bi-dian-shi
author: 宋孝宗
authorPinyin: song4 xiao4 zong1
authorSlug: song-xiao-zong
dynasty: 宋
dynastyPinyin: song4
dynastySlug: song
tags: []
---

## 正文

- 揖遜荷帝堯，寅恭五元禩。
- 治道貴清靜，聖言有深旨。
- 誰歌元首明，自得股肱喜。
- 躋民期仁壽，距肯中道止。
- 力農樂彼田，坐賈安於市。
- 歲行閲豐登，國論銷委靡。
- 予力初何能，濟濟頼多士。
- 矧予有元老，中立而不倚。
- 居東逾三年，不遠來千里。
- 未遂赤松遊，輟誦青琅蘂。
- 皓首持六經，日侍明光裏。
- 翼乎鴻遇風，縱矣魚在水。
- 儒行絕瑕疵，道心無塵滓。
- 挺挺松柏姿，巉巉山岳峙。
- 予惟日萬幾，至仁同一視。
- 西成錫小宴，促坐才尺咫。
- 湛露愧歌周，置酒非封齒。
- 歸美見新詩，如卿能有幾。
- 眷言澄碧行，勝賞得迂趾。
- 亦屢引公卿，對此談政理。
- 虛心欲受人，忠言資逆耳。
- 朕瘠天下肥，至樂無易此。
- 頗念文武疆，六合尚殊軌。
- 東都會諸侯，宣王昔於是。
- 期爾罄嘉謀，使我勳業起。
- 勿以方燕頤，所書聊復爾。
- 巵酒正須釂，話言未能已。
- 都護萬年觴，何當至庭戺。
- 文章藉老手，直筆中興紀。
- 載嘉矍鑠翁，焉得辭骫骳。

## 拼音

- yi1 xun4 he2 di4 yao2 ， yin2 gong1 wu3 yuan2 si4 。
- zhi4 dao4 gui4 qing1 jing4 ， sheng4 yan2 you3 shen1 zhi3 。
- shui2 ge1 yuan2 shou3 ming2 ， zi4 de2 gu3 gong1 xi3 。
- ji1 min2 qi1 ren2 shou4 ， ju4 ken3 zhong1 dao4 zhi3 。
- li4 nong2 le4 bi3 tian2 ， zuo4 jia3 an1 wu1 shi4 。
- sui4 xing2 yue4 feng1 deng1 ， guo2 lun4 xiao1 wei3 mi3 。
- yu3 li4 chu1 he2 neng2 ， ji4 ji4 lai4 duo1 shi4 。
- shen3 yu3 you3 yuan2 lao3 ， zhong1 li4 er2 bu4 yi3 。
- ju1 dong1 yu2 san1 nian2 ， bu4 yuan3 lai2 qian1 li3 。
- wei4 sui4 chi4 song1 you2 ， chuo4 song4 qing1 lang2 rui3 。
- hao4 shou3 chi2 liu4 jing1 ， ri4 shi4 ming2 guang1 li3 。
- yi4 hu1 hong2 yu4 feng1 ， zong4 yi3 yu2 zai4 shui3 。
- ru2 xing2 jue2 xia2 ci1 ， dao4 xin1 wu2 chen2 zi3 。
- ting3 ting3 song1 bai3 zi1 ， chan2 chan2 shan1 yue4 zhi4 。
- yu3 wei2 ri4 wan4 ji1 ， zhi4 ren2 tong2 yi2 shi4 。
- xi1 cheng2 xi1 xiao3 yan4 ， cu4 zuo4 cai2 chi3 zhi3 。
- zhan4 lu4 kui4 ge1 zhou1 ， zhi4 jiu3 fei1 feng1 chi3 。
- gui1 mei3 jian4 xin1 shi1 ， ru2 qing1 neng2 you3 ji1 。
- juan4 yan2 cheng2 bi4 xing2 ， sheng4 shang3 de2 yu1 zhi3 。
- yi4 lü3 yin3 gong1 qing1 ， dui4 ci3 tan2 zheng4 li3 。
- xu1 xin1 yu4 shou4 ren2 ， zhong1 yan2 zi1 ni4 er3 。
- zhen4 ji2 tian1 xia4 fei2 ， zhi4 le4 wu2 yi4 ci3 。
- po1 nian4 wen2 wu3 jiang1 ， liu4 he2 shang4 shu1 gui3 。
- dong1 dou1 hui4 zhu1 hou2 ， xuan1 wang2 xi1 wu1 shi4 。
- qi1 er3 qing4 jia1 mou2 ， shi3 wo3 xun1 ye4 qi3 。
- wu4 yi3 fang1 yan4 yi2 ， suo3 shu1 liao2 fu4 er3 。
- zhi1 jiu3 zheng4 xu1 jiao4 ， hua4 yan2 wei4 neng2 yi3 。
- dou1 hu4 wan4 nian2 shang1 ， he2 dang1 zhi4 ting2 shi4 。
- wen2 zhang1 jie4 lao3 shou3 ， zhi2 bi3 zhong1 xing1 ji4 。
- zai4 jia1 jue2 shuo4 weng1 ， yan1 de2 ci2 wei3 bei4 。

## 注释

## 译文

## 赏析
