---
id: wang-ru-zhou-cui-wei-feng
title: 翠微峰
titlePinyin: cui4 wei1 feng1
titleSlug: cui-wei-feng
author: 王汝舟
authorPinyin: wang2 ru3 zhou1
authorSlug: wang-ru-zhou
dynasty: 宋
dynastyPinyin: song4
dynastySlug: song
tags: []
---

## 正文

- 塵囂十里清，秀嶺半空插。
- 縈紆疑無路，兩石開一峽。
- 豁然見天宇，四顧皆峭拔。
- 入門上石級，傴僂如登塔。
- 懸巖置樓殿，飛棟相匼匝。
- 徐行雲影動，低語谷聲答。
- 仰視絕壁間，勢恐千仞壓。
- 側身過幽谷，洞口若呀呻。
- 仙英去何許，遺像寄山脅。
- 浴池弄清泚，不敢着脚踏。
- 顧余倦遊者，一宿借雲榻。
- 天風吹夜籟，客興亦蕭颯。
- 幽尋約重來，吾屐當再蠟。

## 拼音

- chen2 xiao1 shi2 li3 qing1 ， xiu4 ling3 ban4 kong1 cha1 。
- ying2 yu1 yi2 wu2 lu4 ， liang3 shi2 kai1 yi4 xia2 。
- huo4 ran2 jian4 tian1 yu3 ， si4 gu4 jie1 qiao4 ba2 。
- ru4 men2 shang4 shi2 ji2 ， yu3 lü3 ru2 deng1 ta3 。
- xuan2 yan2 zhi4 lou2 dian4 ， fei1 dong4 xiang1 ke1 za1 。
- xu2 hang2 yun2 ying3 dong4 ， di1 yu3 gu3 sheng1 da2 。
- yang3 shi4 jue2 bi4 jian4 ， shi4 kong3 qian1 ren4 ya1 。
- ce4 shen1 guo4 you1 gu3 ， dong4 kou3 ruo4 ya0 shen1 。
- xian1 ying1 qu4 he2 xu1 ， yi2 xiang4 ji4 shan1 xie2 。
- yu4 chi2 nong4 qing1 ci3 ， bu4 gan3 zhe0 jiao3 ta4 。
- gu4 yu2 juan4 you2 zhe3 ， yi2 su4 jie4 yun2 ta4 。
- tian1 feng1 chui1 ye4 lai4 ， ke4 xing1 yi4 xiao1 sa4 。
- you1 xun2 yue1 zhong4 lai2 ， wu2 ji1 dang1 zai4 la4 。

## 注释

## 译文

## 赏析
