---
id: zhang-xiao-xiang-he-cai-ji-zhong-tian-zi-yun
title: 和蔡濟忠天字韻
titlePinyin: he2 cai4 ji4 zhong1 tian1 zi4 yun4
titleSlug: he-cai-ji-zhong-tian-zi-yun
author: 張孝祥
authorPinyin: zhang1 xiao4 xiang2
authorSlug: zhang-xiao-xiang
dynasty: 宋
dynastyPinyin: song4
dynastySlug: song
tags: []
---

## 正文

- 憶我初識君，屈指今七年。
- 鹽車著騏驥，駑蹇紛爭先。
- 謂當對清閑，帝席半夜前。
- 稍使修世官，復近尺五天。
- 如何尚朱紱，亦墮嶺海邊。
- 前山春色多，佳樹午陰圓。
- 散策履幽徑，方舟下長川。
- 心目得開明，語笑爲芳鮮。
- 但恨暝色至，不得窮攀援。
- 尚欲夜然犀，下照蛟龍淵。
- 清遊渺難繼，歸夢蒼山巔。
- 須君換鵝帖，更敘山陰賢。

## 拼音

- yi4 wo3 chu1 shi2 jun1 ， qu1 zhi3 jin1 qi1 nian2 。
- yan2 ju1 zhu4 qi2 ji4 ， nu2 jian3 fen1 zheng1 xian1 。
- wei4 dang1 dui4 qing1 xian2 ， di4 xi2 ban4 ye4 qian2 。
- shao1 shi3 xiu1 shi4 guan1 ， fu4 jin4 chi3 wu3 tian1 。
- ru2 he2 shang4 zhu1 fu2 ， yi4 duo4 ling3 hai3 bian1 。
- qian2 shan1 chun1 se4 duo1 ， jia1 shu4 wu3 yin1 yuan2 。
- san4 ce4 lü3 you1 jing4 ， fang1 zhou1 xia4 chang2 chuan1 。
- xin1 mu4 de2 kai1 ming2 ， yu3 xiao4 wei2 fang1 xian1 。
- dan4 hen4 ming2 se4 zhi4 ， bu4 de2 qiong2 pan1 yuan2 。
- shang4 yu4 ye4 ran2 xi1 ， xia4 zhao4 jiao1 long2 yuan1 。
- qing1 you2 miao3 nan2 ji4 ， gui1 meng4 cang1 shan1 dian1 。
- xu1 jun1 huan4 e2 tie1 ， geng4 xu4 shan1 yin1 xian2 。

## 注释

## 译文

## 赏析
