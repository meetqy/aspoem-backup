---
id: zhang-xiao-xiang-bing-xu-qi-xi-ru-heng-yang-jing-du-you-an-bang-xiao-si
title: 丙戌七夕入衡陽境獨游岸傍小寺
titlePinyin: bing3 xu1 qi1 xi1 ru4 heng2 yang2 jing4 du2 you2 an4 bang4 xiao3 si4
titleSlug: bing-xu-qi-xi-ru-heng-yang-jing-du-you-an-bang-xiao-si
author: 張孝祥
authorPinyin: zhang1 xiao4 xiang2
authorSlug: zhang-xiao-xiang
dynasty: 宋
dynastyPinyin: song4
dynastySlug: song
tags: []
---

## 正文

- 七年暑中行，道路萬里賒。
- 今夕已七夕，我猶在天涯。
- 繫船蒼石根，人影散晚沙。
- 上岸是修竹，仄徑如行蛇。
- 茅屋四五間，往昔佛所家。
- 經禪劫火盡，舊觀初萌芽。
- 牆疊古瓦盆，僧披破袈裟。
- 喜聞拄杖聲，掃地自點茶。
- 何以爲我娛，冰雪汲井花。
- 一洗十日渴，分凉到童髽。
- 盈盈牛女期，不著雨洗車。
- 疏星銀漢動，新月玉鈎斜。
- 更呼老奚官，卷蘆作鳴笳。
- 莫驚潭中龍，聊起棲樹鴉。

## 拼音

- qi1 nian2 shu3 zhong1 hang2 ， dao4 lu4 wan4 li3 she1 。
- jin1 xi1 yi3 qi1 xi1 ， wo3 you2 zai4 tian1 ya2 。
- xi4 chuan2 cang1 shi2 gen1 ， ren2 ying3 san4 wan3 sha1 。
- shang4 an4 shi4 xiu1 zhu2 ， ze4 jing4 ru2 xing2 she2 。
- mao2 wu1 si4 wu3 jian4 ， wang3 xi1 fo2 suo3 jia1 。
- jing1 shan4 jie2 huo3 jin4 ， jiu4 guan1 chu1 meng2 ya2 。
- qiang2 die2 gu3 wa3 pen2 ， seng1 pi1 po4 jia1 sha1 。
- xi3 wen2 zhu3 zhang4 sheng1 ， sao3 di4 zi4 dian3 cha2 。
- he2 yi3 wei2 wo3 yu2 ， bing1 xue3 ji2 jing3 hua1 。
- yi4 xi3 shi2 ri4 ke3 ， fen1 liang2 dao4 tong2 zhua1 。
- ying2 ying2 niu2 nü3 qi1 ， bu2 zhu4 yu3 xi3 ju1 。
- shu1 xing1 yin2 han4 dong4 ， xin1 yue4 yu4 gou1 xie2 。
- geng4 hu1 lao3 xi1 guan1 ， juan4 lu2 zuo4 ming2 jia1 。
- mo4 jing1 tan2 zhong1 long2 ， liao2 qi3 qi1 shu4 ya1 。

## 注释

## 译文

## 赏析
