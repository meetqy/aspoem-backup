---
id: zhang-xiao-xiang-hu-xiang-yi-zhu-ju-ji-shui-jing-dao-ru-yun-shu-ci-neng-ren-yuan-bi
title: 湖湘以竹車激水秔稻如雲書此能仁院壁
titlePinyin: hu2 xiang1 yi3 zhu2 ju1 ji1 shui3 jing1 dao4 ru2 yun2 shu1 ci3 neng2 ren2 yuan4 bi4
titleSlug: hu-xiang-yi-zhu-ju-ji-shui-jing-dao-ru-yun-shu-ci-neng-ren-yuan-bi
author: 張孝祥
authorPinyin: zhang1 xiao4 xiang2
authorSlug: zhang-xiao-xiang
dynasty: 宋
dynastyPinyin: song4
dynastySlug: song
tags: []
---

## 正文

- 象龍喚不應，竹龍起行雨。
- 聯綿十車輻，伊軋百舟櫓。
- 轉此大法輪，救汝旱歲苦。
- 橫江鎖巨石，濺瀑疊城鼓。
- 神機日夜運，甘澤高下普。
- 老農用不知，瞬息了千畝。
- 抱孫带黄犢，但看翠浪舞。
- 餘波及井臼，舂玉飲酡乳。
- 江吳誇七蹋，足繭腰背僂。
- 此樂殊未知，吾歸當教汝。

## 拼音

- xiang4 long2 huan4 bu4 ying1 ， zhu2 long2 qi3 xing2 yu3 。
- lian2 mian2 shi2 ju1 fu2 ， yi1 ya4 bai3 zhou1 lu3 。
- zhuan3 ci3 da4 fa3 lun2 ， jiu4 ru3 han4 sui4 ku3 。
- heng2 jiang1 suo3 ju4 shi2 ， jian4 pu4 die2 cheng2 gu3 。
- shen2 ji1 ri4 ye4 yun4 ， gan1 ze2 gao1 xia4 pu3 。
- lao3 nong2 yong4 bu4 zhi1 ， shun4 xi1 le0 qian1 mu3 。
- bao4 sun1 dai4 huang2 du2 ， dan4 kan4 cui4 lang4 wu3 。
- yu2 bo1 ji2 jing3 jiu4 ， chong1 yu4 yin3 tuo2 ru3 。
- jiang1 wu2 kua1 qi1 ta4 ， zu2 jian3 yao1 bei4 lü3 。
- ci3 le4 shu1 wei4 zhi1 ， wu2 gui1 dang1 jiao4 ru3 。

## 注释

## 译文

## 赏析
