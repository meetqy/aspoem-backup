---
id: zhang-xiao-xiang-shui-long-yin
title: 水龙吟
titlePinyin: shui3 long2 yin2
titleSlug: shui-long-yin
author: 张孝祥
authorPinyin: zhang1 xiao4 xiang2
authorSlug: zhang-xiao-xiang
dynasty: 宋
dynastyPinyin: song4
dynastySlug: song
tags: []
---

## 正文

- 竹舆晓入青阳，细风凉月天如洗。
- 峰回路转，云舒霞卷，了非人世。
- 转就丹砂，铸成金鼎，碧光相倚。
- 料天关虎守，箕畴龙负，开神秘、留兹地。
- 缥缈珠幢羽卫。
- 望蓬莱、初无弱水。
- 仙人拍手，山头笑我，尘埃满袂。
- 春锁瑶房，雾迷芝圃，昔游都记。
- 怅世缘未了，匆匆又去，空凝伫、烟霄里。

## 拼音

- zhu2 yu2 xiao3 ru4 qing1 yang2 ， xi4 feng1 liang2 yue4 tian1 ru2 xi3 。
- feng1 hui2 lu4 zhuan3 ， yun2 shu1 xia2 juan3 ， liao3 fei1 ren2 shi4 。
- zhuan3 jiu4 dan1 sha1 ， zhu4 cheng2 jin1 ding3 ， bi4 guang1 xiang1 yi3 。
- liao4 tian1 guan1 hu3 shou3 ， ji1 chou2 long2 fu4 ， kai1 shen2 mi4 、 liu2 zi1 di4 。
- piao1 miao3 zhu1 zhuang4 yu3 wei4 。
- wang4 peng2 lai2 、 chu1 wu2 ruo4 shui3 。
- xian1 ren2 pai1 shou3 ， shan1 tou2 xiao4 wo3 ， chen2 ai1 man3 mei4 。
- chun1 suo3 yao2 fang2 ， wu4 mi2 zhi1 pu3 ， xi1 you2 dou1 ji4 。
- chang4 shi4 yuan2 wei4 liao3 ， cong1 cong1 you4 qu4 ， kong1 ning2 zhu4 、 yan1 xiao1 li3 。

## 注释

## 译文

## 赏析
