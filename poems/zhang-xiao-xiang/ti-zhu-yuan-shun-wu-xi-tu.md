---
id: zhang-xiao-xiang-ti-zhu-yuan-shun-wu-xi-tu
title: 題朱元順浯溪圖
titlePinyin: ti2 zhu1 yuan2 shun4 wu2 xi1 tu2
titleSlug: ti-zhu-yuan-shun-wu-xi-tu
author: 張孝祥
authorPinyin: zhang1 xiao4 xiang2
authorSlug: zhang-xiao-xiang
dynasty: 宋
dynastyPinyin: song4
dynastySlug: song
tags: []
---

## 正文

- 去年過浯溪，王事有期程。
- 夜半度湘水，但見天上星。
- 平生中興碑，夢入紫翠屏。
- 已辦北歸時，十日窮攀登。
- 今朝復何朝，忽此短軸橫。
- 歷歷眼中見，湘山無數青。
- 白雲著山腰，樓閣秋氣明。
- 便欲扶短策，下濯滄浪纓。
- 主人山水仙，妙處心自評。
- 元順骨已冷，千載交蓋傾。
- 賞音寄幅紙，益見忠孝情。
- 題詩疥公畫，託我不朽名。

## 拼音

- qu4 nian2 guo4 wu2 xi1 ， wang2 shi4 you3 qi1 cheng2 。
- ye4 ban4 du4 xiang1 shui3 ， dan4 jian4 tian1 shang4 xing1 。
- ping2 sheng1 zhong1 xing1 bei1 ， meng4 ru4 zi3 cui4 ping2 。
- yi3 ban4 bei3 gui1 shi2 ， shi2 ri4 qiong2 pan1 deng1 。
- jin1 zhao1 fu4 he2 chao2 ， hu1 ci3 duan3 zhou2 heng2 。
- li4 li4 yan3 zhong1 jian4 ， xiang1 shan1 wu2 shu4 qing1 。
- bai2 yun2 zhu4 shan1 yao1 ， lou2 ge2 qiu1 qi4 ming2 。
- bian4 yu4 fu2 duan3 ce4 ， xia4 zhuo2 cang1 lang4 ying1 。
- zhu3 ren2 shan1 shui3 xian1 ， miao4 chu3 xin1 zi4 ping2 。
- yuan2 shun4 gu3 yi3 leng3 ， qian1 zai4 jiao1 gai4 qing1 。
- shang3 yin1 ji4 fu2 zhi3 ， yi4 jian4 zhong1 xiao4 qing2 。
- ti2 shi1 jie4 gong1 hua4 ， tuo1 wo3 bu4 xiu3 ming2 。

## 注释

## 译文

## 赏析
