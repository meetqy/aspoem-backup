---
id: zhang-xiao-xiang-xiang-zhong-guan
title: 湘中館
titlePinyin: xiang1 zhong1 guan3
titleSlug: xiang-zhong-guan
author: 張孝祥
authorPinyin: zhang1 xiao4 xiang2
authorSlug: zhang-xiao-xiang
dynasty: 宋
dynastyPinyin: song4
dynastySlug: song
tags: []
---

## 正文

- 雲去月在沙，潦凈秋滿川。
- 北斗挂落木，西風送歸船。
- 去年過湘中，夜半投馬鞭。
- 篝燈洗塵土，所見只屋椽。
- 雞鳴問前途，殘夢兀擔肩。
- 那知闌干外，有此山水妍。
- 微微清露漙，稍稍明河偏。
- 孤光耿自照，靜極忻所便。
- 身世兩悠然，吾其遂飛仙。

## 拼音

- yun2 qu4 yue4 zai4 sha1 ， liao2 jing4 qiu1 man3 chuan1 。
- bei3 dou3 gua4 luo4 mu4 ， xi1 feng1 song4 gui1 chuan2 。
- qu4 nian2 guo4 xiang1 zhong1 ， ye4 ban4 tou2 ma3 bian1 。
- gou1 deng1 xi3 chen2 tu3 ， suo3 jian4 zhi1 wu1 chuan2 。
- ji1 ming2 wen4 qian2 tu2 ， can2 meng4 wu4 dan1 jian1 。
- na4 zhi1 lan2 gan1 wai4 ， you3 ci3 shan1 shui3 yan2 。
- wei1 wei1 qing1 lu4 tuan2 ， shao1 shao1 ming2 he2 pian1 。
- gu1 guang1 geng3 zi4 zhao4 ， jing4 ji2 xin1 suo3 bian4 。
- shen1 shi4 liang3 you1 ran2 ， wu2 qi2 sui4 fei1 xian1 。

## 注释

## 译文

## 赏析
