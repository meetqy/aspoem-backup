---
id: zhang-xiao-xiang-zhong-ru-zhao-ting-fu-er-shi-yun
title: 重入昭亭賦二十韻
titlePinyin: zhong4 ru4 zhao1 ting2 fu4 er4 shi2 yun4
titleSlug: zhong-ru-zhao-ting-fu-er-shi-yun
author: 張孝祥
authorPinyin: zhang1 xiao4 xiang2
authorSlug: zhang-xiao-xiang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我本山中人，對山輒忻然。
- 蹉跎落世網，欲去常拘牽。
- 蒼鷹著珠韝，側腦思高騫。
- 青絲絡奔驥，擺脫意乃便。
- 抑鬰不自聊，沉冥向誰宣。
- 長懷昭亭山，積翠摩青天。
- 下有千柱宮，突兀數百年。
- 往者雪中游，羣峯玉回旋。
- 飛閣出木末，下睨春無邊。
- 堂中二老人，龍象開法筵。
- 炯炯月在空，浩浩海納川。
- 應庵默無言，妙處心已傳。
- 如庵說千偈，微辭諦真詮。
- 靜極炷爐熏，對床且安眠。
- 更欲捐冠簪，一簞寄三椽。
- 此志竟不遂，緇塵亂歸韉。
- 今朝復何朝，却望山中煙。
- 縹緲見樓觀，鍾梵聲清圓。
- 我携九節筇，飛步雲蘿巔。

## 拼音

- wo3 ben3 shan1 zhong1 ren2 ， dui4 shan1 zhe2 xin1 ran2 。
- cuo1 tuo2 luo4 shi4 wang3 ， yu4 qu4 chang2 ju1 qian1 。
- cang1 ying1 zhu4 zhu1 gou1 ， ce4 nao3 si1 gao1 qian1 。
- qing1 si1 luo4 ben1 ji4 ， bai3 tuo1 yi4 nai3 bian4 。
- yi4 yu4 bu2 zi4 liao2 ， chen2 ming2 xiang4 shui2 xuan1 。
- chang2 huai2 zhao1 ting2 shan1 ， ji1 cui4 mo2 qing1 tian1 。
- xia4 you3 qian1 zhu4 gong1 ， tu1 wu4 shu4 bai3 nian2 。
- wang3 zhe3 xue3 zhong1 you2 ， qun2 feng1 yu4 hui2 xuan2 。
- fei1 ge2 chu1 mu4 mo4 ， xia4 ni4 chun1 wu2 bian1 。
- tang2 zhong1 er4 lao3 ren2 ， long2 xiang4 kai1 fa3 yan2 。
- jiong3 jiong3 yue4 zai4 kong1 ， hao4 hao4 hai3 na4 chuan1 。
- ying1 an1 mo4 wu2 yan2 ， miao4 chu3 xin1 yi3 chuan2 。
- ru2 an1 shuo1 qian1 ji4 ， wei1 ci2 di4 zhen1 quan2 。
- jing4 ji2 zhu4 lu2 xun1 ， dui4 chuang2 qie3 an1 mian2 。
- geng4 yu4 juan1 guan1 zan1 ， yi4 dan1 ji4 san1 chuan2 。
- ci3 zhi4 jing4 bu2 sui4 ， zi1 chen2 luan4 gui1 jian1 。
- jin1 zhao1 fu4 he2 chao2 ， que4 wang4 shan1 zhong1 yan1 。
- piao3 miao3 jian4 lou2 guan1 ， zhong1 fan4 sheng1 qing1 yuan2 。
- wo3 xie2 jiu3 jie2 qiong2 ， fei1 bu4 yun2 luo2 dian1 。

## 注释

## 译文

## 赏析
