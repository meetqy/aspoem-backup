---
id: zhang-xiao-xiang-jin-de-yi-er-yan-shi-fan-da-fu-xiao-yi-wei-kan-zhi-chuang-ye-xu-song-duan-zhou-da-yan-zuo-shi-yi-jian-qi-yue
title: 近得一二硯示范達甫笑以爲堪支牀也許送端州大硯作詩以堅其約
titlePinyin: jin4 de2 yi1 er4 yan4 shi4 fan4 da2 fu3 xiao4 yi3 wei2 kan1 zhi1 chuang2 ye3 xu1 song4 duan1 zhou1 da4 yan4 zuo4 shi1 yi3 jian1 qi2 yue1
titleSlug: jin-de-yi-er-yan-shi-fan-da-fu-xiao-yi-wei-kan-zhi-chuang-ye-xu-song-duan-zhou-da-yan-zuo-shi-yi-jian-qi-yue
author: 張孝祥
authorPinyin: zhang1 xiao4 xiang2
authorSlug: zhang-xiao-xiang
dynasty: 宋
dynastyPinyin: song4
dynastySlug: song
tags: []
---

## 正文

- 范郎紫玉餘半圭，翻手作雲雨雹隨。
- 龍蛇起陸孔翠飛，雲收雨霽千首詩。
- 薦以文錦盤珠璣，夜光發屋鄰翁知。
- 桂州刺史書成癡，單車萬里日夜馳。
- 囊中已無去年錐，欠此石友相娛嬉。
- 范郎笑我支牀龜，忽遣致我重寶齎。
- 金印如斗不願携，愛此直欲忘朝饑。
- 君行題輿古端溪，溪石醜好紛不齊。
- 溪邊之人足謾欺，須君眼力爲辨之。
- 更作萬斛之墨池，爲君大書十丈碑。

## 拼音

- fan4 lang2 zi3 yu4 yu2 ban4 gui1 ， fan1 shou3 zuo4 yun2 yu3 bao2 sui2 。
- long2 she2 qi3 lu4 kong3 cui4 fei1 ， yun2 shou1 yu3 ji4 qian1 shou3 shi1 。
- jian4 yi3 wen2 jin3 pan2 zhu1 ji1 ， ye4 guang1 fa1 wu1 lin2 weng1 zhi1 。
- gui4 zhou1 ci4 shi3 shu1 cheng2 chi1 ， dan1 ju1 wan4 li3 ri4 ye4 chi2 。
- nang2 zhong1 yi3 wu2 qu4 nian2 zhui1 ， qian4 ci3 shi2 you3 xiang1 yu2 xi1 。
- fan4 lang2 xiao4 wo3 zhi1 chuang2 gui1 ， hu1 qian3 zhi4 wo3 zhong4 bao3 ji1 。
- jin1 yin4 ru2 dou4 bu2 yuan4 xie2 ， ai4 ci3 zhi2 yu4 wang4 chao2 ji1 。
- jun1 xing2 ti2 yu2 gu3 duan1 xi1 ， xi1 shi2 chou3 hao3 fen1 bu4 qi2 。
- xi1 bian1 zhi1 ren2 zu2 man2 qi1 ， xu1 jun1 yan3 li4 wei2 bian4 zhi1 。
- geng4 zuo4 wan4 hu2 zhi1 mo4 chi2 ， wei2 jun1 da4 shu1 shi2 zhang4 bei1 。

## 注释

## 译文

## 赏析
