---
id: zhang-xiao-xiang-liu-zhou-ge-tou
title: 六州歌头
titlePinyin: liu4 zhou1 ge1 tou2
titleSlug: liu-zhou-ge-tou
author: 张孝祥
authorPinyin: zhang1 xiao4 xiang2
authorSlug: zhang-xiao-xiang
dynasty: 宋
dynastyPinyin: song4
dynastySlug: song
tags: []
---

## 正文

- 长怀望断，关塞莽然平。
- 征尘暗，霜风劲，悄边声。
- 黯销凝。
- 追想当年事，殆天数，非人力，洙泗上，弦歌地，亦膻腥。
- 隔水毡乡，落日牛羊下，区脱纵横。
- 看名王宵猎，骑火一川明。
- 笳鼓悲鸣。
- 遣人惊。
- 念腰间箭，匣中剑，空埃蠹，竟何成。
- 时易失，心徒壮，岁将零。
- 渺神京。
- 干羽方怀远，静烽燧，且休兵。
- 冠盖使，纷驰骛，若为情。
- 闻道中原遗老，常南望，羽葆霓旌。
- 使行人到此，忠愤气填膺。
- 有泪如倾。

## 拼音

- chang2 huai2 wang4 duan4 ， guan1 sai4 mang3 ran2 ping2 。
- zheng1 chen2 an4 ， shuang1 feng1 jin4 ， qiao1 bian1 sheng1 。
- an4 xiao1 ning2 。
- zhui1 xiang3 dang1 nian2 shi4 ， dai4 tian1 shu4 ， fei1 ren2 li4 ， zhu1 si4 shang4 ， xian2 ge1 di4 ， yi4 shan1 xing1 。
- ge2 shui3 zhan1 xiang1 ， luo4 ri4 niu2 yang2 xia4 ， qu1 tuo1 zong4 heng2 。
- kan4 ming2 wang2 xiao1 lie4 ， qi2 huo3 yi4 chuan1 ming2 。
- jia1 gu3 bei1 ming2 。
- qian3 ren2 jing1 。
- nian4 yao1 jian1 jian4 ， xia2 zhong1 jian4 ， kong1 ai1 du4 ， jing4 he2 cheng2 。
- shi2 yi4 shi1 ， xin1 tu2 zhuang4 ， sui4 jiang1 ling2 。
- miao3 shen2 jing1 。
- gan1 yu3 fang1 huai2 yuan3 ， jing4 feng1 sui4 ， qie3 xiu1 bing1 。
- guan1 gai4 shi3 ， fen1 chi2 wu4 ， ruo4 wei2 qing2 。
- wen2 dao4 zhong1 yuan2 yi2 lao3 ， chang2 nan2 wang4 ， yu3 bao3 ni2 jing1 。
- shi3 xing2 ren2 dao4 ci3 ， zhong1 fen4 qi4 tian2 ying1 。
- you3 lei4 ru2 qing1 。

## 注释

## 译文

## 赏析
