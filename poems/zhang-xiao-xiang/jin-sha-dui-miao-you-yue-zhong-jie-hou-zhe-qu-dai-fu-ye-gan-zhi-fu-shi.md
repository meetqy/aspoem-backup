---
id: zhang-xiao-xiang-jin-sha-dui-miao-you-yue-zhong-jie-hou-zhe-qu-dai-fu-ye-gan-zhi-fu-shi
title: 金沙堆廟有曰忠潔侯者屈大夫也感之賦詩
titlePinyin: jin1 sha1 dui1 miao4 you3 yue1 zhong1 jie2 hou2 zhe3 qu1 dai4 fu0 ye3 gan3 zhi1 fu4 shi1
titleSlug: jin-sha-dui-miao-you-yue-zhong-jie-hou-zhe-qu-dai-fu-ye-gan-zhi-fu-shi
author: 張孝祥
authorPinyin: zhang1 xiao4 xiang2
authorSlug: zhang-xiao-xiang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 伍君爲濤頭，妬婦名河津。
- 那知屈大夫，亦作主水神。
- 我識大夫公，自托腑肺親。
- 獨醒梗羣昏，聚臭醜一薰。
- 瀝血摧心肝，懷襄如不聞。
- 已矣無柰何，質之雲中君。
- 天門開九重，帝曰哀汝勤。
- 狹世非汝留，賜汝班列真。
- 司命馳先驅，太一諏吉辰。
- 翩然乘回風，脫迹此水濱。
- 朱宮紫具闕，冠珮儼以珍。
- 宓妃與娥女，修潔充下陳。
- 至今幾千年，玉顔凜如新。
- 楚人殊不知，謂公果沉淪。
- 年年作端午，兒戲公應嗔。

## 拼音

- wu3 jun1 wei2 tao1 tou2 ， du4 fu4 ming2 he2 jin1 。
- na4 zhi1 qu1 dai4 fu0 ， yi4 zuo4 zhu3 shui3 shen2 。
- wo3 shi2 dai4 fu0 gong1 ， zi4 tuo1 fu3 fei4 qin1 。
- du2 xing3 geng3 qun2 hun1 ， ju4 chou4 chou3 yi4 xun1 。
- li4 xue4 cui1 xin1 gan1 ， huai2 xiang1 ru2 bu4 wen2 。
- yi3 yi3 wu2 nai4 he2 ， zhi4 zhi1 yun2 zhong1 jun1 。
- tian1 men2 kai1 jiu3 chong2 ， di4 yue1 ai1 ru3 qin2 。
- xia2 shi4 fei1 ru3 liu2 ， ci4 ru3 ban1 lie4 zhen1 。
- si1 ming4 chi2 xian1 qu1 ， tai4 yi4 zou1 ji2 chen2 。
- pian1 ran2 cheng2 hui2 feng1 ， tuo1 ji4 ci3 shui3 bin1 。
- zhu1 gong1 zi3 ju4 que4 ， guan1 pei4 yan3 yi3 zhen1 。
- mi4 fei1 yu3 e2 nü3 ， xiu1 jie2 chong1 xia4 chen2 。
- zhi4 jin1 ji1 qian1 nian2 ， yu4 yan2 lin3 ru2 xin1 。
- chu3 ren2 shu1 bu4 zhi1 ， wei4 gong1 guo3 chen2 lun2 。
- nian2 nian2 zuo4 duan1 wu3 ， er2 xi4 gong1 ying1 chen1 。

## 注释

## 译文

## 赏析
