---
id: zhang-xiao-xiang-fu-wang-tang-qing-lu-shan-suo-de-ling-bi-shi
title: 賦王唐卿廬山所得靈壁石
titlePinyin: fu4 wang2 tang2 qing1 lu2 shan1 suo3 de2 ling2 bi4 shi2
titleSlug: fu-wang-tang-qing-lu-shan-suo-de-ling-bi-shi
author: 張孝祥
authorPinyin: zhang1 xiao4 xiang2
authorSlug: zhang-xiao-xiang
dynasty: 宋
dynastyPinyin: song4
dynastySlug: song
tags: []
---

## 正文

- 湘江竹深韶不傳，后夔神禹飛上天。
- 泗濱之磬無人編，帝敕此寶淪深淵。
- 於乎不知幾千年，奇形異質鬼所鎸。
- 青虬赤虎遭縛纒，蹙筋怒爪身攣拳。
- 自從胡塵障中原，神物變化隨霏煙。
- 金聲玉振義不辱，六丁徙置康廬巔。
- 靈臺星官未知處，但怪寶氣干霄躔。
- 王郎齋居敷淺原，飲水泣血天所憐。
- 空山無人下羣仙，似夢非夢或告旃。
- 捫蘿獨上果有得，失喜而懼心茫然。
- 百夫挽取自包裹，解衣更買蠻兒氈。
- 緘扃不肯鄉人說，知我好古容觀瞻。
- 焚香再拜婁歎息，安得致之天子前。
- 安得致之天子前，明堂郊丘備宮縣。
- 調和正聲薦上帝，簫勺羣慝收戈鋋。
- 朝廷清明用耆哲，一律四海歸陶甄。
- 鳳皇來儀獸率舞，復古却到虞韶邊。
- 是時賦公筆如椽，襞牋爲草登歌篇。

## 拼音

- xiang1 jiang1 zhu2 shen1 shao2 bu4 chuan2 ， hou4 kui2 shen2 yu3 fei1 shang4 tian1 。
- si4 bin1 zhi1 qing4 wu2 ren2 bian1 ， di4 chi4 ci3 bao3 lun2 shen1 yuan1 。
- yu2 hu1 bu4 zhi1 ji1 qian1 nian2 ， qi2 xing2 yi4 zhi4 gui3 suo3 juan1 。
- qing1 qiu2 chi4 hu3 zao1 fu4 chan2 ， cu4 jin1 nu4 zhua3 shen1 luan2 quan2 。
- zi4 cong2 hu2 chen2 zhang4 zhong1 yuan2 ， shen2 wu4 bian4 hua4 sui2 fei1 yan1 。
- jin1 sheng1 yu4 zhen4 yi4 bu4 ru3 ， liu4 ding1 xi3 zhi4 kang1 lu2 dian1 。
- ling2 tai2 xing1 guan1 wei4 zhi1 chu3 ， dan4 guai4 bao3 qi4 gan1 xiao1 chan2 。
- wang2 lang2 zhai1 ju1 fu1 qian3 yuan2 ， yin3 shui3 qi4 xue4 tian1 suo3 lian2 。
- kong1 shan1 wu2 ren2 xia4 qun2 xian1 ， si4 meng4 fei1 meng4 huo4 gao4 zhan1 。
- men2 luo2 du2 shang4 guo3 you3 de2 ， shi1 xi3 er2 ju4 xin1 mang2 ran2 。
- bai3 fu1 wan3 qu3 zi4 bao1 guo3 ， jie3 yi1 geng4 mai3 man2 er2 zhan1 。
- jian1 jiong1 bu4 ken3 xiang1 ren2 shuo1 ， zhi1 wo3 hao3 gu3 rong2 guan1 zhan1 。
- fen2 xiang1 zai4 bai4 lou2 tan4 xi1 ， an1 de2 zhi4 zhi1 tian1 zi3 qian2 。
- an1 de2 zhi4 zhi1 tian1 zi3 qian2 ， ming2 tang2 jiao1 qiu1 bei4 gong1 xian4 。
- diao4 he2 zheng4 sheng1 jian4 shang4 di4 ， xiao1 shao2 qun2 te4 shou1 ge1 chan2 。
- chao2 ting2 qing1 ming2 yong4 qi2 zhe2 ， yi2 lü4 si4 hai3 gui1 tao2 zhen1 。
- feng4 huang2 lai2 yi2 shou4 lü4 wu3 ， fu4 gu3 que4 dao4 yu2 shao2 bian1 。
- shi4 shi2 fu4 gong1 bi3 ru2 chuan2 ， bi4 jian1 wei2 cao3 deng1 ge1 pian1 。

## 注释

## 译文

## 赏析
