---
id: zhang-xiao-xiang-ye-zi-jiu-ke
title: 椰子酒榼
titlePinyin: ye1 zi0 jiu3 ke1
titleSlug: ye-zi-jiu-ke
author: 張孝祥
authorPinyin: zhang1 xiao4 xiang2
authorSlug: zhang-xiao-xiang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 矮胡生南方，託家碧山崖。
- 採擇供貢篚，扶持上天街。
- 愧此願慤姿，欲售久未諧。
- 道傍麴先生，風味故自佳。
- 逢渠即傾蓋，輸寫能開懷。
- 刮削出光彩，規繩去欹𠇗。
- 金玉豈足貴，膠漆真吾儕。
- 客來有嘉招，二士往必偕。
- 婆娑止坐隅，供饋煩金釵。
- 矮胡雖木强，醇德真無涯。
- 虛心實其腹，居然外形骸。
- 微物幸見用，棄置理則乖。
- 毛穎有封國，陶匏薦欽柴。
- 大藥起世痾，炮燔及根荄。
- 願子自洗濯，勿受塵埃埋。
- 暇日肯相從，醉經坐高齋。

## 拼音

- ai3 hu2 sheng1 nan2 fang1 ， tuo1 jia1 bi4 shan1 ya2 。
- cai3 ze2 gong4 gong4 fei3 ， fu2 chi2 shang4 tian1 jie1 。
- kui4 ci3 yuan4 que4 zi1 ， yu4 shou4 jiu3 wei4 xie2 。
- dao4 bang4 qu1 xian1 sheng0 ， feng1 wei4 gu4 zi4 jia1 。
- feng2 qu2 ji2 qing1 gai4 ， shu1 xie3 neng2 kai1 huai2 。
- gua1 xiao1 chu1 guang1 cai3 ， gui1 sheng2 qu4 qi1 𠇗。
- jin1 yu4 qi3 zu2 gui4 ， jiao1 qi1 zhen1 wu2 chai2 。
- ke4 lai2 you3 jia1 zhao1 ， er4 shi4 wang3 bi4 xie2 。
- po2 suo1 zhi3 zuo4 yu2 ， gong4 kui4 fan2 jin1 chai1 。
- ai3 hu2 sui1 mu4 qiang2 ， chun2 de2 zhen1 wu2 ya2 。
- xu1 xin1 shi2 qi2 fu4 ， ju1 ran2 wai4 xing2 hai2 。
- wei1 wu4 xing4 jian4 yong4 ， qi4 zhi4 li3 ze2 guai1 。
- mao2 ying3 you3 feng1 guo2 ， tao2 pao2 jian4 qin1 chai2 。
- da4 yao4 qi3 shi4 ke1 ， pao4 fan2 ji2 gen1 gai1 。
- yuan4 zi3 zi4 xi3 zhuo2 ， wu4 shou4 chen2 ai1 mai2 。
- xia2 ri4 ken3 xiang1 cong2 ， zui4 jing1 zuo4 gao1 zhai1 。

## 注释

## 译文

## 赏析
