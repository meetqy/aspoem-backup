---
id: he-yi-da-hua-shan
title: 大華山
titlePinyin: da4 hua2 shan1
titleSlug: da-hua-shan
author: 何异
authorPinyin: he2 yi4
authorSlug: he-yi
dynasty: 宋
dynastyPinyin: song4
dynastySlug: song
tags: []
---

## 正文

- 地靈推寶蓋，奇崛跨三州。
- 帝座聯樞極，星躔值斗牛。
- 江南誇絕勝，仙伯揖浮邱。
- 舊觀依山脚，崇壇冠嶺頭。
- 懷哉二真意，特地一時留。
- 爭謂神丹熟，誰知瑞氣浮。
- 妄傳異人氣，遽遣老臣收。
- 雲外嘗交戰，風前枉運籌。
- 利鋒皆瓦礫，勇銳失貔貅。
- 歛幟驚逋伏，還兵敢逗遛。
- 桂司歸內府，芝檢動前旒。
- 遺鏃砮牙細，纏灘馬蹟稠。
- 一承丹凰詔，雙擁翠雲裘。
- 功滿三千行，神參八極遊。
- 後先鸞與鶴，乘跨虎兼虬。
- 仙樂宣新響，文枰化故楸。
- 玄壇開豁敞，紫洞鎖深幽。
- 雞豢餘空竇，龍投按舊湫。
- 斬妖留血樹，化石望仙舟。
- 鵝垍晴飛雪，茶凹暑挾秋。
- 退心披峻嶺，浄手掬寒流。
- 石銳矛頭似，山長劍脊侔。
- 路危行九曲，臺險過三休。
- 靈藥從人乞，薰爐足意謀。
- 三廬騰瑞相，五嶽記真遊。
- 雷電歸驅使，雲天托庇庥。
- 遺蹤難紀載，著句欠旁搜。
- 四萬八千歲，五城十二樓。
- 近疑連絳闕，遠想接滄洲。
- 招隠仙翁意，吾簪此可投。

## 拼音

- di4 ling2 tui1 bao3 gai4 ， qi2 jue2 kua4 san1 zhou1 。
- di4 zuo4 lian2 shu1 ji2 ， xing1 chan2 zhi2 dou4 niu2 。
- jiang1 nan2 kua1 jue2 sheng4 ， xian1 bo2 yi1 fu2 qiu1 。
- jiu4 guan1 yi1 shan1 jiao3 ， chong2 tan2 guan1 ling3 tou2 。
- huai2 zai1 er4 zhen1 yi4 ， te4 di4 yi4 shi2 liu2 。
- zheng1 wei4 shen2 dan1 shu2 ， shui2 zhi1 rui4 qi4 fu2 。
- wang4 chuan2 yi4 ren2 qi4 ， ju4 qian3 lao3 chen2 shou1 。
- yun2 wai4 chang2 jiao1 zhan4 ， feng1 qian2 wang3 yun4 chou2 。
- li4 feng1 jie1 wa3 li4 ， yong3 rui4 shi1 pi2 xiu1 。
- lian3 zhi4 jing1 bu1 fu2 ， huan2 bing1 gan3 dou4 liu2 。
- gui4 si1 gui1 nei4 fu3 ， zhi1 jian3 dong4 qian2 liu2 。
- yi2 zu2 nu3 ya2 xi4 ， chan2 tan1 ma3 ji4 chou2 。
- yi4 cheng2 dan1 huang2 zhao4 ， shuang1 yong1 cui4 yun2 qiu2 。
- gong1 man3 san1 qian1 xing2 ， shen2 can1 ba1 ji2 you2 。
- hou4 xian1 luan2 yu3 he4 ， cheng2 kua4 hu3 jian1 qiu2 。
- xian1 le4 xuan1 xin1 xiang3 ， wen2 ping2 hua4 gu4 qiu1 。
- xuan2 tan2 kai1 huo1 chang3 ， zi3 dong4 suo3 shen1 you1 。
- ji1 huan4 yu2 kong1 dou4 ， long2 tou2 an4 jiu4 qiu1 。
- zhan3 yao1 liu2 xue4 shu4 ， hua4 shi2 wang4 xian1 zhou1 。
- e2 ji4 qing2 fei1 xue3 ， cha2 ao1 shu3 xie2 qiu1 。
- tui4 xin1 pi1 jun4 ling3 ， jing4 shou3 ju1 han2 liu2 。
- shi2 rui4 mao2 tou2 si4 ， shan1 chang2 jian4 ji3 mou2 。
- lu4 wei1 xing2 jiu3 qu1 ， tai2 xian3 guo4 san1 xiu1 。
- ling2 yao4 cong2 ren2 qi3 ， xun1 lu2 zu2 yi4 mou2 。
- san1 lu2 teng2 rui4 xiang1 ， wu3 yue4 ji4 zhen1 you2 。
- lei2 dian4 gui1 qu1 shi3 ， yun2 tian1 tuo1 bi4 xiu1 。
- yi2 zong1 nan2 ji4 zai4 ， zhu4 ju4 qian4 pang2 sou1 。
- si4 wan4 ba1 qian1 sui4 ， wu3 cheng2 shi2 er4 lou2 。
- jin4 yi2 lian2 jiang4 que4 ， yuan3 xiang3 jie1 cang1 zhou1 。
- zhao1 yin3 xian1 weng1 yi4 ， wu2 zan1 ci3 ke3 tou2 。

## 注释

## 译文

## 赏析
