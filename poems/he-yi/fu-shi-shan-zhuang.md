---
id: he-yi-fu-shi-shan-zhuang
title: 浮石山莊
titlePinyin: fu2 shi2 shan1 zhuang1
titleSlug: fu-shi-shan-zhuang
author: 何异
authorPinyin: he2 yi4
authorSlug: he-yi
dynasty: 宋
dynastyPinyin: song4
dynastySlug: song
tags: []
---

## 正文

- 天巧不易覷，覷巧不難著。
- 狐裘或反衣，鑄鐵真成錯。
- 此亭對此石，層層水初落。
- 憑高得其要，他景皆可略。
- 蒼波繞廬阜，白浪縈衡霍。
- 魚龍出變怪，鱗鬣紛拏攫。
- 初疑海上來，根株相連絡。
- 又疑泗濱渡，清潤可磨琢。
- 水石兩奇特，賓主一笑樂。
- 猶想峴山亭，清名與山託。

## 拼音

- tian1 qiao3 bu2 yi4 qu4 ， qu4 qiao3 bu4 nan2 zhu4 。
- hu2 qiu2 huo4 fan3 yi1 ， zhu4 tie3 zhen1 cheng2 cuo4 。
- ci3 ting2 dui4 ci3 shi2 ， ceng2 ceng2 shui3 chu1 luo4 。
- ping2 gao1 de2 qi2 yao4 ， ta1 jing3 jie1 ke3 lüe4 。
- cang1 bo1 rao4 lu2 fu4 ， bai2 lang4 ying2 heng2 huo4 。
- yu2 long2 chu1 bian4 guai4 ， lin2 lie4 fen1 na2 jue2 。
- chu1 yi2 hai3 shang4 lai2 ， gen1 zhu1 xiang1 lian2 luo4 。
- you4 yi2 si4 bin1 du4 ， qing1 run4 ke3 mo2 zhuo2 。
- shui3 shi2 liang3 qi2 te4 ， bin1 zhu3 yi2 xiao4 le4 。
- you2 xiang3 xian4 shan1 ting2 ， qing1 ming2 yu3 shan1 tuo1 。

## 注释

## 译文

## 赏析
