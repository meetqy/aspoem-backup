---
id: tang-kang-chao-yang-wei-zheng-tai-yu-meng-zhi-quan-ce-yin-zhi-shen-gan-ming-ri-de-zhi-dong-shan-shang-zuo-meng-quan-ji-ling-yu-zuo-shi-wei-fu-ci-pian
title: 潮陽尉鄭太玉夢至泉側飲之甚甘明日得之東山上作夢泉記令余作詩爲賦此篇
titlePinyin: chao2 yang2 wei4 zheng4 tai4 yu4 meng4 zhi4 quan2 ce4 yin3 zhi1 shen4 gan1 ming2 ri4 de2 zhi1 dong1 shan1 shang4 zuo4 meng4 quan2 ji4 ling4 yu2 zuo4 shi1 wei2 fu4 ci3 pian1
titleSlug: chao-yang-wei-zheng-tai-yu-meng-zhi-quan-ce-yin-zhi-shen-gan-ming-ri-de-zhi-dong-shan-shang-zuo-meng-quan-ji-ling-yu-zuo-shi-wei-fu-ci-pian
author: 唐康
authorPinyin: tang2 kang1
authorSlug: tang-kang
dynasty: 宋
dynastyPinyin: song4
dynastySlug: song
tags: []
---

## 正文

- 入道肯著相，出神得佳泉。
- 起尋定中境，偶在山之巔。
- 四人蹋𠿕𧇠，數里聞潺湲。
- 循聲到巉絕，滿意流甘鮮。
- 雖深石可數，太察魚難筌。
- 分爲縞練長，濺作珠璣圓。
- 一窺宿酲解，三嚥沉疴痊。
- 恍惚尚疑夢，歡呼欲成癲。
- 山澗短於井，海飲痰生涎。
- 那知道在邇，幾作野遺賢。
- 事故由人興，物爲知己妍。
- 誰陪濠上遊，諒携室中天。
- 雖無十丈華，中有一滴禪。
- 名酒覺殊勝，宜茶定常煎。
- 蘭亭羽觴冷，魚腹青箇連。
- 新文來遠矣，開卷猶淙然。
- 徑欲抱琴去，臨流聽天全。
- 不但受以耳，庶幾神者先。
- 寫爲夢泉操，第入樂府篇。
- 將前輒復却，萬事付有緣。

## 拼音

- ru4 dao4 ken3 zhu4 xiang1 ， chu1 shen2 de2 jia1 quan2 。
- qi3 xun2 ding4 zhong1 jing4 ， ou3 zai4 shan1 zhi1 dian1 。
- si4 ren2 ta4 𠿕𧇠， shu4 li3 wen2 chan2 yuan2 。
- xun2 sheng1 dao4 chan2 jue2 ， man3 yi4 liu2 gan1 xian1 。
- sui1 shen1 shi2 ke3 shu4 ， tai4 cha2 yu2 nan2 quan2 。
- fen1 wei2 gao3 lian4 chang2 ， jian4 zuo4 zhu1 ji1 yuan2 。
- yi4 kui1 su4 cheng2 jie3 ， san1 yan4 chen2 ke1 quan2 。
- huang3 hu1 shang4 yi2 meng4 ， huan1 hu1 yu4 cheng2 dian1 。
- shan1 jian4 duan3 wu1 jing3 ， hai3 yin3 tan2 sheng1 xian2 。
- na4 zhi1 dao4 zai4 er3 ， ji1 zuo4 ye3 yi2 xian2 。
- shi4 gu4 you2 ren2 xing1 ， wu4 wei2 zhi1 ji3 yan2 。
- shui2 pei2 hao2 shang4 you2 ， liang4 xie2 shi4 zhong1 tian1 。
- sui1 wu2 shi2 zhang4 hua2 ， zhong1 you3 yi4 di1 shan4 。
- ming2 jiu3 jue2 shu1 sheng4 ， yi2 cha2 ding4 chang2 jian1 。
- lan2 ting2 yu3 shang1 leng3 ， yu2 fu4 qing1 ge4 lian2 。
- xin1 wen2 lai2 yuan3 yi3 ， kai1 juan4 you2 cong2 ran2 。
- jing4 yu4 bao4 qin2 qu4 ， lin2 liu2 ting1 tian1 quan2 。
- bu2 dan4 shou4 yi3 er3 ， shu4 ji1 shen2 zhe3 xian1 。
- xie3 wei2 meng4 quan2 cao1 ， di4 ru4 le4 fu3 pian1 。
- jiang1 qian2 zhe2 fu4 que4 ， wan4 shi4 fu4 you3 yuan2 。

## 注释

## 译文

## 赏析
