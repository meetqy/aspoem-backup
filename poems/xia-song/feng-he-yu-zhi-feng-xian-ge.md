---
id: xia-song-feng-he-yu-zhi-feng-xian-ge
title: 奉和御製奉先歌
titlePinyin: feng4 he2 yu4 zhi4 feng4 xian1 ge1
titleSlug: feng-he-yu-zhi-feng-xian-ge
author: 夏竦
authorPinyin: xia4 song3
authorSlug: xia-song
dynasty: 唐
dynastyPinyin: tang2
dynastySlug: tang
tags: [] 
---

## 正文

- 皇家兮仙祖，上世兮聖神。
- 承雲兮分治，駕羽兮臨民。
- 誕昭兮馨烈，高陟兮元真。
- 載乘土運臨三古，屬象羲農振遐武。
- 爰炳明靈陟上蒼，綿綿聖緒慶悠長。
- 既積仁兮累德，爰振耀兮流芳。
- 罄二儀兮垂祐，彌萬祀兮開祥。
- 巍巍烈祖兮膺宸歷，御瑤圖兮建鼇極。
- 東征西怨兮振羣黎，下舞上歌兮康庶國。
- 優游亮直顯敦仁，錫羡休嘉符拓迹。
- 四貊名王尺組羈，九涯遠道安車適。
- 聖功耆定實登三，方賮駿奔惟旅百。
- 赫赫神宗廓帝紘，昭廣運兮洽和平。
- 禮適素青兮沿夏子，化歸醲粹兮復胥庭。
- 憲六學兮昭地緯，事七廟兮奉天經。
- 震疊威霆兮踰朔幕，汪洋惠露兮浹編氓。
- 偃節靈臺兮黜武，漏魚寛網兮蠲刑。
- 三葉緝熙兮隆紹繼，皇穹右序兮隤繁祉。
- 徘徊飇歘兮授元符，焜燿樵蒸兮修茂禮。
- 思文成頌兮迪先謀，多黍申歌兮昭樂歲。
- 參侔開闔已無爲，虔鞏盈成彌若厲。
- 惟寤寐兮符通，實天人兮合契。
- 降僊馭兮自三清，諭靈源兮踰百世。
- 遐錫鴻休茂本枝，永符盛德昭明類。
- 薦徽冊，致清衷，齋明兮顯至。
- 款太空，告繁禧，監觀兮斯暨。
- 對越兮儲精，聿懷兮忘寐。
- 舄奕千齡播德芬，欽崇茂典協經綸。
- 神化有開彰密命，慶基無際等高旻。

## 拼音

- huang2 jia1 xi1 xian1 zu3 ， shang4 shi4 xi1 sheng4 shen2 。
- cheng2 yun2 xi1 fen1 zhi4 ， jia4 yu3 xi1 lin2 min2 。
- dan4 zhao1 xi1 xin1 lie4 ， gao1 zhi4 xi1 yuan2 zhen1 。
- zai4 cheng2 tu3 yun4 lin2 san1 gu3 ， shu3 xiang4 xi1 nong2 zhen4 xia2 wu3 。
- yuan2 bing3 ming2 ling2 zhi4 shang4 cang1 ， mian2 mian2 sheng4 xu4 qing4 you1 chang2 。
- ji4 ji1 ren2 xi1 lei4 de2 ， yuan2 zhen4 yao4 xi1 liu2 fang1 。
- qing4 er4 yi2 xi1 chui2 you4 ， mi2 wan4 si4 xi1 kai1 xiang2 。
- wei1 wei1 lie4 zu3 xi1 ying1 chen2 li4 ， yu4 yao2 tu2 xi1 jian4 ao2 ji2 。
- dong1 zheng1 xi1 yuan4 xi1 zhen4 qun2 li2 ， xia4 wu3 shang4 ge1 xi1 kang1 shu4 guo2 。
- you1 you2 liang4 zhi2 xian3 dun1 ren2 ， xi1 xian4 xiu1 jia1 fu2 tuo4 ji4 。
- si4 mo4 ming2 wang2 chi3 zu3 ji1 ， jiu3 ya2 yuan3 dao4 an1 ju1 shi4 。
- sheng4 gong1 qi2 ding4 shi2 deng1 san1 ， fang1 jin4 jun4 ben1 wei2 lü3 bai3 。
- he4 he4 shen2 zong1 kuo4 di4 hong2 ， zhao1 guang3 yun4 xi1 qia4 he2 ping2 。
- li3 shi4 su4 qing1 xi1 yan2 xia4 zi3 ， hua4 gui1 nong2 cui4 xi1 fu4 xu1 ting2 。
- xian4 liu4 xue2 xi1 zhao1 di4 wei3 ， shi4 qi1 miao4 xi1 feng4 tian1 jing1 。
- zhen4 die2 wei1 ting2 xi1 yu2 shuo4 mu4 ， wang1 yang2 hui4 lu4 xi1 jia1 bian1 mang2 。
- yan3 jie2 ling2 tai2 xi1 chu4 wu3 ， lou4 yu2 kuan1 wang3 xi1 juan1 xing2 。
- san1 ye4 ji2 xi1 xi1 long2 shao4 ji4 ， huang2 qiong2 you4 xu4 xi1 tui2 fan2 zhi3 。
- pai2 huai2 biao1 xu1 xi1 shou4 yuan2 fu2 ， kun1 yao4 qiao2 zheng1 xi1 xiu1 mao4 li3 。
- si1 wen2 cheng2 song4 xi1 di2 xian1 mou2 ， duo1 shu3 shen1 ge1 xi1 zhao1 le4 sui4 。
- can1 mou2 kai1 he2 yi3 wu2 wei2 ， qian2 gong3 ying2 cheng2 mi2 ruo4 li4 。
- wei2 wu4 mei4 xi1 fu2 tong1 ， shi2 tian1 ren2 xi1 he2 qi4 。
- jiang4 xian1 yu4 xi1 zi4 san1 qing1 ， yu4 ling2 yuan2 xi1 yu2 bai3 shi4 。
- xia2 xi1 hong2 xiu1 mao4 ben3 zhi1 ， yong3 fu2 sheng4 de2 zhao1 ming2 lei4 。
- jian4 hui1 ce4 ， zhi4 qing1 zhong1 ， zhai1 ming2 xi1 xian3 zhi4 。
- kuan3 tai4 kong1 ， gao4 fan2 xi3 ， jian1 guan1 xi1 si1 ji4 。
- dui4 yue4 xi1 chu3 jing1 ， yu4 huai2 xi1 wang4 mei4 。
- xi4 yi4 qian1 ling2 bo1 de2 fen1 ， qin1 chong2 mao4 dian3 xie2 jing1 lun2 。
- shen2 hua4 you3 kai1 zhang1 mi4 ming4 ， qing4 ji1 wu2 ji4 deng3 gao1 min2 。

## 注释

## 译文

## 赏析
