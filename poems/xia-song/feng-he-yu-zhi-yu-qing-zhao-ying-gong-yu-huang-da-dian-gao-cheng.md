---
id: xia-song-feng-he-yu-zhi-yu-qing-zhao-ying-gong-yu-huang-da-dian-gao-cheng
title: 奉和御製玉清昭應宫玉皇大殿告成
titlePinyin: feng4 he2 yu4 zhi4 yu4 qing1 zhao1 ying1 gong1 yu4 huang2 da4 dian4 gao4 cheng2
titleSlug: feng-he-yu-zhi-yu-qing-zhao-ying-gong-yu-huang-da-dian-gao-cheng
author: 夏竦
authorPinyin: xia4 song3
authorSlug: xia-song
dynasty: 宋
dynastyPinyin: song4
dynastySlug: song
tags: []
---

## 正文

- 三聖重熙鴻業茂，百靈申錫寶符彰。
- 寅恭清凈函無象，顧諟高明順秉陽。
- 法馭省巡修廢墜，真宫經始報祺祥。
- 棟升文杏觚稜峻，殿啟真琳玉瑱方。
- 九帳盛儀陳宴衎，六莖清奏助歡康。
- 開軒瑞氣凝空碧，駐蹕晴輝艷赭黄。
- 珠樹移陰從帝圃，霓旌分影自仙鄉。
- 宸游悦豫同襄野，睿藻昭回邁柏梁。
- 黎庶縱觀爭嘆詠，侍臣嘉頌極游揚。
- 靈休錫羡淳風振，永播聲名浹四荒。

## 拼音

- san1 sheng4 zhong4 xi1 hong2 ye4 mao4 ， bai3 ling2 shen1 xi1 bao3 fu2 zhang1 。
- yin2 gong1 qing1 jing4 han2 wu2 xiang4 ， gu4 shi4 gao1 ming2 shun4 bing3 yang2 。
- fa3 yu4 sheng3 xun2 xiu1 fei4 zhui4 ， zhen1 gong1 jing1 shi3 bao4 qi2 xiang2 。
- dong4 sheng1 wen2 xing4 gu1 leng2 jun4 ， dian4 qi3 zhen1 lin2 yu4 tian4 fang1 。
- jiu3 zhang4 sheng4 yi2 chen2 yan4 kan4 ， liu4 jing4 qing1 zou4 zhu4 huan1 kang1 。
- kai1 xuan1 rui4 qi4 ning2 kong1 bi4 ， zhu4 bi4 qing2 hui1 yan4 zhe3 huang2 。
- zhu1 shu4 yi2 yin1 cong2 di4 pu3 ， ni2 jing1 fen1 ying3 zi4 xian1 xiang1 。
- chen2 you2 yue4 yu4 tong2 xiang1 ye3 ， rui4 zao3 zhao1 hui2 mai4 bai3 liang2 。
- li2 shu4 zong4 guan1 zheng1 tan4 yong3 ， shi4 chen2 jia1 song4 ji2 you2 yang2 。
- ling2 xiu1 xi1 xian4 chun2 feng1 zhen4 ， yong3 bo1 sheng1 ming2 jia1 si4 huang1 。

## 注释

## 译文

## 赏析
