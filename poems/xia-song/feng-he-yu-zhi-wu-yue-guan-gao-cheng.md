---
id: xia-song-feng-he-yu-zhi-wu-yue-guan-gao-cheng
title: 奉和御製五嶽觀告成
titlePinyin: feng4 he2 yu4 zhi4 wu3 yue4 guan1 gao4 cheng2
titleSlug: feng-he-yu-zhi-wu-yue-guan-gao-cheng
author: 夏竦
authorPinyin: xia4 song3
authorSlug: xia-song
dynasty: 宋
dynastyPinyin: song4
dynastySlug: song
tags: []
---

## 正文

- 嶽鎮明神屢降康，聖心尊奉禮文揚。
- 徽名祇薦昭殊典，秘宇欽崇報美祥。
- 曲沼甘泉秋湛湛，浮榮嘉氣曉蒼蒼。
- 金釭銜壁流繁影，雲雀踶甍耀采章。
- 祇祓王靈涓吉日，密礱文杏架修梁。
- 都人霧集鴻儀盛，帝御天臨絜志彰。
- 宸唱茂宣昭峻極，春祺紛委顯蕃昌。
- 升平更屬西成日，擊壤歡謠徧井疆。

## 拼音

- yue4 zhen4 ming2 shen2 lü3 jiang4 kang1 ， sheng4 xin1 zun1 feng4 li3 wen2 yang2 。
- hui1 ming2 qi2 jian4 zhao1 shu1 dian3 ， mi4 yu3 qin1 chong2 bao4 mei3 xiang2 。
- qu3 zhao3 gan1 quan2 qiu1 zhan4 zhan4 ， fu2 rong2 jia1 qi4 xiao3 cang1 cang1 。
- jin1 gang1 xian2 bi4 liu2 fan2 ying3 ， yun2 que4 di4 meng2 yao4 cai3 zhang1 。
- qi2 fu2 wang2 ling2 juan1 ji2 ri4 ， mi4 long2 wen2 xing4 jia4 xiu1 liang2 。
- dou1 ren2 wu4 ji2 hong2 yi2 sheng4 ， di4 yu4 tian1 lin2 jie2 zhi4 zhang1 。
- chen2 chang4 mao4 xuan1 zhao1 jun4 ji2 ， chun1 qi2 fen1 wei3 xian3 fan1 chang1 。
- sheng1 ping2 geng4 shu3 xi1 cheng2 ri4 ， ji1 rang3 huan1 yao2 bian4 jing3 jiang1 。

## 注释

## 译文

## 赏析
