---
id: xia-song-feng-he-yu-zhi-yan-ge
title: 奉和御製硯歌
titlePinyin: feng4 he2 yu4 zhi4 yan4 ge1
titleSlug: feng-he-yu-zhi-yan-ge
author: 夏竦
authorPinyin: xia4 song3
authorSlug: xia-song
dynasty: 宋
dynastyPinyin: song4
dynastySlug: song
tags: []
---

## 正文

- 南方潛璞出寒溪，沉沉紫蔚凝堅姿。
- 兩儀肖象磨礱異，三趾承隅琢餙奇。
- 銀带参華貢雙闕，玉蟾分滴潤圓池。
- 微波澄淡當晴景，旌旗半浸龍蛇影。
- 輕浮春絮拂犀榦，微動日華明綺井。
- 蘂簡交輝九禁深，玉枝斜照中宵永。
- 列璇臺兮今得地，邇清光兮叶靈契。
- 宣絲旨兮揚聖謨，贊雲章兮熙睿志。
- 彌彰盛德冠生民，務以文明化兆人。

## 拼音

- nan2 fang1 qian2 pu2 chu1 han2 xi1 ， chen2 chen2 zi3 wei4 ning2 jian1 zi1 。
- liang3 yi2 xiao4 xiang4 mo2 long2 yi4 ， san1 zhi3 cheng2 yu2 zhuo2 shi4 qi2 。
- yin2 dai4 can1 hua2 gong4 shuang1 que4 ， yu4 chan2 fen1 di1 run4 yuan2 chi2 。
- wei1 bo1 cheng2 dan4 dang1 qing2 jing3 ， jing1 qi2 ban4 jin4 long2 she2 ying3 。
- qing1 fu2 chun1 xu4 fu2 xi1 gan4 ， wei1 dong4 ri4 hua2 ming2 qi3 jing3 。
- rui3 jian3 jiao1 hui1 jiu3 jin4 shen1 ， yu4 zhi1 xie2 zhao4 zhong1 xiao1 yong3 。
- lie4 xuan2 tai2 xi1 jin1 de2 di4 ， er3 qing1 guang1 xi1 ye4 ling2 qi4 。
- xuan1 si1 zhi3 xi1 yang2 sheng4 mo2 ， zan4 yun2 zhang1 xi1 xi1 rui4 zhi4 。
- mi2 zhang1 sheng4 de2 guan1 sheng1 min2 ， wu4 yi3 wen2 ming2 hua4 zhao4 ren2 。

## 注释

## 译文

## 赏析
