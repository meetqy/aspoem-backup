---
id: song-ri-long-bao-lin-si-er-shou-qi-yi
title: 寶林寺二首  其一
titlePinyin: bao3 lin2 si4 er4 shou3     qi2 yi1
titleSlug: bao-lin-si-er-shou-qi-yi
author: 宋日隆
authorPinyin: song4 ri4 long2
authorSlug: song-ri-long
dynasty: 宋
dynastyPinyin: song4
dynastySlug: song
tags: []
---

## 正文

- 年來試凋邑，如僧住破庵。
- 頗識衆因果，寧忍事嗔貪。
- 晨飧雖不飽，夜夢却自安。
- 緬懷使里內，何異一室間。
- 痛癢舉切身，惻怛失歡顔。
- 曾徵三異政，勿見兩暑寒。
- 皇帝念閩壤，掃帥田從班。
- 紅旗已開閫，紫氣且度關。
- 負弩擬郊迎，襥被出市闤。
- 瞻蝕草木榮，覺此天地寬。
- 禾實吐離離，泉瀉鳴潺潺。
- 一稔已可期，百憂頓能刪。
- 群來鄉士秀，共訴里胥奸。
- 飛走寧有據，乞取苦無端。
- 傷爾心肉剜，令我眉峰攢。
- 刑非所用，欲已良亦難。
- 五百決臀杖，雄卒捏手環。
- 於以寬民力，於以警吏頑。
- 亭午發丹陽，薄暮抵精藍。
- 瓣香謁獨覺，且過借一簞。
- 臨風飽清供，穿雲漫懷慚。
- 候騎未來報，主僧且盤桓。
- 桑下無三宿，挑包過別山。

## 拼音

- nian2 lai2 shi4 diao1 yi4 ， ru2 seng1 zhu4 po4 an1 。
- po1 shi2 zhong4 yin1 guo3 ， ning2 ren3 shi4 chen1 tan1 。
- chen2 sun1 sui1 bu4 bao3 ， ye4 meng4 que4 zi4 an1 。
- mian3 huai2 shi3 li3 nei4 ， he2 yi4 yi2 shi4 jian4 。
- tong4 yang3 ju3 qie4 shen1 ， ce4 da2 shi1 huan1 yan2 。
- ceng2 zhi3 san1 yi4 zheng4 ， wu4 jian4 liang3 shu3 han2 。
- huang2 di4 nian4 min3 rang3 ， sao3 shuai4 tian2 cong2 ban1 。
- hong2 qi2 yi3 kai1 kun3 ， zi3 qi4 qie3 du4 guan1 。
- fu4 nu3 ni3 jiao1 ying2 ， fu2 bei4 chu1 shi4 huan2 。
- zhan1 shi2 cao3 mu4 rong2 ， jue2 ci3 tian1 di4 kuan1 。
- he2 shi2 tu3 li2 li2 ， quan2 xie4 ming2 chan2 chan2 。
- yi4 ren3 yi3 ke3 qi1 ， bai3 you1 dun4 neng2 shan1 。
- qun2 lai2 xiang1 shi4 xiu4 ， gong4 su4 li3 xu1 jian1 。
- fei1 zou3 ning2 you3 ju4 ， qi3 qu3 ku3 wu2 duan1 。
- shang1 er3 xin1 rou4 wan1 ， ling4 wo3 mei2 feng1 zan3 。
- xing2 fei1 suo3 yong4 ， yu4 yi3 liang2 yi4 nan2 。
- wu3 bai3 jue2 tun2 zhang4 ， xiong2 zu2 nie1 shou3 huan2 。
- wu1 yi3 kuan1 min2 li4 ， wu1 yi3 jing3 li4 wan2 。
- ting2 wu3 fa1 dan1 yang2 ， bo2 mu4 di3 jing1 lan2 。
- ban4 xiang1 ye4 du2 jue2 ， qie3 guo4 jie4 yi4 dan1 。
- lin2 feng1 bao3 qing1 gong4 ， chuan1 yun2 man4 huai2 can2 。
- hou4 qi2 wei4 lai2 bao4 ， zhu3 seng1 qie3 pan2 huan2 。
- sang1 xia4 wu2 san1 su4 ， tiao1 bao1 guo4 bie2 shan1 。

## 注释

## 译文

## 赏析
