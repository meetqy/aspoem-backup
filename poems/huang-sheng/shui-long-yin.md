---
id: huang-sheng-shui-long-yin
title: 水龙吟
titlePinyin: shui3 long2 yin2
titleSlug: shui-long-yin
author: 黄升
authorPinyin: huang2 sheng1
authorSlug: huang-sheng
dynasty: 宋
dynastyPinyin: song4
dynastySlug: song
tags: []
---

## 正文

- 少年有志封侯，弯弓欲挂扶桑外。
- 一朝敛缩，萧然清兴，了无拘碍。
- 袖里阴符，枕中鸿宝，功名蝉蜕。
- 看舌端霹雳，剧谈玄妙，人间世、疑无对。
- 阆苑醉乡佳处，想当年、绿阴犹在。
- 群仙寄语，不须点勘，鬼神功罪。
- 碧海千寻，赤城万丈，风高浪快。
- 待踞龟食蛤，相期汗漫，与烟霞会。

## 拼音

- shao4 nian2 you3 zhi4 feng1 hou2 ， wan1 gong1 yu4 gua4 fu2 sang1 wai4 。
- yi4 zhao1 lian3 suo1 ， xiao1 ran2 qing1 xing1 ， liao3 wu2 ju1 ai4 。
- xiu4 li3 yin1 fu2 ， zhen3 zhong1 hong2 bao3 ， gong1 ming2 chan2 tui4 。
- kan4 she2 duan1 pi1 li4 ， ju4 tan2 xuan2 miao4 ， ren2 jian1 shi4 、 yi2 wu2 dui4 。
- lang4 yuan4 zui4 xiang1 jia1 chu4 ， xiang3 dang1 nian2 、 lü4 yin1 you2 zai4 。
- qun2 xian1 ji4 yu3 ， bu4 xu1 dian3 kan1 ， gui3 shen2 gong1 zui4 。
- bi4 hai3 qian1 xun2 ， chi4 cheng2 wan4 zhang4 ， feng1 gao1 lang4 kuai4 。
- dai4 ju4 gui1 shi2 ha2 ， xiang1 qi1 han4 man4 ， yu3 yan1 xia2 hui4 。

## 注释

## 译文

## 赏析
