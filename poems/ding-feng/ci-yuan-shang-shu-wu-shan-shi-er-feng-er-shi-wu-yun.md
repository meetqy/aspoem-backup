---
id: ding-feng-ci-yuan-shang-shu-wu-shan-shi-er-feng-er-shi-wu-yun
title: 次袁尚書巫山十二峰二十五韵
titlePinyin: ci4 yuan2 shang4 shu1 wu1 shan1 shi2 er4 feng1 er4 shi2 wu3 yun4
titleSlug: ci-yuan-shang-shu-wu-shan-shi-er-feng-er-shi-wu-yun
author: 丁逢
authorPinyin: ding1 feng2
authorSlug: ding-feng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 半雨半晴山弄姿，濕雲吹風不成癡。
- 蘼蕪漸徧楚宮碧，葡萄未漲巴江遲。
- 西南大尹初涉境，山川效職加瑰奇。
- 翠屏窺窗故娟妙，松巒映掩相參差。
- 浮雲擊汰睨青壁，靈君一去今安之。
- 吟情浩蕩隘宇宙，萬景敢云驕莫隨。
- 當年楚境半天下，孱王醉夢方昏疲。
- 珊瑚玉佩赤帝女，星髾羽蓋蜺旌旗。
- 錫符賜榮豈無意，侍臣託諷褰幬帷。
- 尹今文采繼騷雅，夢得詩魂羞竹枝。
- 吾行一百八盤上，鑽天但覺天雲低。
- 荒荒野驛虎豹怒，陰陰嶺樹猿猱嬉。
- 危登險陟倦三伏，口呿背浹嗟胡爲。
- 豈知舟行有奇觀，山靈秘惜留歸時。
- 青簾白舫夙已具，芒鞋布襪將從茲。
- 胸中邱壑未塵土，頭上歲月從驅馳。
- 雖無勝具逐支許，尚有樂趣同周施。
- 何當投劾便歸去，發船打鼓清江湄。
- 更催尺一喚公覲，同看二六浮修眉。
- 常山蛇陣想魚腹，建溪龍焙傾蟇頤。
- 攤錢晝浪看三老，杖藜晚岸尋名緇。
- 昔人汶嶺寄書帖，更歌蜀道先吁嘻，未若尹外岳牧中丞疑。
- 惠愛春江之赴滄海，清明秋月之挂峨嵋。
- 盡驅三峽波濤筆，第入思齊訪落詩。

## 拼音

- ban4 yu3 ban4 qing2 shan1 nong4 zi1 ， shi1 yun2 chui1 feng1 bu4 cheng2 chi1 。
- mi2 wu2 jian4 bian4 chu3 gong1 bi4 ， pu2 tao0 wei4 zhang3 ba1 jiang1 chi2 。
- xi1 nan2 da4 yin3 chu1 she4 jing4 ， shan1 chuan1 xiao4 zhi2 jia1 gui1 qi2 。
- cui4 ping2 kui1 chuang1 gu4 juan1 miao4 ， song1 luan2 ying4 yan3 xiang1 can1 cha4 。
- fu2 yun2 ji1 tai4 ni4 qing1 bi4 ， ling2 jun1 yi2 qu4 jin1 an1 zhi1 。
- yin2 qing2 hao4 dang4 ai4 yu3 zhou4 ， wan4 jing3 gan3 yun2 jiao1 mo4 sui2 。
- dang1 nian2 chu3 jing4 ban4 tian1 xia4 ， chan2 wang2 zui4 meng4 fang1 hun1 pi2 。
- shan1 hu2 yu4 pei4 chi4 di4 nü3 ， xing1 shao1 yu3 gai4 ni2 jing1 qi2 。
- xi1 fu2 ci4 rong2 qi3 wu2 yi4 ， shi4 chen2 tuo1 feng3 qian1 chou2 wei2 。
- yin3 jin1 wen2 cai3 ji4 sao1 ya3 ， meng4 de2 shi1 hun2 xiu1 zhu2 zhi1 。
- wu2 xing2 yi4 bai3 ba1 pan2 shang4 ， zuan1 tian1 dan4 jue2 tian1 yun2 di1 。
- huang1 huang1 ye3 yi4 hu3 bao4 nu4 ， yin1 yin1 ling3 shu4 yuan2 nao2 xi1 。
- wei1 deng1 xian3 zhi4 juan4 san1 fu2 ， kou3 qu1 bei4 jia1 jie1 hu2 wei2 。
- qi3 zhi1 zhou1 xing2 you3 qi2 guan1 ， shan1 ling2 mi4 xi1 liu2 gui1 shi2 。
- qing1 lian2 bai2 fang3 su4 yi3 ju4 ， mang2 xie2 bu4 wa4 jiang1 cong2 zi1 。
- xiong1 zhong1 qiu1 he4 wei4 chen2 tu3 ， tou2 shang4 sui4 yue4 cong2 qu1 chi2 。
- sui1 wu2 sheng4 ju4 zhu2 zhi1 xu1 ， shang4 you3 le4 qu4 tong2 zhou1 shi1 。
- he2 dang1 tou2 he2 bian4 gui1 qu4 ， fa1 chuan2 da3 gu3 qing1 jiang1 mei2 。
- geng4 cui1 chi3 yi2 huan4 gong1 jin4 ， tong2 kan4 er4 liu4 fu2 xiu1 mei2 。
- chang2 shan1 she2 zhen4 xiang3 yu2 fu4 ， jian4 xi1 long2 bei4 qing1 ma2 yi2 。
- tan1 qian2 zhou4 lang4 kan4 san1 lao3 ， zhang4 li2 wan3 an4 xun2 ming2 zi1 。
- xi1 ren2 wen4 ling3 ji4 shu1 tie1 ， geng4 ge1 shu3 dao4 xian1 xu1 xi1 ， wei4 ruo4 yin3 wai4 yue4 mu4 zhong1 cheng2 yi2 。
- hui4 ai4 chun1 jiang1 zhi1 fu4 cang1 hai3 ， qing1 ming2 qiu1 yue4 zhi1 gua4 e2 mei2 。
- jin4 qu1 san1 xia2 bo1 tao1 bi3 ， di4 ru4 si1 qi2 fang3 luo4 shi1 。

## 注释

## 译文

## 赏析
