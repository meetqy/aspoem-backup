---
id: wei-bo-bu-mei
title: 不寐
titlePinyin: bu2 mei4
titleSlug: bu-mei
author: 衛博
authorPinyin: wei4 bo2
authorSlug: wei-bo
dynasty: 宋
dynastyPinyin: song4
dynastySlug: song
tags: []
---

## 正文

- 夜深耿不寐，鼻息聞比鄰。
- 家童亦倡酬，轟雷隠牀漘。
- 病夫默欹枕，愈覺展轉頻。
- 天籟寂不聞，獨此聲輪囷。
- 懸知鼾睡夫，定非識字人。
- 不然事紛糾，豈得全其真。
- 世上學書兒，頗結煩惱因。
- 多識一丁字，便欲了八垠。
- 誰甘凍龜縮，競作寒螿呻。
- 今日爲何時，酣寢圖安身。
- 往往中夜興，起舞徒逡巡。
- 大哉出世士，天地衾枕均。
- 首壓西山巔，氣蓋北海濱。
- 死生一夢覺，寒暑同屈伸。
- 時於兩踵間，出息疑氤氳。
- 蝴蝶亦翩翻，客主誰疎親。
- 譬如善飲人，號呶觀衆賓。
- 又如富家翁，經營笑彌貧。
- 優游木雁際，卒歲誰斧斤。
- 問我無眼禪，答君妙入神。
- 我亦起洗醆，軟脚長安春。
- 垂我大鵬翼，脂我神馬輪。
- 未經華胥國，聊追葛天民。
- 夢回復惘然，喚起啼叢榛。

## 拼音

- ye4 shen1 geng3 bu2 mei4 ， bi2 xi1 wen2 bi3 lin2 。
- jia1 tong2 yi4 chang4 chou2 ， hong1 lei2 yin3 chuang2 chun2 。
- bing4 fu1 mo4 qi1 zhen3 ， yu4 jue2 zhan3 zhuan3 bin1 。
- tian1 lai4 ji4 bu4 wen2 ， du2 ci3 sheng1 lun2 qun1 。
- xuan2 zhi1 han1 shui4 fu1 ， ding4 fei1 shi2 zi4 ren2 。
- bu4 ran2 shi4 fen1 jiu1 ， qi3 de2 quan2 qi2 zhen1 。
- shi4 shang4 xue2 shu1 er2 ， po1 jie2 fan2 nao3 yin1 。
- duo1 shi2 yi4 ding1 zi4 ， bian4 yu4 le0 ba1 yin2 。
- shui2 gan1 dong4 gui1 suo1 ， jing4 zuo4 han2 jiang1 shen1 。
- jin1 ri4 wei2 he2 shi2 ， han1 qin3 tu2 an1 shen1 。
- wang3 wang3 zhong1 ye4 xing1 ， qi3 wu3 tu2 qun1 xun2 。
- da4 zai1 chu1 shi4 shi4 ， tian1 di4 qin1 zhen3 jun1 。
- shou3 ya1 xi1 shan1 dian1 ， qi4 gai4 bei3 hai3 bin1 。
- si3 sheng1 yi2 meng4 jue2 ， han2 shu3 tong2 qu1 shen1 。
- shi2 wu1 liang3 zhong3 jian4 ， chu1 xi0 yi2 yin1 yun1 。
- hu2 die2 yi4 pian1 fan1 ， ke4 zhu3 shui2 shu1 qin1 。
- pi4 ru2 shan4 yin3 ren2 ， hao4 nao2 guan1 zhong4 bin1 。
- you4 ru2 fu4 jia1 weng1 ， jing1 ying2 xiao4 mi2 pin2 。
- you1 you2 mu4 yan4 ji4 ， zu2 sui4 shui2 fu3 jin1 。
- wen4 wo3 wu2 yan3 shan4 ， da2 jun1 miao4 ru4 shen2 。
- wo3 yi4 qi3 xi3 zhan3 ， ruan3 jiao3 chang2 an1 chun1 。
- chui2 wo3 da4 peng2 yi4 ， zhi1 wo3 shen2 ma3 lun2 。
- wei4 jing1 hua2 xu1 guo2 ， liao2 zhui1 ge3 tian1 min2 。
- meng4 hui2 fu4 wang3 ran2 ， huan4 qi3 ti2 cong2 zhen1 。

## 注释

## 译文

## 赏析
