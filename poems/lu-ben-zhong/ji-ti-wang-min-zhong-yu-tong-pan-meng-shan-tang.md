---
id: lu-ben-zhong-ji-ti-wang-min-zhong-yu-tong-pan-meng-shan-tang
title: 寄題王珉中玉通判夢山堂
titlePinyin: ji4 ti2 wang2 min2 zhong1 yu4 tong1 pan4 meng4 shan1 tang2
titleSlug: ji-ti-wang-min-zhong-yu-tong-pan-meng-shan-tang
author: 呂本中
authorPinyin: lü3 ben3 zhong1
authorSlug: lu-ben-zhong
dynasty: 宋
dynastyPinyin: song4
dynastySlug: song
tags: []
---

## 正文

- 青山甚不遠，每因塵事疏。
- 百念攪胸次，豈知山有無。
- 君無適俗韻，常似山中居。
- 出處本無二，夢覺固不殊。
- 不知此山堂，始性從何途。
- 未嘗走道路，亦不用舟車。
- 溪流與山色，相對若有餘。
- 此地甚閑曠，如君心地初。
- 行雲映遠樹，中有此田廬。
- 如今遂安處，始驗實不虚。
- 得非神所相，無乃道力扶。
- 親朋在左右，不待折簡呼。
- 往來一笑樂，勝有十輪朱。
- 何須從范子，辛苦泛五湖。
- 亦不學淚溺，遠去斯人徒。
- 從容萬事表，在我不在渠。
- 欣然理前夢，已勝在華胥。

## 拼音

- qing1 shan1 shen4 bu4 yuan3 ， mei3 yin1 chen2 shi4 shu1 。
- bai3 nian4 jiao3 xiong1 ci4 ， qi3 zhi1 shan1 you3 wu2 。
- jun1 wu2 shi4 su2 yun4 ， chang2 si4 shan1 zhong1 ju1 。
- chu1 chu3 ben3 wu2 er4 ， meng4 jue2 gu4 bu4 shu1 。
- bu4 zhi1 ci3 shan1 tang2 ， shi3 xing4 cong2 he2 tu2 。
- wei4 chang2 zou3 dao4 lu4 ， yi4 bu2 yong4 zhou1 ju1 。
- xi1 liu2 yu3 shan1 se4 ， xiang1 dui4 ruo4 you3 yu2 。
- ci3 di4 shen4 xian2 kuang4 ， ru2 jun1 xin1 di4 chu1 。
- xing2 yun2 ying4 yuan3 shu4 ， zhong1 you3 ci3 tian2 lu2 。
- ru2 jin1 sui4 an1 chu3 ， shi3 yan4 shi2 bu4 xu1 。
- de2 fei1 shen2 suo3 xiang1 ， wu2 nai3 dao4 li4 fu2 。
- qin1 peng2 zai4 zuo3 you4 ， bu2 dai4 zhe2 jian3 hu1 。
- wang3 lai2 yi2 xiao4 le4 ， sheng4 you3 shi2 lun2 zhu1 。
- he2 xu1 cong2 fan4 zi3 ， xin1 ku3 fan4 wu3 hu2 。
- yi4 bu4 xue2 lei4 ni4 ， yuan3 qu4 si1 ren2 tu2 。
- cong2 rong2 wan4 shi4 biao3 ， zai4 wo3 bu2 zai4 qu2 。
- xin1 ran2 li3 qian2 meng4 ， yi3 sheng4 zai4 hua2 xu1 。

## 注释

## 译文

## 赏析
