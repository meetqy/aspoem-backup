---
id: lu-ben-zhong-shou-xia-er-shou-qi-er
title: 首夏二首  其二
titlePinyin: shou3 xia4 er4 shou3     qi2 er4
titleSlug: shou-xia-er-shou-qi-er
author: 呂本中
authorPinyin: lü3 ben3 zhong1
authorSlug: lu-ben-zhong
dynasty: 宋
dynastyPinyin: song4
dynastySlug: song
tags: []
---

## 正文

- 空庭下疏箔，樂此樹蔭美。
- 鳥聲相續来，百種皆可喜。
- 日長少文字，俗事不到耳。
- 開窗略須夜，月露欣瀰瀰。
- 頗念閑居樂，感歎投筆起。
- 吾家老清源，愛我入骨髓。
- 還家治場圃，喚我共料理。
- 會同江海去，更欲附船尾。
- 平生跨款段，不敢廢鞭箠。
- 誰云馬中龍，一日有萬里。
- 卜鄰吾所知，江晁老兄弟。

## 拼音

- kong1 ting2 xia4 shu1 bo2 ， le4 ci3 shu4 yin1 mei3 。
- niao3 sheng1 xiang1 xu4 lai2 ， bai3 zhong3 jie1 ke3 xi3 。
- ri4 chang2 shao3 wen2 zi4 ， su2 shi4 bu2 dao4 er3 。
- kai1 chuang1 lüe4 xu1 ye4 ， yue4 lu4 xin1 mi2 mi2 。
- po1 nian4 xian2 ju1 le4 ， gan3 tan4 tou2 bi3 qi3 。
- wu2 jia1 lao3 qing1 yuan2 ， ai4 wo3 ru4 gu3 sui3 。
- huan2 jia1 zhi4 chang3 pu3 ， huan4 wo3 gong4 liao4 li3 。
- hui4 tong2 jiang1 hai3 qu4 ， geng4 yu4 fu4 chuan2 wei3 。
- ping2 sheng1 kua4 kuan3 duan4 ， bu4 gan3 fei4 bian1 chui2 。
- shui2 yun2 ma3 zhong1 long2 ， yi2 ri4 you3 wan4 li3 。
- bu3 lin2 wu2 suo3 zhi1 ， jiang1 chao2 lao3 xiong1 di4 。

## 注释

## 译文

## 赏析
