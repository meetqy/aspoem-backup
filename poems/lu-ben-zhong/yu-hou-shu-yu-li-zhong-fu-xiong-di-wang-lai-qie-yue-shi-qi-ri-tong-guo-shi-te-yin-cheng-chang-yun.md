---
id: lu-ben-zhong-yu-hou-shu-yu-li-zhong-fu-xiong-di-wang-lai-qie-yue-shi-qi-ri-tong-guo-shi-te-yin-cheng-chang-yun
title: 雨後數與李仲輔兄弟往来且約十七日同過士特因成長韻
titlePinyin: yu3 hou4 shu4 yu3 li3 zhong4 fu3 xiong1 di4 wang3 lai2 qie3 yue1 shi2 qi1 ri4 tong2 guo4 shi4 te4 yin1 cheng2 chang2 yun4
titleSlug: yu-hou-shu-yu-li-zhong-fu-xiong-di-wang-lai-qie-yue-shi-qi-ri-tong-guo-shi-te-yin-cheng-chang-yun
author: 呂本中
authorPinyin: lü3 ben3 zhong1
authorSlug: lu-ben-zhong
dynasty: 宋
dynastyPinyin: song4
dynastySlug: song
tags: []
---

## 正文

- 鄰鷄再三鳴，不改風雨晦。
- 束裝向前塗，恐與泥潦會。
- 故人時一来，共此一室內。
- 微言久已絕，苦語或未遂。
- 子孫甚奇古，却立有餘地。
- 舊從伯氏游，則已聞令季。
- 斯文倘未遠，吾今盡憔悴。
- 相期無何鄉，獲保清凈退。
- 收身稠人中，着眼世事外。
- 山空倚巖石，雪立老杉檜。
- 往來相遇難，更自少如意。
- 旦日過城南，把酒公一醉。

## 拼音

- lin2 ji1 zai4 san1 ming2 ， bu4 gai3 feng1 yu3 hui4 。
- shu4 zhuang1 xiang4 qian2 tu2 ， kong3 yu3 ni2 liao2 hui4 。
- gu4 ren2 shi2 yi4 lai2 ， gong4 ci3 yi2 shi4 nei4 。
- wei1 yan2 jiu3 yi3 jue2 ， ku3 yu3 huo4 wei4 sui4 。
- zi3 sun1 shen4 qi2 gu3 ， que4 li4 you3 yu2 di4 。
- jiu4 cong2 bo2 shi4 you2 ， ze2 yi3 wen2 ling4 ji4 。
- si1 wen2 tang3 wei4 yuan3 ， wu2 jin1 jin4 qiao2 cui4 。
- xiang1 qi1 wu2 he2 xiang1 ， huo4 bao3 qing1 jing4 tui4 。
- shou1 shen1 chou2 ren2 zhong1 ， zhuo2 yan3 shi4 shi4 wai4 。
- shan1 kong1 yi3 yan2 shi2 ， xue3 li4 lao3 shan1 gui4 。
- wang3 lai2 xiang1 yu4 nan2 ， geng4 zi4 shao3 ru2 yi4 。
- dan4 ri4 guo4 cheng2 nan2 ， ba3 jiu3 gong1 yi2 zui4 。

## 注释

## 译文

## 赏析
