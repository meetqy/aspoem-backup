---
id: lu-ben-zhong-song-fang-feng-zhi-xiu-cai-gui-fu-tang
title: 送方豐之秀才歸福唐
titlePinyin: song4 fang1 feng1 zhi1 xiu4 cai0 gui1 fu2 tang2
titleSlug: song-fang-feng-zhi-xiu-cai-gui-fu-tang
author: 呂本中
authorPinyin: lü3 ben3 zhong1
authorSlug: lu-ben-zhong
dynasty: 宋
dynastyPinyin: song4
dynastySlug: song
tags: []
---

## 正文

- 我居江東，惟信之州。
- 子來自南，而與我游。
- 問其所友，一時之秀。
- 其兄韞德，亦既有就。
- 子學既立，子志甚遠。
- 何以終之，止在不倦。
- 貧賤勿厭，自然無悶。
- 富貴勿羡，害德之本。
- 彼古之人，能聖與仁。
- 我胡不能，歎其絕塵。
- 今子歸矣，歲亦有秋。
- 何以告子，惟聖之求。
- 水流有源，木生有根。
- 惟源與根，入德之門。
- 求聖根源，惟正之守。
- 正之不守，棄師背友。
- 絲毫之僞，勿萌于心。
- 無有內外，亦無淺深。
- 由此則聖，舍此則病。
- 是以君子，所守先正。
- 于以贈别，亦以自警。
- 爲别後思，且以三省。

## 拼音

- wo3 ju1 jiang1 dong1 ， wei2 xin4 zhi1 zhou1 。
- zi3 lai2 zi4 nan2 ， er2 yu3 wo3 you2 。
- wen4 qi2 suo3 you3 ， yi4 shi2 zhi1 xiu4 。
- qi2 xiong1 yun4 de2 ， yi4 ji4 you3 jiu4 。
- zi3 xue2 ji4 li4 ， zi3 zhi4 shen4 yuan3 。
- he2 yi3 zhong1 zhi1 ， zhi3 zai4 bu2 juan4 。
- pin2 jian4 wu4 yan4 ， zi4 ran2 wu2 men4 。
- fu4 gui4 wu4 xian4 ， hai4 de2 zhi1 ben3 。
- bi3 gu3 zhi1 ren2 ， neng2 sheng4 yu3 ren2 。
- wo3 hu2 bu4 neng2 ， tan4 qi2 jue2 chen2 。
- jin1 zi3 gui1 yi3 ， sui4 yi4 you3 qiu1 。
- he2 yi3 gao4 zi3 ， wei2 sheng4 zhi1 qiu2 。
- shui3 liu2 you3 yuan2 ， mu4 sheng1 you3 gen1 。
- wei2 yuan2 yu3 gen1 ， ru4 de2 zhi1 men2 。
- qiu2 sheng4 gen1 yuan2 ， wei2 zheng4 zhi1 shou3 。
- zheng4 zhi1 bu4 shou3 ， qi4 shi1 bei4 you3 。
- si1 hao2 zhi1 wei3 ， wu4 meng2 yu2 xin1 。
- wu2 you3 nei4 wai4 ， yi4 wu2 qian3 shen1 。
- you2 ci3 ze2 sheng4 ， she3 ci3 ze2 bing4 。
- shi4 yi3 jun1 zi3 ， suo3 shou3 xian1 zheng4 。
- yu2 yi3 zeng4 bie2 ， yi4 yi3 zi4 jing3 。
- wei2 bie2 hou4 si1 ， qie3 yi3 san1 sheng3 。

## 注释

## 译文

## 赏析
