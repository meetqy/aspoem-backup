---
id: lu-ben-zhong-song-xing-dao-zhou-zhao-shao-zhou-gui-hu-nan
title: 送邢道州趙邵州歸湖南
titlePinyin: song4 xing2 dao4 zhou1 zhao4 shao4 zhou1 gui1 hu2 nan2
titleSlug: song-xing-dao-zhou-zhao-shao-zhou-gui-hu-nan
author: 呂本中
authorPinyin: lü3 ben3 zhong1
authorSlug: lu-ben-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 相逢不得款，奈此别離何。
- 長塗已新秋，從此風雨多。
- 欣然出殘暑，如鳥離網羅。
- 我獨此淹留，衰病日婆娑。
- 跂足望二子，洞庭秋始波。
- 道州通家舊，口辯如懸河。
- 邵州我表弟，玉也保不磨。
- 無由得相就，相近日經過。
- 黄塵翻馬足，未暇眄庭柯。
- 何時寄書來，與我消睡魔。
- 天涼不飲酒，爲子一高歌。

## 拼音

- xiang1 feng2 bu4 de2 kuan3 ， nai4 ci3 bie2 li2 he2 。
- chang2 tu2 yi3 xin1 qiu1 ， cong2 ci3 feng1 yu3 duo1 。
- xin1 ran2 chu1 can2 shu3 ， ru2 niao3 li2 wang3 luo2 。
- wo3 du2 ci3 yan1 liu2 ， shuai1 bing4 ri4 po2 suo1 。
- qi2 zu2 wang4 er4 zi3 ， dong4 ting2 qiu1 shi3 bo1 。
- dao4 zhou1 tong1 jia1 jiu4 ， kou3 bian4 ru2 xuan2 he2 。
- shao4 zhou1 wo3 biao3 di4 ， yu4 ye3 bao3 bu4 mo2 。
- wu2 you2 de2 xiang1 jiu4 ， xiang1 jin4 ri4 jing1 guo4 。
- huang2 chen2 fan1 ma3 zu2 ， wei4 xia2 mian3 ting2 ke1 。
- he2 shi2 ji4 shu1 lai2 ， yu3 wo3 xiao1 shui4 mo2 。
- tian1 liang2 bu4 yin3 jiu3 ， wei2 zi3 yi4 gao1 ge1 。

## 注释

## 译文

## 赏析
