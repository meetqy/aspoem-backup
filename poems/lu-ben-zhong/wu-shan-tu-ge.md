---
id: lu-ben-zhong-wu-shan-tu-ge
title: 巫山圖歌
titlePinyin: wu1 shan1 tu2 ge1
titleSlug: wu-shan-tu-ge
author: 呂本中
authorPinyin: lü3 ben3 zhong1
authorSlug: lu-ben-zhong
dynasty: 宋
dynastyPinyin: song4
dynastySlug: song
tags: []
---

## 正文

- 君不見我家壁上六幅圖，淡墨寒煙半江水。
- 上有巉然十二峰，乃似突兀當空起。
- 幽花嫵媚閉泥土，亂石崢嶸入荆杞。
- 巫山縣下水到天，神女廟前江接連。
- 溪流去與飛瀑亂，屋角卻對寒崖懸。
- 陽臺昨夢不知處，只今饑鴉迎客舡。
- 饑鳥受食不肯去，舟子欣然得神護。
- 曉鏡新粧斂舊屏，亦有餘紅點荒樹。
- 病夫坐穩便幽禪，每見此畫心茫然。
- 文章事業已罷倦，少日氣味無寅緣。
- 楚王不作宋玉死，莫雨朝雲千萬年。

## 拼音

- jun1 bu2 jian4 wo3 jia1 bi4 shang4 liu4 fu2 tu2 ， dan4 mo4 han2 yan1 ban4 jiang1 shui3 。
- shang4 you3 chan2 ran2 shi2 er4 feng1 ， nai3 si4 tu1 wu4 dang1 kong1 qi3 。
- you1 hua1 wu3 mei4 bi4 ni2 tu3 ， luan4 shi2 zheng1 rong2 ru4 jing1 qi3 。
- wu1 shan1 xian4 xia4 shui3 dao4 tian1 ， shen2 nü3 miao4 qian2 jiang1 jie1 lian2 。
- xi1 liu2 qu4 yu3 fei1 pu4 luan4 ， wu1 jiao3 que4 dui4 han2 ya2 xuan2 。
- yang2 tai2 zuo2 meng4 bu4 zhi1 chu3 ， zhi1 jin1 ji1 ya1 ying2 ke4 chuan2 。
- ji1 niao3 shou4 shi2 bu4 ken3 qu4 ， zhou1 zi3 xin1 ran2 de2 shen2 hu4 。
- xiao3 jing4 xin1 zhuang1 lian3 jiu4 ping2 ， yi4 you3 yu2 hong2 dian3 huang1 shu4 。
- bing4 fu1 zuo4 wen3 bian4 you1 shan4 ， mei3 jian4 ci3 hua4 xin1 mang2 ran2 。
- wen2 zhang1 shi4 ye4 yi3 ba4 juan4 ， shao3 ri4 qi4 wei4 wu2 yin2 yuan2 。
- chu3 wang2 bu2 zuo4 song4 yu4 si3 ， mo4 yu3 chao2 yun2 qian1 wan4 nian2 。

## 注释

## 译文

## 赏析
