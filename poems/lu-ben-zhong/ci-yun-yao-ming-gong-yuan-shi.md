---
id: lu-ben-zhong-ci-yun-yao-ming-gong-yuan-shi
title: 次韻堯明貢院詩
titlePinyin: ci4 yun4 yao2 ming2 gong4 yuan4 shi1
titleSlug: ci-yun-yao-ming-gong-yuan-shi
author: 呂本中
authorPinyin: lü3 ben3 zhong1
authorSlug: lu-ben-zhong
dynasty: 宋
dynastyPinyin: song4
dynastySlug: song
tags: []
---

## 正文

- 忍窮不能歸，强飯亦良計。
- 東風頻報春，草木可次第。
- 厭爲龍頭縮，寧作龜尾曳。
- 從來翰墨場，即有聞見滯。
- 譬如已耕田，更欲深種藝。
- 或蒙鹵莽報，未肯即賣棄。
- 不聞太倉粟，亦校毫髮細。
- 王卿固倦游，穢濁有蟬蜕。
- 聲名動時人，我實託末契。
- 泥塗倒屐齒，塵埃涴衣裌。
- 要爲無用用，乃作不事事。
- 下馬舊戰場，午日在庭戺。
- 向来槁木枝，忽有紅綠綴。
- 來非偶然住，去亦無所詣。
- 聚蚊著甌中，得聽此鶴唳。
- 窗前有餘馥，勝韻入松桂。
- 扁舟下淮南，閭里思少憩。
- 熟觀昔所歷，請與居士戲。
- 江湖要同歸，不假木蘭枻。

## 拼音

- ren3 qiong2 bu4 neng2 gui1 ， qiang2 fan4 yi4 liang2 ji4 。
- dong1 feng1 bin1 bao4 chun1 ， cao3 mu4 ke3 ci4 di4 。
- yan4 wei2 long2 tou2 suo1 ， ning2 zuo4 gui1 wei3 ye4 。
- cong2 lai2 han4 mo4 chang3 ， ji2 you3 wen2 jian4 zhi4 。
- pi4 ru2 yi3 geng1 tian2 ， geng4 yu4 shen1 zhong3 yi4 。
- huo4 meng2 lu3 mang3 bao4 ， wei4 ken3 ji2 mai4 qi4 。
- bu4 wen2 tai4 cang1 su4 ， yi4 xiao4 hao2 fa4 xi4 。
- wang2 qing1 gu4 juan4 you2 ， hui4 zhuo2 you3 chan2 tui4 。
- sheng1 ming2 dong4 shi2 ren2 ， wo3 shi2 tuo1 mo4 qi4 。
- ni2 tu2 dao3 ji1 chi3 ， chen2 ai1 wo4 yi1 jia2 。
- yao4 wei2 wu2 yong4 yong4 ， nai3 zuo4 bu2 shi4 shi4 。
- xia4 ma3 jiu4 zhan4 chang3 ， wu3 ri4 zai4 ting2 shi4 。
- xiang4 lai2 gao3 mu4 zhi1 ， hu1 you3 hong2 lü4 zhui4 。
- lai2 fei1 ou3 ran2 zhu4 ， qu4 yi4 wu2 suo3 yi4 。
- ju4 wen2 zhu4 ou1 zhong1 ， de2 ting1 ci3 he4 li4 。
- chuang1 qian2 you3 yu2 fu4 ， sheng4 yun4 ru4 song1 gui4 。
- pian1 zhou1 xia4 huai2 nan2 ， lü2 li3 si1 shao3 qi4 。
- shu2 guan1 xi1 suo3 li4 ， qing3 yu3 ju1 shi4 xi4 。
- jiang1 hu2 yao4 tong2 gui1 ， bu4 jia3 mu4 lan2 yi4 。

## 注释

## 译文

## 赏析
