---
id: lu-ben-zhong-ji-tang-chong-zhi-er-shi-yun
title: 寄唐充之二十韻
titlePinyin: ji4 tang2 chong1 zhi1 er4 shi2 yun4
titleSlug: ji-tang-chong-zhi-er-shi-yun
author: 呂本中
authorPinyin: lü3 ben3 zhong1
authorSlug: lu-ben-zhong
dynasty: 宋
dynastyPinyin: song4
dynastySlug: song
tags: []
---

## 正文

- 俗事自相促，吾生常作難。
- 長河已萬折，險路復千盤。
- 坎壈深藏步，岑嶔穏轉鞍。
- 誰知守樗散，略不悮泥蟠。
- 末學多乖謬，微軀寔控摶。
- 小兒成頂領，烈士吐心肝。
- 許下少文舉，吴中無伯鸞。
- 直須識根柢，始是極波瀾。
- 念此欲誰語，想公還自寛。
- 屢成長劍倚，得洗夜蟲酸。
- 解后終年别，殷勤一笑歡。
- 已除舌本强，仍斵鼻端漫。
- 直節羣公念，高名四海間。
- 相期更無事，所祝在加餐。
- 晚日留殘雪，春雷續淺寒。
- 欲行殊未必，堅坐只長歎。
- 不厭道里遠，敢辭裘褐單。
- 却尋三語掾，重對兩蒲團。
- 剩欲洗胸次，先留倒筆端。
- 何須灞陵岸，回首望長安。

## 拼音

- su2 shi4 zi4 xiang1 cu4 ， wu2 sheng1 chang2 zuo4 nan2 。
- chang2 he2 yi3 wan4 zhe2 ， xian3 lu4 fu4 qian1 pan2 。
- kan3 lan3 shen1 cang2 bu4 ， cen2 qin1 wen3 zhuan3 an1 。
- shui2 zhi1 shou3 chu1 san4 ， lüe4 bu2 wu4 ni2 pan2 。
- mo4 xue2 duo1 guai1 miu4 ， wei1 qu1 shi2 kong4 tuan2 。
- xiao3 er2 cheng2 ding3 ling3 ， lie4 shi4 tu3 xin1 gan1 。
- xu1 xia4 shao3 wen2 ju3 ， wu2 zhong1 wu2 bo2 luan2 。
- zhi2 xu1 shi2 gen1 di3 ， shi3 shi4 ji2 bo1 lan2 。
- nian4 ci3 yu4 shui2 yu3 ， xiang3 gong1 huan2 zi4 kuan1 。
- lü3 cheng2 chang2 jian4 yi3 ， de2 xi3 ye4 chong2 suan1 。
- jie3 hou4 zhong1 nian2 bie2 ， yin1 qin2 yi2 xiao4 huan1 。
- yi3 chu2 she2 ben3 qiang2 ， reng2 zhuo2 bi2 duan1 man4 。
- zhi2 jie2 qun2 gong1 nian4 ， gao1 ming2 si4 hai3 jian4 。
- xiang1 qi1 geng4 wu2 shi4 ， suo3 zhu4 zai4 jia1 can1 。
- wan3 ri4 liu2 can2 xue3 ， chun1 lei2 xu4 qian3 han2 。
- yu4 xing2 shu1 wei4 bi4 ， jian1 zuo4 zhi1 chang2 tan4 。
- bu2 yan4 dao4 li3 yuan3 ， gan3 ci2 qiu2 he4 dan1 。
- que4 xun2 san1 yu3 yuan4 ， zhong4 dui4 liang3 pu2 tuan2 。
- sheng4 yu4 xi3 xiong1 ci4 ， xian1 liu2 dao3 bi3 duan1 。
- he2 xu1 ba4 ling2 an4 ， hui2 shou3 wang4 chang2 an1 。

## 注释

## 译文

## 赏析
