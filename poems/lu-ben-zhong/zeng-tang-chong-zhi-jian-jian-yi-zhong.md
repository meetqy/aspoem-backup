---
id: lu-ben-zhong-zeng-tang-chong-zhi-jian-jian-yi-zhong
title: 贈唐充之兼簡益中
titlePinyin: zeng4 tang2 chong1 zhi1 jian1 jian3 yi4 zhong1
titleSlug: zeng-tang-chong-zhi-jian-jian-yi-zhong
author: 呂本中
authorPinyin: lü3 ben3 zhong1
authorSlug: lu-ben-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 三年白沙看江山，可當中原故人面。
- 今来千里逢故人，笑談却作江山見。
- 江山故人不相遠，平生志願于君滿。
- 唐侯獨立一代無，張侯與之來集枯。
- 老松本自歲寒外，良馬不畏長途驅。
- 饑年百室仰粟廪，暑路六月懸冰壺。
- 念昔關汪不相貸，視世好爵如機械。
- 上書索去不作難，云我未了平生債。
- 後生少年延頸觀，諸公故人思一快。
- 基本未定天奪之，賴有君侯數人在。
- 龍媒已遠風馭回，坐歎四海梁木摧。
- 爾來老謝又繼往，但覺眼界常塵埃。
- 長江無津出光怪，迥野入夜開風雷。
- 此語不誣君可驗，請君更討防身劍。

## 拼音

- san1 nian2 bai2 sha1 kan4 jiang1 shan1 ， ke3 dang1 zhong1 yuan2 gu4 ren2 mian4 。
- jin1 lai2 qian1 li3 feng2 gu4 ren2 ， xiao4 tan2 que4 zuo4 jiang1 shan1 jian4 。
- jiang1 shan1 gu4 ren2 bu4 xiang1 yuan3 ， ping2 sheng1 zhi4 yuan4 yu2 jun1 man3 。
- tang2 hou2 du2 li4 yi2 dai4 wu2 ， zhang1 hou2 yu3 zhi1 lai2 ji2 ku1 。
- lao3 song1 ben3 zi4 sui4 han2 wai4 ， liang2 ma3 bu2 wei4 chang2 tu2 qu1 。
- ji1 nian2 bai3 shi4 yang3 su4 lin3 ， shu3 lu4 liu4 yue4 xuan2 bing1 hu2 。
- nian4 xi1 guan1 wang1 bu4 xiang1 dai4 ， shi4 shi4 hao3 jue2 ru2 ji1 xie4 。
- shang4 shu1 suo3 qu4 bu2 zuo4 nan2 ， yun2 wo3 wei4 liao3 ping2 sheng1 zhai4 。
- hou4 sheng1 shao4 nian2 yan2 jing3 guan1 ， zhu1 gong1 gu4 ren2 si1 yi2 kuai4 。
- ji1 ben3 wei4 ding4 tian1 duo2 zhi1 ， lai4 you3 jun1 hou2 shu4 ren2 zai4 。
- long2 mei2 yi3 yuan3 feng1 yu4 hui2 ， zuo4 tan4 si4 hai3 liang2 mu4 cui1 。
- er3 lai2 lao3 xie4 you4 ji4 wang3 ， dan4 jue2 yan3 jie4 chang2 chen2 ai1 。
- chang2 jiang1 wu2 jin1 chu1 guang1 guai4 ， jiong3 ye3 ru4 ye4 kai1 feng1 lei2 。
- ci3 yu3 bu4 wu1 jun1 ke3 yan4 ， qing3 jun1 geng4 tao3 fang2 shen1 jian4 。

## 注释

## 译文

## 赏析
