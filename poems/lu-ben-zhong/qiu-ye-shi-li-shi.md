---
id: lu-ben-zhong-qiu-ye-shi-li-shi
title: 秋夜示李十
titlePinyin: qiu1 ye4 shi4 li3 shi2
titleSlug: qiu-ye-shi-li-shi
author: 呂本中
authorPinyin: lü3 ben3 zhong1
authorSlug: lu-ben-zhong
dynasty: 宋
dynastyPinyin: song4
dynastySlug: song
tags: []
---

## 正文

- 晴鳩不時鳴，雨鳩不暫歇。
- 相去跬步間，屢見屐齒折。
- 寒泥擁衰草，秋扇罷殘熱。
- 今晨好風景，稍貸屋頭月。
- 清光冷相照，玉豔滿金玦。
- 喚客坐前窗，文字相澡雪。
- 殷勤傍詩律，未暇了麴糵。
- 瀾翻談經口，邂逅如意鐵。
- 我歌君輒書，字字有行列。
- 不須陛枑嚴，但要兵衛設。
- 譬如南山石，瑑齒當井渫。
- 真成一戰覇，未可三鼓竭。
- 人生各涇渭，世事亦滕薛。
- 高堂食肉人，兩馬方踶齧。
- 何知緼袍底，猶有不安節。

## 拼音

- qing2 jiu1 bu4 shi2 ming2 ， yu3 jiu1 bu2 zan4 xie1 。
- xiang1 qu4 kui3 bu4 jian4 ， lü3 jian4 ji1 chi3 zhe2 。
- han2 ni2 yong1 shuai1 cao3 ， qiu1 shan4 ba4 can2 re4 。
- jin1 chen2 hao3 feng1 jing3 ， shao1 dai4 wu1 tou2 yue4 。
- qing1 guang1 leng3 xiang1 zhao4 ， yu4 yan4 man3 jin1 jue2 。
- huan4 ke4 zuo4 qian2 chuang1 ， wen2 zi4 xiang1 zao3 xue3 。
- yin1 qin2 bang4 shi1 lü4 ， wei4 xia2 le0 qu1 nie4 。
- lan2 fan1 tan2 jing1 kou3 ， xie4 hou4 ru2 yi4 tie3 。
- wo3 ge1 jun1 zhe2 shu1 ， zi4 zi4 you3 hang2 lie4 。
- bu4 xu1 bi4 hu4 yan2 ， dan4 yao4 bing1 wei4 she4 。
- pi4 ru2 nan2 shan1 shi2 ， zhuan4 chi3 dang1 jing3 xie4 。
- zhen1 cheng2 yi2 zhan4 ba4 ， wei4 ke3 san1 gu3 jie2 。
- ren2 sheng1 ge4 jing1 wei4 ， shi4 shi4 yi4 teng2 xue1 。
- gao1 tang2 shi2 rou4 ren2 ， liang3 ma3 fang1 di4 nie4 。
- he2 zhi1 yun4 pao2 di3 ， you2 you3 bu4 an1 jie2 。

## 注释

## 译文

## 赏析
