---
id: lu-ben-zhong-bing-zhong-ye-wen-xue-zuo-shi-yao-ming-you-guang-ling-zhi-xing-wei-gui-si-wei-shu-yu-feng-ji-jiu-zhi-wei-jiu-ta-ri-yao-ming-gui-xie-shi-xiang-guo-piao-ran-you-yu-feng-ling-yun-zhi-qi-yin-yi-qian-shi-da-zhi
title: 病中夜聞雪作時堯明有廣陵之行未歸思爲數語奉寄久之未就他日堯明歸擕詩相過飄然有御風凌雲之氣因以前詩答之
titlePinyin: bing4 zhong1 ye4 wen2 xue3 zuo4 shi2 yao2 ming2 you3 guang3 ling2 zhi1 xing2 wei4 gui1 si1 wei2 shu4 yu3 feng4 ji4 jiu3 zhi1 wei4 jiu4 ta1 ri4 yao2 ming2 gui1 xie2 shi1 xiang1 guo4 piao1 ran2 you3 yu4 feng1 ling2 yun2 zhi1 qi4 yin1 yi3 qian2 shi1 da2 zhi1
titleSlug: bing-zhong-ye-wen-xue-zuo-shi-yao-ming-you-guang-ling-zhi-xing-wei-gui-si-wei-shu-yu-feng-ji-jiu-zhi-wei-jiu-ta-ri-yao-ming-gui-xie-shi-xiang-guo-piao-ran-you-yu-feng-ling-yun-zhi-qi-yin-yi-qian-shi-da-zhi
author: 呂本中
authorPinyin: lü3 ben3 zhong1
authorSlug: lu-ben-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 公方他山行，我此一室病。
- 擁爐聽夜雪，若與風勢競。
- 蕭條中疑休，狼藉久未定。
- 平明望屋瓦，入我眼界净。
- 所恨子猷遠，無復肯乘興。
- 想當巖壑間，玉立與輝映。
- 時来有傑句，遂入風雅正。
- 寒威固深避，草木自温凊。
- 公家鶴氅翁，韻與羲皇並。
- 流風及遠孫，筆力如此勁。
- 雕繢或過眼，惟我乃弗稱。
- 新春上河堤，梅柳當歷聘。
- 過從不厭數，荒疇取微徑。

## 拼音

- gong1 fang1 ta1 shan1 xing2 ， wo3 ci3 yi2 shi4 bing4 。
- yong1 lu2 ting1 ye4 xue3 ， ruo4 yu3 feng1 shi4 jing4 。
- xiao1 tiao2 zhong1 yi2 xiu1 ， lang2 ji2 jiu3 wei4 ding4 。
- ping2 ming2 wang4 wu1 wa3 ， ru4 wo3 yan3 jie4 jing4 。
- suo3 hen4 zi3 you2 yuan3 ， wu2 fu4 ken3 cheng2 xing1 。
- xiang3 dang1 yan2 he4 jian4 ， yu4 li4 yu3 hui1 ying4 。
- shi2 lai2 you3 jie2 ju4 ， sui4 ru4 feng1 ya3 zheng4 。
- han2 wei1 gu4 shen1 bi4 ， cao3 mu4 zi4 wen1 qing4 。
- gong1 jia0 he4 chang3 weng1 ， yun4 yu3 xi1 huang2 bing4 。
- liu2 feng1 ji2 yuan3 sun1 ， bi3 li4 ru2 ci3 jin4 。
- diao1 hui4 huo4 guo4 yan3 ， wei2 wo3 nai3 fu2 cheng1 。
- xin1 chun1 shang4 he2 di1 ， mei2 liu3 dang1 li4 pin4 。
- guo4 cong2 bu2 yan4 shu4 ， huang1 chou2 qu3 wei1 jing4 。

## 注释

## 译文

## 赏析
