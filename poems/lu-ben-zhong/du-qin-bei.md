---
id: lu-ben-zhong-du-qin-bei
title: 讀秦碑
titlePinyin: du2 qin2 bei1
titleSlug: du-qin-bei
author: 呂本中
authorPinyin: lü3 ben3 zhong1
authorSlug: lu-ben-zhong
dynasty: 宋
dynastyPinyin: song4
dynastySlug: song
tags: []
---

## 正文

- 秦人跨九州，欲以傳萬世。
- 立石名山傍，往往章得意。
- 至今見遺刻，字體甚雄異。
- 壯哉蒼蘚文，未改回屈勢。
- 風雨所侵蝕，中有千丈氣。
- 嚴如虬龍蟠，深若鐵石利。
- 餘威到山鬼，謹守敢失墜。
- 漢魏能書人，亦豈可睥睨。
- 未能識藩籬，何止趁姿媚。
- 初無一日雅，但有三舍避。
- 文章又奇古，遷雄蓋苗裔。
- 觀其所稱述，肯爲尊者諱。
- 巧言未大失，末乃爲俗累。
- 嗚呼結繩前，此又誰與記。
- 君臣共無爲，垂拱天下治。
- 春秋紀日月，大易垂彖繋。
- 嬴氏厭休息，動以衡石計。
- 斯翁變古文，程邈分篆隸。
- 自此更滋蔓，日以趨簡易。
- 馳驅千百年，漫有紙筆費。
- 誰能罷煩文，盡掃諸天外。
- 此書雖見存，或以少爲貴。
- 持此槁木枝，我亦無甚愧。

## 拼音

- qin2 ren2 kua4 jiu3 zhou1 ， yu4 yi3 chuan2 wan4 shi4 。
- li4 shi2 ming2 shan1 bang4 ， wang3 wang3 zhang1 de2 yi4 。
- zhi4 jin1 jian4 yi2 ke4 ， zi4 ti3 shen4 xiong2 yi4 。
- zhuang4 zai1 cang1 xian3 wen2 ， wei4 gai3 hui2 qu1 shi4 。
- feng1 yu3 suo3 qin1 shi2 ， zhong1 you3 qian1 zhang4 qi4 。
- yan2 ru2 qiu2 long2 pan2 ， shen1 ruo4 tie3 shi2 li4 。
- yu2 wei1 dao4 shan1 gui3 ， jin3 shou3 gan3 shi1 zhui4 。
- han4 wei4 neng2 shu1 ren2 ， yi4 qi3 ke3 pi4 ni4 。
- wei4 neng2 shi2 fan1 li2 ， he2 zhi3 chen4 zi1 mei4 。
- chu1 wu2 yi2 ri4 ya3 ， dan4 you3 san1 she4 bi4 。
- wen2 zhang1 you4 qi2 gu3 ， qian1 xiong2 gai4 miao2 yi4 。
- guan1 qi2 suo3 cheng1 shu4 ， ken3 wei2 zun1 zhe3 hui4 。
- qiao3 yan2 wei4 da4 shi1 ， mo4 nai3 wei2 su2 lei4 。
- wu1 hu1 jie2 sheng2 qian2 ， ci3 you4 shui2 yu3 ji4 。
- jun1 chen2 gong4 wu2 wei2 ， chui2 gong3 tian1 xia4 zhi4 。
- chun1 qiu1 ji4 ri4 yue4 ， da4 yi4 chui2 tuan4 ji4 。
- ying2 shi4 yan4 xiu1 xi0 ， dong4 yi3 heng2 shi2 ji4 。
- si1 weng1 bian4 gu3 wen2 ， cheng2 miao3 fen1 zhuan4 li4 。
- zi4 ci3 geng4 zi1 man4 ， ri4 yi3 qu1 jian3 yi4 。
- chi2 qu1 qian1 bai3 nian2 ， man4 you3 zhi3 bi3 fei4 。
- shui2 neng2 ba4 fan2 wen2 ， jin4 sao3 zhu1 tian1 wai4 。
- ci3 shu1 sui1 jian4 cun2 ， huo4 yi3 shao3 wei2 gui4 。
- chi2 ci3 gao3 mu4 zhi1 ， wo3 yi4 wu2 shen4 kui4 。

## 注释

## 译文

## 赏析
