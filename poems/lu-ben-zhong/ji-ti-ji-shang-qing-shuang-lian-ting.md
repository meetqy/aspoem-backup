---
id: lu-ben-zhong-ji-ti-ji-shang-qing-shuang-lian-ting
title: 寄題暨尚卿雙蓮亭
titlePinyin: ji4 ti2 ji4 shang4 qing1 shuang1 lian2 ting2
titleSlug: ji-ti-ji-shang-qing-shuang-lian-ting
author: 呂本中
authorPinyin: lü3 ben3 zhong1
authorSlug: lu-ben-zhong
dynasty: 宋
dynastyPinyin: song4
dynastySlug: song
tags: []
---

## 正文

- 異畝同穎久未出，雙觡共抵復何物。
- 今君何以得此花，和氣所致無他術。
- 雙蓮共蔕中連理，相映同心出秋水。
- 秋水池塘曉自涼，雙蓮中含風露香。
- 飛燕姊妺不相妬，並騁逸艷來昭陽。
- 自然容質見高韻，不必粉黛呈新粧。
- 君家孝友聞近縣，故使奇祥眼中見。
- 一洗東南戰鬬塵，小人知之亦革面。
- 我來崎嶇山嶺間，忽聞雙蓮能解顔。
- 請君更畫作圖看，毋使惡木譏彫殘。

## 拼音

- yi4 mu3 tong2 ying3 jiu3 wei4 chu1 ， shuang1 ge2 gong4 di3 fu4 he2 wu4 。
- jin1 jun1 he2 yi3 de2 ci3 hua1 ， he2 qi4 suo3 zhi4 wu2 ta1 shu4 。
- shuang1 lian2 gong4 di4 zhong1 lian2 li3 ， xiang1 ying4 tong2 xin1 chu1 qiu1 shui3 。
- qiu1 shui3 chi2 tang2 xiao3 zi4 liang2 ， shuang1 lian2 zhong1 han2 feng1 lu4 xiang1 。
- fei1 yan4 zi3 mo4 bu4 xiang1 du4 ， bing4 cheng3 yi4 yan4 lai2 zhao1 yang2 。
- zi4 ran2 rong2 zhi4 jian4 gao1 yun4 ， bu2 bi4 fen3 dai4 cheng2 xin1 zhuang1 。
- jun1 jia1 xiao4 you3 wen2 jin4 xian4 ， gu4 shi3 qi2 xiang2 yan3 zhong1 jian4 。
- yi4 xi3 dong1 nan2 zhan4 dou4 chen2 ， xiao3 ren2 zhi1 zhi1 yi4 ge2 mian4 。
- wo3 lai2 qi2 qu1 shan1 ling3 jian4 ， hu1 wen2 shuang1 lian2 neng2 jie3 yan2 。
- qing3 jun1 geng4 hua4 zuo4 tu2 kan4 ， wu2 shi3 e4 mu4 ji1 diao1 can2 。

## 注释

## 译文

## 赏析
