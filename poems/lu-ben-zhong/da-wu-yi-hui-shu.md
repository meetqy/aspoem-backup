---
id: lu-ben-zhong-da-wu-yi-hui-shu
title: 答無逸惠書
titlePinyin: da2 wu2 yi4 hui4 shu1
titleSlug: da-wu-yi-hui-shu
author: 呂本中
authorPinyin: lü3 ben3 zhong1
authorSlug: lu-ben-zhong
dynasty: 宋
dynastyPinyin: song4
dynastySlug: song
tags: []
---

## 正文

- 三年讀書少餘味，燈火可親病爲祟。
- 謝侯好事憐我窮，時遣雙魚問憔悴。
- 交情乃似親骨肉，學行坐越諸公輩。
- 胸中萬卷書屈蟠，少日力戰登詩壇。
- 下帷卻掃謝俗子，凍吟不管兒號寒。
- 只今食粥已數月，千慮百憂煩筆端。
- 高才本是棟梁器，苦語終無儒生酸。
- 樂章短句又清絕，陶寫萬象嘲江山。
- 江南草木不得閑，問君何爲愁肺肝。
- 十年行坐想風采，千里魂夢勞追攀。
- 我無良田歸不得，忍窮氣味君應識。
- 囊貯未了歲寒計，學道空愧琳與璧。
- 交親零落半鬼錄，白日輕去真可惜。
- 終朝撥火煮蘆菔，南山之南待君喫。

## 拼音

- san1 nian2 du2 shu1 shao3 yu2 wei4 ， deng1 huo3 ke3 qin1 bing4 wei2 sui4 。
- xie4 hou2 hao3 shi4 lian2 wo3 qiong2 ， shi2 qian3 shuang1 yu2 wen4 qiao2 cui4 。
- jiao1 qing0 nai3 si4 qin1 gu3 rou4 ， xue2 xing2 zuo4 yue4 zhu1 gong1 bei4 。
- xiong1 zhong1 wan4 juan4 shu1 qu1 pan2 ， shao3 ri4 li4 zhan4 deng1 shi1 tan2 。
- xia4 wei2 que4 sao3 xie4 su2 zi3 ， dong4 yin2 bu4 guan3 er2 hao4 han2 。
- zhi1 jin1 shi2 zhou1 yi3 shu4 yue4 ， qian1 lü4 bai3 you1 fan2 bi3 duan1 。
- gao1 cai2 ben3 shi4 dong4 liang2 qi4 ， ku3 yu3 zhong1 wu2 ru2 sheng1 suan1 。
- le4 zhang1 duan3 ju4 you4 qing1 jue2 ， tao2 xie3 wan4 xiang4 chao2 jiang1 shan1 。
- jiang1 nan2 cao3 mu4 bu4 de2 xian2 ， wen4 jun1 he2 wei2 chou2 fei4 gan1 。
- shi2 nian2 xing2 zuo4 xiang3 feng1 cai3 ， qian1 li3 hun2 meng4 lao2 zhui1 pan1 。
- wo3 wu2 liang2 tian2 gui1 bu4 de2 ， ren3 qiong2 qi4 wei4 jun1 ying1 shi2 。
- nang2 zhu4 wei4 liao3 sui4 han2 ji4 ， xue2 dao4 kong1 kui4 lin2 yu3 bi4 。
- jiao1 qin1 ling2 luo4 ban4 gui3 lu4 ， bai2 ri4 qing1 qu4 zhen1 ke3 xi1 。
- zhong1 chao2 bo1 huo3 zhu3 lu2 fu2 ， nan2 shan1 zhi1 nan2 dai4 jun1 chi1 。

## 注释

## 译文

## 赏析
