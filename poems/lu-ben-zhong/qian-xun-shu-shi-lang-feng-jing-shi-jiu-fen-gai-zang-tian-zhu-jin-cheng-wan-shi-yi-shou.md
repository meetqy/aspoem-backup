---
id: lu-ben-zhong-qian-xun-shu-shi-lang-feng-jing-shi-jiu-fen-gai-zang-tian-zhu-jin-cheng-wan-shi-yi-shou
title: 錢遜叔侍郎奉京師舊墳改葬天柱謹成挽詩一首
titlePinyin: qian2 xun4 shu1 shi4 lang2 feng4 jing1 shi1 jiu4 fen2 gai3 zang4 tian1 zhu4 jin3 cheng2 wan3 shi1 yi4 shou3
titleSlug: qian-xun-shu-shi-lang-feng-jing-shi-jiu-fen-gai-zang-tian-zhu-jin-cheng-wan-shi-yi-shou
author: 呂本中
authorPinyin: lü3 ben3 zhong1
authorSlug: lu-ben-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 錢氏霸吳越，功德在斯民。
- 遜王早退居，身退道益尊。
- 至今二百年，盛事傳後昆。
- 文采震本朝，豈惟光一門。
- 後來翰林公，又以直聲聞。
- 累葉其外家，家世悉殊勲。
- 善惡久乃效，其報于此分。
- 裔孫傑立者，迎喪自中原。
- 遂令擾攘後，得安久旅魂。
- 依依天柱山，不必京洛塵。
- 死者如有知，當言吾有孫。
- 小人託末契，所恨老不文。
- 睹此一時盛，忍終無一言。
- 越水流不竭，越山旱不昏。
- 孝子亦不匱，錫類到礽雲。

## 拼音

- qian2 shi4 ba4 wu2 yue4 ， gong1 de2 zai4 si1 min2 。
- xun4 wang2 zao3 tui4 ju1 ， shen1 tui4 dao4 yi4 zun1 。
- zhi4 jin1 er4 bai3 nian2 ， sheng4 shi4 chuan2 hou4 kun1 。
- wen2 cai3 zhen4 ben3 chao2 ， qi3 wei2 guang1 yi4 men2 。
- hou4 lai2 han4 lin2 gong1 ， you4 yi3 zhi2 sheng1 wen2 。
- lei4 ye4 qi2 wai4 jia1 ， jia1 shi4 xi1 shu1 xun1 。
- shan4 e4 jiu3 nai3 xiao4 ， qi2 bao4 yu2 ci3 fen1 。
- yi4 sun1 jie2 li4 zhe3 ， ying2 sang1 zi4 zhong1 yuan2 。
- sui4 ling4 rao3 rang3 hou4 ， de2 an1 jiu3 lü3 hun2 。
- yi1 yi1 tian1 zhu4 shan1 ， bu2 bi4 jing1 luo4 chen2 。
- si3 zhe3 ru2 you3 zhi1 ， dang1 yan2 wu2 you3 sun1 。
- xiao3 ren2 tuo1 mo4 qi4 ， suo3 hen4 lao3 bu4 wen2 。
- du3 ci3 yi4 shi2 sheng4 ， ren3 zhong1 wu2 yi4 yan2 。
- yue4 shui3 liu2 bu4 jie2 ， yue4 shan1 han4 bu4 hun1 。
- xiao4 zi3 yi4 bu2 kui4 ， xi1 lei4 dao4 reng2 yun2 。

## 注释

## 译文

## 赏析
