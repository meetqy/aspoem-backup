---
id: lu-ben-zhong-mao-yan-mo-rong-xi-xuan
title: 毛彦謨容膝軒
titlePinyin: mao2 yan4 mo2 rong2 xi1 xuan1
titleSlug: mao-yan-mo-rong-xi-xuan
author: 呂本中
authorPinyin: lü3 ben3 zhong1
authorSlug: lu-ben-zhong
dynasty: 宋
dynastyPinyin: song4
dynastySlug: song
tags: []
---

## 正文

- 黄金爲樓玉爲梯，畫旗素錦生光輝。
- 不如一庵醉而歸，倒卧側立無東西。
- 君才于用無不宜，會稽竹箭梁山犀。
- 賈而不售君不疑，亦不自以爲珍奇。
- 淵明妙處君得之，萬古一首歸来辭。
- 一庵容膝君所知，不用芥子藏須彌。
- 望風懷想三歸依，眼前有睫見者誰。
- 世人紛紛不自治，何異羊質蒙臯比。
- 見豺而戰忘其皮，牆頭燕雀莫漫肥。
- 汝不仰看鴻鵠飛，伯夷去採西山薇。
- 想渠瘦亦不勝衣，不羡汝曹腰十圍。

## 拼音

- huang2 jin1 wei2 lou2 yu4 wei2 ti1 ， hua4 qi2 su4 jin3 sheng1 guang1 hui1 。
- bu4 ru2 yi4 an1 zui4 er2 gui1 ， dao3 wo4 ce4 li4 wu2 dong1 xi1 。
- jun1 cai2 yu2 yong4 wu2 bu4 yi2 ， hui4 ji1 zhu2 jian4 liang2 shan1 xi1 。
- jia3 er2 bu2 shou4 jun1 bu4 yi2 ， yi4 bu2 zi4 yi3 wei2 zhen1 qi2 。
- yuan1 ming2 miao4 chu3 jun1 de2 zhi1 ， wan4 gu3 yi4 shou3 gui1 lai2 ci2 。
- yi4 an1 rong2 xi1 jun1 suo3 zhi1 ， bu2 yong4 jie4 zi3 cang2 xu1 mi2 。
- wang4 feng1 huai2 xiang3 san1 gui1 yi1 ， yan3 qian2 you3 jie2 jian4 zhe3 shui2 。
- shi4 ren2 fen1 fen1 bu2 zi4 zhi4 ， he2 yi4 yang2 zhi4 meng2 gao1 bi3 。
- jian4 chai2 er2 zhan4 wang4 qi2 pi2 ， qiang2 tou2 yan4 que4 mo4 man4 fei2 。
- ru3 bu4 yang3 kan4 hong2 hu2 fei1 ， bo2 yi2 qu4 cai3 xi1 shan1 wei1 。
- xiang3 qu2 shou4 yi4 bu2 sheng4 yi1 ， bu2 xian4 ru3 cao2 yao1 shi2 wei2 。

## 注释

## 译文

## 赏析
