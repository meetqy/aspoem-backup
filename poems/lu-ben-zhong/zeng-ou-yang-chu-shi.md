---
id: lu-ben-zhong-zeng-ou-yang-chu-shi
title: 贈歐陽處士
titlePinyin: zeng4 ou1 yang2 chu3 shi4
titleSlug: zeng-ou-yang-chu-shi
author: 呂本中
authorPinyin: lü3 ben3 zhong1
authorSlug: lu-ben-zhong
dynasty: 宋
dynastyPinyin: song4
dynastySlug: song
tags: []
---

## 正文

- 愛君年少便知足，今君雖老更無欲。
- 閉門不出動經時，保此無窮清淨福。
- 黄衣弟子雜僧徒，共守荒郊數椽屋。
- 門前山水各有態，君但疏籬對脩竹。
- 直如季路恥有聞，清似之推不言祿。
- 坐看世事雲變化，一任兒曹手反覆。
- 上皇龍飛三十春，臨軒亦嘗思異人。
- 詔書屢下廣搜索，當時幾人能識真。
- 君時聲名動天子，高臥不起空逡巡。
- 謾收符籙養丹火，一旦四海生風塵。
- 我來見君斛嶺下，識君無營真靜者。
- 殷勤愛我莫遽行，尚肯相從結茅舍。
- 時當喪亂足淹留，豺狼恣横空山夜。
- 它年有意過匡廬，更許淵明入蓮社。

## 拼音

- ai4 jun1 nian2 shao4 bian4 zhi1 zu2 ， jin1 jun1 sui1 lao3 geng4 wu2 yu4 。
- bi4 men2 bu4 chu1 dong4 jing1 shi2 ， bao3 ci3 wu2 qiong2 qing1 jing4 fu2 。
- huang2 yi1 di4 zi3 za2 seng1 tu2 ， gong4 shou3 huang1 jiao1 shu4 chuan2 wu1 。
- men2 qian2 shan1 shui3 ge4 you3 tai4 ， jun1 dan4 shu1 li2 dui4 xiu1 zhu2 。
- zhi2 ru2 ji4 lu4 chi3 you3 wen2 ， qing1 si4 zhi1 tui1 bu4 yan2 lu4 。
- zuo4 kan4 shi4 shi4 yun2 bian4 hua4 ， yi2 ren4 er2 cao2 shou3 fan3 fu4 。
- shang4 huang2 long2 fei1 san1 shi2 chun1 ， lin2 xuan1 yi4 chang2 si1 yi4 ren2 。
- zhao4 shu1 lü3 xia4 guang3 sou1 suo3 ， dang1 shi2 ji1 ren2 neng2 shi2 zhen1 。
- jun1 shi2 sheng1 ming2 dong4 tian1 zi3 ， gao1 wo4 bu4 qi3 kong1 qun1 xun2 。
- man2 shou1 fu2 lu4 yang3 dan1 huo3 ， yi2 dan4 si4 hai3 sheng1 feng1 chen2 。
- wo3 lai2 jian4 jun1 hu2 ling3 xia4 ， shi2 jun1 wu2 ying2 zhen1 jing4 zhe3 。
- yin1 qin2 ai4 wo3 mo4 ju4 xing2 ， shang4 ken3 xiang1 cong2 jie2 mao2 she4 。
- shi2 dang1 sang1 luan4 zu2 yan1 liu2 ， chai2 lang2 zi4 heng2 kong1 shan1 ye4 。
- ta1 nian2 you3 yi4 guo4 kuang1 lu2 ， geng4 xu1 yuan1 ming2 ru4 lian2 she4 。

## 注释

## 译文

## 赏析
