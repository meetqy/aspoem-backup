---
id: lu-ben-zhong-dong-lin-gui-yun-men-gao-jiang-ru-xue-feng-yin-cheng-chang-yun-feng-song
title: 東林珪雲門杲將如雪峰因成長韻奉送
titlePinyin: dong1 lin2 gui1 yun2 men2 gao3 jiang1 ru2 xue3 feng1 yin1 cheng2 chang2 yun4 feng4 song4
titleSlug: dong-lin-gui-yun-men-gao-jiang-ru-xue-feng-yin-cheng-chang-yun-feng-song
author: 呂本中
authorPinyin: lü3 ben3 zhong1
authorSlug: lu-ben-zhong
dynasty: 宋
dynastyPinyin: song4
dynastySlug: song
tags: []
---

## 正文

- 東風被澤國，君有千里行。
- 送君不能遠，宿昔春水生。
- 胡馬污中原，旁淮多賊城。
- 即今江南岸，盜賊猶縱横。
- 頗聞閩粤靜，農民方及耕。
- 雪峰佳主人，况欲屣履迎。
- 兩公與談道，正欲平其衡。
- 但見演若頭，自然心地明。
- 云何未覽鏡，便欲其流清。
- 君行可語此，勿憂兒女驚。
- 鄙夫牙齒缺，苦遭塵事攖。
- 七年憂奔走，一飽費經營。
- 野鶴出籠飛，尚須完翅翎。
- 今者與君别，故鄉他日情。
- 新詩見萬一，庶用託同盟。

## 拼音

- dong1 feng1 bei4 ze2 guo2 ， jun1 you3 qian1 li3 xing2 。
- song4 jun1 bu4 neng2 yuan3 ， su4 xi1 chun1 shui3 sheng1 。
- hu2 ma3 wu1 zhong1 yuan2 ， pang2 huai2 duo1 zei2 cheng2 。
- ji2 jin1 jiang1 nan2 an4 ， dao4 zei2 you2 zong4 heng2 。
- po1 wen2 min3 yue4 jing4 ， nong2 min2 fang1 ji2 geng1 。
- xue3 feng1 jia1 zhu3 ren2 ， kuang4 yu4 xi3 lü3 ying2 。
- liang3 gong1 yu3 tan2 dao4 ， zheng4 yu4 ping2 qi2 heng2 。
- dan4 jian4 yan3 ruo4 tou2 ， zi4 ran2 xin1 di4 ming2 。
- yun2 he2 wei4 lan3 jing4 ， bian4 yu4 qi2 liu2 qing1 。
- jun1 xing2 ke3 yu3 ci3 ， wu4 you1 er2 nü3 jing1 。
- bi3 fu1 ya2 chi3 que1 ， ku3 zao1 chen2 shi4 ying1 。
- qi1 nian2 you1 ben1 zou3 ， yi4 bao3 fei4 jing1 ying2 。
- ye3 he4 chu1 long2 fei1 ， shang4 xu1 wan2 chi4 ling2 。
- jin1 zhe3 yu3 jun1 bie2 ， gu4 xiang1 ta1 ri4 qing2 。
- xin1 shi1 jian4 wan4 yi1 ， shu4 yong4 tuo1 tong2 meng2 。

## 注释

## 译文

## 赏析
