---
id: lu-ben-zhong-hai-ling-ye-zuo
title: 海陵夜作
titlePinyin: hai3 ling2 ye4 zuo4
titleSlug: hai-ling-ye-zuo
author: 呂本中
authorPinyin: lü3 ben3 zhong1
authorSlug: lu-ben-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 夜長夜長天復霜，海陵城中今夜長。
- 夜長夜長冬向晚，寒階無人看月滿。
- 路長家遠来信稀，水闊山深歸夢短。
- 堂上書生頭已白，朔方健兒十年客。
- 想渠當此夜長時，撫劍雖長酒杯窄。
- 明妃愛惜漢宫衣，烏孫公主終不歸。
- 戚姬去視鴻鵠舉，更爲君王作楚舞。
- 當此夜長誰送迎，此月還如今夜明。
- 夜長夜短公莫厭，寒即重裘熱須簟。
- 夜長夜短公莫憂，多憂多厭公白頭。

## 拼音

- ye4 chang2 ye4 chang2 tian1 fu4 shuang1 ， hai3 ling2 cheng2 zhong1 jin1 ye4 chang2 。
- ye4 chang2 ye4 chang2 dong1 xiang4 wan3 ， han2 jie1 wu2 ren2 kan4 yue4 man3 。
- lu4 chang2 jia1 yuan3 lai2 xin4 xi1 ， shui3 kuo4 shan1 shen1 gui1 meng4 duan3 。
- tang2 shang4 shu1 sheng1 tou2 yi3 bai2 ， shuo4 fang1 jian4 er2 shi2 nian2 ke4 。
- xiang3 qu2 dang1 ci3 ye4 chang2 shi2 ， fu3 jian4 sui1 chang2 jiu3 bei1 zhai3 。
- ming2 fei1 ai4 xi1 han4 gong1 yi1 ， wu1 sun1 gong1 zhu3 zhong1 bu4 gui1 。
- qi1 ji1 qu4 shi4 hong2 hu2 ju3 ， geng4 wei2 jun1 wang2 zuo4 chu3 wu3 。
- dang1 ci3 ye4 chang2 shui2 song4 ying2 ， ci3 yue4 huan2 ru2 jin1 ye4 ming2 。
- ye4 chang2 ye4 duan3 gong1 mo4 yan4 ， han2 ji2 zhong4 qiu2 re4 xu1 dian4 。
- ye4 chang2 ye4 duan3 gong1 mo4 you1 ， duo1 you1 duo1 yan4 gong1 bai2 tou2 。

## 注释

## 译文

## 赏析
