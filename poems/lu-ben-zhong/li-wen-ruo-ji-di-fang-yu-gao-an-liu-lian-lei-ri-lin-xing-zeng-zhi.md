---
id: lu-ben-zhong-li-wen-ruo-ji-di-fang-yu-gao-an-liu-lian-lei-ri-lin-xing-zeng-zhi
title: 李文若季敵訪余高安留連累日臨行贈之
titlePinyin: li3 wen2 ruo4 ji4 di2 fang3 yu2 gao1 an1 liu2 lian2 lei4 ri4 lin2 xing2 zeng4 zhi1
titleSlug: li-wen-ruo-ji-di-fang-yu-gao-an-liu-lian-lei-ri-lin-xing-zeng-zhi
author: 呂本中
authorPinyin: lü3 ben3 zhong1
authorSlug: lu-ben-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 十年奔走風塵中，學殖不進身愈窮。
- 夢斷江南不得往，坐嘆歲月如驚鴻。
- 君家政當匡廬路，時有僧行附書去。
- 每念君家草堂好，便欲移家就君住。
- 當時氣象已參差，今日情懷況遲暮。
- 斯文未喪欲誰託，交游十人九不樂。
- 百川東下障狂瀾，伯兄嶷然如斷山。
- 蒼蒼在上久無意，空使妙句留人間。
- 兩季只今名籍籍，北方人士所未識。
- 未歇中原胡馬塵，且喜沙頭風浪息。
- 高安相遇一長吟，盛夏苦雨成淫霖。
- 顧我無能甘畎畝，如君豈合在山林。
- 豫章老矣棟梁在，莫厭它時斤斧尋。

## 拼音

- shi2 nian2 ben1 zou3 feng1 chen2 zhong1 ， xue2 zhi2 bu2 jin4 shen1 yu4 qiong2 。
- meng4 duan4 jiang1 nan2 bu4 de2 wang3 ， zuo4 tan4 sui4 yue4 ru2 jing1 hong2 。
- jun1 jia1 zheng4 dang1 kuang1 lu2 lu4 ， shi2 you3 seng1 xing2 fu4 shu1 qu4 。
- mei3 nian4 jun1 jia1 cao3 tang2 hao3 ， bian4 yu4 yi2 jia1 jiu4 jun1 zhu4 。
- dang1 shi2 qi4 xiang4 yi3 can1 cha4 ， jin1 ri4 qing2 huai2 kuang4 chi2 mu4 。
- si1 wen2 wei4 sang1 yu4 shui2 tuo1 ， jiao1 you2 shi2 ren2 jiu3 bu2 le4 。
- bai3 chuan1 dong1 xia4 zhang4 kuang2 lan2 ， bo2 xiong1 yi2 ran2 ru2 duan4 shan1 。
- cang1 cang1 zai4 shang4 jiu3 wu2 yi4 ， kong1 shi3 miao4 ju4 liu2 ren2 jian4 。
- liang3 ji4 zhi1 jin1 ming2 ji2 ji2 ， bei3 fang1 ren2 shi4 suo3 wei4 shi2 。
- wei4 xie1 zhong1 yuan2 hu2 ma3 chen2 ， qie3 xi3 sha1 tou2 feng1 lang4 xi1 。
- gao1 an1 xiang1 yu4 yi4 chang2 yin2 ， sheng4 xia4 ku3 yu3 cheng2 yin2 lin2 。
- gu4 wo3 wu2 neng2 gan1 quan3 mu3 ， ru2 jun1 qi3 he2 zai4 shan1 lin2 。
- yu4 zhang1 lao3 yi3 dong4 liang2 zai4 ， mo4 yan4 ta1 shi2 jin1 fu3 xun2 。

## 注释

## 译文

## 赏析
