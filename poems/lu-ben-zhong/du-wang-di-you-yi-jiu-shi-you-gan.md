---
id: lu-ben-zhong-du-wang-di-you-yi-jiu-shi-you-gan
title: 讀亡弟由義舊詩有感
titlePinyin: du2 wang2 di4 you2 yi4 jiu4 shi1 you3 gan3
titleSlug: du-wang-di-you-yi-jiu-shi-you-gan
author: 呂本中
authorPinyin: lü3 ben3 zhong1
authorSlug: lu-ben-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 平昔烏衣游，盛事寄青史。
- 後生見頭角，唯子與夫子。
- 奈何阻中涂，去我適蒿里。
- 三年莫春日，西郊漫桃李。
- 才難聖所嘆，反是俗眼瞇。
- 坐看玉壺冰，終污青蠅矢。
- 銜憤已成疾，傷讒空忍死。
- 雪涕別時言，歷歷猶在耳。
- 嗚呼骨肉親，遺恨有如此。
- 吾生復亡聊，念爾中夜起。
- 讀君離別篇，沈吟淚如水。

## 拼音

- ping2 xi1 wu1 yi1 you2 ， sheng4 shi4 ji4 qing1 shi3 。
- hou4 sheng1 jian4 tou2 jiao3 ， wei2 zi3 yu3 fu1 zi3 。
- nai4 he2 zu3 zhong1 tu2 ， qu4 wo3 shi4 hao1 li3 。
- san1 nian2 mo4 chun1 ri4 ， xi1 jiao1 man4 tao2 li3 。
- cai2 nan2 sheng4 suo3 tan4 ， fan3 shi4 su2 yan3 mi1 。
- zuo4 kan4 yu4 hu2 bing1 ， zhong1 wu1 qing1 ying2 shi3 。
- xian2 fen4 yi3 cheng2 ji2 ， shang1 chan2 kong1 ren3 si3 。
- xue3 ti4 bie2 shi2 yan2 ， li4 li4 you2 zai4 er3 。
- wu1 hu1 gu3 rou4 qin1 ， yi2 hen4 you3 ru2 ci3 。
- wu2 sheng1 fu4 wang2 liao2 ， nian4 er3 zhong1 ye4 qi3 。
- du2 jun1 li2 bie2 pian1 ， shen3 yin2 lei4 ru2 shui3 。

## 注释

## 译文

## 赏析
