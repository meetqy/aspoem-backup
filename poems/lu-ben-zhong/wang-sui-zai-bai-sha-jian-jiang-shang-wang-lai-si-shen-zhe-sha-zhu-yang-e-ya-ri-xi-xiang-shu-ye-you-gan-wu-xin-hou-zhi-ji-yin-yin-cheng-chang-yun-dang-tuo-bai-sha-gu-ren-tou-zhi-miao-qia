---
id: lu-ben-zhong-wang-sui-zai-bai-sha-jian-jiang-shang-wang-lai-si-shen-zhe-sha-zhu-yang-e-ya-ri-xi-xiang-shu-ye-you-gan-wu-xin-hou-zhi-ji-yin-yin-cheng-chang-yun-dang-tuo-bai-sha-gu-ren-tou-zhi-miao-qian-shu-ji-shen-shao-zhi-zi-jie-hu
title: 往歲在白沙見江上往来祀神者殺猪羊鵝鴨日夕相屬也有感於心後至濟陰因成長韻當托白沙故人投之廟前庶幾神少知自戒乎
titlePinyin: wang3 sui4 zai4 bai2 sha1 jian4 jiang1 shang4 wang3 lai2 si4 shen2 zhe3 sha1 zhu1 yang2 e2 ya1 ri4 xi1 xiang1 shu3 ye3 you3 gan3 wu1 xin1 hou4 zhi4 ji4 yin1 yin1 cheng2 chang2 yun4 dang1 tuo1 bai2 sha1 gu4 ren2 tou2 zhi1 miao4 qian2 shu4 ji1 shen2 shao3 zhi1 zi4 jie4 hu1
titleSlug: wang-sui-zai-bai-sha-jian-jiang-shang-wang-lai-si-shen-zhe-sha-zhu-yang-e-ya-ri-xi-xiang-shu-ye-you-gan-wu-xin-hou-zhi-ji-yin-yin-cheng-chang-yun-dang-tuo-bai-sha-gu-ren-tou-zhi-miao-qian-shu-ji-shen-shao-zhi-zi-jie-hu
author: 呂本中
authorPinyin: lü3 ben3 zhong1
authorSlug: lu-ben-zhong
dynasty: 宋
dynastyPinyin: song4
dynastySlug: song
tags: []
---

## 正文

- 今日殺一羊，明日殺一豬。
- 問神何所樂，而必爲此歟。
- 羊死噤無聲，豬死足號呼。
- 傷哉鴨與鵝，閉目頸已朱。
- 問神此何負，神亦何所取。
- 吾知斯民愚，非是神所許。
- 江船一帆風，江田一犁雨。
- 民或謝神勞，尚使相告語。
- 但采澗溪毛，足以薦筐筥。
- 何須汚刀几，而後羞鼎爼。
- 于物固無怨，于神亦無苦。
- 更令嗚嗚歌，時送坎坎鼓。

## 拼音

- jin1 ri4 sha1 yi4 yang2 ， ming2 ri4 sha1 yi4 zhu1 。
- wen4 shen2 he2 suo3 le4 ， er2 bi4 wei2 ci3 yu2 。
- yang2 si3 jin4 wu2 sheng1 ， zhu1 si3 zu2 hao4 hu1 。
- shang1 zai1 ya1 yu3 e2 ， bi4 mu4 jing3 yi3 zhu1 。
- wen4 shen2 ci3 he2 fu4 ， shen2 yi4 he2 suo3 qu3 。
- wu2 zhi1 si1 min2 yu2 ， fei1 shi4 shen2 suo3 xu1 。
- jiang1 chuan2 yi4 fan1 feng1 ， jiang1 tian2 yi4 li2 yu3 。
- min2 huo4 xie4 shen2 lao2 ， shang4 shi3 xiang1 gao4 yu3 。
- dan4 cai3 jian4 xi1 mao2 ， zu2 yi3 jian4 kuang1 ju3 。
- he2 xu1 wu1 dao1 ji3 ， er2 hou4 xiu1 ding3 zu3 。
- yu2 wu4 gu4 wu2 yuan4 ， yu2 shen2 yi4 wu2 ku3 。
- geng4 ling4 wu1 wu1 ge1 ， shi2 song4 kan3 kan3 gu3 。

## 注释

## 译文

## 赏析
