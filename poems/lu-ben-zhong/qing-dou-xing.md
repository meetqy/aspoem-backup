---
id: lu-ben-zhong-qing-dou-xing
title: 清都行
titlePinyin: qing1 dou1 xing2
titleSlug: qing-dou-xing
author: 呂本中
authorPinyin: lü3 ben3 zhong1
authorSlug: lu-ben-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我昔謁帝白玉墀，獨駕翠虬驂赤螭。
- 御風而行過日圍，遂登清都游太微。
- 廣殿上建明月旗，綴以列宿懸雙蜺。
- 帝顧而歎憐其癡，寸田不治來何遲。
- 我拜稽首心自疑，世俗逼隘臣所知。
- 黜慢之故還無期，後有美人雲霧衣。
- 玉坐交映生光輝，不必翠被緣珠璣。
- 祕文玉簡手自持，見我而笑揚蛾眉。
- 問我此去来何時，握手贈吾藍田芝。
- 汝生甚良學則宜，無自輕厭令神馳。
- 一来人間今幾時，恍如夢覺不可追。
- 骨肉腥穢顔忸怩，北風吹寒霜露微。
- 想視倒景凌空飛，却從帝居尋玉妃，爲汝更賦無言詩。

## 拼音

- wo3 xi1 ye4 di4 bai2 yu4 chi2 ， du2 jia4 cui4 qiu2 can1 chi4 chi1 。
- yu4 feng1 er2 xing2 guo4 ri4 wei2 ， sui4 deng1 qing1 dou1 you2 tai4 wei1 。
- guang3 dian4 shang4 jian4 ming2 yue4 qi2 ， zhui4 yi3 lie4 su4 xuan2 shuang1 ni2 。
- di4 gu4 er2 tan4 lian2 qi2 chi1 ， cun4 tian2 bu2 zhi4 lai2 he2 chi2 。
- wo3 bai4 qi3 shou3 xin1 zi4 yi2 ， shi4 su2 bi1 ai4 chen2 suo3 zhi1 。
- chu4 man4 zhi1 gu4 huan2 wu2 qi1 ， hou4 you3 mei3 ren2 yun2 wu4 yi1 。
- yu4 zuo4 jiao1 ying4 sheng1 guang1 hui1 ， bu2 bi4 cui4 bei4 yuan2 zhu1 ji1 。
- bi4 wen2 yu4 jian3 shou3 zi4 chi2 ， jian4 wo3 er2 xiao4 yang2 e2 mei2 。
- wen4 wo3 ci3 qu4 lai2 he2 shi2 ， wo4 shou3 zeng4 wu2 lan2 tian2 zhi1 。
- ru3 sheng1 shen4 liang2 xue2 ze2 yi2 ， wu2 zi4 qing1 yan4 ling4 shen2 chi2 。
- yi4 lai2 ren2 jian4 jin1 ji1 shi2 ， huang3 ru2 meng4 jue2 bu4 ke3 zhui1 。
- gu3 rou4 xing1 hui4 yan2 niu3 ni2 ， bei3 feng1 chui1 han2 shuang1 lu4 wei1 。
- xiang3 shi4 dao3 jing3 ling2 kong1 fei1 ， que4 cong2 di4 ju1 xun2 yu4 fei1 ， wei2 ru3 geng4 fu4 wu2 yan2 shi1 。

## 注释

## 译文

## 赏析
