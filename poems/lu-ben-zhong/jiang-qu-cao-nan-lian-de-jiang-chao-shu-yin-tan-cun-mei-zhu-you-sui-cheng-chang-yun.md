---
id: lu-ben-zhong-jiang-qu-cao-nan-lian-de-jiang-chao-shu-yin-tan-cun-mei-zhu-you-sui-cheng-chang-yun
title: 將去曹南連得江晁書因歎存沒諸友遂成長韻
titlePinyin: jiang1 qu4 cao2 nan2 lian2 de2 jiang1 chao2 shu1 yin1 tan4 cun2 mei2 zhu1 you3 sui4 cheng2 chang2 yun4
titleSlug: jiang-qu-cao-nan-lian-de-jiang-chao-shu-yin-tan-cun-mei-zhu-you-sui-cheng-chang-yun
author: 呂本中
authorPinyin: lü3 ben3 zhong1
authorSlug: lu-ben-zhong
dynasty: 宋
dynastyPinyin: song4
dynastySlug: song
tags: []
---

## 正文

- 西風脱殘暑，我病不自聊。
- 吏舍少還往，亦復長蓬蒿。
- 欣然脱帽去，念此非一朝。
- 陽翟未遽往，寧陵虚見招。
- 初無食息地，未免柴水勞。
- 故人數遺書，尚有江與晁。
- 窮途感節義，俗耳受風騷。
- 向來相知人，昔盛今寂寥。
- 落日送汪謝，荒小留老饒。
- 關侯最傑立，亦以膏自燒。
- 後生有向子，更盡兒女嬌。
- 出門天奪之，不令上雲霄。
- 坐看朋友淚，未減春秋褒。
- 怪我但羸疾，悮蒙風雨搖。
- 日月費奔走，文章勤琢雕。
- 會須領妻子，更欲投吾曹。
- 耆舊喚歸隱，諸公憐久要。
- 出同赴鷄黍，歸但守簞瓢。
- 相將訪雲山，所至雜漁樵。
- 還當古渡口，卧聽西江潮。

## 拼音

- xi1 feng1 tuo1 can2 shu3 ， wo3 bing4 bu2 zi4 liao2 。
- li4 she4 shao3 huan2 wang3 ， yi4 fu4 chang2 peng2 hao1 。
- xin1 ran2 tuo1 mao4 qu4 ， nian4 ci3 fei1 yi4 zhao1 。
- yang2 zhai2 wei4 ju4 wang3 ， ning2 ling2 xu1 jian4 zhao1 。
- chu1 wu2 shi2 xi1 di4 ， wei4 mian3 chai2 shui3 lao2 。
- gu4 ren2 shu4 yi2 shu1 ， shang4 you3 jiang1 yu3 chao2 。
- qiong2 tu2 gan3 jie2 yi4 ， su2 er3 shou4 feng1 sao1 。
- xiang4 lai2 xiang1 zhi1 ren2 ， xi1 sheng4 jin1 ji4 liao2 。
- luo4 ri4 song4 wang1 xie4 ， huang1 xiao3 liu2 lao3 rao2 。
- guan1 hou2 zui4 jie2 li4 ， yi4 yi3 gao1 zi4 shao1 。
- hou4 sheng1 you3 xiang4 zi3 ， geng4 jin4 er2 nü3 jiao1 。
- chu1 men2 tian1 duo2 zhi1 ， bu2 ling4 shang4 yun2 xiao1 。
- zuo4 kan4 peng2 you0 lei4 ， wei4 jian3 chun1 qiu1 bao1 。
- guai4 wo3 dan4 lei2 ji2 ， wu4 meng2 feng1 yu3 yao2 。
- ri4 yue4 fei4 ben1 zou3 ， wen2 zhang1 qin2 zhuo2 diao1 。
- hui4 xu1 ling3 qi1 zi0 ， geng4 yu4 tou2 wu2 cao2 。
- qi2 jiu4 huan4 gui1 yin3 ， zhu1 gong1 lian2 jiu3 yao4 。
- chu1 tong2 fu4 ji1 shu3 ， gui1 dan4 shou3 dan1 piao2 。
- xiang1 jiang1 fang3 yun2 shan1 ， suo3 zhi4 za2 yu2 qiao2 。
- huan2 dang1 gu3 du4 kou3 ， wo4 ting1 xi1 jiang1 chao2 。

## 注释

## 译文

## 赏析
