---
id: lu-ben-zhong-zeng-zheng-shi-lang
title: 贈鄭侍郎
titlePinyin: zeng4 zheng4 shi4 lang2
titleSlug: zeng-zheng-shi-lang
author: 呂本中
authorPinyin: lü3 ben3 zhong1
authorSlug: lu-ben-zhong
dynasty: 宋
dynastyPinyin: song4
dynastySlug: song
tags: []
---

## 正文

- 鄭公一勺酒，時與故人傾。
- 况兹冲和天，草木日向榮。
- 山茶逞獨艶，著意呈軒楹。
- 坐中四五客，還來尋此盟。
- 主人久未厭，頻得倒屣迎。
- 燒燭夜照花，知公有餘情。
- 清歌洗俗耳，軟語令心醒。
- 豈伊鶴頂丹，獨自能傾城。
- 要令同二妙，相伴作三英。
- 紛紛桃李花，開謝略不停。
- 誰知此深院，别有高世名。
- 我老百事廢，對此眼暫明。
- 還家不能寐，起坐數殘更。
- 明朝有新句，更欲煩公聽。

## 拼音

- zheng4 gong1 yi4 shao2 jiu3 ， shi2 yu3 gu4 ren2 qing1 。
- kuang4 zi1 chong1 he2 tian1 ， cao3 mu4 ri4 xiang4 rong2 。
- shan1 cha2 cheng3 du2 yan4 ， zhu4 yi4 cheng2 xuan1 ying2 。
- zuo4 zhong1 si4 wu3 ke4 ， huan2 lai2 xun2 ci3 meng2 。
- zhu3 ren2 jiu3 wei4 yan4 ， bin1 de2 dao3 xi3 ying2 。
- shao1 zhu2 ye4 zhao4 hua1 ， zhi1 gong1 you3 yu2 qing2 。
- qing1 ge1 xi3 su2 er3 ， ruan3 yu3 ling4 xin1 xing3 。
- qi3 yi1 he4 ding3 dan1 ， du2 zi4 neng2 qing1 cheng2 。
- yao4 ling4 tong2 er4 miao4 ， xiang1 ban4 zuo4 san1 ying1 。
- fen1 fen1 tao2 li3 hua1 ， kai1 xie4 lüe4 bu4 ting2 。
- shui2 zhi1 ci3 shen1 yuan4 ， bie2 you3 gao1 shi4 ming2 。
- wo3 lao3 bai3 shi4 fei4 ， dui4 ci3 yan3 zan4 ming2 。
- huan2 jia1 bu4 neng2 mei4 ， qi3 zuo4 shu4 can2 geng4 。
- ming2 chao2 you3 xin1 ju4 ， geng4 yu4 fan2 gong1 ting1 。

## 注释

## 译文

## 赏析
