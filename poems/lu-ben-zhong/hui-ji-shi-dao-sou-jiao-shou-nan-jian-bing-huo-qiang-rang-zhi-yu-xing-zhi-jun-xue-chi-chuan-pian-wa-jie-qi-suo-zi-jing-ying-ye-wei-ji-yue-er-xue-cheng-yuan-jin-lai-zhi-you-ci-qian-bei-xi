---
id: lu-ben-zhong-hui-ji-shi-dao-sou-jiao-shou-nan-jian-bing-huo-qiang-rang-zhi-yu-xing-zhi-jun-xue-chi-chuan-pian-wa-jie-qi-suo-zi-jing-ying-ye-wei-ji-yue-er-xue-cheng-yuan-jin-lai-zhi-you-ci-qian-bei-xian-zhe-yi-feng-li-duo-shi-shi-you-qi-jian-zhe-wang-zhi-er-xin-hua-you-shi-er-ru-yao-shun-zhi-dao-bu-nan-ye-gu-zhi-jiao-zhe-gai-duo-shu-yi-wu-di-xian-san-wang-you-qi-yan-xian-xian-yu-qi-yan-ye-dao-sou-zhi-zhi-yi-lu-ben-zhong-wei-zuo-shi-xu-ben-mo-yun
title: 會稽石道叟教授南劍兵火搶攘之餘興治郡學尺椽片瓦皆其所自經營也未朞月而學成遠近賴之又祠前輩賢者以風勵多士使游其間者望之而心化由是而入堯舜之道不難也古之教者蓋多術矣五帝憲三王有乞言憲賢于乞言也道叟知之矣呂本中爲作詩叙本末云
titlePinyin: hui4 ji1 shi2 dao4 sou3 jiao4 shou4 nan2 jian4 bing1 huo3 qiang1 rang3 zhi1 yu2 xing1 zhi4 jun4 xue2 chi3 chuan2 pian4 wa3 jie1 qi2 suo3 zi4 jing1 ying2 ye3 wei4 ji1 yue4 er2 xue2 cheng2 yuan3 jin4 lai4 zhi1 you4 ci2 qian2 bei4 xian2 zhe3 yi3 feng1 li4 duo1 shi4 shi3 you2 qi2 jian4 zhe3 wang4 zhi1 er2 xin1 hua4 you2 shi4 er2 ru4 yao2 shun4 zhi1 dao4 bu4 nan2 ye3 gu3 zhi1 jiao4 zhe3 gai4 duo1 shu4 yi3 wu3 di4 xian4 san1 wang2 you3 qi3 yan2 xian4 xian2 yu2 qi3 yan2 ye3 dao4 sou3 zhi1 zhi1 yi3 lü3 ben3 zhong1 wei2 zuo4 shi1 xu4 ben3 mo4 yun2
titleSlug: hui-ji-shi-dao-sou-jiao-shou-nan-jian-bing-huo-qiang-rang-zhi-yu-xing-zhi-jun-xue-chi-chuan-pian-wa-jie-qi-suo-zi-jing-ying-ye-wei-ji-yue-er-xue-cheng-yuan-jin-lai-zhi-you-ci-qian-bei-xian-zhe-yi-feng-li-duo-shi-shi-you-qi-jian-zhe-wang-zhi-er-xin-hua-you-shi-er-ru-yao-shun-zhi-dao-bu-nan-ye-gu-zhi-jiao-zhe-gai-duo-shu-yi-wu-di-xian-san-wang-you-qi-yan-xian-xian-yu-qi-yan-ye-dao-sou-zhi-zhi-yi-lu-ben-zhong-wei-zuo-shi-xu-ben-mo-yun
author: 呂本中
authorPinyin: lü3 ben3 zhong1
authorSlug: lu-ben-zhong
dynasty: 宋
dynastyPinyin: song4
dynastySlug: song
tags: []
---

## 正文

- 聖遠道則微，世久學欲絕。
- 區區續微言，未易勝邪說。
- 石侯東南秀，睹此心欲折。
- 分教南劍州，意在補亡缺。
- 欻令兵火後，復見俎豆設。
- 廟貌甚尊嚴，上下有區别。
- 先生黙無語，風化動閩粤。
- 斯文自明白，如仰見日月。
- 坐令穿鑿悞，不待湯沃雪。
- 不知旁祠誰，今代古豪傑。
- 孰能與之齊，共此歲寒節。
- 入門日在望，未返意已竭。
- 由來正心術，不在費頰舌。
- 乃知薰陶功，自與聞見别。
- 曾魯顔不愚，亦豈有優劣。
- 此理倘可求，萬古同一轍。

## 拼音

- sheng4 yuan3 dao4 ze2 wei1 ， shi4 jiu3 xue2 yu4 jue2 。
- qu1 qu1 xu4 wei1 yan2 ， wei4 yi4 sheng4 xie2 shuo1 。
- shi2 hou2 dong1 nan2 xiu4 ， du3 ci3 xin1 yu4 zhe2 。
- fen1 jiao4 nan2 jian4 zhou1 ， yi4 zai4 bu3 wang2 que1 。
- chua1 ling4 bing1 huo3 hou4 ， fu4 jian4 zu3 dou4 she4 。
- miao4 mao4 shen4 zun1 yan2 ， shang4 xia4 you3 qu1 bie2 。
- xian1 sheng0 mo4 wu2 yu3 ， feng1 hua4 dong4 min3 yue4 。
- si1 wen2 zi4 ming2 bai0 ， ru2 yang3 jian4 ri4 yue4 。
- zuo4 ling4 chuan1 zao2 wu4 ， bu2 dai4 tang1 wo4 xue3 。
- bu4 zhi1 pang2 ci2 shui2 ， jin1 dai4 gu3 hao2 jie2 。
- shu2 neng2 yu3 zhi1 qi2 ， gong4 ci3 sui4 han2 jie2 。
- ru4 men2 ri4 zai4 wang4 ， wei4 fan3 yi4 yi3 jie2 。
- you2 lai2 zheng4 xin1 shu4 ， bu2 zai4 fei4 jia2 she2 。
- nai3 zhi1 xun1 tao2 gong1 ， zi4 yu3 wen2 jian4 bie2 。
- ceng2 lu3 yan2 bu4 yu2 ， yi4 qi3 you3 you1 lie4 。
- ci3 li3 tang3 ke3 qiu2 ， wan4 gu3 tong2 yi4 zhe2 。

## 注释

## 译文

## 赏析
