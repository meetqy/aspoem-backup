---
id: lu-ben-zhong-wu-yue-wu-ri-bo-zhou-bei-shen-yu-guan-sheng-gong-tang-chong-zhi-li-yuan-fu-zuo-bie-yi-shu-wang-ran-duan-wu-ri-xing-ci-hong-ze-ba-jiu-bei-wang-yi-ru-yi-shi-shi-yi-yin-nian-qu-dai-fu-zhi-si-zheng-shi-ci-ri-kai-ran-you-gan-wu-xin-zhe-cheng-chang-yun-feng-ji-li-min-shi-weng-shi-shi-lai-ke-qiu-he-ye
title: 五月五日泊舟北神與關聖功唐充之李元輔作别意殊惘然端午日行次洪澤把酒北望已如異世事矣因念屈大夫之死正是此日慨然有感於心輒成長韻奉寄李民師翁士時來可求和也
titlePinyin: wu3 yue4 wu3 ri4 bo2 zhou1 bei3 shen2 yu3 guan1 sheng4 gong1 tang2 chong1 zhi1 li3 yuan2 fu3 zuo4 bie2 yi4 shu1 wang3 ran2 duan1 wu3 ri4 xing2 ci4 hong2 ze2 ba3 jiu3 bei3 wang4 yi3 ru2 yi4 shi4 shi4 yi3 yin1 nian4 qu1 dai4 fu0 zhi1 si3 zheng4 shi4 ci3 ri4 kai3 ran2 you3 gan3 wu1 xin1 zhe2 cheng2 chang2 yun4 feng4 ji4 li3 min2 shi1 weng1 shi4 shi2 lai2 ke3 qiu2 he2 ye3
titleSlug: wu-yue-wu-ri-bo-zhou-bei-shen-yu-guan-sheng-gong-tang-chong-zhi-li-yuan-fu-zuo-bie-yi-shu-wang-ran-duan-wu-ri-xing-ci-hong-ze-ba-jiu-bei-wang-yi-ru-yi-shi-shi-yi-yin-nian-qu-dai-fu-zhi-si-zheng-shi-ci-ri-kai-ran-you-gan-wu-xin-zhe-cheng-chang-yun-feng-ji-li-min-shi-weng-shi-shi-lai-ke-qiu-he-ye
author: 呂本中
authorPinyin: lü3 ben3 zhong1
authorSlug: lu-ben-zhong
dynasty: 宋
dynastyPinyin: song4
dynastySlug: song
tags: []
---

## 正文

- 麥上蝴蝶飛，水邉鸂鶒卧。
- 却望山陽城，已若一夢過。
- 今晨又端午，把酒意亦惰。
- 風回浪蹙船，閘淺沙著柂。
- 故人阻情話，客子且清坐。
- 更念屈大夫，是日遇奇禍。
- 空餘後世名，第子只增些。
- 寶璐與明月，皎皎不受涴。
- 固知汨羅沈，可到首陽餓。
- 還書二三老，此語君可和。

## 拼音

- mai4 shang4 hu2 die2 fei1 ， shui3 bian1 xi1 chi4 wo4 。
- que4 wang4 shan1 yang2 cheng2 ， yi3 ruo4 yi2 meng4 guo4 。
- jin1 chen2 you4 duan1 wu3 ， ba3 jiu3 yi4 yi4 duo4 。
- feng1 hui2 lang4 cu4 chuan2 ， zha2 qian3 sha1 zhu4 yi2 。
- gu4 ren2 zu3 qing2 hua4 ， ke4 zi3 qie3 qing1 zuo4 。
- geng4 nian4 qu1 dai4 fu0 ， shi4 ri4 yu4 qi2 huo4 。
- kong1 yu2 hou4 shi4 ming2 ， di4 zi3 zhi1 zeng1 xie1 。
- bao3 lu4 yu3 ming2 yue4 ， jiao3 jiao3 bu2 shou4 wo4 。
- gu4 zhi1 mi4 luo2 shen3 ， ke3 dao4 shou3 yang2 e4 。
- huan2 shu1 er4 san1 lao3 ， ci3 yu3 jun1 ke3 he2 。

## 注释

## 译文

## 赏析
