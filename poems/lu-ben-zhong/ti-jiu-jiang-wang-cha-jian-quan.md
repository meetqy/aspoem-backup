---
id: lu-ben-zhong-ti-jiu-jiang-wang-cha-jian-quan
title: 題九江王插劍泉
titlePinyin: ti2 jiu3 jiang1 wang2 cha1 jian4 quan2
titleSlug: ti-jiu-jiang-wang-cha-jian-quan
author: 呂本中
authorPinyin: lü3 ben3 zhong1
authorSlug: lu-ben-zhong
dynasty: 宋
dynastyPinyin: song4
dynastySlug: song
tags: []
---

## 正文

- 嬴氏方失鹿，群豪競奔馳。
- 較力爭勝負，未辨雄與雌。
- 項羽奮其中，氣壓諸侯師。
- 破關與救趙，九江實先之。
- 指揮半率土，自謂可立治。
- 孰知大蛇斷，天命潛已移。
- 隋何說淮南，禍福非面欺。
- 間行共歸漢，遂合垓下圍。
- 海岳既在主，智勇安所施。
- 不自晦圭角，寧能免嫌疑。
- 殺身膏草莽，爲復歸怨誰。
- 插劍郴岸口，泉溢何神奇。
- 載籍加隱括，曷嘗親到斯。
- 惜哉功名悮，徒令後世嗤。

## 拼音

- ying2 shi4 fang1 shi1 lu4 ， qun2 hao2 jing4 ben1 chi2 。
- jiao4 li4 zheng1 sheng4 fu4 ， wei4 bian4 xiong2 yu3 ci2 。
- xiang4 yu3 fen4 qi2 zhong1 ， qi4 ya1 zhu1 hou2 shi1 。
- po4 guan1 yu3 jiu4 zhao4 ， jiu3 jiang1 shi2 xian1 zhi1 。
- zhi3 hui1 ban4 lü4 tu3 ， zi4 wei4 ke3 li4 zhi4 。
- shu2 zhi1 da4 she2 duan4 ， tian1 ming4 qian2 yi3 yi2 。
- sui2 he2 shuo1 huai2 nan2 ， huo4 fu2 fei1 mian4 qi1 。
- jian4 xing2 gong4 gui1 han4 ， sui4 he2 gai1 xia4 wei2 。
- hai3 yue4 ji4 zai4 zhu3 ， zhi4 yong3 an1 suo3 shi1 。
- bu2 zi4 hui4 gui1 jiao3 ， ning2 neng2 mian3 xian2 yi2 。
- sha1 shen1 gao1 cao3 mang3 ， wei2 fu4 gui1 yuan4 shui2 。
- cha1 jian4 chen1 an4 kou3 ， quan2 yi4 he2 shen2 qi2 。
- zai4 ji2 jia1 yin3 kuo4 ， he2 chang2 qin1 dao4 si1 。
- xi1 zai1 gong1 ming2 wu4 ， tu2 ling4 hou4 shi4 chi1 。

## 注释

## 译文

## 赏析
