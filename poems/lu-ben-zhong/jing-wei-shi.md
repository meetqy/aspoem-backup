---
id: lu-ben-zhong-jing-wei-shi
title: 精衛詩
titlePinyin: jing1 wei4 shi1
titleSlug: jing-wei-shi
author: 呂本中
authorPinyin: lü3 ben3 zhong1
authorSlug: lu-ben-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 西山有鳥，其狀如烏。
- 名曰精衛，其名自呼。
- 精衛堙海，不堙不止。
- 問誰之報，云帝之子。
- 帝子女娃，往游不還。
- 精衛求之，不敢有安。
- 海流不改，汝堙不遷。
- 嗟哉精衛，志則可憐。
- 我昔讀書，惟聖之求。
- 竭力從之，以春及秋。
- 老人宴居，審吾之學。
- 惟時友朋，日就雕琢。
- 聖言甚微，吾意則近。
- 近以識微，退或有進。
- 三年于曹，惟罪之恐。
- 人雖甚厭，子亦不勇。
- 舒舒其雲，沄沄其水。
- 子不與歸，而曰有以。
- 豕羊在牢，芻秣之戀。
- 烹庖及之，抑又誰怨。
- 予學日遠，子道日疏。
- 有愧精衛，其誰與居。
- 精衛之飛，不必戾天。
- 子之不如，寧有智焉。
- 惟作與否，愚智之擇。
- 小人作詩，惟一勸百。

## 拼音

- xi1 shan1 you3 niao3 ， qi2 zhuang4 ru2 wu1 。
- ming2 yue1 jing1 wei4 ， qi2 ming2 zi4 hu1 。
- jing1 wei4 yin1 hai3 ， bu4 yin1 bu4 zhi3 。
- wen4 shui2 zhi1 bao4 ， yun2 di4 zhi1 zi3 。
- di4 zi3 nü3 wa2 ， wang3 you2 bu4 huan2 。
- jing1 wei4 qiu2 zhi1 ， bu4 gan3 you3 an1 。
- hai3 liu2 bu4 gai3 ， ru3 yin1 bu4 qian1 。
- jie1 zai1 jing1 wei4 ， zhi4 ze2 ke3 lian2 。
- wo3 xi1 du2 shu1 ， wei2 sheng4 zhi1 qiu2 。
- jie2 li4 cong2 zhi1 ， yi3 chun1 ji2 qiu1 。
- lao3 ren2 yan4 ju1 ， shen3 wu2 zhi1 xue2 。
- wei2 shi2 you3 peng2 ， ri4 jiu4 diao1 zhuo2 。
- sheng4 yan2 shen4 wei1 ， wu2 yi4 ze2 jin4 。
- jin4 yi3 shi2 wei1 ， tui4 huo4 you3 jin4 。
- san1 nian2 yu2 cao2 ， wei2 zui4 zhi1 kong3 。
- ren2 sui1 shen4 yan4 ， zi3 yi4 bu4 yong3 。
- shu1 shu1 qi2 yun2 ， yun2 yun2 qi2 shui3 。
- zi3 bu4 yu3 gui1 ， er2 yue1 you3 yi3 。
- shi3 yang2 zai4 lao2 ， chu2 mo4 zhi1 lian4 。
- peng1 pao2 ji2 zhi1 ， yi4 you4 shui2 yuan4 。
- yu3 xue2 ri4 yuan3 ， zi3 dao4 ri4 shu1 。
- you3 kui4 jing1 wei4 ， qi2 shui2 yu3 ju1 。
- jing1 wei4 zhi1 fei1 ， bu2 bi4 li4 tian1 。
- zi3 zhi1 bu4 ru2 ， ning2 you3 zhi4 yan1 。
- wei2 zuo4 yu3 fou3 ， yu2 zhi4 zhi1 ze2 。
- xiao3 ren2 zuo4 shi1 ， wei2 yi1 quan4 bai3 。

## 注释

## 译文

## 赏析
