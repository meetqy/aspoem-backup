---
id: lu-ben-zhong-bing-fu
title: 病夫
titlePinyin: bing4 fu1
titleSlug: bing-fu
author: 呂本中
authorPinyin: lü3 ben3 zhong1
authorSlug: lu-ben-zhong
dynasty: 宋
dynastyPinyin: song4
dynastySlug: song
tags: []
---

## 正文

- 病夫坐穏懶出門，底事逢春作癯瘦。
- 故人相尋不憚遠，欲以一盃爲我壽。
- 鋪張古昔引大義，勸使忍窮如忍詬。
- 感君意氣但如昨，顧我情懷已非舊。
- 平生甘作蟻旋磨，萬事只如船放溜。
- 十年參差故鄉夢，一心守待靈芝秀。
- 辱身竊比柳下惠，疾惡幸逢朱伯厚。
- 他時城市望雲山，歲晚何由數相就。

## 拼音

- bing4 fu1 zuo4 wen3 lan3 chu1 men2 ， di3 shi4 feng2 chun1 zuo4 qu2 shou4 。
- gu4 ren2 xiang1 xun2 bu2 dan4 yuan3 ， yu4 yi3 yi4 bei1 wei2 wo3 shou4 。
- pu1 zhang1 gu3 xi1 yin3 da4 yi4 ， quan4 shi3 ren3 qiong2 ru2 ren3 gou4 。
- gan3 jun1 yi4 qi4 dan4 ru2 zuo2 ， gu4 wo3 qing2 huai2 yi3 fei1 jiu4 。
- ping2 sheng1 gan1 zuo4 yi3 xuan2 mo2 ， wan4 shi4 zhi1 ru2 chuan2 fang4 liu1 。
- shi2 nian2 can1 cha4 gu4 xiang1 meng4 ， yi4 xin1 shou3 dai4 ling2 zhi1 xiu4 。
- ru3 shen1 qie4 bi3 liu3 xia4 hui4 ， ji2 e4 xing4 feng2 zhu1 bo2 hou4 。
- ta1 shi2 cheng2 shi4 wang4 yun2 shan1 ， sui4 wan3 he2 you2 shu4 xiang1 jiu4 。

## 注释

## 译文

## 赏析
