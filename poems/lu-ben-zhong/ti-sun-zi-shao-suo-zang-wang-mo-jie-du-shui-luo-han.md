---
id: lu-ben-zhong-ti-sun-zi-shao-suo-zang-wang-mo-jie-du-shui-luo-han
title: 題孫子紹所藏王摩詰渡水羅漢
titlePinyin: ti2 sun1 zi3 shao4 suo3 zang4 wang2 mo2 jie2 du4 shui3 luo2 han4
titleSlug: ti-sun-zi-shao-suo-zang-wang-mo-jie-du-shui-luo-han
author: 呂本中
authorPinyin: lü3 ben3 zhong1
authorSlug: lu-ben-zhong
dynasty: 宋
dynastyPinyin: song4
dynastySlug: song
tags: []
---

## 正文

- 問渠褰裳欲何往，彷徨徙倚滄波上。
- 至人入水固不濡，何以有此恐怖狀。
- 我知摩詰意未真，欲以筆端調世人。
- 此水此渡俱非實，摩詰亦未嘗下筆。
- 孫郎寶藏今幾年，往來周旋兵火間。
- 世人險阻更百難，彼渡水者安如山。
- 請君但作如此觀，莫更思維尋筆端。

## 拼音

- wen4 qu2 qian1 shang0 yu4 he2 wang3 ， pang2 huang2 xi3 yi3 cang1 bo1 shang4 。
- zhi4 ren2 ru4 shui3 gu4 bu4 ru2 ， he2 yi3 you3 ci3 kong3 bu4 zhuang4 。
- wo3 zhi1 mo2 jie2 yi4 wei4 zhen1 ， yu4 yi3 bi3 duan1 diao4 shi4 ren2 。
- ci3 shui3 ci3 du4 ju4 fei1 shi2 ， mo2 jie2 yi4 wei4 chang2 xia4 bi3 。
- sun1 lang2 bao3 cang2 jin1 ji1 nian2 ， wang3 lai2 zhou1 xuan2 bing1 huo3 jian4 。
- shi4 ren2 xian3 zu3 geng4 bai3 nan2 ， bi3 du4 shui3 zhe3 an1 ru2 shan1 。
- qing3 jun1 dan4 zuo4 ru2 ci3 guan1 ， mo4 geng4 si1 wei2 xun2 bi3 duan1 。

## 注释

## 译文

## 赏析
