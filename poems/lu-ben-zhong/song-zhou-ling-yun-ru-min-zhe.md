---
id: lu-ben-zhong-song-zhou-ling-yun-ru-min-zhe
title: 送周靈運入閩浙
titlePinyin: song4 zhou1 ling2 yun4 ru4 min3 zhe4
titleSlug: song-zhou-ling-yun-ru-min-zhe
author: 呂本中
authorPinyin: lü3 ben3 zhong1
authorSlug: lu-ben-zhong
dynasty: 宋
dynastyPinyin: song4
dynastySlug: song
tags: []
---

## 正文

- 青松著塵市，不辭塵土侵。
- 忍恥伴桃李，不言歸故林。
- 交游在貧賤，始見平生心。
- 周侯客異縣，屢蒙金玉音。
- 殷勤不我厭，自昔以至今。
- 使其少富貴，未必能相尋。
- 豈謂子誠然，此風今則深。
- 子欲轉嶺海，歲暮足愁陰。
- 路經盜賊窟，往往未就擒。
- 加鞭策駑馬，欲行無滯淫。
- 故人散天涯，所在亦崎嶔。
- 相尋倘見及，道我病難任。

## 拼音

- qing1 song1 zhu4 chen2 shi4 ， bu4 ci2 chen2 tu3 qin1 。
- ren3 chi3 ban4 tao2 li3 ， bu4 yan2 gui1 gu4 lin2 。
- jiao1 you2 zai4 pin2 jian4 ， shi3 jian4 ping2 sheng1 xin1 。
- zhou1 hou2 ke4 yi4 xian4 ， lü3 meng2 jin1 yu4 yin1 。
- yin1 qin2 bu4 wo3 yan4 ， zi4 xi1 yi3 zhi4 jin1 。
- shi3 qi2 shao3 fu4 gui4 ， wei4 bi4 neng2 xiang1 xun2 。
- qi3 wei4 zi3 cheng2 ran2 ， ci3 feng1 jin1 ze2 shen1 。
- zi3 yu4 zhuan3 ling3 hai3 ， sui4 mu4 zu2 chou2 yin1 。
- lu4 jing1 dao4 zei2 ku1 ， wang3 wang3 wei4 jiu4 qin2 。
- jia1 bian1 ce4 nu2 ma3 ， yu4 xing2 wu2 zhi4 yin2 。
- gu4 ren2 san4 tian1 ya2 ， suo3 zai4 yi4 qi2 qin1 。
- xiang1 xun2 tang3 jian4 ji2 ， dao4 wo3 bing4 nan2 ren4 。

## 注释

## 译文

## 赏析
