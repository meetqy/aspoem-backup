---
id: lu-ben-zhong-yong-zhou-xi-ting
title: 永州西亭
titlePinyin: yong3 zhou1 xi1 ting2
titleSlug: yong-zhou-xi-ting
author: 呂本中
authorPinyin: lü3 ben3 zhong1
authorSlug: lu-ben-zhong
dynasty: 宋
dynastyPinyin: song4
dynastySlug: song
tags: []
---

## 正文

- 舊聞西亭勝，獨盛湘湖間。
- 山秀水亦好，千里在憑欄。
- 今來乃不然，眼境故未寛。
- 環城但濁水，滿目唯荒山。
- 如何柳司馬，肯爲此解顔。
- 始知憂慮久，方覺所遇安。
- 我從避地來，山水亦飫觀。
- 初不厭嶺嶠，况敢嫌荆蠻。
- 徘徊念昔人，亦作故意看。
- 所慚二三子，來不倦躋攀。
- 開軒納微涼，共享一日閑。
- 說詩到雅頌，論文參誥盤。
- 快若箭破的，圓如坂下丸。
- 此樂固可樂，此盟安得寒。
- 天暑畏道路，時危安阻難。
- 相逢得少款，莫問何時還。
- 何須待杯酒，始盡平生歡。

## 拼音

- jiu4 wen2 xi1 ting2 sheng4 ， du2 sheng4 xiang1 hu2 jian4 。
- shan1 xiu4 shui3 yi4 hao3 ， qian1 li3 zai4 ping2 lan2 。
- jin1 lai2 nai3 bu4 ran2 ， yan3 jing4 gu4 wei4 kuan1 。
- huan2 cheng2 dan4 zhuo2 shui3 ， man3 mu4 wei2 huang1 shan1 。
- ru2 he2 liu3 si1 ma3 ， ken3 wei2 ci3 jie3 yan2 。
- shi3 zhi1 you1 lü4 jiu3 ， fang1 jue2 suo3 yu4 an1 。
- wo3 cong2 bi4 di4 lai2 ， shan1 shui3 yi4 yu4 guan1 。
- chu1 bu2 yan4 ling3 jiao4 ， kuang4 gan3 xian2 jing1 man2 。
- pai2 huai2 nian4 xi1 ren2 ， yi4 zuo4 gu4 yi4 kan4 。
- suo3 can2 er4 san1 zi3 ， lai2 bu2 juan4 ji1 pan1 。
- kai1 xuan1 na4 wei1 liang2 ， gong4 xiang3 yi2 ri4 xian2 。
- shuo1 shi1 dao4 ya3 song4 ， lun4 wen2 can1 gao4 pan2 。
- kuai4 ruo4 jian4 po4 de0 ， yuan2 ru2 ban3 xia4 wan2 。
- ci3 le4 gu4 ke3 le4 ， ci3 meng2 an1 de2 han2 。
- tian1 shu3 wei4 dao4 lu4 ， shi2 wei1 an1 zu3 nan2 。
- xiang1 feng2 de2 shao3 kuan3 ， mo4 wen4 he2 shi2 huan2 。
- he2 xu1 dai4 bei1 jiu3 ， shi3 jin4 ping2 sheng1 huan1 。

## 注释

## 译文

## 赏析
