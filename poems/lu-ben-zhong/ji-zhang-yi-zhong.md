---
id: lu-ben-zhong-ji-zhang-yi-zhong
title: 寄張益中
titlePinyin: ji4 zhang1 yi4 zhong1
titleSlug: ji-zhang-yi-zhong
author: 呂本中
authorPinyin: lü3 ben3 zhong1
authorSlug: lu-ben-zhong
dynasty: 宋
dynastyPinyin: song4
dynastySlug: song
tags: []
---

## 正文

- 五年望張子，兀坐四壁空。
- 今晨千里来，如熱濯清風。
- 笑談不改舊，憐我衰病攻。
- 斯人舊豪氣，頗似陳元龍。
- 只今更省事，終歲兩頬紅。
- 何知珊瑚樹，却倚塵埃中。
- 晁侯夙所敬，見渠如見公。
- 網羅枝出脚，遠逐冥冥鴻。
- 同會得玉郎，敲門夜相從。
- 殷勤一盃酒，目送西歸鴻。
- 人生少如意，此樂難再逢。
- 君家老季鷹，高韻留吴淞。
- 風流遠孫在，一櫂何時東。
- 不嫌道里遠，爲我略從容。

## 拼音

- wu3 nian2 wang4 zhang1 zi3 ， wu4 zuo4 si4 bi4 kong1 。
- jin1 chen2 qian1 li3 lai2 ， ru2 re4 zhuo2 qing1 feng1 。
- xiao4 tan2 bu4 gai3 jiu4 ， lian2 wo3 shuai1 bing4 gong1 。
- si1 ren2 jiu4 hao2 qi4 ， po1 si4 chen2 yuan2 long2 。
- zhi1 jin1 geng4 sheng3 shi4 ， zhong1 sui4 liang3 jia2 hong2 。
- he2 zhi1 shan1 hu2 shu4 ， que4 yi3 chen2 ai1 zhong1 。
- chao2 hou2 su4 suo3 jing4 ， jian4 qu2 ru2 jian4 gong1 。
- wang3 luo2 zhi1 chu1 jiao3 ， yuan3 zhu2 ming2 ming2 hong2 。
- tong2 hui4 de2 yu4 lang2 ， qiao1 men2 ye4 xiang1 cong2 。
- yin1 qin2 yi4 bei1 jiu3 ， mu4 song4 xi1 gui1 hong2 。
- ren2 sheng1 shao3 ru2 yi4 ， ci3 le4 nan2 zai4 feng2 。
- jun1 jia1 lao3 ji4 ying1 ， gao1 yun4 liu2 wu2 song1 。
- feng1 liu2 yuan3 sun1 zai4 ， yi2 zhao4 he2 shi2 dong1 。
- bu4 xian2 dao4 li3 yuan3 ， wei2 wo3 lüe4 cong2 rong2 。

## 注释

## 译文

## 赏析
