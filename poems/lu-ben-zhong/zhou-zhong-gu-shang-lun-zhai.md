---
id: lu-ben-zhong-zhou-zhong-gu-shang-lun-zhai
title: 周仲固尚論齋
titlePinyin: zhou1 zhong4 gu4 shang4 lun4 zhai1
titleSlug: zhou-zhong-gu-shang-lun-zhai
author: 呂本中
authorPinyin: lü3 ben3 zhong1
authorSlug: lu-ben-zhong
dynasty: 宋
dynastyPinyin: song4
dynastySlug: song
tags: []
---

## 正文

- 周侯不出何所爲，閉門讀書心自知。
- 簞瓢陋巷君不厭，讀書萬卷能忘饑。
- 上參羲皇下秦漢，采取英華幾脱腕。
- 是非榮辱姑置之，忽若乘船到彼岸。
- 古人之學有傳授，君生寂寞千載後。
- 問君何以識古人，袖手無言坐清晝。
- 以此讀書爲尚友，是事渺茫人信否。
- 人信不信君不問，松柏固難生培塿。
- 朝來落葉亂荒城，青山照人溪水横。
- 往來車馬作塵土，想君深夜讀書聲。

## 拼音

- zhou1 hou2 bu4 chu1 he2 suo3 wei2 ， bi4 men2 du2 shu1 xin1 zi4 zhi1 。
- dan1 piao2 lou4 xiang4 jun1 bu2 yan4 ， du2 shu1 wan4 juan4 neng2 wang4 ji1 。
- shang4 can1 xi1 huang2 xia4 qin2 han4 ， cai3 qu3 ying1 hua2 ji1 tuo1 wan4 。
- shi4 fei1 rong2 ru3 gu1 zhi4 zhi1 ， hu1 ruo4 cheng2 chuan2 dao4 bi3 an4 。
- gu3 ren2 zhi1 xue2 you3 chuan2 shou4 ， jun1 sheng1 ji4 mo4 qian1 zai4 hou4 。
- wen4 jun1 he2 yi3 shi2 gu3 ren2 ， xiu4 shou3 wu2 yan2 zuo4 qing1 zhou4 。
- yi3 ci3 du2 shu1 wei2 shang4 you3 ， shi4 shi4 miao3 mang2 ren2 xin4 fou3 。
- ren2 xin4 bu0 xin4 jun1 bu2 wen4 ， song1 bai3 gu4 nan2 sheng1 pei2 lou3 。
- chao2 lai2 luo4 ye4 luan4 huang1 cheng2 ， qing1 shan1 zhao4 ren2 xi1 shui3 heng2 。
- wang3 lai2 ju1 ma3 zuo4 chen2 tu3 ， xiang3 jun1 shen1 ye4 du2 shu1 sheng1 。

## 注释

## 译文

## 赏析
