---
id: lu-ben-zhong-ci-pan-jie-fu-yun
title: 次潘節夫韻
titlePinyin: ci4 pan1 jie2 fu1 yun4
titleSlug: ci-pan-jie-fu-yun
author: 呂本中
authorPinyin: lü3 ben3 zhong1
authorSlug: lu-ben-zhong
dynasty: 宋
dynastyPinyin: song4
dynastySlug: song
tags: []
---

## 正文

- 昔年繞舍培楸梧，霜風初勁葉未枯。
- 雞肥兔賤年穀熟，草服黄冠真野夫。
- 時時步屧遇鄰叟，共醉不復煩追呼。
- 杯中滿汎注白玉，林邊阿堵無青鳬。
- 擊壤歌缶有餘樂，豈羨騏驥馳大衢。
- 眼眵看朱或成碧，心懵讀馬還作烏。
- 富如安昌徒自苦，上賈必欲求膏腴。
- 聲名向晚更寂寞，何似楊雄宅一區。
- 美官好爵乃上苴，人生要在修廉隅。

## 拼音

- xi1 nian2 rao4 she4 pei2 qiu1 wu2 ， shuang1 feng1 chu1 jin4 ye4 wei4 ku1 。
- ji1 fei2 tu4 jian4 nian2 gu3 shu2 ， cao3 fu2 huang2 guan1 zhen1 ye3 fu1 。
- shi2 shi2 bu4 xie4 yu4 lin2 sou3 ， gong4 zui4 bu2 fu4 fan2 zhui1 hu1 。
- bei1 zhong1 man3 fan4 zhu4 bai2 yu4 ， lin2 bian1 a1 du3 wu2 qing1 fu2 。
- ji1 rang3 ge1 fou3 you3 yu2 le4 ， qi3 xian4 qi2 ji4 chi2 da4 qu2 。
- yan3 chi1 kan4 zhu1 huo4 cheng2 bi4 ， xin1 meng3 du2 ma3 huan2 zuo4 wu1 。
- fu4 ru2 an1 chang1 tu2 zi4 ku3 ， shang4 jia3 bi4 yu4 qiu2 gao1 yu2 。
- sheng1 ming2 xiang4 wan3 geng4 ji4 mo4 ， he2 si4 yang2 xiong2 zhai2 yi4 qu1 。
- mei3 guan1 hao3 jue2 nai3 shang4 ju1 ， ren2 sheng1 yao4 zai4 xiu1 lian2 yu2 。

## 注释

## 译文

## 赏析
