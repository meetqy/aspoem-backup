---
id: lu-ben-zhong-lian-de-xia-san-shi-yi-fu-xiong-di-fan-shi-wu-zhong-rong-zhao-shi-qi-ying-da-shu-xiang-yu-shen-qin-zuo-shi-ji-zhi
title: 連得夏三十一翇兄弟范十五仲容趙十七穎達書相與甚勤作詩寄之
titlePinyin: lian2 de2 xia4 san1 shi2 yi1 fu2 xiong1 di4 fan4 shi2 wu3 zhong4 rong2 zhao4 shi2 qi1 ying3 da2 shu1 xiang1 yu3 shen4 qin2 zuo4 shi1 ji4 zhi1
titleSlug: lian-de-xia-san-shi-yi-fu-xiong-di-fan-shi-wu-zhong-rong-zhao-shi-qi-ying-da-shu-xiang-yu-shen-qin-zuo-shi-ji-zhi
author: 呂本中
authorPinyin: lü3 ben3 zhong1
authorSlug: lu-ben-zhong
dynasty: 宋
dynastyPinyin: song4
dynastySlug: song
tags: []
---

## 正文

- 閑居病亦侵，世務每絕念。
- 猶憐二三子，從我久未厭。
- 書來不改昨，意苦辭亦贍。
- 問我來何時，期我早會面。
- 我行但謀食，欲去復未便。
- 要當相就居，同止山水縣。
- 讀我所傳書，亦足滿素願。
- 開卷忽有得，如飲醇酒釅。
- 吾聞古志士，學也蓋有漸。
- 欲升夫子堂，不摘屈宋艶。
- 倒籬望青天，豈必在窺覸。
- 他時倘從容，此語子可驗。

## 拼音

- xian2 ju1 bing4 yi4 qin1 ， shi4 wu4 mei3 jue2 nian4 。
- you2 lian2 er4 san1 zi3 ， cong2 wo3 jiu3 wei4 yan4 。
- shu1 lai2 bu4 gai3 zuo2 ， yi4 ku3 ci2 yi4 shan4 。
- wen4 wo3 lai2 he2 shi2 ， qi1 wo3 zao3 hui4 mian4 。
- wo3 xing2 dan4 mou2 shi2 ， yu4 qu4 fu4 wei4 bian4 。
- yao4 dang1 xiang1 jiu4 ju1 ， tong2 zhi3 shan1 shui3 xian4 。
- du2 wo3 suo3 chuan2 shu1 ， yi4 zu2 man3 su4 yuan4 。
- kai1 juan4 hu1 you3 de2 ， ru2 yin3 chun2 jiu3 yan4 。
- wu2 wen2 gu3 zhi4 shi4 ， xue2 ye3 gai4 you3 jian4 。
- yu4 sheng1 fu1 zi3 tang2 ， bu4 zhai1 qu1 song4 yan4 。
- dao3 li2 wang4 qing1 tian1 ， qi3 bi4 zai4 kui1 jian4 。
- ta1 shi2 tang3 cong2 rong2 ， ci3 yu3 zi3 ke3 yan4 。

## 注释

## 译文

## 赏析
