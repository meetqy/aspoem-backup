---
id: lu-ben-zhong-gu-shan
title: 鼓山
titlePinyin: gu3 shan1
titleSlug: gu-shan
author: 呂本中
authorPinyin: lü3 ben3 zhong1
authorSlug: lu-ben-zhong
dynasty: 宋
dynastyPinyin: song4
dynastySlug: song
tags: []
---

## 正文

- 危欄不知高，下瞰萬里路。
- 滄海近咫尺，大舶不敢度。
- 風雲遞舒卷，川原更回互。
- 如何此道場，乃倚絕壁住。
- 得非化人居，無乃仙聖寓。
- 斷崕石倒懸，絕壁水暗聚。
- 我行天一涯，勝處時一遇。
- 衰病九死餘，已乏濟勝具。
- 登臨茲忘返，尚覺慰遲暮。
- 山林與膏壤，未到已心悟。

## 拼音

- wei1 lan2 bu4 zhi1 gao1 ， xia4 kan4 wan4 li3 lu4 。
- cang1 hai3 jin4 zhi3 chi3 ， da4 bo2 bu4 gan3 du4 。
- feng1 yun2 di4 shu1 juan3 ， chuan1 yuan2 geng4 hui2 hu4 。
- ru2 he2 ci3 dao4 chang3 ， nai3 yi3 jue2 bi4 zhu4 。
- de2 fei1 hua4 ren2 ju1 ， wu2 nai3 xian1 sheng4 yu4 。
- duan4 ya2 shi2 dao3 xuan2 ， jue2 bi4 shui3 an4 ju4 。
- wo3 xing2 tian1 yi4 ya2 ， sheng4 chu3 shi2 yi2 yu4 。
- shuai1 bing4 jiu3 si3 yu2 ， yi3 fa2 ji4 sheng4 ju4 。
- deng1 lin2 zi1 wang4 fan3 ， shang4 jue2 wei4 chi2 mu4 。
- shan1 lin2 yu3 gao1 rang3 ， wei4 dao4 yi3 xin1 wu4 。

## 注释

## 译文

## 赏析
