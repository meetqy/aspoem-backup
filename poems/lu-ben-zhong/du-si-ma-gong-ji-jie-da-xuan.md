---
id: lu-ben-zhong-du-si-ma-gong-ji-jie-da-xuan
title: 讀司馬公集解大玄
titlePinyin: du2 si1 ma3 gong1 ji2 jie3 da4 xuan2
titleSlug: du-si-ma-gong-ji-jie-da-xuan
author: 呂本中
authorPinyin: lü3 ben3 zhong1
authorSlug: lu-ben-zhong
dynasty: 宋
dynastyPinyin: song4
dynastySlug: song
tags: []
---

## 正文

- 京城半年圍，道路三月病。
- 輕舟過江來，所向復未定。
- 客房夜涼冷，氣體亦粗勝。
- 月穿窗罅白，風入桐葉勁。
- 挑燈讀太玄，愛此頃刻靜。
- 物數極三甲，此理本天命。
- 首贊則分行，故未及世應。
- 古曆漢則亡，易實更三聖。
- 哀哉楊子雲，上與數子競。
- 雖云耗心力，固自有捷徑。
- 後來司馬公，獨斂衆說盛。
- 錙銖判訛謬，一宗蒙是正。
- 讀玄則知易，此實公所證。
- 如何少年子，便欲獻譏評。
- 我老未知學，讀此知不稱。
- 掩卷坐搔首，一洗肝肺淨。
- 明朝尋故人，此語殊未竟。

## 拼音

- jing1 cheng2 ban4 nian2 wei2 ， dao4 lu4 san1 yue4 bing4 。
- qing1 zhou1 guo4 jiang1 lai2 ， suo3 xiang4 fu4 wei4 ding4 。
- ke4 fang2 ye4 liang2 leng3 ， qi4 ti3 yi4 cu1 sheng4 。
- yue4 chuan1 chuang1 xia4 bai2 ， feng1 ru4 tong2 ye4 jin4 。
- tiao1 deng1 du2 tai4 xuan2 ， ai4 ci3 qing3 ke4 jing4 。
- wu4 shu4 ji2 san1 jia3 ， ci3 li3 ben3 tian1 ming4 。
- shou3 zan4 ze2 fen1 hang2 ， gu4 wei4 ji2 shi4 ying1 。
- gu3 li4 han4 ze2 wang2 ， yi4 shi2 geng4 san1 sheng4 。
- ai1 zai1 yang2 zi3 yun2 ， shang4 yu3 shu4 zi3 jing4 。
- sui1 yun2 hao4 xin1 li4 ， gu4 zi4 you3 jie2 jing4 。
- hou4 lai2 si1 ma3 gong1 ， du2 lian3 zhong4 shuo1 sheng4 。
- zi1 zhu1 pan4 e2 miu4 ， yi4 zong1 meng2 shi4 zheng4 。
- du2 xuan2 ze2 zhi1 yi4 ， ci3 shi2 gong1 suo3 zheng4 。
- ru2 he2 shao4 nian2 zi3 ， bian4 yu4 xian4 ji1 ping2 。
- wo3 lao3 wei4 zhi1 xue2 ， du2 ci3 zhi1 bu4 cheng1 。
- yan3 juan4 zuo4 sao1 shou3 ， yi4 xi3 gan1 fei4 jing4 。
- ming2 chao2 xun2 gu4 ren2 ， ci3 yu3 shu1 wei4 jing4 。

## 注释

## 译文

## 赏析
