---
id: lu-ben-zhong-xue-dao
title: 學道
titlePinyin: xue2 dao4
titleSlug: xue-dao
author: 呂本中
authorPinyin: lü3 ben3 zhong1
authorSlug: lu-ben-zhong
dynasty: 宋
dynastyPinyin: song4
dynastySlug: song
tags: []
---

## 正文

- 學道如養氣，氣實病自除。
- 驗之寒暑中，可見實與虚。
- 頹然覺志滿，乃是氣有餘。
- 豈惟煖臍腹，便足榮肌膚。
- 但能嚴關鍵，百歲終不枯。
- 道苟明于心，如馬得堅車。
- 養以歲月久，自然登坦途。
- 江河失風浪，草莽成膏腴。
- 熟視八荒中，何物能勝予。
- 時來與消息，吾自有卷舒。
- 死生亦大矣，汝急吾自徐。
- 捷行不爲速，曲行不爲迂。
- 一漚寓大海，此物定有無。
- 誰能具此眼，况望捋其鬚。
- 學有不精盡，遂至玉碔砆。
- 昔人中道立，爲汝指一隅。
- 千言不知要，徒自費吹嘘。
- 所以季路勇，不如顔氏愚。
- 請子罷百慮，一念回須臾。
- 忽然遇事入，此語當不誣。

## 拼音

- xue2 dao4 ru2 yang3 qi4 ， qi4 shi2 bing4 zi4 chu2 。
- yan4 zhi1 han2 shu3 zhong1 ， ke3 jian4 shi2 yu3 xu1 。
- tui2 ran2 jue2 zhi4 man3 ， nai3 shi4 qi4 you3 yu2 。
- qi3 wei2 xuan1 qi2 fu4 ， bian4 zu2 rong2 ji1 fu1 。
- dan4 neng2 yan2 guan1 jian4 ， bai3 sui4 zhong1 bu4 ku1 。
- dao4 gou3 ming2 yu2 xin1 ， ru2 ma3 de2 jian1 ju1 。
- yang3 yi3 sui4 yue4 jiu3 ， zi4 ran2 deng1 tan3 tu2 。
- jiang1 he2 shi1 feng1 lang4 ， cao3 mang3 cheng2 gao1 yu2 。
- shu2 shi4 ba1 huang1 zhong1 ， he2 wu4 neng2 sheng4 yu3 。
- shi2 lai2 yu3 xiao1 xi0 ， wu2 zi4 you3 juan3 shu1 。
- si3 sheng1 yi4 da4 yi3 ， ru3 ji2 wu2 zi4 xu2 。
- jie2 xing2 bu4 wei2 su4 ， qu3 xing2 bu4 wei2 yu1 。
- yi4 ou1 yu4 da4 hai3 ， ci3 wu4 ding4 you3 wu2 。
- shui2 neng2 ju4 ci3 yan3 ， kuang4 wang4 lü3 qi2 xu1 。
- xue2 you3 bu4 jing1 jin4 ， sui4 zhi4 yu4 wu3 fu1 。
- xi1 ren2 zhong1 dao4 li4 ， wei2 ru3 zhi3 yi4 yu2 。
- qian1 yan2 bu4 zhi1 yao4 ， tu2 zi4 fei4 chui1 xu1 。
- suo3 yi3 ji4 lu4 yong3 ， bu4 ru2 yan2 shi4 yu2 。
- qing3 zi3 ba4 bai3 lü4 ， yi2 nian4 hui2 xu1 yu2 。
- hu1 ran2 yu4 shi4 ru4 ， ci3 yu3 dang1 bu4 wu1 。

## 注释

## 译文

## 赏析
