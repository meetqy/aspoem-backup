---
id: lu-ben-zhong-quan-zhang-li-er-jun-jiu
title: 勸張李二君酒
titlePinyin: quan4 zhang1 li3 er4 jun1 jiu3
titleSlug: quan-zhang-li-er-jun-jiu
author: 呂本中
authorPinyin: lü3 ben3 zhong1
authorSlug: lu-ben-zhong
dynasty: 宋
dynastyPinyin: song4
dynastySlug: song
tags: []
---

## 正文

- 張侯好詩如好色，不敢爲主而爲客。
- 李侯好酒如好詩，心雖甚壯無人知。
- 兩侯風味俱不惡，如芙蓉與木芍藥。
- 午窗留客看筆快，曉枕無人猶睡着。
- 廣袖漸變天寶粧，大字不作元和脚。
- 世人譏笑乃其分，政是仍叔之子弱。
- 病夫坐隱無所求，荒簷斷雨鳴春鳩。
- 爐烟未盡消百憂，恨不緩带從公游。
- 何時清江横小舟，與公一醉荻花秋，却来密庵参牧牛。

## 拼音

- zhang1 hou2 hao3 shi1 ru2 hao4 se4 ， bu4 gan3 wei2 zhu3 er2 wei2 ke4 。
- li3 hou2 hao3 jiu3 ru2 hao3 shi1 ， xin1 sui1 shen4 zhuang4 wu2 ren2 zhi1 。
- liang3 hou2 feng1 wei4 ju4 bu2 e4 ， ru2 fu2 rong2 yu3 mu4 shao2 yao4 。
- wu3 chuang1 liu2 ke4 kan4 bi3 kuai4 ， xiao3 zhen3 wu2 ren2 you2 shui4 zhao2 。
- guang3 xiu4 jian4 bian4 tian1 bao3 zhuang1 ， da4 zi4 bu2 zuo4 yuan2 he2 jiao3 。
- shi4 ren2 ji1 xiao4 nai3 qi2 fen1 ， zheng4 shi4 reng2 shu1 zhi1 zi3 ruo4 。
- bing4 fu1 zuo4 yin3 wu2 suo3 qiu2 ， huang1 yan2 duan4 yu3 ming2 chun1 jiu1 。
- lu2 yan1 wei4 jin4 xiao1 bai3 you1 ， hen4 bu4 huan3 dai4 cong2 gong1 you2 。
- he2 shi2 qing1 jiang1 heng2 xiao3 zhou1 ， yu3 gong1 yi2 zui4 di2 hua1 qiu1 ， que4 lai2 mi4 an1 can1 mu4 niu2 。

## 注释

## 译文

## 赏析
