---
id: lu-ben-zhong-li-hong-zhou-du-xi-jiang-zhi-cui-wei-si-zi-qing-gong
title: 離洪州渡西江至翠微寺紫清宫
titlePinyin: li2 hong2 zhou1 du4 xi1 jiang1 zhi4 cui4 wei1 si4 zi3 qing1 gong1
titleSlug: li-hong-zhou-du-xi-jiang-zhi-cui-wei-si-zi-qing-gong
author: 呂本中
authorPinyin: lü3 ben3 zhong1
authorSlug: lu-ben-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 平明渡西江，西山正崔嵬。
- 中流欲浪作，細雨隨風回。
- 促櫂赴前浦，頗爲風雨催。
- 寒沙引細路，人家山半隈。
- 密雨蔭脩竹，久旱無莓苔。
- 晚入翠微寺，諸峰環抱來。
- 其西洪崖居，百代所仰懷。
- 何年蛟龍怒，更擊深山開。
- 懸瀑瀉洪井，噴噫藏風雷。
- 客行少休息，暫此得徘徊。
- 城中二三老，咫尺不得陪。
- 豈無陵風翰，邀致山中臺。
- 澗水清且寒，可以當餘杯。
- 獨來不敢久，恐爲神物猜。

## 拼音

- ping2 ming2 du4 xi1 jiang1 ， xi1 shan1 zheng4 cui1 wei2 。
- zhong1 liu2 yu4 lang4 zuo4 ， xi4 yu3 sui2 feng1 hui2 。
- cu4 zhao4 fu4 qian2 pu3 ， po1 wei2 feng1 yu3 cui1 。
- han2 sha1 yin3 xi4 lu4 ， ren2 jia1 shan1 ban4 wei1 。
- mi4 yu3 yin1 xiu1 zhu2 ， jiu3 han4 wu2 mei2 tai2 。
- wan3 ru4 cui4 wei1 si4 ， zhu1 feng1 huan2 bao4 lai2 。
- qi2 xi1 hong2 ya2 ju1 ， bai3 dai4 suo3 yang3 huai2 。
- he2 nian2 jiao1 long2 nu4 ， geng4 ji1 shen1 shan1 kai1 。
- xuan2 pu4 xie4 hong2 jing3 ， pen1 yi1 cang2 feng1 lei2 。
- ke4 xing2 shao3 xiu1 xi0 ， zan4 ci3 de2 pai2 huai2 。
- cheng2 zhong1 er4 san1 lao3 ， zhi3 chi3 bu4 de2 pei2 。
- qi3 wu2 ling2 feng1 han4 ， yao1 zhi4 shan1 zhong1 tai2 。
- jian4 shui3 qing1 qie3 han2 ， ke3 yi3 dang1 yu2 bei1 。
- du2 lai2 bu4 gan3 jiu3 ， kong3 wei2 shen2 wu4 cai1 。

## 注释

## 译文

## 赏析
