---
id: lu-ben-zhong-song-fan-cai-yuan
title: 送范才元
titlePinyin: song4 fan4 cai2 yuan2
titleSlug: song-fan-cai-yuan
author: 呂本中
authorPinyin: lü3 ben3 zhong1
authorSlug: lu-ben-zhong
dynasty: 宋
dynastyPinyin: song4
dynastySlug: song
tags: []
---

## 正文

- 胡塵犯中原，冠蓋走東南。
- 同時辟地人，十不存二三。
- 相逢各衰病，豈復能清談。
- 君今尚行役，未暇脱征衫。
- 聲名自宿昔，文字性所眈。
- 誰能隨少年，下筆令人慙。
- 並海雖名郡，嗜愛殊酸鹹。
- 君但撫罷民，未須嚴轡銜。
- 開堂宴賓客，清詩消半酣。
- 時寄荔子來，尚能憐我饞。
- 自餘君不問，只向鼻端參。

## 拼音

- hu2 chen2 fan4 zhong1 yuan2 ， guan1 gai4 zou3 dong1 nan2 。
- tong2 shi2 pi4 di4 ren2 ， shi2 bu4 cun2 er4 san1 。
- xiang1 feng2 ge4 shuai1 bing4 ， qi3 fu4 neng2 qing1 tan2 。
- jun1 jin1 shang4 xing2 yi4 ， wei4 xia2 tuo1 zheng1 shan1 。
- sheng1 ming2 zi4 su4 xi1 ， wen2 zi4 xing4 suo3 dan1 。
- shui2 neng2 sui2 shao4 nian2 ， xia4 bi3 ling4 ren2 can2 。
- bing4 hai3 sui1 ming2 jun4 ， shi4 ai4 shu1 suan1 xian2 。
- jun1 dan4 fu3 ba4 min2 ， wei4 xu1 yan2 pei4 xian2 。
- kai1 tang2 yan4 bin1 ke4 ， qing1 shi1 xiao1 ban4 han1 。
- shi2 ji4 li4 zi3 lai2 ， shang4 neng2 lian2 wo3 chan2 。
- zi4 yu2 jun1 bu2 wen4 ， zhi1 xiang4 bi2 duan1 can1 。

## 注释

## 译文

## 赏析
