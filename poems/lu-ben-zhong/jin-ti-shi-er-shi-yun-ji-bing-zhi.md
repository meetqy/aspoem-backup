---
id: lu-ben-zhong-jin-ti-shi-er-shi-yun-ji-bing-zhi
title: 近體詩二十韻寄秉之
titlePinyin: jin4 ti3 shi1 er4 shi2 yun4 ji4 bing3 zhi1
titleSlug: jin-ti-shi-er-shi-yun-ji-bing-zhi
author: 呂本中
authorPinyin: lü3 ben3 zhong1
authorSlug: lu-ben-zhong
dynasty: 宋
dynastyPinyin: song4
dynastySlug: song
tags: []
---

## 正文

- 憶昔春將暮，分攜桂嶺邊。
- 落花依斷隴，飛絮滿長川。
- 風急吹殘雨，雲開放曉天。
- 山光如欲動，草木不勝妍。
- 沽酒□村市，停驂近郭田。
- 臨行思款曲，已别更流連。
- 治邑煩游刃，編氓荷息肩。
- 高牙久藏巧，篤行衆推賢。
- 屢辱銀鈎貺，頻更玉律遷。
- 故鄉迷藪澤，回夢渺雲烟。
- 漂泊遥相望，窮愁秪自憐。
- 愛閑身益嬾，多病氣仍孱。
- 故國因人問，新年底事傳。
- 政應升斗戀，聊結簿書緣。
- 諸老方推轂，乘時好著鞭。
- 提撕起憔悴，騰踏動蜿蜒。
- 袖有平戎策，囊無封禪篇。
- 功名期萬里，富貴屬丁年。
- 范蠡中興越，田單卒破燕。
- 異時歸捆載，乞我買隣錢。

## 拼音

- yi4 xi1 chun1 jiang1 mu4 ， fen1 xie2 gui4 ling3 bian1 。
- luo4 hua1 yi1 duan4 long3 ， fei1 xu4 man3 chang2 chuan1 。
- feng1 ji2 chui1 can2 yu3 ， yun2 kai1 fang4 xiao3 tian1 。
- shan1 guang1 ru2 yu4 dong4 ， cao3 mu4 bu2 sheng4 yan2 。
- gu1 jiu3 □ cun1 shi4 ， ting2 can1 jin4 guo1 tian2 。
- lin2 xing2 si1 kuan3 qu1 ， yi3 bie2 geng4 liu2 lian2 。
- zhi4 yi4 fan2 you2 ren4 ， bian1 mang2 he2 xi1 jian1 。
- gao1 ya2 jiu3 cang2 qiao3 ， du3 xing2 zhong4 tui1 xian2 。
- lü3 ru3 yin2 gou1 kuang4 ， bin1 geng4 yu4 lü4 qian1 。
- gu4 xiang1 mi2 sou3 ze2 ， hui2 meng4 miao3 yun2 yan1 。
- piao1 bo2 yao2 xiang1 wang4 ， qiong2 chou2 di1 zi4 lian2 。
- ai4 xian2 shen1 yi4 lan3 ， duo1 bing4 qi4 reng2 chan2 。
- gu4 guo2 yin1 ren2 wen4 ， xin1 nian2 di3 shi4 chuan2 。
- zheng4 ying1 sheng1 dou3 lian4 ， liao2 jie2 bo2 shu1 yuan2 。
- zhu1 lao3 fang1 tui1 gu3 ， cheng2 shi2 hao3 zhu4 bian1 。
- ti2 si1 qi3 qiao2 cui4 ， teng2 ta4 dong4 wan1 yan2 。
- xiu4 you3 ping2 rong2 ce4 ， nang2 wu2 feng1 shan4 pian1 。
- gong1 ming2 qi1 wan4 li3 ， fu4 gui4 shu3 ding1 nian2 。
- fan4 li3 zhong1 xing1 yue4 ， tian2 dan1 zu2 po4 yan4 。
- yi4 shi2 gui1 kun3 zai4 ， qi3 wo3 mai3 lin2 qian2 。

## 注释

## 译文

## 赏析
