---
id: lu-ben-zhong-san-yue-yi-ri-bo-zhou-su-zhou-cheng-wai-yin-zong-bu-zhi-cheng-bei-sui-guo-tian-qing-guan-dao-shi-liu-yin-nai-gui
title: 三月一日泊舟宿州城外因縱步至城北遂過天慶觀道士留飲乃歸
titlePinyin: san1 yue4 yi2 ri4 bo2 zhou1 su4 zhou1 cheng2 wai4 yin1 zong4 bu4 zhi4 cheng2 bei3 sui4 guo4 tian1 qing4 guan1 dao4 shi0 liu2 yin3 nai3 gui1
titleSlug: san-yue-yi-ri-bo-zhou-su-zhou-cheng-wai-yin-zong-bu-zhi-cheng-bei-sui-guo-tian-qing-guan-dao-shi-liu-yin-nai-gui
author: 呂本中
authorPinyin: lü3 ben3 zhong1
authorSlug: lu-ben-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 冰霜連暮春，既雨寒愈重。
- 扁舟纜荒亭，淺水咽微凍。
- 今晨稍和柔，始覺芳意動。
- 經旬厭拘束，樂事須一縱。
- 籃輿無俗情，鴟夷當賓從。
- 千花犯濃雲，紅紫相餞送。
- 未知滕薛長，乃若鄒魯鬨。
- 娉婷北門柳，别淚作凄痛。
- 陵陂少荒蕪，亦未妨耕種。
- 道人喜我来，清談破昏夢。
- 彈琴不須弦，風林助吟諷。
- 嫰玉擣香秔，浮蛆撥春甕。
- 嘉蔬剪朝露，奇果市新貢。
- 西鄰亦可人，明窗碾雙鳳。
- 人生一飽適，此外更何用。
- 七年城北交，事與朱阮共。
- 長詩不成篇，臨行當三弄。
- 瓊瑶報木桃，爲子末後供。

## 拼音

- bing1 shuang1 lian2 mu4 chun1 ， ji4 yu3 han2 yu4 zhong4 。
- pian1 zhou1 lan3 huang1 ting2 ， qian3 shui3 yan4 wei1 dong4 。
- jin1 chen2 shao1 he2 rou2 ， shi3 jue2 fang1 yi4 dong4 。
- jing1 xun2 yan4 ju1 shu4 ， le4 shi4 xu1 yi2 zong4 。
- lan2 yu2 wu2 su2 qing2 ， chi1 yi2 dang1 bin1 cong2 。
- qian1 hua1 fan4 nong2 yun2 ， hong2 zi3 xiang1 jian4 song4 。
- wei4 zhi1 teng2 xue1 chang2 ， nai3 ruo4 zou1 lu3 hong4 。
- ping1 ting2 bei3 men2 liu3 ， bie2 lei4 zuo4 qi1 tong4 。
- ling2 bei1 shao3 huang1 wu2 ， yi4 wei4 fang2 geng1 zhong3 。
- dao4 ren2 xi3 wo3 lai2 ， qing1 tan2 po4 hun1 meng4 。
- dan4 qin2 bu4 xu1 xian2 ， feng1 lin2 zhu4 yin2 feng3 。
- nen4 yu4 dao3 xiang1 jing1 ， fu2 qu1 bo1 chun1 weng4 。
- jia1 shu1 jian3 zhao1 lu4 ， qi2 guo3 shi4 xin1 gong4 。
- xi1 lin2 yi4 ke3 ren2 ， ming2 chuang1 nian3 shuang1 feng4 。
- ren2 sheng1 yi4 bao3 shi4 ， ci3 wai4 geng4 he2 yong4 。
- qi1 nian2 cheng2 bei3 jiao1 ， shi4 yu3 zhu1 ruan3 gong4 。
- chang2 shi1 bu4 cheng2 pian1 ， lin2 xing2 dang1 san1 nong4 。
- qiong2 yao2 bao4 mu4 tao2 ， wei2 zi3 mo4 hou4 gong4 。

## 注释

## 译文

## 赏析
