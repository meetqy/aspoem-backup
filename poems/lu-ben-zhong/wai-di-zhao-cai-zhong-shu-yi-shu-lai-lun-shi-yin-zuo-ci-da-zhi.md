---
id: lu-ben-zhong-wai-di-zhao-cai-zhong-shu-yi-shu-lai-lun-shi-yin-zuo-ci-da-zhi
title: 外弟趙才仲數以書來論詩因作此答之
titlePinyin: wai4 di4 zhao4 cai2 zhong4 shu4 yi3 shu1 lai2 lun4 shi1 yin1 zuo4 ci3 da2 zhi1
titleSlug: wai-di-zhao-cai-zhong-shu-yi-shu-lai-lun-shi-yin-zuo-ci-da-zhi
author: 呂本中
authorPinyin: lü3 ben3 zhong1
authorSlug: lu-ben-zhong
dynasty: 宋
dynastyPinyin: song4
dynastySlug: song
tags: []
---

## 正文

- 君才如長刀，大窽當一割。
- 正須礱其鋒，却立望容髮。
- 平生江海念，不救文字渇。
- 茫然攬轡來，六驥仰朝秣。
- 病夫百無用，念子故疏闊。
- 未能即山林，頗復便裘褐。
- 前時少年累，如燭今見跋。
- 胸中塵埃去，漸喜詩語活。
- 孰知一杯水，已見千里豁。
- 初如彈丸轉，忽若秋兔脫。
- 旁觀不知妙，可受不可奪。
- 君看擲白盧，乃是中箭筈。
- 不聞鐵甲利，反畏彊弩末。
- 輿薪遵大路，過眼有未察。
- 君能探虎穴，不但鬚可捋。

## 拼音

- jun1 cai2 ru2 chang2 dao1 ， da4 kuan3 dang1 yi4 ge1 。
- zheng4 xu1 long2 qi2 feng1 ， que4 li4 wang4 rong2 fa4 。
- ping2 sheng1 jiang1 hai3 nian4 ， bu2 jiu4 wen2 zi4 ke3 。
- mang2 ran2 lan3 pei4 lai2 ， liu4 ji4 yang3 chao2 mo4 。
- bing4 fu1 bai3 wu2 yong4 ， nian4 zi3 gu4 shu1 kuo4 。
- wei4 neng2 ji2 shan1 lin2 ， po1 fu4 bian4 qiu2 he4 。
- qian2 shi2 shao4 nian2 lei4 ， ru2 zhu2 jin1 jian4 ba2 。
- xiong1 zhong1 chen2 ai1 qu4 ， jian4 xi3 shi1 yu3 huo2 。
- shu2 zhi1 yi4 bei1 shui3 ， yi3 jian4 qian1 li3 huo1 。
- chu1 ru2 dan4 wan2 zhuan3 ， hu1 ruo4 qiu1 tu4 tuo1 。
- pang2 guan1 bu4 zhi1 miao4 ， ke3 shou4 bu4 ke3 duo2 。
- jun1 kan4 zhi4 bai2 lu2 ， nai3 shi4 zhong4 jian4 kuo4 。
- bu4 wen2 tie3 jia3 li4 ， fan3 wei4 qiang2 nu3 mo4 。
- yu2 xin1 zun1 da4 lu4 ， guo4 yan3 you3 wei4 cha2 。
- jun1 neng2 tan4 hu3 xue2 ， bu2 dan4 xu1 ke3 lü3 。

## 注释

## 译文

## 赏析
