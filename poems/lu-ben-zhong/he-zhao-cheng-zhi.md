---
id: lu-ben-zhong-he-zhao-cheng-zhi
title: 和趙承之
titlePinyin: he2 zhao4 cheng2 zhi1
titleSlug: he-zhao-cheng-zhi
author: 呂本中
authorPinyin: lü3 ben3 zhong1
authorSlug: lu-ben-zhong
dynasty: 宋
dynastyPinyin: song4
dynastySlug: song
tags: []
---

## 正文

- 十日九日昏夢集，職事向人如束濕。
- 看朱成碧有底忙，然萁煮豆相煎急。
- 長官抵几入門去，小吏垂頭就行立。
- 塵埃上下久可厭，學問峥嶸老難入。
- 平生謬欲師古人，遇事始知吾不及。
- 正須眼底去涇渭，便自胸中無棨戟。
- 丈夫蓋棺事則已，破屋頽牆使誰葺。
- 要隨歸雁刺天飛，莫待枯魚過河泣。

## 拼音

- shi2 ri4 jiu3 ri4 hun1 meng4 ji2 ， zhi2 shi4 xiang4 ren2 ru2 shu4 shi1 。
- kan4 zhu1 cheng2 bi4 you3 di3 mang2 ， ran2 qi2 zhu3 dou4 xiang1 jian1 ji2 。
- chang2 guan1 di3 ji3 ru4 men2 qu4 ， xiao3 li4 chui2 tou2 jiu4 xing2 li4 。
- chen2 ai1 shang4 xia4 jiu3 ke3 yan4 ， xue2 wen4 zheng1 rong2 lao3 nan2 ru4 。
- ping2 sheng1 miu4 yu4 shi1 gu3 ren2 ， yu4 shi4 shi3 zhi1 wu2 bu4 ji2 。
- zheng4 xu1 yan3 di3 qu4 jing1 wei4 ， bian4 zi4 xiong1 zhong1 wu2 qi3 ji3 。
- zhang4 fu0 gai4 guan1 shi4 ze2 yi3 ， po4 wu1 tui2 qiang2 shi3 shui2 qi4 。
- yao4 sui2 gui1 yan4 ci4 tian1 fei1 ， mo4 dai4 ku1 yu2 guo4 he2 qi4 。

## 注释

## 译文

## 赏析
