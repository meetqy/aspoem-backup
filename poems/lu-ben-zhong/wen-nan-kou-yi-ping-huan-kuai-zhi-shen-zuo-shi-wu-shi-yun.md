---
id: lu-ben-zhong-wen-nan-kou-yi-ping-huan-kuai-zhi-shen-zuo-shi-wu-shi-yun
title: 聞南寇已平歡快之甚作詩五十韻
titlePinyin: wen2 nan2 kou4 yi3 ping2 huan1 kuai4 zhi1 shen4 zuo4 shi1 wu3 shi2 yun4
titleSlug: wen-nan-kou-yi-ping-huan-kuai-zhi-shen-zuo-shi-wu-shi-yun
author: 呂本中
authorPinyin: lü3 ben3 zhong1
authorSlug: lu-ben-zhong
dynasty: 宋
dynastyPinyin: song4
dynastySlug: song
tags: []
---

## 正文

- 日月開南極，山河拱上都。
- 聖朝頻決勝，賊黨莫狂圖。
- 驛道傳烽燧，官軍下舳艫。
- 弄兵心已壯，渫血氣猶粗。
- 臘月杭州破，驩聲歙縣屠。
- 跡雖連勁越，勢欲動全吳。
- 劍戟排空上，芻糧夾路輸。
- 予方在衰杖，意不保頭顱。
- 豈謂除關傳，都非驗漢符。
- 坐看前乘沒，誰救左輪朱。
- 守將仍安枕，鄉豪肯棄軀。
- 百川歸巨浸，一命仰洪鑪。
- 撫事思同輩，低頭失壯夫。
- 風雷蟄龍臥，名字列仙臞。
- 遇寇來淮口，迎家傍海隅。
- 未隨霜雪死，甘伴甲裳趨。
- 每有妻孥問，寧知道里虞。
- 荒城補泥土，旱水著菰蒲。
- 交友多流寓，人煙乍有無。
- 相逢可慟哭，掩淚只長吁。
- 羽檄跡鋒數，江船取路迂。
- 艱難脫紛擾，潤澤到焦枯。
- 屢辱分金送，兼容折簡呼。
- 同群見鸑鷟，猛獸伏於菟。
- 往往投僧飯，時時就客廚。
- 苦留春駘蕩，勤對色敷腴。
- 不有溝中斷，其如屋上烏。
- 身猶訪安佚，意獨離囚拘。
- 行李催歸疾，生涯與舊殊。
- 裹糧違戰地，舉足值窮途。
- 悮厭韓城僻，虛隨潁水紆。
- 舊書猶醤瓿，破屋但繩樞。
- 蔣詡空三徑，楊雄更一區。
- 生平從學圃，老復厭爲儒。
- 愛草騎驢穩，看雲借杖扶。
- 幾年供坎廩，盡室付崎嶇。
- 觸熱醫頻喚，傾囊酒漫酤。
- 素冠窮偪仄，白髪鬼揶揄。
- 側轉驥縶足，往還狼跋胡。
- 衆憐東郭困，自學北山愚。
- 取別方搖扇，成詩欲斷壺。
- 疏籬倒禾黍，驟雨落楸梧。
- 苦語終難好，清談卻未須。
- 家猶近墳墓，晚或望桑榆。
- 今日祅氛滌，新秋暑氣蘇。
- 如聞舊巢覆，盡伏逆臣誅。
- 遣卒寬平賈，令民內半租。
- 文章元典則，刑賞舊規摹。
- 桀惡先函首，渠魁已獻俘。
- 書地問安否，尚足慰馳驅。

## 拼音

- ri4 yue4 kai1 nan2 ji2 ， shan1 he2 gong3 shang4 dou1 。
- sheng4 chao2 bin1 jue2 sheng4 ， zei2 dang3 mo4 kuang2 tu2 。
- yi4 dao4 chuan2 feng1 sui4 ， guan1 jun1 xia4 zhu2 lu2 。
- nong4 bing1 xin1 yi3 zhuang4 ， xie4 xue4 qi4 you2 cu1 。
- la4 yue4 hang2 zhou1 po4 ， huan1 sheng1 xi1 xian4 tu2 。
- ji4 sui1 lian2 jin4 yue4 ， shi4 yu4 dong4 quan2 wu2 。
- jian4 ji3 pai2 kong1 shang4 ， chu2 liang2 jia1 lu4 shu1 。
- yu3 fang1 zai4 shuai1 zhang4 ， yi4 bu4 bao3 tou2 lu2 。
- qi3 wei4 chu2 guan1 chuan2 ， dou1 fei1 yan4 han4 fu2 。
- zuo4 kan4 qian2 cheng2 mei2 ， shui2 jiu4 zuo3 lun2 zhu1 。
- shou3 jiang1 reng2 an1 zhen3 ， xiang1 hao2 ken3 qi4 qu1 。
- bai3 chuan1 gui1 ju4 jin4 ， yi2 ming4 yang3 hong2 lu2 。
- fu3 shi4 si1 tong2 bei4 ， di1 tou2 shi1 zhuang4 fu1 。
- feng1 lei2 zhe2 long2 wo4 ， ming2 zi4 lie4 xian1 qu2 。
- yu4 kou4 lai2 huai2 kou3 ， ying2 jia1 bang4 hai3 yu2 。
- wei4 sui2 shuang1 xue3 si3 ， gan1 ban4 jia3 shang0 qu1 。
- mei3 you3 qi1 nu2 wen4 ， ning2 zhi1 dao4 li3 yu2 。
- huang1 cheng2 bu3 ni2 tu3 ， han4 shui3 zhu4 gu1 pu2 。
- jiao1 you3 duo1 liu2 yu4 ， ren2 yan1 zha4 you3 wu2 。
- xiang1 feng2 ke3 tong4 ku1 ， yan3 lei4 zhi1 chang2 xu1 。
- yu3 xi2 ji4 feng1 shu4 ， jiang1 chuan2 qu3 lu4 yu1 。
- jian1 nan2 tuo1 fen1 rao3 ， run4 ze2 dao4 jiao1 ku1 。
- lü3 ru3 fen1 jin1 song4 ， jian1 rong2 zhe2 jian3 hu1 。
- tong2 qun2 jian4 yue4 zhuo2 ， meng3 shou4 fu2 wu1 tu2 。
- wang3 wang3 tou2 seng1 fan4 ， shi2 shi2 jiu4 ke4 chu2 。
- ku3 liu2 chun1 tai2 dang4 ， qin2 dui4 se4 fu1 yu2 。
- bu4 you3 gou1 zhong1 duan4 ， qi2 ru2 wu1 shang4 wu1 。
- shen1 you2 fang3 an1 yi4 ， yi4 du2 li2 qiu2 ju1 。
- xing2 li0 cui1 gui1 ji2 ， sheng1 ya2 yu3 jiu4 shu1 。
- guo3 liang2 wei2 zhan4 di4 ， ju3 zu2 zhi2 qiong2 tu2 。
- wu4 yan4 han2 cheng2 pi4 ， xu1 sui2 ying3 shui3 yu1 。
- jiu4 shu1 you2 jiang4 bu4 ， po4 wu1 dan4 sheng2 shu1 。
- jiang3 xu3 kong1 san1 jing4 ， yang2 xiong2 geng4 yi4 qu1 。
- sheng1 ping2 cong2 xue2 pu3 ， lao3 fu4 yan4 wei2 ru2 。
- ai4 cao3 qi2 lü2 wen3 ， kan4 yun2 jie4 zhang4 fu2 。
- ji1 nian2 gong4 kan3 lin3 ， jin4 shi4 fu4 qi2 qu1 。
- chu4 re4 yi1 bin1 huan4 ， qing1 nang2 jiu3 man4 gu1 。
- su4 guan1 qiong2 bi1 ze4 ， bai2 fa4 gui3 ye2 yu2 。
- ce4 zhuan3 ji4 zhi2 zu2 ， wang3 huan2 lang2 ba2 hu2 。
- zhong4 lian2 dong1 guo1 kun4 ， zi4 xue2 bei3 shan1 yu2 。
- qu3 bie2 fang1 yao2 shan4 ， cheng2 shi1 yu4 duan4 hu2 。
- shu1 li2 dao3 he2 shu3 ， zhou4 yu3 luo4 qiu1 wu2 。
- ku3 yu3 zhong1 nan2 hao3 ， qing1 tan2 que4 wei4 xu1 。
- jia1 you2 jin4 fen2 mu4 ， wan3 huo4 wang4 sang1 yu2 。
- jin1 ri4 yao1 fen1 di2 ， xin1 qiu1 shu3 qi4 su1 。
- ru2 wen2 jiu4 chao2 fu4 ， jin4 fu2 ni4 chen2 zhu1 。
- qian3 zu2 kuan1 ping2 jia3 ， ling4 min2 nei4 ban4 zu1 。
- wen2 zhang1 yuan2 dian3 ze2 ， xing2 shang3 jiu4 gui1 mo2 。
- jie2 e4 xian1 han2 shou3 ， qu2 kui2 yi3 xian4 fu2 。
- shu1 di4 wen4 an1 fou3 ， shang4 zu2 wei4 chi2 qu1 。

## 注释

## 译文

## 赏析
