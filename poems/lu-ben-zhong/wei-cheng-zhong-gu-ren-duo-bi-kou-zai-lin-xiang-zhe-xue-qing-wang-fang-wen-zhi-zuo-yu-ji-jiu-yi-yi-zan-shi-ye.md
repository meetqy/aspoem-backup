---
id: lu-ben-zhong-wei-cheng-zhong-gu-ren-duo-bi-kou-zai-lin-xiang-zhe-xue-qing-wang-fang-wen-zhi-zuo-yu-ji-jiu-yi-yi-zan-shi-ye
title: 圍城中故人多避寇在鄰巷者雪晴往訪問之坐語既久意亦暫適也
titlePinyin: wei2 cheng2 zhong1 gu4 ren2 duo1 bi4 kou4 zai4 lin2 xiang4 zhe3 xue3 qing2 wang3 fang3 wen4 zhi1 zuo4 yu3 ji4 jiu3 yi4 yi4 zan4 shi4 ye3
titleSlug: wei-cheng-zhong-gu-ren-duo-bi-kou-zai-lin-xiang-zhe-xue-qing-wang-fang-wen-zhi-zuo-yu-ji-jiu-yi-yi-zan-shi-ye
author: 呂本中
authorPinyin: lü3 ben3 zhong1
authorSlug: lu-ben-zhong
dynasty: 宋
dynastyPinyin: song4
dynastySlug: song
tags: []
---

## 正文

- 雪泥春既融，曉日初破霧。
- 出門尋故人，來往不數步。
- 共談江南勝，閉眼想去路。
- 松風被茅屋，稻壠立白鷺。
- 行看賊圍解，春水即可渡。
- 先當上鍾山，次第入廬阜。
- 生平泉石念，久受塵土汚。
- 况今九死餘，轉覺處事悞。
- 豫懷巖壑裏，所至陪杖屨。
- 可行君莫辭，行李我已具。

## 拼音

- xue3 ni2 chun1 ji4 rong2 ， xiao3 ri4 chu1 po4 wu4 。
- chu1 men2 xun2 gu4 ren2 ， lai2 wang3 bu2 shu4 bu4 。
- gong4 tan2 jiang1 nan2 sheng4 ， bi4 yan3 xiang3 qu4 lu4 。
- song1 feng1 bei4 mao2 wu1 ， dao4 long3 li4 bai2 lu4 。
- xing2 kan4 zei2 wei2 jie3 ， chun1 shui3 ji2 ke3 du4 。
- xian1 dang1 shang4 zhong1 shan1 ， ci4 di4 ru4 lu2 fu4 。
- sheng1 ping2 quan2 shi2 nian4 ， jiu3 shou4 chen2 tu3 wu1 。
- kuang4 jin1 jiu3 si3 yu2 ， zhuan3 jue2 chu3 shi4 wu4 。
- yu4 huai2 yan2 he4 li3 ， suo3 zhi4 pei2 zhang4 ju4 。
- ke3 xing2 jun1 mo4 ci2 ， xing2 li0 wo3 yi3 ju4 。

## 注释

## 译文

## 赏析
