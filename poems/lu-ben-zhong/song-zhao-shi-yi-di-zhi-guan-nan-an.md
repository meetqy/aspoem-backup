---
id: lu-ben-zhong-song-zhao-shi-yi-di-zhi-guan-nan-an
title: 送趙十一弟之官南安
titlePinyin: song4 zhao4 shi2 yi1 di4 zhi1 guan1 nan2 an1
titleSlug: song-zhao-shi-yi-di-zhi-guan-nan-an
author: 呂本中
authorPinyin: lü3 ben3 zhong1
authorSlug: lu-ben-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 君爲千里行，我有一尊酒。
- 把酒持勸君，欲以爲君壽。
- 南安傍庾嶺，瘴癘亦時有。
- 德人固天相，和氣生戶牖。
- 斯民得安樂，如我屈伸肘。
- 居然變遠俗，共感賢太守。
- 我病居上饒，忽忽歲月久。
- 杜門百事廢，亦復厭奔走。
- 得君暫相從，感嘆成皓首。
- 頗念河朔時，相從誦詩否。
- 人生只此是，不必更抖擻。
- 有便即寄書，頻來問衰朽。

## 拼音

- jun1 wei2 qian1 li3 xing2 ， wo3 you3 yi4 zun1 jiu3 。
- ba3 jiu3 chi2 quan4 jun1 ， yu4 yi3 wei2 jun1 shou4 。
- nan2 an1 bang4 yu3 ling3 ， zhang4 li4 yi4 shi2 you3 。
- de2 ren2 gu4 tian1 xiang1 ， he2 qi4 sheng1 hu4 you3 。
- si1 min2 de2 an1 le4 ， ru2 wo3 qu1 shen1 zhou3 。
- ju1 ran2 bian4 yuan3 su2 ， gong4 gan3 xian2 tai4 shou3 。
- wo3 bing4 ju1 shang4 rao2 ， hu1 hu1 sui4 yue4 jiu3 。
- du4 men2 bai3 shi4 fei4 ， yi4 fu4 yan4 ben1 zou3 。
- de2 jun1 zan4 xiang1 cong2 ， gan3 tan4 cheng2 hao4 shou3 。
- po1 nian4 he2 shuo4 shi2 ， xiang1 cong2 song4 shi1 fou3 。
- ren2 sheng1 zhi3 ci3 shi4 ， bu2 bi4 geng4 dou3 sou4 。
- you3 bian4 ji2 ji4 shu1 ， bin1 lai2 wen4 shuai1 xiu3 。

## 注释

## 译文

## 赏析
