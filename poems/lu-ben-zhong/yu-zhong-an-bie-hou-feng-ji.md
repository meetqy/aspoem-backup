---
id: lu-ben-zhong-yu-zhong-an-bie-hou-feng-ji
title: 與仲安别後奉寄
titlePinyin: yu3 zhong4 an1 bie2 hou4 feng4 ji4
titleSlug: yu-zhong-an-bie-hou-feng-ji
author: 呂本中
authorPinyin: lü3 ben3 zhong1
authorSlug: lu-ben-zhong
dynasty: 宋
dynastyPinyin: song4
dynastySlug: song
tags: []
---

## 正文

- 出門送君時，一步再徘徊。
- 雖云非遠别，念與始謀乖。
- 欲求連牆居，故作千里來。
- 君今不我待，欲跨洪溝回。
- 我獨滯一方，後會良未諧。
- 冬初風浪息，蛟龍深蟄雷。
- 其如中原盜，所至尚揚埃。
- 子行莫夷猶，恐致狼虎猜。
- 胡人更遠適，畏死投烟霾。
- 皇天久助順，似不及吾儕。
- 獨以智力免，寧有此理哉。
- 因書寄苦語，亦以謝不才。
- 新春好天色，指望妖氛開。
- 即當候歸艎，取酒尋尊罍。
- 欣然得一笑，便足禳千災。
- 豫章百里遠，可以慰客懷。
- 須君起我病，同上徐孺臺。

## 拼音

- chu1 men2 song4 jun1 shi2 ， yi2 bu4 zai4 pai2 huai2 。
- sui1 yun2 fei1 yuan3 bie2 ， nian4 yu3 shi3 mou2 guai1 。
- yu4 qiu2 lian2 qiang2 ju1 ， gu4 zuo4 qian1 li3 lai2 。
- jun1 jin1 bu4 wo3 dai4 ， yu4 kua4 hong2 gou1 hui2 。
- wo3 du2 zhi4 yi4 fang1 ， hou4 hui4 liang2 wei4 xie2 。
- dong1 chu1 feng1 lang4 xi1 ， jiao1 long2 shen1 zhe2 lei2 。
- qi2 ru2 zhong1 yuan2 dao4 ， suo3 zhi4 shang4 yang2 ai1 。
- zi3 xing2 mo4 yi2 you2 ， kong3 zhi4 lang2 hu3 cai1 。
- hu2 ren2 geng4 yuan3 shi4 ， wei4 si3 tou2 yan1 mai2 。
- huang2 tian1 jiu3 zhu4 shun4 ， si4 bu4 ji2 wu2 chai2 。
- du2 yi3 zhi4 li4 mian3 ， ning2 you3 ci3 li3 zai1 。
- yin1 shu1 ji4 ku3 yu3 ， yi4 yi3 xie4 bu4 cai2 。
- xin1 chun1 hao3 tian1 se4 ， zhi3 wang4 yao1 fen1 kai1 。
- ji2 dang1 hou4 gui1 huang2 ， qu3 jiu3 xun2 zun1 lei2 。
- xin1 ran2 de2 yi2 xiao4 ， bian4 zu2 rang2 qian1 zai1 。
- yu4 zhang1 bai3 li3 yuan3 ， ke3 yi3 wei4 ke4 huai2 。
- xu1 jun1 qi3 wo3 bing4 ， tong2 shang4 xu2 ru2 tai2 。

## 注释

## 译文

## 赏析
