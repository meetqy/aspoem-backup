---
id: lu-ben-zhong-tong-chao-ji-yi-li-tian-ji-guo-shen-zong-shi-bei-zhuang-yin-cheng-chang-yun
title: 同晁季一李天紀過沈宗師北荘因成長韻
titlePinyin: tong2 chao2 ji4 yi4 li3 tian1 ji4 guo4 shen3 zong1 shi1 bei3 zhuang1 yin1 cheng2 chang2 yun4
titleSlug: tong-chao-ji-yi-li-tian-ji-guo-shen-zong-shi-bei-zhuang-yin-cheng-chang-yun
author: 呂本中
authorPinyin: lü3 ben3 zhong1
authorSlug: lu-ben-zhong
dynasty: 宋
dynastyPinyin: song4
dynastySlug: song
tags: []
---

## 正文

- 三年城南居，不識城北土。
- 但聞玉雪郎，去作猿鶴主。
- 今晨籃輿來，握手相勞苦。
- 勝遊有佳士，洗耳聽妙語。
- 晴窗背雲壑，落日在環堵。
- 晚風生白楊，想像原野古。
- 斷崕懸老木，小港聚寒雨。
- 却觀城市人，努力自熬煮。
- 畏塗出衽席，禍福有未覩。
- 杜陵懷壯游，無忌笑豪舉。
- 二者覓真是，政恐君未許。
- 千秋柴桑翁，妙句聊一吐。

## 拼音

- san1 nian2 cheng2 nan2 ju1 ， bu4 shi2 cheng2 bei3 tu3 。
- dan4 wen2 yu4 xue3 lang2 ， qu4 zuo4 yuan2 he4 zhu3 。
- jin1 chen2 lan2 yu2 lai2 ， wo4 shou3 xiang4 lao2 ku3 。
- sheng4 you2 you3 jia1 shi4 ， xi3 er3 ting1 miao4 yu3 。
- qing2 chuang1 bei4 yun2 he4 ， luo4 ri4 zai4 huan2 du3 。
- wan3 feng1 sheng1 bai2 yang2 ， xiang3 xiang4 yuan2 ye3 gu3 。
- duan4 ya2 xuan2 lao3 mu4 ， xiao3 gang3 ju4 han2 yu3 。
- que4 guan1 cheng2 shi4 ren2 ， nu3 li4 zi4 ao2 zhu3 。
- wei4 tu2 chu1 ren4 xi2 ， huo4 fu2 you3 wei4 du3 。
- du4 ling2 huai2 zhuang4 you2 ， wu2 ji4 xiao4 hao2 ju3 。
- er4 zhe3 mi4 zhen1 shi4 ， zheng4 kong3 jun1 wei4 xu1 。
- qian1 qiu1 chai2 sang1 weng1 ， miao4 ju4 liao2 yi4 tu3 。

## 注释

## 译文

## 赏析
