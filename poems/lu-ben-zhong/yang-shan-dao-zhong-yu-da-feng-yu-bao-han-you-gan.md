---
id: lu-ben-zhong-yang-shan-dao-zhong-yu-da-feng-yu-bao-han-you-gan
title: 陽山道中遇大風雨暴寒有感
titlePinyin: yang2 shan1 dao4 zhong1 yu4 da4 feng1 yu3 bao4 han2 you3 gan3
titleSlug: yang-shan-dao-zhong-yu-da-feng-yu-bao-han-you-gan
author: 呂本中
authorPinyin: lü3 ben3 zhong1
authorSlug: lu-ben-zhong
dynasty: 宋
dynastyPinyin: song4
dynastySlug: song
tags: []
---

## 正文

- 嶺南二月春已盡，百花委棄隨風吹。
- 山前山後綠陰滿，已過中原初夏時。
- 不知何氣忽乖沴，風雨夜作雷乘之。
- 鞭笞宇宙敝日月，萬象倒錯藏光輝。
- 巖傾澗絕水府現，捕搏虎豹擒蛟螭。
- 百圍老樹不須說，忍凍欲壓摧其枝。
- 崢嶸屋瓦走飛雹，如戰初合麾旌旗。
- 我行避地更值此，閉目但聽兒啼饑。
- 僕夫噤死者數輩，牛馬懼不存毛皮。
- 長途三日斷還往，况有鳥雀凌雲飛。
- 只今胡塵暗江路，盜賊往往乘餘威。
- 良民雖在困須索，四海萬里皆瘡痍。
- 天公忍不一顧此，反更震動窮荒爲。
- 此方亦是神所主，我欲告訴心先疑。
- 明朝風定寒亦解，收召魂魄尋歸期。
- 澗毛自可薦筐筥，試出苦語令神知。

## 拼音

- ling3 nan2 er4 yue4 chun1 yi3 jin4 ， bai3 hua1 wei3 qi4 sui2 feng1 chui1 。
- shan1 qian2 shan1 hou4 lü4 yin1 man3 ， yi3 guo4 zhong1 yuan2 chu1 xia4 shi2 。
- bu4 zhi1 he2 qi4 hu1 guai1 li4 ， feng1 yu3 ye4 zuo4 lei2 cheng2 zhi1 。
- bian1 chi1 yu3 zhou4 bi4 ri4 yue4 ， wan4 xiang4 dao3 cuo4 cang2 guang1 hui1 。
- yan2 qing1 jian4 jue2 shui3 fu3 xian4 ， bu3 bo2 hu3 bao4 qin2 jiao1 chi1 。
- bai3 wei2 lao3 shu4 bu4 xu1 shuo1 ， ren3 dong4 yu4 ya1 cui1 qi2 zhi1 。
- zheng1 rong2 wu1 wa3 zou3 fei1 bao2 ， ru2 zhan4 chu1 he2 hui1 jing1 qi2 。
- wo3 xing2 bi4 di4 geng4 zhi2 ci3 ， bi4 mu4 dan4 ting1 er2 ti2 ji1 。
- pu2 fu1 jin4 si3 zhe3 shu4 bei4 ， niu2 ma3 ju4 bu4 cun2 mao2 pi2 。
- chang2 tu2 san1 ri4 duan4 huan2 wang3 ， kuang4 you3 niao3 que4 ling2 yun2 fei1 。
- zhi1 jin1 hu2 chen2 an4 jiang1 lu4 ， dao4 zei2 wang3 wang3 cheng2 yu2 wei1 。
- liang2 min2 sui1 zai4 kun4 xu1 suo3 ， si4 hai3 wan4 li3 jie1 chuang1 yi2 。
- tian1 gong1 ren3 bu4 yi2 gu4 ci3 ， fan3 geng4 zhen4 dong4 qiong2 huang1 wei2 。
- ci3 fang1 yi4 shi4 shen2 suo3 zhu3 ， wo3 yu4 gao4 su4 xin1 xian1 yi2 。
- ming2 chao2 feng1 ding4 han2 yi4 jie3 ， shou1 zhao4 hun2 po4 xun2 gui1 qi1 。
- jian4 mao2 zi4 ke3 jian4 kuang1 ju3 ， shi4 chu1 ku3 yu3 ling4 shen2 zhi1 。

## 注释

## 译文

## 赏析
