---
id: li-shang-yin-wu-yan-shu-de-shu-qing-shi-yi-shou-si-shi-yun-xian-shang-du-qi-xiong-pu-she-xiang-gong
title: 五言述德抒情詩一首四十韻獻上杜七兄僕射相公
titlePinyin: wu3 yan2 shu4 de2 shu1 qing2 shi1 yi4 shou3 si4 shi2 yun4 xian4 shang4 du4 qi1 xiong1 pu2 she4 xiang4 gong0
titleSlug: wu-yan-shu-de-shu-qing-shi-yi-shou-si-shi-yun-xian-shang-du-qi-xiong-pu-she-xiang-gong
author: 李商隱
authorPinyin: li3 shang1 yin3
authorSlug: li-shang-yin
dynasty: 唐
dynastyPinyin: tang2
dynastySlug: tang
tags: []
---

## 正文

- 帝作黃金闕，仙開白玉京。
- 有人扶太極，惟嶽降元精。
- 耿賈官勳大，荀陳地望清。
- 旂常懸祖德，甲令著嘉聲。
- 經出宣尼壁，書留晏子楹。
- 武鄉傳陳法，踐土主文盟。
- 自昔流王澤，由來仗國楨。
- 九河分合沓，一柱忽崢嶸。
- 得主勞三顧，驚人肯再鳴。
- 碧虛天共轉，黃道日同行。
- 後飲曹參酒，先和傅說羹。
- 即時賢路闢，此夜泰階平。
- 願保無疆福，將圖不朽名。
- 率身期濟世，叩額慮興兵。
- 感念殽屍露，咨嗟趙卒坑。
- 儻令安隱忍，何以贊貞明。
- 惡草雖當路，寒松實挺生。
- 人言真可畏，公意本無爭。
- 故事留臺閣，前驅且斾旌。
- 芙蓉王儉府，楊柳亞夫營。
- 清嘯頻疎俗，高談屢析酲。
- 過庭多令子，乞墅有名甥。
- 南詔應聞命，西山莫敢驚。
- 寄辭收的博，端坐掃欃槍。
- 雅宴初無倦，長歌底有情。
- 檻危春水暖，樓迥雪峰晴。
- 移席牽緗蔓，迴橈撲絳英。
- 誰知杜武庫，只見謝宣城。
- 有客趨高義，於今滯下卿。
- 登門慚後至，置驛恐虛迎。
- 自是依劉表，安能比老彭。
- 雕龍心己切，畫虎意何成。
- 豈有曾黔突，徒勞不倚衡。
- 乘時乖巧宦，占象合艱貞。
- 廢忘淹中學，遲迴谷口耕。
- 悼傷潘岳重，樹立馬遷輕。
- 隴鳥悲丹觜，湘蘭怨紫莖。
- 歸期過舊歲，旅夢遶殘更。
- 弱植叨華族，衰門倚外兄。
- 欲陳勞者曲，未唱淚先橫。

## 拼音

- di4 zuo4 huang2 jin1 que4 ， xian1 kai1 bai2 yu4 jing1 。
- you3 ren2 fu2 tai4 ji2 ， wei2 yue4 jiang4 yuan2 jing1 。
- geng3 jia3 guan1 xun1 da4 ， xun2 chen2 di4 wang4 qing1 。
- qi2 chang2 xuan2 zu3 de2 ， jia3 ling4 zhu4 jia1 sheng1 。
- jing1 chu1 xuan1 ni2 bi4 ， shu1 liu2 yan4 zi3 ying2 。
- wu3 xiang1 chuan2 chen2 fa3 ， jian4 tu3 zhu3 wen2 meng2 。
- zi4 xi1 liu2 wang2 ze2 ， you2 lai2 zhang4 guo2 zhen1 。
- jiu3 he2 fen1 he2 ta4 ， yi2 zhu4 hu1 zheng1 rong2 。
- de2 zhu3 lao2 san1 gu4 ， jing1 ren2 ken3 zai4 ming2 。
- bi4 xu1 tian1 gong4 zhuan3 ， huang2 dao4 ri4 tong2 hang2 。
- hou4 yin3 cao2 can1 jiu3 ， xian1 he2 fu4 shuo1 geng1 。
- ji2 shi2 xian2 lu4 pi4 ， ci3 ye4 tai4 jie1 ping2 。
- yuan4 bao3 wu2 jiang1 fu2 ， jiang1 tu2 bu4 xiu3 ming2 。
- lü4 shen1 qi1 ji4 shi4 ， kou4 e2 lü4 xing1 bing1 。
- gan3 nian4 yao2 shi1 lu4 ， zi1 jie1 zhao4 zu2 keng1 。
- tang3 ling4 an1 yin3 ren3 ， he2 yi3 zan4 zhen1 ming2 。
- e4 cao3 sui1 dang1 lu4 ， han2 song1 shi2 ting3 sheng1 。
- ren2 yan2 zhen1 ke3 wei4 ， gong1 yi4 ben3 wu2 zheng1 。
- gu4 shi0 liu2 tai2 ge2 ， qian2 qu1 qie3 pei4 jing1 。
- fu2 rong2 wang2 jian3 fu3 ， yang2 liu3 ya1 fu1 ying2 。
- qing1 xiao4 bin1 shu1 su2 ， gao1 tan2 lü3 xi1 cheng2 。
- guo4 ting2 duo1 ling4 zi3 ， qi3 shu4 you3 ming2 sheng1 。
- nan2 zhao4 ying1 wen2 ming4 ， xi1 shan1 mo4 gan3 jing1 。
- ji4 ci2 shou1 de0 bo2 ， duan1 zuo4 sao3 chan2 qiang1 。
- ya3 yan4 chu1 wu2 juan4 ， chang2 ge1 di3 you3 qing2 。
- jian4 wei1 chun1 shui3 nuan3 ， lou2 jiong3 xue3 feng1 qing2 。
- yi2 xi2 qian1 xiang1 man4 ， hui2 rao2 pu1 jiang4 ying1 。
- shui2 zhi1 du4 wu3 ku4 ， zhi1 jian4 xie4 xuan1 cheng2 。
- you3 ke4 qu1 gao1 yi4 ， wu1 jin1 zhi4 xia4 qing1 。
- deng1 men2 can2 hou4 zhi4 ， zhi4 yi4 kong3 xu1 ying2 。
- zi4 shi4 yi1 liu2 biao3 ， an1 neng2 bi3 lao3 peng2 。
- diao1 long2 xin1 ji3 qie4 ， hua4 hu3 yi4 he2 cheng2 。
- qi3 you3 ceng2 qian2 tu1 ， tu2 lao2 bu4 yi3 heng2 。
- cheng2 shi2 guai1 qiao3 huan4 ， zhan4 xiang4 he2 jian1 zhen1 。
- fei4 wang4 yan1 zhong1 xue2 ， chi2 hui2 gu3 kou3 geng1 。
- dao4 shang1 pan1 yue4 zhong4 ， shu4 li4 ma3 qian1 qing1 。
- long3 niao3 bei1 dan1 zi1 ， xiang1 lan2 yuan4 zi3 jing4 。
- gui1 qi1 guo4 jiu4 sui4 ， lü3 meng4 rao4 can2 geng4 。
- ruo4 zhi2 dao1 hua2 zu2 ， shuai1 men2 yi3 wai4 xiong1 。
- yu4 chen2 lao2 zhe3 qu3 ， wei4 chang4 lei4 xian1 heng2 。

## 注释

## 译文

## 赏析
