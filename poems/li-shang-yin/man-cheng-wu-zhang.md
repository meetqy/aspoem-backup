---
id: li-shang-yin-man-cheng-wu-zhang
title: 漫成五章
titlePinyin: man4 cheng2 wu3 zhang1
titleSlug: man-cheng-wu-zhang
author: 李商隱
authorPinyin: li3 shang1 yin3
authorSlug: li-shang-yin
dynasty: 唐
dynastyPinyin: tang2
dynastySlug: tang
tags: []
---

## 正文

- 沈宋裁辭矜變律，王楊落筆得良朋。
- 當時自謂宗師妙，今日惟觀對屬能。
- 李杜操持事略齊，三才萬象共端倪。
- 集仙殿與金鑾殿，可是蒼蠅惑曙雞。
- 生兒古有孫征虜，嫁女今無王右軍。
- 借問琴書終一世，何如旗蓋仰三分。
- 代北偏師銜使節，關中裨將建行台。
- 不妨常日饒輕薄，且喜臨戎用草萊。
- 郭令素心非黷武，韓公本意在和戎。
- 兩都耆舊偏垂淚，臨老中原見朔風。

## 拼音

- shen3 song4 cai2 ci2 jin1 bian4 lü4 ， wang2 yang2 luo4 bi3 de2 liang2 peng2 。
- dang1 shi2 zi4 wei4 zong1 shi1 miao4 ， jin1 ri4 wei2 guan1 dui4 shu3 neng2 。
- li3 du4 cao1 chi2 shi4 lüe4 qi2 ， san1 cai2 wan4 xiang4 gong4 duan1 ni2 。
- ji2 xian1 dian4 yu3 jin1 luan2 dian4 ， ke3 shi4 cang1 ying2 huo4 shu3 ji1 。
- sheng1 er2 gu3 you3 sun1 zheng1 lu3 ， jia4 nü3 jin1 wu2 wang2 you4 jun1 。
- jie4 wen4 qin2 shu1 zhong1 yi2 shi4 ， he2 ru2 qi2 gai4 yang3 san1 fen1 。
- dai4 bei3 pian1 shi1 xian2 shi3 jie2 ， guan1 zhong1 bi4 jiang1 jian4 xing2 tai2 。
- bu4 fang2 chang2 ri4 rao2 qing1 bao2 ， qie3 xi3 lin2 rong2 yong4 cao3 lai2 。
- guo1 ling4 su4 xin1 fei1 du2 wu3 ， han2 gong1 ben3 yi4 zai4 he2 rong2 。
- liang3 dou1 qi2 jiu4 pian1 chui2 lei4 ， lin2 lao3 zhong1 yuan2 jian4 shuo4 feng1 。

## 注释

## 译文

## 赏析
