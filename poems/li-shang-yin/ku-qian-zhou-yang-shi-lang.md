---
id: li-shang-yin-ku-qian-zhou-yang-shi-lang
title: 哭虔州楊侍郎
titlePinyin: ku1 qian2 zhou1 yang2 shi4 lang2
titleSlug: ku-qian-zhou-yang-shi-lang
author: 李商隱
authorPinyin: li3 shang1 yin3
authorSlug: li-shang-yin
dynasty: 唐
dynastyPinyin: tang2
dynastySlug: tang
tags: [] 
---

## 正文

- 漢網疎仍漏，齊民困未蘇。
- 如何大丞相，翻作弛刑徒。
- 中憲方外易，尹京終就拘。
- 本矜能弭謗，先議取非辜。
- 巧有凝脂密，功無一柱扶。
- 深知獄吏貴，幾迫季冬誅。
- 呌帝青天闊，辭家白日晡。
- 流亡誠不弔，神理若爲誣。
- 在昔恩知忝，諸生禮秩殊。
- 入韓非劒客，過趙受鉗奴。
- 楚水招魂遠，邙山卜宅孤。
- 甘心親垤蟻，旋踵戮城狐。
- 陰騭今如此，天災未可無。
- 莫憑牲玉請，便望救焦枯。

## 拼音

- han4 wang3 shu1 reng2 lou4 ， qi2 min2 kun4 wei4 su1 。
- ru2 he2 da4 cheng2 xiang4 ， fan1 zuo4 chi2 xing2 tu2 。
- zhong1 xian4 fang1 wai4 yi4 ， yin3 jing1 zhong1 jiu4 ju1 。
- ben3 jin1 neng2 mi3 bang4 ， xian1 yi4 qu3 fei1 gu1 。
- qiao3 you3 ning2 zhi1 mi4 ， gong1 wu2 yi2 zhu4 fu2 。
- shen1 zhi1 yu4 li4 gui4 ， ji1 po4 ji4 dong1 zhu1 。
- jiao4 di4 qing1 tian1 kuo4 ， ci2 jia1 bai2 ri4 bu1 。
- liu2 wang2 cheng2 bu2 diao4 ， shen2 li3 ruo4 wei2 wu1 。
- zai4 xi1 en1 zhi1 tian3 ， zhu1 sheng1 li3 zhi4 shu1 。
- ru4 han2 fei1 jian4 ke4 ， guo4 zhao4 shou4 qian2 nu2 。
- chu3 shui3 zhao1 hun2 yuan3 ， mang1 shan1 bu3 zhai2 gu1 。
- gan1 xin1 qin1 die2 yi3 ， xuan2 zhong3 lu4 cheng2 hu2 。
- yin1 zhi4 jin1 ru2 ci3 ， tian1 zai1 wei4 ke3 wu2 。
- mo4 ping2 sheng1 yu4 qing3 ， bian4 wang4 jiu4 jiao1 ku1 。

## 注释

## 译文

## 赏析
