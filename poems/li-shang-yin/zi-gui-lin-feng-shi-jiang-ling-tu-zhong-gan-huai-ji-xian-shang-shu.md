---
id: li-shang-yin-zi-gui-lin-feng-shi-jiang-ling-tu-zhong-gan-huai-ji-xian-shang-shu
title: 自桂林奉使江陵途中感懷寄獻尚書
titlePinyin: zi4 gui4 lin2 feng4 shi3 jiang1 ling2 tu2 zhong1 gan3 huai2 ji4 xian4 shang4 shu1
titleSlug: zi-gui-lin-feng-shi-jiang-ling-tu-zhong-gan-huai-ji-xian-shang-shu
author: 李商隱
authorPinyin: li3 shang1 yin3
authorSlug: li-shang-yin
dynasty: 唐
dynastyPinyin: tang2
dynastySlug: tang
tags: []
---

## 正文

- 下客依蓮幕，明公念竹林。
- 縱然膺使命，何以奉徽音。
- 投刺雖傷晚，酬恩豈在今。
- 迎來新瑣闥，從到碧瑤岑。
- 水勢初知海，天文始識參。
- 固慚非賈誼，惟恐後陳琳。
- 前席驚虛辱，華樽許細斟。
- 尚憐秦痔苦，不遣楚醪沈。
- 既載從戎筆，仍披選勝襟。
- 瀧通伏波柱，簾對有虞琴。
- 宅與嚴城接，門藏別岫深。
- 閣涼松冉冉，堂靜桂森森。
- 社內容周續，鄉中保展禽。
- 白衣居士訪，烏帽逸人尋。
- 佞佛將成傳，耽書或類淫。
- 長懷五羖贖，終著九州箴。
- 良訊封鴛綺，餘光借玳簪。
- 張衡愁浩浩，沈約瘦愔愔。
- 蘆白疑粘鬢，楓丹欲照心。
- 歸期無雁報，旅抱有猿侵。
- 短日安能駐，低雲只有陰。
- 亂鴉衝曬網，寒女簇遙砧。
- 東道違寧久，西園望不禁。
- 江生魂黯黯，泉客淚涔涔。
- 逸翰應藏法，高辭肯浪吟。
- 數須傳庾翼，莫獨與盧諶。
- 假寐憑書簏，哀吟叩劒鐔。
- 未嘗貪偃息，那復議登臨。
- 彼美迴清鏡，其誰受曲針。
- 人皆向燕路，無乃費黃金。

## 拼音

- xia4 ke4 yi1 lian2 mu4 ， ming2 gong1 nian4 zhu2 lin2 。
- zong4 ran2 ying1 shi3 ming4 ， he2 yi3 feng4 hui1 yin1 。
- tou2 ci4 sui1 shang1 wan3 ， chou2 en1 qi3 zai4 jin1 。
- ying2 lai2 xin1 suo3 ta4 ， cong2 dao4 bi4 yao2 cen2 。
- shui3 shi4 chu1 zhi1 hai3 ， tian1 wen2 shi3 shi2 can1 。
- gu4 can2 fei1 jia3 yi4 ， wei2 kong3 hou4 chen2 lin2 。
- qian2 xi2 jing1 xu1 ru3 ， hua2 zun1 xu1 xi4 zhen1 。
- shang4 lian2 qin2 zhi4 ku3 ， bu4 qian3 chu3 lao2 shen3 。
- ji4 zai4 cong2 rong2 bi3 ， reng2 pi1 xuan3 sheng4 jin1 。
- long2 tong1 fu2 bo1 zhu4 ， lian2 dui4 you3 yu2 qin2 。
- zhai2 yu3 yan2 cheng2 jie1 ， men2 cang2 bie2 xiu4 shen1 。
- ge2 liang2 song1 ran3 ran3 ， tang2 jing4 gui4 sen1 sen1 。
- she4 nei4 rong2 zhou1 xu4 ， xiang1 zhong1 bao3 zhan3 qin2 。
- bai2 yi1 ju1 shi4 fang3 ， wu1 mao4 yi4 ren2 xun2 。
- ning4 fo2 jiang1 cheng2 chuan2 ， dan1 shu1 huo4 lei4 yin2 。
- chang2 huai2 wu3 gu3 shu2 ， zhong1 zhu4 jiu3 zhou1 zhen1 。
- liang2 xun4 feng1 yuan1 qi3 ， yu2 guang1 jie4 dai4 zan1 。
- zhang1 heng2 chou2 hao4 hao4 ， shen3 yue1 shou4 yin1 yin1 。
- lu2 bai2 yi2 nian2 bin4 ， feng1 dan1 yu4 zhao4 xin1 。
- gui1 qi1 wu2 yan4 bao4 ， lü3 bao4 you3 yuan2 qin1 。
- duan3 ri4 an1 neng2 zhu4 ， di1 yun2 zhi1 you3 yin1 。
- luan4 ya1 chong1 shai4 wang3 ， han2 nü3 cu4 yao2 zhen1 。
- dong1 dao4 wei2 ning2 jiu3 ， xi1 yuan2 wang4 bu4 jin1 。
- jiang1 sheng1 hun2 an4 an4 ， quan2 ke4 lei4 cen2 cen2 。
- yi4 han4 ying1 cang2 fa3 ， gao1 ci2 ken3 lang4 yin2 。
- shu4 xu1 chuan2 yu3 yi4 ， mo4 du2 yu3 lu2 chen2 。
- jia3 mei4 ping2 shu1 lu4 ， ai1 yin2 kou4 jian4 xin2 。
- wei4 chang2 tan1 yan3 xi1 ， na4 fu4 yi4 deng1 lin2 。
- bi3 mei3 hui2 qing1 jing4 ， qi2 shui2 shou4 qu3 zhen1 。
- ren2 jie1 xiang4 yan4 lu4 ， wu2 nai3 fei4 huang2 jin1 。

## 注释

## 译文

## 赏析
