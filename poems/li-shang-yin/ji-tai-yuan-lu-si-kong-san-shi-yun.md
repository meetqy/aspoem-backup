---
id: li-shang-yin-ji-tai-yuan-lu-si-kong-san-shi-yun
title: 寄太原盧司空三十韻
titlePinyin: ji4 tai4 yuan2 lu2 si1 kong1 san1 shi2 yun4
titleSlug: ji-tai-yuan-lu-si-kong-san-shi-yun
author: 李商隱
authorPinyin: li3 shang1 yin3
authorSlug: li-shang-yin
dynasty: 唐
dynastyPinyin: tang2
dynastySlug: tang
tags: []
---

## 正文

- 隋艦臨淮甸，唐旗出井陘。
- 斷鰲搘四柱，卓馬濟三靈。
- 祖業隆盤古，孫謀復大庭。
- 從來師俊傑，可以煥丹青。
- 舊族開東岳，雄圖奮北溟。
- 邪同獬廌觸，樂伴鳳凰聽。
- 酣戰仍揮日，降妖亦鬬霆。
- 將軍功不伐，叔舅德惟馨。
- 雞塞誰生事，狼煙不暫停。
- 擬填滄海鳥，敢競太陽螢。
- 內草纔傳詔，前茅已勒銘。
- 那勞出師表，盡入大荒經。
- 德水縈長帶，陰山繞畫屏。
- 秖憂非綮肯，未覺有膻腥。
- 保佐資沖漠，扶持在杳冥。
- 乃心防暗室，華髪稱明廷。
- 按甲神初靜，揮戈思欲醒。
- 羲之當妙選，孝若近歸寧。
- 月色來侵幌，詩成有轉櫺。
- 羅含黃菊宅，柳惲白蘋汀。
- 神物龜酬孔，僊才鶴姓丁。
- 西山童子藥，南極老人星。
- 自頃徒窺管，於今媿挈瓶。
- 何由叨末席，還得叩玄扃。
- 莊叟虛悲雁，終童漫識艇。
- 幕中雖策畫，劒外且伶俜。
- 俁俁行忘止，鰥鰥臥不瞑。
- 身應瘠於魯，淚欲溢爲榮。
- 禹貢思金鼎，堯圖憶土鉶。
- 公乎來入相，王欲駕云亭。

## 拼音

- sui2 jian4 lin2 huai2 dian4 ， tang2 qi2 chu1 jing3 xing2 。
- duan4 ao2 zhi1 si4 zhu4 ， zhuo2 ma3 ji4 san1 ling2 。
- zu3 ye4 long2 pan2 gu3 ， sun1 mou2 fu4 da4 ting2 。
- cong2 lai2 shi1 jun4 jie2 ， ke3 yi3 huan4 dan1 qing1 。
- jiu4 zu2 kai1 dong1 yue4 ， xiong2 tu2 fen4 bei3 ming2 。
- xie2 tong2 xie4 zhi4 chu4 ， le4 ban4 feng4 huang2 ting1 。
- han1 zhan4 reng2 hui1 ri4 ， xiang2 yao1 yi4 dou4 ting2 。
- jiang1 jun1 gong1 bu4 fa2 ， shu1 jiu4 de2 wei2 xin1 。
- ji1 sai1 shui2 sheng1 shi4 ， lang2 yan1 bu2 zan4 ting2 。
- ni3 tian2 cang1 hai3 niao3 ， gan3 jing4 tai4 yang2 ying2 。
- nei4 cao3 cai2 chuan2 zhao4 ， qian2 mao2 yi3 le4 ming2 。
- na4 lao2 chu1 shi1 biao3 ， jin4 ru4 da4 huang1 jing1 。
- de2 shui3 ying2 chang2 dai4 ， yin1 shan1 rao4 hua4 ping2 。
- zhi3 you1 fei1 qing4 ken3 ， wei4 jue2 you3 shan1 xing1 。
- bao3 zuo3 zi1 chong1 mo4 ， fu2 chi2 zai4 yao3 ming2 。
- nai3 xin1 fang2 an4 shi4 ， hua2 fa4 cheng1 ming2 ting2 。
- an4 jia3 shen2 chu1 jing4 ， hui1 ge1 si1 yu4 xing3 。
- xi1 zhi1 dang1 miao4 xuan3 ， xiao4 ruo4 jin4 gui1 ning2 。
- yue4 se4 lai2 qin1 huang3 ， shi1 cheng2 you3 zhuan3 ling2 。
- luo2 han2 huang2 ju2 zhai2 ， liu3 yun4 bai2 pin2 ting1 。
- shen2 wu4 gui1 chou2 kong3 ， xian1 cai2 he4 xing4 ding1 。
- xi1 shan1 tong2 zi3 yao4 ， nan2 ji2 lao3 ren2 xing1 。
- zi4 qing3 tu2 kui1 guan3 ， wu1 jin1 kui4 qie4 ping2 。
- he2 you2 dao1 mo4 xi2 ， huan2 de2 kou4 xuan2 jiong1 。
- zhuang1 sou3 xu1 bei1 yan4 ， zhong1 tong2 man4 shi2 ting3 。
- mu4 zhong1 sui1 ce4 hua4 ， jian4 wai4 qie3 ling2 ping1 。
- yu3 yu3 xing2 wang4 zhi3 ， guan1 guan1 wo4 bu4 ming2 。
- shen1 ying1 ji2 wu1 lu3 ， lei4 yu4 yi4 wei2 rong2 。
- yu3 gong4 si1 jin1 ding3 ， yao2 tu2 yi4 tu3 xing2 。
- gong1 hu1 lai2 ru4 xiang1 ， wang2 yu4 jia4 yun2 ting2 。

## 注释

## 译文

## 赏析
