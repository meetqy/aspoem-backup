---
id: li-shang-yin-chong-rang-zhai-dong-ting-zui-hou-mian-ran-you-zuo
title: 崇讓宅東亭醉後沔然有作
titlePinyin: chong2 rang4 zhai2 dong1 ting2 zui4 hou4 mian3 ran2 you3 zuo4
titleSlug: chong-rang-zhai-dong-ting-zui-hou-mian-ran-you-zuo
author: 李商隱
authorPinyin: li3 shang1 yin3
authorSlug: li-shang-yin
dynasty: 唐
dynastyPinyin: tang2
dynastySlug: tang
tags: [] 
---

## 正文

- 曲岸風雷罷，東亭霽日涼。
- 新秋仍酒困，幽興暫江鄉。
- 搖落真何遽，交親或未忘。
- 一帆彭蠡月，數雁塞門霜。
- 俗態雖多累，仙標發近狂。
- 聲名佳句在，身世玉琴張。
- 萬古山空碧，無人鬢免黃。
- 驊騮憂老大，鶗鴂妬芬芳。
- 密竹沉虛籟，孤蓮泊晚香。
- 如何此幽勝，淹臥劇清漳。

## 拼音

- qu3 an4 feng1 lei2 ba4 ， dong1 ting2 ji4 ri4 liang2 。
- xin1 qiu1 reng2 jiu3 kun4 ， you1 xing1 zan4 jiang1 xiang1 。
- yao2 luo4 zhen1 he2 ju4 ， jiao1 qin1 huo4 wei4 wang4 。
- yi4 fan1 peng2 li2 yue4 ， shu4 yan4 sai1 men2 shuang1 。
- su2 tai4 sui1 duo1 lei4 ， xian1 biao1 fa1 jin4 kuang2 。
- sheng1 ming2 jia1 ju4 zai4 ， shen1 shi4 yu4 qin2 zhang1 。
- wan4 gu3 shan1 kong1 bi4 ， wu2 ren2 bin4 mian3 huang2 。
- hua2 liu2 you1 lao3 da4 ， ti2 jue2 du4 fen1 fang1 。
- mi4 zhu2 chen2 xu1 lai4 ， gu1 lian2 bo2 wan3 xiang1 。
- ru2 he2 ci3 you1 sheng4 ， yan1 wo4 ju4 qing1 zhang1 。

## 注释

## 译文

## 赏析
