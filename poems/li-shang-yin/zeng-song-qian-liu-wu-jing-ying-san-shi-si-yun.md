---
id: li-shang-yin-zeng-song-qian-liu-wu-jing-ying-san-shi-si-yun
title: 贈送前劉五經映三十四韻
titlePinyin: zeng4 song4 qian2 liu2 wu3 jing1 ying4 san1 shi2 si4 yun4
titleSlug: zeng-song-qian-liu-wu-jing-ying-san-shi-si-yun
author: 李商隱
authorPinyin: li3 shang1 yin3
authorSlug: li-shang-yin
dynasty: 唐
dynastyPinyin: tang2
dynastySlug: tang
tags: []
---

## 正文

- 建國宜師古，興邦屬上庠。
- 從來以儒戲，安得振朝綱。
- 叔世何多難，茲基遂已亡。
- 泣麟猶委吏，歌鳳更佯狂。
- 屋壁餘無幾，焚坑逮可傷。
- 挾書秦二世，壤宅漢諸王。
- 草草臨盟誓，區區務富強。
- 微茫金馬署，狼籍鬬雞場。
- 盡欲心無竅，皆如面正墻。
- 驚疑豹文鼠，貪竊虎皮羊。
- 南渡宜終否，西遷冀小康。
- 策非方正士，貢絕孝廉郎。
- 海鳥悲鐘鼓，狙公畏服裳。
- 多岐空擾擾，幽室竟倀倀。
- 凝邈爲時範，虛空作士常。
- 何由羞五霸，直自呰三皇。
- 別派驅楊墨，他鑣並老莊。
- 詩書資破冢，法制困探囊。
- 周禮仍存魯，隋師果禪唐。
- 鼎新麾一舉，革故法三章。
- 星宿森文雅，風雷起退藏。
- 縲囚爲學切，掌故受經忙。
- 夫子時之彥，先生跡未荒。
- 褐衣終不召，白首興難忘。
- 感激殊非聖，棲遲到異粻。
- 片辭褒有德，一字貶無良。
- 燕地尊鄒衍，西河重卜商。
- 式閭真道在，擁篲信謙光。
- 獲預青衿列，叨來絳帳旁。
- 雖從各言志，還要大爲防。
- 勿謂孤寒棄，深憂訐直妨。
- 叔孫讒易得，盜跖暴難當。
- 雁下秦雲黑，蟬休隴葉黃。
- 莫踰巾屨念，容許後升堂。

## 拼音

- jian4 guo2 yi2 shi1 gu3 ， xing1 bang1 shu3 shang4 xiang2 。
- cong2 lai2 yi3 ru2 xi4 ， an1 de2 zhen4 chao2 gang1 。
- shu1 shi4 he2 duo1 nan2 ， zi1 ji1 sui4 yi3 wang2 。
- qi4 lin2 you2 wei3 li4 ， ge1 feng4 geng4 yang2 kuang2 。
- wu1 bi4 yu2 wu2 ji1 ， fen2 keng1 dai3 ke3 shang1 。
- xie2 shu1 qin2 er4 shi4 ， rang3 zhai2 han4 zhu1 wang2 。
- cao3 cao3 lin2 meng2 shi4 ， qu1 qu1 wu4 fu4 qiang2 。
- wei1 mang2 jin1 ma3 shu3 ， lang2 ji2 dou4 ji1 chang3 。
- jin4 yu4 xin1 wu2 qiao4 ， jie1 ru2 mian4 zheng4 qiang2 。
- jing1 yi2 bao4 wen2 shu3 ， tan1 qie4 hu3 pi2 yang2 。
- nan2 du4 yi2 zhong1 fou3 ， xi1 qian1 ji4 xiao3 kang1 。
- ce4 fei1 fang1 zheng4 shi4 ， gong4 jue2 xiao4 lian2 lang2 。
- hai3 niao3 bei1 zhong1 gu3 ， ju1 gong1 wei4 fu2 shang0 。
- duo1 qi2 kong1 rao3 rao3 ， you1 shi4 jing4 chang1 chang1 。
- ning2 miao3 wei2 shi2 fan4 ， xu1 kong1 zuo4 shi4 chang2 。
- he2 you2 xiu1 wu3 ba4 ， zhi2 zi4 zi3 san1 huang2 。
- bie2 pai4 qu1 yang2 mo4 ， ta1 biao1 bing4 lao3 zhuang1 。
- shi1 shu1 zi1 po4 zhong3 ， fa3 zhi4 kun4 tan4 nang2 。
- zhou1 li3 reng2 cun2 lu3 ， sui2 shi1 guo3 shan4 tang2 。
- ding3 xin1 hui1 yi4 ju3 ， ge2 gu4 fa3 san1 zhang1 。
- xing1 xiu4 sen1 wen2 ya3 ， feng1 lei2 qi3 tui4 cang2 。
- lei2 qiu2 wei2 xue2 qie4 ， zhang3 gu4 shou4 jing1 mang2 。
- fu1 zi3 shi2 zhi1 yan4 ， xian1 sheng0 ji4 wei4 huang1 。
- he4 yi1 zhong1 bu2 zhao4 ， bai2 shou3 xing1 nan2 wang4 。
- gan3 ji1 shu1 fei1 sheng4 ， qi1 chi2 dao4 yi4 zhang1 。
- pian4 ci2 bao1 you3 de2 ， yi2 zi4 bian3 wu2 liang2 。
- yan4 di4 zun1 zou1 yan3 ， xi1 he2 zhong4 bu3 shang1 。
- shi4 lü2 zhen1 dao4 zai4 ， yong1 hui4 xin4 qian1 guang1 。
- huo4 yu4 qing1 jin1 lie4 ， dao1 lai2 jiang4 zhang4 pang2 。
- sui1 cong2 ge4 yan2 zhi4 ， huan2 yao4 da4 wei2 fang2 。
- wu4 wei4 gu1 han2 qi4 ， shen1 you1 jie2 zhi2 fang2 。
- shu1 sun1 chan2 yi4 de2 ， dao4 zhi2 bao4 nan2 dang1 。
- yan4 xia4 qin2 yun2 hei1 ， chan2 xiu1 long3 ye4 huang2 。
- mo4 yu2 jin1 ju4 nian4 ， rong2 xu1 hou4 sheng1 tang2 。

## 注释

## 译文

## 赏析
