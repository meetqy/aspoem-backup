---
id: li-shang-yin-jiao-er-shi
title: 驕兒詩
titlePinyin: jiao1 er2 shi1
titleSlug: jiao-er-shi
author: 李商隱
authorPinyin: li3 shang1 yin3
authorSlug: li-shang-yin
dynasty: 唐
dynastyPinyin: tang2
dynastySlug: tang
tags: []
---

## 正文

- 衮師我驕兒，美秀乃無匹。
- 文葆未周晬，固已知六七。
- 四歲知名姓，眼不視棃栗。
- 交朋頗窺觀，謂是丹穴物。
- 前朝尚器貌，流品方第一。
- 不然神仙姿，不爾燕鶴骨。
- 安得此相謂，欲慰衰朽質。
- 青春妍和月，朋戲渾甥姪。
- 繞堂復穿林，沸若金鼎溢。
- 門有長者來，造次請先出。
- 客前問所須，含意下吐實。
- 歸來學客面，䦱敗秉爺笏。
- 或謔張飛胡，或笑鄧艾吃。
- 豪鷹毛崱屴，猛馬氣佶傈。
- 截得青篔簹，騎走恣唐突。
- 忽復學參軍，按聲喚蒼鶻。
- 又復紗燈旁，稽首禮夜佛。
- 仰鞭罥蛛網，俯首飲花蜜。
- 欲爭蛺蝶輕，未謝柳絮疾。
- 階前逢阿姊，六甲頗輸失。
- 凝走弄香奩，拔脫金屈【戌】。
- 抱持多反側，威怒不可律。
- 曲躬牽牕網，衉唾拭琴漆。
- 有時看臨書，挺立不動膝。
- 古錦請裁衣，玉軸亦欲乞。
- 請爺書春勝，春勝宜春日。
- 芭蕉斜卷箋，辛夷低過筆。
- 爺昔好讀書，懇苦自著述。
- 顦顇欲四十，無肉畏蚤虱。
- 兒慎勿學爺，讀書求甲乙。
- 穰苴司馬法，張良黃石術。
- 便爲帝王師，不假更纖悉。
- 況今西與北，羌戎正狂悖。
- 誅赦兩未成，將養如痼疾。
- 兒當速成大，探雛入虎穴。
- 當爲萬戶侯，勿守一經帙。

## 拼音

- gun3 shi1 wo3 jiao1 er2 ， mei3 xiu4 nai3 wu2 pi3 。
- wen2 bao3 wei4 zhou1 zui4 ， gu4 yi3 zhi1 liu4 qi1 。
- si4 sui4 zhi1 ming2 xing4 ， yan3 bu2 shi4 li2 li4 。
- jiao1 peng2 po1 kui1 guan1 ， wei4 shi4 dan1 xue2 wu4 。
- qian2 chao2 shang4 qi4 mao4 ， liu2 pin3 fang1 di4 yi1 。
- bu4 ran2 shen2 xian1 zi1 ， bu4 er3 yan4 he4 gu3 。
- an1 de2 ci3 xiang1 wei4 ， yu4 wei4 shuai1 xiu3 zhi4 。
- qing1 chun1 yan2 he2 yue4 ， peng2 xi4 hun2 sheng1 zhi2 。
- rao4 tang2 fu4 chuan1 lin2 ， fei4 ruo4 jin1 ding3 yi4 。
- men2 you3 chang2 zhe3 lai2 ， zao4 ci4 qing3 xian1 chu1 。
- ke4 qian2 wen4 suo3 xu1 ， han2 yi4 xia4 tu3 shi2 。
- gui1 lai2 xue2 ke4 mian4 ，䦱 bai4 bing3 ye2 hu4 。
- huo4 xue4 zhang1 fei1 hu2 ， huo4 xiao4 deng4 ai4 chi1 。
- hao2 ying1 mao2 ze4 li4 ， meng3 ma3 qi4 ji2 li4 。
- jie2 de2 qing1 yun2 dang1 ， qi2 zou3 zi4 tang2 tu1 。
- hu1 fu4 xue2 can1 jun1 ， an4 sheng1 huan4 cang1 gu3 。
- you4 fu4 sha1 deng1 pang2 ， ji1 shou3 li3 ye4 fo2 。
- yang3 bian1 juan4 zhu1 wang3 ， fu3 shou3 yin3 hua1 mi4 。
- yu4 zheng1 jia2 die2 qing1 ， wei4 xie4 liu3 xu4 ji2 。
- jie1 qian2 feng2 a1 zi3 ， liu4 jia3 po1 shu1 shi1 。
- ning2 zou3 nong4 xiang1 lian2 ， ba2 tuo1 jin1 qu1 【 xu1 】。
- bao4 chi2 duo1 fan3 ce4 ， wei1 nu4 bu4 ke3 lü4 。
- qu3 gong1 qian1 chuang1 wang3 ， ke4 tuo4 shi4 qin2 qi1 。
- you3 shi2 kan4 lin2 shu1 ， ting3 li4 bu2 dong4 xi1 。
- gu3 jin3 qing3 cai2 yi1 ， yu4 zhou2 yi4 yu4 qi3 。
- qing3 ye2 shu1 chun1 sheng4 ， chun1 sheng4 yi2 chun1 ri4 。
- ba1 jiao1 xie2 juan4 jian1 ， xin1 yi2 di1 guo4 bi3 。
- ye2 xi1 hao3 du2 shu1 ， ken3 ku3 zi4 zhu4 shu4 。
- qiao2 cui4 yu4 si4 shi2 ， wu2 rou4 wei4 zao3 shi1 。
- er2 shen4 wu4 xue2 ye2 ， du2 shu1 qiu2 jia3 yi3 。
- rang2 ju1 si1 ma3 fa3 ， zhang1 liang2 huang2 shi2 shu4 。
- bian4 wei2 di4 wang2 shi1 ， bu4 jia3 geng4 xian1 xi1 。
- kuang4 jin1 xi1 yu3 bei3 ， qiang1 rong2 zheng4 kuang2 bei4 。
- zhu1 she4 liang3 wei4 cheng2 ， jiang1 yang3 ru2 gu4 ji2 。
- er2 dang1 su4 cheng2 da4 ， tan4 chu2 ru4 hu3 xue2 。
- dang1 wei2 wan4 hu4 hou2 ， wu4 shou3 yi4 jing1 zhi4 。

## 注释

## 译文

## 赏析
