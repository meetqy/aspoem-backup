---
id: li-shang-yin-yan-tai-si-shou-qiu
title: 燕臺四首 秋
titlePinyin: yan4 tai2 si4 shou3   qiu1
titleSlug: yan-tai-si-shou-qiu
author: 李商隱
authorPinyin: li3 shang1 yin3
authorSlug: li-shang-yin
dynasty: 唐
dynastyPinyin: tang2
dynastySlug: tang
tags: []
---

## 正文

- 月浪衝天天宇濕，涼蟾落盡疎星入。
- 雲屏不動掩孤嚬，西樓一夜風箏急。
- 欲織相思花寄遠，終日相思却相怨。
- 但聞北斗聲迴環，不見長河水清淺。
- 金魚鎖斷紅桂春，古時塵滿鴛鴦茵。
- 堪悲小苑作長道，玉樹未憐亡國人。
- 瑤琴愔愔藏楚弄，越羅冷薄金泥重。
- 簾鉤鸚鵡夜驚霜，喚起南雲繞雲夢。
- 雙璫丁丁聯尺素，內記湘川相識處。
- 歌唇一世銜雨看，可惜馨香手中故。

## 拼音

- yue4 lang4 chong1 tian1 tian1 yu3 shi1 ， liang2 chan2 luo4 jin4 shu1 xing1 ru4 。
- yun2 ping2 bu2 dong4 yan3 gu1 pin2 ， xi1 lou2 yi2 ye4 feng1 zheng1 ji2 。
- yu4 zhi1 xiang1 si1 hua1 ji4 yuan3 ， zhong1 ri4 xiang1 si1 que4 xiang1 yuan4 。
- dan4 wen2 bei3 dou3 sheng1 hui2 huan2 ， bu2 jian4 chang2 he2 shui3 qing1 qian3 。
- jin1 yu2 suo3 duan4 hong2 gui4 chun1 ， gu3 shi2 chen2 man3 yuan1 yang1 yin1 。
- kan1 bei1 xiao3 yuan4 zuo4 chang2 dao4 ， yu4 shu4 wei4 lian2 wang2 guo2 ren2 。
- yao2 qin2 yin1 yin1 cang2 chu3 nong4 ， yue4 luo2 leng3 bao2 jin1 ni2 zhong4 。
- lian2 gou1 ying1 wu3 ye4 jing1 shuang1 ， huan4 qi3 nan2 yun2 rao4 yun2 meng4 。
- shuang1 dang1 ding1 ding1 lian2 chi3 su4 ， nei4 ji4 xiang1 chuan1 xiang1 shi2 chu3 。
- ge1 chun2 yi2 shi4 xian2 yu3 kan4 ， ke3 xi1 xin1 xiang1 shou3 zhong1 gu4 。

## 注释

## 译文

## 赏析
