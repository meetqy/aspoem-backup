---
id: li-shang-yin-song-cong-weng-cong-dong-chuan-hong-nong-shang-shu-mu
title: 送從翁從東川弘農尚書幕
titlePinyin: song4 cong2 weng1 cong2 dong1 chuan1 hong2 nong2 shang4 shu1 mu4
titleSlug: song-cong-weng-cong-dong-chuan-hong-nong-shang-shu-mu
author: 李商隱
authorPinyin: li3 shang1 yin3
authorSlug: li-shang-yin
dynasty: 唐
dynastyPinyin: tang2
dynastySlug: tang
tags: []
---

## 正文

- 大鎮初更帥，嘉賓素見邀。
- 使車無遠近，歸路更煙霄。
- 穩放驊騮步，高安翡翠巢。
- 御風知有在，去國肯無聊。
- 早忝諸孫末，俱從小隱招。
- 心懸紫雲閣，夢斷赤城標。
- 素女悲清瑟，秦娥弄玉簫。
- 山連玄圃近，水接絳河遙。
- 豈意聞周鐸，翻然慕舜韶。
- 皆辭喬木去，遠逐斷蓬飄。
- 薄俗誰其激，斯民已甚恌。
- 鸞皇期一舉，燕雀不相饒。
- 敢共頽波遠，因之內火燒。
- 是非過別夢，時節慘驚飙。
- 未至誰能賦，中乾欲病痟。
- 屢曾紆錦繍，勉欲報瓊瑤。
- 我恐霜侵鬢，君先綬挂腰。
- 甘心與陳阮，揮手謝松喬。
- 錦里差隣接，雲臺閉寂寥。
- 一川虛月魄，萬崦自芝苗。
- 瘴雨瀧間急，離魂峽外銷。
- 非關無燭夜，其奈落花朝。
- 幾處逢鳴佩，何筵不翠翹。
- 蠻童騎象舞，江市賣鮫綃。
- 南詔知非敵，西山亦屢驕。
- 勿貪佳麗地，不爲聖明朝。
- 少減東城飲，時看北斗杓。
- 莫因乖別久，遂逐歲寒凋。
- 盛幕開高宴，將軍問故僚。
- 爲言公玉季，早日棄漁樵。

## 拼音

- da4 zhen4 chu1 geng1 shuai4 ， jia1 bin1 su4 jian4 yao1 。
- shi3 ju1 wu2 yuan3 jin4 ， gui1 lu4 geng4 yan1 xiao1 。
- wen3 fang4 hua2 liu2 bu4 ， gao1 an1 fei3 cui4 chao2 。
- yu4 feng1 zhi1 you3 zai4 ， qu4 guo2 ken3 wu2 liao2 。
- zao3 tian3 zhu1 sun1 mo4 ， ju4 cong2 xiao3 yin3 zhao1 。
- xin1 xuan2 zi3 yun2 ge2 ， meng4 duan4 chi4 cheng2 biao1 。
- su4 nü3 bei1 qing1 se4 ， qin2 e2 nong4 yu4 xiao1 。
- shan1 lian2 xuan2 pu3 jin4 ， shui3 jie1 jiang4 he2 yao2 。
- qi3 yi4 wen2 zhou1 duo2 ， fan1 ran2 mu4 shun4 shao2 。
- jie1 ci2 qiao2 mu4 qu4 ， yuan3 zhu2 duan4 peng2 piao1 。
- bao2 su2 shui2 qi2 ji1 ， si1 min2 yi3 shen4 tiao1 。
- luan2 huang2 qi1 yi4 ju3 ， yan4 que4 bu4 xiang1 rao2 。
- gan3 gong4 tui2 bo1 yuan3 ， yin1 zhi1 nei4 huo3 shao1 。
- shi4 fei1 guo4 bie2 meng4 ， shi2 jie2 can3 jing1 biao1 。
- wei4 zhi4 shui2 neng2 fu4 ， zhong1 qian2 yu4 bing4 xiao1 。
- lü3 ceng2 yu1 jin3 xiu4 ， mian3 yu4 bao4 qiong2 yao2 。
- wo3 kong3 shuang1 qin1 bin4 ， jun1 xian1 shou4 gua4 yao1 。
- gan1 xin1 yu3 chen2 ruan3 ， hui1 shou3 xie4 song1 qiao2 。
- jin3 li3 cha4 lin2 jie1 ， yun2 tai2 bi4 ji4 liao2 。
- yi4 chuan1 xu1 yue4 po4 ， wan4 yan1 zi4 zhi1 miao2 。
- zhang4 yu3 long2 jian4 ji2 ， li2 hun2 xia2 wai4 xiao1 。
- fei1 guan1 wu2 zhu2 ye4 ， qi2 nai4 luo4 hua1 chao2 。
- ji1 chu3 feng2 ming2 pei4 ， he2 yan2 bu2 cui4 qiao2 。
- man2 tong2 qi2 xiang4 wu3 ， jiang1 shi4 mai4 jiao1 xiao1 。
- nan2 zhao4 zhi1 fei1 di2 ， xi1 shan1 yi4 lü3 jiao1 。
- wu4 tan1 jia1 li2 di4 ， bu4 wei2 sheng4 ming2 chao2 。
- shao3 jian3 dong1 cheng2 yin3 ， shi2 kan4 bei3 dou3 shao2 。
- mo4 yin1 guai1 bie2 jiu3 ， sui4 zhu2 sui4 han2 diao1 。
- sheng4 mu4 kai1 gao1 yan4 ， jiang1 jun1 wen4 gu4 liao2 。
- wei2 yan2 gong1 yu4 ji4 ， zao3 ri4 qi4 yu2 qiao2 。

## 注释

## 译文

## 赏析
