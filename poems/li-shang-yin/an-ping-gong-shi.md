---
id: li-shang-yin-an-ping-gong-shi
title: 安平公詩
titlePinyin: an1 ping2 gong1 shi1
titleSlug: an-ping-gong-shi
author: 李商隱
authorPinyin: li3 shang1 yin3
authorSlug: li-shang-yin
dynasty: 唐
dynastyPinyin: tang2
dynastySlug: tang
tags: []
---

## 正文

- 丈人博陵王名家，憐我總角稱才華。
- 華州留語曉至暮，高聲喝吏放兩衙。
- 明朝騎馬出城外，送我習業南山阿。
- 仲子延岳年十六，面如白玉欹烏紗。
- 其弟炳章猶兩丱，瑤林瓊樹含奇花。
- 陳留阮家諸侄秀，邐迤出拜何駢羅。
- 府中從事杜與李，麟角虎翅相過摩。
- 清詞孤韻有歌響，擊觸鐘磬鳴環珂。
- 三月石堤凍銷釋，東風開花滿陽坡。
- 時禽得伴戲新木，其聲尖咽如鳴梭。
- 公時載酒領從事，踴躍鞍馬來相過。
- 仰看樓殿撮清漢，坐視世界如恒沙。
- 面熱脚掉互登陟，青雲表柱白雲崖。
- 一百八句在貝葉，三十三天長雨花。
- 長者子來輒獻蓋，辟支佛去空留鞾。
- 公時受詔鎮東魯，遣我草詔隨車牙。
- 顧我下筆即千字，疑我讀書傾五車。
- 嗚嘑大賢苦不壽，時世方士無靈砂。
- 五月至止六月病，遽頹泰山驚逝波。
- 明年徒步弔京國，宅破子毀哀如何。
- 西風衝戶捲素帳，隟光斜照舊燕窠。
- 古人常歎知己少，況我淪賤艱虞多。
- 如公之德世一二，豈得無淚如黃河。
- 瀝膽咒願天有眼，君子之澤方滂沱。

## 拼音

- zhang4 ren2 bo2 ling2 wang2 ming2 jia1 ， lian2 wo3 zong3 jiao3 cheng1 cai2 hua2 。
- hua2 zhou1 liu2 yu3 xiao3 zhi4 mu4 ， gao1 sheng1 he1 li4 fang4 liang3 ya2 。
- ming2 chao2 qi2 ma3 chu1 cheng2 wai4 ， song4 wo3 xi2 ye4 nan2 shan1 a1 。
- zhong4 zi3 yan2 yue4 nian2 shi2 liu4 ， mian4 ru2 bai2 yu4 qi1 wu1 sha1 。
- qi2 di4 bing3 zhang1 you2 liang3 guan4 ， yao2 lin2 qiong2 shu4 han2 qi2 hua1 。
- chen2 liu2 ruan3 jia1 zhu1 zhi2 xiu4 ， li3 yi3 chu1 bai4 he2 pian2 luo2 。
- fu3 zhong1 cong2 shi4 du4 yu3 li3 ， lin2 jiao3 hu3 chi4 xiang1 guo4 mo2 。
- qing1 ci2 gu1 yun4 you3 ge1 xiang3 ， ji1 chu4 zhong1 qing4 ming2 huan2 ke1 。
- san1 yue4 shi2 di1 dong4 xiao1 shi4 ， dong1 feng1 kai1 hua1 man3 yang2 po1 。
- shi2 qin2 de2 ban4 xi4 xin1 mu4 ， qi2 sheng1 jian1 yan4 ru2 ming2 suo1 。
- gong1 shi2 zai4 jiu3 ling3 cong2 shi4 ， yong3 yue4 an1 ma3 lai2 xiang1 guo4 。
- yang3 kan4 lou2 dian4 cuo1 qing1 han4 ， zuo4 shi4 shi4 jie4 ru2 heng2 sha1 。
- mian4 re4 jiao3 diao4 hu4 deng1 zhi4 ， qing1 yun2 biao3 zhu4 bai2 yun2 ya2 。
- yi4 bai3 ba1 ju4 zai4 bei4 ye4 ， san1 shi2 san1 tian1 chang2 yu3 hua1 。
- chang2 zhe3 zi3 lai2 zhe2 xian4 gai4 ， pi4 zhi1 fo2 qu4 kong1 liu2 xue1 。
- gong1 shi2 shou4 zhao4 zhen4 dong1 lu3 ， qian3 wo3 cao3 zhao4 sui2 ju1 ya2 。
- gu4 wo3 xia4 bi3 ji2 qian1 zi4 ， yi2 wo3 du2 shu1 qing1 wu3 ju1 。
- wu1 hu1 da4 xian2 ku3 bu2 shou4 ， shi2 shi4 fang1 shi4 wu2 ling2 sha1 。
- wu3 yue4 zhi4 zhi3 liu4 yue4 bing4 ， ju4 tui2 tai4 shan1 jing1 shi4 bo1 。
- ming2 nian2 tu2 bu4 diao4 jing1 guo2 ， zhai2 po4 zi3 hui3 ai1 ru2 he2 。
- xi1 feng1 chong1 hu4 juan3 su4 zhang4 ， xi4 guang1 xie2 zhao4 jiu4 yan4 ke1 。
- gu3 ren2 chang2 tan4 zhi1 ji3 shao3 ， kuang4 wo3 lun2 jian4 jian1 yu2 duo1 。
- ru2 gong1 zhi1 de2 shi4 yi1 er4 ， qi3 de2 wu2 lei4 ru2 huang2 he2 。
- li4 dan3 zhou4 yuan4 tian1 you3 yan3 ， jun1 zi3 zhi1 ze2 fang1 pang1 tuo2 。

## 注释

## 译文

## 赏析
