---
id: li-shang-yin-he-yang-shi
title: 河陽詩
titlePinyin: he2 yang2 shi1
titleSlug: he-yang-shi
author: 李商隱
authorPinyin: li3 shang1 yin3
authorSlug: li-shang-yin
dynasty: 唐
dynastyPinyin: tang2
dynastySlug: tang
tags: []
---

## 正文

- 黃河搖溶天上來，玉樓影近中天臺。
- 龍頭瀉酒客壽杯，主人淺笶紅玫瑰。
- 梓澤東來七十里，長溝複塹埋雲子。
- 可惜秋眸一臠光，漢陵走馬黃塵起。
- 南浦老魚腥古涎，真珠密字芙蓉篇。
- 湘中寄到夢不到，衰容自去拋涼天。
- 憶得蛟絲裁小卓，蛺蝶飛迴木綿薄。
- 綠繍笙囊不見人，一口紅霞夜深嚼。
- 幽蘭泣露新香死，畫圖淺縹松溪水。
- 楚絲微覺竹枝高，半曲新辭寫緜紙。
- 巴西夜市紅守宮，後房點臂斑斑紅。
- 堤南渴雁自飛久，蘆花一夜吹西風。
- 曉簾串斷蜻蜓翼，羅屏但有空青色。
- 玉灣不釣三千年，蓮房暗被蛟龍惜。
- 濕銀注鏡井口平，鸞釵映月寒錚錚。
- 不知桂樹在何處，仙人不下雙金莖。
- 百尺相風插重屋，側近嫣紅伴柔綠。
- 百勞不識對月郎，湘竹千條爲一束。

## 拼音

- huang2 he2 yao2 rong2 tian1 shang4 lai2 ， yu4 lou2 ying3 jin4 zhong1 tian1 tai2 。
- long2 tou2 xie4 jiu3 ke4 shou4 bei1 ， zhu3 ren2 qian3 shi3 hong2 mei2 gui1 。
- zi3 ze2 dong1 lai2 qi1 shi2 li3 ， chang2 gou1 fu4 qian4 mai2 yun2 zi3 。
- ke3 xi1 qiu1 mou2 yi4 luan2 guang1 ， han4 ling2 zou3 ma3 huang2 chen2 qi3 。
- nan2 pu3 lao3 yu2 xing1 gu3 xian2 ， zhen1 zhu1 mi4 zi4 fu2 rong2 pian1 。
- xiang1 zhong1 ji4 dao4 meng4 bu2 dao4 ， shuai1 rong2 zi4 qu4 pao1 liang2 tian1 。
- yi4 de2 jiao1 si1 cai2 xiao3 zhuo2 ， jia2 die2 fei1 hui2 mu4 mian2 bao2 。
- lü4 xiu4 sheng1 nang2 bu2 jian4 ren2 ， yi4 kou3 hong2 xia2 ye4 shen1 jiao2 。
- you1 lan2 qi4 lu4 xin1 xiang1 si3 ， hua4 tu2 qian3 piao3 song1 xi1 shui3 。
- chu3 si1 wei1 jue2 zhu2 zhi1 gao1 ， ban4 qu3 xin1 ci2 xie3 mian2 zhi3 。
- ba1 xi1 ye4 shi4 hong2 shou3 gong1 ， hou4 fang2 dian3 bi4 ban1 ban1 hong2 。
- di1 nan2 ke3 yan4 zi4 fei1 jiu3 ， lu2 hua1 yi2 ye4 chui1 xi1 feng1 。
- xiao3 lian2 chuan4 duan4 qing1 ting2 yi4 ， luo2 ping2 dan4 you3 kong4 qing1 se4 。
- yu4 wan1 bu2 diao4 san1 qian1 nian2 ， lian2 fang2 an4 bei4 jiao1 long2 xi1 。
- shi1 yin2 zhu4 jing4 jing3 kou3 ping2 ， luan2 chai1 ying4 yue4 han2 zheng1 zheng1 。
- bu4 zhi1 gui4 shu4 zai4 he2 chu3 ， xian1 ren2 bu2 xia4 shuang1 jin1 jing4 。
- bai3 chi3 xiang1 feng1 cha1 zhong4 wu1 ， ce4 jin4 yan1 hong2 ban4 rou2 lü4 。
- bai3 lao2 bu4 shi2 dui4 yue4 lang2 ， xiang1 zhu2 qian1 tiao2 wei2 yi2 shu4 。

## 注释

## 译文

## 赏析
