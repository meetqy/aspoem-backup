---
id: li-shang-yin-jing-ni-si-shi-yun
title: 井泥四十韻
titlePinyin: jing3 ni2 si4 shi2 yun4
titleSlug: jing-ni-si-shi-yun
author: 李商隱
authorPinyin: li3 shang1 yin3
authorSlug: li-shang-yin
dynasty: 唐
dynastyPinyin: tang2
dynastySlug: tang
tags: []
---

## 正文

- 皇都依仁里，西北有高齋。
- 昨日主人氏，治井堂西陲。
- 工人三五輩，輦出土與泥。
- 到水不數尺，積共庭樹齊。
- 他日井甃畢，用土益作堤。
- 曲隨林掩映，繚以池周迴。
- 下去冥寞穴，上承雨露滋。
- 寄辭別地脉，因言謝泉扉。
- 升騰不自意，疇昔忽已乖。
- 伊余掉行鞅，行行來自西。
- 一日下馬到，此時芳草萋。
- 四面多好樹，旦暮雲霞姿。
- 晚落花滿地，幽鳥鳴何枝。
- 蘿幄既已薦，山樽亦可開。
- 待得孤月上，如與佳人來。
- 因茲感物理，惻愴平生懷。
- 茫茫此羣品，不定輪與蹄。
- 喜得舜可禪，不以瞽瞍疑。
- 禹竟代舜立，其父吁咈哉。
- 嬴氏幷六合，所來因不韋。
- 漢祖把左契，自言一布衣。
- 當塗佩國璽，本乃黃門攜。
- 長戟亂中原，何妨起戎氐。
- 不獨帝王耳，臣下亦如斯。
- 伊尹佐興王，不藉漢父資。
- 蟠溪老釣叟，坐爲周之師。
- 屠狗興販繒，突起定傾危。
- 長沙啓封土，豈是出程姬。
- 帝問主人翁，有自賣珠兒。
- 武昌昔男子，老苦爲人妻。
- 蜀王有遺魄，今在林中啼。
- 淮南雞舐藥，翻向雲中飛。
- 大鈞運羣有，難以一理推。
- 顧於冥冥內，爲問秉者誰。
- 我恐更萬世，此事愈云爲。
- 猛虎與雙翅，更以角副之。
- 鳳凰不五色，聯翼上雞棲。
- 我欲秉鈞者，朅來與我偕。
- 浮雲不相顧，寥泬誰爲梯。
- 悒怏夜將半，但歌井中泥。

## 拼音

- huang2 dou1 yi1 ren2 li3 ， xi1 bei3 you3 gao1 zhai1 。
- zuo2 ri4 zhu3 ren2 shi4 ， zhi4 jing3 tang2 xi1 chui2 。
- gong1 ren2 san1 wu3 bei4 ， nian3 chu1 tu3 yu3 ni2 。
- dao4 shui3 bu2 shu4 chi3 ， ji1 gong4 ting2 shu4 qi2 。
- ta1 ri4 jing3 zhou4 bi4 ， yong4 tu3 yi4 zuo4 di1 。
- qu3 sui2 lin2 yan3 ying4 ， liao2 yi3 chi2 zhou1 hui2 。
- xia4 qu4 ming2 mo4 xue2 ， shang4 cheng2 yu3 lu4 zi1 。
- ji4 ci2 bie2 di4 mai4 ， yin1 yan2 xie4 quan2 fei1 。
- sheng1 teng2 bu2 zi4 yi4 ， chou2 xi1 hu1 yi3 guai1 。
- yi1 yu2 diao4 xing2 yang1 ， hang2 hang2 lai2 zi4 xi1 。
- yi2 ri4 xia4 ma3 dao4 ， ci3 shi2 fang1 cao3 qi1 。
- si4 mian4 duo1 hao3 shu4 ， dan4 mu4 yun2 xia2 zi1 。
- wan3 luo4 hua1 man3 di4 ， you1 niao3 ming2 he2 zhi1 。
- luo2 wo4 ji4 yi3 jian4 ， shan1 zun1 yi4 ke3 kai1 。
- dai4 de2 gu1 yue4 shang4 ， ru2 yu3 jia1 ren2 lai2 。
- yin1 zi1 gan3 wu4 li3 ， ce4 chuang4 ping2 sheng1 huai2 。
- mang2 mang2 ci3 qun2 pin3 ， bu2 ding4 lun2 yu3 ti2 。
- xi3 de2 shun4 ke3 shan4 ， bu4 yi3 gu3 sou3 yi2 。
- yu3 jing4 dai4 shun4 li4 ， qi2 fu4 xu1 fu2 zai1 。
- ying2 shi4 bing4 liu4 he2 ， suo3 lai2 yin1 bu4 wei2 。
- han4 zu3 ba3 zuo3 qi4 ， zi4 yan2 yi2 bu4 yi1 。
- dang1 tu2 pei4 guo2 xi3 ， ben3 nai3 huang2 men2 xie2 。
- chang2 ji3 luan4 zhong1 yuan2 ， he2 fang2 qi3 rong2 di1 。
- bu4 du2 di4 wang2 er3 ， chen2 xia4 yi4 ru2 si1 。
- yi1 yin3 zuo3 xing1 wang2 ， bu2 jie4 han4 fu4 zi1 。
- pan2 xi1 lao3 diao4 sou3 ， zuo4 wei2 zhou1 zhi1 shi1 。
- tu2 gou3 xing1 fan4 zeng1 ， tu1 qi3 ding4 qing1 wei1 。
- chang2 sha1 qi3 feng1 tu3 ， qi3 shi4 chu1 cheng2 ji1 。
- di4 wen4 zhu3 ren2 weng1 ， you3 zi4 mai4 zhu1 er2 。
- wu3 chang1 xi1 nan2 zi3 ， lao3 ku3 wei2 ren2 qi1 。
- shu3 wang2 you3 yi2 po4 ， jin1 zai4 lin2 zhong1 ti2 。
- huai2 nan2 ji1 shi4 yao4 ， fan1 xiang4 yun2 zhong1 fei1 。
- da4 jun1 yun4 qun2 you3 ， nan2 yi3 yi4 li3 tui1 。
- gu4 wu1 ming2 ming2 nei4 ， wei2 wen4 bing3 zhe3 shui2 。
- wo3 kong3 geng4 wan4 shi4 ， ci3 shi4 yu4 yun2 wei2 。
- meng3 hu3 yu3 shuang1 chi4 ， geng4 yi3 jiao3 fu4 zhi1 。
- feng4 huang2 bu4 wu3 se4 ， lian2 yi4 shang4 ji1 qi1 。
- wo3 yu4 bing3 jun1 zhe3 ， qie4 lai2 yu3 wo3 xie2 。
- fu2 yun2 bu4 xiang1 gu4 ， liao2 jue2 shui2 wei2 ti1 。
- yi4 yang4 ye4 jiang1 ban4 ， dan4 ge1 jing3 zhong1 ni2 。

## 注释

## 译文

## 赏析
