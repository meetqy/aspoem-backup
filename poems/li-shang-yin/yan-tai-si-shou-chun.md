---
id: li-shang-yin-yan-tai-si-shou-chun
title: 燕臺四首 春
titlePinyin: yan4 tai2 si4 shou3   chun1
titleSlug: yan-tai-si-shou-chun
author: 李商隱
authorPinyin: li3 shang1 yin3
authorSlug: li-shang-yin
dynasty: 唐
dynastyPinyin: tang2
dynastySlug: tang
tags: []
---

## 正文

- 風光冉冉東西陌，幾日嬌魂尋不得。
- 蜜房羽客類芳心，冶葉倡條徧相識。
- 暖藹輝遲桃樹西，高鬟立共桃鬟齊。
- 雄龍雌鳳杳何許，絮亂絲繁天亦迷。
- 醉起微陽若初曙，映簾夢斷聞殘語。
- 愁將鐵網罥珊瑚，海闊天翻迷處所。
- 衣帶無情有寬窄，春煙自碧秋霜白。
- 研丹擘石天不知，願得天牢鎖冤魄。
- 夾羅委篋單綃起，香肌冷襯琤琤珮。
- 今日東風自不勝，化作幽光入西海。

## 拼音

- feng1 guang1 ran3 ran3 dong1 xi1 mo4 ， ji1 ri4 jiao1 hun2 xun2 bu4 de2 。
- mi4 fang2 yu3 ke4 lei4 fang1 xin1 ， ye3 ye4 chang4 tiao2 bian4 xiang1 shi2 。
- nuan3 ai3 hui1 chi2 tao2 shu4 xi1 ， gao1 huan2 li4 gong4 tao2 huan2 qi2 。
- xiong2 long2 ci2 feng4 yao3 he2 xu1 ， xu4 luan4 si1 fan2 tian1 yi4 mi2 。
- zui4 qi3 wei1 yang2 ruo4 chu1 shu3 ， ying4 lian2 meng4 duan4 wen2 can2 yu3 。
- chou2 jiang1 tie3 wang3 juan4 shan1 hu2 ， hai3 kuo4 tian1 fan1 mi2 chu3 suo3 。
- yi1 dai4 wu2 qing2 you3 kuan1 zhai3 ， chun1 yan1 zi4 bi4 qiu1 shuang1 bai2 。
- yan2 dan1 bo4 shi2 tian1 bu4 zhi1 ， yuan4 de2 tian1 lao2 suo3 yuan1 po4 。
- jia1 luo2 wei3 qie4 dan1 xiao1 qi3 ， xiang1 ji1 leng3 chen4 cheng1 cheng1 pei4 。
- jin1 ri4 dong1 feng1 zi4 bu2 sheng4 ， hua4 zuo4 you1 guang1 ru4 xi1 hai3 。

## 注释

## 译文

## 赏析
