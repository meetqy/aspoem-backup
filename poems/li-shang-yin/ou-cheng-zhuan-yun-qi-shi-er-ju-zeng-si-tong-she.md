---
id: li-shang-yin-ou-cheng-zhuan-yun-qi-shi-er-ju-zeng-si-tong-she
title: 偶成轉韻七十二句贈四同舍
titlePinyin: ou3 cheng2 zhuan3 yun4 qi1 shi2 er4 ju4 zeng4 si4 tong2 she4
titleSlug: ou-cheng-zhuan-yun-qi-shi-er-ju-zeng-si-tong-she
author: 李商隱
authorPinyin: li3 shang1 yin3
authorSlug: li-shang-yin
dynasty: 唐
dynastyPinyin: tang2
dynastySlug: tang
tags: []
---

## 正文

- 沛國東風吹大澤，蒲青柳碧春一色。
- 我來不見隆準人，瀝酒空餘廟中客。
- 征東同舍鴛與鸞，酒酣勸我懸征鞍。
- 藍山寶肆不可入，玉中仍是青琅玕。
- 武威將軍使中俠，少年箭道驚楊葉。
- 戰功高後數文章，憐我秋齋夢蝴蝶。
- 詰旦九門傳奏章，高車大馬來煌煌。
- 路逢鄒枚不暇揖，臘月大雪過大梁。
- 憶昔公爲會昌宰，我時入謁虛懷待。
- 衆中賞我賦高唐，迴看屈宋由年輩。
- 公事武皇爲鐵冠，歷廳請我相所難。
- 我時顦顇在書閣，臥枕芸香春夜闌。
- 明年赴辟下昭桂，東郊慟哭辭兄弟。
- 韓公堆上跋馬時，廻望秦川樹如薺。
- 依稀南指陽臺雲，鯉魚食鈎猿失羣。
- 湘妃廟下已春盡，虞帝城前初日曛。
- 謝遊橋上澄江館，下望山城如一彈。
- 鷓鴣聲苦曉驚眠，朱槿花嬌晚相伴。
- 頃之失職辭南風，破帆壞槳荆江中。
- 斬蛟斷璧不無意，平生自許非忩忩。
- 歸來寂寞靈臺下，著破藍衫出無馬。
- 天官補吏府中趨，玉骨瘦來無一把。
- 手封狴牢屯制囚，直廳印鎖黃昏愁。
- 平明赤帖使修表，上賀嫖姚收賊州。
- 舊山萬仞青霞外，望見扶桑出東海。
- 愛君憂國去未能，白道青松了然在。
- 此時聞有燕昭臺，挺身東望心眼開。
- 且吟王粲從軍樂，不賦淵明歸去來。
- 彭門十萬皆雄勇，首戴公恩若山重。
- 廷評日下握靈蛇，書記眠時吞綵鳳。
- 之子夫君鄭與裴，何甥謝舅當世才。
- 青袍白簡風流極，碧沼紅蓮傾倒開。
- 我生麤疎不足數，梁父哀吟鴝鵒舞。
- 橫行闊視倚公憐，狂來筆力如牛弩。
- 借酒祝公千萬年，吾徒禮分常周旋。
- 收旗臥鼓相天子，相門出相光青史。

## 拼音

- pei4 guo2 dong1 feng1 chui1 da4 ze2 ， pu2 qing1 liu3 bi4 chun1 yi2 se4 。
- wo3 lai2 bu2 jian4 long2 zhun3 ren2 ， li4 jiu3 kong1 yu2 miao4 zhong1 ke4 。
- zheng1 dong1 tong2 she4 yuan1 yu3 luan2 ， jiu3 han1 quan4 wo3 xuan2 zheng1 an1 。
- lan2 shan1 bao3 si4 bu4 ke3 ru4 ， yu4 zhong1 reng2 shi4 qing1 lang2 gan1 。
- wu3 wei1 jiang1 jun1 shi3 zhong1 xia2 ， shao4 nian2 jian4 dao4 jing1 yang2 ye4 。
- zhan4 gong1 gao1 hou4 shu4 wen2 zhang1 ， lian2 wo3 qiu1 zhai1 meng4 hu2 die2 。
- jie2 dan4 jiu3 men2 chuan2 zou4 zhang1 ， gao1 ju1 da4 ma3 lai2 huang2 huang2 。
- lu4 feng2 zou1 mei2 bu4 xia2 yi1 ， la4 yue4 da4 xue3 guo4 da4 liang2 。
- yi4 xi1 gong1 wei2 hui4 chang1 zai3 ， wo3 shi2 ru4 ye4 xu1 huai2 dai4 。
- zhong4 zhong1 shang3 wo3 fu4 gao1 tang2 ， hui2 kan4 qu1 song4 you2 nian2 bei4 。
- gong1 shi4 wu3 huang2 wei2 tie3 guan1 ， li4 ting1 qing3 wo3 xiang1 suo3 nan2 。
- wo3 shi2 qiao2 cui4 zai4 shu1 ge2 ， wo4 zhen3 yun2 xiang1 chun1 ye4 lan2 。
- ming2 nian2 fu4 pi4 xia4 zhao1 gui4 ， dong1 jiao1 tong4 ku1 ci2 xiong1 di4 。
- han2 gong1 dui1 shang4 ba2 ma3 shi2 ， hui2 wang4 qin2 chuan1 shu4 ru2 ji4 。
- yi1 xi1 nan2 zhi3 yang2 tai2 yun2 ， li3 yu2 shi2 gou1 yuan2 shi1 qun2 。
- xiang1 fei1 miao4 xia4 yi3 chun1 jin4 ， yu2 di4 cheng2 qian2 chu1 ri4 xun1 。
- xie4 you2 qiao2 shang4 cheng2 jiang1 guan3 ， xia4 wang4 shan1 cheng2 ru2 yi1 dan4 。
- zhe4 gu1 sheng1 ku3 xiao3 jing1 mian2 ， zhu1 jin3 hua1 jiao1 wan3 xiang1 ban4 。
- qing3 zhi1 shi1 zhi2 ci2 nan2 feng1 ， po4 fan1 huai4 jiang3 jing1 jiang1 zhong1 。
- zhan3 jiao1 duan4 bi4 bu4 wu2 yi4 ， ping2 sheng1 zi4 xu1 fei1 cong1 cong1 。
- gui1 lai2 ji4 mo4 ling2 tai2 xia4 ， zhu4 po4 lan2 shan1 chu1 wu2 ma3 。
- tian1 guan1 bu3 li4 fu3 zhong1 qu1 ， yu4 gu3 shou4 lai2 wu2 yi4 ba3 。
- shou3 feng1 bi4 lao2 tun2 zhi4 qiu2 ， zhi2 ting1 yin4 suo3 huang2 hun1 chou2 。
- ping2 ming2 chi4 tie1 shi3 xiu1 biao3 ， shang4 he4 piao2 yao2 shou1 zei2 zhou1 。
- jiu4 shan1 wan4 ren4 qing1 xia2 wai4 ， wang4 jian4 fu2 sang1 chu1 dong1 hai3 。
- ai4 jun1 you1 guo2 qu4 wei4 neng2 ， bai2 dao4 qing1 song1 liao3 ran2 zai4 。
- ci3 shi2 wen2 you3 yan4 zhao1 tai2 ， ting3 shen1 dong1 wang4 xin1 yan3 kai1 。
- qie3 yin2 wang2 can4 cong2 jun1 le4 ， bu2 fu4 yuan1 ming2 gui1 qu4 lai2 。
- peng2 men2 shi2 wan4 jie1 xiong2 yong3 ， shou3 dai4 gong1 en1 ruo4 shan1 zhong4 。
- ting2 ping2 ri4 xia4 wo4 ling2 she2 ， shu1 ji4 mian2 shi2 tun1 cai3 feng4 。
- zhi1 zi3 fu1 jun1 zheng4 yu3 pei2 ， he2 sheng1 xie4 jiu4 dang1 shi4 cai2 。
- qing1 pao2 bai2 jian3 feng1 liu2 ji2 ， bi4 zhao3 hong2 lian2 qing1 dao3 kai1 。
- wo3 sheng1 cu1 shu1 bu4 zu2 shu4 ， liang2 fu4 ai1 yin2 qu2 yu4 wu3 。
- heng2 xing2 kuo4 shi4 yi3 gong1 lian2 ， kuang2 lai2 bi3 li4 ru2 niu2 nu3 。
- jie4 jiu3 zhu4 gong1 qian1 wan4 nian2 ， wu2 tu2 li3 fen1 chang2 zhou1 xuan2 。
- shou1 qi2 wo4 gu3 xiang1 tian1 zi3 ， xiang1 men2 chu1 xiang1 guang1 qing1 shi3 。

## 注释

## 译文

## 赏析
