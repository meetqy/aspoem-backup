---
id: li-shang-yin-he-sun-pu-wei-chan-kong-que-yong
title: 和孫朴韋蟾孔雀詠
titlePinyin: he2 sun1 pu3 wei2 chan2 kong3 que4 yong3
titleSlug: he-sun-pu-wei-chan-kong-que-yong
author: 李商隱
authorPinyin: li3 shang1 yin3
authorSlug: li-shang-yin
dynasty: 唐
dynastyPinyin: tang2
dynastySlug: tang
tags: []
---

## 正文

- 此去三梁遠，今來萬里攜。
- 西施因網得，秦客被花迷。
- 可在青鸚鵡，非關碧野雞。
- 約眉憐翠羽，刮目想金篦。
- 瘴氣籠飛遠，蠻花向坐低。
- 輕於趙皇后，貴極楚懸黎。
- 都護矜羅幕，佳人炫繡袿。
- 屏風臨燭釦，捍撥倚香臍。
- 舊思牽雲葉，新愁待雪泥。
- 愛堪通夢寐，畫得不端倪。
- 地錦排蒼雁，簾釘鏤白犀。
- 曙霞星斗外，涼月露盤西。
- 妬好休誇舞，經寒且少啼。
- 紅樓三十級，穩穩上丹梯。

## 拼音

- ci3 qu4 san1 liang2 yuan3 ， jin1 lai2 wan4 li3 xie2 。
- xi1 shi1 yin1 wang3 de2 ， qin2 ke4 bei4 hua1 mi2 。
- ke3 zai4 qing1 ying1 wu3 ， fei1 guan1 bi4 ye3 ji1 。
- yue1 mei2 lian2 cui4 yu3 ， gua1 mu4 xiang3 jin1 bi4 。
- zhang4 qi4 long2 fei1 yuan3 ， man2 hua1 xiang4 zuo4 di1 。
- qing1 wu1 zhao4 huang2 hou4 ， gui4 ji2 chu3 xuan2 li2 。
- dou1 hu4 jin1 luo2 mu4 ， jia1 ren2 xuan4 xiu4 gui1 。
- ping2 feng1 lin2 zhu2 kou4 ， han4 bo1 yi3 xiang1 qi2 。
- jiu4 si1 qian1 yun2 ye4 ， xin1 chou2 dai4 xue3 ni2 。
- ai4 kan1 tong1 meng4 mei4 ， hua4 de2 bu4 duan1 ni2 。
- di4 jin3 pai2 cang1 yan4 ， lian2 ding1 lou4 bai2 xi1 。
- shu3 xia2 xing1 dou3 wai4 ， liang2 yue4 lu4 pan2 xi1 。
- du4 hao3 xiu1 kua1 wu3 ， jing1 han2 qie3 shao3 ti2 。
- hong2 lou2 san1 shi2 ji2 ， wen3 wen3 shang4 dan1 ti1 。

## 注释

## 译文

## 赏析
