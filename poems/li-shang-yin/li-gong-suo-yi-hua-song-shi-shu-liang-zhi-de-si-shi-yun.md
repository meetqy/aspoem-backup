---
id: li-shang-yin-li-gong-suo-yi-hua-song-shi-shu-liang-zhi-de-si-shi-yun
title: 李肱所遺畫松詩書兩紙得四十韻
titlePinyin: li3 gong1 suo3 yi2 hua4 song1 shi1 shu1 liang3 zhi3 de2 si4 shi2 yun4
titleSlug: li-gong-suo-yi-hua-song-shi-shu-liang-zhi-de-si-shi-yun
author: 李商隱
authorPinyin: li3 shang1 yin3
authorSlug: li-shang-yin
dynasty: 唐
dynastyPinyin: tang2
dynastySlug: tang
tags: []
---

## 正文

- 萬草已涼露，開圖披古松。
- 青山徧滄海，此樹生何峰。
- 孤根邈無倚，直立撐鴻濛。
- 端如君子身，挺若壯士胸。
- 樛枝勢夭矯，忽欲蟠拏空。
- 又如驚螭走，默與奔雲逢。
- 孫枝擢細葉，旖旎狐裘茸。
- 鄒颠蓐髪軟，麗姬眉黛濃。
- 視久眩目睛，倏忽變輝容。
- 竦削正稠直，婀娜旋敷峰。
- 又如洞房冷，翠被張穹籠。
- 亦若暨羅女，平旦妝顏容。
- 細疑襲氣母，猛若爭神功。
- 燕雀固寂寂，霧露常衝衝。
- 香蘭媿傷暮，碧竹慚空中。
- 可集呈瑞鳳，堪藏行雨龍。
- 淮山桂偃蹇，蜀郡桑重童。
- 枝條亮眇脆，靈氣何由同。
- 昔聞咸陽帝，近說稽山儂。
- 或著仙人號，或以大夫封。
- 終南與清都，煙雨遙相通。
- 安知夜夜意，不起西南風。
- 美人昔清興，重之猶月鐘。
- 寶笥十八九，香緹千萬重。
- 一旦鬼瞰室，稠疊張羉罿。
- 赤羽中要害，是非皆怱怱。
- 生如碧海月，死踐霜郊蓬。
- 平生握中玩，散失隨奴童。
- 我聞照妖鏡，及與神劒鋒。
- 寓身會有地，不爲凡物蒙。
- 伊人秉蕬圖，顧眄擇所從。
- 而我何爲者，開顏捧靈蹤。
- 報以漆鳴琴，懸之真珠櫳。
- 是時方暑夏，座內若嚴冬。
- 憶昔謝四騎，學仙玉陽東。
- 千株盡若此，路入瓊瑤宮。
- 口詠玄雲歌，手把金芙蓉。
- 濃藹深霓袖，色映琅玕中。
- 悲哉墮世網，去之若遺弓。
- 形魄天壇上，海日高曈曈。
- 終騎紫鸞歸，持寄扶桑翁。

## 拼音

- wan4 cao3 yi3 liang2 lu4 ， kai1 tu2 pi1 gu3 song1 。
- qing1 shan1 bian4 cang1 hai3 ， ci3 shu4 sheng1 he2 feng1 。
- gu1 gen1 miao3 wu2 yi3 ， zhi2 li4 cheng1 hong2 meng2 。
- duan1 ru2 jun1 zi3 shen1 ， ting3 ruo4 zhuang4 shi4 xiong1 。
- jiu1 zhi1 shi4 yao1 jiao3 ， hu1 yu4 pan2 na2 kong1 。
- you4 ru2 jing1 chi1 zou3 ， mo4 yu3 ben1 yun2 feng2 。
- sun1 zhi1 zhuo2 xi4 ye4 ， yi3 ni3 hu2 qiu2 rong2 。
- zou1 dian1 ru4 fa4 ruan3 ， li2 ji1 mei2 dai4 nong2 。
- shi4 jiu3 xuan4 mu4 jing1 ， shu1 hu1 bian4 hui1 rong2 。
- song3 xiao1 zheng4 chou2 zhi2 ， e1 nuo2 xuan2 fu1 feng1 。
- you4 ru2 dong4 fang2 leng3 ， cui4 bei4 zhang1 qiong2 long2 。
- yi4 ruo4 ji4 luo2 nü3 ， ping2 dan4 zhuang1 yan2 rong2 。
- xi4 yi2 xi2 qi4 mu3 ， meng3 ruo4 zheng1 shen2 gong1 。
- yan4 que4 gu4 ji4 ji4 ， wu4 lu4 chang2 chong1 chong1 。
- xiang1 lan2 kui4 shang1 mu4 ， bi4 zhu2 can2 kong1 zhong1 。
- ke3 ji2 cheng2 rui4 feng4 ， kan1 cang2 xing2 yu3 long2 。
- huai2 shan1 gui4 yan3 jian3 ， shu3 jun4 sang1 zhong4 tong2 。
- zhi1 tiao2 liang4 miao3 cui4 ， ling2 qi4 he2 you2 tong2 。
- xi1 wen2 xian2 yang2 di4 ， jin4 shuo1 ji1 shan1 nong2 。
- huo4 zhu4 xian1 ren2 hao4 ， huo4 yi3 dai4 fu0 feng1 。
- zhong1 nan2 yu3 qing1 dou1 ， yan1 yu3 yao2 xiang1 tong1 。
- an1 zhi1 ye4 ye4 yi4 ， bu4 qi3 xi1 nan2 feng1 。
- mei3 ren2 xi1 qing1 xing1 ， zhong4 zhi1 you2 yue4 zhong1 。
- bao3 si4 shi2 ba1 jiu3 ， xiang1 ti2 qian1 wan4 zhong4 。
- yi2 dan4 gui3 kan4 shi4 ， chou2 die2 zhang1 luan2 chong1 。
- chi4 yu3 zhong1 yao4 hai4 ， shi4 fei1 jie1 cong1 cong1 。
- sheng1 ru2 bi4 hai3 yue4 ， si3 jian4 shuang1 jiao1 peng2 。
- ping2 sheng1 wo4 zhong1 wan2 ， san4 shi1 sui2 nu2 tong2 。
- wo3 wen2 zhao4 yao1 jing4 ， ji2 yu3 shen2 jian4 feng1 。
- yu4 shen1 hui4 you3 di4 ， bu4 wei2 fan2 wu4 meng2 。
- yi1 ren2 bing3 si1 tu2 ， gu4 mian3 ze2 suo3 cong2 。
- er2 wo3 he2 wei2 zhe3 ， kai1 yan2 peng3 ling2 zong1 。
- bao4 yi3 qi1 ming2 qin2 ， xuan2 zhi1 zhen1 zhu1 long2 。
- shi4 shi2 fang1 shu3 xia4 ， zuo4 nei4 ruo4 yan2 dong1 。
- yi4 xi1 xie4 si4 qi2 ， xue2 xian1 yu4 yang2 dong1 。
- qian1 zhu1 jin4 ruo4 ci3 ， lu4 ru4 qiong2 yao2 gong1 。
- kou3 yong3 xuan2 yun2 ge1 ， shou3 ba3 jin1 fu2 rong2 。
- nong2 ai3 shen1 ni2 xiu4 ， se4 ying4 lang2 gan1 zhong1 。
- bei1 zai1 duo4 shi4 wang3 ， qu4 zhi1 ruo4 yi2 gong1 。
- xing2 po4 tian1 tan2 shang4 ， hai3 ri4 gao1 tong2 tong2 。
- zhong1 qi2 zi3 luan2 gui1 ， chi2 ji4 fu2 sang1 weng1 。

## 注释

## 译文

## 赏析
