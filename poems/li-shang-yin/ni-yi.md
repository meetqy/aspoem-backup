---
id: li-shang-yin-ni-yi
title: 擬意
titlePinyin: ni3 yi4
titleSlug: ni-yi
author: 李商隱
authorPinyin: li3 shang1 yin3
authorSlug: li-shang-yin
dynasty: 唐
dynastyPinyin: tang2
dynastySlug: tang
tags: []
---

## 正文

- 悵望逢張女，遲迴送阿侯。
- 空看小垂手，忍問大刀頭。
- 妙選茱萸帳，平居翡翠樓。
- 雲屏不取暖，月扇未遮羞。
- 上掌真何有，傾城豈自由。
- 楚妃交薦枕，漢后共藏𩰘。
- 夫向羊車覓，男從鳳穴求。
- 書成祓禊帖，唱殺畔牢愁。
- 夜杵鳴江練，春刀解若榴。
- 象牀穿幰網，犀帖釘窗油。
- 仁壽遺明鏡，陳倉拂綵毬。
- 真防舞如意，佯蓋臥箜篌。
- 濯錦桃花水，濺裙杜若洲。
- 魚兒懸寶劒，燕子合金甌。
- 銀箭催搖落，華筵慘去留。
- 幾時銷薄怒，從此抱離憂。
- 帆落啼猿峽，樽開畫鷁舟。
- 急絃腸對斷，翦蠟淚爭流。
- 璧馬誰能帶，金蟲不復收。
- 銀河撲醉眼，珠串咽歌喉。
- 去夢隨川后，來風貯石郵。
- 蘭叢銜露重，榆莢點星稠。
- 解佩無遺迹，凌波有舊游。
- 曾來十九首，私讖詠牽牛。

## 拼音

- chang4 wang4 feng2 zhang1 nü3 ， chi2 hui2 song4 a1 hou2 。
- kong1 kan4 xiao3 chui2 shou3 ， ren3 wen4 da4 dao1 tou2 。
- miao4 xuan3 zhu1 yu2 zhang4 ， ping2 ju1 fei3 cui4 lou2 。
- yun2 ping2 bu4 qu3 nuan3 ， yue4 shan4 wei4 zhe1 xiu1 。
- shang4 zhang3 zhen1 he2 you3 ， qing1 cheng2 qi3 zi4 you2 。
- chu3 fei1 jiao1 jian4 zhen3 ， han4 hou4 gong4 cang2 𩰘。
- fu1 xiang4 yang2 ju1 mi4 ， nan2 cong2 feng4 xue2 qiu2 。
- shu1 cheng2 fu2 xi4 tie1 ， chang4 sha1 pan4 lao2 chou2 。
- ye4 chu3 ming2 jiang1 lian4 ， chun1 dao1 jie3 ruo4 liu2 。
- xiang4 chuang2 chuan1 xian3 wang3 ， xi1 tie1 ding1 chuang1 you2 。
- ren2 shou4 yi2 ming2 jing4 ， chen2 cang1 fu2 cai3 qiu2 。
- zhen1 fang2 wu3 ru2 yi4 ， yang2 gai4 wo4 kong1 hou2 。
- zhuo2 jin3 tao2 hua1 shui3 ， jian4 qun2 du4 ruo4 zhou1 。
- yu2 er2 xuan2 bao3 jian4 ， yan4 zi0 he2 jin1 ou1 。
- yin2 jian4 cui1 yao2 luo4 ， hua2 yan2 can3 qu4 liu2 。
- ji1 shi2 xiao1 bao2 nu4 ， cong2 ci3 bao4 li2 you1 。
- fan1 luo4 ti2 yuan2 xia2 ， zun1 kai1 hua4 yi4 zhou1 。
- ji2 xian2 chang2 dui4 duan4 ， jian3 la4 lei4 zheng1 liu2 。
- bi4 ma3 shui2 neng2 dai4 ， jin1 chong2 bu2 fu4 shou1 。
- yin2 he2 pu1 zui4 yan3 ， zhu1 chuan4 yan4 ge1 hou2 。
- qu4 meng4 sui2 chuan1 hou4 ， lai2 feng1 zhu4 shi2 you2 。
- lan2 cong2 xian2 lu4 zhong4 ， yu2 jia2 dian3 xing1 chou2 。
- jie3 pei4 wu2 yi2 ji4 ， ling2 bo1 you3 jiu4 you2 。
- ceng2 lai2 shi2 jiu3 shou3 ， si1 chen4 yong3 qian1 niu2 。

## 注释

## 译文

## 赏析
