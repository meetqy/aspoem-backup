---
id: li-shang-yin-wu-chen-hui-jing-zhong-chu-yi-tong-zhi-er-shi-yun
title: 戊辰會靜中出貽同志二十韻
titlePinyin: wu4 chen2 hui4 jing4 zhong1 chu1 yi2 tong2 zhi4 er4 shi2 yun4
titleSlug: wu-chen-hui-jing-zhong-chu-yi-tong-zhi-er-shi-yun
author: 李商隱
authorPinyin: li3 shang1 yin3
authorSlug: li-shang-yin
dynasty: 唐
dynastyPinyin: tang2
dynastySlug: tang
tags: [] 
---

## 正文

- 大道諒無外，會越自登真。
- 丹元子何索，在己莫問隣。
- 蒨璨玉琳華，翶翔九真君。
- 戲擲萬里火，聊召六甲旬。
- 瑤簡被靈誥，持符開七門。
- 金鈴攝羣魔，絳節何兟兟。
- 吟弄東海若，笑倚扶桑春。
- 三山誠迥視，九州揚一塵。
- 我本玄元胄，稟華由上津。
- 中迷鬼道樂，沈爲下土民。
- 託質屬太陰，鍊形復爲人。
- 誓將覆宮澤，安此真與神。
- 龜山有慰薦，南真爲彌綸。
- 玉管會玄圃，火棗承天姻。
- 科車遏故氣，侍香傳靈氛。
- 飄颻被青霓，婀娜佩紫紋。
- 林洞何其微，下仙不與羣。
- 丹泥因未控，萬劫猶逡巡。
- 荆蕪既以薙，舟壑永無湮。
- 相期保妙命，騰景侍帝宸。

## 拼音

- da4 dao4 liang4 wu2 wai4 ， hui4 yue4 zi4 deng1 zhen1 。
- dan1 yuan2 zi3 he2 suo3 ， zai4 ji3 mo4 wen4 lin2 。
- qian4 can4 yu4 lin2 hua2 ， ao2 xiang2 jiu3 zhen1 jun1 。
- xi4 zhi4 wan4 li3 huo3 ， liao2 zhao4 liu4 jia3 xun2 。
- yao2 jian3 bei4 ling2 gao4 ， chi2 fu2 kai1 qi1 men2 。
- jin1 ling2 she4 qun2 mo2 ， jiang4 jie2 he2 shen1 shen1 。
- yin2 nong4 dong1 hai3 ruo4 ， xiao4 yi3 fu2 sang1 chun1 。
- san1 shan1 cheng2 jiong3 shi4 ， jiu3 zhou1 yang2 yi4 chen2 。
- wo3 ben3 xuan2 yuan2 zhou4 ， bing3 hua2 you2 shang4 jin1 。
- zhong1 mi2 gui3 dao4 le4 ， shen3 wei2 xia4 tu3 min2 。
- tuo1 zhi4 shu3 tai4 yin1 ， lian4 xing2 fu4 wei2 ren2 。
- shi4 jiang1 fu4 gong1 ze2 ， an1 ci3 zhen1 yu3 shen2 。
- gui1 shan1 you3 wei4 jian4 ， nan2 zhen1 wei2 mi2 lun2 。
- yu4 guan3 hui4 xuan2 pu3 ， huo3 zao3 cheng2 tian1 yin1 。
- ke1 ju1 e4 gu4 qi4 ， shi4 xiang1 chuan2 ling2 fen1 。
- piao1 yao2 bei4 qing1 ni2 ， e1 nuo2 pei4 zi3 wen2 。
- lin2 dong4 he2 qi2 wei1 ， xia4 xian1 bu4 yu3 qun2 。
- dan1 ni2 yin1 wei4 kong4 ， wan4 jie2 you2 qun1 xun2 。
- jing1 wu2 ji4 yi3 ti4 ， zhou1 he4 yong3 wu2 yan1 。
- xiang1 qi1 bao3 miao4 ming4 ， teng2 jing3 shi4 di4 chen2 。

## 注释

## 译文

## 赏析
