---
id: li-shang-yin-song-qian-niu-li-jiang-jun-fu-que-wu-shi-yun
title: 送千牛李將軍赴闕五十韻
titlePinyin: song4 qian1 niu2 li3 jiang1 jun1 fu4 que4 wu3 shi2 yun4
titleSlug: song-qian-niu-li-jiang-jun-fu-que-wu-shi-yun
author: 李商隱
authorPinyin: li3 shang1 yin3
authorSlug: li-shang-yin
dynasty: 唐
dynastyPinyin: tang2
dynastySlug: tang
tags: []
---

## 正文

- 照席瓊枝秀，當年紫綬榮。
- 班資古直閣，勳伐舊西京。
- 在昔王綱紊，因誰國步清。
- 如無一戰霸，安有大橫庚。
- 內豎依憑切，凶門責望輕。
- 中台終惡直，上將更要盟。
- 丹陛祥煙滅，皇闈殺氣橫。
- 喧闐衆狙怒，容易八蠻驚。
- 梼杌寬之久，防風戮不行。
- 素來矜異類，此去豈親征。
- 捨魯真非策，居邠未有名。
- 曾無力牧御，寧待雨師迎。
- 火箭侵乘石，雲橋逼禁營。
- 何時絕刁斗，不夜見欃槍。
- 屢亦聞投鼠，誰其敢射鯨。
- 世情休念亂，物議笑輕生。
- 大鹵思龍躍，蒼梧失象耕。
- 靈衣沾愧汗，儀馬困陰兵。
- 別館蘭薰酷，深宮蠟燄明。
- 黃山遮舞態，黑水斷歌聲。
- 縱未移周鼎，何辭免趙坑。
- 空拳轉鬬地，數板不沈城。
- 且欲憑神算，無因計力爭。
- 幽囚蘇武節，棄市仲由纓。
- 下殿言終驗，增埤事早萌。
- 蒸雞殊減饍，屑麴異和羹。
- 否極時還泰，屯餘運果亨。
- 流離幾南渡，倉卒得西平。
- 神鬼收昏黑，姦兇首滿盈。
- 官非督護貴，師以丈人貞。
- 覆載還高下，寒暄急改更。
- 馬前烹莽卓，壇上揖韓彭。
- 扈蹕三才正，回軍六合晴。
- 此時惟短劒，仍世盡雙旌。
- 顧我由羣從，逢君嘆老成。
- 慶流歸嫡長，貽厥在名卿。
- 隼擊須當要，鵬摶莫問程。
- 趨朝排玉座，出位泣金莖。
- 幸藉梁園賦，叨蒙許氏評。
- 中郎推貴壻，定遠重時英。
- 政已標三尚，人今佇一鳴。
- 長刀懸月魄，快馬駭星精。
- 披豁慚深眷，暌離動素誠。
- 蕙留春晼晚，松待歲崢嶸。
- 異縣期迴雁，登時已飯鯖。
- 去程風刺刺，別夜漏丁丁。
- 庾信生多感，楊朱死有情。
- 絃危中婦瑟，甲冷想夫箏。
- 會與秦樓鳳，俱聽漢苑鸎。
- 洛川迷曲沼，煙月兩心傾。

## 拼音

- zhao4 xi2 qiong2 zhi1 xiu4 ， dang1 nian2 zi3 shou4 rong2 。
- ban1 zi1 gu3 zhi2 ge2 ， xun1 fa2 jiu4 xi1 jing1 。
- zai4 xi1 wang2 gang1 wen3 ， yin1 shui2 guo2 bu4 qing1 。
- ru2 wu2 yi2 zhan4 ba4 ， an1 you3 da4 heng2 geng1 。
- nei4 shu4 yi1 ping2 qie4 ， xiong1 men2 ze2 wang4 qing1 。
- zhong1 tai2 zhong1 e4 zhi2 ， shang4 jiang1 geng4 yao1 meng2 。
- dan1 bi4 xiang2 yan1 mie4 ， huang2 wei2 sha1 qi4 heng2 。
- xuan1 tian2 zhong4 ju1 nu4 ， rong2 yi4 ba1 man2 jing1 。
- tao2 wu4 kuan1 zhi1 jiu3 ， fang2 feng1 lu4 bu4 xing2 。
- su4 lai2 jin1 yi4 lei4 ， ci3 qu4 qi3 qin1 zheng1 。
- she3 lu3 zhen1 fei1 ce4 ， ju1 bin1 wei4 you3 ming2 。
- ceng2 wu2 li4 mu4 yu4 ， ning2 dai4 yu3 shi1 ying2 。
- huo3 jian4 qin1 cheng2 shi2 ， yun2 qiao2 bi1 jin4 ying2 。
- he2 shi2 jue2 diao1 dou4 ， bu2 ye4 jian4 chan2 qiang1 。
- lü3 yi4 wen2 tou2 shu3 ， shui2 qi2 gan3 she4 jing1 。
- shi4 qing2 xiu1 nian4 luan4 ， wu4 yi4 xiao4 qing1 sheng1 。
- da4 lu3 si1 long2 yue4 ， cang1 wu2 shi1 xiang4 geng1 。
- ling2 yi1 zhan1 kui4 han4 ， yi2 ma3 kun4 yin1 bing1 。
- bie2 guan3 lan2 xun1 ku4 ， shen1 gong1 la4 yan4 ming2 。
- huang2 shan1 zhe1 wu3 tai4 ， hei1 shui3 duan4 ge1 sheng1 。
- zong4 wei4 yi2 zhou1 ding3 ， he2 ci2 mian3 zhao4 keng1 。
- kong1 quan2 zhuan3 dou4 di4 ， shu4 ban3 bu4 shen3 cheng2 。
- qie3 yu4 ping2 shen2 suan4 ， wu2 yin1 ji4 li4 zheng1 。
- you1 qiu2 su1 wu3 jie2 ， qi4 shi4 zhong4 you2 ying1 。
- xia4 dian4 yan2 zhong1 yan4 ， zeng1 pi2 shi4 zao3 meng2 。
- zheng1 ji1 shu1 jian3 shan4 ， xie4 qu1 yi4 he2 geng1 。
- fou3 ji2 shi2 huan2 tai4 ， tun2 yu2 yun4 guo3 heng1 。
- liu2 li2 ji1 nan2 du4 ， cang1 zu2 de2 xi1 ping2 。
- shen2 gui3 shou1 hun1 hei1 ， jian1 xiong1 shou3 man3 ying2 。
- guan1 fei1 du1 hu4 gui4 ， shi1 yi3 zhang4 ren2 zhen1 。
- fu4 zai4 huan2 gao1 xia4 ， han2 xuan1 ji2 gai3 geng4 。
- ma3 qian2 peng1 mang3 zhuo2 ， tan2 shang4 yi1 han2 peng2 。
- hu4 bi4 san1 cai2 zheng4 ， hui2 jun1 liu4 he2 qing2 。
- ci3 shi2 wei2 duan3 jian4 ， reng2 shi4 jin4 shuang1 jing1 。
- gu4 wo3 you2 qun2 cong2 ， feng2 jun1 tan4 lao3 cheng2 。
- qing4 liu2 gui1 di2 chang2 ， yi2 jue2 zai4 ming2 qing1 。
- sun3 ji1 xu1 dang1 yao4 ， peng2 tuan2 mo4 wen4 cheng2 。
- qu1 chao2 pai2 yu4 zuo4 ， chu1 wei4 qi4 jin1 jing4 。
- xing4 jie4 liang2 yuan2 fu4 ， dao1 meng2 xu1 shi4 ping2 。
- zhong1 lang2 tui1 gui4 xu4 ， ding4 yuan3 zhong4 shi2 ying1 。
- zheng4 yi3 biao1 san1 shang4 ， ren2 jin1 zhu4 yi4 ming2 。
- chang2 dao1 xuan2 yue4 po4 ， kuai4 ma3 hai4 xing1 jing1 。
- pi1 huo1 can2 shen1 juan4 ， kui2 li2 dong4 su4 cheng2 。
- hui4 liu2 chun1 wan3 wan3 ， song1 dai4 sui4 zheng1 rong2 。
- yi4 xian4 qi1 hui2 yan4 ， deng1 shi2 yi3 fan4 qing1 。
- qu4 cheng2 feng1 ci4 ci4 ， bie2 ye4 lou4 ding1 ding1 。
- yu3 xin4 sheng1 duo1 gan3 ， yang2 zhu1 si3 you3 qing2 。
- xian2 wei1 zhong1 fu4 se4 ， jia3 leng3 xiang3 fu1 zheng1 。
- hui4 yu3 qin2 lou2 feng4 ， ju4 ting1 han4 yuan4 ying1 。
- luo4 chuan1 mi2 qu3 zhao3 ， yan1 yue4 liang3 xin1 qing1 。

## 注释

## 译文

## 赏析
