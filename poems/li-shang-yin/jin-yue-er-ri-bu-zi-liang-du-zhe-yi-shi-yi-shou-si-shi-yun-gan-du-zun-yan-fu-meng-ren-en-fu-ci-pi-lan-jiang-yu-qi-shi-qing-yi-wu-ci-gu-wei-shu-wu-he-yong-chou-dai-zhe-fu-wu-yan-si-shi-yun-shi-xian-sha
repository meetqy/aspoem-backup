---
id: li-shang-yin-jin-yue-er-ri-bu-zi-liang-du-zhe-yi-shi-yi-shou-si-shi-yun-gan-du-zun-yan-fu-meng-ren-en-fu-ci-pi-lan-jiang-yu-qi-shi-qing-yi-wu-ci-gu-wei-shu-wu-he-yong-chou-dai-zhe-fu-wu-yan-si-shi-yun-shi-xian-shang-yi-shi-ren-yong-tan-bu-zu-zhi-yi-ye
title: 今月二日不自量度，輒以詩一首四十韻干瀆尊嚴，伏蒙仁恩，俯賜披覽，獎踰其實，情溢於辭，顧惟疏蕪，曷用酬戴，輒復五言四十韻詩獻上，亦詩人詠嘆不足之義也
titlePinyin: jin1 yue4 er4 ri4 bu2 zi4 liang4 du4 ， zhe2 yi3 shi1 yi4 shou3 si4 shi2 yun4 gan1 du2 zun1 yan2 ， fu2 meng2 ren2 en1 ， fu3 ci4 pi1 lan3 ， jiang3 yu2 qi2 shi2 ， qing2 yi4 wu1 ci2 ， gu4 wei2 shu1 wu2 ， he2 yong4 chou2 dai4 ， zhe2 fu4 wu3 yan2 si4 shi2 yun4 shi1 xian4 shang4 ， yi4 shi1 ren2 yong3 tan4 bu4 zu2 zhi1 yi4 ye3
titleSlug: jin-yue-er-ri-bu-zi-liang-du-zhe-yi-shi-yi-shou-si-shi-yun-gan-du-zun-yan-fu-meng-ren-en-fu-ci-pi-lan-jiang-yu-qi-shi-qing-yi-wu-ci-gu-wei-shu-wu-he-yong-chou-dai-zhe-fu-wu-yan-si-shi-yun-shi-xian-shang-yi-shi-ren-yong-tan-bu-zu-zhi-yi-ye
author: 李商隱
authorPinyin: li3 shang1 yin3
authorSlug: li-shang-yin
dynasty: 唐
dynastyPinyin: tang2
dynastySlug: tang
tags: []
---

## 正文

- 家擅無雙譽，朝居第一功。四時當首夏，八節應條風。
- 滌濯臨清濟，巉岩倚碧嵩。鮑壺冰皎潔，王佩玉丁東。
- 處劇張京兆，通經戴侍中。將星臨迥夜，卿月麗層穹。
- 下令銷秦盜，高談破宋聾。含霜太山竹，拂霧嶧陽桐。
- 樂道幹知退，當官蹇匪躬。服箱青海馬，入兆渭川熊。
- 固是符真宰，徒勞讓化工。鳳池春瀲豔，雞樹曉曈曨。
- 願守三章約，還期九譯通。熏琴調大舜，寶瑟和神農。
- 慷慨資元老，周旋值狡童。仲尼羞問陣，魏絳喜和戎。
- 款款將除蠹，孜孜欲達聰。所求因渭濁，安肯與雷同。
- 物議將調鼎，君恩忽賜弓。開吳相上下，全蜀占西東。
- 銳卒魚懸餌，豪胥鳥在籠。疲民呼杜母，鄰國仰羊公。
- 置驛推東道，安禪合北宗。嘉賓增重價，上士悟真空。
- 扇舉遮王導，樽開見孔融。煙飛愁舞罷，塵定惜歌終。
- 岸柳兼池綠，園花映燭紅。未曾周顗醉，轉覺季心恭。
- 系滯喧人望，便蕃屬聖衷。天書何日降，庭燎幾時烘。
- 早歲乖投刺，今晨幸發蒙。遠途哀跛鱉，薄藝獎雕蟲。
- 故事曾尊隗，前修有薦雄。終須煩刻畫，聊擬更磨礱。
- 蠻嶺晴留雪，巴江晚帶楓。營巢憐越燕，裂帛待燕鴻。
- 自苦誠先檗，長飄不後蓬。容華雖少健，思緒即悲翁。
- 感激淮山館，優遊碣石宮。待公三入相，丕祚始無窮。

## 拼音

- jia1 shan4 wu2 shuang1 yu4 ， chao2 ju1 di4 yi1 gong1 。 si4 shi2 dang1 shou3 xia4 ， ba1 jie2 ying1 tiao2 feng1 。
- di2 zhuo2 lin2 qing1 ji4 ， chan2 yan2 yi3 bi4 song1 。 bao4 hu2 bing1 jiao3 jie2 ， wang2 pei4 yu4 ding1 dong1 。
- chu3 ju4 zhang1 jing1 zhao4 ， tong1 jing1 dai4 shi4 zhong1 。 jiang1 xing1 lin2 jiong3 ye4 ， qing1 yue4 li2 ceng2 qiong2 。
- xia4 ling4 xiao1 qin2 dao4 ， gao1 tan2 po4 song4 long2 。 han2 shuang1 tai4 shan1 zhu2 ， fu2 wu4 yi4 yang2 tong2 。
- le4 dao4 gan4 zhi1 tui4 ， dang1 guan1 jian3 fei3 gong1 。 fu2 xiang1 qing1 hai3 ma3 ， ru4 zhao4 wei4 chuan1 xiong2 。
- gu4 shi4 fu2 zhen1 zai3 ， tu2 lao2 rang4 hua4 gong1 。 feng4 chi2 chun1 lian4 yan4 ， ji1 shu4 xiao3 tong2 long2 。
- yuan4 shou3 san1 zhang1 yue1 ， huan2 qi1 jiu3 yi4 tong1 。 xun1 qin2 diao4 da4 shun4 ， bao3 se4 he2 shen2 nong2 。
- kang1 kai3 zi1 yuan2 lao3 ， zhou1 xuan2 zhi2 jiao3 tong2 。 zhong4 ni2 xiu1 wen4 zhen4 ， wei4 jiang4 xi3 he2 rong2 。
- kuan3 kuan3 jiang1 chu2 du4 ， zi1 zi1 yu4 da2 cong1 。 suo3 qiu2 yin1 wei4 zhuo2 ， an1 ken3 yu3 lei2 tong2 。
- wu4 yi4 jiang1 diao4 ding3 ， jun1 en1 hu1 ci4 gong1 。 kai1 wu2 xiang1 shang4 xia4 ， quan2 shu3 zhan4 xi1 dong1 。
- rui4 zu2 yu2 xuan2 er3 ， hao2 xu1 niao3 zai4 long2 。 pi2 min2 hu1 du4 mu3 ， lin2 guo2 yang3 yang2 gong1 。
- zhi4 yi4 tui1 dong1 dao4 ， an1 shan4 he2 bei3 zong1 。 jia1 bin1 zeng1 zhong4 jia4 ， shang4 shi4 wu4 zhen1 kong1 。
- shan4 ju3 zhe1 wang2 dao3 ， zun1 kai1 jian4 kong3 rong2 。 yan1 fei1 chou2 wu3 ba4 ， chen2 ding4 xi1 ge1 zhong1 。
- an4 liu3 jian1 chi2 lü4 ， yuan2 hua1 ying4 zhu2 hong2 。 wei4 ceng2 zhou1 yi3 zui4 ， zhuan3 jue2 ji4 xin1 gong1 。
- xi4 zhi4 xuan1 ren2 wang4 ， bian4 fan1 shu3 sheng4 zhong1 。 tian1 shu1 he2 ri4 jiang4 ， ting2 liao2 ji1 shi2 hong1 。
- zao3 sui4 guai1 tou2 ci4 ， jin1 chen2 xing4 fa1 meng2 。 yuan3 tu2 ai1 bo3 bie1 ， bao2 yi4 jiang3 diao1 chong2 。
- gu4 shi0 ceng2 zun1 wei3 ， qian2 xiu1 you3 jian4 xiong2 。 zhong1 xu1 fan2 ke4 hua4 ， liao2 ni3 geng4 mo2 long2 。
- man2 ling3 qing2 liu2 xue3 ， ba1 jiang1 wan3 dai4 feng1 。 ying2 chao2 lian2 yue4 yan4 ， lie4 bo2 dai4 yan4 hong2 。
- zi4 ku3 cheng2 xian1 bo4 ， chang2 piao1 bu2 hou4 peng2 。 rong2 hua2 sui1 shao3 jian4 ， si1 xu4 ji2 bei1 weng1 。
- gan3 ji1 huai2 shan1 guan3 ， you1 you2 jie2 shi2 gong1 。 dai4 gong1 san1 ru4 xiang1 ， pi1 zuo4 shi3 wu2 qiong2 。

## 注释

## 译文

## 赏析
