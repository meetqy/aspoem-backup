---
id: li-shang-yin-you-gan-er-shou-yi
title: 有感二首 一
titlePinyin: you3 gan3 er4 shou3   yi1
titleSlug: you-gan-er-shou-yi
author: 李商隱
authorPinyin: li3 shang1 yin3
authorSlug: li-shang-yin
dynasty: 唐
dynastyPinyin: tang2
dynastySlug: tang
tags: []
---

## 正文

- 九服歸元化，三靈叶睿圖。
- 如何本初輩，自取屈氂誅。
- 有甚當車泣，因勞下殿趨。
- 何成奏雲物，直是滅萑苻。
- 證逮符書密，辭連性命俱。
- 竟緣尊漢相，不早辨胡雛。
- 鬼籙分朝部，軍烽照上都。
- 敢云堪慟哭，未免怨洪爐。

## 拼音

- jiu3 fu2 gui1 yuan2 hua4 ， san1 ling2 ye4 rui4 tu2 。
- ru2 he2 ben3 chu1 bei4 ， zi4 qu3 qu1 mao2 zhu1 。
- you3 shen4 dang1 ju1 qi4 ， yin1 lao2 xia4 dian4 qu1 。
- he2 cheng2 zou4 yun2 wu4 ， zhi2 shi4 mie4 huan2 fu2 。
- zheng4 dai3 fu2 shu1 mi4 ， ci2 lian2 xing4 ming4 ju4 。
- jing4 yuan2 zun1 han4 xiang1 ， bu4 zao3 bian4 hu2 chu2 。
- gui3 lu4 fen1 chao2 bu4 ， jun1 feng1 zhao4 shang4 dou1 。
- gan3 yun2 kan1 tong4 ku1 ， wei4 mian3 yuan4 hong2 lu2 。

## 注释

## 译文

## 赏析
