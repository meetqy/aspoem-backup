---
id: li-shang-yin-xing-ci-xi-jiao-zuo-yi-bai-yun
title: 行次西郊作一百韻
titlePinyin: xing2 ci4 xi1 jiao1 zuo4 yi4 bai3 yun4
titleSlug: xing-ci-xi-jiao-zuo-yi-bai-yun
author: 李商隱
authorPinyin: li3 shang1 yin3
authorSlug: li-shang-yin
dynasty: 唐
dynastyPinyin: tang2
dynastySlug: tang
tags: []
---

## 正文

- 蛇年建午月，我自梁還秦。
- 南下大散關，北濟渭之濱。
- 草木半舒坼，不類冰雪晨。
- 又若夏苦熱，燋卷無芳津。
- 高田長檞櫪，下田長荆榛。
- 農具棄道旁，饑牛死空墩。
- 依依過村落，十室無一存。
- 存者皆面啼，無衣可迎賓。
- 始若畏人問，及門還具陳。
- 右輔田疇薄，斯民常苦貧。
- 伊昔稱樂土，所賴牧伯仁。
- 官清若冰玉，吏善如六親。
- 生兒不遠征，生女事四隣。
- 濁酒盈瓦缶，爛穀堆荆囷。
- 健兒庇旁婦，衰翁舐童孫。
- 況自貞觀後，命官多儒臣。
- 例以賢牧伯，徵人司陶鈞。
- 降及開元中，姦邪撓經綸。
- 晉公忌此事，多録邊將勳。
- 因令猛毅輩，雜牧升平民。
- 中原遂多故，除授非至尊。
- 或出倖臣輩，或由帝戚恩。
- 中原困屠解，奴隸厭肥豚。
- 皇子棄不乳，椒房抱羌渾。
- 重賜竭中國，強兵臨北邊。
- 控弦二十萬，長臂皆如猿。
- 皇都三千里，來往同雕鳶。
- 五里一換馬，十里一開筵。
- 指顧動白日，煖熱迴蒼旻。
- 公卿辱嘲叱，唾棄如糞丸。
- 大朝會萬方，天子正臨軒。
- 綵旂轉初旭，玉座當祥煙。
- 金障既特設，珠簾亦高褰。
- 捋須蹇不顧，坐在御榻前。
- 忤者死艱屨，附之升頂顛。
- 華侈矜遞衒，豪俊相併吞。
- 因失生惠養，漸見徵求頻。
- 奚寇西北來，揮霍如天翻。
- 是時正忘戰，重兵多在邊。
- 列城遶長河，平明插旗旛。
- 但聞虜騎入，不見漢兵屯。
- 大婦抱兒哭，小婦攀車轓。
- 生小太平年，不識夜閉門。
- 少壯盡點行，疲老守空村。
- 生分作死誓，揮淚連秋雲。
- 廷臣例麞怯，諸將如羸奔。
- 爲賊掃上陽，捉人送潼關。
- 玉輦望南斗，未知何日旋。
- 誠知開闢久，遘此雲雷屯。
- 送者問鼎大，存者要高官。
- 搶攘互間諜，孰辨梟與鸞。
- 千馬無返轡，萬車無還轅。
- 城空鼠雀死，人去豺狼喧。
- 南資竭吳越，西費失河源。
- 因令左藏庫，摧毀惟空垣。
- 如人當一身，有左無右邊。
- 筋體半痿痺，肘腋生臊膻。
- 列聖蒙此恥，含懷不能宣。
- 謀臣拱手立，相戒無敢先。
- 萬國困杼軸，內庫無金錢。
- 健兒立霜雪，腹歉衣裳單。
- 饋餉多過時，高估銅與鉛。
- 山東望河北，爨煙猶相聯。
- 朝廷不暇給，辛苦無半年。
- 行人搉行資，居者稅屋椽。
- 中間遂作梗，狼籍用戈鋋。
- 臨門送節制，以錫通天班。
- 破者以族滅，存者尚遷延。
- 禮數異君父，羈糜如羌零。
- 直求輸赤誠，所望大體全。
- 巍巍政事堂，宰相厭八珍。
- 敢問下執事，今誰掌其權。
- 瘡疽幾十載，不敢扶其根。
- 國蹙賦更重，人稀役彌繁。
- 近年牛醫兒，城社更扳援。
- 盲目把大斾，處此京西藩。
- 樂禍忘怨敵，樹黨多狂狷。
- 生爲人所憚，死非人所憐。
- 快刀斷其頭，列若猪牛懸。
- 鳳翔三百里，兵馬如黃巾。
- 夜半軍牒來，屯兵萬五千。
- 鄉里駭供億，老少相扳牽。
- 兒孫生未孩，棄之無慘顏。
- 不復議所適，但欲死山間。
- 爾來又三歲，甘澤不及春。
- 盜賊亭午起，問誰多窮民。
- 節使殺亭吏，捕之恐無因。
- 咫尺不相見，旱久多黃塵。
- 官健腰佩弓，自言爲官巡。
- 常恐值荒迥，此輩還射人。
- 媿客問本末，願客無因循。
- 郿塢抵陳倉，此地忌黃昏。
- 我聽此言罷，冤憤如相焚。
- 昔聞舉一會，羣盜爲之奔。
- 又聞理與亂，在人不在天。
- 我願爲此事，君前剖心肝。
- 叩頭出鮮血，滂沱污紫宸。
- 九重黯已隔，涕泗空沾脣。
- 使典作尚書，廝養爲將軍。
- 慎勿道此言，此言未忍聞。

## 拼音

- she2 nian2 jian4 wu3 yue4 ， wo3 zi4 liang2 huan2 qin2 。
- nan2 xia4 da4 san4 guan1 ， bei3 ji4 wei4 zhi1 bin1 。
- cao3 mu4 ban4 shu1 che4 ， bu2 lei4 bing1 xue3 chen2 。
- you4 ruo4 xia4 ku3 re4 ， jiao1 juan4 wu2 fang1 jin1 。
- gao1 tian2 chang2 jie3 li4 ， xia4 tian2 chang2 jing1 zhen1 。
- nong2 ju4 qi4 dao4 pang2 ， ji1 niu2 si3 kong1 dun1 。
- yi1 yi1 guo4 cun1 luo4 ， shi2 shi4 wu2 yi4 cun2 。
- cun2 zhe3 jie1 mian4 ti2 ， wu2 yi1 ke3 ying2 bin1 。
- shi3 ruo4 wei4 ren2 wen4 ， ji2 men2 huan2 ju4 chen2 。
- you4 fu3 tian2 chou2 bao2 ， si1 min2 chang2 ku3 pin2 。
- yi1 xi1 cheng1 le4 tu3 ， suo3 lai4 mu4 bo2 ren2 。
- guan1 qing1 ruo4 bing1 yu4 ， li4 shan4 ru2 liu4 qin1 。
- sheng1 er2 bu4 yuan3 zheng1 ， sheng1 nü3 shi4 si4 lin2 。
- zhuo2 jiu3 ying2 wa3 fou3 ， lan4 gu3 dui1 jing1 qun1 。
- jian4 er2 bi4 pang2 fu4 ， shuai1 weng1 shi4 tong2 sun1 。
- kuang4 zi4 zhen1 guan1 hou4 ， ming4 guan1 duo1 ru2 chen2 。
- li4 yi3 xian2 mu4 bo2 ， zhi3 ren2 si1 tao2 jun1 。
- jiang4 ji2 kai1 yuan2 zhong1 ， jian1 xie2 nao2 jing1 lun2 。
- jin4 gong1 ji4 ci3 shi4 ， duo1 lu4 bian1 jiang1 xun1 。
- yin1 ling4 meng3 yi4 bei4 ， za2 mu4 sheng1 ping2 min2 。
- zhong1 yuan2 sui4 duo1 gu4 ， chu2 shou4 fei1 zhi4 zun1 。
- huo4 chu1 xing4 chen2 bei4 ， huo4 you2 di4 qi1 en1 。
- zhong1 yuan2 kun4 tu2 jie3 ， nu2 li4 yan4 fei2 tun2 。
- huang2 zi3 qi4 bu4 ru3 ， jiao1 fang2 bao4 qiang1 hun2 。
- zhong4 ci4 jie2 zhong1 guo2 ， qiang2 bing1 lin2 bei3 bian1 。
- kong4 xian2 er4 shi2 wan4 ， chang2 bi4 jie1 ru2 yuan2 。
- huang2 dou1 san1 qian1 li3 ， lai2 wang3 tong2 diao1 yuan1 。
- wu3 li3 yi2 huan4 ma3 ， shi2 li3 yi4 kai1 yan2 。
- zhi3 gu4 dong4 bai2 ri4 ， xuan1 re4 hui2 cang1 min2 。
- gong1 qing1 ru3 chao2 chi4 ， tuo4 qi4 ru2 fen4 wan2 。
- da4 chao2 hui4 wan4 fang1 ， tian1 zi3 zheng4 lin2 xuan1 。
- cai3 qi2 zhuan3 chu1 xu4 ， yu4 zuo4 dang1 xiang2 yan1 。
- jin1 zhang4 ji4 te4 she4 ， zhu1 lian2 yi4 gao1 qian1 。
- lü3 xu1 jian3 bu2 gu4 ， zuo4 zai4 yu4 ta4 qian2 。
- wu3 zhe3 si3 jian1 ju4 ， fu4 zhi1 sheng1 ding3 dian1 。
- hua2 chi3 jin1 di4 xuan4 ， hao2 jun4 xiang1 bing4 tun1 。
- yin1 shi1 sheng1 hui4 yang3 ， jian4 jian4 zhi3 qiu2 bin1 。
- xi1 kou4 xi1 bei3 lai2 ， hui1 huo4 ru2 tian1 fan1 。
- shi4 shi2 zheng4 wang4 zhan4 ， zhong4 bing1 duo1 zai4 bian1 。
- lie4 cheng2 rao4 chang2 he2 ， ping2 ming2 cha1 qi2 fan1 。
- dan4 wen2 lu3 qi2 ru4 ， bu2 jian4 han4 bing1 tun2 。
- da4 fu4 bao4 er2 ku1 ， xiao3 fu4 pan1 ju1 fan1 。
- sheng1 xiao3 tai4 ping2 nian2 ， bu4 shi2 ye4 bi4 men2 。
- shao3 zhuang4 jin4 dian3 xing2 ， pi2 lao3 shou3 kong1 cun1 。
- sheng1 fen4 zuo4 si3 shi4 ， hui1 lei4 lian2 qiu1 yun2 。
- ting2 chen2 li4 zhang1 qie4 ， zhu1 jiang1 ru2 lei2 ben1 。
- wei2 zei2 sao3 shang4 yang2 ， zhuo1 ren2 song4 tong2 guan1 。
- yu4 nian3 wang4 nan2 dou3 ， wei4 zhi1 he2 ri4 xuan2 。
- cheng2 zhi1 kai1 pi4 jiu3 ， gou4 ci3 yun2 lei2 tun2 。
- song4 zhe3 wen4 ding3 da4 ， cun2 zhe3 yao4 gao1 guan1 。
- qiang1 rang3 hu4 jian4 die2 ， shu2 bian4 xiao1 yu3 luan2 。
- qian1 ma3 wu2 fan3 pei4 ， wan4 ju1 wu2 huan2 yuan2 。
- cheng2 kong1 shu3 que4 si3 ， ren2 qu4 chai2 lang2 xuan1 。
- nan2 zi1 jie2 wu2 yue4 ， xi1 fei4 shi1 he2 yuan2 。
- yin1 ling4 zuo3 cang2 ku4 ， cui1 hui3 wei2 kong1 yuan2 。
- ru2 ren2 dang1 yi4 shen1 ， you3 zuo3 wu2 you4 bian1 。
- jin1 ti3 ban4 wei3 bi4 ， zhou3 ye4 sheng1 sao4 shan1 。
- lie4 sheng4 meng2 ci3 chi3 ， han2 huai2 bu4 neng2 xuan1 。
- mou2 chen2 gong3 shou3 li4 ， xiang1 jie4 wu2 gan3 xian1 。
- wan4 guo2 kun4 zhu4 zhou2 ， nei4 ku4 wu2 jin1 qian2 。
- jian4 er2 li4 shuang1 xue3 ， fu4 qian4 yi1 shang0 dan1 。
- kui4 xiang3 duo1 guo4 shi2 ， gao1 gu1 tong2 yu3 qian1 。
- shan1 dong1 wang4 he2 bei3 ， cuan4 yan1 you2 xiang1 lian2 。
- chao2 ting2 bu4 xia2 gei3 ， xin1 ku3 wu2 ban4 nian2 。
- xing2 ren2 que4 xing2 zi1 ， ju1 zhe3 shui4 wu1 chuan2 。
- zhong1 jian4 sui4 zuo4 geng3 ， lang2 ji2 yong4 ge1 chan2 。
- lin2 men2 song4 jie2 zhi4 ， yi3 xi1 tong1 tian1 ban1 。
- po4 zhe3 yi3 zu2 mie4 ， cun2 zhe3 shang4 qian1 yan2 。
- li3 shu4 yi4 jun1 fu4 ， ji1 mi2 ru2 qiang1 ling2 。
- zhi2 qiu2 shu1 chi4 cheng2 ， suo3 wang4 da4 ti3 quan2 。
- wei1 wei1 zheng4 shi4 tang2 ， zai3 xiang4 yan4 ba1 zhen1 。
- gan3 wen4 xia4 zhi2 shi4 ， jin1 shui2 zhang3 qi2 quan2 。
- chuang1 ju1 ji1 shi2 zai4 ， bu4 gan3 fu2 qi2 gen1 。
- guo2 cu4 fu4 geng4 zhong4 ， ren2 xi1 yi4 mi2 fan2 。
- jin4 nian2 niu2 yi1 er2 ， cheng2 she4 geng4 ban1 yuan2 。
- mang2 mu4 ba3 da4 pei4 ， chu3 ci3 jing1 xi1 fan1 。
- le4 huo4 wang4 yuan4 di2 ， shu4 dang3 duo1 kuang2 juan4 。
- sheng1 wei2 ren2 suo3 dan4 ， si3 fei1 ren2 suo3 lian2 。
- kuai4 dao1 duan4 qi2 tou2 ， lie4 ruo4 zhu1 niu2 xuan2 。
- feng4 xiang2 san1 bai3 li3 ， bing1 ma3 ru2 huang2 jin1 。
- ye4 ban4 jun1 die2 lai2 ， tun2 bing1 wan4 wu3 qian1 。
- xiang1 li3 hai4 gong4 yi4 ， lao3 shao4 xiang1 ban1 qian1 。
- er2 sun1 sheng1 wei4 hai2 ， qi4 zhi1 wu2 can3 yan2 。
- bu2 fu4 yi4 suo3 shi4 ， dan4 yu4 si3 shan1 jian4 。
- er3 lai2 you4 san1 sui4 ， gan1 ze2 bu4 ji2 chun1 。
- dao4 zei2 ting2 wu3 qi3 ， wen4 shui2 duo1 qiong2 min2 。
- jie2 shi3 sha1 ting2 li4 ， bu3 zhi1 kong3 wu2 yin1 。
- zhi3 chi3 bu4 xiang1 jian4 ， han4 jiu3 duo1 huang2 chen2 。
- guan1 jian4 yao1 pei4 gong1 ， zi4 yan2 wei2 guan1 xun2 。
- chang2 kong3 zhi2 huang1 jiong3 ， ci3 bei4 huan2 she4 ren2 。
- kui4 ke4 wen4 ben3 mo4 ， yuan4 ke4 wu2 yin1 xun2 。
- mei2 wu4 di3 chen2 cang1 ， ci3 di4 ji4 huang2 hun1 。
- wo3 ting1 ci3 yan2 ba4 ， yuan1 fen4 ru2 xiang1 fen2 。
- xi1 wen2 ju3 yi2 hui4 ， qun2 dao4 wei2 zhi1 ben1 。
- you4 wen2 li3 yu3 luan4 ， zai4 ren2 bu2 zai4 tian1 。
- wo3 yuan4 wei2 ci3 shi4 ， jun1 qian2 pou1 xin1 gan1 。
- kou4 tou2 chu1 xian1 xue4 ， pang1 tuo2 wu1 zi3 chen2 。
- jiu3 chong2 an4 yi3 ge2 ， ti4 si4 kong1 zhan1 chun2 。
- shi3 dian3 zuo4 shang4 shu1 ， si1 yang3 wei2 jiang1 jun1 。
- shen4 wu4 dao4 ci3 yan2 ， ci3 yan2 wei4 ren3 wen2 。

## 注释

## 译文

## 赏析
