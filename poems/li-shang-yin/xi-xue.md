---
id: li-shang-yin-xi-xue
title: 喜雪
titlePinyin: xi3 xue3
titleSlug: xi-xue
author: 李商隱
authorPinyin: li3 shang1 yin3
authorSlug: li-shang-yin
dynasty: 唐
dynastyPinyin: tang2
dynastySlug: tang
tags: []
---

## 正文

- 朔雪自龍沙，呈祥勢可嘉。
- 有田皆種玉，無樹不開花。
- 班扇慵裁素，曹衣詎比麻。
- 鵝歸逸少宅，鶴滿令威家。
- 寂寞門扉掩，依稀履跡斜。
- 人疑遊麵市，馬似困鹽車。
- 洛水妃虛妬，姑山客漫誇。
- 聯辭雖許謝，和曲本慙巴。
- 粉署闈全隔，霜臺路正賒。
- 此時傾賀酒，相望在京華。

## 拼音

- shuo4 xue3 zi4 long2 sha1 ， cheng2 xiang2 shi4 ke3 jia1 。
- you3 tian2 jie1 zhong3 yu4 ， wu2 shu4 bu4 kai1 hua1 。
- ban1 shan4 yong1 cai2 su4 ， cao2 yi1 ju4 bi3 ma2 。
- e2 gui1 yi4 shao3 zhai2 ， he4 man3 ling4 wei1 jia1 。
- ji4 mo4 men2 fei1 yan3 ， yi1 xi1 lü3 ji4 xie2 。
- ren2 yi2 you2 mian4 shi4 ， ma3 si4 kun4 yan2 ju1 。
- luo4 shui3 fei1 xu1 du4 ， gu1 shan1 ke4 man4 kua1 。
- lian2 ci2 sui1 xu1 xie4 ， he2 qu3 ben3 can2 ba1 。
- fen3 shu3 wei2 quan2 ge2 ， shuang1 tai2 lu4 zheng4 she1 。
- ci3 shi2 qing1 he4 jiu3 ， xiang1 wang4 zai4 jing1 hua2 。

## 注释

## 译文

## 赏析
