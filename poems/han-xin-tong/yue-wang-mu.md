---
id: han-xin-tong-yue-wang-mu
title: 岳王墓
titlePinyin: yue4 wang2 mu4
titleSlug: yue-wang-mu
author: 韓信同
authorPinyin: han2 xin4 tong2
authorSlug: han-xin-tong
dynasty: 宋
dynastyPinyin: song4
dynastySlug: song
tags: []
---

## 正文

- 妖星隳地芒角赤，龍劍悲吼風蕭瑟。
- 中原王氣挽不回，將軍一死鴻毛擲。
- 秦家小兒真戲劇，播弄造化摇樞極。
- 指讎爲親忠且逆，隻手上遮天眼碧。
- 九重茫茫隔天日，無由下燭臣愚直。
- 臣愚萬死不足惜，國恥未湔猶憤激。
- 古墳埋冤血空瀝，西風年年土花蝕。
- 我恐精忠埋不得，白日英魂土中泣。
- 請將衰骨斵苔痕，獻作吾皇補天石。

## 拼音

- yao1 xing1 hui1 di4 mang2 jiao3 chi4 ， long2 jian4 bei1 hou3 feng1 xiao1 se4 。
- zhong1 yuan2 wang2 qi4 wan3 bu4 hui2 ， jiang1 jun1 yi4 si3 hong2 mao2 zhi4 。
- qin2 jia1 xiao3 er2 zhen1 xi4 ju4 ， bo1 nong4 zao4 hua4 yao2 shu1 ji2 。
- zhi3 chou2 wei2 qin1 zhong1 qie3 ni4 ， zhi1 shou3 shang4 zhe1 tian1 yan3 bi4 。
- jiu3 chong2 mang2 mang2 ge2 tian1 ri4 ， wu2 you2 xia4 zhu2 chen2 yu2 zhi2 。
- chen2 yu2 wan4 si3 bu4 zu2 xi1 ， guo2 chi3 wei4 jian1 you2 fen4 ji1 。
- gu3 fen2 mai2 yuan1 xue4 kong1 li4 ， xi1 feng1 nian2 nian2 tu3 hua1 shi2 。
- wo3 kong3 jing1 zhong1 mai2 bu4 de2 ， bai2 ri4 ying1 hun2 tu3 zhong1 qi4 。
- qing3 jiang1 shuai1 gu3 zhuo2 tai2 hen2 ， xian4 zuo4 wu2 huang2 bu3 tian1 shi2 。

## 注释

## 译文

## 赏析
