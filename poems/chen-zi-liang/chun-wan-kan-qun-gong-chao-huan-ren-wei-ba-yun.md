---
id: chen-zi-liang-chun-wan-kan-qun-gong-chao-huan-ren-wei-ba-yun
title: 春晚看羣公朝還人爲八韻
titlePinyin: chun1 wan3 kan4 qun2 gong1 chao2 huan2 ren2 wei2 ba1 yun4
titleSlug: chun-wan-kan-qun-gong-chao-huan-ren-wei-ba-yun
author: 陳子良
authorPinyin: chen2 zi3 liang2
authorSlug: chen-zi-liang
dynasty: 唐
dynastyPinyin: tang2
dynastySlug: tang
tags: []
---

## 正文

- 遊子惜春暮，策杖出蒿萊。
- 正直康莊晚，羣公謁帝迴。
- 履度南宮至，車從北闕來。
- 珂影傍明月，笳聲動落梅。
- 迎風采旄轉，照日綬花開。
- 紅塵掩鶴蓋，翠柳拂龍媒。
- 綺雲臨舞閣，丹霞薄吹臺。
- 輕肥寧所羨，未若反山隈。

## 拼音

- you2 zi3 xi1 chun1 mu4 ， ce4 zhang4 chu1 hao1 lai2 。
- zheng4 zhi2 kang1 zhuang1 wan3 ， qun2 gong1 ye4 di4 hui2 。
- lü3 du4 nan2 gong1 zhi4 ， ju1 cong2 bei3 que4 lai2 。
- ke1 ying3 bang4 ming2 yue4 ， jia1 sheng1 dong4 luo4 mei2 。
- ying2 feng1 cai3 mao2 zhuan3 ， zhao4 ri4 shou4 hua1 kai1 。
- hong2 chen2 yan3 he4 gai4 ， cui4 liu3 fu2 long2 mei2 。
- qi3 yun2 lin2 wu3 ge2 ， dan1 xia2 bao2 chui1 tai2 。
- qing1 fei2 ning2 suo3 xian4 ， wei4 ruo4 fan3 shan1 wei1 。

## 注释

## 译文

## 赏析
