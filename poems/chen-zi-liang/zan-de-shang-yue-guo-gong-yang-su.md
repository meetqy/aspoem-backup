---
id: chen-zi-liang-zan-de-shang-yue-guo-gong-yang-su
title: 讚德上越國公楊素
titlePinyin: zan4 de2 shang4 yue4 guo2 gong1 yang2 su4
titleSlug: zan-de-shang-yue-guo-gong-yang-su
author: 陳子良
authorPinyin: chen2 zi3 liang2
authorSlug: chen-zi-liang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 君侯稱上宰，命世挺才英。
- 本超騏驥足，復蘊風雲情。
- 攄藻掞錦綺，育德潤瑤瓊。
- 已踵四知舉，非無三傑名。
- 濟世同舟檝，匡政本阿衡。
- 雍容入青鎖，肅穆侍丹楹。
- 桂宮擅鳴珮，槐路獨飛纓。
- 高門羅虎戟，綺閣麗彫甍。
- 金罇酌湛湛，歌扇掩盈盈。
- 匈奴軼燕薊，烽火照幽幷。
- 天子名薄伐，受脤事專征。
- 七德播雄略，十萬騁行兵。
- 鴈行蔽虜甸，魚貫出長城。
- 交河方飲馬，瀚海盛揚旌。
- 拔劒倚天外，蒙犀輝日精。
- 彎弧穿伏石，揮戈斬大鯨。
- 鼓鼙朝作氣，刁斗夜偏鳴。
- 六郡多壯士，三邊豈足平。
- 嶺雲朝合陣，山月夜臨營。
- 胡塵暗馬色，芳樹動笳聲。
- 關雲未盡散，塞霧常自生。
- 川長蔓草綠，峯逈雜花明。
- 小人愧王氏，雕文慙馬卿。
- 濫此叨書記，何以謝過榮。
- 高山徒仰止，終是恨才輕。

## 拼音

- jun1 hou2 cheng1 shang4 zai3 ， ming4 shi4 ting3 cai2 ying1 。
- ben3 chao1 qi2 ji4 zu2 ， fu4 yun4 feng1 yun2 qing2 。
- shu1 zao3 yan4 jin3 qi3 ， yu4 de2 run4 yao2 qiong2 。
- yi3 zhong3 si4 zhi1 ju3 ， fei1 wu2 san1 jie2 ming2 。
- ji4 shi4 tong2 zhou1 ji2 ， kuang1 zheng4 ben3 a1 heng2 。
- yong1 rong2 ru4 qing1 suo3 ， su4 mu4 shi4 dan1 ying2 。
- gui4 gong1 shan4 ming2 pei4 ， huai2 lu4 du2 fei1 ying1 。
- gao1 men2 luo2 hu3 ji3 ， qi3 ge2 li2 diao1 meng2 。
- jin1 zun1 zhuo2 zhan4 zhan4 ， ge1 shan4 yan3 ying2 ying2 。
- xiong1 nu2 yi4 yan4 ji4 ， feng1 huo3 zhao4 you1 bing4 。
- tian1 zi3 ming2 bao2 fa2 ， shou4 shen4 shi4 zhuan1 zheng1 。
- qi1 de2 bo1 xiong2 lüe4 ， shi2 wan4 cheng3 xing2 bing1 。
- yan4 xing2 bi4 lu3 dian4 ， yu2 guan4 chu1 chang2 cheng2 。
- jiao1 he2 fang1 yin3 ma3 ， han4 hai3 sheng4 yang2 jing1 。
- ba2 jian4 yi3 tian1 wai4 ， meng2 xi1 hui1 ri4 jing1 。
- wan1 hu2 chuan1 fu2 shi2 ， hui1 ge1 zhan3 da4 jing1 。
- gu3 pi2 chao2 zuo4 qi4 ， diao1 dou4 ye4 pian1 ming2 。
- liu4 jun4 duo1 zhuang4 shi4 ， san1 bian1 qi3 zu2 ping2 。
- ling3 yun2 chao2 he2 zhen4 ， shan1 yue4 ye4 lin2 ying2 。
- hu2 chen2 an4 ma3 se4 ， fang1 shu4 dong4 jia1 sheng1 。
- guan1 yun2 wei4 jin4 san4 ， sai1 wu4 chang2 zi4 sheng1 。
- chuan1 chang2 man4 cao3 lü4 ， feng1 jiong3 za2 hua1 ming2 。
- xiao3 ren2 kui4 wang2 shi4 ， diao1 wen2 can2 ma3 qing1 。
- lan4 ci3 dao1 shu1 ji4 ， he2 yi3 xie4 guo4 rong2 。
- gao1 shan1 tu2 yang3 zhi3 ， zhong1 shi4 hen4 cai2 qing1 。

## 注释

## 译文

## 赏析
