---
id: li-kang-cheng-yu-hua-xian-zi-ge
title: 玉華仙子歌
titlePinyin: yu4 hua2 xian1 zi3 ge1
titleSlug: yu-hua-xian-zi-ge
author: 李康成
authorPinyin: li3 kang1 cheng2
authorSlug: li-kang-cheng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 紫陽仙子名玉華，珠盤承露餌丹砂。
- 轉態凝情五雲裏，嬌顏千歲芙蓉花。
- 紫陽綵女矜無數，遙見玉華皆掩嫭。
- 高堂初日不成妍，洛渚流風徒自憐。
- 璇階霓綺閣，碧題霜羅幕。
- 仙娥桂樹長自春，王母桃花未嘗落。
- 上元夫人賓上清，深宮寂歷厭層城。
- 解佩空憐鄭交甫，吹簫不逐許飛瓊。
- 溶溶紫庭步，渺渺瀛臺路。
- 蘭陵貴士謝相逢，濟北風生尚迴顧。
- 滄洲傲吏愛金丹，清心迴望雲之端。
- 羽蓋霓裳一相識，傳情寫念長無極。
- 長無極，永相隨。
- 攀霄歷金闕，弄影下瑤池。
- 夕宿紫府雲母帳，朝餐玄圃崑崙芝。
- 不學蘭香中道絕，却教青鳥報相思。

## 拼音

- zi3 yang2 xian1 zi3 ming2 yu4 hua2 ， zhu1 pan2 cheng2 lu4 er3 dan1 sha1 。
- zhuan3 tai4 ning2 qing2 wu3 yun2 li3 ， jiao1 yan2 qian1 sui4 fu2 rong2 hua1 。
- zi3 yang2 cai3 nü3 jin1 wu2 shu4 ， yao2 jian4 yu4 hua2 jie1 yan3 hu4 。
- gao1 tang2 chu1 ri4 bu4 cheng2 yan2 ， luo4 zhu3 liu2 feng1 tu2 zi4 lian2 。
- xuan2 jie1 ni2 qi3 ge2 ， bi4 ti2 shuang1 luo2 mu4 。
- xian1 e2 gui4 shu4 chang2 zi4 chun1 ， wang2 mu3 tao2 hua1 wei4 chang2 luo4 。
- shang4 yuan2 fu1 ren2 bin1 shang4 qing1 ， shen1 gong1 ji4 li4 yan4 ceng2 cheng2 。
- jie3 pei4 kong1 lian2 zheng4 jiao1 fu3 ， chui1 xiao1 bu4 zhu2 xu1 fei1 qiong2 。
- rong2 rong2 zi3 ting2 bu4 ， miao3 miao3 ying2 tai2 lu4 。
- lan2 ling2 gui4 shi4 xie4 xiang1 feng2 ， ji4 bei3 feng1 sheng1 shang4 hui2 gu4 。
- cang1 zhou1 ao4 li4 ai4 jin1 dan1 ， qing1 xin1 hui2 wang4 yun2 zhi1 duan1 。
- yu3 gai4 ni2 chang2 yi4 xiang1 shi2 ， chuan2 qing2 xie3 nian4 chang2 wu2 ji2 。
- chang2 wu2 ji2 ， yong3 xiang1 sui2 。
- pan1 xiao1 li4 jin1 que4 ， nong4 ying3 xia4 yao2 chi2 。
- xi1 su4 zi3 fu3 yun2 mu3 zhang4 ， chao2 can1 xuan2 pu3 kun1 lun2 zhi1 。
- bu4 xue2 lan2 xiang1 zhong1 dao4 jue2 ， que4 jiao4 qing1 niao3 bao4 xiang1 si1 。

## 注释

## 译文

## 赏析
