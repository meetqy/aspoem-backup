---
id: yan-yu-song-wu-hui-qing-zai-wang-huai-nan
title: 送吳會卿再往淮南
titlePinyin: song4 wu2 hui4 qing1 zai4 wang3 huai2 nan2
titleSlug: song-wu-hui-qing-zai-wang-huai-nan
author: 嚴羽
authorPinyin: yan2 yu3
authorSlug: yan-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 故人身披紫綺裘，腰佩寶玦騎胡騮。
- 英風俠氣橫四海，辭我遠向淮南遊。
- 淮南桂樹應猶在，八公舉手遥相待。
- 明月高懸五兩頭，隨君千里過淮流。
- 十年鞍馬邊城道，又向邊城見春草。
- 春草萋萋路入秦，長安北望空愁人。
- 荆楚奇材多劍客，感慨相逢思報國。
- 男兒事業早致身，青鬢須防雪霜迫。
- 我向人閒久拂衣，白雲相伴掩巖扉。
- 調琴鼓罷清商曲，愁見孤鴻天際飛。

## 拼音

- gu4 ren2 shen1 pi1 zi3 qi3 qiu2 ， yao1 pei4 bao3 jue2 qi2 hu2 liu2 。
- ying1 feng1 xia2 qi4 heng2 si4 hai3 ， ci2 wo3 yuan3 xiang4 huai2 nan2 you2 。
- huai2 nan2 gui4 shu4 ying1 you2 zai4 ， ba1 gong1 ju3 shou3 yao2 xiang1 dai4 。
- ming2 yue4 gao1 xuan2 wu3 liang3 tou2 ， sui2 jun1 qian1 li3 guo4 huai2 liu2 。
- shi2 nian2 an1 ma3 bian1 cheng2 dao4 ， you4 xiang4 bian1 cheng2 jian4 chun1 cao3 。
- chun1 cao3 qi1 qi1 lu4 ru4 qin2 ， chang2 an1 bei3 wang4 kong1 chou2 ren2 。
- jing1 chu3 qi2 cai2 duo1 jian4 ke4 ， gan3 kai3 xiang1 feng2 si1 bao4 guo2 。
- nan2 er2 shi4 ye4 zao3 zhi4 shen1 ， qing1 bin4 xu1 fang2 xue3 shuang1 po4 。
- wo3 xiang4 ren2 xian2 jiu3 fu2 yi1 ， bai2 yun2 xiang1 ban4 yan3 yan2 fei1 。
- diao4 qin2 gu3 ba4 qing1 shang1 qu3 ， chou2 jian4 gu1 hong2 tian1 ji4 fei1 。

## 注释

## 译文

## 赏析
