---
id: yan-yu-lei-fu-ge
title: 雷斧歌
titlePinyin: lei2 fu3 ge1
titleSlug: lei-fu-ge
author: 嚴羽
authorPinyin: yan2 yu3
authorSlug: yan-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 穹崖之上，層峰之巔，神光夜半光燭天。
- 山僧夢裏忽驚起，有物墜地聲填然。
- 峰頭巨石似開劈，鬼物散走如飆旋。
- 山僧曉見不敢取，有客識之爲雷斧，持歸摩挲色蒼古。
- 匣中往往出雲氣，窗外時時起風雨。
- 吾聞陰陽之氣相搏爲雷霆，變化翕欻常杳冥。
- 非若革鼉考擊之爲聲，不知此斧何從形。
- 乃是比干之心，朱雲之舌。
- 一片忠憤氣，蟠鬰天地閒。
- 千載長不滅，造化爲鑪巧鎔結。
- 嗟哉指佞之草不復生，羣姦睚眥紛縱橫。
- 大弓寶玉爭竊取，豈懼鬼責并天刑。
- 我欲乘雲朝帝所，大叫天關排九虎。
- 乞將此斧借小臣，叩頭問天天更許。

## 拼音

- qiong2 ya2 zhi1 shang4 ， ceng2 feng1 zhi1 dian1 ， shen2 guang1 ye4 ban4 guang1 zhu2 tian1 。
- shan1 seng1 meng4 li3 hu1 jing1 qi3 ， you3 wu4 zhui4 di4 sheng1 tian2 ran2 。
- feng1 tou2 ju4 shi2 si4 kai1 pi1 ， gui3 wu4 san4 zou3 ru2 biao1 xuan2 。
- shan1 seng1 xiao3 jian4 bu4 gan3 qu3 ， you3 ke4 shi2 zhi1 wei2 lei2 fu3 ， chi2 gui1 mo2 suo1 se4 cang1 gu3 。
- xia2 zhong1 wang3 wang3 chu1 yun2 qi4 ， chuang1 wai4 shi2 shi2 qi3 feng1 yu3 。
- wu2 wen2 yin1 yang2 zhi1 qi4 xiang1 bo2 wei2 lei2 ting2 ， bian4 hua4 xi1 chua1 chang2 yao3 ming2 。
- fei1 ruo4 ge2 tuo2 kao3 ji1 zhi1 wei2 sheng1 ， bu4 zhi1 ci3 fu3 he2 cong2 xing2 。
- nai3 shi4 bi3 gan1 zhi1 xin1 ， zhu1 yun2 zhi1 she2 。
- yi2 pian4 zhong1 fen4 qi4 ， pan2 yu4 tian1 di4 xian2 。
- qian1 zai4 chang2 bu2 mie4 ， zao4 hua4 wei2 lu2 qiao3 rong2 jie2 。
- jie1 zai1 zhi3 ning4 zhi1 cao3 bu2 fu4 sheng1 ， qun2 jian1 ya2 zi4 fen1 zong4 heng2 。
- da4 gong1 bao3 yu4 zheng1 qie4 qu3 ， qi3 ju4 gui3 ze2 bing4 tian1 xing2 。
- wo3 yu4 cheng2 yun2 chao2 di4 suo3 ， da4 jiao4 tian1 guan1 pai2 jiu3 hu3 。
- qi3 jiang1 ci3 fu3 jie4 xiao3 chen2 ， kou4 tou2 wen4 tian1 tian1 geng4 xu1 。

## 注释

## 译文

## 赏析
