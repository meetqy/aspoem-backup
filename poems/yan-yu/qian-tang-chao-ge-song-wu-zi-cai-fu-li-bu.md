---
id: yan-yu-qian-tang-chao-ge-song-wu-zi-cai-fu-li-bu
title: 錢塘潮歌送吳子才赴禮部
titlePinyin: qian2 tang2 chao2 ge1 song4 wu2 zi3 cai2 fu4 li3 bu4
titleSlug: qian-tang-chao-ge-song-wu-zi-cai-fu-li-bu
author: 嚴羽
authorPinyin: yan2 yu3
authorSlug: yan-yu
dynasty: 宋
dynastyPinyin: song4
dynastySlug: song
tags: []
---

## 正文

- 海潮之來自古昔，天下詭觀稱錢塘。
- 東南王氣實在此，勢與造化爲低昂。
- 觀其映日始一綫，何處羣鷺紛然翔。
- 漸聞鼓聲震原野，疑是三軍囂陣行。
- 銀城天際忽過眼，卷蹴厚地何倉皇。
- 餘波已去灑月窟，怒氣猶自吹扶桑。
- 百川倒流號呼洶，天吳河伯神皆竦。
- 海上長人出水驚，巨鼇辟易三山動。
- 廣陵之濤安可比，吳客雄誇徒爲爾。
- 請君看此憑江樓，載酒無勞棹小舟。
- 湖上百花春蕩目，笙簫聒我非清遊。
- 洪濤萬里壯可吞，筆底颯颯洪濤奔。
- 願持忠憤愬明主，一第於君何足論。
- 錢塘日邊雲氣多，君之行兮莫蹉跎。
- 教人臨期奈別何，贈君錢塘海潮歌。

## 拼音

- hai3 chao2 zhi1 lai2 zi4 gu3 xi1 ， tian1 xia4 gui3 guan1 cheng1 qian2 tang2 。
- dong1 nan2 wang2 qi4 shi2 zai4 ci3 ， shi4 yu3 zao4 hua4 wei2 di1 ang2 。
- guan1 qi2 ying4 ri4 shi3 yi2 xian4 ， he2 chu3 qun2 lu4 fen1 ran2 xiang2 。
- jian4 wen2 gu3 sheng1 zhen4 yuan2 ye3 ， yi2 shi4 san1 jun1 xiao1 zhen4 xing2 。
- yin2 cheng2 tian1 ji4 hu1 guo4 yan3 ， juan4 cu4 hou4 di4 he2 cang1 huang2 。
- yu2 bo1 yi3 qu4 sa3 yue4 ku1 ， nu4 qi4 you2 zi4 chui1 fu2 sang1 。
- bai3 chuan1 dao4 liu2 hao4 hu1 xiong1 ， tian1 wu2 he2 bo2 shen2 jie1 song3 。
- hai3 shang4 chang2 ren2 chu1 shui3 jing1 ， ju4 ao2 pi4 yi4 san1 shan1 dong4 。
- guang3 ling2 zhi1 tao1 an1 ke3 bi3 ， wu2 ke4 xiong2 kua1 tu2 wei2 er3 。
- qing3 jun1 kan4 ci3 ping2 jiang1 lou2 ， zai4 jiu3 wu2 lao2 zhao4 xiao3 zhou1 。
- hu2 shang4 bai3 hua1 chun1 dang4 mu4 ， sheng1 xiao1 guo1 wo3 fei1 qing1 you2 。
- hong2 tao1 wan4 li3 zhuang4 ke3 tun1 ， bi3 di3 sa4 sa4 hong2 tao1 ben1 。
- yuan4 chi2 zhong1 fen4 shuo4 ming2 zhu3 ， yi2 di4 wu1 jun1 he2 zu2 lun4 。
- qian2 tang2 ri4 bian1 yun2 qi4 duo1 ， jun1 zhi1 xing2 xi1 mo4 cuo1 tuo2 。
- jiao1 ren2 lin2 qi1 nai4 bie2 he2 ， zeng4 jun1 qian2 tang2 hai3 chao2 ge1 。

## 注释

## 译文

## 赏析
