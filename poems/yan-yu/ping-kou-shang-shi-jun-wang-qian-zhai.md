---
id: yan-yu-ping-kou-shang-shi-jun-wang-qian-zhai
title: 平寇上史君王潛齋
titlePinyin: ping2 kou4 shang4 shi3 jun1 wang2 qian2 zhai1
titleSlug: ping-kou-shang-shi-jun-wang-qian-zhai
author: 嚴羽
authorPinyin: yan2 yu3
authorSlug: yan-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 治平改元，有盜于建。
- 昔犯我鄙，狼蹂豕踐。
- 於時王侯，維民之憂。
- 爰整我軍，式遏虔劉。
- 侯勵將士，無譁聽我。
- 進退勇怯，死生福禍。
- 侯出府庫，啗勳賞馘。
- 前無堅敵，後無捷策。
- 乃有奇士，據鞍請行。
- 袒裼入陣，賊莫能嬰。
- 亦有賢僚，爭先跋涉。
- 屢摧賊鋒，月奏三捷。
- 侯曰嘻哉，盜本王臣。
- 殪而殲旃，傷天地仁。
- 赤子弄兵，如魚游釜。
- 投戈歸田，新汝生路。
- 孰謂反覆，紿我行人。
- 既弛我備，薄奄我軍。
- 我軍少却，醜類鴟張。
- 環數百里，奔播倉皇。
- 侯曰嗟哉，其不可恕。
- 馳赤白囊，亟請淮旅。
- 淮旅未來，阽危如燬。
- 淮旅既來，稚耋失喜。
- 侯謂淮將，次舍良苦。
- 休士秣馬，我有清酤。
- 淮將曰吁，翦此朝食。
- 不介而馳，直擣其穴。
- 羣醜來聚，亙野彌山。
- 淮旅整暇，徐誘之前。
- 弓不虛彀，矢不妄激。
- 發數步內，應弦而踣。
- 或戈其喉，或殳其脛。
- 若烏獲力，笞乳臭嬰。
- 黨類周章，途殫命窄。
- 魚驚鳥散，影不返迹。
- 淮旅拗怒，蠆芥髬髵。
- 搜林刮莽，遠討窮追。
- 淮旅拗怒，火烈具舉。
- 沸澤焦崖，窟穴無所。
- 自相蹈藉，十殺八九。
- 喪魄亡精，食不知口。
- 原膏野赤，谷臭川腥。
- 燐火不燄，殤鬼殘形。
- 乃求元凶，已縊巖阻。
- 執彼餘魁，入而振旅。
- 其魁伊何，緇服髠首。
- 一羣縱觀，萬夫歡走。
- 炮烙剔腐，以警叛者。
- 前後獻俘，復以百數。
- 蕩滌污垢，宥貸脇從。
- 收霜卷雹，和氣融融。
- 侯饗淮將，加籩折俎。
- 庖騎酒車，飲均衆伍。
- 何以贈之，筐篚熒煌。
- 戰功曰多，告成于王。
- 嗟我婦子，若翁若嫗。
- 安逸怡愉，匪侯何俟。
- 侯曰此捷，諸將之功。
- 雖有諸將，實侯指蹤。
- 讐在藩籬，疾居心腹。
- 急緩安危，若手反覆。
- 匪侯勤請，蔓實難圖。
- 謂予不信，往有覆車。
- 君子作歌，以頌侯績。
- 誰其采詩，顧備簡策。

## 拼音

- zhi4 ping2 gai3 yuan2 ， you3 dao4 yu2 jian4 。
- xi1 fan4 wo3 bi3 ， lang2 rou2 shi3 jian4 。
- wu1 shi2 wang2 hou2 ， wei2 min2 zhi1 you1 。
- yuan2 zheng3 wo3 jun1 ， shi4 e4 qian2 liu2 。
- hou2 li4 jiang1 shi4 ， wu2 hua2 ting1 wo3 。
- jin4 tui4 yong3 qie4 ， si3 sheng1 fu2 huo4 。
- hou2 chu1 fu3 ku4 ， dan4 xun1 shang3 guo2 。
- qian2 wu2 jian1 di2 ， hou4 wu2 jie2 ce4 。
- nai3 you3 qi2 shi4 ， ju4 an1 qing3 xing2 。
- tan3 ti4 ru4 zhen4 ， zei2 mo4 neng2 ying1 。
- yi4 you3 xian2 liao2 ， zheng1 xian1 ba2 she4 。
- lü3 cui1 zei2 feng1 ， yue4 zou4 san1 jie2 。
- hou2 yue1 xi1 zai1 ， dao4 ben3 wang2 chen2 。
- yi4 er2 jian1 zhan1 ， shang1 tian1 di4 ren2 。
- chi4 zi3 nong4 bing1 ， ru2 yu2 you2 fu3 。
- tou2 ge1 gui1 tian2 ， xin1 ru3 sheng1 lu4 。
- shu2 wei4 fan3 fu4 ， dai4 wo3 xing2 ren2 。
- ji4 chi2 wo3 bei4 ， bao2 yan3 wo3 jun1 。
- wo3 jun1 shao3 que4 ， chou3 lei4 chi1 zhang1 。
- huan2 shu4 bai3 li3 ， ben1 bo1 cang1 huang2 。
- hou2 yue1 jie1 zai1 ， qi2 bu4 ke3 shu4 。
- chi2 chi4 bai2 nang2 ， ji2 qing3 huai2 lü3 。
- huai2 lü3 wei4 lai2 ， yan2 wei1 ru2 hui3 。
- huai2 lü3 ji4 lai2 ， zhi4 die2 shi1 xi3 。
- hou2 wei4 huai2 jiang1 ， ci4 she4 liang2 ku3 。
- xiu1 shi4 mo4 ma3 ， wo3 you3 qing1 gu1 。
- huai2 jiang1 yue1 xu1 ， jian3 ci3 chao2 shi2 。
- bu2 jie4 er2 chi2 ， zhi2 dao3 qi2 xue2 。
- qun2 chou3 lai2 ju4 ， gen4 ye3 mi2 shan1 。
- huai2 lü3 zheng3 xia2 ， xu2 you4 zhi1 qian2 。
- gong1 bu4 xu1 gou4 ， shi3 bu2 wang4 ji1 。
- fa1 shu4 bu4 nei4 ， ying1 xian2 er2 bo2 。
- huo4 ge1 qi2 hou2 ， huo4 shu1 qi2 jing4 。
- ruo4 wu1 huo4 li4 ， chi1 ru3 xiu4 ying1 。
- dang3 lei4 zhou1 zhang1 ， tu2 dan1 ming4 zhai3 。
- yu2 jing1 niao3 san4 ， ying3 bu4 fan3 ji4 。
- huai2 lü3 ao4 nu4 ， chai4 jie4 pi1 er2 。
- sou1 lin2 gua1 mang3 ， yuan3 tao3 qiong2 zhui1 。
- huai2 lü3 ao4 nu4 ， huo3 lie4 ju4 ju3 。
- fei4 ze2 jiao1 ya2 ， ku1 xue2 wu2 suo3 。
- zi4 xiang1 dao3 jie4 ， shi2 sha1 ba1 jiu3 。
- sang1 po4 wang2 jing1 ， shi2 bu4 zhi1 kou3 。
- yuan2 gao1 ye3 chi4 ， gu3 chou4 chuan1 xing1 。
- lin2 huo3 bu2 yan4 ， shang1 gui3 can2 xing2 。
- nai3 qiu2 yuan2 xiong1 ， yi3 yi4 yan2 zu3 。
- zhi2 bi3 yu2 kui2 ， ru4 er2 zhen4 lü3 。
- qi2 kui2 yi1 he2 ， zi1 fu2 kun1 shou3 。
- yi4 qun2 zong4 guan1 ， wan4 fu1 huan1 zou3 。
- pao2 luo4 ti1 fu3 ， yi3 jing3 pan4 zhe3 。
- qian2 hou4 xian4 fu2 ， fu4 yi3 bai3 shu4 。
- dang4 di2 wu1 gou4 ， you4 dai4 xie2 cong2 。
- shou1 shuang1 juan4 bao2 ， he2 qi4 rong2 rong2 。
- hou2 xiang3 huai2 jiang1 ， jia1 bian1 zhe2 zu3 。
- pao2 qi2 jiu3 ju1 ， yin3 jun1 zhong4 wu3 。
- he2 yi3 zeng4 zhi1 ， kuang1 fei3 ying2 huang2 。
- zhan4 gong1 yue1 duo1 ， gao4 cheng2 yu2 wang2 。
- jie1 wo3 fu4 zi3 ， ruo4 weng1 ruo4 yu4 。
- an1 yi4 yi2 yu2 ， fei3 hou2 he2 si4 。
- hou2 yue1 ci3 jie2 ， zhu1 jiang1 zhi1 gong1 。
- sui1 you3 zhu1 jiang1 ， shi2 hou2 zhi3 zong1 。
- chou2 zai4 fan1 li2 ， ji2 ju1 xin1 fu4 。
- ji2 huan3 an1 wei1 ， ruo4 shou3 fan3 fu4 。
- fei3 hou2 qin2 qing3 ， man4 shi2 nan2 tu2 。
- wei4 yu3 bu2 xin4 ， wang3 you3 fu4 ju1 。
- jun1 zi3 zuo4 ge1 ， yi3 song4 hou2 ji4 。
- shui2 qi2 cai3 shi1 ， gu4 bei4 jian3 ce4 。

## 注释

## 译文

## 赏析
