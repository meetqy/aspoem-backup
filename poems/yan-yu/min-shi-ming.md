---
id: yan-yu-min-shi-ming
title: 憫時命
titlePinyin: min3 shi2 ming4
titleSlug: min-shi-ming
author: 嚴羽
authorPinyin: yan2 yu3
authorSlug: yan-yu
dynasty: 宋
dynastyPinyin: song4
dynastySlug: song
tags: []
---

## 正文

- 憫時命之不當兮，去重華之日遠。
- 懷貞慤之操行兮，遭此世之淟涊。
- 志浩蕩以耿介兮，思低回而蹇産。
- 衆日進而蔽壅兮，何靈修之爲怨。
- 固時俗之俇儴兮，背矩矱而不可化。
- 獨好修以增姱兮，宜反謂余以多詐。
- 惟天地之可正兮，指黄泉以爲期。
- 欲予屈心以從俗兮，雖九死其猶不忍爲。
- 執太原之獶兮，蹈焦原之峻。
- 世沈淖而莫予知兮，吾愈岧嶤而自信。
- 昔伯陽之逢紛兮，時亦云其遑遑。
- 繄周公不復夢兮，曷疑尼父之惋傷。
- 陰與陽其轇轕兮，天與地其回薄。
- 八柱將撓兮，四極安託。
- 嗟予生之多艱兮，哀衆命之將落。
- 願披志而抽憑兮，思自近而不可得。
- 獨挹抑而無誰語兮，怊茫洋而焉極。
- 涕淫溢而澒溶兮，面高穹而歎息。
- 吾將遯俗以潔居兮，從巢父於箕山。
- 采三秀而嚥蒼柏兮，聊以終吾之永年。
- 哀山谷之多風兮，霰雪冥冥而不見天。
- 豺狼縱目以相嗥兮，虎豹羣而食人。
- 信自適而無所兮，蹇淹留而戃恍。
- 目眈眈而外浮兮，精專專而獨往。
- 搴太清以爲佩兮，攬灝氣以爲圭。
- 芳颯遝而並御兮，豈獨椒桂與江蘺。
- 厭此世之多囂兮，將遠跳而去之。
- 揭太乙之長竿兮，建招摇之飛旗。
- 天吳爲余奔走兮，龍伯爲余指麾。
- 折鄧林以爲策兮，眇八合而驅馳。
- 左裾拂乎崑崙兮，右袂掩乎月窟。
- 訪混沌之所止兮，超青冥而荒忽。
- 撫盤古之頂兮，挽天皇之臂。
- 敘余心而敶詞兮，曷爲乎鴻荒之不再世。
- 吾將揭北斗而量九州兮，均人命之所與。
- 定日月之所舍兮，使長照臨此下土。
- 又恐羣靈之好讒兮，俾上帝之憑怒。
- 不照余之精誠兮，吾將安訴。
- 臨天路而徬徨，魂廷廷兮失度。
- 亂曰：邅余車以來歸兮，曾何足以舒憂。
- 羌靈修之不吾祐兮，於今之人其何尤。
- 懷余情而終古兮，聊與化而逍遥。

## 拼音

- min3 shi2 ming4 zhi1 bu4 dang1 xi1 ， qu4 zhong4 hua2 zhi1 ri4 yuan3 。
- huai2 zhen1 que4 zhi1 cao1 xing2 xi1 ， zao1 ci3 shi4 zhi1 tian3 nian3 。
- zhi4 hao4 dang4 yi3 geng3 jie4 xi1 ， si1 di1 hui2 er2 jian3 chan3 。
- zhong4 ri4 jin4 er2 bi4 yong1 xi1 ， he2 ling2 xiu1 zhi1 wei2 yuan4 。
- gu4 shi2 su2 zhi1 guang4 rang2 xi1 ， bei4 ju3 yue1 er2 bu4 ke3 hua4 。
- du2 hao3 xiu1 yi3 zeng1 kua1 xi1 ， yi2 fan3 wei4 yu2 yi3 duo1 zha4 。
- wei2 tian1 di4 zhi1 ke3 zheng4 xi1 ， zhi3 huang2 quan2 yi3 wei2 qi1 。
- yu4 yu3 qu1 xin1 yi3 cong2 su2 xi1 ， sui1 jiu3 si3 qi2 you2 bu4 ren3 wei2 。
- zhi2 tai4 yuan2 zhi1 nao2 xi1 ， dao3 jiao1 yuan2 zhi1 jun4 。
- shi4 shen3 nao4 er2 mo4 yu3 zhi1 xi1 ， wu2 yu4 tiao2 yao2 er2 zi4 xin4 。
- xi1 bo2 yang2 zhi1 feng2 fen1 xi1 ， shi2 yi4 yun2 qi2 huang2 huang2 。
- yi1 zhou1 gong1 bu2 fu4 meng4 xi1 ， he2 yi2 ni2 fu4 zhi1 wan3 shang1 。
- yin1 yu3 yang2 qi2 jiao1 ge2 xi1 ， tian1 yu3 di4 qi2 hui2 bao2 。
- ba1 zhu4 jiang1 nao2 xi1 ， si4 ji2 an1 tuo1 。
- jie1 yu3 sheng1 zhi1 duo1 jian1 xi1 ， ai1 zhong4 ming4 zhi1 jiang1 luo4 。
- yuan4 pi1 zhi4 er2 chou1 ping2 xi1 ， si1 zi4 jin4 er2 bu4 ke3 de2 。
- du2 yi4 yi4 er2 wu2 shui2 yu3 xi1 ， chao1 mang2 yang2 er2 yan1 ji2 。
- ti4 yin2 yi4 er2 hong4 rong2 xi1 ， mian4 gao1 qiong2 er2 tan4 xi1 。
- wu2 jiang1 dun4 su2 yi3 jie2 ju1 xi1 ， cong2 chao2 fu4 wu1 ji1 shan1 。
- cai3 san1 xiu4 er2 yan4 cang1 bai3 xi1 ， liao2 yi3 zhong1 wu2 zhi1 yong3 nian2 。
- ai1 shan1 gu3 zhi1 duo1 feng1 xi1 ， xian4 xue3 ming2 ming2 er2 bu2 jian4 tian1 。
- chai2 lang2 zong4 mu4 yi3 xiang1 hao2 xi1 ， hu3 bao4 qun2 er2 shi2 ren2 。
- xin4 zi4 shi4 er2 wu2 suo3 xi1 ， jian3 yan1 liu2 er2 tang3 huang3 。
- mu4 dan1 dan1 er2 wai4 fu2 xi1 ， jing1 zhuan1 zhuan1 er2 du2 wang3 。
- qian1 tai4 qing1 yi3 wei2 pei4 xi1 ， lan3 hao4 qi4 yi3 wei2 gui1 。
- fang1 sa4 ta4 er2 bing4 yu4 xi1 ， qi3 du2 jiao1 gui4 yu3 jiang1 li2 。
- yan4 ci3 shi4 zhi1 duo1 xiao1 xi1 ， jiang1 yuan3 tiao4 er2 qu4 zhi1 。
- jie1 tai4 yi3 zhi1 chang2 gan1 xi1 ， jian4 zhao1 yao2 zhi1 fei1 qi2 。
- tian1 wu2 wei2 yu2 ben1 zou3 xi1 ， long2 bo2 wei2 yu2 zhi3 hui1 。
- zhe2 deng4 lin2 yi3 wei2 ce4 xi1 ， miao3 ba1 he2 er2 qu1 chi2 。
- zuo3 ju1 fu2 hu1 kun1 lun2 xi1 ， you4 mei4 yan3 hu1 yue4 ku1 。
- fang3 hun4 dun4 zhi1 suo3 zhi3 xi1 ， chao1 qing1 ming2 er2 huang1 hu1 。
- fu3 pan2 gu3 zhi1 ding3 xi1 ， wan3 tian1 huang2 zhi1 bi4 。
- xu4 yu2 xin1 er2 chen2 ci2 xi1 ， he2 wei2 hu1 hong2 huang1 zhi1 bu2 zai4 shi4 。
- wu2 jiang1 jie1 bei3 dou3 er2 liang2 jiu3 zhou1 xi1 ， jun1 ren2 ming4 zhi1 suo3 yu3 。
- ding4 ri4 yue4 zhi1 suo3 she4 xi1 ， shi3 chang2 zhao4 lin2 ci3 xia4 tu3 。
- you4 kong3 qun2 ling2 zhi1 hao3 chan2 xi1 ， bi3 shang4 di4 zhi1 ping2 nu4 。
- bu2 zhao4 yu2 zhi1 jing1 cheng2 xi1 ， wu2 jiang1 an1 su4 。
- lin2 tian1 lu4 er2 pang2 huang2 ， hun2 ting2 ting2 xi1 shi1 du4 。
- luan4 yue1 ： zhan1 yu2 ju1 yi3 lai2 gui1 xi1 ， ceng2 he2 zu2 yi3 shu1 you1 。
- qiang1 ling2 xiu1 zhi1 bu4 wu2 you4 xi1 ， wu1 jin1 zhi1 ren2 qi2 he2 you2 。
- huai2 yu2 qing2 er2 zhong1 gu3 xi1 ， liao2 yu3 hua4 er2 xiao1 yao2 。

## 注释

## 译文

## 赏析
