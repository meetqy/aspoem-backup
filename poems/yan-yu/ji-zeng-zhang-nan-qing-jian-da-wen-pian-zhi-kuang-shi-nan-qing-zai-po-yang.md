---
id: yan-yu-ji-zeng-zhang-nan-qing-jian-da-wen-pian-zhi-kuang-shi-nan-qing-zai-po-yang
title: 寄贈張南卿兼答文篇之貺時南卿在鄱陽
titlePinyin: ji4 zeng4 zhang1 nan2 qing1 jian1 da2 wen2 pian1 zhi1 kuang4 shi2 nan2 qing1 zai4 po2 yang2
titleSlug: ji-zeng-zhang-nan-qing-jian-da-wen-pian-zhi-kuang-shi-nan-qing-zai-po-yang
author: 嚴羽
authorPinyin: yan2 yu3
authorSlug: yan-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 君不見邯鄲輕薄少年兒，鬭雞走狗長相隨。
- 忽然失意向杯酒，拔劍相看死何有。
- 君不見關西大姓多俠徒，結客如雲傾五都。
- 一朝金盡人事改，昨日交朋竟誰在。
- 我笑悠悠世上人，須臾反復非情親。
- 拂衣便欲滄海去，但許明月隨吾身。
- 張侯爲人心事好，使我一見喜欲倒。
- 交友如君未易逢，相逢恨不相知早。
- 相知雖早亦何爲，氣豁神傾在一時。
- 君知海內劉玄德，我識弘農皇甫規。
- 昨來贈我瓊瑶作，把酒高吟意寥廓。
- 色動曹劉側耳聽，魂歸萬古開冥漠。
- 故人一別兩何如，無限風期記素書。
- 千里神交如咫尺，相思誰道隔江湖。

## 拼音

- jun1 bu2 jian4 han2 dan1 qing1 bao2 shao4 nian2 er2 ， dou4 ji1 zou3 gou3 chang2 xiang1 sui2 。
- hu1 ran2 shi1 yi4 xiang4 bei1 jiu3 ， ba2 jian4 xiang1 kan4 si3 he2 you3 。
- jun1 bu2 jian4 guan1 xi1 da4 xing4 duo1 xia2 tu2 ， jie2 ke4 ru2 yun2 qing1 wu3 dou1 。
- yi4 zhao1 jin1 jin4 ren2 shi4 gai3 ， zuo2 ri4 jiao1 peng2 jing4 shui2 zai4 。
- wo3 xiao4 you1 you1 shi4 shang4 ren2 ， xu1 yu2 fan3 fu4 fei1 qing2 qin1 。
- fu2 yi1 bian4 yu4 cang1 hai3 qu4 ， dan4 xu1 ming2 yue4 sui2 wu2 shen1 。
- zhang1 hou2 wei2 ren2 xin1 shi4 hao3 ， shi3 wo3 yi2 jian4 xi3 yu4 dao3 。
- jiao1 you3 ru2 jun1 wei4 yi4 feng2 ， xiang1 feng2 hen4 bu4 xiang1 zhi1 zao3 。
- xiang1 zhi1 sui1 zao3 yi4 he2 wei2 ， qi4 huo1 shen2 qing1 zai4 yi4 shi2 。
- jun1 zhi1 hai3 nei4 liu2 xuan2 de2 ， wo3 shi2 hong2 nong2 huang2 fu3 gui1 。
- zuo2 lai2 zeng4 wo3 qiong2 yao2 zuo4 ， ba3 jiu3 gao1 yin2 yi4 liao2 kuo4 。
- se4 dong4 cao2 liu2 ce4 er3 ting1 ， hun2 gui1 wan4 gu3 kai1 ming2 mo4 。
- gu4 ren2 yi4 bie2 liang3 he2 ru2 ， wu2 xian4 feng1 qi1 ji4 su4 shu1 。
- qian1 li3 shen2 jiao1 ru2 zhi3 chi3 ， xiang1 si1 shui2 dao4 ge2 jiang1 hu2 。

## 注释

## 译文

## 赏析
