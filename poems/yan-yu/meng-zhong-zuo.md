---
id: yan-yu-meng-zhong-zuo
title: 夢中作
titlePinyin: meng4 zhong1 zuo4
titleSlug: meng-zhong-zuo
author: 嚴羽
authorPinyin: yan2 yu3
authorSlug: yan-yu
dynasty: 宋
dynastyPinyin: song4
dynastySlug: song
tags: []
---

## 正文

- 少小尚奇節，無意縛珪組。
- 遠遊江海閒，登高屢懷古。
- 前朝英雄事，約略皆可覩。
- 將軍策單馬，談笑有荆楚。
- 高視蔑袁曹，氣已蓋寰宇。
- 天未豁壯圖，人空坐崩沮。
- 丈夫生一世，成敗固有主。
- 要非儓儗人，未死名已腐。
- 夫何千載後，亦忝趨大府。
- 主人敬愛客，開宴臨長浦。
- 高論極興亡，歷覽窮川渚。
- 殷勤芳草贈，窈窕邯鄲舞。
- 媿無登樓作，一旦濫推許。
- 懷哉揮此觴，別路如風雨。

## 拼音

- shao3 xiao3 shang4 qi2 jie2 ， wu2 yi4 fu4 gui1 zu3 。
- yuan3 you2 jiang1 hai3 xian2 ， deng1 gao1 lü3 huai2 gu3 。
- qian2 chao2 ying1 xiong2 shi4 ， yue1 lüe4 jie1 ke3 du3 。
- jiang1 jun1 ce4 dan1 ma3 ， tan2 xiao4 you3 jing1 chu3 。
- gao1 shi4 mie4 yuan2 cao2 ， qi4 yi3 gai4 huan2 yu3 。
- tian1 wei4 huo1 zhuang4 tu2 ， ren2 kong1 zuo4 beng1 ju3 。
- zhang4 fu0 sheng1 yi2 shi4 ， cheng2 bai4 gu4 you3 zhu3 。
- yao4 fei1 tai2 ni3 ren2 ， wei4 si3 ming2 yi3 fu3 。
- fu1 he2 qian1 zai4 hou4 ， yi4 tian3 qu1 da4 fu3 。
- zhu3 ren2 jing4 ai4 ke4 ， kai1 yan4 lin2 chang2 pu3 。
- gao1 lun4 ji2 xing1 wang2 ， li4 lan3 qiong2 chuan1 zhu3 。
- yin1 qin2 fang1 cao3 zeng4 ， yao3 tiao3 han2 dan1 wu3 。
- kui4 wu2 deng1 lou2 zuo4 ， yi2 dan4 lan4 tui1 xu1 。
- huai2 zai1 hui1 ci3 shang1 ， bie2 lu4 ru2 feng1 yu3 。

## 注释

## 译文

## 赏析
