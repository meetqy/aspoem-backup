---
id: yan-yu-deng-yu-zhang-cheng-gan-huai
title: 登豫章城感懷
titlePinyin: deng1 yu4 zhang1 cheng2 gan3 huai2
titleSlug: deng-yu-zhang-cheng-gan-huai
author: 嚴羽
authorPinyin: yan2 yu3
authorSlug: yan-yu
dynasty: 宋
dynastyPinyin: song4
dynastySlug: song
tags: []
---

## 正文

- 憂來不自得，登城望高天。
- 寒雲四面起，朔氣下長川。
- 脫劍且却座，君知心惘然。
- 奈何平生志，鬰抑江湖閒。
- 凜凜秋風來，茫茫落日晚。
- 長憂生白髮，沈想忘朝飯。
- 向來經濟士，本自碌碌人。
- 蕭曹刀筆吏，樊灌市井臣。
- 徒步取勳業，漢道爲光新。
- 我今何爲者，飄飄去鄉國。
- 狂歌豫章城，醉卧風江碧。
- 但取英雄笑，終慙倜儻生。
- 名當以德載，事恥因人成。
- 獨酌還獨酌，哀歌還寂寞。
- 安得淩風翰，爲君拂寥邈。

## 拼音

- you1 lai2 bu2 zi4 de2 ， deng1 cheng2 wang4 gao1 tian1 。
- han2 yun2 si4 mian4 qi3 ， shuo4 qi4 xia4 chang2 chuan1 。
- tuo1 jian4 qie3 que4 zuo4 ， jun1 zhi1 xin1 wang3 ran2 。
- nai4 he2 ping2 sheng1 zhi4 ， yu4 yi4 jiang1 hu2 xian2 。
- lin3 lin3 qiu1 feng1 lai2 ， mang2 mang2 luo4 ri4 wan3 。
- chang2 you1 sheng1 bai2 fa4 ， shen3 xiang3 wang4 chao2 fan4 。
- xiang4 lai2 jing1 ji4 shi4 ， ben3 zi4 lu4 lu4 ren2 。
- xiao1 cao2 dao1 bi3 li4 ， fan2 guan4 shi4 jing3 chen2 。
- tu2 bu4 qu3 xun1 ye4 ， han4 dao4 wei2 guang1 xin1 。
- wo3 jin1 he2 wei2 zhe3 ， piao1 piao1 qu4 xiang1 guo2 。
- kuang2 ge1 yu4 zhang1 cheng2 ， zui4 wo4 feng1 jiang1 bi4 。
- dan4 qu3 ying1 xiong2 xiao4 ， zhong1 can2 ti4 tang3 sheng1 。
- ming2 dang1 yi3 de2 zai4 ， shi4 chi3 yin1 ren2 cheng2 。
- du2 zhuo2 huan2 du2 zhuo2 ， ai1 ge1 huan2 ji4 mo4 。
- an1 de2 ling2 feng1 han4 ， wei2 jun1 fu2 liao2 miao3 。

## 注释

## 译文

## 赏析
