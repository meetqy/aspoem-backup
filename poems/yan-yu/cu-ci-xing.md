---
id: yan-yu-cu-ci-xing
title: 促刺行
titlePinyin: cu4 ci4 xing2
titleSlug: cu-ci-xing
author: 嚴羽
authorPinyin: yan2 yu3
authorSlug: yan-yu
dynasty: 宋
dynastyPinyin: song4
dynastySlug: song
tags: []
---

## 正文

- 促刺復促刺，男兒蹭蹬真可惜。
- 三年走南復走北，歲暮歸來空四壁，鄰翁爲我長太息。
- 人生四十未爲老，我已白頭色枯槁。
- 海內伶俜獨一身，裘馬摧藏愁欲倒。
- 今日飲君數杯酒，座閒頗覺顔色好。
- 忽憶當年快意時，與君笑傲長相期。
- 大杯倒甕作牛飲，脫巾袒跣唯嫌遲。
- 即今多病筋力弱，壯心雖存興寂寞。
- 君不見昨夜誰爲烈士歌，聽罷仰空淚零落。

## 拼音

- cu4 ci4 fu4 cu4 ci4 ， nan2 er2 ceng4 deng4 zhen1 ke3 xi1 。
- san1 nian2 zou3 nan2 fu4 zou3 bei3 ， sui4 mu4 gui1 lai2 kong1 si4 bi4 ， lin2 weng1 wei2 wo3 chang2 tai4 xi1 。
- ren2 sheng1 si4 shi2 wei4 wei2 lao3 ， wo3 yi3 bai2 tou2 se4 ku1 gao3 。
- hai3 nei4 ling2 ping1 du2 yi4 shen1 ， qiu2 ma3 cui1 cang2 chou2 yu4 dao3 。
- jin1 ri4 yin3 jun1 shu4 bei1 jiu3 ， zuo4 xian2 po1 jue2 yan2 se4 hao3 。
- hu1 yi4 dang1 nian2 kuai4 yi4 shi2 ， yu3 jun1 xiao4 ao4 chang2 xiang1 qi1 。
- da4 bei1 dao3 weng4 zuo4 niu2 yin3 ， tuo1 jin1 tan3 xian3 wei2 xian2 chi2 。
- ji2 jin1 duo1 bing4 jin1 li4 ruo4 ， zhuang4 xin1 sui1 cun2 xing1 ji4 mo4 。
- jun1 bu2 jian4 zuo2 ye4 shui2 wei2 lie4 shi4 ge1 ， ting1 ba4 yang3 kong1 lei4 ling2 luo4 。

## 注释

## 译文

## 赏析
