---
id: yan-yu-you-xian-liu-shou-qi-san
title: 遊仙六首  其三
titlePinyin: you2 xian1 liu4 shou3     qi2 san1
titleSlug: you-xian-liu-shou-qi-san
author: 嚴羽
authorPinyin: yan2 yu3
authorSlug: yan-yu
dynasty: 宋
dynastyPinyin: song4
dynastySlug: song
tags: []
---

## 正文

- 五老出東南，崔嵬相閒隔。
- 清晨登絕頂，處處仙人跡。
- 朱霞散九光，巖谷好顔色。
- 回首空澄湖，黄濤正喧擊。
- 石上弦素琴，神歡心自清。
- 仙童三四人，忽來左右聽。
- 嘹嘹誦金書，勸我餐瑶瓊。
- 贈我一玉麈，邀我淩雲行。
- 舍琴與之去，恍惚在蓬瀛。

## 拼音

- wu3 lao3 chu1 dong1 nan2 ， cui1 wei2 xiang1 xian2 ge2 。
- qing1 chen2 deng1 jue2 ding3 ， chu3 chu3 xian1 ren2 ji4 。
- zhu1 xia2 san4 jiu3 guang1 ， yan2 gu3 hao3 yan2 se4 。
- hui2 shou3 kong1 cheng2 hu2 ， huang2 tao1 zheng4 xuan1 ji1 。
- shi2 shang4 xian2 su4 qin2 ， shen2 huan1 xin1 zi4 qing1 。
- xian1 tong2 san1 si4 ren2 ， hu1 lai2 zuo3 you4 ting1 。
- liao2 liao2 song4 jin1 shu1 ， quan4 wo3 can1 yao2 qiong2 。
- zeng4 wo3 yi2 yu4 zhu3 ， yao1 wo3 ling2 yun2 xing2 。
- she4 qin2 yu3 zhi1 qu4 ， huang3 hu1 zai4 peng2 ying2 。

## 注释

## 译文

## 赏析
