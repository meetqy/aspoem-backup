---
id: yan-yu-xiang-feng-xing
title: 相逢行
titlePinyin: xiang1 feng2 xing2
titleSlug: xiang-feng-xing
author: 嚴羽
authorPinyin: yan2 yu3
authorSlug: yan-yu
dynasty: 宋
dynastyPinyin: song4
dynastySlug: song
tags: []
---

## 正文

- 馮夫子，神仙中人乃如此。
- 幾載長懷玉樹枝，昨來曾見蛟龍字。
- 志合神凝杯酒閒，誰知豁盡平生事。
- 與君高會日揮金，擊劍談玄復弄琴。
- 看君自是青雲器，何事常懸滄海心。
- 我今與君真莫逆，世上悠悠誰復識。
- 百年飄忽或須臾，萬里青霄一飛翼。
- 且將耕釣任吾身，君亦牀頭有周易。
- 馮夫子，我欲勸君飲，君當爲我歌。
- 眼前萬事莫可理，紛紛黄葉埽更多。
- 長風吹天送落日，秋江日夜揚洪波。
- 只今留君不盡醉，別後相思知奈何。

## 拼音

- feng2 fu1 zi3 ， shen2 xian1 zhong1 ren2 nai3 ru2 ci3 。
- ji1 zai4 chang2 huai2 yu4 shu4 zhi1 ， zuo2 lai2 ceng2 jian4 jiao1 long2 zi4 。
- zhi4 he2 shen2 ning2 bei1 jiu3 xian2 ， shui2 zhi1 huo1 jin4 ping2 sheng1 shi4 。
- yu3 jun1 gao1 hui4 ri4 hui1 jin1 ， ji1 jian4 tan2 xuan2 fu4 nong4 qin2 。
- kan4 jun1 zi4 shi4 qing1 yun2 qi4 ， he2 shi4 chang2 xuan2 cang1 hai3 xin1 。
- wo3 jin1 yu3 jun1 zhen1 mo4 ni4 ， shi4 shang4 you1 you1 shui2 fu4 shi2 。
- bai3 nian2 piao1 hu1 huo4 xu1 yu2 ， wan4 li3 qing1 xiao1 yi4 fei1 yi4 。
- qie3 jiang1 geng1 diao4 ren4 wu2 shen1 ， jun1 yi4 chuang2 tou2 you3 zhou1 yi4 。
- feng2 fu1 zi3 ， wo3 yu4 quan4 jun1 yin3 ， jun1 dang1 wei2 wo3 ge1 。
- yan3 qian2 wan4 shi4 mo4 ke3 li3 ， fen1 fen1 huang2 ye4 sao4 geng4 duo1 。
- chang2 feng1 chui1 tian1 song4 luo4 ri4 ， qiu1 jiang1 ri4 ye4 yang2 hong2 bo1 。
- zhi1 jin1 liu2 jun1 bu2 jin4 zui4 ， bie2 hou4 xiang1 si1 zhi1 nai4 he2 。

## 注释

## 译文

## 赏析
