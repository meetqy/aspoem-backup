---
id: yan-yu-geng-yin-ji-luan
title: 庚寅紀亂
titlePinyin: geng1 yin2 ji4 luan4
titleSlug: geng-yin-ji-luan
author: 嚴羽
authorPinyin: yan2 yu3
authorSlug: yan-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 承平盜賊起，喪亂降自天。
- 荼毒恣兩道，兵戈浩相纏。
- 此邦禍最酷，賤子忍具言。
- 朝廷討亂初，誰任主將權。
- 輜重道閒來，隠隠何闐闐。
- 殿前盡貔虎，所向當無堅。
- 組練照川明，戈戟耀日鮮。
- 父老當時言，此賊不容吞。
- 軍興法律在，進退非得專。
- 奈何忽舍去，屯壘隨之遷。
- 留兵不五百，當賊逾數千。
- 英英胡將軍，策馬奮獨先。
- 出入突且擊，勢絕飄風旋。
- 殺賊不知數，屍骸相疊穿。
- 誰謂散復來，其徒奈實繁。
- 須臾塞城郭，合沓迷妖氛。
- 將軍怒一呼，誓死報國恩。
- 拔劍復入陣，鼓聲俄不聞。
- 哀哉失壯士，白日爲之昏。
- 嗟彼城中人，欲生無由緣。
- 連頭受屠戮，赤族罹禍冤。
- 妻孥悉驅虜，道路號相牽。
- 或有小失意，性命無由全。
- 言語方出口，腰領已不連。
- 婉婉閨中女，未嘗窺戶邊。
- 白刃斥之去，不許暫稽延。
- 回頭顧父母，父母安敢憐。
- 所掠靡孑遺，囊擔無虛肩。
- 衣冠困奴隸，怒駡仍笞鞭。
- 又有脫鋒刃，多化爲魚黿。
- 途窮勢復迫，忽若忘重淵。
- 倉卒所傳誤，投身空棄捐。
- 嬰兒或在抱，粉黛猶儼然。
- 沙磧腥人腸，銜啄集烏鳶。
- 嗚呼彼蒼天，念此胡罪愆。
- 比者因亂定，南歸經舊廛。
- 豈徒人民非，莫辨陌與阡。
- 所見但荆棘，狐狸對我蹲。
- 坡陁流血地，靡靡生寒煙。
- 城頭遇老翁，行淚爲余論。
- 云賊破城時，賊初攻南門。
- 大軍血戰久，家得扶我奔。
- 所免有萬計，皆我胡君恩。
- 不然盡魚肉，遺黎何有焉。
- 語罷復嗚咽，余亦涕泗漣。
- 軍旅苦轉輸，饑饉仍薦臻。
- 瘡痍莽未復，千里惟空村。
- 白骨不知誰，無人爲招魂。
- 四郊實多此，仁者宜惻然。
- 近喜大告捷，所俘悉已還。
- 凶渠戮廟社，黨類歸之田。
- 當知釜中魚，貸爾喘息懸。
- 胡爲迭恃險，高壘猶山巔。
- 蠻獠本異性，土風來有年。
- 力屈勢暫伏，乞降非惡悛。
- 脅從固罔治，羣醜豈盡原。
- 反覆恐難料，安危仗諸賢。
- 此師不再舉，乘時須勉旃。
- 國家刑罸在，廟算必不偏。
- 感時鬚髮白，憂國空拳拳。

## 拼音

- cheng2 ping2 dao4 zei2 qi3 ， sang1 luan4 jiang4 zi4 tian1 。
- tu2 du2 zi4 liang3 dao4 ， bing1 ge1 hao4 xiang1 chan2 。
- ci3 bang1 huo4 zui4 ku4 ， jian4 zi3 ren3 ju4 yan2 。
- chao2 ting2 tao3 luan4 chu1 ， shui2 ren4 zhu3 jiang1 quan2 。
- zi1 zhong4 dao4 xian2 lai2 ， yin3 yin3 he2 tian2 tian2 。
- dian4 qian2 jin4 pi2 hu3 ， suo3 xiang4 dang1 wu2 jian1 。
- zu3 lian4 zhao4 chuan1 ming2 ， ge1 ji3 yao4 ri4 xian1 。
- fu4 lao3 dang1 shi2 yan2 ， ci3 zei2 bu4 rong2 tun1 。
- jun1 xing1 fa3 lü4 zai4 ， jin4 tui4 fei1 dei3 zhuan1 。
- nai4 he2 hu1 she3 qu4 ， tun2 lei3 sui2 zhi1 qian1 。
- liu2 bing1 bu4 wu3 bai3 ， dang1 zei2 yu2 shu4 qian1 。
- ying1 ying1 hu2 jiang1 jun1 ， ce4 ma3 fen4 du2 xian1 。
- chu1 ru4 tu1 qie3 ji1 ， shi4 jue2 piao1 feng1 xuan2 。
- sha1 zei2 bu4 zhi1 shu4 ， shi1 hai2 xiang1 die2 chuan1 。
- shui2 wei4 san4 fu4 lai2 ， qi2 tu2 nai4 shi2 fan2 。
- xu1 yu2 sai1 cheng2 guo1 ， he2 ta4 mi2 yao1 fen1 。
- jiang1 jun1 nu4 yi4 hu1 ， shi4 si3 bao4 guo2 en1 。
- ba2 jian4 fu4 ru4 zhen4 ， gu3 sheng1 e2 bu4 wen2 。
- ai1 zai1 shi1 zhuang4 shi4 ， bai2 ri4 wei2 zhi1 hun1 。
- jie1 bi3 cheng2 zhong1 ren2 ， yu4 sheng1 wu2 you2 yuan2 。
- lian2 tou2 shou4 tu2 lu4 ， chi4 zu2 li2 huo4 yuan1 。
- qi1 nu2 xi1 qu1 lu3 ， dao4 lu4 hao4 xiang1 qian1 。
- huo4 you3 xiao3 shi1 yi4 ， xing4 ming4 wu2 you2 quan2 。
- yan2 yu3 fang1 chu1 kou3 ， yao1 ling3 yi3 bu4 lian2 。
- wan3 wan3 gui1 zhong1 nü3 ， wei4 chang2 kui1 hu4 bian1 。
- bai2 ren4 chi4 zhi1 qu4 ， bu4 xu1 zan4 ji1 yan2 。
- hui2 tou2 gu4 fu4 mu3 ， fu4 mu3 an1 gan3 lian2 。
- suo3 lüe4 mi2 jie2 yi2 ， nang2 dan1 wu2 xu1 jian1 。
- yi1 guan1 kun4 nu2 li4 ， nu4 ma4 reng2 chi1 bian1 。
- you4 you3 tuo1 feng1 ren4 ， duo1 hua4 wei2 yu2 yuan2 。
- tu2 qiong2 shi4 fu4 po4 ， hu1 ruo4 wang4 zhong4 yuan1 。
- cang1 zu2 suo3 chuan2 wu4 ， tou2 shen1 kong1 qi4 juan1 。
- ying1 er2 huo4 zai4 bao4 ， fen3 dai4 you2 yan3 ran2 。
- sha1 qi4 xing1 ren2 chang2 ， xian2 zhuo2 ji2 wu1 yuan1 。
- wu1 hu1 bi3 cang1 tian1 ， nian4 ci3 hu2 zui4 qian1 。
- bi3 zhe3 yin1 luan4 ding4 ， nan2 gui1 jing1 jiu4 chan2 。
- qi3 tu2 ren2 min2 fei1 ， mo4 bian4 mo4 yu3 qian1 。
- suo3 jian4 dan4 jing1 ji2 ， hu2 li0 dui4 wo3 dun1 。
- po1 tuo2 liu2 xue4 di4 ， mi2 mi2 sheng1 han2 yan1 。
- cheng2 tou2 yu4 lao3 weng1 ， xing2 lei4 wei2 yu2 lun4 。
- yun2 zei2 po4 cheng2 shi2 ， zei2 chu1 gong1 nan2 men2 。
- da4 jun1 xue4 zhan4 jiu3 ， jia1 de2 fu2 wo3 ben1 。
- suo3 mian3 you3 wan4 ji4 ， jie1 wo3 hu2 jun1 en1 。
- bu4 ran2 jin4 yu2 rou4 ， yi2 li2 he2 you3 yan1 。
- yu3 ba4 fu4 wu1 yan4 ， yu2 yi4 ti4 si4 lian2 。
- jun1 lü3 ku3 zhuan3 shu1 ， ji1 jin3 reng2 jian4 zhen1 。
- chuang1 yi2 mang3 wei4 fu4 ， qian1 li3 wei2 kong1 cun1 。
- bai2 gu3 bu4 zhi1 shui2 ， wu2 ren2 wei2 zhao1 hun2 。
- si4 jiao1 shi2 duo1 ci3 ， ren2 zhe3 yi2 ce4 ran2 。
- jin4 xi3 da4 gao4 jie2 ， suo3 fu2 xi1 yi3 huan2 。
- xiong1 qu2 lu4 miao4 she4 ， dang3 lei4 gui1 zhi1 tian2 。
- dang1 zhi1 fu3 zhong1 yu2 ， dai4 er3 chuan3 xi1 xuan2 。
- hu2 wei2 die2 shi4 xian3 ， gao1 lei3 you2 shan1 dian1 。
- man2 liao2 ben3 yi4 xing4 ， tu3 feng1 lai2 you3 nian2 。
- li4 qu1 shi4 zan4 fu2 ， qi3 xiang2 fei1 e4 quan1 。
- xie2 cong2 gu4 wang3 zhi4 ， qun2 chou3 qi3 jin4 yuan2 。
- fan3 fu4 kong3 nan2 liao4 ， an1 wei1 zhang4 zhu1 xian2 。
- ci3 shi1 bu2 zai4 ju3 ， cheng2 shi2 xu1 mian3 zhan1 。
- guo2 jia1 xing2 fa2 zai4 ， miao4 suan4 bi4 bu4 pian1 。
- gan3 shi2 xu1 fa4 bai2 ， you1 guo2 kong1 quan2 quan2 。

## 注释

## 译文

## 赏析
