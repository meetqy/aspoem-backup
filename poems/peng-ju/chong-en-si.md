---
id: peng-ju-chong-en-si
title: 崇恩寺
titlePinyin: chong2 en1 si4
titleSlug: chong-en-si
author: 彭舉
authorPinyin: peng2 ju3
authorSlug: peng-ju
dynasty: 宋
dynastyPinyin: song4
dynastySlug: song
tags: []
---

## 正文

- 紺殿肇何年，古雅足幽賞。
- 嵌空結寶蓋，玲瓏如綺幌。
- 誠哉運斤手，巍然閲今曩。
- 丹碧浮霄漢，斑剝亦蒼莽。
- 境界半村郭，清浄絕塵壤。
- 諦聽萬籟寂，時聞松風響。
- 盛夏此中憩，納爽思解網。
- 聊以歷三匝，情想爲一盪。

## 拼音

- gan4 dian4 zhao4 he2 nian2 ， gu3 ya3 zu2 you1 shang3 。
- qian4 kong1 jie2 bao3 gai4 ， ling2 long2 ru2 qi3 huang3 。
- cheng2 zai1 yun4 jin1 shou3 ， wei1 ran2 yue4 jin1 nang3 。
- dan1 bi4 fu2 xiao1 han4 ， ban1 bao1 yi4 cang1 mang3 。
- jing4 jie4 ban4 cun1 guo1 ， qing1 jing4 jue2 chen2 rang3 。
- di4 ting1 wan4 lai4 ji4 ， shi2 wen2 song1 feng1 xiang3 。
- sheng4 xia4 ci3 zhong1 qi4 ， na4 shuang3 si1 jie3 wang3 。
- liao2 yi3 li4 san1 za1 ， qing2 xiang3 wei2 yi2 dang4 。

## 注释

## 译文

## 赏析
