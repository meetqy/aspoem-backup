---
id: zhang-wen-cheng-you-xian-ku-shi-you-zeng-shi-niang
title: 遊仙窟詩 又贈十孃
titlePinyin: you2 xian1 ku1 shi1   you4 zeng4 shi2 niang2
titleSlug: you-xian-ku-shi-you-zeng-shi-niang
author: 張文成
authorPinyin: zhang1 wen2 cheng2
authorSlug: zhang-wen-cheng
dynasty: 唐
dynastyPinyin: tang2
dynastySlug: tang
tags: []
---

## 正文

- 薰香四面合，光色兩邊披。
- 錦障劃然卷，羅帷垂半欹。
- 紅顏雜綠黛，無處不相宜。
- 豔色浮妝粉，含香亂口脂。
- 鬢欺蟬鬢非成鬢，眉笑蛾眉不見眉。
- 見許實娉婷，何處不輕盈。
- 可憐嬌裏面，可愛語中聲。
- 婀娜腰支細細許，䁠䀨眼子長長馨。
- 巧兒舊來攜未得，畫匠迎生模不成。
- 相看未相識，傾城復傾國。
- 迎風帔子鬱金香，照日裙裾石榴色。
- 口上珊瑚耐拾取，頰裏芙蓉堪摘得。
- 聞名腹肚已猖狂，見面精神更迷惑。
- 心肝恰欲摧，踊躍不能裁。
- 徐行步步香風散，欲語時時梅子開。
- 靨疑織女留星去，眉似姮娥送月來。
- 含嬌窈窕迎前出，忍笑嫈嫇返卻回。

## 拼音

- xun1 xiang1 si4 mian4 he2 ， guang1 se4 liang3 bian1 pi1 。
- jin3 zhang4 hua2 ran2 juan4 ， luo2 wei2 chui2 ban4 qi1 。
- hong2 yan2 za2 lü4 dai4 ， wu2 chu3 bu4 xiang1 yi2 。
- yan4 se4 fu2 zhuang1 fen3 ， han2 xiang1 luan4 kou3 zhi1 。
- bin4 qi1 chan2 bin4 fei1 cheng2 bin4 ， mei2 xiao4 e2 mei2 bu2 jian4 mei2 。
- jian4 xu1 shi2 ping1 ting2 ， he2 chu3 bu4 qing1 ying2 。
- ke3 lian2 jiao1 li3 mian4 ， ke3 ai4 yu3 zhong1 sheng1 。
- e1 nuo2 yao1 zhi1 xi4 xi4 xu1 ，䁠䀨 yan3 zi3 chang2 chang2 xin1 。
- qiao3 er2 jiu4 lai2 xie2 wei4 de2 ， hua4 jiang4 ying2 sheng1 mo2 bu4 cheng2 。
- xiang1 kan4 wei4 xiang1 shi2 ， qing1 cheng2 fu4 qing1 guo2 。
- ying2 feng1 pei4 zi3 yu4 jin1 xiang1 ， zhao4 ri4 qun2 ju1 shi2 liu0 se4 。
- kou3 shang4 shan1 hu2 nai4 shi2 qu3 ， jia2 li3 fu2 rong2 kan1 zhai1 de2 。
- wen2 ming2 fu4 du4 yi3 chang1 kuang2 ， jian4 mian4 jing1 shen2 geng4 mi2 huo4 。
- xin1 gan1 qia4 yu4 cui1 ， yong3 yue4 bu4 neng2 cai2 。
- xu2 hang2 bu4 bu4 xiang1 feng1 san4 ， yu4 yu3 shi2 shi2 mei2 zi0 kai1 。
- ye4 yi2 zhi1 nü3 liu2 xing1 qu4 ， mei2 si4 heng2 e2 song4 yue4 lai2 。
- han2 jiao1 yao3 tiao3 ying2 qian2 chu1 ， ren3 xiao4 ying1 ming2 fan3 que4 hui2 。

## 注释

## 译文

## 赏析
