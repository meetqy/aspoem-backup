---
id: zhong-li-quan-zeng-lu-dong-bin
title: 贈呂洞賓
titlePinyin: zeng4 lü3 dong4 bin1
titleSlug: zeng-lu-dong-bin
author: 鍾離權
authorPinyin: zhong1 li2 quan2
authorSlug: zhong-li-quan
dynasty: 唐
dynastyPinyin: tang2
dynastySlug: tang
tags: []
---

## 正文

- 知君幸有英靈骨，所以教君心恍惚。
- 含元殿上水晶宮，分明指出神仙窟。
- 大丈夫，遇真訣，須要執持心猛烈。
- 五行匹配自刀圭，執取龜蛇顛倒訣。
- 三尸神，須打徹，進退天機明六甲。
- 知此三要萬神歸，來駕火龍離九闕。
- 九九道至成真日，三界四府朝元節。
- 氣翱翔兮神烜赫，蓬萊便是吾家宅。
- 羣仙會飲天樂喧，雙童引入昇玄客。
- 道心不退故傳君，立誓約言親灑血。
- 逢人兮莫亂說，遇友兮不須訣。
- 莫怪頻發此言辭，輕慢必有陰司折。
- 執手相別意如何，今日爲君重作歌。
- 說盡千般玄妙理，未必君心信也麽。
- 子後分明說與汝，保惜吾言上大羅。

## 拼音

- zhi1 jun1 xing4 you3 ying1 ling2 gu3 ， suo3 yi3 jiao4 jun1 xin1 huang3 hu1 。
- han2 yuan2 dian4 shang4 shui3 jing1 gong1 ， fen1 ming2 zhi3 chu1 shen2 xian1 ku1 。
- da4 zhang4 fu0 ， yu4 zhen1 jue2 ， xu1 yao4 zhi2 chi2 xin1 meng3 lie4 。
- wu3 xing2 pi3 pei4 zi4 dao1 gui1 ， zhi2 qu3 gui1 she2 dian1 dao3 jue2 。
- san1 shi1 shen2 ， xu1 da3 che4 ， jin4 tui4 tian1 ji1 ming2 liu4 jia3 。
- zhi1 ci3 san1 yao4 wan4 shen2 gui1 ， lai2 jia4 huo3 long2 li2 jiu3 que4 。
- jiu3 jiu3 dao4 zhi4 cheng2 zhen1 ri4 ， san1 jie4 si4 fu3 chao2 yuan2 jie2 。
- qi4 ao2 xiang2 xi1 shen2 xuan1 he4 ， peng2 lai2 bian4 shi4 wu2 jia1 zhai2 。
- qun2 xian1 hui4 yin3 tian1 le4 xuan1 ， shuang1 tong2 yin3 ru4 sheng1 xuan2 ke4 。
- dao4 xin1 bu2 tui4 gu4 chuan2 jun1 ， li4 shi4 yue1 yan2 qin1 sa3 xue4 。
- feng2 ren2 xi1 mo4 luan4 shuo1 ， yu4 you3 xi1 bu4 xu1 jue2 。
- mo4 guai4 bin1 fa1 ci3 yan2 ci2 ， qing1 man4 bi4 you3 yin1 si1 zhe2 。
- zhi2 shou3 xiang4 bie2 yi4 ru2 he2 ， jin1 ri4 wei2 jun1 zhong4 zuo4 ge1 。
- shuo1 jin4 qian1 ban1 xuan2 miao4 li3 ， wei4 bi4 jun1 xin1 xin4 ye3 mo2 。
- zi3 hou4 fen1 ming2 shuo1 yu3 ru3 ， bao3 xi1 wu2 yan2 shang4 da4 luo2 。

## 注释

## 译文

## 赏析
