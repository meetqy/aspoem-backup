---
id: shi-yuan-zhao-he-ning-chuan-wang-da-qing-ji-you-tian-tai-yun
title: 和寧川王大卿寄游天台韻
titlePinyin: he2 ning2 chuan1 wang2 da4 qing1 ji4 you2 tian1 tai2 yun4
titleSlug: he-ning-chuan-wang-da-qing-ji-you-tian-tai-yun
author: 釋元肇
authorPinyin: shi4 yuan2 zhao4
authorSlug: shi-yuan-zhao
dynasty: 宋
dynastyPinyin: song4
dynastySlug: song
tags: []
---

## 正文

- 我觀人生天地間，古今吁嗟行路難。
- 躋攀尺寸不可上，太行蜀道凋朱顔。
- 天台勝絕神僊錄，遐方企仰傾心讀。
- 跬步之間未暇登，多緣重耳而輕目。
- 胸量汪汪滄海窄，筆端舊有回天力。
- 莫年閑伴赤松游，興來不負東山屐。
- 華頂萬八千丈高，衡南泰北齊堪招。
- 凌風矯首欲飛舉，收拾萬象窮秋毫。
- 方廣雲中忽披覿，半千聖者皆相識。
- 妙法轟轟兩澗宣，危磴蜒蜒一潭碧。
- 安得妙手李伯時，貌取牛背劉凝之。
- 猗歟樗散巖壑底，與世聿兀略不覊。
- 愛山只愁山可移，獨許明月清風知。
- 興公按圖曾作賦，拂庵未到先題詩。

## 拼音

- wo3 guan1 ren2 sheng1 tian1 di4 jian4 ， gu3 jin1 xu1 jie1 xing2 lu4 nan2 。
- ji1 pan1 chi3 cun4 bu4 ke3 shang4 ， tai4 hang2 shu3 dao4 diao1 zhu1 yan2 。
- tian1 tai2 sheng4 jue2 shen2 xian1 lu4 ， xia2 fang1 qi3 yang3 qing1 xin1 du2 。
- kui3 bu4 zhi1 jian4 wei4 xia2 deng1 ， duo1 yuan2 chong2 er3 er2 qing1 mu4 。
- xiong1 liang2 wang1 wang1 cang1 hai3 zhai3 ， bi3 duan1 jiu4 you3 hui2 tian1 li4 。
- mo4 nian2 xian2 ban4 chi4 song1 you2 ， xing1 lai2 bu2 fu4 dong1 shan1 ji1 。
- hua2 ding3 wan4 ba1 qian1 zhang4 gao1 ， heng2 nan2 tai4 bei3 qi2 kan1 zhao1 。
- ling2 feng1 jiao3 shou3 yu4 fei1 ju3 ， shou1 shi0 wan4 xiang4 qiong2 qiu1 hao2 。
- fang1 guang3 yun2 zhong1 hu1 pi1 di2 ， ban4 qian1 sheng4 zhe3 jie1 xiang1 shi2 。
- miao4 fa3 hong1 hong1 liang3 jian4 xuan1 ， wei1 deng4 yan2 yan2 yi4 tan2 bi4 。
- an1 de2 miao4 shou3 li3 bo2 shi2 ， mao4 qu3 niu2 bei4 liu2 ning2 zhi1 。
- yi1 yu2 chu1 san4 yan2 he4 di3 ， yu3 shi4 yu4 wu4 lüe4 bu4 ji1 。
- ai4 shan1 zhi1 chou2 shan1 ke3 yi2 ， du2 xu1 ming2 yue4 qing1 feng1 zhi1 。
- xing1 gong1 an4 tu2 ceng2 zuo4 fu4 ， fu2 an1 wei4 dao4 xian1 ti2 shi1 。

## 注释

## 译文

## 赏析
