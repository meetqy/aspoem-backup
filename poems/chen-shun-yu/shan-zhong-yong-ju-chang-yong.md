---
id: chen-shun-yu-shan-zhong-yong-ju-chang-yong
title: 山中咏橘長咏
titlePinyin: shan1 zhong1 yong3 ju2 chang2 yong3
titleSlug: shan-zhong-yong-ju-chang-yong
author: 陳舜俞
authorPinyin: chen2 shun4 yu2
authorSlug: chen-shun-yu
dynasty: 宋
dynastyPinyin: song4
dynastySlug: song
tags: []
---

## 正文

- 包橘古云美，揚州地所宜。
- 名存夏后貢，頌見楚人辭。
- 雲夢分膏沃，璇星散陸離。
- 洞庭仙壤接，震澤水烟被。
- 柚酢徒然早，柑黄豈厭遲。
- 封君千戶等，老囿萬奴隨。
- 秀萼瑶瓊綴，青陰幄幕垂。
- 朱衣霜傅采，素裏露含滋。
- 弱幹金丸重，繁條火齊纍。
- 瓜生先作瓣，蠶老不成絲。
- 爽味鍾寒律，殷姿照夕曦。
- 清香掩蘭杜，真液賤楂梨。
- 揀選收藏日，辛勤種接時。
- 壤須來處美，移怕樹同知。
- 朱綠爭珍旨，荆湘辨等差。
- 蹊深比桃靜，歲晚與松期。
- 壇甃龜黿石，園裁枳棘籬。
- 討蟲煩鑽鑿，科冗付蒸炊。
- 穿井防天旱，禳瘟甚歲饑。
- 向陽刪密葉，伐木樹低枝。
- 有義曾分客，無偷不禁兒。
- 㲏嫌連雨長，老要勁風吹。
- 滿把留長蔕，盈箱藉短茨。
- 入倉寧愧稻，出汗僅同醫。
- 雅俗傳珍惜，深林或棄遺。
- 稍收先落子，爭曬已殘皮。
- 趁市商船急，充庭使驛馳。
- 公筵薦魁磊，內合送瑰奇。
- 寄遠曾非選，熏藏品最卑。
- 善生唯計畝，視價旋論貲。
- 薄探酬來賞，精嘗侑舉卮。
- 他年修果譜，應載野人詩。

## 拼音

- bao1 ju2 gu3 yun2 mei3 ， yang2 zhou1 di4 suo3 yi2 。
- ming2 cun2 xia4 hou4 gong4 ， song4 jian4 chu3 ren2 ci2 。
- yun2 meng4 fen1 gao1 wo4 ， xuan2 xing1 san4 lu4 li2 。
- dong4 ting2 xian1 rang3 jie1 ， zhen4 ze2 shui3 yan1 bei4 。
- you4 cu4 tu2 ran2 zao3 ， gan1 huang2 qi3 yan4 chi2 。
- feng1 jun1 qian1 hu4 deng3 ， lao3 you4 wan4 nu2 sui2 。
- xiu4 e4 yao2 qiong2 zhui4 ， qing1 yin1 wo4 mu4 chui2 。
- zhu1 yi1 shuang1 fu4 cai3 ， su4 li3 lu4 han2 zi1 。
- ruo4 gan4 jin1 wan2 zhong4 ， fan2 tiao2 huo3 qi2 lei2 。
- gua1 sheng1 xian1 zuo4 ban4 ， can2 lao3 bu4 cheng2 si1 。
- shuang3 wei4 zhong1 han2 lü4 ， yin1 zi1 zhao4 xi1 xi1 。
- qing1 xiang1 yan3 lan2 du4 ， zhen1 ye4 jian4 zha1 li2 。
- jian3 xuan3 shou1 cang2 ri4 ， xin1 qin2 zhong3 jie1 shi2 。
- rang3 xu1 lai2 chu3 mei3 ， yi2 pa4 shu4 tong2 zhi1 。
- zhu1 lü4 zheng1 zhen1 zhi3 ， jing1 xiang1 bian4 deng3 cha4 。
- qi1 shen1 bi3 tao2 jing4 ， sui4 wan3 yu3 song1 qi1 。
- tan2 zhou4 gui1 yuan2 shi2 ， yuan2 cai2 zhi3 ji2 li2 。
- tao3 chong2 fan2 zuan1 zao2 ， ke1 rong3 fu4 zheng1 chui1 。
- chuan1 jing3 fang2 tian1 han4 ， rang2 wen1 shen4 sui4 ji1 。
- xiang4 yang2 shan1 mi4 ye4 ， fa2 mu4 shu4 di1 zhi1 。
- you3 yi4 ceng2 fen1 ke4 ， wu2 tou1 bu4 jin1 er2 。
- 㲏 xian2 lian2 yu3 chang2 ， lao3 yao4 jin4 feng1 chui1 。
- man3 ba3 liu2 chang2 di4 ， ying2 xiang1 jie4 duan3 ci2 。
- ru4 cang1 ning2 kui4 dao4 ， chu1 han4 jin3 tong2 yi1 。
- ya3 su2 chuan2 zhen1 xi1 ， shen1 lin2 huo4 qi4 yi2 。
- shao1 shou1 xian1 luo4 zi3 ， zheng1 shai4 yi3 can2 pi2 。
- chen4 shi4 shang1 chuan2 ji2 ， chong1 ting2 shi3 yi4 chi2 。
- gong1 yan2 jian4 kui2 lei3 ， nei4 he2 song4 gui1 qi2 。
- ji4 yuan3 ceng2 fei1 xuan3 ， xun1 cang2 pin3 zui4 bei1 。
- shan4 sheng1 wei2 ji4 mu3 ， shi4 jia4 xuan2 lun4 zi1 。
- bao2 tan4 chou2 lai2 shang3 ， jing1 chang2 you4 ju3 zhi1 。
- ta1 nian2 xiu1 guo3 pu3 ， ying1 zai4 ye3 ren2 shi1 。

## 注释

## 译文

## 赏析
