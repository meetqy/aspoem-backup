---
id: chen-shun-yu-yu-bian-feng
title: 遇便風
titlePinyin: yu4 bian4 feng1
titleSlug: yu-bian-feng
author: 陳舜俞
authorPinyin: chen2 shun4 yu2
authorSlug: chen-shun-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 舳艫泝隋堤，積潦涵楚甸。
- 大帆挂長檣，薰飈借良便。
- 氣張中軍旗，勢疾强弩箭。
- 浪頭噴飛雪，波心落流電。
- 或如春雷振，又若疾雨濺。
- 天空文鷁歸，珠媚淵龍戰。
- 久來去意切，幸此行色變。
- 舟子嘯引項，挽夫喜盈面。
- 揭篙無施勞，躍馬莫我先。
- 行吁思景附，坐指交勇羨。
- 日陰未頃刻，道里歷宇縣。
- 津亭倏渡淮，官堠俄入汴。
- 盛夏草樹齊，遠水蘋藻遍。
- 晚景稍可愛，少瞬不再見。
- 我非欲速者，疾目憎轉眩。
- 衣袂聊虛凉，心焉獨安宴。
- 向夕風少休，遲留樂幽睠。

## 拼音

- zhu2 lu2 su4 sui2 di1 ， ji1 liao2 han2 chu3 dian4 。
- da4 fan1 gua4 chang2 qiang2 ， xun1 biao1 jie4 liang2 bian4 。
- qi4 zhang1 zhong1 jun1 qi2 ， shi4 ji2 qiang2 nu3 jian4 。
- lang4 tou2 pen1 fei1 xue3 ， bo1 xin1 luo4 liu2 dian4 。
- huo4 ru2 chun1 lei2 zhen4 ， you4 ruo4 ji2 yu3 jian4 。
- tian1 kong1 wen2 yi4 gui1 ， zhu1 mei4 yuan1 long2 zhan4 。
- jiu3 lai2 qu4 yi4 qie4 ， xing4 ci3 xing2 se4 bian4 。
- zhou1 zi3 xiao4 yin3 xiang4 ， wan3 fu1 xi3 ying2 mian4 。
- jie1 gao1 wu2 shi1 lao2 ， yue4 ma3 mo4 wo3 xian1 。
- xing2 xu1 si1 jing3 fu4 ， zuo4 zhi3 jiao1 yong3 xian4 。
- ri4 yin1 wei4 qing3 ke4 ， dao4 li3 li4 yu3 xian4 。
- jin1 ting2 shu1 du4 huai2 ， guan1 hou4 e2 ru4 bian4 。
- sheng4 xia4 cao3 shu4 qi2 ， yuan3 shui3 pin2 zao3 bian4 。
- wan3 jing3 shao1 ke3 ai4 ， shao3 shun4 bu2 zai4 jian4 。
- wo3 fei1 yu4 su4 zhe3 ， ji2 mu4 zeng1 zhuan3 xuan4 。
- yi1 mei4 liao2 xu1 liang2 ， xin1 yan1 du2 an1 yan4 。
- xiang4 xi1 feng1 shao3 xiu1 ， chi2 liu2 le4 you1 juan4 。

## 注释

## 译文

## 赏析
