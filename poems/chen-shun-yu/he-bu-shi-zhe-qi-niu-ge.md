---
id: chen-shun-yu-he-bu-shi-zhe-qi-niu-ge
title: 和部使者騎牛歌
titlePinyin: he2 bu4 shi3 zhe3 qi2 niu2 ge1
titleSlug: he-bu-shi-zhe-qi-niu-ge
author: 陳舜俞
authorPinyin: chen2 shun4 yu2
authorSlug: chen-shun-yu
dynasty: 宋
dynastyPinyin: song4
dynastySlug: song
tags: []
---

## 正文

- 君平山前白雲老，五十休官何太早。
- 咄哉官卑莫行道，鸞鳳豈肯爭粱稻。
- 愛山愛水去無時，漸老更買黄牛騎。
- 長髯老奴挈榼隨，白紵皎皎山人衣。
- 因憐湖邊有逐客，也解忘形樂泉石。
- 不使執轡從翁遊，翁自出錢爲買牛。
- 山中酒美數醑我，醉裏詩成要我和。
- 市兒指點應不識，底不輕裘走快馬。
- 毛夫子，真國士，出問風謠宣直指。
- 瀟灑本是神仙人，功名强爲蒼生起。
- 聞說騎牛不詆訶，手擘紅箋爲作歌。
- 英詞百卉鋪錦繡，雄辯三峽傾銀河。
- 我牛入山路漸熟，好歌吟聲易成曲。
- 明年恩亦當放還，直入深雲無管束。
- 欠却劉家買牛黄金錢，又得毛公騎牛碧玉篇。

## 拼音

- jun1 ping2 shan1 qian2 bai2 yun2 lao3 ， wu3 shi2 xiu1 guan1 he2 tai4 zao3 。
- duo1 zai1 guan1 bei1 mo4 hang2 dao4 ， luan2 feng4 qi3 ken3 zheng1 liang2 dao4 。
- ai4 shan1 ai4 shui3 qu4 wu2 shi2 ， jian4 lao3 geng4 mai3 huang2 niu2 qi2 。
- chang2 ran2 lao3 nu2 qie4 ke1 sui2 ， bai2 zhu4 jiao3 jiao3 shan1 ren2 yi1 。
- yin1 lian2 hu2 bian1 you3 zhu2 ke4 ， ye3 jie3 wang4 xing2 le4 quan2 shi2 。
- bu4 shi3 zhi2 pei4 cong2 weng1 you2 ， weng1 zi4 chu1 qian2 wei2 mai3 niu2 。
- shan1 zhong1 jiu3 mei3 shu4 xu3 wo3 ， zui4 li3 shi1 cheng2 yao4 wo3 he2 。
- shi4 er2 zhi3 dian3 ying1 bu4 shi2 ， di3 bu4 qing1 qiu2 zou3 kuai4 ma3 。
- mao2 fu1 zi3 ， zhen1 guo2 shi4 ， chu1 wen4 feng1 yao2 xuan1 zhi2 zhi3 。
- xiao1 sa3 ben3 shi4 shen2 xian1 ren2 ， gong1 ming2 qiang2 wei2 cang1 sheng1 qi3 。
- wen2 shuo1 qi2 niu2 bu4 di3 he1 ， shou3 bo4 hong2 jian1 wei2 zuo4 ge1 。
- ying1 ci2 bai3 hui4 pu1 jin3 xiu4 ， xiong2 bian4 san1 xia2 qing1 yin2 he2 。
- wo3 niu2 ru4 shan1 lu4 jian4 shu2 ， hao3 ge1 yin2 sheng1 yi4 cheng2 qu3 。
- ming2 nian2 en1 yi4 dang1 fang4 huan2 ， zhi2 ru4 shen1 yun2 wu2 guan3 shu4 。
- qian4 que4 liu2 jia1 mai3 niu2 huang2 jin1 qian2 ， you4 de2 mao2 gong1 qi2 niu2 bi4 yu4 pian1 。

## 注释

## 译文

## 赏析
