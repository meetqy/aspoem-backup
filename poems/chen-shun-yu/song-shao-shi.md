---
id: chen-shun-yu-song-shao-shi
title: 松梢詩
titlePinyin: song1 shao1 shi1
titleSlug: song-shao-shi
author: 陳舜俞
authorPinyin: chen2 shun4 yu2
authorSlug: chen-shun-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 朽屋延暗暝，鑿明快吾魄。
- 西墉偶面勢，開牖遂生白。
- 茲焉玩圖史，亦以置床簀。
- 豈能來清風，猶苦對殘赫。
- 炎天適暵旱，永暮坐燔炙。
- 賓客何可處，兒女哀不獲。
- 咨諏或獻詩，蓋覆乃其策。
- 架木湊檐瓦，鋪竹施葦席。
- 聊且紓暴酷，未足爲佳適。
- 北山多喬松，倚天不知尺。
- 綢繆星日暗，轇輵鬼神宅。
- 棟梁尚匪材，枝葉固何益。
- 敢告持利斧，斬伐遵指畫。
- 束縛如見遺，無使曲傅直。
- 此身得餘庇，陰德佩無斁。

## 拼音

- xiu3 wu1 yan2 an4 ming2 ， zao2 ming2 kuai4 wu2 po4 。
- xi1 yong1 ou3 mian4 shi4 ， kai1 you3 sui4 sheng1 bai2 。
- zi1 yan1 wan2 tu2 shi3 ， yi4 yi3 zhi4 chuang2 ze2 。
- qi3 neng2 lai2 qing1 feng1 ， you2 ku3 dui4 can2 he4 。
- yan2 tian1 shi4 han4 han4 ， yong3 mu4 zuo4 fan2 zhi4 。
- bin1 ke4 he2 ke3 chu3 ， er2 nü3 ai1 bu2 huo4 。
- zi1 zou1 huo4 xian4 shi1 ， gai4 fu4 nai3 qi2 ce4 。
- jia4 mu4 cou4 yan2 wa3 ， pu1 zhu2 shi1 wei3 xi2 。
- liao2 qie3 shu1 bao4 ku4 ， wei4 zu2 wei2 jia1 shi4 。
- bei3 shan1 duo1 qiao2 song1 ， yi3 tian1 bu4 zhi1 chi3 。
- chou2 mou2 xing1 ri4 an4 ， jiao1 ge2 gui3 shen2 zhai2 。
- dong4 liang2 shang4 fei3 cai2 ， zhi1 ye4 gu4 he2 yi4 。
- gan3 gao4 chi2 li4 fu3 ， zhan3 fa2 zun1 zhi3 hua4 。
- shu4 fu4 ru2 jian4 yi2 ， wu2 shi3 qu3 fu4 zhi2 。
- ci3 shen1 de2 yu2 bi4 ， yin1 de2 pei4 wu2 yi4 。

## 注释

## 译文

## 赏析
