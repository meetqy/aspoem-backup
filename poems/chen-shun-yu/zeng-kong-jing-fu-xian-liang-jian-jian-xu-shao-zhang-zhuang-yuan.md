---
id: chen-shun-yu-zeng-kong-jing-fu-xian-liang-jian-jian-xu-shao-zhang-zhuang-yuan
title: 贈孔經甫賢良兼簡許少張狀元
titlePinyin: zeng4 kong3 jing1 fu3 xian2 liang2 jian1 jian3 xu1 shao3 zhang1 zhuang4 yuan2
titleSlug: zeng-kong-jing-fu-xian-liang-jian-jian-xu-shao-zhang-zhuang-yuan
author: 陳舜俞
authorPinyin: chen2 shun4 yu2
authorSlug: chen-shun-yu
dynasty: 宋
dynastyPinyin: song4
dynastySlug: song
tags: []
---

## 正文

- 晚泊姑孰浦，忽逢瀟湘人。
- 口稱丹邱客，面带湘江雲。
- 此客骨不凡，九天之麒麟。
- 新上紫烟頂，以頭觸天門。
- 赤龍怒當路，夭矯驚百神。
- 麒麟顧何力，牙爪勇踞蹲。
- 既欲掎其角，又或批其鱗。
- 此身甘萬死，齏粉不逡巡。
- 帝曰汝無罪，濯濯良不群。
- 輟吾黄金鋪，縱之赤城塵。
- 收頭縮下土，別待風雷春。
- 龍怒逐之去，四海波濤翻。
- 顧我天一涯，遺下顔色溫。
- 昔爲游天夢，嘗受一日恩。
- 老來因對客，念往驚心魂。
- 寄謝剡溪子，入朝可無言。

## 拼音

- wan3 bo2 gu1 shu2 pu3 ， hu1 feng2 xiao1 xiang1 ren2 。
- kou3 cheng1 dan1 qiu1 ke4 ， mian4 dai4 xiang1 jiang1 yun2 。
- ci3 ke4 gu3 bu4 fan2 ， jiu3 tian1 zhi1 qi2 lin2 。
- xin1 shang4 zi3 yan1 ding3 ， yi3 tou2 chu4 tian1 men2 。
- chi4 long2 nu4 dang1 lu4 ， yao1 jiao3 jing1 bai3 shen2 。
- qi2 lin2 gu4 he2 li4 ， ya2 zhua3 yong3 ju4 dun1 。
- ji4 yu4 ji3 qi2 jiao3 ， you4 huo4 pi1 qi2 lin2 。
- ci3 shen1 gan1 wan4 si3 ， ji1 fen3 bu4 qun1 xun2 。
- di4 yue1 ru3 wu2 zui4 ， zhuo2 zhuo2 liang2 bu4 qun2 。
- chuo4 wu2 huang2 jin1 pu1 ， zong4 zhi1 chi4 cheng2 chen2 。
- shou1 tou2 suo1 xia4 tu3 ， bie2 dai4 feng1 lei2 chun1 。
- long2 nu4 zhu2 zhi1 qu4 ， si4 hai3 bo1 tao1 fan1 。
- gu4 wo3 tian1 yi4 ya2 ， yi2 xia4 yan2 se4 wen1 。
- xi1 wei2 you2 tian1 meng4 ， chang2 shou4 yi2 ri4 en1 。
- lao3 lai2 yin1 dui4 ke4 ， nian4 wang3 jing1 xin1 hun2 。
- ji4 xie4 shan4 xi1 zi3 ， ru4 chao2 ke3 wu2 yan2 。

## 注释

## 译文

## 赏析
