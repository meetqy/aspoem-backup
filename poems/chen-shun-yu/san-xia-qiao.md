---
id: chen-shun-yu-san-xia-qiao
title: 三峽橋
titlePinyin: san1 xia2 qiao2
titleSlug: san-xia-qiao
author: 陳舜俞
authorPinyin: chen2 shun4 yu2
authorSlug: chen-shun-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 銀河源源天上流，新秋織女望牽牛。
- 洪波欲渡渡不得，以鵲爲橋誠拙謀。
- 胡不見廬山三峽水，此源亦接明河底。
- 擘崖裂嶂何其雄，崩雷泄雲勢披靡。
- 飛鳥難過虎豹愁，四時白雲吹不收。
- 燭龍此地無行迹，六月遊子披貂裘。
- 誰將巨斧鑿大石，突兀長橋跨蒼壁。
- 行車走馬安如山，下視龍門任淙激。
- 寄言牛女勿相疑，地下神工猶更奇。
- 喚取河邊作橋棟，一年不必一佳期。

## 拼音

- yin2 he2 yuan2 yuan2 tian1 shang4 liu2 ， xin1 qiu1 zhi1 nü3 wang4 qian1 niu2 。
- hong2 bo1 yu4 du4 du4 bu4 de2 ， yi3 que4 wei2 qiao2 cheng2 zhuo1 mou2 。
- hu2 bu2 jian4 lu2 shan1 san1 xia2 shui3 ， ci3 yuan2 yi4 jie1 ming2 he2 di3 。
- bo4 ya2 lie4 zhang4 he2 qi2 xiong2 ， beng1 lei2 xie4 yun2 shi4 pi1 mi3 。
- fei1 niao3 nan2 guo4 hu3 bao4 chou2 ， si4 shi2 bai2 yun2 chui1 bu4 shou1 。
- zhu2 long2 ci3 di4 wu2 xing2 ji4 ， liu4 yue4 you2 zi3 pi1 diao1 qiu2 。
- shui2 jiang1 ju4 fu3 zao2 da4 shi2 ， tu1 wu4 chang2 qiao2 kua4 cang1 bi4 。
- xing2 ju1 zou3 ma3 an1 ru2 shan1 ， xia4 shi4 long2 men2 ren4 cong2 ji1 。
- ji4 yan2 niu2 nü3 wu4 xiang1 yi2 ， di4 xia4 shen2 gong1 you2 geng4 qi2 。
- huan4 qu3 he2 bian1 zuo4 qiao2 dong4 ， yi4 nian2 bu2 bi4 yi4 jia1 qi1 。

## 注释

## 译文

## 赏析
