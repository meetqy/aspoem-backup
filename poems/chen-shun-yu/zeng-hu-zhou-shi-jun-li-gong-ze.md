---
id: chen-shun-yu-zeng-hu-zhou-shi-jun-li-gong-ze
title: 贈湖州使君李公擇
titlePinyin: zeng4 hu2 zhou1 shi3 jun1 li3 gong1 ze2
titleSlug: zeng-hu-zhou-shi-jun-li-gong-ze
author: 陳舜俞
authorPinyin: chen2 shun4 yu2
authorSlug: chen-shun-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 李侯車騎匆匆出，前騶不鳴隨者急。
- 不遊臺沼不尋山，獨向城隅小蓬蓽。
- 城隅蓬蓽謂誰家，太學先生賢已卒。
- 老妻猶在八十餘，侯來爲問夫人疾。
- 當時弟子猶五六，連袂追隨慎倉卒。
- 手調湯藥進盂盤，勞問有無極纖悉。
- 巷人來觀相歡喜，門外牆頭聞唧唧。
- 我思康定慶曆間，天下文章極蕭瑟。
- 讀書不復問義理，破碎幺麽入聲律。
- 先生始出治庠序，輔養學者尊經術。
- 自茲道義及生民，晚具纁黄起遺逸。
- 先生今來骨爲土，名儒大義非前日。
- 朝登壠坂暮高官，舊學前功付幽黜。
- 往往昔遊苕霅人，詆諱不敢對以實。
- 李侯自是江南士，不預吾徒舊堂室。
- 尊德樂道乃精誠，念老嗟貧固其秩。
- 魏文伏軾過西河，鄭公名鄉論高密。
- 古來如君顧無幾，于今走利尤非匹。
- 人言侯政如此多，試聽風謠百之一。

## 拼音

- li3 hou2 ju1 qi2 cong1 cong1 chu1 ， qian2 zou1 bu4 ming2 sui2 zhe3 ji2 。
- bu4 you2 tai2 zhao3 bu4 xun2 shan1 ， du2 xiang4 cheng2 yu2 xiao3 peng2 bi4 。
- cheng2 yu2 peng2 bi4 wei4 shui2 jia1 ， tai4 xue2 xian1 sheng0 xian2 yi3 zu2 。
- lao3 qi1 you2 zai4 ba1 shi2 yu2 ， hou2 lai2 wei2 wen4 fu1 ren2 ji2 。
- dang1 shi2 di4 zi3 you2 wu3 liu4 ， lian2 mei4 zhui1 sui2 shen4 cang1 zu2 。
- shou3 diao4 tang1 yao4 jin4 yu2 pan2 ， lao2 wen4 you3 wu2 ji2 xian1 xi1 。
- xiang4 ren2 lai2 guan1 xiang1 huan1 xi3 ， men2 wai4 qiang2 tou2 wen2 ji1 ji1 。
- wo3 si1 kang1 ding4 qing4 li4 jian4 ， tian1 xia4 wen2 zhang1 ji2 xiao1 se4 。
- du2 shu1 bu2 fu4 wen4 yi4 li3 ， po4 sui4 yao1 mo2 ru4 sheng1 lü4 。
- xian1 sheng1 shi3 chu1 zhi4 xiang2 xu4 ， fu3 yang3 xue2 zhe3 zun1 jing1 shu4 。
- zi4 zi1 dao4 yi4 ji2 sheng1 min2 ， wan3 ju4 xun1 huang2 qi3 yi2 yi4 。
- xian1 sheng0 jin1 lai2 gu3 wei2 tu3 ， ming2 ru2 da4 yi4 fei1 qian2 ri4 。
- chao2 deng1 long3 ban3 mu4 gao1 guan1 ， jiu4 xue2 qian2 gong1 fu4 you1 chu4 。
- wang3 wang3 xi1 you2 tiao2 zha4 ren2 ， di3 hui4 bu4 gan3 dui4 yi3 shi2 。
- li3 hou2 zi4 shi4 jiang1 nan2 shi4 ， bu2 yu4 wu2 tu2 jiu4 tang2 shi4 。
- zun1 de2 le4 dao4 nai3 jing1 cheng2 ， nian4 lao3 jie1 pin2 gu4 qi2 zhi4 。
- wei4 wen2 fu2 shi4 guo4 xi1 he2 ， zheng4 gong1 ming2 xiang1 lun4 gao1 mi4 。
- gu3 lai2 ru2 jun1 gu4 wu2 ji1 ， yu2 jin1 zou3 li4 you2 fei1 pi3 。
- ren2 yan2 hou2 zheng4 ru2 ci3 duo1 ， shi4 ting1 feng1 yao2 bai3 zhi1 yi1 。

## 注释

## 译文

## 赏析
