---
id: chen-shun-yu-shuang-xi-xing
title: 雙溪行
titlePinyin: shuang1 xi1 xing2
titleSlug: shuang-xi-xing
author: 陳舜俞
authorPinyin: chen2 shun4 yu2
authorSlug: chen-shun-yu
dynasty: 宋
dynastyPinyin: song4
dynastySlug: song
tags: []
---

## 正文

- 星郎休官兩鬢白，慣作五侯堂上客。
- 半入人家鎖深宅。
- 偶來花幕雙溪頭，聞有侍兒舊相識。
- 五馬情多載酒過，主人猶須屏障隔。
- 黄昏移燭背重簾，初度清歌響疏拍。
- 宛轉別是京洛聲，中有離愁千萬尺。
- 曲中復作孤吹笛，玉龍一吟群籟寂。
- 金罍不酌四座聽，淡月朦朧挂空碧。
- 更將餘意寫琵琶，手抹鳳槽鳴歷歷。
- 梁州欲徹幺絃斷，應恐外人知怨抑。
- 主人不許傅青翼，獨聽星郎語近壁。
- 小聲嗚咽話當年，公子樽前最憐惜。
- 朱門出後身轉輕，往事消沉無處覓。
- 星郎日有流落恨，回向玳筵雙淚滴。
- 勸君收淚聽我歌，聚散有命可奈何。
- 君不見隴頭水，入海不知幾千里。
- 又不見風中花，吹向千家復萬家。
- 人生莫作等閒別，事去老大空咨嗟。

## 拼音

- xing1 lang2 xiu1 guan1 liang3 bin4 bai2 ， guan4 zuo4 wu3 hou2 tang2 shang4 ke4 。
- ban4 ru4 ren2 jia1 suo3 shen1 zhai2 。
- ou3 lai2 hua1 mu4 shuang1 xi1 tou2 ， wen2 you3 shi4 er2 jiu4 xiang1 shi2 。
- wu3 ma3 qing2 duo1 zai4 jiu3 guo4 ， zhu3 ren2 you2 xu1 ping2 zhang4 ge2 。
- huang2 hun1 yi2 zhu2 bei4 zhong4 lian2 ， chu1 du4 qing1 ge1 xiang3 shu1 pai1 。
- wan3 zhuan3 bie2 shi4 jing1 luo4 sheng1 ， zhong1 you3 li2 chou2 qian1 wan4 chi3 。
- qu3 zhong1 fu4 zuo4 gu1 chui1 di2 ， yu4 long2 yi4 yin2 qun2 lai4 ji4 。
- jin1 lei2 bu4 zhuo2 si4 zuo4 ting1 ， dan4 yue4 meng2 long2 gua4 kong1 bi4 。
- geng4 jiang1 yu2 yi4 xie3 pi2 pa0 ， shou3 mo3 feng4 cao2 ming2 li4 li4 。
- liang2 zhou1 yu4 che4 yao1 xian2 duan4 ， ying1 kong3 wai4 ren2 zhi1 yuan4 yi4 。
- zhu3 ren2 bu4 xu1 fu4 qing1 yi4 ， du2 ting1 xing1 lang2 yu3 jin4 bi4 。
- xiao3 sheng1 wu1 yan4 hua4 dang1 nian2 ， gong1 zi3 zun1 qian2 zui4 lian2 xi1 。
- zhu1 men2 chu1 hou4 shen1 zhuan3 qing1 ， wang3 shi4 xiao1 chen2 wu2 chu3 mi4 。
- xing1 lang2 ri4 you3 liu2 luo4 hen4 ， hui2 xiang4 dai4 yan2 shuang1 lei4 di1 。
- quan4 jun1 shou1 lei4 ting1 wo3 ge1 ， ju4 san4 you3 ming4 ke3 nai4 he2 。
- jun1 bu2 jian4 long3 tou2 shui3 ， ru4 hai3 bu4 zhi1 ji1 qian1 li3 。
- you4 bu2 jian4 feng1 zhong1 hua1 ， chui1 xiang4 qian1 jia1 fu4 wan4 jia1 。
- ren2 sheng1 mo4 zuo4 deng3 xian2 bie2 ， shi4 qu4 lao3 da4 kong1 zi1 jie1 。

## 注释

## 译文

## 赏析
