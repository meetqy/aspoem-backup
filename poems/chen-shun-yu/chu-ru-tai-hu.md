---
id: chen-shun-yu-chu-ru-tai-hu
title: 初入太湖
titlePinyin: chu1 ru4 tai4 hu2
titleSlug: chu-ru-tai-hu
author: 陳舜俞
authorPinyin: chen2 shun4 yu2
authorSlug: chen-shun-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 東南有具區，三萬六千頃。
- 百川之雄偉，咸池借溟涬。
- 玉堂在其下，莫知日月永。
- 鴟夷昔不返，肯顧市朝請。
- 素懷邈已勞，孤泛此方逞。
- 刺沙出林荒，度淺動蘋荇。
- 漸盡行漸遠，灣轉勢彌迥。
- 疑非地可載，直與天作鏡。
- 青空四垂幙，亂山不能屏。
- 淼茫白鳥行，浩漾好雲影。
- 邏呼十槳急，罛橫九帆並。
- 霽中波有光，風後浪猶猛。
- 澎湃聞乍愜，拋磕內還省。
- 我量覺蹄涔，此身實萍梗。
- 淵神慄寒肌，浸氣飄素領。
- 觀瀾念往術，濯纓悼前眚。
- 未能追高謝，且以卒流景。
- 吟非誇獨清，濟乃仗中靜。
- 寄謝洞庭君，終來老魚艇。

## 拼音

- dong1 nan2 you3 ju4 qu1 ， san1 wan4 liu4 qian1 qing3 。
- bai3 chuan1 zhi1 xiong2 wei3 ， xian2 chi2 jie4 ming2 xing4 。
- yu4 tang2 zai4 qi2 xia4 ， mo4 zhi1 ri4 yue4 yong3 。
- chi1 yi2 xi1 bu4 fan3 ， ken3 gu4 shi4 chao2 qing3 。
- su4 huai2 miao3 yi3 lao2 ， gu1 fan4 ci3 fang1 cheng3 。
- ci4 sha1 chu1 lin2 huang1 ， du4 qian3 dong4 pin2 xing4 。
- jian4 jin4 xing2 jian4 yuan3 ， wan1 zhuan3 shi4 mi2 jiong3 。
- yi2 fei1 di4 ke3 zai4 ， zhi2 yu3 tian1 zuo4 jing4 。
- qing1 kong1 si4 chui2 mu4 ， luan4 shan1 bu4 neng2 ping2 。
- miao3 mang2 bai2 niao3 xing2 ， hao4 yang4 hao3 yun2 ying3 。
- luo2 hu1 shi2 jiang3 ji2 ， gu1 heng2 jiu3 fan1 bing4 。
- ji4 zhong1 bo1 you3 guang1 ， feng1 hou4 lang4 you2 meng3 。
- peng2 pai4 wen2 zha4 qie4 ， pao1 ke1 nei4 huan2 sheng3 。
- wo3 liang2 jue2 ti2 cen2 ， ci3 shen1 shi2 ping2 geng3 。
- yuan1 shen2 li4 han2 ji1 ， jin4 qi4 piao1 su4 ling3 。
- guan1 lan2 nian4 wang3 shu4 ， zhuo2 ying1 dao4 qian2 sheng3 。
- wei4 neng2 zhui1 gao1 xie4 ， qie3 yi3 zu2 liu2 jing3 。
- yin2 fei1 kua1 du2 qing1 ， ji4 nai3 zhang4 zhong1 jing4 。
- ji4 xie4 dong4 ting2 jun1 ， zhong1 lai2 lao3 yu2 ting3 。

## 注释

## 译文

## 赏析
