---
id: chen-shun-yu-ci-yun-chou-jia-lang-zhong
title: 次韵酬郟郎中
titlePinyin: ci4 yun4 chou2 jia2 lang2 zhong1
titleSlug: ci-yun-chou-jia-lang-zhong
author: 陳舜俞
authorPinyin: chen2 shun4 yu2
authorSlug: chen-shun-yu
dynasty: 宋
dynastyPinyin: song4
dynastySlug: song
tags: []
---

## 正文

- 直道焉不黜，士生常苦貧。
- 此語聞則舊，今見賢丈人。
- 三十取科第，初走州縣塵。
- 清不受一毫，義或重萬鈞。
- 四十雖宦達，五十已邅屯。
- 有如車脫輻，挽之又埋輪。
- 南棲窮山中，茅屋無比鄰。
- 瘦田兩三稜，過半生荆榛。
- 年豐苦不飽，况復水旱頻。
- 予常訪其居，會合歡無垠。
- 念此太幽獨，欲去彌傷神。
- 勸君胡不歸，清霅多交親。
- 旋聞理艅艎，送之彭蠡濱。
- 今來復相過，三見汀洲春。
- 雖云故鄉樂，還似枯池鱗。
- 僧坊避風雨，所頼太守仁。
- 隨衣度伏臘，計俸紓晡晨。
- 無妻眠抱影，失子淚沾巾。
- 穹蒼杳難知，善人獨不振。
- 公懷自曠達，陶然樂天鈞。
- 作詩擬淵明，委形任屈伸。
- 所喜樽有酒，且樂圃有筠。
- 我思得高義，列鼎鋪重茵。
- 館之華堂上，歲與禾百囷。
- 使無寒饑顧，便可謝簪紳。
- 世俗念已薄，此邦非等倫。

## 拼音

- zhi2 dao4 yan1 bu2 chu4 ， shi4 sheng1 chang2 ku3 pin2 。
- ci3 yu3 wen2 ze2 jiu4 ， jin1 jian4 xian2 zhang4 ren2 。
- san1 shi2 qu3 ke1 di4 ， chu1 zou3 zhou1 xian4 chen2 。
- qing1 bu2 shou4 yi4 hao2 ， yi4 huo4 zhong4 wan4 jun1 。
- si4 shi2 sui1 huan4 da2 ， wu3 shi2 yi3 zhan1 tun2 。
- you3 ru2 ju1 tuo1 fu2 ， wan3 zhi1 you4 mai2 lun2 。
- nan2 qi1 qiong2 shan1 zhong1 ， mao2 wu1 wu2 bi3 lin2 。
- shou4 tian2 liang3 san1 leng2 ， guo4 ban4 sheng1 jing1 zhen1 。
- nian2 feng1 ku3 bu4 bao3 ， kuang4 fu4 shui3 han4 bin1 。
- yu3 chang2 fang3 qi2 ju1 ， hui4 he2 huan1 wu2 yin2 。
- nian4 ci3 tai4 you1 du2 ， yu4 qu4 mi2 shang1 shen2 。
- quan4 jun1 hu2 bu4 gui1 ， qing1 zha4 duo1 jiao1 qin1 。
- xuan2 wen2 li3 yu2 huang2 ， song4 zhi1 peng2 li2 bin1 。
- jin1 lai2 fu4 xiang1 guo4 ， san1 jian4 ting1 zhou1 chun1 。
- sui1 yun2 gu4 xiang1 le4 ， huan2 si4 ku1 chi2 lin2 。
- seng1 fang1 bi4 feng1 yu3 ， suo3 lai4 tai4 shou3 ren2 。
- sui2 yi1 du4 fu2 la4 ， ji4 feng4 shu1 bu1 chen2 。
- wu2 qi1 mian2 bao4 ying3 ， shi1 zi3 lei4 zhan1 jin1 。
- qiong2 cang1 yao3 nan2 zhi1 ， shan4 ren2 du2 bu2 zhen4 。
- gong1 huai2 zi4 kuang4 da2 ， tao2 ran2 le4 tian1 jun1 。
- zuo4 shi1 ni3 yuan1 ming2 ， wei3 xing2 ren4 qu1 shen1 。
- suo3 xi3 zun1 you3 jiu3 ， qie3 le4 pu3 you3 yun2 。
- wo3 si1 de2 gao1 yi4 ， lie4 ding3 pu1 zhong4 yin1 。
- guan3 zhi1 hua2 tang2 shang4 ， sui4 yu3 he2 bai3 qun1 。
- shi3 wu2 han2 ji1 gu4 ， bian4 ke3 xie4 zan1 shen1 。
- shi4 su2 nian4 yi3 bao2 ， ci3 bang1 fei1 deng3 lun2 。

## 注释

## 译文

## 赏析
