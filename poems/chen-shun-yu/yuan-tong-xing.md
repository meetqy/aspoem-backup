---
id: chen-shun-yu-yuan-tong-xing
title: 圓通行
titlePinyin: yuan2 tong1 xing2
titleSlug: yuan-tong-xing
author: 陳舜俞
authorPinyin: chen2 shun4 yu2
authorSlug: chen-shun-yu
dynasty: 宋
dynastyPinyin: song4
dynastySlug: song
tags: []
---

## 正文

- 廬山之西形勢聚，無位真人依位住。
- 地祇掣鎖金城開，石龍噴水銀潢注。
- 峰巒約勒萬馬回，杉松自作千兵護。
- 寶殿崢嶸跨碧霄，圓容麗服微西顧。
- 江南妃子親施田，香飯供僧無億數。
- 法焰相傳十二人，師泛鐵船楊子渡。
- 楊子渡頭秋風高，霹靂駕雪翻驚濤。
- 中有漁家妙絕手，一釣三山連六鰲。
- 縱時大地悉震恐，收來塵剎無纖毫。
- 當年曾許心莫逆，今朝又作圓通客。
- 挂冠已脫塵俗緣，一心願住清凉國。
- 清凉之國進能知，日長馬倦人多迷。
- 從來聞說曹溪路，只今踏斷廬山西。

## 拼音

- lu2 shan1 zhi1 xi1 xing2 shi4 ju4 ， wu2 wei4 zhen1 ren2 yi1 wei4 zhu4 。
- di4 qi2 che4 suo3 jin1 cheng2 kai1 ， shi2 long2 pen1 shui3 yin2 huang2 zhu4 。
- feng1 luan2 yue1 le4 wan4 ma3 hui2 ， shan1 song1 zi4 zuo4 qian1 bing1 hu4 。
- bao3 dian4 zheng1 rong2 kua4 bi4 xiao1 ， yuan2 rong2 li2 fu2 wei1 xi1 gu4 。
- jiang1 nan2 fei1 zi0 qin1 shi1 tian2 ， xiang1 fan4 gong4 seng1 wu2 yi4 shu4 。
- fa3 yan4 xiang1 chuan2 shi2 er4 ren2 ， shi1 fan4 tie3 chuan2 yang2 zi3 du4 。
- yang2 zi3 du4 tou2 qiu1 feng1 gao1 ， pi1 li4 jia4 xue3 fan1 jing1 tao1 。
- zhong1 you3 yu2 jia1 miao4 jue2 shou3 ， yi2 diao4 san1 shan1 lian2 liu4 ao2 。
- zong4 shi2 da4 di4 xi1 zhen4 kong3 ， shou1 lai2 chen2 cha4 wu2 xian1 hao2 。
- dang1 nian2 ceng2 xu1 xin1 mo4 ni4 ， jin1 chao2 you4 zuo4 yuan2 tong1 ke4 。
- gua4 guan1 yi3 tuo1 chen2 su2 yuan2 ， yi4 xin1 yuan4 zhu4 qing1 liang2 guo2 。
- qing1 liang2 zhi1 guo2 jin4 neng2 zhi1 ， ri4 chang2 ma3 juan4 ren2 duo1 mi2 。
- cong2 lai2 wen2 shuo1 cao2 xi1 lu4 ， zhi1 jin1 ta4 duan4 lu2 shan1 xi1 。

## 注释

## 译文

## 赏析
