---
id: chen-shun-yu-wa-zhai
title: 蛙齋
titlePinyin: wa1 zhai1
titleSlug: wa-zhai
author: 陳舜俞
authorPinyin: chen2 shun4 yu2
authorSlug: chen-shun-yu
dynasty: 宋
dynastyPinyin: song4
dynastySlug: song
tags: []
---

## 正文

- 渴飲嘗不足，鑿井偶清疏。
- 井邊舊牆屋，塗塈爲我居。
- 念彼作者勞，容膝已有餘。
- 開窗近檐楹，天光滿圖書。
- 汲水屢灑掃，塵去延空虛。
- 外潔內亦清，體胖氣加舒。
- 緬懷埳中蛙，樂豈羨蝦魚。
- 相君宅新府，文木森周廬。
- 侯門多結駟，賜金每論車。
- 身外無我親，儻來物固疏。
- 日食夜以息，大小則皆如。
- 况無百歲人，貴賤同丘墟。
- 但可蔽風雨，且以永居諸。

## 拼音

- ke3 yin3 chang2 bu4 zu2 ， zao2 jing3 ou3 qing1 shu1 。
- jing3 bian1 jiu4 qiang2 wu1 ， tu2 ji4 wei2 wo3 ju1 。
- nian4 bi3 zuo4 zhe3 lao2 ， rong2 xi1 yi3 you3 yu2 。
- kai1 chuang1 jin4 yan2 ying2 ， tian1 guang1 man3 tu2 shu1 。
- ji2 shui3 lü3 sa3 sao3 ， chen2 qu4 yan2 kong1 xu1 。
- wai4 jie2 nei4 yi4 qing1 ， ti3 pang4 qi4 jia1 shu1 。
- mian3 huai2 kan3 zhong1 wa1 ， le4 qi3 xian4 xia1 yu2 。
- xiang1 jun1 zhai2 xin1 fu3 ， wen2 mu4 sen1 zhou1 lu2 。
- hou2 men2 duo1 jie2 si4 ， ci4 jin1 mei3 lun4 ju1 。
- shen1 wai4 wu2 wo3 qin1 ， tang3 lai2 wu4 gu4 shu1 。
- ri4 shi2 ye4 yi3 xi1 ， da4 xiao3 ze2 jie1 ru2 。
- kuang4 wu2 bai3 sui4 ren2 ， gui4 jian4 tong2 qiu1 xu1 。
- dan4 ke3 bi4 feng1 yu3 ， qie3 yi3 yong3 ju1 zhu1 。

## 注释

## 译文

## 赏析
