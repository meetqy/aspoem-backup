---
id: chen-shun-yu-shi-ti
title: 失題
titlePinyin: shi1 ti2
titleSlug: shi-ti
author: 陳舜俞
authorPinyin: chen2 shun4 yu2
authorSlug: chen-shun-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昔見淮水清，今見淮水渾。
- 問之何因爾，淮吏謂予言。
- 此淮出桐柏，彼汴來崑崙。
- 年年相合流，東望滄溟奔。
- 汴入淮而清，有若淮水尊。
- 風休一色靜，古鑒磨無痕。
- 今年淮水小，僅能庇龜黿。
- 黄河從春來，桃花注龍門。
- 滔滔朝宗勢，巨浪日夕煩。
- 小清納大濁，勢不得自存。
- 崩騰一波走，磅礴泥沙噴。
- 我聞吏之言，冥默竊自論。
- 君子潔履操，小人爲詐謾。
- 姦豪爍危行，烈火燎于原。
- 譁言污正論，青蠅止于樊。
- 中人可移性，鮮克始終惇。
- 夙夜念淮水，清心大吾源。

## 拼音

- xi1 jian4 huai2 shui3 qing1 ， jin1 jian4 huai2 shui3 hun2 。
- wen4 zhi1 he2 yin1 er3 ， huai2 li4 wei4 yu3 yan2 。
- ci3 huai2 chu1 tong2 bai3 ， bi3 bian4 lai2 kun1 lun2 。
- nian2 nian2 xiang1 he2 liu2 ， dong1 wang4 cang1 ming2 ben1 。
- bian4 ru4 huai2 er2 qing1 ， you3 ruo4 huai2 shui3 zun1 。
- feng1 xiu1 yi2 se4 jing4 ， gu3 jian4 mo2 wu2 hen2 。
- jin1 nian2 huai2 shui3 xiao3 ， jin3 neng2 bi4 gui1 yuan2 。
- huang2 he2 cong2 chun1 lai2 ， tao2 hua1 zhu4 long2 men2 。
- tao1 tao1 chao2 zong1 shi4 ， ju4 lang4 ri4 xi1 fan2 。
- xiao3 qing1 na4 da4 zhuo2 ， shi4 bu4 de2 zi4 cun2 。
- beng1 teng2 yi4 bo1 zou3 ， pang2 bo2 ni2 sha1 pen1 。
- wo3 wen2 li4 zhi1 yan2 ， ming2 mo4 qie4 zi4 lun4 。
- jun1 zi3 jie2 lü3 cao1 ， xiao3 ren2 wei2 zha4 man2 。
- jian1 hao2 shuo4 wei1 xing2 ， lie4 huo3 liao2 yu2 yuan2 。
- hua2 yan2 wu1 zheng4 lun4 ， qing1 ying2 zhi3 yu2 fan2 。
- zhong1 ren2 ke3 yi2 xing4 ， xian1 ke4 shi3 zhong1 dun1 。
- su4 ye4 nian4 huai2 shui3 ， qing1 xin1 da4 wu2 yuan2 。

## 注释

## 译文

## 赏析
