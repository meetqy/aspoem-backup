---
id: chen-shun-yu-zeng-tong-hui-da-shi-jing-wu
title: 贈通慧大師凈務
titlePinyin: zeng4 tong1 hui4 da4 shi1 jing4 wu4
titleSlug: zeng-tong-hui-da-shi-jing-wu
author: 陳舜俞
authorPinyin: chen2 shun4 yu2
authorSlug: chen-shun-yu
dynasty: 宋
dynastyPinyin: song4
dynastySlug: song
tags: []
---

## 正文

- 鄱陽江頭逢道人，昔我先子遊從親。
- 口誦先子詩，別來三十春。
- 我悲不忍聽，泫然淚沾巾。
- 道人見我少小日，嗟我老大空埃塵。
- 我謂道人言，姑願有所陳。
- 公孫希世董生逐，子貢結駟原憲貧。
- 伯夷采薇避周粟，許由洗耳爲堯民。
- 道雖有用舍，天實爲屈伸。
- 子誠空門士，胡爲甘隠淪。
- 邇來拔士到屠販，圈牢往往生麒麟。
- 延英賜對不膜拜，下視羅什來姚秦。
- 方袍騎馬使絕域，賀蘭山前無縉紳。
- 如子固不羈，何不自化青雲身。
- 今我迂疏不知返，悠悠如海空迷津。
- 無錢買山廬峰下，行欲東來長水濱。
- 子如厭世欲已矣，來寄瓶錫爲吾鄰。

## 拼音

- po2 yang2 jiang1 tou2 feng2 dao4 ren2 ， xi1 wo3 xian1 zi3 you2 cong2 qin1 。
- kou3 song4 xian1 zi3 shi1 ， bie2 lai2 san1 shi2 chun1 。
- wo3 bei1 bu4 ren3 ting1 ， xuan4 ran2 lei4 zhan1 jin1 。
- dao4 ren2 jian4 wo3 shao3 xiao3 ri4 ， jie1 wo3 lao3 da4 kong1 ai1 chen2 。
- wo3 wei4 dao4 ren2 yan2 ， gu1 yuan4 you3 suo3 chen2 。
- gong1 sun1 xi1 shi4 dong3 sheng1 zhu2 ， zi3 gong4 jie2 si4 yuan2 xian4 pin2 。
- bo2 yi2 cai3 wei1 bi4 zhou1 su4 ， xu1 you2 xi3 er3 wei2 yao2 min2 。
- dao4 sui1 you3 yong4 she4 ， tian1 shi2 wei2 qu1 shen1 。
- zi3 cheng2 kong1 men2 shi4 ， hu2 wei2 gan1 yin3 lun2 。
- er3 lai2 ba2 shi4 dao4 tu2 fan4 ， quan1 lao2 wang3 wang3 sheng1 qi2 lin2 。
- yan2 ying1 ci4 dui4 bu4 mo2 bai4 ， xia4 shi4 luo2 shen2 lai2 yao2 qin2 。
- fang1 pao2 qi2 ma3 shi3 jue2 yu4 ， he4 lan2 shan1 qian2 wu2 jin4 shen1 。
- ru2 zi3 gu4 bu4 ji1 ， he2 bu2 zi4 hua4 qing1 yun2 shen1 。
- jin1 wo3 yu1 shu1 bu4 zhi1 fan3 ， you1 you1 ru2 hai3 kong1 mi2 jin1 。
- wu2 qian2 mai3 shan1 lu2 feng1 xia4 ， xing2 yu4 dong1 lai2 chang2 shui3 bin1 。
- zi3 ru2 yan4 shi4 yu4 yi3 yi3 ， lai2 ji4 ping2 xi1 wei2 wu2 lin2 。

## 注释

## 译文

## 赏析
