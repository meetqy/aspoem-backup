---
id: chen-shun-yu-dong-tai
title: 東臺
titlePinyin: dong1 tai2
titleSlug: dong-tai
author: 陳舜俞
authorPinyin: chen2 shun4 yu2
authorSlug: chen-shun-yu
dynasty: 宋
dynastyPinyin: song4
dynastySlug: song
tags: []
---

## 正文

- 築臺俯園木，亦既覆華宇。
- 主翁達生者，作詩牓門戶。
- 謂臺乃主人，吾身同逆旅。
- 臺還謂公言，無易浪稱與。
- 天地猶大塊，况此一抔土。
- 我昔未爲臺，蟻垤動欲雨。
- 翁欲事畚築，金鎚莫論堵。
- 軒陛因冠带，松筠漸儔侶。
- 萬物固何常，今日乃前古。
- 高岸化深谷，白波起桑圃。
- 短長雖有間，相去能幾許。
- 翁閒賓客至，只此見芳醑。
- 翁仁妻孥樂，且以饌肥羜。
- 高明照圖史，啟塞順寒暑。
- 鄙夫不能此，蟋蟀賦其除。
- 臺公默相忘，勿復問賓主。

## 拼音

- zhu4 tai2 fu3 yuan2 mu4 ， yi4 ji4 fu4 hua2 yu3 。
- zhu3 weng1 da2 sheng1 zhe3 ， zuo4 shi1 bang3 men2 hu4 。
- wei4 tai2 nai3 zhu3 ren2 ， wu2 shen1 tong2 ni4 lü3 。
- tai2 huan2 wei4 gong1 yan2 ， wu2 yi4 lang4 cheng1 yu3 。
- tian1 di4 you2 da4 kuai4 ， kuang4 ci3 yi4 pou2 tu3 。
- wo3 xi1 wei4 wei2 tai2 ， yi3 die2 dong4 yu4 yu3 。
- weng1 yu4 shi4 ben3 zhu4 ， jin1 chui2 mo4 lun4 du3 。
- xuan1 bi4 yin1 guan1 dai4 ， song1 yun2 jian4 chou2 lü3 。
- wan4 wu4 gu4 he2 chang2 ， jin1 ri4 nai3 qian2 gu3 。
- gao1 an4 hua4 shen1 gu3 ， bai2 bo1 qi3 sang1 pu3 。
- duan3 chang2 sui1 you3 jian4 ， xiang1 qu4 neng2 ji1 xu1 。
- weng1 xian2 bin1 ke4 zhi4 ， zhi3 ci3 jian4 fang1 xu3 。
- weng1 ren2 qi1 nu2 le4 ， qie3 yi3 zhuan4 fei2 zhu4 。
- gao1 ming2 zhao4 tu2 shi3 ， qi3 sai1 shun4 han2 shu3 。
- bi3 fu1 bu4 neng2 ci3 ， xi1 shuai4 fu4 qi2 chu2 。
- tai2 gong1 mo4 xiang1 wang4 ， wu4 fu4 wen4 bin1 zhu3 。

## 注释

## 译文

## 赏析
