---
id: chen-shun-yu-zeng-liu-dao-yuan
title: 贈劉道原
titlePinyin: zeng4 liu2 dao4 yuan2
titleSlug: zeng-liu-dao-yuan
author: 陳舜俞
authorPinyin: chen2 shun4 yu2
authorSlug: chen-shun-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 三年江湖上，得友唯道原。
- 少小負英特，誦書日萬言。
- 長好史氏學，執筆以專門。
- 廢興數千載，抵掌洪河翻。
- 潔身比夷齊，見義勇育賁。
- 唯不善玄解，惡佛如仇冤。
- 我雖異于此，知有學行尊。
- 就之同霧露，貴之如瑶琨。
- 共爲廬山游，移宿窮林園。
- 水石最好處，盡日流清尊。
- 所願聞高談，美若嘗熊蹯。
- 夫子之故人，公台既調元。
- 聞初學問時，幽蘭并芳蓀。
- 及今議論乖，良弓對驚猿。
- 雲泥成睽離，治亂空自論。
- 古來用才者，如梓匠輪轅。
- 短長無棄遺，同異非仇恩。
- 何不付國史，置子西掖垣。
- 我語雖鄙賤，幾欲叫天閽。

## 拼音

- san1 nian2 jiang1 hu2 shang4 ， de2 you3 wei2 dao4 yuan2 。
- shao3 xiao3 fu4 ying1 te4 ， song4 shu1 ri4 wan4 yan2 。
- chang2 hao3 shi3 shi4 xue2 ， zhi2 bi3 yi3 zhuan1 men2 。
- fei4 xing1 shu4 qian1 zai4 ， di3 zhang3 hong2 he2 fan1 。
- jie2 shen1 bi3 yi2 qi2 ， jian4 yi4 yong3 yu4 bi4 。
- wei2 bu2 shan4 xuan2 jie3 ， e4 fo2 ru2 chou2 yuan1 。
- wo3 sui1 yi4 yu2 ci3 ， zhi1 you3 xue2 xing2 zun1 。
- jiu4 zhi1 tong2 wu4 lu4 ， gui4 zhi1 ru2 yao2 kun1 。
- gong4 wei2 lu2 shan1 you2 ， yi2 su4 qiong2 lin2 yuan2 。
- shui3 shi2 zui4 hao3 chu3 ， jin4 ri4 liu2 qing1 zun1 。
- suo3 yuan4 wen2 gao1 tan2 ， mei3 ruo4 chang2 xiong2 fan2 。
- fu1 zi3 zhi1 gu4 ren2 ， gong1 tai2 ji4 diao4 yuan2 。
- wen2 chu1 xue2 wen4 shi2 ， you1 lan2 bing4 fang1 sun1 。
- ji2 jin1 yi4 lun4 guai1 ， liang2 gong1 dui4 jing1 yuan2 。
- yun2 ni2 cheng2 kui2 li2 ， zhi4 luan4 kong1 zi4 lun4 。
- gu3 lai2 yong4 cai2 zhe3 ， ru2 zi3 jiang4 lun2 yuan2 。
- duan3 chang2 wu2 qi4 yi2 ， tong2 yi4 fei1 chou2 en1 。
- he2 bu2 fu4 guo2 shi3 ， zhi4 zi3 xi1 ye4 yuan2 。
- wo3 yu3 sui1 bi3 jian4 ， ji1 yu4 jiao4 tian1 hun1 。

## 注释

## 译文

## 赏析
