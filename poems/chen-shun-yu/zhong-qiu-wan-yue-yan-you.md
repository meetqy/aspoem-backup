---
id: chen-shun-yu-zhong-qiu-wan-yue-yan-you
title: 中秋翫月宴友
titlePinyin: zhong1 qiu1 wan2 yue4 yan4 you3
titleSlug: zhong-qiu-wan-yue-yan-you
author: 陳舜俞
authorPinyin: chen2 shun4 yu2
authorSlug: chen-shun-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 秋風清且勁，夜月澄無譁。
- 月當澄清間，百倍常光華。
- 金盤挂滉瀁，水鑒磨痕瑕。
- 未離碧海久，漸到黄道斜。
- 嫦娥瓊肌滑，羞死吳宮娃。
- 蟾蜍銀窟寒，不穴死水蟆。
- 依稀聞兔搗，髣像見桂花。
- 豈止數千里，已照萬人家。
- 都人尤侈盛，時節惜芳佳。
- 樓臺延皓魄，簾幕去周遮。
- 交錯宴子女，嘈雜鳴簫笳。
- 清影落酒盞，爽氣侵巾紗。
- 常明復置燭，擲果如散沙。
- 而我旅其間，甚貧亦可嗟。
- 遂召朋友云，可飲文字耶。
- 客來俄滿堂，風稜森鏌鋣。
- 主人出對客，衰病植蒹葭。
- 所共天上景，能如富者奢。
- 汙樽薦醅蟻，獠羞錯魚蝦。
- 釋焉帽與带，果止柰與瓜。
- 高言抗崢嶸，沖靈坦凹窊。
- 情親弗委曲，論極成紛挐。
- 寒稜入吟骨，歡意自天涯。
- 不因斗柄轉，豈信漏刻賒。
- 無端鷄三號，漸引鼓五撾。
- 良會誠惜已，同心又何加。
- 殘輝促坐席，曉意生微霞。
- 明發作此詩，遺我異時誇。

## 拼音

- qiu1 feng1 qing1 qie3 jin4 ， ye4 yue4 cheng2 wu2 hua2 。
- yue4 dang1 cheng2 qing1 jian4 ， bai3 bei4 chang2 guang1 hua2 。
- jin1 pan2 gua4 huang4 yang3 ， shui3 jian4 mo2 hen2 xia2 。
- wei4 li2 bi4 hai3 jiu3 ， jian4 dao4 huang2 dao4 xie2 。
- chang2 e2 qiong2 ji1 hua2 ， xiu1 si3 wu2 gong1 wa2 。
- chan2 chu2 yin2 ku1 han2 ， bu4 xue2 si3 shui3 ma0 。
- yi1 xi1 wen2 tu4 dao3 ， fang3 xiang4 jian4 gui4 hua1 。
- qi3 zhi3 shu4 qian1 li3 ， yi3 zhao4 wan4 ren2 jia1 。
- dou1 ren2 you2 chi3 sheng4 ， shi2 jie2 xi1 fang1 jia1 。
- lou2 tai2 yan2 hao4 po4 ， lian2 mu4 qu4 zhou1 zhe1 。
- jiao1 cuo4 yan4 zi3 nü3 ， cao2 za2 ming2 xiao1 jia1 。
- qing1 ying3 luo4 jiu3 zhan3 ， shuang3 qi4 qin1 jin1 sha1 。
- chang2 ming2 fu4 zhi4 zhu2 ， zhi4 guo3 ru2 san3 sha1 。
- er2 wo3 lü3 qi2 jian4 ， shen4 pin2 yi4 ke3 jie1 。
- sui4 zhao4 peng2 you0 yun2 ， ke3 yin3 wen2 zi4 ye1 。
- ke4 lai2 e2 man3 tang2 ， feng1 leng2 sen1 mo4 ye2 。
- zhu3 ren2 chu1 dui4 ke4 ， shuai1 bing4 zhi2 jian1 jia1 。
- suo3 gong4 tian1 shang4 jing3 ， neng2 ru2 fu4 zhe3 she1 。
- wu1 zun1 jian4 pei1 yi3 ， liao2 xiu1 cuo4 yu2 xia1 。
- shi4 yan1 mao4 yu3 dai4 ， guo3 zhi3 nai4 yu3 gua1 。
- gao1 yan2 kang4 zheng1 rong2 ， chong1 ling2 tan3 ao1 wa1 。
- qing2 qin1 fu2 wei3 qu1 ， lun4 ji2 cheng2 fen1 na2 。
- han2 leng2 ru4 yin2 gu3 ， huan1 yi4 zi4 tian1 ya2 。
- bu4 yin1 dou3 bing3 zhuan3 ， qi3 xin4 lou4 ke4 she1 。
- wu2 duan1 ji1 san1 hao4 ， jian4 yin3 gu3 wu3 zhua1 。
- liang2 hui4 cheng2 xi1 yi3 ， tong2 xin1 you4 he2 jia1 。
- can2 hui1 cu4 zuo4 xi2 ， xiao3 yi4 sheng1 wei1 xia2 。
- ming2 fa1 zuo4 ci3 shi1 ， yi2 wo3 yi4 shi2 kua1 。

## 注释

## 译文

## 赏析
