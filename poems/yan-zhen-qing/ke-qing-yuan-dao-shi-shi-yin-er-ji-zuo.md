---
id: yan-zhen-qing-ke-qing-yuan-dao-shi-shi-yin-er-ji-zuo
title: 刻清遠道士詩因而繼作
titlePinyin: ke4 qing1 yuan3 dao4 shi0 shi1 yin1 er2 ji4 zuo4
titleSlug: ke-qing-yuan-dao-shi-shi-yin-er-ji-zuo
author: 顏真卿
authorPinyin: yan2 zhen1 qing1
authorSlug: yan-zhen-qing
dynasty: 唐
dynastyPinyin: tang2
dynastySlug: tang
tags: []
---

## 正文

- 不到東西寺，于今五十春。
- 朅來從舊賞，林壑宛相親。
- 吳子多藏日，秦王厭勝辰。
- 劒池穿萬仞，盤石坐千人。
- 金氣騰爲虎，琴臺化若神。
- 登壇仰生一，捨宅歎珣珉。
- 中嶺分雙樹，迴巒絕四鄰。
- 窺臨江海接，崇飾四時新。
- 客有神仙者，於茲雅麗陳。
- 名高清遠峽，文聚斗牛津。
- 跡異心寧間，聲同質豈均。
- 悠然千載後，知我揖光塵。

## 拼音

- bu2 dao4 dong1 xi1 si4 ， yu2 jin1 wu3 shi2 chun1 。
- qie4 lai2 cong2 jiu4 shang3 ， lin2 he4 wan3 xiang1 qin1 。
- wu2 zi3 duo1 cang2 ri4 ， qin2 wang2 yan4 sheng4 chen2 。
- jian4 chi2 chuan1 wan4 ren4 ， pan2 shi2 zuo4 qian1 ren2 。
- jin1 qi4 teng2 wei2 hu3 ， qin2 tai2 hua4 ruo4 shen2 。
- deng1 tan2 yang3 sheng1 yi1 ， she3 zhai2 tan4 xun2 min2 。
- zhong1 ling3 fen1 shuang1 shu4 ， hui2 luan2 jue2 si4 lin2 。
- kui1 lin2 jiang1 hai3 jie1 ， chong2 shi4 si4 shi2 xin1 。
- ke4 you3 shen2 xian1 zhe3 ， wu1 zi1 ya3 li2 chen2 。
- ming2 gao1 qing1 yuan3 xia2 ， wen2 ju4 dou4 niu2 jin1 。
- ji4 yi4 xin1 ning2 jian4 ， sheng1 tong2 zhi4 qi3 jun1 。
- you1 ran2 qian1 zai4 hou4 ， zhi1 wo3 yi1 guang1 chen2 。

## 注释

## 译文

## 赏析
