---
id: yan-zhen-qing-deng-xian-shan-guan-li-zuo-xiang-shi-zun-lian-ju
title: 登峴山觀李左相石尊聯句
titlePinyin: deng1 xian4 shan1 guan1 li3 zuo3 xiang1 shi2 zun1 lian2 ju4
titleSlug: deng-xian-shan-guan-li-zuo-xiang-shi-zun-lian-ju
author: 顏真卿
authorPinyin: yan2 zhen1 qing1
authorSlug: yan-zhen-qing
dynasty: 唐
dynastyPinyin: tang2
dynastySlug: tang
tags: [] 
---

## 正文

- 李公登飲處，因石爲窪尊。
- 人事歲年改，峴山今古存。
- 榛蕪掩前跡，苔蘚餘舊痕。
- 叔子尚遺德，山公此迴軒。
- 維舟陪高興，感昔情彌敦。
- 藹藹賢哲事，依依離別言。
- 嶇嶔橫道周，迢遰連山根。
- 餘烈曖林野，衆芳揖蘭蓀。
- 德暉映巖足，勝賞延高原。
- 遠水明匹練，因晴見吳門。
- 陪遊追盛美，揆德欣討論。
- 器有成形用，功資造化元。
- 流霞方泔淡，別鶴遽翩飜。
- 舊規傾逸賞，新興麗初暾。
- 醉後接㒿倒，歸時騶騎喧。
- 遲迴向遺跡，離別益傷魂。
- 覽事古興屬，送人歸思繁。
- 懷賢久徂謝，贈遠空攀援。
- 八座欽懿躅，高名播乾坤。
- 松深引閑步，葛弱供險捫。
- 花氣酒中馥，雲華衣上屯。
- 森沈列湖樹，牢落望郊園。
- 白日半巖岫，清風滿丘樊。
- 旌麾間翠幄，簫鼓來朱轓。
- 閑路躡雲影，清心澄水源。
- 萍連浦中嶼，竹繞山下村。
- 景落全谿暗，煙凝半嶺昏。
- 去日往如復，換年涼代溫。
- 登臨繼風騷，義激舊府恩。

## 拼音

- li3 gong1 deng1 yin3 chu3 ， yin1 shi2 wei2 wa1 zun1 。
- ren2 shi4 sui4 nian2 gai3 ， xian4 shan1 jin1 gu3 cun2 。
- zhen1 wu2 yan3 qian2 ji4 ， tai2 xian3 yu2 jiu4 hen2 。
- shu1 zi0 shang4 yi2 de2 ， shan1 gong1 ci3 hui2 xuan1 。
- wei2 zhou1 pei2 gao1 xing1 ， gan3 xi1 qing2 mi2 dun1 。
- ai3 ai3 xian2 zhe2 shi4 ， yi1 yi1 li2 bie2 yan2 。
- qu1 qin1 heng2 dao4 zhou1 ， tiao2 di4 lian2 shan1 gen1 。
- yu2 lie4 ai4 lin2 ye3 ， zhong4 fang1 yi1 lan2 sun1 。
- de2 hui1 ying4 yan2 zu2 ， sheng4 shang3 yan2 gao1 yuan2 。
- yuan3 shui3 ming2 pi3 lian4 ， yin1 qing2 jian4 wu2 men2 。
- pei2 you2 zhui1 sheng4 mei3 ， kui2 de2 xin1 tao3 lun4 。
- qi4 you3 cheng2 xing2 yong4 ， gong1 zi1 zao4 hua4 yuan2 。
- liu2 xia2 fang1 gan1 dan4 ， bie2 he4 ju4 pian1 fan1 。
- jiu4 gui1 qing1 yi4 shang3 ， xin1 xing1 li2 chu1 tun1 。
- zui4 hou4 jie1 㒿 dao3 ， gui1 shi2 zou1 qi2 xuan1 。
- chi2 hui2 xiang4 yi2 ji4 ， li2 bie2 yi4 shang1 hun2 。
- lan3 shi4 gu3 xing1 shu3 ， song4 ren2 gui1 si1 fan2 。
- huai2 xian2 jiu3 cu2 xie4 ， zeng4 yuan3 kong1 pan1 yuan2 。
- ba1 zuo4 qin1 yi4 zhu2 ， gao1 ming2 bo1 qian2 kun1 。
- song1 shen1 yin3 xian2 bu4 ， ge3 ruo4 gong4 xian3 men2 。
- hua1 qi4 jiu3 zhong1 fu4 ， yun2 hua2 yi1 shang4 tun2 。
- sen1 shen3 lie4 hu2 shu4 ， lao2 luo4 wang4 jiao1 yuan2 。
- bai2 ri4 ban4 yan2 xiu4 ， qing1 feng1 man3 qiu1 fan2 。
- jing1 hui1 jian4 cui4 wo4 ， xiao1 gu3 lai2 zhu1 fan1 。
- xian2 lu4 nie4 yun2 ying3 ， qing1 xin1 cheng2 shui3 yuan2 。
- ping2 lian2 pu3 zhong1 yu3 ， zhu2 rao4 shan1 xia4 cun1 。
- jing3 luo4 quan2 xi1 an4 ， yan1 ning2 ban4 ling3 hun1 。
- qu4 ri4 wang3 ru2 fu4 ， huan4 nian2 liang2 dai4 wen1 。
- deng1 lin2 ji4 feng1 sao1 ， yi4 ji1 jiu4 fu3 en1 。

## 注释

## 译文

## 赏析
