---
id: yan-zhen-qing-tian-tai-zhi-zhe-da-shi-hua-zan
title: 天台智者大師畫贊
titlePinyin: tian1 tai2 zhi4 zhe3 da4 shi1 hua4 zan4
titleSlug: tian-tai-zhi-zhe-da-shi-hua-zan
author: 顏真卿
authorPinyin: yan2 zhen1 qing1
authorSlug: yan-zhen-qing
dynasty: 唐
dynastyPinyin: tang2
dynastySlug: tang
tags: []
---

## 正文

- 天台大師俗姓陳，其名智顗華容人。
- 隋煬皇帝崇明因，號爲智者誠敬申。
- 師初孕育靈異頻，彩烟浮空光照鄰。
- 堯眉舜目熙若春，禪慧悲智嚴其身。
- 長沙佛前發弘誓，定光菩薩示冥契。
- 恍如登山臨海際，上指伽藍畢身世。
- 東謁大蘇求真諦，智同靈鷲聽法偈。
- 得宿命通弁無礙，旋陀羅尼華三昧。
- 居常西面化在東，八載瓦官闡玄風。
- 敷演智度發禪蒙，梁陳舊德皆仰崇。
- 遂入天台華頂中，因見定光符昔夢。
- 降魔制敵爲法雄，胡僧開道精感通。
- 又有聖賢垂秘旨，時平國清即名寺。
- 贖得魚梁五百里，其中放生講流水。
- 後主三禮洞庭裏，請爲菩薩戒弟子。
- 煬皇世鎮臨江涘，金城說會求制止。
- 香火事訖乃西旋，渚宮聽衆逾五千。
- 建立精舍名玉泉，橫亘萬里皆稟緣。
- 煬皇啓請回法船，非禪不智求弘宣。
- 遂著《淨名精義傳》，因令徐柳參其玄。
- 帝既西趍移象魏，師因東還遂初志。
- 半山忽與沙門顛，俄傾逡巡偡韜秘。
- 止觀大師名法源，親事左溪弘度門。
- 二威灌頂誦師言，同稟思文龍樹尊。
- 荆溪妙樂間生孫，廣述祖教補乾坤。
- 寫照隨形殊好存，源公瞻禮必益敦。
- 俾余贊述斯討論，庶幾億載垂後昆。
- （《傳教大師全集・天台靈應圖本傳集》卷二，轉錄自《東南文化》一九九○年六期《天台文化專號》）。

## 拼音

- tian1 tai2 da4 shi1 su2 xing4 chen2 ， qi2 ming2 zhi4 yi3 hua2 rong2 ren2 。
- sui2 yang2 huang2 di4 chong2 ming2 yin1 ， hao4 wei2 zhi4 zhe3 cheng2 jing4 shen1 。
- shi1 chu1 yun4 yu4 ling2 yi4 bin1 ， cai3 yan1 fu2 kong1 guang1 zhao4 lin2 。
- yao2 mei2 shun4 mu4 xi1 ruo4 chun1 ， shan4 hui4 bei1 zhi4 yan2 qi2 shen1 。
- chang2 sha1 fo2 qian2 fa1 hong2 shi4 ， ding4 guang1 pu2 sa4 shi4 ming2 qi4 。
- huang3 ru2 deng1 shan1 lin2 hai3 ji4 ， shang4 zhi3 jia1 lan2 bi4 shen1 shi4 。
- dong1 ye4 da4 su1 qiu2 zhen1 di4 ， zhi4 tong2 ling2 jiu4 ting1 fa3 ji4 。
- de2 su4 ming4 tong1 bian4 wu2 ai4 ， xuan2 tuo2 luo2 ni2 hua2 san1 mei4 。
- ju1 chang2 xi1 mian4 hua4 zai4 dong1 ， ba1 zai4 wa3 guan1 chan3 xuan2 feng1 。
- fu1 yan3 zhi4 du4 fa1 shan4 meng2 ， liang2 chen2 jiu4 de2 jie1 yang3 chong2 。
- sui4 ru4 tian1 tai2 hua2 ding3 zhong1 ， yin1 jian4 ding4 guang1 fu2 xi1 meng4 。
- xiang2 mo2 zhi4 di2 wei2 fa3 xiong2 ， hu2 seng1 kai1 dao4 jing1 gan3 tong1 。
- you4 you3 sheng4 xian2 chui2 mi4 zhi3 ， shi2 ping2 guo2 qing1 ji2 ming2 si4 。
- shu2 de2 yu2 liang2 wu3 bai3 li3 ， qi2 zhong1 fang4 sheng1 jiang3 liu2 shui3 。
- hou4 zhu3 san1 li3 dong4 ting2 li3 ， qing3 wei2 pu2 sa4 jie4 di4 zi3 。
- yang2 huang2 shi4 zhen4 lin2 jiang1 si4 ， jin1 cheng2 shuo1 hui4 qiu2 zhi4 zhi3 。
- xiang1 huo3 shi4 qi4 nai3 xi1 xuan2 ， zhu3 gong1 ting1 zhong4 yu2 wu3 qian1 。
- jian4 li4 jing1 she4 ming2 yu4 quan2 ， heng2 gen4 wan4 li3 jie1 bing3 yuan2 。
- yang2 huang2 qi3 qing3 hui2 fa3 chuan2 ， fei1 shan4 bu2 zhi4 qiu2 hong2 xuan1 。
- sui4 zhu4 《 jing4 ming2 jing1 yi4 chuan2 》， yin1 ling4 xu2 liu3 can1 qi2 xuan2 。
- di4 ji4 xi1 qu1 yi2 xiang4 wei4 ， shi1 yin1 dong1 huan2 sui4 chu1 zhi4 。
- ban4 shan1 hu1 yu3 sha1 men2 dian1 ， e2 qing1 qun1 xun2 zhan4 tao1 mi4 。
- zhi3 guan1 da4 shi1 ming2 fa3 yuan2 ， qin1 shi4 zuo3 xi1 hong2 du4 men2 。
- er4 wei1 guan4 ding3 song4 shi1 yan2 ， tong2 bing3 si1 wen2 long2 shu4 zun1 。
- jing1 xi1 miao4 le4 jian4 sheng1 sun1 ， guang3 shu4 zu3 jiao4 bu3 qian2 kun1 。
- xie3 zhao4 sui2 xing2 shu1 hao3 cun2 ， yuan2 gong1 zhan1 li3 bi4 yi4 dun1 。
- bi3 yu2 zan4 shu4 si1 tao3 lun4 ， shu4 ji1 yi4 zai4 chui2 hou4 kun1 。
- （《 chuan2 jiao4 da4 shi1 quan2 ji2 ・ tian1 tai2 ling2 ying1 tu2 ben3 chuan2 ji2 》 juan4 er4 ， zhuan3 lu4 zi4 《 dong1 nan2 wen2 hua4 》 yi1 jiu3 jiu3 ○ nian2 liu4 qi1 《 tian1 tai2 wen2 hua4 zhuan1 hao4 》）。

## 注释

## 译文

## 赏析
