---
id: guo-xiang-zheng-ji-wu-zhu-zuo
title: 寄吳著作
titlePinyin: ji4 wu2 zhu4 zuo4
titleSlug: ji-wu-zhu-zuo
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 憶與君别時，君行朝北極。
- 潯陽江頭車馬駭，意氣翩翩動秋色。
- 君還舊廬能寄書，謂我楚辭傳上都。
- 是時盜賊正紛擾，日夜奔走承使符。
- 謝君後時聞已惡，交深豈必書問數。
- 誠明相照期無窮，但惜遠别臨春風。
- 春風來已老，落盡桃花紅。
- 有時孤坐碧山裏，彈指倐忽成衰翁。
- 文章不直一杯酒，功名付與千年松。
- 何時逢君談，豁我此愁恨。
- 攀雲不見麒麟蹤，趨泥自笑駑駘鈍。
- 兒女安否今何如，親雖未成交莫疏。
- 願君富貴情不改，敢將瓦礫贈明珠。

## 拼音

- yi4 yu3 jun1 bie2 shi2 ， jun1 xing2 chao2 bei3 ji2 。
- xun2 yang2 jiang1 tou2 ju1 ma3 hai4 ， yi4 qi4 pian1 pian1 dong4 qiu1 se4 。
- jun1 huan2 jiu4 lu2 neng2 ji4 shu1 ， wei4 wo3 chu3 ci2 chuan2 shang4 dou1 。
- shi4 shi2 dao4 zei2 zheng4 fen1 rao3 ， ri4 ye4 ben1 zou3 cheng2 shi3 fu2 。
- xie4 jun1 hou4 shi2 wen2 yi3 e4 ， jiao1 shen1 qi3 bi4 shu1 wen4 shu4 。
- cheng2 ming2 xiang1 zhao4 qi1 wu2 qiong2 ， dan4 xi1 yuan3 bie2 lin2 chun1 feng1 。
- chun1 feng1 lai2 yi3 lao3 ， luo4 jin4 tao2 hua1 hong2 。
- you3 shi2 gu1 zuo4 bi4 shan1 li3 ， dan4 zhi3 shu1 hu1 cheng2 shuai1 weng1 。
- wen2 zhang1 bu4 zhi2 yi4 bei1 jiu3 ， gong1 ming2 fu4 yu3 qian1 nian2 song1 。
- he2 shi2 feng2 jun1 tan2 ， huo1 wo3 ci3 chou2 hen4 。
- pan1 yun2 bu2 jian4 qi2 lin2 zong1 ， qu1 ni2 zi4 xiao4 nu2 tai2 dun4 。
- er2 nü3 an1 fou3 jin1 he2 ru2 ， qin1 sui1 wei4 cheng2 jiao1 mo4 shu1 。
- yuan4 jun1 fu4 gui4 qing2 bu4 gai3 ， gan3 jiang1 wa3 li4 zeng4 ming2 zhu1 。

## 注释

## 译文

## 赏析
