---
id: guo-xiang-zheng-ti-bi-wen-jian-gong-zhuan-li-tai-bai-bei-yin
title: 題畢文簡公撰李太白碑陰
titlePinyin: ti2 bi4 wen2 jian3 gong1 zhuan4 li3 tai4 bai2 bei1 yin1
titleSlug: ti-bi-wen-jian-gong-zhuan-li-tai-bai-bei-yin
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 清風無根長不死，太白高名亦如此。
- 何人謂是王佐才，文簡雄詞瀉秋水。
- 賢孫出守鐫長碑，碑成字字生光輝。
- 寵胡妃子已萌亂，翩然鳳鳥來非時。
- 出林秀木衆欲殺，納官贖命何其危。
- 畫船載酒酌明月，不著漁蓑披錦衣。
- 醉眼天地即衾枕，至今荒塚人疑之。
- 丈夫闔棺事未定，後三百歲方逢知。
- 知太白，文簡公。
- 不誇能詩與飲酒，惜其浩氣突兀藏心胸。
- 青山老碧洗秋色，姑溪濯綠涵春容。
- 太白不見碑可見，螭盤鼉載傳無窮。

## 拼音

- qing1 feng1 wu2 gen1 chang2 bu4 si3 ， tai4 bai2 gao1 ming2 yi4 ru2 ci3 。
- he2 ren2 wei4 shi4 wang2 zuo3 cai2 ， wen2 jian3 xiong2 ci2 xie4 qiu1 shui3 。
- xian2 sun1 chu1 shou3 juan1 chang2 bei1 ， bei1 cheng2 zi4 zi4 sheng1 guang1 hui1 。
- chong3 hu2 fei1 zi0 yi3 meng2 luan4 ， pian1 ran2 feng4 niao3 lai2 fei1 shi2 。
- chu1 lin2 xiu4 mu4 zhong4 yu4 sha1 ， na4 guan1 shu2 ming4 he2 qi2 wei1 。
- hua4 chuan2 zai4 jiu3 zhuo2 ming2 yue4 ， bu2 zhu4 yu2 suo1 pi1 jin3 yi1 。
- zui4 yan3 tian1 di4 ji2 qin1 zhen3 ， zhi4 jin1 huang1 zhong3 ren2 yi2 zhi1 。
- zhang4 fu0 he2 guan1 shi4 wei4 ding4 ， hou4 san1 bai3 sui4 fang1 feng2 zhi1 。
- zhi1 tai4 bai2 ， wen2 jian3 gong1 。
- bu4 kua1 neng2 shi1 yu3 yin3 jiu3 ， xi1 qi2 hao4 qi4 tu1 wu4 cang2 xin1 xiong1 。
- qing1 shan1 lao3 bi4 xi3 qiu1 se4 ， gu1 xi1 zhuo2 lü4 han2 chun1 rong2 。
- tai4 bai2 bu2 jian4 bei1 ke3 jian4 ， chi1 pan2 tuo2 zai4 chuan2 wu2 qiong2 。

## 注释

## 译文

## 赏析
