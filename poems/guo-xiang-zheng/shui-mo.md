---
id: guo-xiang-zheng-shui-mo
title: 水磨
titlePinyin: shui3 mo4
titleSlug: shui-mo
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 盤石琢深齒，貫輪激清陂。
- 運動無晝夜，柄任誰與持。
- 霹靂駕飛雪，盛夏移冬威。
- 功成給衆食，勢轉隨圓機。
- 翻思兵家言，千仞俯可窺。
- 又想對明月，大壑投珠璣。
- 睥睨巧匠手，不使差毫釐。
- 牛驢免穿領，僮僕逃胼胝。
- 利用固已博，沉吟豈虛辭。
- 願將水磨篇，薦之調鼎司。

## 拼音

- pan2 shi2 zhuo2 shen1 chi3 ， guan4 lun2 ji1 qing1 bei1 。
- yun4 dong4 wu2 zhou4 ye4 ， bing3 ren4 shui2 yu3 chi2 。
- pi1 li4 jia4 fei1 xue3 ， sheng4 xia4 yi2 dong1 wei1 。
- gong1 cheng2 gei3 zhong4 shi2 ， shi4 zhuan3 sui2 yuan2 ji1 。
- fan1 si1 bing1 jia1 yan2 ， qian1 ren4 fu3 ke3 kui1 。
- you4 xiang3 dui4 ming2 yue4 ， da4 he4 tou2 zhu1 ji1 。
- pi4 ni4 qiao3 jiang4 shou3 ， bu4 shi3 cha4 hao2 li2 。
- niu2 lü2 mian3 chuan1 ling3 ， tong2 pu2 tao2 pian2 zhi1 。
- li4 yong4 gu4 yi3 bo2 ， chen2 yin2 qi3 xu1 ci2 。
- yuan4 jiang1 shui3 mo4 pian1 ， jian4 zhi1 diao4 ding3 si1 。

## 注释

## 译文

## 赏析
