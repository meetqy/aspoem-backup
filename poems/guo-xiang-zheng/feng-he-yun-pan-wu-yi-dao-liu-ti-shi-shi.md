---
id: guo-xiang-zheng-feng-he-yun-pan-wu-yi-dao-liu-ti-shi-shi
title: 奉和運判吳翼道留題石室
titlePinyin: feng4 he2 yun4 pan4 wu2 yi4 dao4 liu2 ti2 shi2 shi4
titleSlug: feng-he-yun-pan-wu-yi-dao-liu-ti-shi-shi
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 雙峽天開控江水，水自䍧牁來萬里。
- 端州正在雙峽間，石室嵩臺壓孤壘。
- 誰傾北斗酌明河，化作七山平地起。
- 修蘿高張翠羽蓋，錦壁深藏赤鳳髓。
- 鳴禽交應杵臼聲，馴鹿見人行復止。
- 一洞能容百兩車，三溪却接滄溟底。
- 仰瞻圓頂碧玲瓏，傍穿小竇陰迤邐。
- 不應融結施鐫鑱，浪磅乳滴何年始。
- 森然物象難悉名，古圖脱落猶堪比。
- 老龜闖首龍縮角，猛虎磨牙鯨卷尾。
- 又如壯士披肺肝，戴主之忠死無已。
- 蒼崖題字多唐人，彷彿銀鉤唯二李。
- 山祇不放雲霧開，海神屢汲蟾光洗。
- 歐陽古録遺此碑，我漬香煤傳以紙。
- 寂寥相望三百年，乃有高才繼瑰瑋。
- 滁陽吳公富文采，來擁皇華宣使指。
- 霜威暫霽持謙尊，許接清游攜酒醴。
- 長絲千結盤彫梅，簌簌并刀膾頳鯉。
- 尋仙未遇飲正豪，落日嵐烟催返軌。
- 明朝大句揮長篇，戛玉鏘金轟兩耳。
- 有靈持護歸羊城，論價欲酬誰可擬。
- 蔣公毛公並詩伯，筆陣酣戰秋風裏。
- 越臺朱明被題遍，鵠奔此洞重新美。
- 沈侯湘寺陪俊游，韓子連山書宴喜。
- 勝概遂令天下知，名齊五嶽無由毁。
- 自憐羽翮久零落，只欲卑飛藏棘枳。
- 漫將俚語續公歌，投老那知遇知己。

## 拼音

- shuang1 xia2 tian1 kai1 kong4 jiang1 shui3 ， shui3 zi4 䍧 ke1 lai2 wan4 li3 。
- duan1 zhou1 zheng4 zai4 shuang1 xia2 jian4 ， shi2 shi4 song1 tai2 ya1 gu1 lei3 。
- shui2 qing1 bei3 dou3 zhuo2 ming2 he2 ， hua4 zuo4 qi1 shan1 ping2 di4 qi3 。
- xiu1 luo2 gao1 zhang1 cui4 yu3 gai4 ， jin3 bi4 shen1 cang2 chi4 feng4 sui3 。
- ming2 qin2 jiao1 ying1 chu3 jiu4 sheng1 ， xun4 lu4 jian4 ren2 hang2 fu4 zhi3 。
- yi2 dong4 neng2 rong2 bai3 liang3 ju1 ， san1 xi1 que4 jie1 cang1 ming2 di3 。
- yang3 zhan1 yuan2 ding3 bi4 ling2 long2 ， bang4 chuan1 xiao3 dou4 yin1 yi3 li3 。
- bu4 ying1 rong2 jie2 shi1 juan1 chan2 ， lang4 bang4 ru3 di1 he2 nian2 shi3 。
- sen1 ran2 wu4 xiang4 nan2 xi1 ming2 ， gu3 tu2 tuo1 luo4 you2 kan1 bi3 。
- lao3 gui1 chuang3 shou3 long2 suo1 jiao3 ， meng3 hu3 mo2 ya2 jing1 juan3 wei3 。
- you4 ru2 zhuang4 shi4 pi1 fei4 gan1 ， dai4 zhu3 zhi1 zhong1 si3 wu2 yi3 。
- cang1 ya2 ti2 zi4 duo1 tang2 ren2 ， pang2 fu2 yin2 gou1 wei2 er4 li3 。
- shan1 qi2 bu2 fang4 yun2 wu4 kai1 ， hai3 shen2 lü3 ji2 chan2 guang1 xi3 。
- ou1 yang2 gu3 lu4 yi2 ci3 bei1 ， wo3 zi4 xiang1 mei2 chuan2 yi3 zhi3 。
- ji4 liao2 xiang1 wang4 san1 bai3 nian2 ， nai3 you3 gao1 cai2 ji4 gui1 wei3 。
- chu2 yang2 wu2 gong1 fu4 wen2 cai3 ， lai2 yong1 huang2 hua2 xuan1 shi3 zhi3 。
- shuang1 wei1 zan4 ji4 chi2 qian1 zun1 ， xu1 jie1 qing1 you2 xie2 jiu3 li3 。
- chang2 si1 qian1 jie2 pan2 diao1 mei2 ， su4 su4 bing4 dao1 kuai4 cheng1 li3 。
- xun2 xian1 wei4 yu4 yin3 zheng4 hao2 ， luo4 ri4 lan2 yan1 cui1 fan3 gui3 。
- ming2 chao2 da4 ju4 hui1 chang2 pian1 ， jia2 yu4 qiang1 jin1 hong1 liang3 er3 。
- you3 ling2 chi2 hu4 gui1 yang2 cheng2 ， lun4 jia4 yu4 chou2 shui2 ke3 ni3 。
- jiang3 gong1 mao2 gong1 bing4 shi1 bo2 ， bi3 zhen4 han1 zhan4 qiu1 feng1 li3 。
- yue4 tai2 zhu1 ming2 bei4 ti2 bian4 ， hu2 ben1 ci3 dong4 chong2 xin1 mei3 。
- shen3 hou2 xiang1 si4 pei2 jun4 you2 ， han2 zi3 lian2 shan1 shu1 yan4 xi3 。
- sheng4 gai4 sui4 ling4 tian1 xia4 zhi1 ， ming2 qi2 wu3 yue4 wu2 you2 hui3 。
- zi4 lian2 yu3 he2 jiu3 ling2 luo4 ， zhi1 yu4 bei1 fei1 cang2 ji2 zhi3 。
- man4 jiang1 li3 yu3 xu4 gong1 ge1 ， tou2 lao3 na4 zhi1 yu4 zhi1 ji3 。

## 注释

## 译文

## 赏析
