---
id: guo-xiang-zheng-tong-xiao-ying-bo-deng-chen-an-zhi-xiao-tang
title: 同蕭英伯登陳安止嘯堂
titlePinyin: tong2 xiao1 ying1 bo2 deng1 chen2 an1 zhi3 xiao4 tang2
titleSlug: tong-xiao-ying-bo-deng-chen-an-zhi-xiao-tang
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 食訖雨初霽，相將陟高臺。
- 縹緲臨諸峰，幔卷濃雲開。
- 秀特不可掩，擎天碧崔嵬。
- 漳流欲赴海，澎湃西南來。
- 陰陰荔子木，合抱何年栽。
- 幽鳥轉枝語，清風與春回。
- 佛宫四面出，紺碧疑蓬萊。
- 寓隱得斯地，足以攄君懷。
- 方庭有蘭芷，近郭無虎豺。
- 萬事不掛慮，長年效僧齋。
- 一爲孫登嘯，而與數子諧。
- 顧我病且老，况復時運乖。
- 兒歸半道死，旅棺未葬埋。
- 破甑已棄物，乃非君子儕。
- 從遊得無玷，泯默甘擯排。

## 拼音

- shi2 qi4 yu3 chu1 ji4 ， xiang1 jiang1 zhi4 gao1 tai2 。
- piao3 miao3 lin2 zhu1 feng1 ， man4 juan4 nong2 yun2 kai1 。
- xiu4 te4 bu4 ke3 yan3 ， qing2 tian1 bi4 cui1 wei2 。
- zhang1 liu2 yu4 fu4 hai3 ， peng2 pai4 xi1 nan2 lai2 。
- yin1 yin1 li4 zi3 mu4 ， he2 bao4 he2 nian2 zai1 。
- you1 niao3 zhuan3 zhi1 yu3 ， qing1 feng1 yu3 chun1 hui2 。
- fo2 gong1 si4 mian4 chu1 ， gan4 bi4 yi2 peng2 lai2 。
- yu4 yin3 de2 si1 di4 ， zu2 yi3 shu1 jun1 huai2 。
- fang1 ting2 you3 lan2 zhi3 ， jin4 guo1 wu2 hu3 chai2 。
- wan4 shi4 bu2 gua4 lü4 ， chang2 nian2 xiao4 seng1 zhai1 。
- yi4 wei2 sun1 deng1 xiao4 ， er2 yu3 shu4 zi3 xie2 。
- gu4 wo3 bing4 qie3 lao3 ， kuang4 fu4 shi2 yun4 guai1 。
- er2 gui1 ban4 dao4 si3 ， lü3 guan1 wei4 zang4 mai2 。
- po4 zeng4 yi3 qi4 wu4 ， nai3 fei1 jun1 zi3 chai2 。
- cong2 you2 de2 wu2 dian4 ， min3 mo4 gan1 bin4 pai2 。

## 注释

## 译文

## 赏析
