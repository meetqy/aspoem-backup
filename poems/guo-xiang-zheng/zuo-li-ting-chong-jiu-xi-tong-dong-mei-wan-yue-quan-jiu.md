---
id: guo-xiang-zheng-zuo-li-ting-chong-jiu-xi-tong-dong-mei-wan-yue-quan-jiu
title: 左蠡亭重九夕同東美翫月勸酒
titlePinyin: zuo3 li2 ting2 chong2 jiu3 xi1 tong2 dong1 mei3 wan2 yue4 quan4 jiu3
titleSlug: zuo-li-ting-chong-jiu-xi-tong-dong-mei-wan-yue-quan-jiu
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 平生看月無今宵，一亭危在山之椒。
- 下瞰揚瀾連左蠡，白琉璃地覆鮫綃。
- 欲披錦袍搥鼓過，世無賀老誰相和。
- 屈原憔悴湘水濱，夷齊自守西山餓。
- 且來登高望明月，拂拂霜風濯煩熱。
- 身心都在清凉宮，一點無塵光皎潔。
- 與君同游執君手，况逢令節當重九。
- 不憂短髮還吹帽，頭上有巾先漉酒。
- 飲醇酒，望明月。
- 我歸姑孰溪，君赴黄金闕。
- 明年此會知誰健，細看茱茰莫輕别。

## 拼音

- ping2 sheng1 kan4 yue4 wu2 jin1 xiao1 ， yi4 ting2 wei1 zai4 shan1 zhi1 jiao1 。
- xia4 kan4 yang2 lan2 lian2 zuo3 li2 ， bai2 liu2 li2 di4 fu4 jiao1 xiao1 。
- yu4 pi1 jin3 pao2 chui2 gu3 guo4 ， shi4 wu2 he4 lao3 shui2 xiang1 he2 。
- qu1 yuan2 qiao2 cui4 xiang1 shui3 bin1 ， yi2 qi2 zi4 shou3 xi1 shan1 e4 。
- qie3 lai2 deng1 gao1 wang4 ming2 yue4 ， fu2 fu2 shuang1 feng1 zhuo2 fan2 re4 。
- shen1 xin1 dou1 zai4 qing1 liang2 gong1 ， yi4 dian3 wu2 chen2 guang1 jiao3 jie2 。
- yu3 jun1 tong2 you2 zhi2 jun1 shou3 ， kuang4 feng2 ling4 jie2 dang1 chong2 jiu3 。
- bu4 you1 duan3 fa4 huan2 chui1 mao4 ， tou2 shang4 you3 jin1 xian1 lu4 jiu3 。
- yin3 chun2 jiu3 ， wang4 ming2 yue4 。
- wo3 gui1 gu1 shu2 xi1 ， jun1 fu4 huang2 jin1 que4 。
- ming2 nian2 ci3 hui4 zhi1 shui2 jian4 ， xi4 kan4 zhu1 yu2 mo4 qing1 bie2 。

## 注释

## 译文

## 赏析
