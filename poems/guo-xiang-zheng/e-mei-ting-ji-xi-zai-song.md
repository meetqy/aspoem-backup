---
id: guo-xiang-zheng-e-mei-ting-ji-xi-zai-song
title: 峨嵋亭即席再送
titlePinyin: e2 mei2 ting2 ji2 xi2 zai4 song4
titleSlug: e-mei-ting-ji-xi-zai-song
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 長江奔來一山裂，兩岸崔嵬聳雙闕。
- 石人空老薜蘿衣，夜夜孤猿嘯寒月。
- 斯亭誰作名峨嵋，顰翠含愁惜離别。
- 浮生後會難再得，况復相看頭雪白。
- 停盃執手聊逡巡，畫鼓銅鉦莫催客。
- 客行西望紫皇家，紫皇真人駕龍車。
- 海若驅鯨上金釣，玉女挾春妝寶花。
- 千官稱觴祝天壽，簫韶九成奉肴酒。
- 青霄闊步隨鵷鸞，肯向江頭戀楊柳。
- 楊柳花飛春日遲，登峨嵋兮送君歸。

## 拼音

- chang2 jiang1 ben1 lai2 yi4 shan1 lie4 ， liang3 an4 cui1 wei2 song3 shuang1 que4 。
- shi2 ren2 kong1 lao3 bi4 luo2 yi1 ， ye4 ye4 gu1 yuan2 xiao4 han2 yue4 。
- si1 ting2 shui2 zuo4 ming2 e2 mei2 ， pin2 cui4 han2 chou2 xi1 li2 bie2 。
- fu2 sheng1 hou4 hui4 nan2 zai4 de2 ， kuang4 fu4 xiang1 kan4 tou2 xue3 bai2 。
- ting2 bei1 zhi2 shou3 liao2 qun1 xun2 ， hua4 gu3 tong2 zheng1 mo4 cui1 ke4 。
- ke4 xing2 xi1 wang4 zi3 huang2 jia1 ， zi3 huang2 zhen1 ren2 jia4 long2 ju1 。
- hai3 ruo4 qu1 jing1 shang4 jin1 diao4 ， yu4 nü3 xie2 chun1 zhuang1 bao3 hua1 。
- qian1 guan1 cheng1 shang1 zhu4 tian1 shou4 ， xiao1 shao2 jiu3 cheng2 feng4 yao2 jiu3 。
- qing1 xiao1 kuo4 bu4 sui2 yuan1 luan2 ， ken3 xiang4 jiang1 tou2 lian4 yang2 liu3 。
- yang2 liu3 hua1 fei1 chun1 ri4 chi2 ， deng1 e2 mei2 xi1 song4 jun1 gui1 。

## 注释

## 译文

## 赏析
