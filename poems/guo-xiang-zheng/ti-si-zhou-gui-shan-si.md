---
id: guo-xiang-zheng-ti-si-zhou-gui-shan-si
title: 題泗州龜山寺
titlePinyin: ti2 si4 zhou1 gui1 shan1 si4
titleSlug: ti-si-zhou-gui-shan-si
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 蒼山如巨龜，長淮就吞吐。
- 石林含霜明，爻卦儼可數。
- 相傳有神物，在昔遭聖禹。
- 縶鐵送潭中，作鎮亘萬古。
- 乾坤未云息，魑魅那得侮。
- 至今崖下潭，不敢設網罟。
- 邇來建佛廟，金碧爛庭戶。
- 長廊肖深洞，夜香鬰濃霧。
- 一讀碑上文，颯爾精神聚。
- 憫旱截臂翁，開山即初祖。
- 借僧百萬人，下壇三尺雨。
- 至尊親賜詩，高名動寰宇。
- 樓閣疑化成，何年運斤斧。
- 洄流漲平沙，舟楫永無阻。
- 尤憐瞻仰地，曾是欹傾所。
- 王者唯好仁，佛力豈無補。
- 我來解征鞍，赫日正卓午。
- 涼風如冰霜，灑我襟上土。
- 仰慚雲衲禪，未嘗倦行旅。
- 還思治水功，冥寞今何許。

## 拼音

- cang1 shan1 ru2 ju4 gui1 ， chang2 huai2 jiu4 tun1 tu3 。
- shi2 lin2 han2 shuang1 ming2 ， yao2 gua4 yan3 ke3 shu4 。
- xiang1 chuan2 you3 shen2 wu4 ， zai4 xi1 zao1 sheng4 yu3 。
- zhi2 tie3 song4 tan2 zhong1 ， zuo4 zhen4 gen4 wan4 gu3 。
- qian2 kun1 wei4 yun2 xi1 ， chi1 mei4 na4 de2 wu3 。
- zhi4 jin1 ya2 xia4 tan2 ， bu4 gan3 she4 wang3 gu3 。
- er3 lai2 jian4 fo2 miao4 ， jin1 bi4 lan4 ting2 hu4 。
- chang2 lang2 xiao4 shen1 dong4 ， ye4 xiang1 yu4 nong2 wu4 。
- yi4 du2 bei1 shang4 wen2 ， sa4 er3 jing1 shen2 ju4 。
- min3 han4 jie2 bi4 weng1 ， kai1 shan1 ji2 chu1 zu3 。
- jie4 seng1 bai3 wan4 ren2 ， xia4 tan2 san1 chi3 yu3 。
- zhi4 zun1 qin1 ci4 shi1 ， gao1 ming2 dong4 huan2 yu3 。
- lou2 ge2 yi2 hua4 cheng2 ， he2 nian2 yun4 jin1 fu3 。
- hui2 liu2 zhang3 ping2 sha1 ， zhou1 ji2 yong3 wu2 zu3 。
- you2 lian2 zhan1 yang3 di4 ， ceng2 shi4 qi1 qing1 suo3 。
- wang2 zhe3 wei2 hao3 ren2 ， fo2 li4 qi3 wu2 bu3 。
- wo3 lai2 jie3 zheng1 an1 ， he4 ri4 zheng4 zhuo2 wu3 。
- liang2 feng1 ru2 bing1 shuang1 ， sa3 wo3 jin1 shang4 tu3 。
- yang3 can2 yun2 na4 shan4 ， wei4 chang2 juan4 xing2 lü3 。
- huan2 si1 zhi4 shui3 gong1 ， ming2 mo4 jin1 he2 xu1 。

## 注释

## 译文

## 赏析
