---
id: guo-xiang-zheng-zeng-er-li-ju-shi
title: 贈二李居士
titlePinyin: zeng4 er4 li3 ju1 shi4
titleSlug: zeng-er-li-ju-shi
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 二子跨黄犢，尋春造龍眠。
- 身披五雲裝，翠發散垂肩。
- 羣兒漫相逐，不識南昌仙。
- 我往一長揖，問我聊停鞭。
- 深林藉草坐，對酌臨潺湲。
- 瑯瑯聽險語，了了出愛纏。
- 月殿折芳桂，高名金榜懸。
- 掉頭不回顧，息迹棦淳源。
- 窮幽採紫芝，長嘯呼青猿。
- 使我慕高節，神魄方森然。
- 言歸恨不早，白雪羞盈顛。
- 於時業無補，碌碌隨冗員。
- 交趾近反逆，蟻聚浮戰船。
- 邕廉皆失守，聖主憂南邊。
- 上將命逵卨，睿算天所傳。
- 虎羆十萬衆，干戈與雲連。
- 傾海洗梟巢，拓境除狼煙。
- 悵懷炎瘴地，何日聞凱旋。
- 北虜恃驕黠，分疆亦逾年。
- 廟謨非不深，遣使皆俊賢。
- 此事竟未果，艱虞甚防川。
- 安得傅介子，萬里威名宣。
- 不然隨隱淪，漁釣求深淵。
- 出處兩齬齟，悲歌寫哀弦。
- 二子顧我笑，汝心殊未堅。
- 浩氣本完潔，胡爲自鑱鎸。
- 請駕逍遙車，共遊方廣田。
- 饑餐種成玉，渴飲華池泉。
- 我命永不滅，是身猶蛻蟬。
- 世紛速辭謝，來續清凈緣。

## 拼音

- er4 zi3 kua4 huang2 du2 ， xun2 chun1 zao4 long2 mian2 。
- shen1 pi1 wu3 yun2 zhuang1 ， cui4 fa1 san4 chui2 jian1 。
- qun2 er2 man4 xiang1 zhu2 ， bu4 shi2 nan2 chang1 xian1 。
- wo3 wang3 yi4 chang2 yi1 ， wen4 wo3 liao2 ting2 bian1 。
- shen1 lin2 jie4 cao3 zuo4 ， dui4 zhuo2 lin2 chan2 yuan2 。
- lang2 lang2 ting1 xian3 yu3 ， liao3 liao3 chu1 ai4 chan2 。
- yue4 dian4 zhe2 fang1 gui4 ， gao1 ming2 jin1 bang3 xuan2 。
- diao4 tou2 bu4 hui2 gu4 ， xi1 ji4 cheng1 chun2 yuan2 。
- qiong2 you1 cai3 zi3 zhi1 ， chang2 xiao4 hu1 qing1 yuan2 。
- shi3 wo3 mu4 gao1 jie2 ， shen2 po4 fang1 sen1 ran2 。
- yan2 gui1 hen4 bu4 zao3 ， bai2 xue3 xiu1 ying2 dian1 。
- wu1 shi2 ye4 wu2 bu3 ， lu4 lu4 sui2 rong3 yuan2 。
- jiao1 zhi3 jin4 fan3 ni4 ， yi3 ju4 fu2 zhan4 chuan2 。
- yong1 lian2 jie1 shi1 shou3 ， sheng4 zhu3 you1 nan2 bian1 。
- shang4 jiang1 ming4 kui2 xie4 ， rui4 suan4 tian1 suo3 chuan2 。
- hu3 pi2 shi2 wan4 zhong4 ， gan1 ge1 yu3 yun2 lian2 。
- qing1 hai3 xi3 xiao1 chao2 ， tuo4 jing4 chu2 lang2 yan1 。
- chang4 huai2 yan2 zhang4 di4 ， he2 ri4 wen2 kai3 xuan2 。
- bei3 lu3 shi4 jiao1 xia2 ， fen1 jiang1 yi4 yu2 nian2 。
- miao4 mo2 fei1 bu4 shen1 ， qian3 shi3 jie1 jun4 xian2 。
- ci3 shi4 jing4 wei4 guo3 ， jian1 yu2 shen4 fang2 chuan1 。
- an1 de2 fu4 jie4 zi3 ， wan4 li3 wei1 ming2 xuan1 。
- bu4 ran2 sui2 yin3 lun2 ， yu2 diao4 qiu2 shen1 yuan1 。
- chu1 chu3 liang3 yu3 ju3 ， bei1 ge1 xie3 ai1 xian2 。
- er4 zi3 gu4 wo3 xiao4 ， ru3 xin1 shu1 wei4 jian1 。
- hao4 qi4 ben3 wan2 jie2 ， hu2 wei2 zi4 chan2 juan1 。
- qing3 jia4 xiao1 yao2 ju1 ， gong4 you2 fang1 guang3 tian2 。
- ji1 can1 zhong3 cheng2 yu4 ， ke3 yin3 hua2 chi2 quan2 。
- wo3 ming4 yong3 bu2 mie4 ， shi4 shen1 you2 tui4 chan2 。
- shi4 fen1 su4 ci2 xie4 ， lai2 xu4 qing1 jing4 yuan2 。

## 注释

## 译文

## 赏析
