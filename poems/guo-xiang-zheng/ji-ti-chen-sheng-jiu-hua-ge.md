---
id: guo-xiang-zheng-ji-ti-chen-sheng-jiu-hua-ge
title: 寄題陳生九華閣
titlePinyin: ji4 ti2 chen2 sheng1 jiu3 hua2 ge2
titleSlug: ji-ti-chen-sheng-jiu-hua-ge
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 潁川有佳士，放懷慕清閑。
- 或遊公侯門，得詩乃言還。
- 瀟灑青松姿，俗駕何由攀。
- 買田數百畝，家住濡須灣。
- 匣有雷張琴，旋撥春醅綠。
- 客來留一醉，聽我彈數曲。
- 收身趣已遠，愛山心未足。
- 千金建危閣，遙望九華峰。
- 紫光射晚日，點點金芙蓉。
- 南風吹秀色，半落樽罍中。
- 酒味愈冷冽，琴聲又玲瓏。
- 飄然紫霄想，何日跨冥鴻。

## 拼音

- ying3 chuan1 you3 jia1 shi4 ， fang4 huai2 mu4 qing1 xian2 。
- huo4 you2 gong1 hou2 men2 ， de2 shi1 nai3 yan2 huan2 。
- xiao1 sa3 qing1 song1 zi1 ， su2 jia4 he2 you2 pan1 。
- mai3 tian2 shu4 bai3 mu3 ， jia1 zhu4 ru2 xu1 wan1 。
- xia2 you3 lei2 zhang1 qin2 ， xuan2 bo1 chun1 pei1 lü4 。
- ke4 lai2 liu2 yi2 zui4 ， ting1 wo3 dan4 shu4 qu3 。
- shou1 shen1 qu4 yi3 yuan3 ， ai4 shan1 xin1 wei4 zu2 。
- qian1 jin1 jian4 wei1 ge2 ， yao2 wang4 jiu3 hua2 feng1 。
- zi3 guang1 she4 wan3 ri4 ， dian3 dian3 jin1 fu2 rong2 。
- nan2 feng1 chui1 xiu4 se4 ， ban4 luo4 zun1 lei2 zhong1 。
- jiu3 wei4 yu4 leng3 lie4 ， qin2 sheng1 you4 ling2 long2 。
- piao1 ran2 zi3 xiao1 xiang3 ， he2 ri4 kua4 ming2 hong2 。

## 注释

## 译文

## 赏析
