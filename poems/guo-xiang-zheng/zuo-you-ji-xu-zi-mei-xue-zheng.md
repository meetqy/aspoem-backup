---
id: guo-xiang-zheng-zuo-you-ji-xu-zi-mei-xue-zheng
title: 昨遊寄徐子美學正
titlePinyin: zuo2 you2 ji4 xu2 zi3 mei3 xue2 zheng4
titleSlug: zuo-you-ji-xu-zi-mei-xue-zheng
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 念昔未弱冠，與君昆弟遊。
- 各懷經綸業，壯氣凌陽秋。
- 知音得袁宰，鑒賞稱琳璆。
- 君家天地崩，泣血城南陬。
- 釋服就鄉舉，名姓必見收。
- 數爲禮部黜，考命寧怨尤。
- 子山僅五十，感疾遽不瘳。
- 子美如孤鴻，哀鳴大江頭。
- 其聲最酸楚，聞者皆涕流。
- 有才多困蒙，此理不可求。
- 我初佐星子，老守如素仇。
- 避之拂衣去，寓跡昭亭幽。
- 篇章自此富，寫詠窮歡憂。
- 慈母待祿養，復尉湓浦州。
- 隨辟宰環峰，碌碌三載周。
- 纔歸遭酷罰，五體戕戈矛。
- 旦夕期殞滅，餘生安敢偷。
- 粗能襄事畢，寒餓妻兒羞。
- 復入湖外幕，萬里浮扁舟。
- 幾葬江魚腹，迍邅百端愁。
- 到官未三月，開疆預參謀。
- 招降五萬戶，給田使鋤耰。
- 論功輒第一，謗語達冕旒。
- 得邑敢自訴，斷木當沉溝。
- 兒女相繼死，泣多昏兩眸。
- 脱去殊未能，游鱗已吞鈎。
- 春風吹痩頰，黄塵蒙弊裘。
- 纔趨合肥府，又鞫歷陽囚。
- 荒庭忘歲月，忽見花枝柔。
- 清明動鄉思，一水嗟滯留。
- 却憶藏雲會，雕盤薦珍羞。
- 高吟凌李杜，猛飲咍阮劉。
- 野寺想如昨，游人今白頭。
- 倏忽三十年，老大功名休。
- 日轂不暫止，吾生信如漚。
- 有酒尚可醉，餘事皆悠悠。

## 拼音

- nian4 xi1 wei4 ruo4 guan4 ， yu3 jun1 kun1 di4 you2 。
- ge4 huai2 jing1 lun2 ye4 ， zhuang4 qi4 ling2 yang2 qiu1 。
- zhi1 yin1 de2 yuan2 zai3 ， jian4 shang3 cheng1 lin2 qiu2 。
- jun1 jia1 tian1 di4 beng1 ， qi4 xue4 cheng2 nan2 zou1 。
- shi4 fu2 jiu4 xiang1 ju3 ， ming2 xing4 bi4 jian4 shou1 。
- shu4 wei2 li3 bu4 chu4 ， kao3 ming4 ning2 yuan4 you2 。
- zi3 shan1 jin3 wu3 shi2 ， gan3 ji2 ju4 bu4 chou1 。
- zi3 mei3 ru2 gu1 hong2 ， ai1 ming2 da4 jiang1 tou2 。
- qi2 sheng1 zui4 suan1 chu3 ， wen2 zhe3 jie1 ti4 liu2 。
- you3 cai2 duo1 kun4 meng2 ， ci3 li3 bu4 ke3 qiu2 。
- wo3 chu1 zuo3 xing1 zi0 ， lao3 shou3 ru2 su4 chou2 。
- bi4 zhi1 fu2 yi1 qu4 ， yu4 ji4 zhao1 ting2 you1 。
- pian1 zhang1 zi4 ci3 fu4 ， xie3 yong3 qiong2 huan1 you1 。
- ci2 mu3 dai4 lu4 yang3 ， fu4 wei4 pen2 pu3 zhou1 。
- sui2 pi4 zai3 huan2 feng1 ， lu4 lu4 san1 zai4 zhou1 。
- cai2 gui1 zao1 ku4 fa2 ， wu3 ti3 qiang1 ge1 mao2 。
- dan4 xi1 qi1 yun3 mie4 ， yu2 sheng1 an1 gan3 tou1 。
- cu1 neng2 xiang1 shi4 bi4 ， han2 e4 qi1 er2 xiu1 。
- fu4 ru4 hu2 wai4 mu4 ， wan4 li3 fu2 pian1 zhou1 。
- ji1 zang4 jiang1 yu2 fu4 ， zhun1 zhan1 bai3 duan1 chou2 。
- dao4 guan1 wei4 san1 yue4 ， kai1 jiang1 yu4 can1 mou2 。
- zhao1 xiang2 wu3 wan4 hu4 ， gei3 tian2 shi3 chu2 you1 。
- lun4 gong1 zhe2 di4 yi1 ， bang4 yu3 da2 mian3 liu2 。
- de2 yi4 gan3 zi4 su4 ， duan4 mu4 dang1 chen2 gou1 。
- er2 nü3 xiang1 ji4 si3 ， qi4 duo1 hun1 liang3 mou2 。
- tuo1 qu4 shu1 wei4 neng2 ， you2 lin2 yi3 tun1 gou1 。
- chun1 feng1 chui1 shou4 jia2 ， huang2 chen2 meng2 bi4 qiu2 。
- cai2 qu1 he2 fei2 fu3 ， you4 ju1 li4 yang2 qiu2 。
- huang1 ting2 wang4 sui4 yue4 ， hu1 jian4 hua1 zhi1 rou2 。
- qing1 ming2 dong4 xiang1 si1 ， yi4 shui3 jie1 zhi4 liu2 。
- que4 yi4 cang2 yun2 hui4 ， diao1 pan2 jian4 zhen1 xiu1 。
- gao1 yin2 ling2 li3 du4 ， meng3 yin3 hai1 ruan3 liu2 。
- ye3 si4 xiang3 ru2 zuo2 ， you2 ren2 jin1 bai2 tou2 。
- shu1 hu1 san1 shi2 nian2 ， lao3 da4 gong1 ming2 xiu1 。
- ri4 gu3 bu2 zan4 zhi3 ， wu2 sheng1 xin4 ru2 ou1 。
- you3 jiu3 shang4 ke3 zui4 ， yu2 shi4 jie1 you1 you1 。

## 注释

## 译文

## 赏析
