---
id: guo-xiang-zheng-huai-dang-tu-shi-cheng-si
title: 懷當塗石城寺
titlePinyin: huai2 dang1 tu2 shi2 cheng2 si4
titleSlug: huai-dang-tu-shi-cheng-si
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 城東二十里，寺有古石城。
- 過盡綠桑野，還依流水行。
- 水窮山亦合，老木一區平。
- 蘚留虎豹跡，巖多猿狖鳴。
- 樓殿横澗陰，像塑鉛黄剥。
- 庭中有高花，碧葉抱丹渥。
- 不知何歲年，舂容鎮柔濯。
- 山僧亦龐眉，發語頗真樸。
- 却讀羅泰碑，始知征戰場。
- 赤谷納箭血，夜鬼嗥冷創。
- 雲霧第黯黲，英雄今則亡。
- 誰建大法宇，救援弘津梁。
- 每來即忘還，覽古恣吟眺。
- 沿崕采菖蒲，興發輒長嘯。
- 偶隨辟書起，末路遂難料。
- 十年未能歸，應爲山僧誚。

## 拼音

- cheng2 dong1 er4 shi2 li3 ， si4 you3 gu3 shi2 cheng2 。
- guo4 jin4 lü4 sang1 ye3 ， huan2 yi1 liu2 shui3 xing2 。
- shui3 qiong2 shan1 yi4 he2 ， lao3 mu4 yi4 qu1 ping2 。
- xian3 liu2 hu3 bao4 ji4 ， yan2 duo1 yuan2 you4 ming2 。
- lou2 dian4 heng2 jian4 yin1 ， xiang4 su4 qian1 huang2 bao1 。
- ting2 zhong1 you3 gao1 hua1 ， bi4 ye4 bao4 dan1 wo4 。
- bu4 zhi1 he2 sui4 nian2 ， chong1 rong2 zhen4 rou2 zhuo2 。
- shan1 seng1 yi4 pang2 mei2 ， fa1 yu3 po1 zhen1 pu3 。
- que4 du2 luo2 tai4 bei1 ， shi3 zhi1 zheng1 zhan4 chang3 。
- chi4 gu3 na4 jian4 xue4 ， ye4 gui3 hao2 leng3 chuang4 。
- yun2 wu4 di4 an4 can3 ， ying1 xiong2 jin1 ze2 wang2 。
- shui2 jian4 da4 fa3 yu3 ， jiu4 yuan2 hong2 jin1 liang2 。
- mei3 lai2 ji2 wang4 huan2 ， lan3 gu3 zi4 yin2 tiao4 。
- yan2 ya2 cai3 chang1 pu2 ， xing1 fa1 zhe2 chang2 xiao4 。
- ou3 sui2 pi4 shu1 qi3 ， mo4 lu4 sui4 nan2 liao4 。
- shi2 nian2 wei4 neng2 gui1 ， ying1 wei2 shan1 seng1 qiao4 。

## 注释

## 译文

## 赏析
