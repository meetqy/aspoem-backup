---
id: guo-xiang-zheng-gan-huai-zeng-e-shou-li-gong-ze
title: 感懷贈鄂守李公擇
titlePinyin: gan3 huai2 zeng4 e4 shou3 li3 gong1 ze2
titleSlug: gan-huai-zeng-e-shou-li-gong-ze
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 君顔削寒冰，君心抱堅玉。
- 自甘正諫黜，不受公議辱。
- 請言會面初，遭艱守窮屋。
- 屋臨修水陽，蓬門入深竹。
- 伯季止三人，羣書聚頭讀。
- 野夫學孟郊，苦吟中夜哭。
- 公達學伊尹，經濟飽胸腹。
- 君乃學揚雄，草玄明倚伏。
- 遂兼孔氏易，極變悟神速。
- 亭亭出林材，濯春千丈綠。
- 我願從之遊，旦暮同飲餗。
- 忠規日有益，文彩觀郁郁。
- 不肖俄遭讒，逃形入空谷。
- 諸君釋服起，爲貧苟微祿。
- 君來宣城幕，衆謂得杜牧。
- 我適游昭亭，林中騎白鹿。
- 時趨資深堂，遇君亦休沐。
- 飲酣河漢低，談高鬼神肅。
- 出處二三年，於焉失羈束。
- 一別幾何時，離羣念幽獨。
- 野夫今郎官，佐郡馳朱轂。
- 公達遽不幸，高名收鬼錄。
- 君昔居諫省，上方容啟沃。
- 忽分江夏符，善教蘇弊俗。
- 衆饑發倉賑，賣丁與金贖。
- 載歌奇章公，間運始來復。
- 顧我最飄零，塵網自投足。
- 遐趨僻小郡，勢若羝羊觸。
- 道出賢侯藩，菁莪聞樂育。
- 況當黄鶴樓，晴江春撲撲。
- 美人卷紅綃，笛奏梅花曲。
- 龍行水底吟，雲在山頭宿。
- 酩酊安敢辭，念此齡運促。
- 君名方顯顯，我困已碌碌。
- 一爲涸轍魚，一作秋空鵠。
- 愁來如江河，簣障不可築。
- 聊書感懷篇，淚下遂盈掬。

## 拼音

- jun1 yan2 xiao1 han2 bing1 ， jun1 xin1 bao4 jian1 yu4 。
- zi4 gan1 zheng4 jian4 chu4 ， bu2 shou4 gong1 yi4 ru3 。
- qing3 yan2 hui4 mian4 chu1 ， zao1 jian1 shou3 qiong2 wu1 。
- wu1 lin2 xiu1 shui3 yang2 ， peng2 men2 ru4 shen1 zhu2 。
- bo2 ji4 zhi3 san1 ren2 ， qun2 shu1 ju4 tou2 du2 。
- ye3 fu1 xue2 meng4 jiao1 ， ku3 yin2 zhong1 ye4 ku1 。
- gong1 da2 xue2 yi1 yin3 ， jing1 ji4 bao3 xiong1 fu4 。
- jun1 nai3 xue2 yang2 xiong2 ， cao3 xuan2 ming2 yi3 fu2 。
- sui4 jian1 kong3 shi4 yi4 ， ji2 bian4 wu4 shen2 su4 。
- ting2 ting2 chu1 lin2 cai2 ， zhuo2 chun1 qian1 zhang4 lü4 。
- wo3 yuan4 cong2 zhi1 you2 ， dan4 mu4 tong2 yin3 su4 。
- zhong1 gui1 ri4 you3 yi4 ， wen2 cai3 guan1 yu4 yu4 。
- bu2 xiao4 e2 zao1 chan2 ， tao2 xing2 ru4 kong1 gu3 。
- zhu1 jun1 shi4 fu2 qi3 ， wei2 pin2 gou3 wei1 lu4 。
- jun1 lai2 xuan1 cheng2 mu4 ， zhong4 wei4 de2 du4 mu4 。
- wo3 shi4 you2 zhao1 ting2 ， lin2 zhong1 qi2 bai2 lu4 。
- shi2 qu1 zi1 shen1 tang2 ， yu4 jun1 yi4 xiu1 mu4 。
- yin3 han1 he2 han4 di1 ， tan2 gao1 gui3 shen2 su4 。
- chu1 chu3 er4 san1 nian2 ， wu1 yan1 shi1 ji1 shu4 。
- yi4 bie2 ji1 he2 shi2 ， li2 qun2 nian4 you1 du2 。
- ye3 fu1 jin1 lang2 guan1 ， zuo3 jun4 chi2 zhu1 gu3 。
- gong1 da2 ju4 bu2 xing4 ， gao1 ming2 shou1 gui3 lu4 。
- jun1 xi1 ju1 jian4 sheng3 ， shang4 fang1 rong2 qi3 wo4 。
- hu1 fen1 jiang1 xia4 fu2 ， shan4 jiao4 su1 bi4 su2 。
- zhong4 ji1 fa1 cang1 zhen4 ， mai4 ding1 yu3 jin1 shu2 。
- zai4 ge1 qi2 zhang1 gong1 ， jian4 yun4 shi3 lai2 fu4 。
- gu4 wo3 zui4 piao1 ling2 ， chen2 wang3 zi4 tou2 zu2 。
- xia2 qu1 pi4 xiao3 jun4 ， shi4 ruo4 di1 yang2 chu4 。
- dao4 chu1 xian2 hou2 fan1 ， jing1 e2 wen2 le4 yu4 。
- kuang4 dang1 huang2 he4 lou2 ， qing2 jiang1 chun1 pu1 pu1 。
- mei3 ren2 juan4 hong2 xiao1 ， di2 zou4 mei2 hua1 qu3 。
- long2 xing2 shui3 di3 yin2 ， yun2 zai4 shan1 tou2 su4 。
- ming3 ding3 an1 gan3 ci2 ， nian4 ci3 ling2 yun4 cu4 。
- jun1 ming2 fang1 xian3 xian3 ， wo3 kun4 yi3 lu4 lu4 。
- yi4 wei2 he2 zhe2 yu2 ， yi2 zuo4 qiu1 kong1 hu2 。
- chou2 lai2 ru2 jiang1 he2 ， kui4 zhang4 bu4 ke3 zhu4 。
- liao2 shu1 gan3 huai2 pian1 ， lei4 xia4 sui4 ying2 ju1 。

## 注释

## 译文

## 赏析
