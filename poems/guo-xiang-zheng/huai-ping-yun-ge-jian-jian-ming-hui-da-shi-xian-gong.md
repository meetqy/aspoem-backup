---
id: guo-xiang-zheng-huai-ping-yun-ge-jian-jian-ming-hui-da-shi-xian-gong
title: 懷平雲閣兼簡明惠大師仙公
titlePinyin: huai2 ping2 yun2 ge2 jian1 jian3 ming2 hui4 da4 shi1 xian1 gong1
titleSlug: huai-ping-yun-ge-jian-jian-ming-hui-da-shi-xian-gong
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 跨空起高閣，北望敬亭山。
- 白雲無根蔕，舒卷隨風還。
- 或墮溪水上，却縈松石間。
- 就之既明滅，了然不可攀。
- 謝公賽雨詩，千秋瀉潺潺。
- 李白弄月處，寒光湛清灣。
- 神交自冥合，彷彿眉睫間。
- 使我戀此境，每來終日閒。
- 如何一揮手，失勢落塵寰。
- 功業復未就，但驚鬚鬢斑。
- 滄浪不可濯，執熱長汗顔。
- 緬懷大道師，焚香坐玄關。
- 悲心度羣苦，振錫鳴金鐶。
- 行當稟慈誨，惠照開昏頑。

## 拼音

- kua4 kong1 qi3 gao1 ge2 ， bei3 wang4 jing4 ting2 shan1 。
- bai2 yun2 wu2 gen1 di4 ， shu1 juan3 sui2 feng1 huan2 。
- huo4 duo4 xi1 shui3 shang4 ， que4 ying2 song1 shi2 jian4 。
- jiu4 zhi1 ji4 ming2 mie4 ， liao3 ran2 bu4 ke3 pan1 。
- xie4 gong1 sai4 yu3 shi1 ， qian1 qiu1 xie4 chan2 chan2 。
- li3 bai2 nong4 yue4 chu3 ， han2 guang1 zhan4 qing1 wan1 。
- shen2 jiao1 zi4 ming2 he2 ， pang2 fu2 mei2 jie2 jian4 。
- shi3 wo3 lian4 ci3 jing4 ， mei3 lai2 zhong1 ri4 xian2 。
- ru2 he2 yi4 hui1 shou3 ， shi1 shi4 luo4 chen2 huan2 。
- gong1 ye4 fu4 wei4 jiu4 ， dan4 jing1 xu1 bin4 ban1 。
- cang1 lang4 bu4 ke3 zhuo2 ， zhi2 re4 chang2 han4 yan2 。
- mian3 huai2 da4 dao4 shi1 ， fen2 xiang1 zuo4 xuan2 guan1 。
- bei1 xin1 du4 qun2 ku3 ， zhen4 xi1 ming2 jin1 huan2 。
- xing2 dang1 bing3 ci2 hui4 ， hui4 zhao4 kai1 hun1 wan2 。

## 注释

## 译文

## 赏析
