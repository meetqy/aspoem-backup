---
id: guo-xiang-zheng-he-jiang-bo-hui-jian-zeng-zui-yin-hua-shi
title: 和姜伯輝見贈醉吟畫詩
titlePinyin: he2 jiang1 bo2 hui1 jian4 zeng4 zui4 yin2 hua4 shi1
titleSlug: he-jiang-bo-hui-jian-zeng-zui-yin-hua-shi
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 蒼崖一萬丈，中寫白玉泉。
- 飛鳥度不得，而我長攀緣。
- 洗盡心地垢，吟成元化篇。
- 更復有何物，一樽當我前。
- 忽逢姜伯輝，爽量涵水淵。
- 開談了無跡，所得全於天。
- 便欲脱青衫，泛我江東船。
- 結交要終始，相忘復頽然。
- 徑呼妙手畫，秋江霜景全。
- 冰輪正卓午，照影無頗偏。
- 誰能騎蹇驢，世路空流連。
- 咄哉可以往，揮手從飛仙。

## 拼音

- cang1 ya2 yi2 wan4 zhang4 ， zhong1 xie3 bai2 yu4 quan2 。
- fei1 niao3 du4 bu4 de2 ， er2 wo3 chang2 pan1 yuan2 。
- xi3 jin4 xin1 di4 gou4 ， yin2 cheng2 yuan2 hua4 pian1 。
- geng4 fu4 you3 he2 wu4 ， yi4 zun1 dang1 wo3 qian2 。
- hu1 feng2 jiang1 bo2 hui1 ， shuang3 liang2 han2 shui3 yuan1 。
- kai1 tan2 le0 wu2 ji4 ， suo3 de2 quan2 wu1 tian1 。
- bian4 yu4 tuo1 qing1 shan1 ， fan4 wo3 jiang1 dong1 chuan2 。
- jie2 jiao1 yao4 zhong1 shi3 ， xiang1 wang4 fu4 tui2 ran2 。
- jing4 hu1 miao4 shou3 hua4 ， qiu1 jiang1 shuang1 jing3 quan2 。
- bing1 lun2 zheng4 zhuo2 wu3 ， zhao4 ying3 wu2 po1 pian1 。
- shui2 neng2 qi2 jian3 lü2 ， shi4 lu4 kong1 liu2 lian2 。
- duo1 zai1 ke3 yi3 wang3 ， hui1 shou3 cong2 fei1 xian1 。

## 注释

## 译文

## 赏析
