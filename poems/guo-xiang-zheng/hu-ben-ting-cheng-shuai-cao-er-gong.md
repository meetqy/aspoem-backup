---
id: guo-xiang-zheng-hu-ben-ting-cheng-shuai-cao-er-gong
title: 鵠奔亭呈帥漕二公
titlePinyin: hu2 ben1 ting2 cheng2 shuai4 cao2 er4 gong1
titleSlug: hu-ben-ting-cheng-shuai-cao-er-gong
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 新江自南來，西與端江匯。
- 寒光入靈羊，一碧浸羅带。
- 屹然鵠奔亭，遺音溢千載。
- 羽儀莫可見，窈窕想姝態。
- 遭戕瘞同坎，襦布久不壞。
- 訴冤如生平，隱顯一何怪。
- 讐人闔戶戮，化質摶風快。
- 且將憂患辭，浩蕩烟霄外。
- 舄飛并劍躍，類與神靈會。
- 物變固難窮，撫事增感慨。
- 周侯昔行部，美績此尤最。
- 江生引爲言，建平平捐罪。
- 宋興跨唐虞，乾坤正交泰。
- 皇華命俊哲，枉横無纖芥。
- 琳瑯斯亭篇，證古欲陳戒。
- 殺人貴滅口，覆族竟自敗。
- 姦諛誅既死，潛德發幽晦。
- 堅珉可磨鐫，榮光庶長在。

## 拼音

- xin1 jiang1 zi4 nan2 lai2 ， xi1 yu3 duan1 jiang1 hui4 。
- han2 guang1 ru4 ling2 yang2 ， yi2 bi4 jin4 luo2 dai4 。
- yi4 ran2 hu2 ben1 ting2 ， yi2 yin1 yi4 qian1 zai4 。
- yu3 yi2 mo4 ke3 jian4 ， yao3 tiao3 xiang3 shu1 tai4 。
- zao1 qiang1 yi4 tong2 kan3 ， ru2 bu4 jiu3 bu2 huai4 。
- su4 yuan1 ru2 sheng1 ping2 ， yin3 xian3 yi4 he2 guai4 。
- chou2 ren2 he2 hu4 lu4 ， hua4 zhi4 tuan2 feng1 kuai4 。
- qie3 jiang1 you1 huan4 ci2 ， hao4 dang4 yan1 xiao1 wai4 。
- xi4 fei1 bing4 jian4 yue4 ， lei4 yu3 shen2 ling2 hui4 。
- wu4 bian4 gu4 nan2 qiong2 ， fu3 shi4 zeng1 gan3 kai3 。
- zhou1 hou2 xi1 xing2 bu4 ， mei3 ji4 ci3 you2 zui4 。
- jiang1 sheng1 yin3 wei2 yan2 ， jian4 ping2 ping2 juan1 zui4 。
- song4 xing1 kua4 tang2 yu2 ， qian2 kun1 zheng4 jiao1 tai4 。
- huang2 hua2 ming4 jun4 zhe2 ， wang3 heng2 wu2 xian1 jie4 。
- lin2 lang2 si1 ting2 pian1 ， zheng4 gu3 yu4 chen2 jie4 。
- sha1 ren2 gui4 mie4 kou3 ， fu4 zu2 jing4 zi4 bai4 。
- jian1 yu2 zhu1 ji4 si3 ， qian2 de2 fa1 you1 hui4 。
- jian1 min2 ke3 mo2 juan1 ， rong2 guang1 shu4 chang2 zai4 。

## 注释

## 译文

## 赏析
