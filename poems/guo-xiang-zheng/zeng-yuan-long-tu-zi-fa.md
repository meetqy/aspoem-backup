---
id: guo-xiang-zheng-zeng-yuan-long-tu-zi-fa
title: 贈元龍圖子發
titlePinyin: zeng4 yuan2 long2 tu2 zi3 fa1
titleSlug: zeng-yuan-long-tu-zi-fa
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 明公有盛名，十年懷慕向。
- 昨聞守桂林，清風掃蠻瘴。
- 否來偶遷謫，暫泊宛溪上。
- 斯事公議存，君命詎惆悵。
- 坐扃顧申卯，自忘曾帥將。
- 徯餘領兒孫，時時入重嶂。
- 遇勝寄幽懷，覽古興絕唱。
- 況逢謫御史，文章號宗匠。
- 賡酬戛金玉，側耳聽響亮。
- 神交付逍遙，外物隨得喪。
- 漢庭憂乏才，賈誼豈終放。
- 未即登金鑒，行須復牙帳。
- 矧公飽經術，義足明霸王。
- 推忠結聖主，大業繼賢相。
- 霈成三日霖，一慰天下望。
- 微生實幸會，漫刺詣高閌。
- 塵埃蒙弊裘，何以異罔象。
- 屏詘誠所宜，獎與若爲當。
- 逢知信有時，報德亦非妄。
- 且陪昭亭遊，昭亭春盎盎。

## 拼音

- ming2 gong1 you3 sheng4 ming2 ， shi2 nian2 huai2 mu4 xiang4 。
- zuo2 wen2 shou3 gui4 lin2 ， qing1 feng1 sao3 man2 zhang4 。
- fou3 lai2 ou3 qian1 zhe2 ， zan4 bo2 wan3 xi1 shang4 。
- si1 shi4 gong1 yi4 cun2 ， jun1 ming4 ju4 chou2 chang4 。
- zuo4 jiong1 gu4 shen1 mao3 ， zi4 wang4 ceng2 shuai4 jiang1 。
- xi1 yu2 ling3 er2 sun1 ， shi2 shi2 ru4 zhong4 zhang4 。
- yu4 sheng4 ji4 you1 huai2 ， lan3 gu3 xing1 jue2 chang4 。
- kuang4 feng2 zhe2 yu4 shi3 ， wen2 zhang1 hao4 zong1 jiang4 。
- geng1 chou2 jia2 jin1 yu4 ， ce4 er3 ting1 xiang3 liang4 。
- shen2 jiao1 fu4 xiao1 yao2 ， wai4 wu4 sui2 de2 sang1 。
- han4 ting2 you1 fa2 cai2 ， jia3 yi4 qi3 zhong1 fang4 。
- wei4 ji2 deng1 jin1 jian4 ， xing2 xu1 fu4 ya2 zhang4 。
- shen3 gong1 bao3 jing1 shu4 ， yi4 zu2 ming2 ba4 wang2 。
- tui1 zhong1 jie2 sheng4 zhu3 ， da4 ye4 ji4 xian2 xiang1 。
- pei4 cheng2 san1 ri4 lin2 ， yi2 wei4 tian1 xia4 wang4 。
- wei1 sheng1 shi2 xing4 hui4 ， man4 ci4 yi4 gao1 kang1 。
- chen2 ai1 meng2 bi4 qiu2 ， he2 yi3 yi4 wang3 xiang4 。
- ping2 qu1 cheng2 suo3 yi2 ， jiang3 yu3 ruo4 wei2 dang1 。
- feng2 zhi1 xin4 you3 shi2 ， bao4 de2 yi4 fei1 wang4 。
- qie3 pei2 zhao1 ting2 you2 ， zhao1 ting2 chun1 ang4 ang4 。

## 注释

## 译文

## 赏析
