---
id: guo-xiang-zheng-qian-tang-xing-song-bie-qian-pan-li-tai-bo
title: 錢塘行送别簽判李太博
titlePinyin: qian2 tang2 xing2 song4 bie2 qian1 pan4 li3 tai4 bo2
titleSlug: qian-tang-xing-song-bie-qian-pan-li-tai-bo
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 東南會府唯錢塘，高門雙開南斗傍。
- 門前碧瓦十萬戶，曉色滿城烟雨香。
- 聖祖神宗造區宇，應命最先吳越王。
- 不經兵火二百載，地饒沃衍民康强。
- 蓮花紅白西湖芳，南山翠影臨滄浪。
- 瓊樓寶塔照日月，塵埃不到炎天凉。
- 畫船羅幕盡高卷，白玉美人游冶郎。
- 年年中秋海潮過，萬頃銀山面前墮。
- 少年輕命爭弄潮，手掣紅旗逆潮簸。
- 聞君此行承辟書，伯樂能求汗血駒。
- 四時風物同吟嘯，十郡兵民歸卷舒。
- 公閑畜德聊自養，承平功業還吾儒。
- 况君登朝未四十，慎勿出處窮歡娛。
- 慎勿出處窮歡娛，臨淵履冰佩瓊琚。

## 拼音

- dong1 nan2 hui4 fu3 wei2 qian2 tang2 ， gao1 men2 shuang1 kai1 nan2 dou3 bang4 。
- men2 qian2 bi4 wa3 shi2 wan4 hu4 ， xiao3 se4 man3 cheng2 yan1 yu3 xiang1 。
- sheng4 zu3 shen2 zong1 zao4 qu1 yu3 ， ying1 ming4 zui4 xian1 wu2 yue4 wang2 。
- bu4 jing1 bing1 huo3 er4 bai3 zai4 ， di4 rao2 wo4 yan3 min2 kang1 qiang2 。
- lian2 hua1 hong2 bai2 xi1 hu2 fang1 ， nan2 shan1 cui4 ying3 lin2 cang1 lang4 。
- qiong2 lou2 bao3 ta3 zhao4 ri4 yue4 ， chen2 ai1 bu2 dao4 yan2 tian1 liang2 。
- hua4 chuan2 luo2 mu4 jin4 gao1 juan4 ， bai2 yu4 mei3 ren2 you2 ye3 lang2 。
- nian2 nian2 zhong1 qiu1 hai3 chao2 guo4 ， wan4 qing3 yin2 shan1 mian4 qian2 duo4 。
- shao4 nian2 qing1 ming4 zheng1 nong4 chao2 ， shou3 che4 hong2 qi2 ni4 chao2 bo4 。
- wen2 jun1 ci3 xing2 cheng2 pi4 shu1 ， bo2 le4 neng2 qiu2 han4 xue4 ju1 。
- si4 shi2 feng1 wu4 tong2 yin2 xiao4 ， shi2 jun4 bing1 min2 gui1 juan3 shu1 。
- gong1 xian2 chu4 de2 liao2 zi4 yang3 ， cheng2 ping2 gong1 ye4 huan2 wu2 ru2 。
- kuang4 jun1 deng1 chao2 wei4 si4 shi2 ， shen4 wu4 chu1 chu3 qiong2 huan1 yu2 。
- shen4 wu4 chu1 chu3 qiong2 huan1 yu2 ， lin2 yuan1 lü3 bing1 pei4 qiong2 ju1 。

## 注释

## 译文

## 赏析
