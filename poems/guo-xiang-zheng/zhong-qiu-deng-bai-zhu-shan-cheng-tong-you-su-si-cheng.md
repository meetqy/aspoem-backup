---
id: guo-xiang-zheng-zhong-qiu-deng-bai-zhu-shan-cheng-tong-you-su-si-cheng
title: 中秋登白紵山呈同遊蘇寺丞
titlePinyin: zhong1 qiu1 deng1 bai2 zhu4 shan1 cheng2 tong2 you2 su1 si4 cheng2
titleSlug: zhong-qiu-deng-bai-zhu-shan-cheng-tong-you-su-si-cheng
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 平湖萬頃浮青玉，嫦娥更攬寒光浴。
- 天高星稀魚雁沈，風靜雲消絲管逐。
- 試聽郭子今宵歌，對月不飲奈愁何。
- 上盡高山萬丈之絕頂，側身可以攀明河。
- 明河洗君耳，明月照君面。
- 暫來空洞無物逍遙鄉，安用聲名誇海縣。
- 前年從軍梅山下，林黑只憂偏弩射。
- 去歲點夫大河北，黄土吹衣無晝夜。
- 勞勞功業安在哉，出林之木風先摧。
- 有言不得見天子，卷舌却出金門來。
- 流光差池鬢垂雪，幸對南山值佳節。
- 更在桓公遊處遊，自紓悲歌更清越。
- 登高何必須重九，零落黄花汙濃酒。
- 豈如桂子散秋香，采露金人舉纖手。
- 舉纖手，飲未休，月輪忽轉西山頭。
- 明年此會定南北，沈思使我增離憂。
- 荆榛滿眼世路惡，恩忘水覆終難收。
- 田文昔日三千客，去住如今均一丘。
- 噫吁嚱，達亦不足恃，窮亦不足羞。
- 但願明月照我酒，古來秉燭供遨遊。
- 因誰爲謝北海若，酩酊不辨馬與牛。

## 拼音

- ping2 hu2 wan4 qing3 fu2 qing1 yu4 ， chang2 e2 geng4 lan3 han2 guang1 yu4 。
- tian1 gao1 xing1 xi1 yu2 yan4 shen3 ， feng1 jing4 yun2 xiao1 si1 guan3 zhu2 。
- shi4 ting1 guo1 zi3 jin1 xiao1 ge1 ， dui4 yue4 bu4 yin3 nai4 chou2 he2 。
- shang4 jin4 gao1 shan1 wan4 zhang4 zhi1 jue2 ding3 ， ce4 shen1 ke3 yi3 pan1 ming2 he2 。
- ming2 he2 xi3 jun1 er3 ， ming2 yue4 zhao4 jun1 mian4 。
- zan4 lai2 kong1 dong4 wu2 wu4 xiao1 yao2 xiang1 ， an1 yong4 sheng1 ming2 kua1 hai3 xian4 。
- qian2 nian2 cong2 jun1 mei2 shan1 xia4 ， lin2 hei1 zhi1 you1 pian1 nu3 she4 。
- qu4 sui4 dian3 fu1 da4 he2 bei3 ， huang2 tu3 chui1 yi1 wu2 zhou4 ye4 。
- lao2 lao2 gong1 ye4 an1 zai4 zai1 ， chu1 lin2 zhi1 mu4 feng1 xian1 cui1 。
- you3 yan2 bu4 de2 jian4 tian1 zi3 ， juan3 she2 que4 chu1 jin1 men2 lai2 。
- liu2 guang1 cha1 chi2 bin4 chui2 xue3 ， xing4 dui4 nan2 shan1 zhi2 jia1 jie2 。
- geng4 zai4 huan2 gong1 you2 chu3 you2 ， zi4 shu1 bei1 ge1 geng4 qing1 yue4 。
- deng1 gao1 he2 bi4 xu1 chong2 jiu3 ， ling2 luo4 huang2 hua1 wu1 nong2 jiu3 。
- qi3 ru2 gui4 zi3 san4 qiu1 xiang1 ， cai3 lu4 jin1 ren2 ju3 xian1 shou3 。
- ju3 xian1 shou3 ， yin3 wei4 xiu1 ， yue4 lun2 hu1 zhuan3 xi1 shan1 tou2 。
- ming2 nian2 ci3 hui4 ding4 nan2 bei3 ， shen3 si1 shi3 wo3 zeng1 li2 you1 。
- jing1 zhen1 man3 yan3 shi4 lu4 e4 ， en1 wang4 shui3 fu4 zhong1 nan2 shou1 。
- tian2 wen2 xi1 ri4 san1 qian1 ke4 ， qu4 zhu4 ru2 jin1 jun1 yi4 qiu1 。
- yi1 xu1 xi1 ， da2 yi4 bu4 zu2 shi4 ， qiong2 yi4 bu4 zu2 xiu1 。
- dan4 yuan4 ming2 yue4 zhao4 wo3 jiu3 ， gu3 lai2 bing3 zhu2 gong4 ao2 you2 。
- yin1 shui2 wei2 xie4 bei3 hai3 ruo4 ， ming3 ding3 bu2 bian4 ma3 yu3 niu2 。

## 注释

## 译文

## 赏析
