---
id: guo-xiang-zheng-jin-shan-xing
title: 金山行
titlePinyin: jin1 shan1 xing2
titleSlug: jin-shan-xing
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 金山杳在滄溟中，雪崖冰柱浮仙宫。
- 乾坤扶持自今古，日月彷彿躔西東。
- 我泛靈槎出塵世，搜索異境窺神功。
- 一朝登臨重歎息，四時想像何其雄。
- 捲簾夜閣挂北斗，大鯨駕浪吹長空。
- 舟摧岸斷豈足數，往往霹靂搥蛟龍。
- 寒蟾八月蕩瑤海，秋光上下磨青銅。
- 鳥飛不盡暮天碧，漁歌忽斷蘆花風。
- 蓬萊久聞未成往，壯觀絕致遙應同。
- 潮生潮落夜還曉，物與數會誰能窮。
- 百年形影浪自苦，便欲此地安微躬。
- 白雲南來入我望，又起歸興隨征鴻。

## 拼音

- jin1 shan1 yao3 zai4 cang1 ming2 zhong1 ， xue3 ya2 bing1 zhu4 fu2 xian1 gong1 。
- qian2 kun1 fu2 chi2 zi4 jin1 gu3 ， ri4 yue4 pang2 fu2 chan2 xi1 dong1 。
- wo3 fan4 ling2 cha2 chu1 chen2 shi4 ， sou1 suo3 yi4 jing4 kui1 shen2 gong1 。
- yi4 zhao1 deng1 lin2 zhong4 tan4 xi1 ， si4 shi2 xiang3 xiang4 he2 qi2 xiong2 。
- juan3 lian2 ye4 ge2 gua4 bei3 dou3 ， da4 jing1 jia4 lang4 chui1 chang2 kong1 。
- zhou1 cui1 an4 duan4 qi3 zu2 shu4 ， wang3 wang3 pi1 li4 chui2 jiao1 long2 。
- han2 chan2 ba1 yue4 dang4 yao2 hai3 ， qiu1 guang1 shang4 xia4 mo2 qing1 tong2 。
- niao3 fei1 bu2 jin4 mu4 tian1 bi4 ， yu2 ge1 hu1 duan4 lu2 hua1 feng1 。
- peng2 lai2 jiu3 wen2 wei4 cheng2 wang3 ， zhuang4 guan1 jue2 zhi4 yao2 ying1 tong2 。
- chao2 sheng1 chao2 luo4 ye4 huan2 xiao3 ， wu4 yu3 shu4 hui4 shui2 neng2 qiong2 。
- bai3 nian2 xing2 ying3 lang4 zi4 ku3 ， bian4 yu4 ci3 di4 an1 wei1 gong1 。
- bai2 yun2 nan2 lai2 ru4 wo3 wang4 ， you4 qi3 gui1 xing1 sui2 zheng1 hong2 。

## 注释

## 译文

## 赏析
