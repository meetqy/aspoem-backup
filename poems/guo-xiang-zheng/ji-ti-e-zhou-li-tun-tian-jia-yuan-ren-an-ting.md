---
id: guo-xiang-zheng-ji-ti-e-zhou-li-tun-tian-jia-yuan-ren-an-ting
title: 寄題鄂州李屯田家園仁安亭
titlePinyin: ji4 ti2 e4 zhou1 li3 tun2 tian2 jia1 yuan2 ren2 an1 ting2
titleSlug: ji-ti-e-zhou-li-tun-tian-jia-yuan-ren-an-ting
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 頭陀樓閣坐青烟，畫屏正落南簷前。
- 主人隱几寫風物，幅巾瑩爽南昌仙。
- 仙翁讀書五千卷，道與世背多聱邅。
- 安之不擾靜以養，逸我壽老全於天。
- 簾櫳疏疏白光透，欄檻寂寂花陰圓。
- 黄鸝弄巧子趁母，白酒釀熟金爲船。
- 淵明醉矣客可去，細藤織榻閑欹眠。
- 君不見黄鶴樓，鸚鵡洲，碧雲欲合天自晚，芳草無情春亦愁。
- 禰衡白骨瘞何處，曹王舊曲無人收。
- 沈吟往事變華髮，不飲何以銷吾憂。
- 銷憂乎，君且飲，醉來天地真衾枕。

## 拼音

- tou2 tuo2 lou2 ge2 zuo4 qing1 yan1 ， hua4 ping2 zheng4 luo4 nan2 yan2 qian2 。
- zhu3 ren2 yin3 ji3 xie3 feng1 wu4 ， fu2 jin1 ying2 shuang3 nan2 chang1 xian1 。
- xian1 weng1 du2 shu1 wu3 qian1 juan4 ， dao4 yu3 shi4 bei4 duo1 ao2 zhan1 。
- an1 zhi1 bu4 rao3 jing4 yi3 yang3 ， yi4 wo3 shou4 lao3 quan2 wu1 tian1 。
- lian2 long2 shu1 shu1 bai2 guang1 tou4 ， lan2 jian4 ji4 ji4 hua1 yin1 yuan2 。
- huang2 li2 nong4 qiao3 zi3 chen4 mu3 ， bai2 jiu3 niang4 shu2 jin1 wei2 chuan2 。
- yuan1 ming2 zui4 yi3 ke4 ke3 qu4 ， xi4 teng2 zhi1 ta4 xian2 qi1 mian2 。
- jun1 bu2 jian4 huang2 he4 lou2 ， ying1 wu3 zhou1 ， bi4 yun2 yu4 he2 tian1 zi4 wan3 ， fang1 cao3 wu2 qing2 chun1 yi4 chou2 。
- mi2 heng2 bai2 gu3 yi4 he2 chu3 ， cao2 wang2 jiu4 qu3 wu2 ren2 shou1 。
- shen3 yin2 wang3 shi4 bian4 hua2 fa4 ， bu4 yin3 he2 yi3 xiao1 wu2 you1 。
- xiao1 you1 hu1 ， jun1 qie3 yin3 ， zui4 lai2 tian1 di4 zhen1 qin1 zhen3 。

## 注释

## 译文

## 赏析
