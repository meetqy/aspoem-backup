---
id: guo-xiang-zheng-ji-zhao-da-shi-xia-cang-xiang-guo-si-huai-bi-qiu-jing
title: 寂照大師匣藏相國寺壞壁秋景
titlePinyin: ji4 zhao4 da4 shi1 xia2 cang2 xiang1 guo2 si4 huai4 bi4 qiu1 jing3
titleSlug: ji-zhao-da-shi-xia-cang-xiang-guo-si-huai-bi-qiu-jing
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 京城車馬多塵埃，一見妙畫心眼開。
- 深山老木秋思靜，苦霧鬰鬰諸峰埋。
- 客騎蹇驢打不動，懊惱似憂寒雨來。
- 崖平路轉斗然絕，筆力未斷空徘徊。
- 胡爲皴剥僅盈尺，鐍以大篋過瓊瑰。
- 師云昔是殿堂壁，治平大水餘皆摧。
- 恰如盧仝玉碑子，中路撲折令人哀。
- 玉碑一折乃無用，此畫雖缺猶堪裁。
- 君不見，山前路，路長不獨憂風雨。
- 前有毒蛇後猛虎，磨牙矯尾藏深塢。
- 聖人皇皇嗟逆旅，畫工意思非無補。
- 非無補，誰信之，紛紛門外誇輕肥。

## 拼音

- jing1 cheng2 ju1 ma3 duo1 chen2 ai1 ， yi2 jian4 miao4 hua4 xin1 yan3 kai1 。
- shen1 shan1 lao3 mu4 qiu1 si1 jing4 ， ku3 wu4 yu4 yu4 zhu1 feng1 mai2 。
- ke4 qi2 jian3 lü2 da3 bu2 dong4 ， ao4 nao3 si4 you1 han2 yu3 lai2 。
- ya2 ping2 lu4 zhuan3 dou4 ran2 jue2 ， bi3 li4 wei4 duan4 kong1 pai2 huai2 。
- hu2 wei2 cun1 bao1 jin3 ying2 chi3 ， jue2 yi3 da4 qie4 guo4 qiong2 gui1 。
- shi1 yun2 xi1 shi4 dian4 tang2 bi4 ， zhi4 ping2 da4 shui3 yu2 jie1 cui1 。
- qia4 ru2 lu2 tong2 yu4 bei1 zi3 ， zhong1 lu4 pu1 zhe2 ling4 ren2 ai1 。
- yu4 bei1 yi4 zhe2 nai3 wu2 yong4 ， ci3 hua4 sui1 que1 you2 kan1 cai2 。
- jun1 bu2 jian4 ， shan1 qian2 lu4 ， lu4 chang2 bu4 du2 you1 feng1 yu3 。
- qian2 you3 du2 she2 hou4 meng3 hu3 ， mo2 ya2 jiao3 wei3 cang2 shen1 wu4 。
- sheng4 ren2 huang2 huang2 jie1 ni4 lü3 ， hua4 gong1 yi4 si0 fei1 wu2 bu3 。
- fei1 wu2 bu3 ， shui2 xin4 zhi1 ， fen1 fen1 men2 wai4 kua1 qing1 fei2 。

## 注释

## 译文

## 赏析
