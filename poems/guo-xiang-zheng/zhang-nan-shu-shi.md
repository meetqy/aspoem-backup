---
id: guo-xiang-zheng-zhang-nan-shu-shi
title: 漳南書事
titlePinyin: zhang1 nan2 shu1 shi4
titleSlug: zhang-nan-shu-shi
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 元豐五年秋，七月十九日。
- 猛風終夜發，拔木壞廬室。
- 須臾海濤翻，倒注九溪溢。
- 湍流崩重城，萬戶競倉卒。
- 萬牛豈復辨，涯渚怳已失。
- 嬰老相攜扶，迴首但悽慄。
- 憂心漫如焚，救疹竟無術。
- 憶昨攝印初，歲望頗云吉。
- 田疇時雨足，秔糯各秀實。
- 胡爲兆陰怪，平地遭潏汨。
- 尤嗟梁棟材，中道摧折畢。
- 日月有常度，金行正蕭瑟。
- 疇咨風雨師，殘害皆天物。
- 天心本好仁，忍視久不恤。
- 况今大上聖，治具嚴且密。
- 騎馬藏民間，教兵授神筆。
- 四夷還舊疆，百辟奉新律。
- 固宜集和氣，祥瑞爲時出。
- 緣何漳南民，憔悴抱愁疾。
- 終當呼長鯨，一吸見蓬蓽。

## 拼音

- yuan2 feng1 wu3 nian2 qiu1 ， qi1 yue4 shi2 jiu3 ri4 。
- meng3 feng1 zhong1 ye4 fa1 ， ba2 mu4 huai4 lu2 shi4 。
- xu1 yu2 hai3 tao1 fan1 ， dao3 zhu4 jiu3 xi1 yi4 。
- tuan1 liu2 beng1 zhong4 cheng2 ， wan4 hu4 jing4 cang1 zu2 。
- wan4 niu2 qi3 fu4 bian4 ， ya2 zhu3 huang3 yi3 shi1 。
- ying1 lao3 xiang4 xie2 fu2 ， hui2 shou3 dan4 qi1 li4 。
- you1 xin1 man4 ru2 fen2 ， jiu4 zhen3 jing4 wu2 shu4 。
- yi4 zuo2 she4 yin4 chu1 ， sui4 wang4 po1 yun2 ji2 。
- tian2 chou2 shi2 yu3 zu2 ， jing1 nuo4 ge4 xiu4 shi2 。
- hu2 wei2 zhao4 yin1 guai4 ， ping2 di4 zao1 yu4 mi4 。
- you2 jie1 liang2 dong4 cai2 ， zhong1 dao4 cui1 zhe2 bi4 。
- ri4 yue4 you3 chang2 du4 ， jin1 xing2 zheng4 xiao1 se4 。
- chou2 zi1 feng1 yu3 shi1 ， can2 hai4 jie1 tian1 wu4 。
- tian1 xin1 ben3 hao3 ren2 ， ren3 shi4 jiu3 bu2 xu4 。
- kuang4 jin1 da4 shang4 sheng4 ， zhi4 ju4 yan2 qie3 mi4 。
- qi2 ma3 zang4 min2 jian4 ， jiao4 bing1 shou4 shen2 bi3 。
- si4 yi2 huan2 jiu4 jiang1 ， bai3 pi4 feng4 xin1 lü4 。
- gu4 yi2 ji2 he2 qi4 ， xiang2 rui4 wei2 shi2 chu1 。
- yuan2 he2 zhang1 nan2 min2 ， qiao2 cui4 bao4 chou2 ji2 。
- zhong1 dang1 hu1 chang2 jing1 ， yi4 xi1 jian4 peng2 bi4 。

## 注释

## 译文

## 赏析
