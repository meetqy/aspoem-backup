---
id: guo-xiang-zheng-you-dao-lin-si-cheng-yun-pan-cai-zhong-yun-kun-zhong-ru-hui-yong-du-fu-yuan-yun
title: 遊道林寺呈運判蔡中允昆仲如晦用杜甫元韻
titlePinyin: you2 dao4 lin2 si4 cheng2 yun4 pan4 cai4 zhong1 yun3 kun1 zhong4 ru2 hui4 yong4 du4 fu3 yuan2 yun4
titleSlug: you-dao-lin-si-cheng-yun-pan-cai-zhong-yun-kun-zhong-ru-hui-yong-du-fu-yuan-yun
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 長沙城西湘水隅，道林古寺松門紆。
- 嘗聞秀絕超五嶽，果見氣象吞重湖。
- 殿前銜花走白鹿，殿裏沈烟焚玉爐。
- 何人塑出慈氏衆，冠纓動活搖明珠。
- 高僧處處有遺跡，盤石坐禪龍虎俱。
- 唐人妙筆數歐沈，至今板上棲羣烏。
- 五言七字又奇絕，此寺此堂天下無。
- 不緣薄宦豈能賞，勇往兼有兒孫扶。
- 賈生前席竟憂死，屈原懷沙終自誅。
- 投身及早卜幽隱，淡泊久乃勝甘腴。
- 雲生岳嶠月晦影，雨過橘洲猿夜呼。
- 細吟靜境足自適，忠憤未合思捐軀。
- 趨玄飽讀長者論，養真默合烟蘿圖。
- 千篇愧比老杜老，一節願隨孤竹孤。
- 况陪使者共遊覽，二謝弟晜真友于。
- 不知昔日楊常侍，何似今朝蔡大夫。

## 拼音

- chang2 sha1 cheng2 xi1 xiang1 shui3 yu2 ， dao4 lin2 gu3 si4 song1 men2 yu1 。
- chang2 wen2 xiu4 jue2 chao1 wu3 yue4 ， guo3 jian4 qi4 xiang4 tun1 zhong4 hu2 。
- dian4 qian2 xian2 hua1 zou3 bai2 lu4 ， dian4 li3 shen3 yan1 fen2 yu4 lu2 。
- he2 ren2 su4 chu1 ci2 shi4 zhong4 ， guan1 ying1 dong4 huo2 yao2 ming2 zhu1 。
- gao1 seng1 chu3 chu3 you3 yi2 ji4 ， pan2 shi2 zuo4 shan4 long2 hu3 ju4 。
- tang2 ren2 miao4 bi3 shu4 ou1 shen3 ， zhi4 jin1 ban3 shang4 qi1 qun2 wu1 。
- wu3 yan2 qi1 zi4 you4 qi2 jue2 ， ci3 si4 ci3 tang2 tian1 xia4 wu2 。
- bu4 yuan2 bao2 huan4 qi3 neng2 shang3 ， yong3 wang3 jian1 you3 er2 sun1 fu2 。
- jia3 sheng1 qian2 xi2 jing4 you1 si3 ， qu1 yuan2 huai2 sha1 zhong1 zi4 zhu1 。
- tou2 shen1 ji2 zao3 bu3 you1 yin3 ， dan4 bo2 jiu3 nai3 sheng4 gan1 yu2 。
- yun2 sheng1 yue4 jiao4 yue4 hui4 ying3 ， yu3 guo4 ju2 zhou1 yuan2 ye4 hu1 。
- xi4 yin2 jing4 jing4 zu2 zi4 shi4 ， zhong1 fen4 wei4 he2 si1 juan1 qu1 。
- qu1 xuan2 bao3 du2 chang2 zhe3 lun4 ， yang3 zhen1 mo4 he2 yan1 luo2 tu2 。
- qian1 pian1 kui4 bi3 lao3 du4 lao3 ， yi4 jie2 yuan4 sui2 gu1 zhu2 gu1 。
- kuang4 pei2 shi3 zhe3 gong4 you2 lan3 ， er4 xie4 di4 kun1 zhen1 you3 yu2 。
- bu4 zhi1 xi1 ri4 yang2 chang2 shi4 ， he2 si4 jin1 zhao1 cai4 dai4 fu0 。

## 注释

## 译文

## 赏析
