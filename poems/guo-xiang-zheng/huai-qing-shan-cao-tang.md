---
id: guo-xiang-zheng-huai-qing-shan-cao-tang
title: 懷青山草堂
titlePinyin: huai2 qing1 shan1 cao3 tang2
titleSlug: huai-qing-shan-cao-tang
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 三峰連延一峰尊，龍山白紵如兒孫。
- 重岡複嶺控官道，北望金陵真國門。
- 淙流奔激灑河漢，兩溪直接丹湖源。
- 松荒檜老古佛刹，雞鳴春晚桃花村。
- 石崩廢井謝公宅，龜仆斷碣長庚墳。
- 斯人白骨已化土，英氣往往成烟雲。
- 我昔棄官結茅宇，九品青衫安足數。
- 竹筒盛酒騎白牛，醉眠看天與天語。
- 如何蹭蹬隨辟書，十年又向風塵趨。
- 只今兩鬢滿霜雪，功業不成思舊廬。
- 山花解忘憂，山鳥名提壺。
- 四鄰未必便棄我，三徑荒草還堪鋤。
- 烏泥田肥種秫稻，紫蓴味美饒嘉魚。
- 盈缸釀酒邀客飲，林下散髮時時梳。
- 誰人縶爾不歸去，自問此心無乃愚。

## 拼音

- san1 feng1 lian2 yan2 yi4 feng1 zun1 ， long2 shan1 bai2 zhu4 ru2 er2 sun1 。
- zhong4 gang1 fu4 ling3 kong4 guan1 dao4 ， bei3 wang4 jin1 ling2 zhen1 guo2 men2 。
- cong2 liu2 ben1 ji1 sa3 he2 han4 ， liang3 xi1 zhi2 jie1 dan1 hu2 yuan2 。
- song1 huang1 gui4 lao3 gu3 fo2 cha4 ， ji1 ming2 chun1 wan3 tao2 hua1 cun1 。
- shi2 beng1 fei4 jing3 xie4 gong1 zhai2 ， gui1 pu2 duan4 jie2 chang2 geng1 fen2 。
- si1 ren2 bai2 gu3 yi3 hua4 tu3 ， ying1 qi4 wang3 wang3 cheng2 yan1 yun2 。
- wo3 xi1 qi4 guan1 jie2 mao2 yu3 ， jiu3 pin3 qing1 shan1 an1 zu2 shu4 。
- zhu2 tong3 cheng2 jiu3 qi2 bai2 niu2 ， zui4 mian2 kan4 tian1 yu3 tian1 yu3 。
- ru2 he2 ceng4 deng4 sui2 pi4 shu1 ， shi2 nian2 you4 xiang4 feng1 chen2 qu1 。
- zhi1 jin1 liang3 bin4 man3 shuang1 xue3 ， gong1 ye4 bu4 cheng2 si1 jiu4 lu2 。
- shan1 hua1 jie3 wang4 you1 ， shan1 niao3 ming2 ti2 hu2 。
- si4 lin2 wei4 bi4 bian4 qi4 wo3 ， san1 jing4 huang1 cao3 huan2 kan1 chu2 。
- wu1 ni2 tian2 fei2 zhong3 shu2 dao4 ， zi3 chun2 wei4 mei3 rao2 jia1 yu2 。
- ying2 gang1 niang4 jiu3 yao1 ke4 yin3 ， lin2 xia4 san4 fa4 shi2 shi2 shu1 。
- shui2 ren2 zhi2 er3 bu4 gui1 qu4 ， zi4 wen4 ci3 xin1 wu2 nai3 yu2 。

## 注释

## 译文

## 赏析
