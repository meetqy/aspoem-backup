---
id: guo-xiang-zheng-he-fei-he-gong-gui-bu-shi-zhe-yang-gong-qian-gu-ming-yu-fu-zhi
title: 合肥何公檜部使者楊公潛古命予賦之
titlePinyin: he2 fei2 he2 gong1 gui4 bu4 shi3 zhe3 yang2 gong1 qian2 gu3 ming4 yu3 fu4 zhi1
titleSlug: he-fei-he-gong-gui-bu-shi-zhe-yang-gong-qian-gu-ming-yu-fu-zhi
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 合肥有老檜，得名自何公。
- 何公何代人，名跡了莫窮。
- 高枝偃羽蓋，低枝卧蒼龍。
- 盤根徹厚地，疏影落寒空。
- 荏苒九天碧，仍爲烟霧濛。
- 相傳魏武帝，解甲休鐵驄。
- 嘗坐此檜下，吞吳未成功。
- 至今晦暝夕，往往揚英風。
- 我公心好古，清標聳千峰。
- 鑒賞揮巨筆，丹青孰爲工。
- 璨璨發明玉，琤琤叩絲桐。
- 談笑走兵役，垣墻密泥封。
- 拂拭枯折幹，一助春風融。
- 願回拔山力，移植明光宫。

## 拼音

- he2 fei2 you3 lao3 gui4 ， de2 ming2 zi4 he2 gong1 。
- he2 gong1 he2 dai4 ren2 ， ming2 ji4 le0 mo4 qiong2 。
- gao1 zhi1 yan3 yu3 gai4 ， di1 zhi1 wo4 cang1 long2 。
- pan2 gen1 che4 hou4 di4 ， shu1 ying3 luo4 han2 kong1 。
- ren3 ran3 jiu3 tian1 bi4 ， reng2 wei2 yan1 wu4 meng2 。
- xiang1 chuan2 wei4 wu3 di4 ， jie3 jia3 xiu1 tie3 cong1 。
- chang2 zuo4 ci3 gui4 xia4 ， tun1 wu2 wei4 cheng2 gong1 。
- zhi4 jin1 hui4 ming2 xi1 ， wang3 wang3 yang2 ying1 feng1 。
- wo3 gong1 xin1 hao3 gu3 ， qing1 biao1 song3 qian1 feng1 。
- jian4 shang3 hui1 ju4 bi3 ， dan1 qing1 shu2 wei2 gong1 。
- can4 can4 fa1 ming2 yu4 ， cheng1 cheng1 kou4 si1 tong2 。
- tan2 xiao4 zou3 bing1 yi4 ， yuan2 qiang2 mi4 ni2 feng1 。
- fu2 shi4 ku1 zhe2 gan4 ， yi2 zhu4 chun1 feng1 rong2 。
- yuan4 hui2 ba2 shan1 li4 ， yi2 zhi2 ming2 guang1 gong1 。

## 注释

## 译文

## 赏析
