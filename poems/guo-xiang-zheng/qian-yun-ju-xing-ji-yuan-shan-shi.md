---
id: guo-xiang-zheng-qian-yun-ju-xing-ji-yuan-shan-shi
title: 前雲居行寄元禪師
titlePinyin: qian2 yun2 ju1 xing2 ji4 yuan2 shan4 shi1
titleSlug: qian-yun-ju-xing-ji-yuan-shan-shi
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 憶雲居，乃在匯澤西南修川之隅。
- 山盤盤兮，石門屹立磴道絕，飛瀑萬丈淙冰壺。
- 雲沈沈兮方晝而忽暝，古木交錯兮藏鼪鼯。
- 攀崖欲上復自止，投險却憶騎鯨魚。
- 崖向時復造平野，絕頂乃有百頃之膏腴。
- 羣山下瞰若聚米，殿閣枕藉非人區。
- 露華洗出太古月，桂子搖落陰扶疏。
- 清風欲借羽儀展，穢念頓覺秋毫無。
- 老禪底事不度我，紅日東上還驅車。
- 如今正似武陵客，放舟已遠嗟迷途。
- 青春一往二十二，白雪漸變千莖鬚。
- 西來忽遇歸飛鳥，青紙遠寄黄金書。
- 靈茶香味勝粉乳，滿篋所贈遇瓊琚。
- 玉川七椀喫不得，灌頂未識真醍醐。
- 南暹北訥惜已死，唯師秀出孤峰孤。
- 潛深隱密自得所，豈不憫我棲榛蕪。
- 倒影射巖猶入石，異日三椽容野夫。

## 拼音

- yi4 yun2 ju1 ， nai3 zai4 hui4 ze2 xi1 nan2 xiu1 chuan1 zhi1 yu2 。
- shan1 pan2 pan2 xi1 ， shi2 men2 yi4 li4 deng4 dao4 jue2 ， fei1 pu4 wan4 zhang4 cong2 bing1 hu2 。
- yun2 shen3 shen3 xi1 fang1 zhou4 er2 hu1 ming2 ， gu3 mu4 jiao1 cuo4 xi1 cang2 sheng1 wu2 。
- pan1 ya2 yu4 shang4 fu4 zi4 zhi3 ， tou2 xian3 que4 yi4 qi2 jing1 yu2 。
- ya2 xiang4 shi2 fu4 zao4 ping2 ye3 ， jue2 ding3 nai3 you3 bai3 qing3 zhi1 gao1 yu2 。
- qun2 shan1 xia4 kan4 ruo4 ju4 mi3 ， dian4 ge2 zhen3 jie4 fei1 ren2 qu1 。
- lu4 hua2 xi3 chu1 tai4 gu3 yue4 ， gui4 zi3 yao2 luo4 yin1 fu2 shu1 。
- qing1 feng1 yu4 jie4 yu3 yi2 zhan3 ， hui4 nian4 dun4 jue2 qiu1 hao2 wu2 。
- lao3 shan4 di3 shi4 bu2 du4 wo3 ， hong2 ri4 dong1 shang4 huan2 qu1 ju1 。
- ru2 jin1 zheng4 si4 wu3 ling2 ke4 ， fang4 zhou1 yi3 yuan3 jie1 mi2 tu2 。
- qing1 chun1 yi4 wang3 er4 shi2 er4 ， bai2 xue3 jian4 bian4 qian1 jing4 xu1 。
- xi1 lai2 hu1 yu4 gui1 fei1 niao3 ， qing1 zhi3 yuan3 ji4 huang2 jin1 shu1 。
- ling2 cha2 xiang1 wei4 sheng4 fen3 ru3 ， man3 qie4 suo3 zeng4 yu4 qiong2 ju1 。
- yu4 chuan1 qi1 wan3 chi1 bu4 de2 ， guan4 ding3 wei4 shi2 zhen1 ti2 hu2 。
- nan2 xian1 bei3 ne4 xi1 yi3 si3 ， wei2 shi1 xiu4 chu1 gu1 feng1 gu1 。
- qian2 shen1 yin3 mi4 zi4 de2 suo3 ， qi3 bu4 min3 wo3 qi1 zhen1 wu2 。
- dao3 ying3 she4 yan2 you2 ru4 shi2 ， yi4 ri4 san1 chuan2 rong2 ye3 fu1 。

## 注释

## 译文

## 赏析
