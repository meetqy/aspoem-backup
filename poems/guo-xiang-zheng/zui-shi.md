---
id: guo-xiang-zheng-zui-shi
title: 醉石
titlePinyin: zui4 shi2
titleSlug: zui-shi
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 裂嶂飛寒澗，絕壁散明珠。
- 盤石偃中塢，修林陰翳敷。
- 世道紛莫救，逸人此提壺。
- 一酌寄乾坤，回首忘車書。
- 山花謾相笑，山鳥徒相呼。
- 更逢山月來，夜響真笙竽。
- 粹靈淘耳目，幽獨寧賢愚。
- 留蹤千載間，遊子空踟蹰。
- 清風起木末，餘涼生坐隅。
- 浩歌歌去來，逸韻凌遥虚。

## 拼音

- lie4 zhang4 fei1 han2 jian4 ， jue2 bi4 san4 ming2 zhu1 。
- pan2 shi2 yan3 zhong1 wu4 ， xiu1 lin2 yin1 yi4 fu1 。
- shi4 dao4 fen1 mo4 jiu4 ， yi4 ren2 ci3 ti2 hu2 。
- yi4 zhuo2 ji4 qian2 kun1 ， hui2 shou3 wang4 ju1 shu1 。
- shan1 hua1 man2 xiang1 xiao4 ， shan1 niao3 tu2 xiang1 hu1 。
- geng4 feng2 shan1 yue4 lai2 ， ye4 xiang3 zhen1 sheng1 yu2 。
- cui4 ling2 tao2 er3 mu4 ， you1 du2 ning2 xian2 yu2 。
- liu2 zong1 qian1 zai4 jian4 ， you2 zi3 kong1 chi2 chu2 。
- qing1 feng1 qi3 mu4 mo4 ， yu2 liang2 sheng1 zuo4 yu2 。
- hao4 ge1 ge1 qu4 lai2 ， yi4 yun4 ling2 yao2 xu1 。

## 注释

## 译文

## 赏析
