---
id: guo-xiang-zheng-dong-wang
title: 東望
titlePinyin: dong1 wang4
titleSlug: dong-wang
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 歷陽望姑熟，撫掌衣带隔。
- 却瞻天門山，落日一雙碧。
- 不如雲中鳥，自在鼓兩翼。
- 冠裳漫羈紲，髪綠今已白。
- 功名隨浮烟，所得乃祿食。
- 天兵下安南，獠穴須滅跡。
- 騰山吼豺虎，跨海轟霹靂。
- 殺氣暗南溟，萬古一洗滌。
- 借令伏波在，縮手定歎息。
- 男兒逢此時，弗往荷矛戟。
- 胡爲守文法，銖銖較朝夕。
- 終當解官去，大艦掛長蓆。
- 乘風捲雲濤，載月奏玉笛。
- 不作凌烟人，猶爲釣鼇客。
- 誰能對鄉關，跬步歸未得。

## 拼音

- li4 yang2 wang4 gu1 shu2 ， fu3 zhang3 yi1 dai4 ge2 。
- que4 zhan1 tian1 men2 shan1 ， luo4 ri4 yi4 shuang1 bi4 。
- bu4 ru2 yun2 zhong1 niao3 ， zi4 zai4 gu3 liang3 yi4 。
- guan1 shang0 man4 ji1 xie4 ， fa4 lü4 jin1 yi3 bai2 。
- gong1 ming2 sui2 fu2 yan1 ， suo3 de2 nai3 lu4 shi2 。
- tian1 bing1 xia4 an1 nan2 ， liao2 xue2 xu1 mie4 ji4 。
- teng2 shan1 hou3 chai2 hu3 ， kua4 hai3 hong1 pi1 li4 。
- sha1 qi4 an4 nan2 ming2 ， wan4 gu3 yi4 xi3 di2 。
- jie4 ling4 fu2 bo1 zai4 ， suo1 shou3 ding4 tan4 xi1 。
- nan2 er2 feng2 ci3 shi2 ， fu2 wang3 he2 mao2 ji3 。
- hu2 wei2 shou3 wen2 fa3 ， zhu1 zhu1 jiao4 zhao1 xi1 。
- zhong1 dang1 jie3 guan1 qu4 ， da4 jian4 gua4 chang2 xi2 。
- cheng2 feng1 juan3 yun2 tao1 ， zai4 yue4 zou4 yu4 di2 。
- bu2 zuo4 ling2 yan1 ren2 ， you2 wei2 diao4 ao2 ke4 。
- shui2 neng2 dui4 xiang1 guan1 ， kui3 bu4 gui1 wei4 de2 。

## 注释

## 译文

## 赏析
