---
id: guo-xiang-zheng-zeng-shang-lan-jin-shan-shi
title: 贈上藍晉禪師
titlePinyin: zeng4 shang4 lan2 jin4 shan4 shi1
titleSlug: zeng-shang-lan-jin-shan-shi
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 泐潭月公晦，其禪妙諸方。
- 傳之晉伯明，獨步入豫章。
- 一登上藍座，日月迥輝光。
- 問法瞻丈室，方廣不可量。
- 人人得甘露，灌頂心清凉。
- 又通世俗書，落筆皆文章。
- 衆鳥難悉名，卓然唯鳳凰。
- 羽儀下雲霄，五色在山岡。
- 先帝昔臨御，京城開寶坊。
- 明詔求法才，衆老爭低昂。
- 惟師不妄念，安之如太行。
- 乃知北遠師，駕幸不下牀。
- 所傳信匪訛，千載兩相望。
- 篁竹架清風，喬松裛寒霜。
- 回心剃鬚髪，永願陪翺翔。

## 拼音

- le4 tan2 yue4 gong1 hui4 ， qi2 shan4 miao4 zhu1 fang1 。
- chuan2 zhi1 jin4 bo2 ming2 ， du2 bu4 ru4 yu4 zhang1 。
- yi4 deng1 shang4 lan2 zuo4 ， ri4 yue4 jiong3 hui1 guang1 。
- wen4 fa3 zhan1 zhang4 shi4 ， fang1 guang3 bu4 ke3 liang2 。
- ren2 ren2 de2 gan1 lu4 ， guan4 ding3 xin1 qing1 liang2 。
- you4 tong1 shi4 su2 shu1 ， luo4 bi3 jie1 wen2 zhang1 。
- zhong4 niao3 nan2 xi1 ming2 ， zhuo2 ran2 wei2 feng4 huang2 。
- yu3 yi2 xia4 yun2 xiao1 ， wu3 se4 zai4 shan1 gang1 。
- xian1 di4 xi1 lin2 yu4 ， jing1 cheng2 kai1 bao3 fang1 。
- ming2 zhao4 qiu2 fa3 cai2 ， zhong4 lao3 zheng1 di1 ang2 。
- wei2 shi1 bu2 wang4 nian4 ， an1 zhi1 ru2 tai4 hang2 。
- nai3 zhi1 bei3 yuan3 shi1 ， jia4 xing4 bu2 xia4 chuang2 。
- suo3 chuan2 xin4 fei3 e2 ， qian1 zai4 liang3 xiang1 wang4 。
- huang2 zhu2 jia4 qing1 feng1 ， qiao2 song1 yi4 han2 shuang1 。
- hui2 xin1 ti4 xu1 fa4 ， yong3 yuan4 pei2 ao2 xiang2 。

## 注释

## 译文

## 赏析
