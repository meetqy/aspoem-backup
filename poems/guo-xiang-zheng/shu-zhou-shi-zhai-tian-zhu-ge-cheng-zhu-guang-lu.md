---
id: guo-xiang-zheng-shu-zhou-shi-zhai-tian-zhu-ge-cheng-zhu-guang-lu
title: 舒州使宅天柱閣呈朱光祿
titlePinyin: shu1 zhou1 shi3 zhai2 tian1 zhu4 ge2 cheng2 zhu1 guang1 lu4
titleSlug: shu-zhou-shi-zhai-tian-zhu-ge-cheng-zhu-guang-lu
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 羣山奔來一峰起，千丈芙蓉碧霄倚。
- 嫦娥却月愁推輪，王母呼烟結繒綺。
- 分明有路金闕通，翠滑無塵玉壺洗。
- 老松自作孤鳳吟，駭浪時翻三井水。
- 峨嵋絕巔安足論，力不擎天亦徒爾。
- 懊惱茂陵客，白日求攀天。
- 遺壇猶在半蕪没，隱約龍馭回瑤鞭。
- 直至唐家六皇帝，夢感異境開重玄。
- 真符預告後五百，佐佑寶歷推鴻延。
- 城頭建閣舊丞相，窻戶再新光祿賢。
- 手攜大筆恣吟覽，老句氣焰摩星躔。
- 當時數赴范公辟，秀骨照坐誰差肩。
- 功名自許出絕域，歲月漫往修途邅。
- 丈夫有命豈嗟慼，投老得地多雲泉。
- 霜柑正熟蟹螯美，白蟻旋漉浮金船。
- 伊予困躓坐小邑，悵望珠履參華筵。
- 祝公自此早歸隱，幅巾藜杖詩中仙。

## 拼音

- qun2 shan1 ben1 lai2 yi4 feng1 qi3 ， qian1 zhang4 fu2 rong2 bi4 xiao1 yi3 。
- chang2 e2 que4 yue4 chou2 tui1 lun2 ， wang2 mu3 hu1 yan1 jie2 zeng1 qi3 。
- fen1 ming2 you3 lu4 jin1 que4 tong1 ， cui4 hua2 wu2 chen2 yu4 hu2 xi3 。
- lao3 song1 zi4 zuo4 gu1 feng4 yin2 ， hai4 lang4 shi2 fan1 san1 jing3 shui3 。
- e2 mei2 jue2 dian1 an1 zu2 lun4 ， li4 bu4 qing2 tian1 yi4 tu2 er3 。
- ao4 nao3 mao4 ling2 ke4 ， bai2 ri4 qiu2 pan1 tian1 。
- yi2 tan2 you2 zai4 ban4 wu2 mei2 ， yin3 yue1 long2 yu4 hui2 yao2 bian1 。
- zhi2 zhi4 tang2 jia1 liu4 huang2 di4 ， meng4 gan3 yi4 jing4 kai1 zhong4 xuan2 。
- zhen1 fu2 yu4 gao4 hou4 wu3 bai3 ， zuo3 you4 bao3 li4 tui1 hong2 yan2 。
- cheng2 tou2 jian4 ge2 jiu4 cheng2 xiang4 ， chuang1 hu4 zai4 xin1 guang1 lu4 xian2 。
- shou3 xie2 da4 bi3 zi4 yin2 lan3 ， lao3 ju4 qi4 yan4 mo2 xing1 chan2 。
- dang1 shi2 shu4 fu4 fan4 gong1 pi4 ， xiu4 gu3 zhao4 zuo4 shui2 cha4 jian1 。
- gong1 ming2 zi4 xu1 chu1 jue2 yu4 ， sui4 yue4 man4 wang3 xiu1 tu2 zhan1 。
- zhang4 fu0 you3 ming4 qi3 jie1 qi1 ， tou2 lao3 de2 di4 duo1 yun2 quan2 。
- shuang1 gan1 zheng4 shu2 xie4 ao2 mei3 ， bai2 yi3 xuan2 lu4 fu2 jin1 chuan2 。
- yi1 yu3 kun4 zhi4 zuo4 xiao3 yi4 ， chang4 wang4 zhu1 lü3 can1 hua2 yan2 。
- zhu4 gong1 zi4 ci3 zao3 gui1 yin3 ， fu2 jin1 li2 zhang4 shi1 zhong1 xian1 。

## 注释

## 译文

## 赏析
