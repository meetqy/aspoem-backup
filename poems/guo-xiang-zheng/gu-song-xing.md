---
id: guo-xiang-zheng-gu-song-xing
title: 古松行
titlePinyin: gu3 song1 xing2
titleSlug: gu-song-xing
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 空山古松閱人代，黛色銅姿終不改。
- 蚴蟉詰曲還相向，千尋氣結雲靉靆。
- 風雨冥冥秋氣深，耳邊往往蒼龍吟。
- 蓬萊仙子有無間，往來白鶴晝常陰。
- 百尺樛枝拓金戟，山中十月飛霹靂。
- 千年化作虬龍形，流脂下見成靈珀。
- 方今樓閣連飛甍，斧斤未敢來相傾。
- 晦冥神物共訶護，一物鍾靈無不輕。
- 我來撫此重嘆息，造物由來貴孤直。
- 趺坐松前日將暝，謖謖寒風落巾幘。

## 拼音

- kong1 shan1 gu3 song1 yue4 ren2 dai4 ， dai4 se4 tong2 zi1 zhong1 bu4 gai3 。
- you4 liu2 jie2 qu3 huan2 xiang1 xiang4 ， qian1 xun2 qi4 jie2 yun2 ai4 dai4 。
- feng1 yu3 ming2 ming2 qiu1 qi4 shen1 ， er3 bian1 wang3 wang3 cang1 long2 yin2 。
- peng2 lai2 xian1 zi3 you3 wu2 jian4 ， wang3 lai2 bai2 he4 zhou4 chang2 yin1 。
- bai3 chi3 jiu1 zhi1 tuo4 jin1 ji3 ， shan1 zhong1 shi2 yue4 fei1 pi1 li4 。
- qian1 nian2 hua4 zuo4 qiu2 long2 xing2 ， liu2 zhi1 xia4 jian4 cheng2 ling2 po4 。
- fang1 jin1 lou2 ge2 lian2 fei1 meng2 ， fu3 jin1 wei4 gan3 lai2 xiang1 qing1 。
- hui4 ming2 shen2 wu4 gong4 he1 hu4 ， yi2 wu4 zhong1 ling2 wu2 bu4 qing1 。
- wo3 lai2 fu3 ci3 zhong4 tan4 xi1 ， zao4 wu4 you2 lai2 gui4 gu1 zhi2 。
- fu1 zuo4 song1 qian2 ri4 jiang1 ming2 ， su4 su4 han2 feng1 luo4 jin1 ze2 。

## 注释

## 译文

## 赏析
