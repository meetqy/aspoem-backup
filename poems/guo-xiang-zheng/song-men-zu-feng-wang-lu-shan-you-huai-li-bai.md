---
id: guo-xiang-zheng-song-men-zu-feng-wang-lu-shan-you-huai-li-bai
title: 松門阻風望廬山有懷李白
titlePinyin: song1 men2 zu3 feng1 wang4 lu2 shan1 you3 huai2 li3 bai2
titleSlug: song-men-zu-feng-wang-lu-shan-you-huai-li-bai
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 北風阻船泊湖漘，北望廬阜青無痕。
- 晴雲自舒仍自卷，白龍欲眠猶宛轉。
- 秋空漠漠秋氣淺，碧天蘸水如刀剪。
- 篙師畏浪不敢行，却憶李白騎長鯨。
- 倒回玉鞭擊鯨尾，錦袍濺雪洪濤裏。
- 霓光溢目精神閒，終日高歌去復還。
- 飛流直下三千尺，風吹銀漢落人間。
- 天送醇醪傾北斗，羣仙吹簫龍鳳吼。
- 李白一飲還一醉，醉來豈知生死累。
- 倐然却返玉皇家，不騎鯨魚駕鸞車。
- 留連自摘蟠桃花，嚼花吐津染朝霞。
- 不信如今三百載，頑鯨駭浪空相待。

## 拼音

- bei3 feng1 zu3 chuan2 bo2 hu2 chun2 ， bei3 wang4 lu2 fu4 qing1 wu2 hen2 。
- qing2 yun2 zi4 shu1 reng2 zi4 juan4 ， bai2 long2 yu4 mian2 you2 wan3 zhuan3 。
- qiu1 kong1 mo4 mo4 qiu1 qi4 qian3 ， bi4 tian1 zhan4 shui3 ru2 dao1 jian3 。
- gao1 shi1 wei4 lang4 bu4 gan3 xing2 ， que4 yi4 li3 bai2 qi2 chang2 jing1 。
- dao3 hui2 yu4 bian1 ji1 jing1 wei3 ， jin3 pao2 jian4 xue3 hong2 tao1 li3 。
- ni2 guang1 yi4 mu4 jing1 shen2 xian2 ， zhong1 ri4 gao1 ge1 qu4 fu4 huan2 。
- fei1 liu2 zhi2 xia4 san1 qian1 chi3 ， feng1 chui1 yin2 han4 luo4 ren2 jian4 。
- tian1 song4 chun2 lao2 qing1 bei3 dou3 ， qun2 xian1 chui1 xiao1 long2 feng4 hou3 。
- li3 bai2 yi4 yin3 huan2 yi2 zui4 ， zui4 lai2 qi3 zhi1 sheng1 si3 lei4 。
- shu1 ran2 que4 fan3 yu4 huang2 jia1 ， bu4 qi2 jing1 yu2 jia4 luan2 ju1 。
- liu2 lian2 zi4 zhai1 pan2 tao2 hua1 ， jiao2 hua1 tu3 jin1 ran3 zhao1 xia2 。
- bu2 xin4 ru2 jin1 san1 bai3 zai4 ， wan2 jing1 hai4 lang4 kong1 xiang1 dai4 。

## 注释

## 译文

## 赏析
