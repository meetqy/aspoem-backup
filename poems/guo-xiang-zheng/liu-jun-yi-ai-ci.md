---
id: guo-xiang-zheng-liu-jun-yi-ai-ci
title: 留君儀哀詞
titlePinyin: liu2 jun1 yi2 ai1 ci2
titleSlug: liu-jun-yi-ai-ci
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 懷伊人兮，漳水之湄。
- 爰結好之初兮，予方出乎陷穽之羈縻。
- 彼知予之横罹兮，眷煢煢而弗支。
- 氛侵侵而襲人兮，子獨贈我以蘭芝。
- 芳芬芬而爽吾衷兮，雖厄窮而弗疑。
- 言涓涓而洗吾耳兮，寂塵聽而凄其。
- 炊嘉黍而納吾腹兮，使朝則忘饑。
- 采薜荔爲予之服兮，慨前修之可追。
- 脂吾車而秣吾駟兮，造仙的之幽奇。
- 煮甘溜而茗酌兮，珍盤進乎離支。
- 唱則和兮，迭指摘其醇醨。
- 同底于道兮，遵聖渚爲之歸。
- 聊容與以卒歲兮，曾弗察乎白駒之騖馳。
- 泊中吉而啟行兮，觴桂漿以違離。
- 惕南北之緬邈兮，蹇形影之頽衰。
- 歌激揚而再發兮，淚浪浪以沾衣。
- 馬悲鳴而仰顧，僕弛負以增欷。
- 行雲住而黯慘，去鳥返而低迷。
- 歲聘介而一至兮，孰敢爲之後期。
- 幸再往而再復兮，釋予心之思也。
- 忽承訃以躑躅兮，行不知其所之也。
- 嗟若人之藴美兮，天其奪之速也。
- 蹇松柏之枯折兮，惡植則滋以榮也。
- 考大空之役物兮，必善摶而化之也。
- 將爲麟爲鳳兮，對明世而出也。
- 將爲蘭爲蓀兮，芬馨香而薦上帝也。
- 將爲江爲河以濟舟也，將爲雨爲露而澤物也。
- 將復爲人兮，英華于士林也。
- 將爲仙爲神兮，自適于逍遙之境也。
- 嗚呼，以甚塞之懷兮，測乎無涯之眹。
- 以有限之情兮，導乎無窮之悲。
- 嗚呼，其有知乎，其無知乎？吾其能久乎，吾將從子于重泉之游乎，吾又何詞之哀乎。

## 拼音

- huai2 yi1 ren2 xi1 ， zhang1 shui3 zhi1 mei2 。
- yuan2 jie2 hao3 zhi1 chu1 xi1 ， yu3 fang1 chu1 hu1 xian4 jing3 zhi1 ji1 mi2 。
- bi3 zhi1 yu3 zhi1 heng2 li2 xi1 ， juan4 qiong2 qiong2 er2 fu2 zhi1 。
- fen1 qin1 qin1 er2 xi2 ren2 xi1 ， zi3 du2 zeng4 wo3 yi3 lan2 zhi1 。
- fang1 fen1 fen1 er2 shuang3 wu2 zhong1 xi1 ， sui1 e4 qiong2 er2 fu2 yi2 。
- yan2 juan1 juan1 er2 xi3 wu2 er3 xi1 ， ji4 chen2 ting1 er2 qi1 qi2 。
- chui1 jia1 shu3 er2 na4 wu2 fu4 xi1 ， shi3 chao2 ze2 wang4 ji1 。
- cai3 bi4 li4 wei2 yu3 zhi1 fu2 xi1 ， kai3 qian2 xiu1 zhi1 ke3 zhui1 。
- zhi1 wu2 ju1 er2 mo4 wu2 si4 xi1 ， zao4 xian1 de0 zhi1 you1 qi2 。
- zhu3 gan1 liu1 er2 ming2 zhuo2 xi1 ， zhen1 pan2 jin4 hu1 li2 zhi1 。
- chang4 ze2 he2 xi1 ， die2 zhi3 zhai1 qi2 chun2 li2 。
- tong2 di3 yu2 dao4 xi1 ， zun1 sheng4 zhu3 wei2 zhi1 gui1 。
- liao2 rong2 yu3 yi3 zu2 sui4 xi1 ， ceng2 fu2 cha2 hu1 bai2 ju1 zhi1 wu4 chi2 。
- bo2 zhong1 ji2 er2 qi3 xing2 xi1 ， shang1 gui4 jiang1 yi3 wei2 li2 。
- ti4 nan2 bei3 zhi1 mian3 miao3 xi1 ， jian3 xing2 ying3 zhi1 tui2 shuai1 。
- ge1 ji1 yang2 er2 zai4 fa1 xi1 ， lei4 lang4 lang4 yi3 zhan1 yi1 。
- ma3 bei1 ming2 er2 yang3 gu4 ， pu2 chi2 fu4 yi3 zeng1 xi1 。
- xing2 yun2 zhu4 er2 an4 can3 ， qu4 niao3 fan3 er2 di1 mi2 。
- sui4 pin4 jie4 er2 yi2 zhi4 xi1 ， shu2 gan3 wei2 zhi1 hou4 qi1 。
- xing4 zai4 wang3 er2 zai4 fu4 xi1 ， shi4 yu3 xin1 zhi1 si1 ye3 。
- hu1 cheng2 fu4 yi3 zhi2 zhu2 xi1 ， xing2 bu4 zhi1 qi2 suo3 zhi1 ye3 。
- jie1 ruo4 ren2 zhi1 yun4 mei3 xi1 ， tian1 qi2 duo2 zhi1 su4 ye3 。
- jian3 song1 bai3 zhi1 ku1 zhe2 xi1 ， e4 zhi2 ze2 zi1 yi3 rong2 ye3 。
- kao3 da4 kong1 zhi1 yi4 wu4 xi1 ， bi4 shan4 tuan2 er2 hua4 zhi1 ye3 。
- jiang1 wei2 lin2 wei2 feng4 xi1 ， dui4 ming2 shi4 er2 chu1 ye3 。
- jiang1 wei2 lan2 wei2 sun1 xi1 ， fen1 xin1 xiang1 er2 jian4 shang4 di4 ye3 。
- jiang1 wei2 jiang1 wei2 he2 yi3 ji4 zhou1 ye3 ， jiang1 wei2 yu3 wei2 lu4 er2 ze2 wu4 ye3 。
- jiang1 fu4 wei2 ren2 xi1 ， ying1 hua2 yu2 shi4 lin2 ye3 。
- jiang1 wei2 xian1 wei2 shen2 xi1 ， zi4 shi4 yu2 xiao1 yao2 zhi1 jing4 ye3 。
- wu1 hu1 ， yi3 shen4 sai1 zhi1 huai2 xi1 ， ce4 hu1 wu2 ya2 zhi1 zhen4 。
- yi3 you3 xian4 zhi1 qing2 xi1 ， dao3 hu1 wu2 qiong2 zhi1 bei1 。
- wu1 hu1 ， qi2 you3 zhi1 hu1 ， qi2 wu2 zhi1 hu1 ？ wu2 qi2 neng2 jiu3 hu1 ， wu2 jiang1 cong2 zi3 yu2 zhong4 quan2 zhi1 you2 hu1 ， wu2 you4 he2 ci2 zhi1 ai1 hu1 。

## 注释

## 译文

## 赏析
