---
id: guo-xiang-zheng-gu-jian-ge
title: 古劍歌
titlePinyin: gu3 jian4 ge1
titleSlug: gu-jian-ge
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 古有名劍似秋水，龍盤虎拏焰欲起。
- 雞林削鐵不足言，昆吾百煉安足齒。
- 淬花曾瑩鸊鵜膏，掉箾卻敲鸞鳳髓。
- 憶昔破敵如破竹，带霜飛渡桑乾曲。
- 電光晝閃白日匿，魑魅走逃罔魎伏。
- 於今鏽澀混鉛刀，夜涼風雨青龍哭。
- 冰翼雲淡雪花白，血痕冷剝苔花綠。
- 我來拔鞘秋風前，毛髪凜凜肝膽寒。
- 書生無用暫掛壁，夜來虎氣騰重泉。
- 酒酣聞雞起欲舞，明星錯落銀河旋。
- 吾聞神物不終藏，豐城紫氛斗牛旁。
- 及時與人成大功，豈肯棄置鈍鋒鋩。
- 會當斬蛟深入吳潭裏，不然仗汝西域擊名王。

## 拼音

- gu3 you3 ming2 jian4 si4 qiu1 shui3 ， long2 pan2 hu3 na2 yan4 yu4 qi3 。
- ji1 lin2 xiao1 tie3 bu4 zu2 yan2 ， kun1 wu2 bai3 lian4 an1 zu2 chi3 。
- cui4 hua1 ceng2 ying2 pi4 ti2 gao1 ， diao4 xiao1 que4 qiao1 luan2 feng4 sui3 。
- yi4 xi1 po4 di2 ru2 po4 zhu2 ， dai4 shuang1 fei1 du4 sang1 qian2 qu3 。
- dian4 guang1 zhou4 shan3 bai2 ri4 ni4 ， chi1 mei4 zou3 tao2 wang3 liang3 fu2 。
- wu1 jin1 xiu4 se4 hun4 qian1 dao1 ， ye4 liang2 feng1 yu3 qing1 long2 ku1 。
- bing1 yi4 yun2 dan4 xue3 hua1 bai2 ， xue4 hen2 leng3 bao1 tai2 hua1 lü4 。
- wo3 lai2 ba2 qiao4 qiu1 feng1 qian2 ， mao2 fa4 lin3 lin3 gan1 dan3 han2 。
- shu1 sheng1 wu2 yong4 zan4 gua4 bi4 ， ye4 lai2 hu3 qi4 teng2 zhong4 quan2 。
- jiu3 han1 wen2 ji1 qi3 yu4 wu3 ， ming2 xing1 cuo4 luo4 yin2 he2 xuan2 。
- wu2 wen2 shen2 wu4 bu4 zhong1 cang2 ， feng1 cheng2 zi3 fen1 dou4 niu2 pang2 。
- ji2 shi2 yu3 ren2 cheng2 da4 gong1 ， qi3 ken3 qi4 zhi4 dun4 feng1 mang2 。
- hui4 dang1 zhan3 jiao1 shen1 ru4 wu2 tan2 li3 ， bu4 ran2 zhang4 ru3 xi1 yu4 ji1 ming2 wang2 。

## 注释

## 译文

## 赏析
