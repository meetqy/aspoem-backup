---
id: guo-xiang-zheng-you-ling-yang-ye-wang-zuo-cheng-dai-xian-shu-ji-xian
title: 遊陵陽謁王左丞代先書寄獻
titlePinyin: you2 ling2 yang2 ye4 wang2 zuo3 cheng2 dai4 xian1 shu1 ji4 xian4
titleSlug: you-ling-yang-ye-wang-zuo-cheng-dai-xian-shu-ji-xian
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 布衣射策趨蓬萊，十年得志聯三台。
- 懷仁附義天下悦，忠言屢叩宸聰回。
- 不唯盡赦息錢息，曾均惠澤覃枯骸。
- 先皇晏駕舊臣老，白雲黄鶴空徘徊。
- 藩城六見換符節，直道自任寧嫌猜。
- 昭亭扶春入畫戟，句溪洗月供吟盃。
- 佳賓三千集珠履，赤子十萬登熙臺。
- 玄暉比公固不足，我攀太白慚非才。
- 披雲拂霧一何晚，泥滑不敢鞭駑駘。
- 明朝迤邐造賓榻，願逢浩氣吹寒灰。
- 玉上青蠅本無有，都人爭望公歸來。
- 公歸來，至尊夢吉天顔開。

## 拼音

- bu4 yi1 she4 ce4 qu1 peng2 lai2 ， shi2 nian2 de2 zhi4 lian2 san1 tai2 。
- huai2 ren2 fu4 yi4 tian1 xia4 yue4 ， zhong1 yan2 lü3 kou4 chen2 cong1 hui2 。
- bu4 wei2 jin4 she4 xi1 qian2 xi1 ， ceng2 jun1 hui4 ze2 qin2 ku1 hai2 。
- xian1 huang2 yan4 jia4 jiu4 chen2 lao3 ， bai2 yun2 huang2 he4 kong1 pai2 huai2 。
- fan1 cheng2 liu4 jian4 huan4 fu2 jie2 ， zhi2 dao4 zi4 ren4 ning2 xian2 cai1 。
- zhao1 ting2 fu2 chun1 ru4 hua4 ji3 ， ju4 xi1 xi3 yue4 gong4 yin2 bei1 。
- jia1 bin1 san1 qian1 ji2 zhu1 lü3 ， chi4 zi3 shi2 wan4 deng1 xi1 tai2 。
- xuan2 hui1 bi3 gong1 gu4 bu4 zu2 ， wo3 pan1 tai4 bai2 can2 fei1 cai2 。
- pi1 yun2 fu2 wu4 yi4 he2 wan3 ， ni2 hua2 bu4 gan3 bian1 nu2 tai2 。
- ming2 chao2 yi3 li3 zao4 bin1 ta4 ， yuan4 feng2 hao4 qi4 chui1 han2 hui1 。
- yu4 shang4 qing1 ying2 ben3 wu2 you3 ， dou1 ren2 zheng1 wang4 gong1 gui1 lai2 。
- gong1 gui1 lai2 ， zhi4 zun1 meng4 ji2 tian1 yan2 kai1 。

## 注释

## 译文

## 赏析
