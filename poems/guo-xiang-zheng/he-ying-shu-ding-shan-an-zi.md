---
id: guo-xiang-zheng-he-ying-shu-ding-shan-an-zi
title: 和穎叔丁山黯字
titlePinyin: he2 ying3 shu1 ding1 shan1 an4 zi4
titleSlug: he-ying-shu-ding-shan-an-zi
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 寒日少晶光，山色亦慘慘。
- 瀑泉凍不飛，啼鳥聲頓減。
- 傳呼繡衣來，僧鼓擊坎坎。
- 石坐無氈裀，團團織蒲菼。
- 比爲泉石游，固已慕清淡。
- 愛君神采瑩，皎若白玉鑑。
- 一登林際亭，毫髪無遺瞰。
- 勇起發孤唱，四坐噤莫闞。
- 君辭如太羮，我語效鹽鹹。
- 卷旗促降敵，賢將釋不斬。
- 雖生已包羞，鉛刀竟誰鏨。
- 却讀道旁碑，往事增新感。
- 功名能幾何，回首歲時暫。
- 胡爲奪浩氣，百憂煎一膽。
- 趨時既迍邅，獨往固勇敢。
- 白雲無人爭，皓月從我攬。
- 開樽直一醉，莫驚别袖摻。
- 明發何所思，龍斷坐汲黯。

## 拼音

- han2 ri4 shao3 jing1 guang1 ， shan1 se4 yi4 can3 can3 。
- pu4 quan2 dong4 bu4 fei1 ， ti2 niao3 sheng1 dun4 jian3 。
- chuan2 hu1 xiu4 yi1 lai2 ， seng1 gu3 ji1 kan3 kan3 。
- shi2 zuo4 wu2 zhan1 yin1 ， tuan2 tuan2 zhi1 pu2 tan3 。
- bi3 wei2 quan2 shi2 you2 ， gu4 yi3 mu4 qing1 dan4 。
- ai4 jun1 shen2 cai3 ying2 ， jiao3 ruo4 bai2 yu4 jian4 。
- yi4 deng1 lin2 ji4 ting2 ， hao2 fa4 wu2 yi2 kan4 。
- yong3 qi3 fa1 gu1 chang4 ， si4 zuo4 jin4 mo4 kan4 。
- jun1 ci2 ru2 tai4 geng1 ， wo3 yu3 xiao4 yan2 xian2 。
- juan4 qi2 cu4 jiang4 di2 ， xian2 jiang1 shi4 bu4 zhan3 。
- sui1 sheng1 yi3 bao1 xiu1 ， qian1 dao1 jing4 shui2 zan4 。
- que4 du2 dao4 pang2 bei1 ， wang3 shi4 zeng1 xin1 gan3 。
- gong1 ming2 neng2 ji1 he2 ， hui2 shou3 sui4 shi2 zan4 。
- hu2 wei2 duo2 hao4 qi4 ， bai3 you1 jian1 yi4 dan3 。
- qu1 shi2 ji4 zhun1 zhan1 ， du2 wang3 gu4 yong3 gan3 。
- bai2 yun2 wu2 ren2 zheng1 ， hao4 yue4 cong2 wo3 lan3 。
- kai1 zun1 zhi2 yi2 zui4 ， mo4 jing1 bie2 xiu4 chan1 。
- ming2 fa1 he2 suo3 si1 ， long2 duan4 zuo4 ji2 an4 。

## 注释

## 译文

## 赏析
