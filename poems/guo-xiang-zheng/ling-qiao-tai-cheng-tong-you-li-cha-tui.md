---
id: guo-xiang-zheng-ling-qiao-tai-cheng-tong-you-li-cha-tui
title: 凌敲臺呈同游李察推
titlePinyin: ling2 qiao1 tai2 cheng2 tong2 you2 li3 cha2 tui1
titleSlug: ling-qiao-tai-cheng-tong-you-li-cha-tui
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 臘月欲盡春風來，壯士尋春上高臺。
- 金烏慢飛光徘徊，照散冰霜天地開。
- 梅花披香柳烟裊，狂殺錢塘蘇小小。
- 玉簫金笛鳴高樓，悵望傳書落青鳥。
- 吾曹强飲三百杯，老去功名安在哉。
- 欲駕飛魚入東海，王母爲我傾金罍。
- 蓮華變碧蟠桃熟，仙家四時應不速。
- 醉來拍手乘紫烟，游徧洞天三十六。
- 高歌杳渺春風裏，我懷清澈西江水。
- 腐儒往往咍吾狂，猶幸揚雄作知已。
- 脱君身上蜀錦袍，解我腰下并州刀。
- 更沽美酒共君飲，不負今朝春思豪。

## 拼音

- la4 yue4 yu4 jin4 chun1 feng1 lai2 ， zhuang4 shi4 xun2 chun1 shang4 gao1 tai2 。
- jin1 wu1 man4 fei1 guang1 pai2 huai2 ， zhao4 san4 bing1 shuang1 tian1 di4 kai1 。
- mei2 hua1 pi1 xiang1 liu3 yan1 niao3 ， kuang2 sha1 qian2 tang2 su1 xiao3 xiao3 。
- yu4 xiao1 jin1 di2 ming2 gao1 lou2 ， chang4 wang4 chuan2 shu1 luo4 qing1 niao3 。
- wu2 cao2 qiang2 yin3 san1 bai3 bei1 ， lao3 qu4 gong1 ming2 an1 zai4 zai1 。
- yu4 jia4 fei1 yu2 ru4 dong1 hai3 ， wang2 mu3 wei2 wo3 qing1 jin1 lei2 。
- lian2 hua2 bian4 bi4 pan2 tao2 shu2 ， xian1 jia1 si4 shi2 ying1 bu2 su4 。
- zui4 lai2 pai1 shou3 cheng2 zi3 yan1 ， you2 bian4 dong4 tian1 san1 shi2 liu4 。
- gao1 ge1 yao3 miao3 chun1 feng1 li3 ， wo3 huai2 qing1 che4 xi1 jiang1 shui3 。
- fu3 ru2 wang3 wang3 hai1 wu2 kuang2 ， you2 xing4 yang2 xiong2 zuo4 zhi1 yi3 。
- tuo1 jun1 shen1 shang4 shu3 jin3 pao2 ， jie3 wo3 yao1 xia4 bing1 zhou1 dao1 。
- geng4 gu1 mei3 jiu3 gong4 jun1 yin3 ， bu2 fu4 jin1 zhao1 chun1 si1 hao2 。

## 注释

## 译文

## 赏析
