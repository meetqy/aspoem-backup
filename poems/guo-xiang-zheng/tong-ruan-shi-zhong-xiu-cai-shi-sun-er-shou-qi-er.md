---
id: guo-xiang-zheng-tong-ruan-shi-zhong-xiu-cai-shi-sun-er-shou-qi-er
title: 同阮時中秀才食笋二首  其二
titlePinyin: tong2 ruan3 shi2 zhong1 xiu4 cai0 shi2 sun3 er4 shou3     qi2 er4
titleSlug: tong-ruan-shi-zhong-xiu-cai-shi-sun-er-shou-qi-er
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 予生本無羈，繆爲兹縣尹。
- 日長公事餘，佳客車接軫。
- 入林安所食，烹庖就肥笋。
- 森森蒼龍孫，頭角遭束窘。
- 金刀僕爭割，紫籜手親隕。
- 草火尤相宜，狼藉亦殘忍。
- 聊爲一餉樂，得酒輒滿引。
- 喧呼棋屢勝，慘淡詩不敏。
- 予腹既便便，從君莞而哂。

## 拼音

- yu3 sheng1 ben3 wu2 ji1 ， mou2 wei2 zi1 xian4 yin3 。
- ri4 chang2 gong1 shi4 yu2 ， jia1 ke4 ju1 jie1 zhen3 。
- ru4 lin2 an1 suo3 shi2 ， peng1 pao2 jiu4 fei2 sun3 。
- sen1 sen1 cang1 long2 sun1 ， tou2 jiao3 zao1 shu4 jiong3 。
- jin1 dao1 pu2 zheng1 ge1 ， zi3 tuo4 shou3 qin1 yun3 。
- cao3 huo3 you2 xiang1 yi2 ， lang2 ji2 yi4 can2 ren3 。
- liao2 wei2 yi4 xiang3 le4 ， de2 jiu3 zhe2 man3 yin3 。
- xuan1 hu1 qi2 lü3 sheng4 ， can3 dan4 shi1 bu4 min3 。
- yu3 fu4 ji4 bian4 bian4 ， cong2 jun1 wan3 er2 shen3 。

## 注释

## 译文

## 赏析
