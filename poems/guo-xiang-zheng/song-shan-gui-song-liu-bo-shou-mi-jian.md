---
id: guo-xiang-zheng-song-shan-gui-song-liu-bo-shou-mi-jian
title: 嵩山歸送劉伯壽秘監
titlePinyin: song1 shan1 gui1 song4 liu2 bo2 shou4 mi4 jian1
titleSlug: song-shan-gui-song-liu-bo-shou-mi-jian
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 松荒菊老嵩山秋，翁將歸兮邈難留。
- 幅巾短袖騎黄牛，翛然自作山中游。
- 山中游，誰與伴，兩姬窈窕吹牙管。
- 千巖萬壑鸞鳳吟，嫦娥側耳冰輪款。
- 五音和暢王道成，不是嵇康廣陵散。
- 問公此曲誰爲之，曲曲新翻公自爲。
- 古人今人不到處，能與陰陽四序相推移。
- 我知公心通造物，豈止人間妙音律。
- 天子呼來換舊章，樂成四十有五日。
- 奏之明堂奉祖宗，天地清明和氣溢。
- 至尊寵賜腰横金，自謂榮華非本心。
- 再拜辭魏闕，揚鞭歸故林。
- 故林在嵩山，白雲幽徑深。
- 濯我衣上塵，重瀉山水音。
- 只應王子晉，跨鶴每相尋。

## 拼音

- song1 huang1 ju2 lao3 song1 shan1 qiu1 ， weng1 jiang1 gui1 xi1 miao3 nan2 liu2 。
- fu2 jin1 duan3 xiu4 qi2 huang2 niu2 ， xiao1 ran2 zi4 zuo4 shan1 zhong1 you2 。
- shan1 zhong1 you2 ， shui2 yu3 ban4 ， liang3 ji1 yao3 tiao3 chui1 ya2 guan3 。
- qian1 yan2 wan4 he4 luan2 feng4 yin2 ， chang2 e2 ce4 er3 bing1 lun2 kuan3 。
- wu3 yin1 he2 chang4 wang2 dao4 cheng2 ， bu2 shi4 ji1 kang1 guang3 ling2 san4 。
- wen4 gong1 ci3 qu3 shui2 wei2 zhi1 ， qu1 qu1 xin1 fan1 gong1 zi4 wei2 。
- gu3 ren2 jin1 ren2 bu2 dao4 chu3 ， neng2 yu3 yin1 yang2 si4 xu4 xiang1 tui1 yi2 。
- wo3 zhi1 gong1 xin1 tong1 zao4 wu4 ， qi3 zhi3 ren2 jian4 miao4 yin1 lü4 。
- tian1 zi3 hu1 lai2 huan4 jiu4 zhang1 ， le4 cheng2 si4 shi2 you3 wu3 ri4 。
- zou4 zhi1 ming2 tang2 feng4 zu3 zong0 ， tian1 di4 qing1 ming2 he2 qi4 yi4 。
- zhi4 zun1 chong3 ci4 yao1 heng2 jin1 ， zi4 wei4 rong2 hua2 fei1 ben3 xin1 。
- zai4 bai4 ci2 wei4 que4 ， yang2 bian1 gui1 gu4 lin2 。
- gu4 lin2 zai4 song1 shan1 ， bai2 yun2 you1 jing4 shen1 。
- zhuo2 wo3 yi1 shang4 chen2 ， zhong4 xie4 shan1 shui3 yin1 。
- zhi1 ying1 wang2 zi3 jin4 ， kua4 he4 mei3 xiang1 xun2 。

## 注释

## 译文

## 赏析
