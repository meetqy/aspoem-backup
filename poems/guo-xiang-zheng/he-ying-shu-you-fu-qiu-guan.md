---
id: guo-xiang-zheng-he-ying-shu-you-fu-qiu-guan
title: 和穎叔遊浮丘觀
titlePinyin: he2 ying3 shu1 you2 fu2 qiu1 guan1
titleSlug: he-ying-shu-you-fu-qiu-guan
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 潭潭洞天門，孰出朱明右。
- 突疑雲翼張，竦見冰骨痩。
- 飛仙時往來，别有通海竇。
- 此事僅傳聞，世人豈能覯。
- 欹簷榛棘合，壞壁青紅舊。
- 汲泉煉丹處，頽廢無完甃。
- 不逢博物人，妙跡誰復究。
- 黄冠禀使者，乘時力營構。
- 飛閣凌滄波，誅林逐羣狖。
- 松蘿翠欲滴，蘭茝芬可嗅。
- 秋蟾助餘魄，蓬島分小岫。
- 披披宿靄散，泠泠諸籟奏。
- 超然俗慮息，揮手出宇宙。
- 况逢老集仙，氣奪天下秀。
- 落筆誠千言，霹靂震白晝。
- 于兹惜分攜，作惡須摻袖。

## 拼音

- tan2 tan2 dong4 tian1 men2 ， shu2 chu1 zhu1 ming2 you4 。
- tu1 yi2 yun2 yi4 zhang1 ， song3 jian4 bing1 gu3 shou4 。
- fei1 xian1 shi2 wang3 lai2 ， bie2 you3 tong1 hai3 dou4 。
- ci3 shi4 jin3 chuan2 wen2 ， shi4 ren2 qi3 neng2 gou4 。
- qi1 yan2 zhen1 ji2 he2 ， huai4 bi4 qing1 hong2 jiu4 。
- ji2 quan2 lian4 dan1 chu3 ， tui2 fei4 wu2 wan2 zhou4 。
- bu4 feng2 bo2 wu4 ren2 ， miao4 ji4 shui2 fu4 jiu1 。
- huang2 guan1 bing3 shi3 zhe3 ， cheng2 shi2 li4 ying2 gou4 。
- fei1 ge2 ling2 cang1 bo1 ， zhu1 lin2 zhu2 qun2 you4 。
- song1 luo2 cui4 yu4 di1 ， lan2 chai3 fen1 ke3 xiu4 。
- qiu1 chan2 zhu4 yu2 po4 ， peng2 dao3 fen1 xiao3 xiu4 。
- pi1 pi1 su4 ai3 san4 ， ling2 ling2 zhu1 lai4 zou4 。
- chao1 ran2 su2 lü4 xi1 ， hui1 shou3 chu1 yu3 zhou4 。
- kuang4 feng2 lao3 ji2 xian1 ， qi4 duo2 tian1 xia4 xiu4 。
- luo4 bi3 cheng2 qian1 yan2 ， pi1 li4 zhen4 bai2 zhou4 。
- yu2 zi1 xi1 fen1 xie2 ， zuo4 e4 xu1 chan1 xiu4 。

## 注释

## 译文

## 赏析
