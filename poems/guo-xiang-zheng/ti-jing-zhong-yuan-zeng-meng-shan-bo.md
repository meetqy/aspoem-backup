---
id: guo-xiang-zheng-ti-jing-zhong-yuan-zeng-meng-shan-bo
title: 題淨衆院贈蒙禪伯
titlePinyin: ti2 jing4 zhong4 yuan4 zeng4 meng2 shan4 bo2
titleSlug: ti-jing-zhong-yuan-zeng-meng-shan-bo
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 南州三百寺，此寺最輝煥。
- 石開千丈渠，泉飛日華亂。
- 供僧無定員，連牀接雲漢。
- 經營始十載，物物悉已換。
- 上人固多才，不獨悟禪觀。
- 其師老黄蘖，簡肅衆所憚。
- 承音既親切，妙頂醍醐灌。
- 登門已清凉，定步濟彼岸。
- 融融接軟語，羣疑自消泮。
- 每遊即忘還，微風灑塵汗。

## 拼音

- nan2 zhou1 san1 bai3 si4 ， ci3 si4 zui4 hui1 huan4 。
- shi2 kai1 qian1 zhang4 qu2 ， quan2 fei1 ri4 hua2 luan4 。
- gong4 seng1 wu2 ding4 yuan2 ， lian2 chuang2 jie1 yun2 han4 。
- jing1 ying2 shi3 shi2 zai4 ， wu4 wu4 xi1 yi3 huan4 。
- shang4 ren2 gu4 duo1 cai2 ， bu4 du2 wu4 shan4 guan1 。
- qi2 shi1 lao3 huang2 nie4 ， jian3 su4 zhong4 suo3 dan4 。
- cheng2 yin1 ji4 qin1 qie4 ， miao4 ding3 ti2 hu2 guan4 。
- deng1 men2 yi3 qing1 liang2 ， ding4 bu4 ji4 bi3 an4 。
- rong2 rong2 jie1 ruan3 yu3 ， qun2 yi2 zi4 xiao1 pan4 。
- mei3 you2 ji2 wang4 huan2 ， wei1 feng1 sa3 chen2 han4 。

## 注释

## 译文

## 赏析
