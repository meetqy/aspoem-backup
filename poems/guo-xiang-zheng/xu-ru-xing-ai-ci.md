---
id: guo-xiang-zheng-xu-ru-xing-ai-ci
title: 徐孺興哀詞
titlePinyin: xu2 ru2 xing1 ai1 ci2
titleSlug: xu-ru-xing-ai-ci
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 嗟乎孺興之不幸兮，上有高堂白髪之慈親。
- 孝不克以自信兮，魂將逝而復返。
- 目冥冥而莫勝兮，顧天命之予短。
- 業修修兮志與道配，寂不少振兮遽沉幽而終蹇。
- 蘭未芳兮先凋，月將昇兮俄隕。
- 孺人囂囂兮，追話言之弗足。
- 夢悠悠兮，魂去來而數蹙。
- 撫稚子兮秋夜長，暗明璫兮摧腕玉。
- 魂何知兮，興予之哀。
- 體與道化兮，歲月徂而屢周。
- 情纒綿兮，若俱往則已矣。
- 詞不足以盡寄兮，託餘思于江流。

## 拼音

- jie1 hu1 ru2 xing1 zhi1 bu2 xing4 xi1 ， shang4 you3 gao1 tang2 bai2 fa4 zhi1 ci2 qin1 。
- xiao4 bu2 ke4 yi3 zi4 xin4 xi1 ， hun2 jiang1 shi4 er2 fu4 fan3 。
- mu4 ming2 ming2 er2 mo4 sheng4 xi1 ， gu4 tian1 ming4 zhi1 yu3 duan3 。
- ye4 xiu1 xiu1 xi1 zhi4 yu3 dao4 pei4 ， ji4 bu4 shao3 zhen4 xi1 ju4 chen2 you1 er2 zhong1 jian3 。
- lan2 wei4 fang1 xi1 xian1 diao1 ， yue4 jiang1 sheng1 xi1 e2 yun3 。
- ru2 ren2 xiao1 xiao1 xi1 ， zhui1 hua4 yan2 zhi1 fu2 zu2 。
- meng4 you1 you1 xi1 ， hun2 qu4 lai2 er2 shu4 cu4 。
- fu3 zhi4 zi3 xi1 qiu1 ye4 chang2 ， an4 ming2 dang1 xi1 cui1 wan4 yu4 。
- hun2 he2 zhi1 xi1 ， xing1 yu3 zhi1 ai1 。
- ti3 yu3 dao4 hua4 xi1 ， sui4 yue4 cu2 er2 lü3 zhou1 。
- qing2 chan2 mian2 xi1 ， ruo4 ju4 wang3 ze2 yi3 yi3 。
- ci2 bu4 zu2 yi3 jin4 ji4 xi1 ， tuo1 yu2 si1 yu2 jiang1 liu2 。

## 注释

## 译文

## 赏析
