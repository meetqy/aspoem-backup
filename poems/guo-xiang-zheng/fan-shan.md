---
id: guo-xiang-zheng-fan-shan
title: 樊山
titlePinyin: fan2 shan1
titleSlug: fan-shan
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 漢室火符熄，羣雄起縱横。
- 兩京蕩爲墟，萬里無農耕。
- 曹操劫神器，欲竊禪讓名。
- 吳蜀恥北面，鼎峙方戰爭。
- 殺人如鱠魚，天地厭血腥。
- 至今武昌邑，尚傳吳主城。
- 長江吞八極，圓壇窺杳冥。
- 想當禋郊時，志勇掃攙搶。
- 燔柴封玉牒，冠弁羅公卿。
- 登山錫宴喜，日光爛旗旌。
- 寧知後嗣弱，壯業竟無成。
- 空餘舊基址，千載未欹傾。
- 常時屢掩卷，每讀涕泗盈。
- 而况泊舟檝，披榛自徑行。
- 霸圖何所見，芳草與雲平。
- 晚浪淙石脚，猶疑兵甲聲。

## 拼音

- han4 shi4 huo3 fu2 xi1 ， qun2 xiong2 qi3 zong4 heng2 。
- liang3 jing1 dang4 wei2 xu1 ， wan4 li3 wu2 nong2 geng1 。
- cao2 cao1 jie2 shen2 qi4 ， yu4 qie4 shan4 rang4 ming2 。
- wu2 shu3 chi3 bei3 mian4 ， ding3 zhi4 fang1 zhan4 zheng1 。
- sha1 ren2 ru2 kuai4 yu2 ， tian1 di4 yan4 xue4 xing1 。
- zhi4 jin1 wu3 chang1 yi4 ， shang4 chuan2 wu2 zhu3 cheng2 。
- chang2 jiang1 tun1 ba1 ji2 ， yuan2 tan2 kui1 yao3 ming2 。
- xiang3 dang1 yin1 jiao1 shi2 ， zhi4 yong3 sao3 chan1 qiang1 。
- fan2 chai2 feng1 yu4 die2 ， guan1 bian4 luo2 gong1 qing1 。
- deng1 shan1 xi1 yan4 xi3 ， ri4 guang1 lan4 qi2 jing1 。
- ning2 zhi1 hou4 si4 ruo4 ， zhuang4 ye4 jing4 wu2 cheng2 。
- kong1 yu2 jiu4 ji1 zhi3 ， qian1 zai4 wei4 qi1 qing1 。
- chang2 shi2 lü3 yan3 juan4 ， mei3 du2 ti4 si4 ying2 。
- er2 kuang4 bo2 zhou1 ji2 ， pi1 zhen1 zi4 jing4 xing2 。
- ba4 tu2 he2 suo3 jian4 ， fang1 cao3 yu3 yun2 ping2 。
- wan3 lang4 cong2 shi2 jiao3 ， you2 yi2 bing1 jia3 sheng1 。

## 注释

## 译文

## 赏析
