---
id: guo-xiang-zheng-chen-an-zhi-qian-ju-san-shou-qi-san
title: 陳安止遷居三首  其三
titlePinyin: chen2 an1 zhi3 qian1 ju1 san1 shou3     qi2 san1
titleSlug: chen-an-zhi-qian-ju-san-shou-qi-san
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 彼美隱官隱，蒼林映深屋。
- 俗駕遠庭除，佛像鎮堂隩。
- 蘭芷稍扶疏，荆榛已鋤築。
- 沉思第一義，修持若礱玉。
- 覺城開迷雲，魔軍當破竹。
- 接人有餘地，拔我出坑谷。
- 齋羞復招要，甘香蒸黍粟。
- 永與羶葷辭，既飽精神肅。
- 石坐襯枯蒲，茶甌泛新菊。
- 醍醐灌諸頂，饑火滅空腹。
- 昔聞居士飯，一鉢萬人足。
- 君若乘三車，願爲車下犢。

## 拼音

- bi3 mei3 yin3 guan1 yin3 ， cang1 lin2 ying4 shen1 wu1 。
- su2 jia4 yuan3 ting2 chu2 ， fo2 xiang4 zhen4 tang2 yu4 。
- lan2 zhi3 shao1 fu2 shu1 ， jing1 zhen1 yi3 chu2 zhu4 。
- chen2 si1 di4 yi1 yi4 ， xiu1 chi2 ruo4 long2 yu4 。
- jue2 cheng2 kai1 mi2 yun2 ， mo2 jun1 dang1 po4 zhu2 。
- jie1 ren2 you3 yu2 di4 ， ba2 wo3 chu1 keng1 gu3 。
- zhai1 xiu1 fu4 zhao1 yao4 ， gan1 xiang1 zheng1 shu3 su4 。
- yong3 yu3 shan1 hun1 ci2 ， ji4 bao3 jing1 shen2 su4 。
- shi2 zuo4 chen4 ku1 pu2 ， cha2 ou1 fan4 xin1 ju2 。
- ti2 hu2 guan4 zhu1 ding3 ， ji1 huo3 mie4 kong1 fu4 。
- xi1 wen2 ju1 shi4 fan4 ， yi4 bo1 wan4 ren2 zu2 。
- jun1 ruo4 cheng2 san1 ju1 ， yuan4 wei2 ju1 xia4 du2 。

## 注释

## 译文

## 赏析
