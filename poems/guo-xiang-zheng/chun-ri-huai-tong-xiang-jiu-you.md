---
id: guo-xiang-zheng-chun-ri-huai-tong-xiang-jiu-you
title: 春日懷桐鄉舊游
titlePinyin: chun1 ri4 huai2 tong2 xiang1 jiu4 you2
titleSlug: chun-ri-huai-tong-xiang-jiu-you
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 二年桐鄉邑，乘春覽榮芳。
- 日日遶花樹，與客傾壺觴。
- 况有青澗泉，潺潺穿北墻。
- 容爲方廣池，白虹卧危梁。
- 誰磨青銅鏡，朗照紅粉妝。
- 唯恐浮雲來，遮我逍遥場。
- 舞娥回皓雪，笛叟鳴鳳凰。
- 醉則卧花下，所惜徂春陽。
- 作詩數十篇，素壁揮琳瑯。
- 詔書徙幕府，籠鳥無高翔。
- 却治歷川獄，幽憂坐空堂。
- 有女殺其母，逆氣凌穹蒼。
- 郡縣失實辭，吏侮爭持贓。
- 辟刑固無赦，何以來嘉祥。
- 高垣密閽禁，但覺白日長。
- 茫然思舊遊，今成參與商。
- 世網未能脱，樂事安可常。
- 咄嗟勿重陳，昏昏燈燭光。

## 拼音

- er4 nian2 tong2 xiang1 yi4 ， cheng2 chun1 lan3 rong2 fang1 。
- ri4 ri4 rao4 hua1 shu4 ， yu3 ke4 qing1 hu2 shang1 。
- kuang4 you3 qing1 jian4 quan2 ， chan2 chan2 chuan1 bei3 qiang2 。
- rong2 wei2 fang1 guang3 chi2 ， bai2 hong2 wo4 wei1 liang2 。
- shui2 mo2 qing1 tong2 jing4 ， lang3 zhao4 hong2 fen3 zhuang1 。
- wei2 kong3 fu2 yun2 lai2 ， zhe1 wo3 xiao1 yao2 chang3 。
- wu3 e2 hui2 hao4 xue3 ， di2 sou3 ming2 feng4 huang2 。
- zui4 ze2 wo4 hua1 xia4 ， suo3 xi1 cu2 chun1 yang2 。
- zuo4 shi1 shu4 shi2 pian1 ， su4 bi4 hui1 lin2 lang2 。
- zhao4 shu1 xi3 mu4 fu3 ， long2 niao3 wu2 gao1 xiang2 。
- que4 zhi4 li4 chuan1 yu4 ， you1 you1 zuo4 kong1 tang2 。
- you3 nü3 sha1 qi2 mu3 ， ni4 qi4 ling2 qiong2 cang1 。
- jun4 xian4 shi1 shi2 ci2 ， li4 wu3 zheng1 chi2 zang1 。
- pi4 xing2 gu4 wu2 she4 ， he2 yi3 lai2 jia1 xiang2 。
- gao1 yuan2 mi4 hun1 jin4 ， dan4 jue2 bai2 ri4 chang2 。
- mang2 ran2 si1 jiu4 you2 ， jin1 cheng2 can1 yu3 shang1 。
- shi4 wang3 wei4 neng2 tuo1 ， le4 shi4 an1 ke3 chang2 。
- duo1 jie1 wu4 zhong4 chen2 ， hun1 hun1 deng1 zhu2 guang1 。

## 注释

## 译文

## 赏析
