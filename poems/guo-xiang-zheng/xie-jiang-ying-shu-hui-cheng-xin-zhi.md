---
id: guo-xiang-zheng-xie-jiang-ying-shu-hui-cheng-xin-zhi
title: 謝蔣穎叔惠澄心紙
titlePinyin: xie4 jiang3 ying3 shu1 hui4 cheng2 xin1 zhi3
titleSlug: xie-jiang-ying-shu-hui-cheng-xin-zhi
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 李氏三世皆名書，古今筆法誰能如。
- 澄心堂中畜妙紙，敲冰搗楮惟恐粗。
- 當時文物稱第一，敎勑往往親涵濡。
- 赫然真龍躍中國，僭跡甘就雷霆誅。
- 論功行賞盡金玉，唯有此物多贏餘。
- 流傳既久乃珍絕，一軸不換千明珠。
- 樂安御史輒寄我，二十五幅無纖汙。
- 却疑織女秋夜醉，素段割裂天所須。
- 又如美玉纔出璞，瑩采射目爭陽烏。
- 文章未到一王法，寶紙謾對明窻鋪。
- 廷珪煤麝銅雀瓦，氣象嵂兀尤相於。
- 坐思厚貺欲爲報，累旬安得論錙銖。
- 况君才力似韓愈，盡當返贈誅奸諛。

## 拼音

- li3 shi4 san1 shi4 jie1 ming2 shu1 ， gu3 jin1 bi3 fa3 shui2 neng2 ru2 。
- cheng2 xin1 tang2 zhong1 chu4 miao4 zhi3 ， qiao1 bing1 dao3 chu3 wei2 kong3 cu1 。
- dang1 shi2 wen2 wu4 cheng1 di4 yi1 ， jiao4 chi4 wang3 wang3 qin1 han2 ru2 。
- he4 ran2 zhen1 long2 yue4 zhong1 guo2 ， jian4 ji4 gan1 jiu4 lei2 ting2 zhu1 。
- lun4 gong1 xing2 shang3 jin4 jin1 yu4 ， wei2 you3 ci3 wu4 duo1 ying2 yu2 。
- liu2 chuan2 ji4 jiu3 nai3 zhen1 jue2 ， yi4 zhou2 bu2 huan4 qian1 ming2 zhu1 。
- le4 an1 yu4 shi3 zhe2 ji4 wo3 ， er4 shi2 wu3 fu2 wu2 xian1 wu1 。
- que4 yi2 zhi1 nü3 qiu1 ye4 zui4 ， su4 duan4 ge1 lie4 tian1 suo3 xu1 。
- you4 ru2 mei3 yu4 cai2 chu1 pu2 ， ying2 cai3 she4 mu4 zheng1 yang2 wu1 。
- wen2 zhang1 wei4 dao4 yi4 wang2 fa3 ， bao3 zhi3 man2 dui4 ming2 chuang1 pu1 。
- ting2 gui1 mei2 she4 tong2 que4 wa3 ， qi4 xiang4 lü4 wu4 you2 xiang1 wu1 。
- zuo4 si1 hou4 kuang4 yu4 wei2 bao4 ， lei4 xun2 an1 de2 lun4 zi1 zhu1 。
- kuang4 jun1 cai2 li4 si4 han2 yu4 ， jin4 dang1 fan3 zeng4 zhu1 jian1 yu2 。

## 注释

## 译文

## 赏析
