---
id: guo-xiang-zheng-zeng-yin-jing-shan-shi
title: 贈隱靜禪師
titlePinyin: zeng4 yin3 jing4 shan4 shi1
titleSlug: zeng-yin-jing-shan-shi
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 平生厭羈束，樂爲名山遊。
- 五峰數千仞，拔地凌斗牛。
- 山光落澗影，倒掛天河流。
- 靈草霧露香，老木陰翳稠。
- 鳥鳴春盎盎，虎嘯風飀飀。
- 耳目兩以醒，虛襟清氣浮。
- 況有希世交，居焉治林丘。
- 玄談傾醍醐，蕩滌方寸愁。
- 出沒死生際，日用誠吾由。
- 應嗟世俗士，俯首窺王侯。
- 百年聊汩汩，外物終何求。
- 我將脫冠带，筑室東巖陬。
- 長年丐香飯，師也能容不。

## 拼音

- ping2 sheng1 yan4 ji1 shu4 ， le4 wei2 ming2 shan1 you2 。
- wu3 feng1 shu4 qian1 ren4 ， ba2 di4 ling2 dou4 niu2 。
- shan1 guang1 luo4 jian4 ying3 ， dao3 gua4 tian1 he2 liu2 。
- ling2 cao3 wu4 lu4 xiang1 ， lao3 mu4 yin1 yi4 chou2 。
- niao3 ming2 chun1 ang4 ang4 ， hu3 xiao4 feng1 liu2 liu2 。
- er3 mu4 liang3 yi3 xing3 ， xu1 jin1 qing1 qi4 fu2 。
- kuang4 you3 xi1 shi4 jiao1 ， ju1 yan1 zhi4 lin2 qiu1 。
- xuan2 tan2 qing1 ti2 hu2 ， dang4 di2 fang1 cun4 chou2 。
- chu1 mei2 si3 sheng1 ji4 ， ri4 yong4 cheng2 wu2 you2 。
- ying1 jie1 shi4 su2 shi4 ， fu3 shou3 kui1 wang2 hou2 。
- bai3 nian2 liao2 gu3 gu3 ， wai4 wu4 zhong1 he2 qiu2 。
- wo3 jiang1 tuo1 guan1 dai4 ， zhu4 shi4 dong1 yan2 zou1 。
- chang2 nian2 gai4 xiang1 fan4 ， shi1 ye3 neng2 rong2 bu4 。

## 注释

## 译文

## 赏析
