---
id: guo-xiang-zheng-wo-long-shan-quan-shang-ming-zhuo-cheng-tai-shou-chen-yuan-yu
title: 卧龍山泉上茗酌呈太守陳元輿
titlePinyin: wo4 long2 shan1 quan2 shang4 ming2 zhuo2 cheng2 tai4 shou3 chen2 yuan2 yu2
titleSlug: wo-long-shan-quan-shang-ming-zhuo-cheng-tai-shou-chen-yuan-yu
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 君不見，歐陽公，在瑯琊。
- 釀泉爲酒飲輒醉，自號醉翁樂無涯。
- 醉來落筆驅龍蛇，電雹萬里轟雷車。
- 濃陰却掃吐朝日，草木妍媚春爭華。
- 斯人往矣道將喪，雖遇絕景誰能誇。
- 又不見卧龍山下一泓水，源接銀河甘且美。
- 惜哉無名人不聞，唯有寒雲弄清泚。
- 君攜天上小團月，來就斯泉烹一啜。
- 不覺兩腋習習清風生，便欲飛歸紫金闕。
- 挽君且住君少留，人生難得名山游。
- 汲泉滌硯請君發佳唱，鏗金戛玉搖商秋。
- 斯泉便與釀泉比，泉價詩名無表裏。
- 自愧學詩三十年，縮手袖間驚血指。
- 君如歐陽公，我非蘇與梅。
- 但能泉上伴君飲，高詠閣筆無由陪。
- 明年茶熟君應去，愁對蒼崖詠佳句。

## 拼音

- jun1 bu2 jian4 ， ou1 yang2 gong1 ， zai4 lang2 ya2 。
- niang4 quan2 wei2 jiu3 yin3 zhe2 zui4 ， zi4 hao4 zui4 weng1 le4 wu2 ya2 。
- zui4 lai2 luo4 bi3 qu1 long2 she2 ， dian4 bao2 wan4 li3 hong1 lei2 ju1 。
- nong2 yin1 que4 sao3 tu3 chao2 ri4 ， cao3 mu4 yan2 mei4 chun1 zheng1 hua2 。
- si1 ren2 wang3 yi3 dao4 jiang1 sang1 ， sui1 yu4 jue2 jing3 shui2 neng2 kua1 。
- you4 bu2 jian4 wo4 long2 shan1 xia4 yi4 hong2 shui3 ， yuan2 jie1 yin2 he2 gan1 qie3 mei3 。
- xi1 zai1 wu2 ming2 ren2 bu4 wen2 ， wei2 you3 han2 yun2 nong4 qing1 ci3 。
- jun1 xie2 tian1 shang4 xiao3 tuan2 yue4 ， lai2 jiu4 si1 quan2 peng1 yi2 chuo4 。
- bu4 jue2 liang3 ye4 xi2 xi2 qing1 feng1 sheng1 ， bian4 yu4 fei1 gui1 zi3 jin1 que4 。
- wan3 jun1 qie3 zhu4 jun1 shao3 liu2 ， ren2 sheng1 nan2 de2 ming2 shan1 you2 。
- ji2 quan2 di2 yan4 qing3 jun1 fa1 jia1 chang4 ， keng1 jin1 jia2 yu4 yao2 shang1 qiu1 。
- si1 quan2 bian4 yu3 niang4 quan2 bi3 ， quan2 jia4 shi1 ming2 wu2 biao3 li3 。
- zi4 kui4 xue2 shi1 san1 shi2 nian2 ， suo1 shou3 xiu4 jian4 jing1 xue4 zhi3 。
- jun1 ru2 ou1 yang2 gong1 ， wo3 fei1 su1 yu3 mei2 。
- dan4 neng2 quan2 shang4 ban4 jun1 yin3 ， gao1 yong3 ge2 bi3 wu2 you2 pei2 。
- ming2 nian2 cha2 shu2 jun1 ying1 qu4 ， chou2 dui4 cang1 ya2 yong3 jia1 ju4 。

## 注释

## 译文

## 赏析
