---
id: guo-xiang-zheng-chao-han-tai-ji-cheng-jiang-shuai-dai-zhi
title: 朝漢臺寄呈蔣帥待制
titlePinyin: chao2 han4 tai2 ji4 cheng2 jiang3 shuai4 dai4 zhi4
titleSlug: chao-han-tai-ji-cheng-jiang-shuai-dai-zhi
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 鹿入望夷秦欲滅，真劍先流白蛇血。
- 尉佗椎髻爾何爲，漫占海隅蛟蜃穴。
- 祝融之符天下歸，豈假陸生三寸舌。
- 千金裝槖未爲多，更上高臺拜堯闕。
- 至今人說朝漢臺，不知此地藏蒿萊。
- 使君好事一登賞，譬若古鏡初磨開。
- 香爐烟生石門曉，三山翠擁浮丘來。
- 風松自作笙簫響，暮霞却捲旌旗回。
- 長空無礙鳥無跡，人事寧須問今昔。
- 瓊漿且泛琉璃船，滿眼夕陽留不得。
- 登臺何似登金門，爛吐文章侍君側。
- 願公歸作老姚崇，莫學江東窮李白。

## 拼音

- lu4 ru4 wang4 yi2 qin2 yu4 mie4 ， zhen1 jian4 xian1 liu2 bai2 she2 xue4 。
- wei4 tuo2 chui2 ji4 er3 he2 wei2 ， man4 zhan4 hai3 yu2 jiao1 shen4 xue2 。
- zhu4 rong2 zhi1 fu2 tian1 xia4 gui1 ， qi3 jia3 lu4 sheng1 san1 cun4 she2 。
- qian1 jin1 zhuang1 tuo2 wei4 wei2 duo1 ， geng4 shang4 gao1 tai2 bai4 yao2 que4 。
- zhi4 jin1 ren2 shuo1 chao2 han4 tai2 ， bu4 zhi1 ci3 di4 cang2 hao1 lai2 。
- shi3 jun1 hao3 shi4 yi4 deng1 shang3 ， pi4 ruo4 gu3 jing4 chu1 mo2 kai1 。
- xiang1 lu2 yan1 sheng1 shi2 men2 xiao3 ， san1 shan1 cui4 yong1 fu2 qiu1 lai2 。
- feng1 song1 zi4 zuo4 sheng1 xiao1 xiang3 ， mu4 xia2 que4 juan3 jing1 qi2 hui2 。
- chang2 kong1 wu2 ai4 niao3 wu2 ji4 ， ren2 shi4 ning2 xu1 wen4 jin1 xi1 。
- qiong2 jiang1 qie3 fan4 liu2 li2 chuan2 ， man3 yan3 xi1 yang2 liu2 bu4 de2 。
- deng1 tai2 he2 si4 deng1 jin1 men2 ， lan4 tu3 wen2 zhang1 shi4 jun1 ce4 。
- yuan4 gong1 gui1 zuo4 lao3 yao2 chong2 ， mo4 xue2 jiang1 dong1 qiong2 li3 bai2 。

## 注释

## 译文

## 赏析
