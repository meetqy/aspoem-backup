---
id: guo-xiang-zheng-feng-he-guang-shuai-jiang-ying-shu-liu-ti-shi-shi
title: 奉和廣帥蔣穎叔留題石室
titlePinyin: feng4 he2 guang3 shuai4 jiang3 ying3 shu1 liu2 ti2 shi2 shi4
titleSlug: feng-he-guang-shuai-jiang-ying-shu-liu-ti-shi-shi
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 西江赴海穿雙峽，十里寒青半天插。
- 晴空倒影連明河，滔滔不礙鯨魚呷。
- 絞綃高覆紫微冠，翠簟平鋪玉皇榻。
- 中藏石室與嵩臺，巨壁稜層老鱗甲。
- 欲飛未去鳳逶迤，將蟄還伸龍匼匝。
- 浪搖蓬島何其危，桂塞廣寒無乃狹。
- 大匠不由基構成，洞門大啟無人扃。
- 六月來游乃挾纊，酌酒向口疑冰生。
- 三溪詰曲愈難涉，舉燭但愛烟溟溟。
- 返似霜縑見山水，畫手只許吳生是。
- 有誰文采如昌黎，物物爲我從頭記。
- 自慚才短空冥搜，俚語未足蒼崖留。
- 元戎聞之索大筆，默坐遠想書勝游。
- 憑凌風力若捕虎，窘束景象如縳仇。
- 那知子厚號雅健，不識謝守爲風流。
- 桓桓斯人富學海，少陵重生謫仙在。
- 琮琤擊玉敲黄金，倚馬千言未嘗改。
- 高下豈必世俗知，浩氣已充天壤內。
- 又如淮陰善將略，不戰能令敵先敗。
- 暫辭侍從來東南，羊城異日爲傅巖。
- 不唯巴牋吟詠足，即看玉牒功名鑱。
- 滁陽吳公昔曾賦，落落文華精注措。
- 毛侯亦許送和章，馬上横戈寫長句。
- 孰云高要陋且遐，三篇入石神鬼嗟。
- 願揮硬畫奪劍戟，下視鳥跡初遺沙。
- 此心雖大慮轉小，刻就頗憂龍作蛇。
- 譬之博奕仲尼與，羣兒惡用相識譁。
- 端溪石工古稱妙，年年琢硯供正衙。
- 剛刀截碑易於硯，龜螭相射生彤霞。
- 岐山石鼓久缺矣，苦縣光和真瘦耶。
- 流傳萬本入中國，誰憐此樂瘴水涯。
- 共探泉石造淡漠，豈憶冠蓋追榮華。
- 公思歸乎欲致主，四方飄泊予爲家。
- 予意無留亦無去，等將幻質隨楊花。

## 拼音

- xi1 jiang1 fu4 hai3 chuan1 shuang1 xia2 ， shi2 li3 han2 qing1 ban4 tian1 cha1 。
- qing2 kong1 dao4 ying3 lian2 ming2 he2 ， tao1 tao1 bu2 ai4 jing1 yu2 xia1 。
- jiao3 xiao1 gao1 fu4 zi3 wei1 guan1 ， cui4 dian4 ping2 pu1 yu4 huang2 ta4 。
- zhong1 cang2 shi2 shi4 yu3 song1 tai2 ， ju4 bi4 leng2 ceng2 lao3 lin2 jia3 。
- yu4 fei1 wei4 qu4 feng4 wei1 yi2 ， jiang1 zhe2 huan2 shen1 long2 ke1 za1 。
- lang4 yao2 peng2 dao3 he2 qi2 wei1 ， gui4 sai1 guang3 han2 wu2 nai3 xia2 。
- da4 jiang4 bu4 you2 ji1 gou4 cheng2 ， dong4 men2 da4 qi3 wu2 ren2 jiong1 。
- liu4 yue4 lai2 you2 nai3 xie2 kuang4 ， zhuo2 jiu3 xiang4 kou3 yi2 bing1 sheng1 。
- san1 xi1 jie2 qu3 yu4 nan2 she4 ， ju3 zhu2 dan4 ai4 yan1 ming2 ming2 。
- fan3 si4 shuang1 jian1 jian4 shan1 shui3 ， hua4 shou3 zhi1 xu1 wu2 sheng1 shi4 。
- you3 shui2 wen2 cai3 ru2 chang1 li2 ， wu4 wu4 wei2 wo3 cong2 tou2 ji4 。
- zi4 can2 cai2 duan3 kong1 ming2 sou1 ， li3 yu3 wei4 zu2 cang1 ya2 liu2 。
- yuan2 rong2 wen2 zhi1 suo3 da4 bi3 ， mo4 zuo4 yuan3 xiang3 shu1 sheng4 you2 。
- ping2 ling2 feng1 li4 ruo4 bu3 hu3 ， jiong3 shu4 jing3 xiang4 ru2 zhuan4 chou2 。
- na4 zhi1 zi3 hou4 hao4 ya3 jian4 ， bu4 shi2 xie4 shou3 wei2 feng1 liu2 。
- huan2 huan2 si1 ren2 fu4 xue2 hai3 ， shao3 ling2 chong2 sheng1 zhe2 xian1 zai4 。
- cong2 cheng1 ji1 yu4 qiao1 huang2 jin1 ， yi3 ma3 qian1 yan2 wei4 chang2 gai3 。
- gao1 xia4 qi3 bi4 shi4 su2 zhi1 ， hao4 qi4 yi3 chong1 tian1 rang3 nei4 。
- you4 ru2 huai2 yin1 shan4 jiang1 lüe4 ， bu2 zhan4 neng2 ling4 di2 xian1 bai4 。
- zan4 ci2 shi4 cong2 lai2 dong1 nan2 ， yang2 cheng2 yi4 ri4 wei2 fu4 yan2 。
- bu4 wei2 ba1 jian1 yin2 yong3 zu2 ， ji2 kan4 yu4 die2 gong1 ming2 chan2 。
- chu2 yang2 wu2 gong1 xi1 ceng2 fu4 ， luo4 luo4 wen2 hua2 jing1 zhu4 cuo4 。
- mao2 hou2 yi4 xu1 song4 he2 zhang1 ， ma3 shang4 heng2 ge1 xie3 chang2 ju4 。
- shu2 yun2 gao1 yao1 lou4 qie3 xia2 ， san1 pian1 ru4 shi2 shen2 gui3 jie1 。
- yuan4 hui1 ying4 hua4 duo2 jian4 ji3 ， xia4 shi4 niao3 ji4 chu1 yi2 sha1 。
- ci3 xin1 sui1 da4 lü4 zhuan3 xiao3 ， ke4 jiu4 po1 you1 long2 zuo4 she2 。
- pi4 zhi1 bo2 yi4 zhong4 ni2 yu3 ， qun2 er2 e4 yong4 xiang1 shi2 hua2 。
- duan1 xi1 shi2 gong1 gu3 cheng1 miao4 ， nian2 nian2 zhuo2 yan4 gong4 zheng4 ya2 。
- gang1 dao1 jie2 bei1 yi4 wu1 yan4 ， gui1 chi1 xiang1 she4 sheng1 tong2 xia2 。
- qi2 shan1 shi2 gu3 jiu3 que1 yi3 ， ku3 xian4 guang1 he2 zhen1 shou4 ye1 。
- liu2 chuan2 wan4 ben3 ru4 zhong1 guo2 ， shui2 lian2 ci3 le4 zhang4 shui3 ya2 。
- gong4 tan4 quan2 shi2 zao4 dan4 mo4 ， qi3 yi4 guan1 gai4 zhui1 rong2 hua2 。
- gong1 si1 gui1 hu1 yu4 zhi4 zhu3 ， si4 fang1 piao1 bo2 yu3 wei2 jia1 。
- yu3 yi4 wu2 liu2 yi4 wu2 qu4 ， deng3 jiang1 huan4 zhi4 sui2 yang2 hua1 。

## 注释

## 译文

## 赏析
