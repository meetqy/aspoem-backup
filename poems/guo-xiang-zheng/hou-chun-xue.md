---
id: guo-xiang-zheng-hou-chun-xue
title: 後春雪
titlePinyin: hou4 chun1 xue3
titleSlug: hou-chun-xue
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 前雪深尺五，後雪深五尺。
- 動地北風惡，連天凍雲塞。
- 通逵絕行人，萬物同一色。
- 燭龍爪生冰，陽烏觜插翼。
- 牛羊何足論，虎豹餓無食。
- 此雪昔未有，父老均歎息。
- 况當長養時，玄冥翻怒赫。
- 我欲請雷車，夜半轟霹靂。
- 斗杓斡春陽，和氣隨甲拆。
- 溶爲大田水，青發龍頭麥。
- 南民少蘇醒，白骨免堆積。
- 朝廷方體仁，乾坤應合德。
- 有酒不敢飲，獨樂神所責。
- 悲歌閉空屋，寫慰同心客。

## 拼音

- qian2 xue3 shen1 chi3 wu3 ， hou4 xue3 shen1 wu3 chi3 。
- dong4 di4 bei3 feng1 e4 ， lian2 tian1 dong4 yun2 sai1 。
- tong1 kui2 jue2 xing2 ren2 ， wan4 wu4 tong2 yi2 se4 。
- zhu2 long2 zhua3 sheng1 bing1 ， yang2 wu1 zi1 cha1 yi4 。
- niu2 yang2 he2 zu2 lun4 ， hu3 bao4 e4 wu2 shi2 。
- ci3 xue3 xi1 wei4 you3 ， fu4 lao3 jun1 tan4 xi1 。
- kuang4 dang1 chang2 yang3 shi2 ， xuan2 ming2 fan1 nu4 he4 。
- wo3 yu4 qing3 lei2 ju1 ， ye4 ban4 hong1 pi1 li4 。
- dou4 shao2 wo4 chun1 yang2 ， he2 qi4 sui2 jia3 chai1 。
- rong2 wei2 da4 tian2 shui3 ， qing1 fa1 long2 tou2 mai4 。
- nan2 min2 shao3 su1 xing3 ， bai2 gu3 mian3 dui1 ji1 。
- chao2 ting2 fang1 ti3 ren2 ， qian2 kun1 ying1 he2 de2 。
- you3 jiu3 bu4 gan3 yin3 ， du2 le4 shen2 suo3 ze2 。
- bei1 ge1 bi4 kong1 wu1 ， xie3 wei4 tong2 xin1 ke4 。

## 注释

## 译文

## 赏析
