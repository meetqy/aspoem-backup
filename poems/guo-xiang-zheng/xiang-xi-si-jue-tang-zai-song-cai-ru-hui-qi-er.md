---
id: guo-xiang-zheng-xiang-xi-si-jue-tang-zai-song-cai-ru-hui-qi-er
title: 湘西四絕堂再送蔡如晦  其二
titlePinyin: xiang1 xi1 si4 jue2 tang2 zai4 song4 cai4 ru2 hui4     qi2 er4
titleSlug: xiang-xi-si-jue-tang-zai-song-cai-ru-hui-qi-er
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 嘗讀大易辭，可止戒遇險。
- 麓山俯城郭，盤盤進以漸。
- 重崗如連環，斗起若圭琰。
- 佛宮敞金碧，儒舍陋茅廣。
- 修篁萬兵肅，老柏壯士儼。
- 獨鶴時一鳴，衆鳥歸翼斂。
- 蘭風新麝裂，芰雨真珠颭。
- 虛堂羣動寂，冠纓墮枕簟。
- 頹然委支體，清夢竟無魘。
- 引阬酌醇醑，激齒碎圓芡。
- 載歌少陵篇，一重復一掩。
- 桃源歸路隔，回首驚俗檢。
- 不唯縱逍遙，且喜遠邪諂。
- 清湘稚子浴，其樂吾與點。
- 況聞長老言，了悟生理忝。
- 心如碧蓮花，忍使紅塵梁。
- 又愛御史碑，白玉不可玷。
- 能忘遷謫憂，直筆正褒貶。
- 清曠終何爲，名迹漫鐫剡。
- 吾君方更化，凡百務節儉。
- 楚封勞賢侯，重地比二陝。
- 施爲若霖雨，一飽蒼生歉。
- 新法持以歸，戀山休荏苒。
- 想當奏御時，和氣動舜臉。
- 拜恩明光殿，日射腰金睒。

## 拼音

- chang2 du2 da4 yi4 ci2 ， ke3 zhi3 jie4 yu4 xian3 。
- lu4 shan1 fu3 cheng2 guo1 ， pan2 pan2 jin4 yi3 jian4 。
- zhong4 gang3 ru2 lian2 huan2 ， dou4 qi3 ruo4 gui1 yan3 。
- fo2 gong1 chang3 jin1 bi4 ， ru2 she4 lou4 mao2 guang3 。
- xiu1 huang2 wan4 bing1 su4 ， lao3 bai3 zhuang4 shi4 yan3 。
- du2 he4 shi2 yi4 ming2 ， zhong4 niao3 gui1 yi4 lian3 。
- lan2 feng1 xin1 she4 lie4 ， ji4 yu3 zhen1 zhu1 zhan3 。
- xu1 tang2 qun2 dong4 ji4 ， guan1 ying1 duo4 zhen3 dian4 。
- tui2 ran2 wei3 zhi1 ti3 ， qing1 meng4 jing4 wu2 yan3 。
- yin3 keng1 zhuo2 chun2 xu3 ， ji1 chi3 sui4 yuan2 qian4 。
- zai4 ge1 shao3 ling2 pian1 ， yi4 chong2 fu4 yi4 yan3 。
- tao2 yuan2 gui1 lu4 ge2 ， hui2 shou3 jing1 su2 jian3 。
- bu4 wei2 zong4 xiao1 yao2 ， qie3 xi3 yuan3 xie2 chan3 。
- qing1 xiang1 zhi4 zi3 yu4 ， qi2 le4 wu2 yu3 dian3 。
- kuang4 wen2 chang2 lao3 yan2 ， liao3 wu4 sheng1 li3 tian3 。
- xin1 ru2 bi4 lian2 hua1 ， ren3 shi3 hong2 chen2 liang2 。
- you4 ai4 yu4 shi3 bei1 ， bai2 yu4 bu4 ke3 dian4 。
- neng2 wang4 qian1 zhe2 you1 ， zhi2 bi3 zheng4 bao1 bian3 。
- qing1 kuang4 zhong1 he2 wei2 ， ming2 ji4 man4 juan1 yan3 。
- wu2 jun1 fang1 geng4 hua4 ， fan2 bai3 wu4 jie2 jian3 。
- chu3 feng1 lao2 xian2 hou2 ， zhong4 di4 bi3 er4 shan3 。
- shi1 wei2 ruo4 lin2 yu3 ， yi4 bao3 cang1 sheng1 qian4 。
- xin1 fa3 chi2 yi3 gui1 ， lian4 shan1 xiu1 ren3 ran3 。
- xiang3 dang1 zou4 yu4 shi2 ， he2 qi4 dong4 shun4 lian3 。
- bai4 en1 ming2 guang1 dian4 ， ri4 she4 yao1 jin1 shan3 。

## 注释

## 译文

## 赏析
