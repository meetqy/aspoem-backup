---
id: guo-xiang-zheng-yuan-shan-yao
title: 圓山謠
titlePinyin: yuan2 shan1 yao2
titleSlug: yuan-shan-yao
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 廟食圓山忘歲年，自言耽酒未能還。
- 身披羽衣手提藥，時時混跡來人間。
- 七言四句又奇絕，固非俗士能追攀。
- 蓬萊却在漳水上，鼇頭突起滄波環。
- 長蘿秀木鏁春色，石泉自瀉秋聲潺。
- 伊予來漳四十日，始造秘殿瞻威顔。
- 歸鞍未解疾遽作，寒氣束縛形骸跧。
- 夜夢青衣捧玉盤，琉璃十顆傳靈丹。
- 欣然投齒咀三四，若飲沆瀣生修翰。
- 精神頓覺枕上醒，五鼓未送蟾光殘。
- 明朝視事若平昔，僚吏爭賀詢其端。
- 真仙垂祐必終始，凡骨豈易當珍丸。
- 便思勇決謝塵網，往跨皓鶴參翔鸞。
- 吟詩賣藥同至樂，安用包羞拘一官。

## 拼音

- miao4 shi2 yuan2 shan1 wang4 sui4 nian2 ， zi4 yan2 dan1 jiu3 wei4 neng2 huan2 。
- shen1 pi1 yu3 yi1 shou3 ti2 yao4 ， shi2 shi2 hun4 ji4 lai2 ren2 jian4 。
- qi1 yan2 si4 ju4 you4 qi2 jue2 ， gu4 fei1 su2 shi4 neng2 zhui1 pan1 。
- peng2 lai2 que4 zai4 zhang1 shui3 shang4 ， ao2 tou2 tu1 qi3 cang1 bo1 huan2 。
- chang2 luo2 xiu4 mu4 suo3 chun1 se4 ， shi2 quan2 zi4 xie4 qiu1 sheng1 chan2 。
- yi1 yu3 lai2 zhang1 si4 shi2 ri4 ， shi3 zao4 mi4 dian4 zhan1 wei1 yan2 。
- gui1 an1 wei4 jie3 ji2 ju4 zuo4 ， han2 qi4 shu4 fu4 xing2 hai2 quan2 。
- ye4 meng4 qing1 yi1 peng3 yu4 pan2 ， liu2 li2 shi2 ke1 chuan2 ling2 dan1 。
- xin1 ran2 tou2 chi3 zui3 san1 si4 ， ruo4 yin3 hang4 xie4 sheng1 xiu1 han4 。
- jing1 shen2 dun4 jue2 zhen3 shang4 xing3 ， wu3 gu3 wei4 song4 chan2 guang1 can2 。
- ming2 chao2 shi4 shi4 ruo4 ping2 xi1 ， liao2 li4 zheng1 he4 xun2 qi2 duan1 。
- zhen1 xian1 chui2 you4 bi4 zhong1 shi3 ， fan2 gu3 qi3 yi4 dang1 zhen1 wan2 。
- bian4 si1 yong3 jue2 xie4 chen2 wang3 ， wang3 kua4 hao4 he4 can1 xiang2 luan2 。
- yin2 shi1 mai4 yao4 tong2 zhi4 le4 ， an1 yong4 bao1 xiu1 ju1 yi4 guan1 。

## 注释

## 译文

## 赏析
