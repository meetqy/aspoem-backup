---
id: guo-xiang-zheng-tong-xu-qi-mo-you-hua-yang-dong
title: 同許棲默遊華陽洞
titlePinyin: tong2 xu1 qi1 mo4 you2 hua2 yang2 dong4
titleSlug: tong-xu-qi-mo-you-hua-yang-dong
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 春歸白晝永，庭虚民事退。
- 尋幽何所之，佳賓幸同載。
- 出門十餘里，仙者餘跡在。
- 非實固難評，洞壑茅可愛。
- 綠蘿垂長簾，秘景得藏晦。
- 造深揭葦火，陟險汗漸背。
- 中寛稍可休，仰視覆圓蓋。
- 石乳忘歲年，物象千萬態。
- 龍泓紺澄碧，溢溜漸飛灑。
- 陰森毛骨寒，志往力殊怠。
- 磨崕記名姓，斯遊定難再。
- 人生足離合，世役異屯泰。
- 清風起林杪，蕭瑟動天籟。
- 歸歟亦何求，盈筐採蘭艾。

## 拼音

- chun1 gui1 bai2 zhou4 yong3 ， ting2 xu1 min2 shi4 tui4 。
- xun2 you1 he2 suo3 zhi1 ， jia1 bin1 xing4 tong2 zai4 。
- chu1 men2 shi2 yu2 li3 ， xian1 zhe3 yu2 ji4 zai4 。
- fei1 shi2 gu4 nan2 ping2 ， dong4 he4 mao2 ke3 ai4 。
- lü4 luo2 chui2 chang2 lian2 ， mi4 jing3 de2 cang2 hui4 。
- zao4 shen1 jie1 wei3 huo3 ， zhi4 xian3 han4 jian4 bei4 。
- zhong1 kuan1 shao1 ke3 xiu1 ， yang3 shi4 fu4 yuan2 gai4 。
- shi2 ru3 wang4 sui4 nian2 ， wu4 xiang4 qian1 wan4 tai4 。
- long2 hong2 gan4 cheng2 bi4 ， yi4 liu1 jian4 fei1 sa3 。
- yin1 sen1 mao2 gu3 han2 ， zhi4 wang3 li4 shu1 dai4 。
- mo2 ya2 ji4 ming2 xing4 ， si1 you2 ding4 nan2 zai4 。
- ren2 sheng1 zu2 li2 he2 ， shi4 yi4 yi4 tun2 tai4 。
- qing1 feng1 qi3 lin2 miao3 ， xiao1 se4 dong4 tian1 lai4 。
- gui1 yu2 yi4 he2 qiu2 ， ying2 kuang1 cai3 lan2 ai4 。

## 注释

## 译文

## 赏析
