---
id: guo-xiang-zheng-xie-dong-cheng-lian-wei
title: 謝東城練尉
titlePinyin: xie4 dong1 cheng2 lian4 wei4
titleSlug: xie-dong-cheng-lian-wei
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 我聞武夷山，迺是神仙府。
- 靈丹插峭壁，異骨留深塢。
- 有時風高月色靜，天樂琤淙散天宇。
- 飄飄秀氣鍾爲人，往往聲名邁前古。
- 練君頭角傑然奇，少年折桂登雲梯。
- 陸機才華恨羞澀，相如詞調慚支離。
- 青衫一命東城尉，能使斯民歌愷悌。
- 鸞鳳肯與雞鶩爭，萬里雲霄終自致。
- 東城烟水秋茫茫，覽古高吟應斷腸。
- 白蛇血濺赤龍劍，八千子弟同時亡。
- 而今戰處無青草，廟門斜掩狐狸老。
- 羣巫請雨搖鐶刀，滴瀝椒漿薦蘋藻。
- 力拔山兮安在哉，丹青壁畫空塵埃。
- 因君吟想不能已，孤雁一聲山月頹。

## 拼音

- wo3 wen2 wu3 yi2 shan1 ， nai3 shi4 shen2 xian1 fu3 。
- ling2 dan1 cha1 qiao4 bi4 ， yi4 gu3 liu2 shen1 wu4 。
- you3 shi2 feng1 gao1 yue4 se4 jing4 ， tian1 le4 cheng1 cong2 san4 tian1 yu3 。
- piao1 piao1 xiu4 qi4 zhong1 wei2 ren2 ， wang3 wang3 sheng1 ming2 mai4 qian2 gu3 。
- lian4 jun1 tou2 jiao3 jie2 ran2 qi2 ， shao4 nian2 zhe2 gui4 deng1 yun2 ti1 。
- lu4 ji1 cai2 hua2 hen4 xiu1 se4 ， xiang1 ru2 ci2 diao4 can2 zhi1 li2 。
- qing1 shan1 yi2 ming4 dong1 cheng2 wei4 ， neng2 shi3 si1 min2 ge1 kai3 ti4 。
- luan2 feng4 ken3 yu3 ji1 wu4 zheng1 ， wan4 li3 yun2 xiao1 zhong1 zi4 zhi4 。
- dong1 cheng2 yan1 shui3 qiu1 mang2 mang2 ， lan3 gu3 gao1 yin2 ying1 duan4 chang2 。
- bai2 she2 xue4 jian4 chi4 long2 jian4 ， ba1 qian1 zi3 di4 tong2 shi2 wang2 。
- er2 jin1 zhan4 chu3 wu2 qing1 cao3 ， miao4 men2 xie2 yan3 hu2 li2 lao3 。
- qun2 wu1 qing3 yu3 yao2 huan2 dao1 ， di1 li4 jiao1 jiang1 jian4 pin2 zao3 。
- li4 ba2 shan1 xi1 an1 zai4 zai1 ， dan1 qing1 bi4 hua4 kong1 chen2 ai1 。
- yin1 jun1 yin2 xiang3 bu4 neng2 yi3 ， gu1 yan4 yi4 sheng1 shan1 yue4 tui2 。

## 注释

## 译文

## 赏析
