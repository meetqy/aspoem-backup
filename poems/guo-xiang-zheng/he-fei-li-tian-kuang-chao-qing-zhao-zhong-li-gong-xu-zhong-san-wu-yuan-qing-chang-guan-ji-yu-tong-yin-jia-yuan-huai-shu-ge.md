---
id: guo-xiang-zheng-he-fei-li-tian-kuang-chao-qing-zhao-zhong-li-gong-xu-zhong-san-wu-yuan-qing-chang-guan-ji-yu-tong-yin-jia-yuan-huai-shu-ge
title: 合肥李天貺朝請招鍾離公序中散吳淵卿長官洎予同飲家園懷疏閣
titlePinyin: he2 fei2 li3 tian1 kuang4 chao2 qing3 zhao1 zhong1 li2 gong1 xu4 zhong1 san4 wu2 yuan1 qing1 chang2 guan1 ji4 yu3 tong2 yin3 jia1 yuan2 huai2 shu1 ge2
titleSlug: he-fei-li-tian-kuang-chao-qing-zhao-zhong-li-gong-xu-zhong-san-wu-yuan-qing-chang-guan-ji-yu-tong-yin-jia-yuan-huai-shu-ge
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 一閣横空連野水，久客歸來洗雙耳。
- 二疏雖解散黄金，家園未必臨清泚。
- 坐見紛紛烟雨入，千里瀟湘畫圖濕。
- 魚鳥相忘蒲荇深，兩岸桃花爲春泣。
- 鍾離辭榮已三品，吳令早休今八十。
- 我亦棄官姑孰閑，邂逅相過手重執。
- 閣前旋解青板船，呼童移櫂選清淵。
- 四人白髮笑且飲，岸人疑是商山仙。
- 亦如賀監在東吳，醉下山陰弄鏡湖。
- 月色蓮香迷近遠，且要李白騎鯨魚。
- 古人今人樂如此，出處無瑕傲生死。
- 君不見功成不退人，重著藍衫脱金紫。

## 拼音

- yi4 ge2 heng2 kong1 lian2 ye3 shui3 ， jiu3 ke4 gui1 lai2 xi3 shuang1 er3 。
- er4 shu1 sui1 jie3 san4 huang2 jin1 ， jia1 yuan2 wei4 bi4 lin2 qing1 ci3 。
- zuo4 jian4 fen1 fen1 yan1 yu3 ru4 ， qian1 li3 xiao1 xiang1 hua4 tu2 shi1 。
- yu2 niao3 xiang1 wang4 pu2 xing4 shen1 ， liang3 an4 tao2 hua1 wei2 chun1 qi4 。
- zhong1 li2 ci2 rong2 yi3 san1 pin3 ， wu2 ling4 zao3 xiu1 jin1 ba1 shi2 。
- wo3 yi4 qi4 guan1 gu1 shu2 xian2 ， xie4 hou4 xiang1 guo4 shou3 zhong4 zhi2 。
- ge2 qian2 xuan2 jie3 qing1 ban3 chuan2 ， hu1 tong2 yi2 zhao4 xuan3 qing1 yuan1 。
- si4 ren2 bai2 fa4 xiao4 qie3 yin3 ， an4 ren2 yi2 shi4 shang1 shan1 xian1 。
- yi4 ru2 he4 jian1 zai4 dong1 wu2 ， zui4 xia4 shan1 yin1 nong4 jing4 hu2 。
- yue4 se4 lian2 xiang1 mi2 jin4 yuan3 ， qie3 yao4 li3 bai2 qi2 jing1 yu2 。
- gu3 ren2 jin1 ren2 le4 ru2 ci3 ， chu1 chu3 wu2 xia2 ao4 sheng1 si3 。
- jun1 bu2 jian4 gong1 cheng2 bu2 tui4 ren2 ， zhong4 zhu4 lan2 shan1 tuo1 jin1 zi3 。

## 注释

## 译文

## 赏析
