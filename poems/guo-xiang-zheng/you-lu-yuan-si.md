---
id: guo-xiang-zheng-you-lu-yuan-si
title: 遊鹿苑寺
titlePinyin: you2 lu4 yuan4 si4
titleSlug: you-lu-yuan-si
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 遊遍湘西山，晚至鹿苑寺。
- 平岡列城郭，長松肖兵衞。
- 入門尤清涼，讀碑辨往事。
- 乃知阿育王，曾此藏舍利。
- 浮屠當殿陰，令人竦瞻視。
- 寶網敷金雲，倏忽變蒼翠。
- 僧云秋杪時，月靜甘露墜。
- 大覺去無蹤，山祗自靈異。
- 白鹿不我逢，殘花在巖際。
- 居者多壽老，安禪信無累。
- 笻衲爲生涯，心不墜情僞。
- 源源聽法語，陶陶襲和氣。
- 簪紳胡爲乎，頂踵縛憂愧。
- 願從彼上人，預聞第一義。
- 煩心沃醍醐，頓悟超十地。
- 聊爲鹿苑吟，清夢不成寐。

## 拼音

- you2 bian4 xiang1 xi1 shan1 ， wan3 zhi4 lu4 yuan4 si4 。
- ping2 gang1 lie4 cheng2 guo1 ， chang2 song1 xiao4 bing1 wei4 。
- ru4 men2 you2 qing1 liang2 ， du2 bei1 bian4 wang3 shi4 。
- nai3 zhi1 a1 yu4 wang2 ， ceng2 ci3 cang2 she4 li4 。
- fu2 tu2 dang1 dian4 yin1 ， ling4 ren2 song3 zhan1 shi4 。
- bao3 wang3 fu1 jin1 yun2 ， shu1 hu1 bian4 cang1 cui4 。
- seng1 yun2 qiu1 miao3 shi2 ， yue4 jing4 gan1 lu4 zhui4 。
- da4 jue2 qu4 wu2 zong1 ， shan1 zhi1 zi4 ling2 yi4 。
- bai2 lu4 bu4 wo3 feng2 ， can2 hua1 zai4 yan2 ji4 。
- ju1 zhe3 duo1 shou4 lao3 ， an1 shan4 xin4 wu2 lei4 。
- qiong2 na4 wei2 sheng1 ya2 ， xin1 bu2 zhui4 qing2 wei3 。
- yuan2 yuan2 ting1 fa3 yu3 ， tao2 tao2 xi2 he2 qi4 。
- zan1 shen1 hu2 wei2 hu1 ， ding3 zhong3 fu4 you1 kui4 。
- yuan4 cong2 bi3 shang4 ren2 ， yu4 wen2 di4 yi1 yi4 。
- fan2 xin1 wo4 ti2 hu2 ， dun4 wu4 chao1 shi2 di4 。
- liao2 wei2 lu4 yuan4 yin2 ， qing1 meng4 bu4 cheng2 mei4 。

## 注释

## 译文

## 赏析
