---
id: guo-xiang-zheng-you-shi-pen-si-cheng-jiang-dian-yuan-jian-jian-yu-guang-lu
title: 游石盆寺呈蔣殿院兼簡余光祿
titlePinyin: you2 shi2 pen2 si4 cheng2 jiang3 dian4 yuan4 jian1 jian3 yu2 guang1 lu4
titleSlug: you-shi-pen-si-cheng-jiang-dian-yuan-jian-jian-yu-guang-lu
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 石盆古寺蒼崖顛，斷碑皴剥無人傳。
- 其文僅識隱巖字，御史飽學能推研。
- 乃是鄭董之别號，洛師易節來刺宣。
- 風流直欲繼謝守，行春車馬時聯翩。
- 紅粉行行杏花笑，旌旛爍爍雌霓懸。
- 松聲颼颼雜簫鼓，薜圍繚繞疑檀烟。
- 不知身世有軒冕，且將樽酒投林泉。
- 暫時樂事亦難遇，高文大字精磨鐫。
- 可嗟榛棘一藏晦，清風零落三百年。
- 洎逢佳士始珍賞，洗滌塵垢邀神仙。
- 坐思往跡若夢寐，明河千丈傾辭源。
- 啼鳥至今不避客，上下啾聒兩耳邊。
- 山僧搆亭又高絕，羣峰葉葉如青蓮。
- 崔嵬寶塔掛落日，沆碭冰壺撐釣船。
- 余公胡爲未嘗到，美景若此寧棄捐。
- 請攜吟筆窺造物，更向雲中調管弦。

## 拼音

- shi2 pen2 gu3 si4 cang1 ya2 dian1 ， duan4 bei1 cun1 bao1 wu2 ren2 chuan2 。
- qi2 wen2 jin3 shi2 yin3 yan2 zi4 ， yu4 shi3 bao3 xue2 neng2 tui1 yan2 。
- nai3 shi4 zheng4 dong3 zhi1 bie2 hao4 ， luo4 shi1 yi4 jie2 lai2 ci4 xuan1 。
- feng1 liu2 zhi2 yu4 ji4 xie4 shou3 ， xing2 chun1 ju1 ma3 shi2 lian2 pian1 。
- hong2 fen3 hang2 hang2 xing4 hua1 xiao4 ， jing1 fan1 shuo4 shuo4 ci2 ni2 xuan2 。
- song1 sheng1 sou1 sou1 za2 xiao1 gu3 ， bi4 wei2 liao2 rao4 yi2 tan2 yan1 。
- bu4 zhi1 shen1 shi4 you3 xuan1 mian3 ， qie3 jiang1 zun1 jiu3 tou2 lin2 quan2 。
- zan4 shi2 le4 shi4 yi4 nan2 yu4 ， gao1 wen2 da4 zi4 jing1 mo2 juan1 。
- ke3 jie1 zhen1 ji2 yi4 cang2 hui4 ， qing1 feng1 ling2 luo4 san1 bai3 nian2 。
- ji4 feng2 jia1 shi4 shi3 zhen1 shang3 ， xi3 di2 chen2 gou4 yao1 shen2 xian1 。
- zuo4 si1 wang3 ji4 ruo4 meng4 mei4 ， ming2 he2 qian1 zhang4 qing1 ci2 yuan2 。
- ti2 niao3 zhi4 jin1 bu2 bi4 ke4 ， shang4 xia4 jiu1 guo1 liang3 er3 bian1 。
- shan1 seng1 gou4 ting2 you4 gao1 jue2 ， qun2 feng1 ye4 ye4 ru2 qing1 lian2 。
- cui1 wei2 bao3 ta3 gua4 luo4 ri4 ， hang4 dang4 bing1 hu2 cheng1 diao4 chuan2 。
- yu2 gong1 hu2 wei2 wei4 chang2 dao4 ， mei3 jing3 ruo4 ci3 ning2 qi4 juan1 。
- qing3 xie2 yin2 bi3 kui1 zao4 wu4 ， geng4 xiang4 yun2 zhong1 diao4 guan3 xian2 。

## 注释

## 译文

## 赏析
