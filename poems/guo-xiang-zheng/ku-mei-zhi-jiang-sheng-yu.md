---
id: guo-xiang-zheng-ku-mei-zhi-jiang-sheng-yu
title: 哭梅直講聖俞
titlePinyin: ku1 mei2 zhi2 jiang3 sheng4 yu2
titleSlug: ku-mei-zhi-jiang-sheng-yu
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 生事念死隔，歘如過鳥飛。
- 長空不留跡，清叫竟何之。
- 死者固已矣，生者謾相思。
- 昭亭雪塞山，相遇忘寒饑。
- 解劍貰濁酒，果餚躬自攜。
- 掃除長少分，曠蕩文章期。
- 贈蒙以大白，自謂無復疑。
- 及將起草茅，謹札還先馳。
- 邀我采石渡，爛醉霜蟹肥。
- 沉吟望夫曲，朗誦天門詩。
- 險絕必使和，凡魚豈龍追。
- 篇篇被許可，當友不當師。
- 凌晨掛高帆，公行我言歸。
- 一别三四秋，音問山中稀。
- 去年集選曹，僮瘦馬力羸。
- 訪公國東門，問我來何時。
- 青芻與白飯，諸子爭賫持。
- 論新復談故，謂我今逾奇。
- 南還得長篇，萬里銜光輝。
- 此德未云報，訃音裂肝脾。
- 桓桓萬人英，不遇終愁羈。
- 一官止太學，薄命吁可悲。
- 所嗟吾道喪，斯文竟何爲。
- 譬彼卞子玉，棄置汙濁泥。
- 鳳來無嘉禾，啄肉紛羣鴟。
- 彼蒼厥有主，此理安無欺。
- 嗚呼如之何，酸嘶復酸嘶。

## 拼音

- sheng1 shi4 nian4 si3 ge2 ， xu1 ru2 guo4 niao3 fei1 。
- chang2 kong1 bu4 liu2 ji4 ， qing1 jiao4 jing4 he2 zhi1 。
- si3 zhe3 gu4 yi3 yi3 ， sheng1 zhe3 man2 xiang1 si1 。
- zhao1 ting2 xue3 sai1 shan1 ， xiang1 yu4 wang4 han2 ji1 。
- jie3 jian4 shi4 zhuo2 jiu3 ， guo3 yao2 gong1 zi4 xie2 。
- sao3 chu2 chang2 shao3 fen1 ， kuang4 dang4 wen2 zhang1 qi1 。
- zeng4 meng2 yi3 da4 bai2 ， zi4 wei4 wu2 fu4 yi2 。
- ji2 jiang1 qi3 cao3 mao2 ， jin3 zha2 huan2 xian1 chi2 。
- yao1 wo3 cai3 shi2 du4 ， lan4 zui4 shuang1 xie4 fei2 。
- chen2 yin2 wang4 fu1 qu3 ， lang3 song4 tian1 men2 shi1 。
- xian3 jue2 bi4 shi3 he2 ， fan2 yu2 qi3 long2 zhui1 。
- pian1 pian1 bei4 xu1 ke3 ， dang1 you3 bu4 dang1 shi1 。
- ling2 chen2 gua4 gao1 fan1 ， gong1 xing2 wo3 yan2 gui1 。
- yi4 bie2 san1 si4 qiu1 ， yin1 wen4 shan1 zhong1 xi1 。
- qu4 nian2 ji2 xuan3 cao2 ， tong2 shou4 ma3 li4 lei2 。
- fang3 gong1 guo2 dong1 men2 ， wen4 wo3 lai2 he2 shi2 。
- qing1 chu2 yu3 bai2 fan4 ， zhu1 zi3 zheng1 ji1 chi2 。
- lun4 xin1 fu4 tan2 gu4 ， wei4 wo3 jin1 yu2 qi2 。
- nan2 huan2 de2 chang2 pian1 ， wan4 li3 xian2 guang1 hui1 。
- ci3 de2 wei4 yun2 bao4 ， fu4 yin1 lie4 gan1 pi2 。
- huan2 huan2 wan4 ren2 ying1 ， bu2 yu4 zhong1 chou2 ji1 。
- yi4 guan1 zhi3 tai4 xue2 ， bo2 ming4 xu1 ke3 bei1 。
- suo3 jie1 wu2 dao4 sang1 ， si1 wen2 jing4 he2 wei2 。
- pi4 bi3 bian4 zi3 yu4 ， qi4 zhi4 wu1 zhuo2 ni2 。
- feng4 lai2 wu2 jia1 he2 ， zhuo2 rou4 fen1 qun2 chi1 。
- bi3 cang1 jue2 you3 zhu3 ， ci3 li3 an1 wu2 qi1 。
- wu1 hu1 ru2 zhi1 he2 ， suan1 si1 fu4 suan1 si1 。

## 注释

## 译文

## 赏析
