---
id: guo-xiang-zheng-liu-ti-lu-xue-shi-wu-wei-jun-zhe-ju-lang-xuan
title: 留題吕學士無爲軍謫居廊軒
titlePinyin: liu2 ti2 lü3 xue2 shi4 wu2 wei2 jun1 zhe2 ju1 lang2 xuan1
titleSlug: liu-ti-lu-xue-shi-wu-wei-jun-zhe-ju-lang-xuan
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 城頭高軒跳千里，數里蒼山兼寒水。
- 帆開半落有無間，鳥飛不斷丹青裏。
- 北斗疏疏河漢曉，蓬萊一登天下小。
- 心隨境化形亦忘，誰道霜翎老華表。
- 曹公窺吳敎水戰，虎貔蹙踏鯨鼉轉。
- 野父相傳此渡頭，魚網時時得遺箭。
- 當場英氣安在哉，千年絕景藏蒿萊。
- 地祗監護待賢者，欄干倚遍傾金罍。
- 目送白雲望堯闕，忠功孝名堅一節。
- 明時不作離騷經，玉上青蠅解磨滅。
- 昇沈偶然安足嗟，與君高詠思無邪。
- 數聲長笛奏何處，微風吹落天之涯。
- 天涯桂樹清輝發，萬頃波瀾凍冰雪。
- 若承紫詔返瀛洲，此地曾忘遷謫憂。

## 拼音

- cheng2 tou2 gao1 xuan1 tiao4 qian1 li3 ， shu4 li3 cang1 shan1 jian1 han2 shui3 。
- fan1 kai1 ban4 luo4 you3 wu2 jian4 ， niao3 fei1 bu2 duan4 dan1 qing1 li3 。
- bei3 dou3 shu1 shu1 he2 han4 xiao3 ， peng2 lai2 yi4 deng1 tian1 xia4 xiao3 。
- xin1 sui2 jing4 hua4 xing2 yi4 wang4 ， shui2 dao4 shuang1 ling2 lao3 hua2 biao3 。
- cao2 gong1 kui1 wu2 jiao4 shui3 zhan4 ， hu3 pi2 cu4 ta4 jing1 tuo2 zhuan3 。
- ye3 fu4 xiang1 chuan2 ci3 du4 tou2 ， yu2 wang3 shi2 shi2 de2 yi2 jian4 。
- dang1 chang3 ying1 qi4 an1 zai4 zai1 ， qian1 nian2 jue2 jing3 cang2 hao1 lai2 。
- di4 zhi1 jian1 hu4 dai4 xian2 zhe3 ， lan2 gan1 yi3 bian4 qing1 jin1 lei2 。
- mu4 song4 bai2 yun2 wang4 yao2 que4 ， zhong1 gong1 xiao4 ming2 jian1 yi4 jie2 。
- ming2 shi2 bu2 zuo4 li2 sao1 jing1 ， yu4 shang4 qing1 ying2 jie3 mo2 mie4 。
- sheng1 shen3 ou3 ran2 an1 zu2 jie1 ， yu3 jun1 gao1 yong3 si1 wu2 xie2 。
- shu4 sheng1 chang2 di2 zou4 he2 chu3 ， wei1 feng1 chui1 luo4 tian1 zhi1 ya2 。
- tian1 ya2 gui4 shu4 qing1 hui1 fa1 ， wan4 qing3 bo1 lan2 dong4 bing1 xue3 。
- ruo4 cheng2 zi3 zhao4 fan3 ying2 zhou1 ， ci3 di4 ceng2 wang4 qian1 zhe2 you1 。

## 注释

## 译文

## 赏析
