---
id: guo-xiang-zheng-feng-he-an-zhong-shang-shu-tong-cao-xian-deng-chang-gan-ta
title: 奉和安中尚書同漕憲登長干塔
titlePinyin: feng4 he2 an1 zhong1 shang4 shu1 tong2 cao2 xian4 deng1 chang2 gan1 ta3
titleSlug: feng-he-an-zhong-shang-shu-tong-cao-xian-deng-chang-gan-ta
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 攬衣登塔窺泬寥，黄金篆牌神所摽。
- 層梯轉道二千尺，鈴索交響風常飄。
- 天厨曉送阿育供，海月夜領飛仙朝。
- 南溟安在心欲化，九萬一舉期今朝。
- 我宋真人啟閶闔，堯舜之運重昭昭。
- 佛老并儒鼎足盛，理歸一善無煩條。
- 凈緣勝賞固莫逆，足力强健朋儕要。
- 昌黎首唱城南句，東野繼作芬蘭椒。
- 諸公筆力鬭穎發，七言紙上鏗琨瑤。
- 聚沙疊甓付童子，秀實始自春之苗。
- 凌空得路未足恃，遇險驚魂安可招。
- 龍虎低沈鳳鳥散，藉此彈壓無祲妖。
- 四郊松柏列兵衛，萬家弦管均咸韶。
- 廣莊黔烏類蠛蠓，歲望已覺元鼎調。
- 晴川疏樹歷陽近，浮雲蔽日長安遙。
- 貫輪巨木徹十地，斜飛八角穿重霄。
- 扶持故國肖父老，綜領諸刹如孩髫。
- 循欄作禮共悲仰，絕頂進步誰騰超。
- 跡雖有爲志頗壯，報且不盡功何遼。
- 揮毫題識未云畢，城頭魯角聲迢迢。
- 兜綿鋪舒換塵境，寶燈照耀銀爲橋。
- 乃知此會世稀有，請君審聽長干謠。

## 拼音

- lan3 yi1 deng1 ta3 kui1 jue2 liao2 ， huang2 jin1 zhuan4 pai2 shen2 suo3 biao1 。
- ceng2 ti1 zhuan3 dao4 er4 qian1 chi3 ， ling2 suo3 jiao1 xiang3 feng1 chang2 piao1 。
- tian1 chu2 xiao3 song4 a1 yu4 gong4 ， hai3 yue4 ye4 ling3 fei1 xian1 chao2 。
- nan2 ming2 an1 zai4 xin1 yu4 hua4 ， jiu3 wan4 yi4 ju3 qi1 jin1 zhao1 。
- wo3 song4 zhen1 ren2 qi3 chang1 he2 ， yao2 shun4 zhi1 yun4 zhong4 zhao1 zhao1 。
- fo2 lao3 bing4 ru2 ding3 zu2 sheng4 ， li3 gui1 yi2 shan4 wu2 fan2 tiao2 。
- jing4 yuan2 sheng4 shang3 gu4 mo4 ni4 ， zu2 li4 qiang2 jian4 peng2 chai2 yao4 。
- chang1 li2 shou3 chang4 cheng2 nan2 ju4 ， dong1 ye3 ji4 zuo4 fen1 lan2 jiao1 。
- zhu1 gong1 bi3 li4 dou4 ying3 fa1 ， qi1 yan2 zhi3 shang4 keng1 kun1 yao2 。
- ju4 sha1 die2 pi4 fu4 tong2 zi3 ， xiu4 shi2 shi3 zi4 chun1 zhi1 miao2 。
- ling2 kong1 de2 lu4 wei4 zu2 shi4 ， yu4 xian3 jing1 hun2 an1 ke3 zhao1 。
- long2 hu3 di1 shen3 feng4 niao3 san4 ， jie4 ci3 dan4 ya1 wu2 jin4 yao1 。
- si4 jiao1 song1 bai3 lie4 bing1 wei4 ， wan4 jia1 xian2 guan3 jun1 xian2 shao2 。
- guang3 zhuang1 qian2 wu1 lei4 mie4 meng3 ， sui4 wang4 yi3 jue2 yuan2 ding3 diao4 。
- qing2 chuan1 shu1 shu4 li4 yang2 jin4 ， fu2 yun2 bi4 ri4 chang2 an1 yao2 。
- guan4 lun2 ju4 mu4 che4 shi2 di4 ， xie2 fei1 ba1 jiao3 chuan1 chong2 xiao1 。
- fu2 chi2 gu4 guo2 xiao4 fu4 lao3 ， zong1 ling3 zhu1 cha4 ru2 hai2 tiao2 。
- xun2 lan2 zuo4 li3 gong4 bei1 yang3 ， jue2 ding3 jin4 bu4 shui2 teng2 chao1 。
- ji4 sui1 you3 wei2 zhi4 po1 zhuang4 ， bao4 qie3 bu2 jin4 gong1 he2 liao2 。
- hui1 hao2 ti2 shi2 wei4 yun2 bi4 ， cheng2 tou2 lu3 jiao3 sheng1 tiao2 tiao2 。
- dou1 mian2 pu1 shu1 huan4 chen2 jing4 ， bao3 deng1 zhao4 yao4 yin2 wei2 qiao2 。
- nai3 zhi1 ci3 hui4 shi4 xi1 you3 ， qing3 jun1 shen3 ting1 chang2 gan1 yao2 。

## 注释

## 译文

## 赏析
