---
id: guo-xiang-zheng-ji-bie-zhu-fu-zhi-lang-zhong
title: 寄別朱復之郎中
titlePinyin: ji4 bie2 zhu1 fu4 zhi1 lang2 zhong1
titleSlug: ji-bie-zhu-fu-zhi-lang-zhong
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 我昔發溪口，君來具華筵。
- 燭光射酒色，四座凝春煙。
- 飲闌贈嘉唱，響韻勝彈弦。
- 聞君今解印，念我簿書攣。
- 不及姑溪流，會隨千丈船。
- 君才世無雙，君名天下傳。
- 五十試一州，治術如潁川。
- 上方爭政務，下詔稽漢宣。
- 誰能薦此人，惟賢乃知賢。
- 聃聃范文正，道德諸公先。
- 辟君登幕府，師友金石堅。
- 大匠忽云逝，美璞疇敢鐫。
- 古來出林秀，多爲風雨纏。
- 明主往自結，獻書玉墀前。
- 功名期待達，況當未衰年。

## 拼音

- wo3 xi1 fa1 xi1 kou3 ， jun1 lai2 ju4 hua2 yan2 。
- zhu2 guang1 she4 jiu3 se4 ， si4 zuo4 ning2 chun1 yan1 。
- yin3 lan2 zeng4 jia1 chang4 ， xiang3 yun4 sheng4 dan4 xian2 。
- wen2 jun1 jin1 jie3 yin4 ， nian4 wo3 bo2 shu1 luan2 。
- bu4 ji2 gu1 xi1 liu2 ， hui4 sui2 qian1 zhang4 chuan2 。
- jun1 cai2 shi4 wu2 shuang1 ， jun1 ming2 tian1 xia4 chuan2 。
- wu3 shi2 shi4 yi4 zhou1 ， zhi4 shu4 ru2 ying3 chuan1 。
- shang4 fang1 zheng1 zheng4 wu4 ， xia4 zhao4 ji1 han4 xuan1 。
- shui2 neng2 jian4 ci3 ren2 ， wei2 xian2 nai3 zhi1 xian2 。
- dan1 dan1 fan4 wen2 zheng4 ， dao4 de2 zhu1 gong1 xian1 。
- pi4 jun1 deng1 mu4 fu3 ， shi1 you3 jin1 shi2 jian1 。
- da4 jiang4 hu1 yun2 shi4 ， mei3 pu2 chou2 gan3 juan1 。
- gu3 lai2 chu1 lin2 xiu4 ， duo1 wei2 feng1 yu3 chan2 。
- ming2 zhu3 wang3 zi4 jie2 ， xian4 shu1 yu4 chi2 qian2 。
- gong1 ming2 qi1 dai4 da2 ， kuang4 dang1 wei4 shuai1 nian2 。

## 注释

## 译文

## 赏析
