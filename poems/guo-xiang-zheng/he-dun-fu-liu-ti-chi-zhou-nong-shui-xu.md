---
id: guo-xiang-zheng-he-dun-fu-liu-ti-chi-zhou-nong-shui-xu
title: 和敦復留題池州弄水序
titlePinyin: he2 dun1 fu4 liu2 ti2 chi2 zhou1 nong4 shui3 xu4
titleSlug: he-dun-fu-liu-ti-chi-zhou-nong-shui-xu
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 我寄江南隱，數爲弄水遊。
- 讀君弄水篇，感慨攀巢由。
- 赤脚踏雲雨，投竿翫汀洲。
- 鷗鳥不見猜，飛舞相應酬。
- 誰傾百斛珠，跳躑無復收。
- 一發海客秘，爛副貧家求。
- 李杜縮光焰，王謝慚風流。
- 開卷起予興，飄欲乘桴浮。
- 如觀秋浦圖，晚景入兩眸。
- 愛之不能捨，饑魚適吞鈎。
- 嘗置几案間，出没窺巖幽。
- 一别幾何時，歲月已十周。
- 跡滯若匣劍，繡澀不可抽。
- 何當隨君車，吟哦與君侔。

## 拼音

- wo3 ji4 jiang1 nan2 yin3 ， shu4 wei2 nong4 shui3 you2 。
- du2 jun1 nong4 shui3 pian1 ， gan3 kai3 pan1 chao2 you2 。
- chi4 jiao3 ta4 yun2 yu3 ， tou2 gan1 wan2 ting1 zhou1 。
- ou1 niao3 bu2 jian4 cai1 ， fei1 wu3 xiang1 ying1 chou2 。
- shui2 qing1 bai3 hu2 zhu1 ， tiao4 zhi2 wu2 fu4 shou1 。
- yi4 fa1 hai3 ke4 mi4 ， lan4 fu4 pin2 jia1 qiu2 。
- li3 du4 suo1 guang1 yan4 ， wang2 xie4 can2 feng1 liu2 。
- kai1 juan3 qi3 yu3 xing1 ， piao1 yu4 cheng2 fu2 fu2 。
- ru2 guan1 qiu1 pu3 tu2 ， wan3 jing3 ru4 liang3 mou2 。
- ai4 zhi1 bu4 neng2 she3 ， ji1 yu2 shi4 tun1 gou1 。
- chang2 zhi4 ji1 an4 jian4 ， chu1 mo4 kui1 yan2 you1 。
- yi4 bie2 ji1 he2 shi2 ， sui4 yue4 yi3 shi2 zhou1 。
- ji4 zhi4 ruo4 xia2 jian4 ， xiu4 se4 bu4 ke3 chou1 。
- he2 dang1 sui2 jun1 ju1 ， yin2 e2 yu3 jun1 mou2 。

## 注释

## 译文

## 赏析
