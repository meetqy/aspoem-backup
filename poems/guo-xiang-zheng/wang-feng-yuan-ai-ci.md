---
id: guo-xiang-zheng-wang-feng-yuan-ai-ci
title: 王逢原哀詞
titlePinyin: wang2 feng2 yuan2 ai1 ci2
titleSlug: wang-feng-yuan-ai-ci
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 追彷彿兮，故國之高丘。
- 與子之相遇兮，聽其言而若秋。
- 雍雍而肆兮，嚴嚴而收。
- 樂我之心兮，以遨以遊。
- 予將娶兮，于南州。
- 莫克從子兮，翻自省以幽幽。
- 川陸兮沉浮，日月兮再周。
- 云子之長逝兮，愴我之深憂。
- 子不可見兮，道將誰求。
- 彼蒼者天兮，胡慘胡仇。
- 奪子之速兮，使不位于公侯。
- 雖窮德之特立兮，弗與世以綢繆。
- 嗟坎水之未盈兮，竟何澤以休休。
- 瘖予之聲兮，血予之眸。
- 猶不足以止兮，靈何在而薦羞。
- 惟永絕兮奈何，悵平昔兮悠悠。

## 拼音

- zhui1 pang2 fu2 xi1 ， gu4 guo2 zhi1 gao1 qiu1 。
- yu3 zi3 zhi1 xiang1 yu4 xi1 ， ting1 qi2 yan2 er2 ruo4 qiu1 。
- yong1 yong1 er2 si4 xi1 ， yan2 yan2 er2 shou1 。
- le4 wo3 zhi1 xin1 xi1 ， yi3 ao2 yi3 you2 。
- yu3 jiang1 qu3 xi1 ， yu2 nan2 zhou1 。
- mo4 ke4 cong2 zi3 xi1 ， fan1 zi4 xing3 yi3 you1 you1 。
- chuan1 lu4 xi1 chen2 fu2 ， ri4 yue4 xi1 zai4 zhou1 。
- yun2 zi0 zhi1 chang2 shi4 xi1 ， chuang4 wo3 zhi1 shen1 you1 。
- zi3 bu4 ke3 jian4 xi1 ， dao4 jiang1 shui2 qiu2 。
- bi3 cang1 zhe3 tian1 xi1 ， hu2 can3 hu2 chou2 。
- duo2 zi3 zhi1 su4 xi1 ， shi3 bu2 wei4 yu2 gong1 hou2 。
- sui1 qiong2 de2 zhi1 te4 li4 xi1 ， fu2 yu3 shi4 yi3 chou2 mou2 。
- jie1 kan3 shui3 zhi1 wei4 ying2 xi1 ， jing4 he2 ze2 yi3 xiu1 xiu1 。
- yin1 yu3 zhi1 sheng1 xi1 ， xue4 yu3 zhi1 mou2 。
- you2 bu4 zu2 yi3 zhi3 xi1 ， ling2 he2 zai4 er2 jian4 xiu1 。
- wei2 yong3 jue2 xi1 nai4 he2 ， chang4 ping2 xi1 xi1 you1 you1 。

## 注释

## 译文

## 赏析
