---
id: guo-xiang-zheng-shi-shi-you
title: 石室游
titlePinyin: shi2 shi4 you2
titleSlug: shi-shi-you
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 端城之北，徑五六里。
- 有石室兮洞開，其上則七山建斗司天之喉舌，其下則淵泉不流渟碧一杯。
- 窺之則肌髮冰，酌之則煩心灰。
- 四傍則石乳玲瓏，中敞圓蓋。
- 窈窈萬丈，莫窮其厓。
- 孰納忠兮，嗟肺肝之已露。
- 孰止戈兮，束兵仗而相挨。
- 儼衛士之行列，肅庭臣之序排。
- 紛披披兮蒂萼，粲樅樅兮條枚。
- 安而不可動者爲梁爲棟，奔而不可止者爲虎爲豺。
- 龜闖首兮屏息，虬奮鱗兮摶雷。
- 怪怪奇奇兮，千變萬態。
- 愈視愈久兮，惚恍驚猜。
- 何人境之俯近而仙宇之秘異如此者哉。
- 蘿卷風兮窈窕，春漬芳兮不回。
- 或命佳客，或寓幽懷。
- 考二李之勁筆，皆一時之遺材。
- 援玉琴以寫詠，悵夕陽之易頽。
- 方謝事以言返，眷兹室而徘徊。
- 雲愀容兮泱漭，鳥送音兮悲哀。
- 况百年之將盡，邈夫萬里奚復來。

## 拼音

- duan1 cheng2 zhi1 bei3 ， jing4 wu3 liu4 li3 。
- you3 shi2 shi4 xi1 dong4 kai1 ， qi2 shang4 ze2 qi1 shan1 jian4 dou4 si1 tian1 zhi1 hou2 she2 ， qi2 xia4 ze2 yuan1 quan2 bu4 liu2 ting2 bi4 yi4 bei1 。
- kui1 zhi1 ze2 ji1 fa4 bing1 ， zhuo2 zhi1 ze2 fan2 xin1 hui1 。
- si4 bang4 ze2 shi2 ru3 ling2 long2 ， zhong1 chang3 yuan2 gai4 。
- yao3 yao3 wan4 zhang4 ， mo4 qiong2 qi2 ya2 。
- shu2 na4 zhong1 xi1 ， jie1 fei4 gan1 zhi1 yi3 lu4 。
- shu2 zhi3 ge1 xi1 ， shu4 bing1 zhang4 er2 xiang1 ai1 。
- yan3 wei4 shi4 zhi1 hang2 lie4 ， su4 ting2 chen2 zhi1 xu4 pai2 。
- fen1 pi1 pi1 xi1 di4 e4 ， can4 cong1 cong1 xi1 tiao2 mei2 。
- an1 er2 bu4 ke3 dong4 zhe3 wei2 liang2 wei2 dong4 ， ben1 er2 bu4 ke3 zhi3 zhe3 wei2 hu3 wei2 chai2 。
- gui1 chuang3 shou3 xi1 bing3 xi1 ， qiu2 fen4 lin2 xi1 tuan2 lei2 。
- guai4 guai4 qi2 qi2 xi1 ， qian1 bian4 wan4 tai4 。
- yu4 shi4 yu4 jiu3 xi1 ， hu1 huang3 jing1 cai1 。
- he2 ren2 jing4 zhi1 fu3 jin4 er2 xian1 yu3 zhi1 mi4 yi4 ru2 ci3 zhe3 zai1 。
- luo2 juan4 feng1 xi1 yao3 tiao3 ， chun1 zi4 fang1 xi1 bu4 hui2 。
- huo4 ming4 jia1 ke4 ， huo4 yu4 you1 huai2 。
- kao3 er4 li3 zhi1 jin4 bi3 ， jie1 yi4 shi2 zhi1 yi2 cai2 。
- yuan2 yu4 qin2 yi3 xie3 yong3 ， chang4 xi1 yang2 zhi1 yi4 tui2 。
- fang1 xie4 shi4 yi3 yan2 fan3 ， juan4 zi1 shi4 er2 pai2 huai2 。
- yun2 qiao3 rong2 xi1 yang1 mang3 ， niao3 song4 yin1 xi1 bei1 ai1 。
- kuang4 bai3 nian2 zhi1 jiang1 jin4 ， miao3 fu1 wan4 li3 xi1 fu4 lai2 。

## 注释

## 译文

## 赏析
