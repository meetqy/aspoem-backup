---
id: guo-xiang-zheng-zeng-lin-jiang-shou-fan-xi-yuan-long-tu
title: 贈臨江守范希遠龍圖
titlePinyin: zeng4 lin2 jiang1 shou3 fan4 xi1 yuan3 long2 tu2
titleSlug: zeng-lin-jiang-shou-fan-xi-yuan-long-tu
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 傾蓋相逢晚，開樽上小樓。
- 感時心尚壯，欲語涕難收。
- 神主方思治，英才悉應求。
- 邦畿分使節，玉陛邇宸旒。
- 溫密親聞詔，精忠屢獻謀。
- 養兵能足食，行縣必寛囚。
- 舜日期無盡，堯雲遽莫留。
- 鼎湖龍化影，銀海雁沈秋。
- 事畢身先貶，名高衆所尤。
- 一麾甘去國，千里謾承流。
- 兄弟皆朱紱，雙親未白頭。
- 遭讒雖坎坷，安命亦優游。
- 雪意饒冬暖，灘聲奈客愁。
- 須君作霖雨，終附濟川舟。

## 拼音

- qing1 gai4 xiang1 feng2 wan3 ， kai1 zun1 shang4 xiao3 lou2 。
- gan3 shi2 xin1 shang4 zhuang4 ， yu4 yu3 ti4 nan2 shou1 。
- shen2 zhu3 fang1 si1 zhi4 ， ying1 cai2 xi1 ying1 qiu2 。
- bang1 ji1 fen1 shi3 jie2 ， yu4 bi4 er3 chen2 liu2 。
- wen1 mi4 qin1 wen2 zhao4 ， jing1 zhong1 lü3 xian4 mou2 。
- yang3 bing1 neng2 zu2 shi2 ， xing2 xian4 bi4 kuan1 qiu2 。
- shun4 ri4 qi1 wu2 jin4 ， yao2 yun2 ju4 mo4 liu2 。
- ding3 hu2 long2 hua4 ying3 ， yin2 hai3 yan4 shen3 qiu1 。
- shi4 bi4 shen1 xian1 bian3 ， ming2 gao1 zhong4 suo3 you2 。
- yi4 hui1 gan1 qu4 guo2 ， qian1 li3 man2 cheng2 liu2 。
- xiong1 di4 jie1 zhu1 fu2 ， shuang1 qin1 wei4 bai2 tou2 。
- zao1 chan2 sui1 kan3 ke3 ， an1 ming4 yi4 you1 you2 。
- xue3 yi4 rao2 dong1 nuan3 ， tan1 sheng1 nai4 ke4 chou2 。
- xu1 jun1 zuo4 lin2 yu3 ， zhong1 fu4 ji4 chuan1 zhou1 。

## 注释

## 译文

## 赏析
