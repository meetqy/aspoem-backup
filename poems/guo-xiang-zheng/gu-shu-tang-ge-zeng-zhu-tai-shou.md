---
id: guo-xiang-zheng-gu-shu-tang-ge-zeng-zhu-tai-shou
title: 姑熟堂歌贈朱太守
titlePinyin: gu1 shu2 tang2 ge1 zeng4 zhu1 tai4 shou3
titleSlug: gu-shu-tang-ge-zeng-zhu-tai-shou
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 姑熟太守真賢豪，洗滌弊垢明官曹。
- 民閒吏竦郡無事，華堂新構臨江皋。
- 朱簷斜飛傍星漢，碧瓦不動蟠鯨鼇。
- 釀成玉液宴賓從，手提大筆降風騷。
- 四時景物换耳目，萬古治亂評秋毫。
- 嗟予末坐重感激，胸中茅塞時耘耨。
- 山雞卑栖竟何取，豈合鸞鳳返翔翺。
- 紫蓴茸蕨味正美，鮮鱭玉縷鳴霜刀。
- 爲公一飲直醉倒，坐看萬室皆陶陶。
- 誰云江南地偏小，姑熟之堂天下少。
- 丹湖千里浸城東，蒲葦藏烟春渺渺。
- 牛渚對峙凌歊臺，長江倒掛天門開。
- 風吹玉烏億萬疋，漢兵卷甲沙場迴。
- 有時浪止皓月滿，琉璃宇宙無纖埃。
- 帆檣隱隱鳥飛没，漁歌細下天邊來。
- 謝元暉，李太白，一生好作江南客。
- 至今遺恨人不知，孤雲尚鏁青山宅。
- 請公瀝酒一弔之，聽我長吟壯靈魄。
- 人世百年能幾何，高會難逢離别多。
- 一朝公去調鼎鼐，斯堂永作甘棠歌。

## 拼音

- gu1 shu2 tai4 shou3 zhen1 xian2 hao2 ， xi3 di2 bi4 gou4 ming2 guan1 cao2 。
- min2 xian2 li4 song3 jun4 wu2 shi4 ， hua2 tang2 xin1 gou4 lin2 jiang1 gao1 。
- zhu1 yan2 xie2 fei1 bang4 xing1 han4 ， bi4 wa3 bu2 dong4 pan2 jing1 ao2 。
- niang4 cheng2 yu4 ye4 yan4 bin1 cong2 ， shou3 ti2 da4 bi3 jiang4 feng1 sao1 。
- si4 shi2 jing3 wu4 huan4 er3 mu4 ， wan4 gu3 zhi4 luan4 ping2 qiu1 hao2 。
- jie1 yu3 mo4 zuo4 zhong4 gan3 ji1 ， xiong1 zhong1 mao2 se4 shi2 yun2 nou4 。
- shan1 ji1 bei1 qi1 jing4 he2 qu3 ， qi3 he2 luan2 feng4 fan3 xiang2 ao2 。
- zi3 chun2 rong2 jue2 wei4 zheng4 mei3 ， xian1 ji4 yu4 lü3 ming2 shuang1 dao1 。
- wei2 gong1 yi4 yin3 zhi2 zui4 dao3 ， zuo4 kan4 wan4 shi4 jie1 tao2 tao2 。
- shui2 yun2 jiang1 nan2 di4 pian1 xiao3 ， gu1 shu2 zhi1 tang2 tian1 xia4 shao3 。
- dan1 hu2 qian1 li3 jin4 cheng2 dong1 ， pu2 wei3 cang2 yan1 chun1 miao3 miao3 。
- niu2 zhu3 dui4 zhi4 ling2 xiao1 tai2 ， chang2 jiang1 dao3 gua4 tian1 men2 kai1 。
- feng1 chui1 yu4 wu1 yi4 wan4 pi3 ， han4 bing1 juan4 jia3 sha1 chang3 hui2 。
- you3 shi2 lang4 zhi3 hao4 yue4 man3 ， liu2 li2 yu3 zhou4 wu2 xian1 ai1 。
- fan1 qiang2 yin3 yin3 niao3 fei1 mei2 ， yu2 ge1 xi4 xia4 tian1 bian1 lai2 。
- xie4 yuan2 hui1 ， li3 tai4 bai2 ， yi4 sheng1 hao3 zuo4 jiang1 nan2 ke4 。
- zhi4 jin1 yi2 hen4 ren2 bu4 zhi1 ， gu1 yun2 shang4 suo3 qing1 shan1 zhai2 。
- qing3 gong1 li4 jiu3 yi2 diao4 zhi1 ， ting1 wo3 chang2 yin2 zhuang4 ling2 po4 。
- ren2 shi4 bai3 nian2 neng2 ji1 he2 ， gao1 hui4 nan2 feng2 li2 bie2 duo1 。
- yi4 zhao1 gong1 qu4 diao4 ding3 nai4 ， si1 tang2 yong3 zuo4 gan1 tang2 ge1 。

## 注释

## 译文

## 赏析
