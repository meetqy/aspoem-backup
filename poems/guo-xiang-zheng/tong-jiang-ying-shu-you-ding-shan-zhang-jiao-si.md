---
id: guo-xiang-zheng-tong-jiang-ying-shu-you-ding-shan-zhang-jiao-si
title: 同蔣穎叔遊丁山彰教寺
titlePinyin: tong2 jiang3 ying3 shu1 you2 ding1 shan1 zhang1 jiao4 si4
titleSlug: tong-jiang-ying-shu-you-ding-shan-zhang-jiao-si
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 北風方苦寒，冰霜晝未消。
- 偶傾御史蓋，同上丁山椒。
- 空崖白雲宿，拱木獼猴跳。
- 碑皴龜腹裂，泉活龍尾搖。
- 枯松起幽籟，中天奏雲韶。
- 苔深鴉髪翠，石立壯土翹。
- 荒墳瘞參軍，沉魄誰與招。
- 卻讀樂安詞，慘淡窺泬寥。
- 矧復見猶子，危言動清朝。
- 甘心脫豸冠，竄迹投冗寮。
- 公議在後世，美才無吝驕。
- 六經收滿腹，辨析皆有條。
- 登山聽君語，淙淙碎瓊瑤。
- 但驚白日落，歸馭不可邀。
- 明發余亦往，安得同漁樵。

## 拼音

- bei3 feng1 fang1 ku3 han2 ， bing1 shuang1 zhou4 wei4 xiao1 。
- ou3 qing1 yu4 shi3 gai4 ， tong2 shang4 ding1 shan1 jiao1 。
- kong1 ya2 bai2 yun2 su4 ， gong3 mu4 mi2 hou2 tiao4 。
- bei1 cun1 gui1 fu4 lie4 ， quan2 huo2 long2 wei3 yao2 。
- ku1 song1 qi3 you1 lai4 ， zhong1 tian1 zou4 yun2 shao2 。
- tai2 shen1 ya1 fa4 cui4 ， shi2 li4 zhuang4 tu3 qiao2 。
- huang1 fen2 yi4 can1 jun1 ， chen2 po4 shui2 yu3 zhao1 。
- que4 du2 le4 an1 ci2 ， can3 dan4 kui1 jue2 liao2 。
- shen3 fu4 jian4 you2 zi3 ， wei1 yan2 dong4 qing1 chao2 。
- gan1 xin1 tuo1 zhi4 guan1 ， cuan4 ji4 tou2 rong3 liao2 。
- gong1 yi4 zai4 hou4 shi4 ， mei3 cai2 wu2 lin4 jiao1 。
- liu4 jing1 shou1 man3 fu4 ， bian4 xi1 jie1 you3 tiao2 。
- deng1 shan1 ting1 jun1 yu3 ， cong2 cong2 sui4 qiong2 yao2 。
- dan4 jing1 bai2 ri4 luo4 ， gui1 yu4 bu4 ke3 yao1 。
- ming2 fa1 yu2 yi4 wang3 ， an1 de2 tong2 yu2 qiao2 。

## 注释

## 译文

## 赏析
