---
id: guo-xiang-zheng-bu-dao-nan
title: 補到難
titlePinyin: bu3 dao4 nan2
titleSlug: bu-dao-nan
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 到乎難哉，碧落之洞天。
- 上有嵐壁之瑤局，下有澄溪之碧瀾。
- 碧瀾之下，寸寸秋色。
- 目窺之而可量，手搴之而莫得。
- 竇容光而練飛，巖漬陰而乳滴。
- 如長人，如巨蛇，如翔龍，如鏌鋣，如倒植之蓮，如已剖之瓜，如觸邪之獬豸，如蝕月之蝦蟆。
- 或斷而卧，或起而立，或欲鬬而摶，或驚顧而呀。
- 若斯石也，吁可怪耶。
- 何詭絕之異觀，嘗置之于幽遐。
- 到乎難哉，長蘿美秀，瘦木竦直。
- 香攖寒而自媚，名概詢而鮮識。
- 烟霏霏而引素，雲悠悠而奮翼。
- 亟模似其變態，已滅然而無跡。
- 崩澌遠響，罄落瑟續。
- 聆之愈深，詠之不足。
- 欲幽棲而忘返，尚徘徊而眷祿。
- 彼寧待乎世人，蓋有要于仙躅。
- 到乎難哉，信夫到之難也。
- 匪到之難，知樂此以爲難。
- 知樂此矣，能久處之又爲難。
- 余故補到難以題篇些。

## 拼音

- dao4 hu1 nan2 zai1 ， bi4 luo4 zhi1 dong4 tian1 。
- shang4 you3 lan2 bi4 zhi1 yao2 ju2 ， xia4 you3 cheng2 xi1 zhi1 bi4 lan2 。
- bi4 lan2 zhi1 xia4 ， cun4 cun4 qiu1 se4 。
- mu4 kui1 zhi1 er2 ke3 liang2 ， shou3 qian1 zhi1 er2 mo4 de2 。
- dou4 rong2 guang1 er2 lian4 fei1 ， yan2 zi4 yin1 er2 ru3 di1 。
- ru2 chang2 ren2 ， ru2 ju4 she2 ， ru2 xiang2 long2 ， ru2 mo4 ye2 ， ru2 dao3 zhi2 zhi1 lian2 ， ru2 yi3 pou1 zhi1 gua1 ， ru2 chu4 xie2 zhi1 xie4 zhi4 ， ru2 shi2 yue4 zhi1 xia1 ma0 。
- huo4 duan4 er2 wo4 ， huo4 qi3 er2 li4 ， huo4 yu4 dou4 er2 tuan2 ， huo4 jing1 gu4 er2 ya0 。
- ruo4 si1 shi2 ye3 ， xu1 ke3 guai4 ye1 。
- he2 gui3 jue2 zhi1 yi4 guan1 ， chang2 zhi4 zhi1 yu2 you1 xia2 。
- dao4 hu1 nan2 zai1 ， chang2 luo2 mei3 xiu4 ， shou4 mu4 song3 zhi2 。
- xiang1 ying1 han2 er2 zi4 mei4 ， ming2 gai4 xun2 er2 xian1 shi2 。
- yan1 fei1 fei1 er2 yin3 su4 ， yun2 you1 you1 er2 fen4 yi4 。
- ji2 mo2 si4 qi2 bian4 tai4 ， yi3 mie4 ran2 er2 wu2 ji4 。
- beng1 si1 yuan3 xiang3 ， qing4 luo4 se4 xu4 。
- ling2 zhi1 yu4 shen1 ， yong3 zhi1 bu4 zu2 。
- yu4 you1 qi1 er2 wang4 fan3 ， shang4 pai2 huai2 er2 juan4 lu4 。
- bi3 ning2 dai4 hu1 shi4 ren2 ， gai4 you3 yao4 yu2 xian1 zhu2 。
- dao4 hu1 nan2 zai1 ， xin4 fu1 dao4 zhi1 nan2 ye3 。
- fei3 dao4 zhi1 nan2 ， zhi1 le4 ci3 yi3 wei2 nan2 。
- zhi1 le4 ci3 yi3 ， neng2 jiu3 chu3 zhi1 you4 wei2 nan2 。
- yu2 gu4 bu3 dao4 nan2 yi3 ti2 pian1 xie1 。

## 注释

## 译文

## 赏析
