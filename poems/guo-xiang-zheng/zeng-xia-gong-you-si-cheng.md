---
id: guo-xiang-zheng-zeng-xia-gong-you-si-cheng
title: 贈夏公酉寺丞
titlePinyin: zeng4 xia4 gong1 you3 si4 cheng2
titleSlug: zeng-xia-gong-you-si-cheng
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 秋浦明似鏡，九華碧參天。
- 秀色動南斗，乃生名世賢。
- 卓越夏夫子，其才文武全。
- 一覽無復遺，萬卷能口傳。
- 奏書黄金闕，坐可安二邊。
- 功名初自許，世路多迴邅。
- 亭亭出林幹，暴爲狂風纏。
- 乘槎往滄海，怒濤觀大川。
- 還聞上南嶽，闊步從飛仙。
- 解衣祝融峰，濯足天池淵。
- 下視白日沒，九州渺蒼煙。
- 傾罍弔屈賈，汝道吾未然。
- 胡爲奪浩氣，慘淡趨重泉。
- 冥心想太古，妙理追淳源。
- 白雲起歸興，卻泛千丈船。
- 少泊姑溪頭，春林聽杜鵑。
- 謝李迹已往，高風在遺編。
- 浮魂試一招，相望誰後先。
- 伊余亦何人，謬拍洪崖肩。
- 放身逍遙鄉，致主知何緣。
- 斯時方泰熙，薰風播朱弦。
- 奇才森大庭，拔茅茹相連。
- 豈聞卞氏璧，指以微瑕捐。
- 願取魋倉徒，投北首可懸。
- 嘆息比不足，浩歌成此篇。

## 拼音

- qiu1 pu3 ming2 si4 jing4 ， jiu3 hua2 bi4 can1 tian1 。
- xiu4 se4 dong4 nan2 dou3 ， nai3 sheng1 ming2 shi4 xian2 。
- zhuo2 yue4 xia4 fu1 zi3 ， qi2 cai2 wen2 wu3 quan2 。
- yi4 lan3 wu2 fu4 yi2 ， wan4 juan4 neng2 kou3 chuan2 。
- zou4 shu1 huang2 jin1 que4 ， zuo4 ke3 an1 er4 bian1 。
- gong1 ming2 chu1 zi4 xu1 ， shi4 lu4 duo1 hui2 zhan1 。
- ting2 ting2 chu1 lin2 gan4 ， bao4 wei2 kuang2 feng1 chan2 。
- cheng2 cha2 wang3 cang1 hai3 ， nu4 tao1 guan1 da4 chuan1 。
- huan2 wen2 shang4 nan2 yue4 ， kuo4 bu4 cong2 fei1 xian1 。
- jie3 yi1 zhu4 rong2 feng1 ， zhuo2 zu2 tian1 chi2 yuan1 。
- xia4 shi4 bai2 ri4 mei2 ， jiu3 zhou1 miao3 cang1 yan1 。
- qing1 lei2 diao4 qu1 jia3 ， ru3 dao4 wu2 wei4 ran2 。
- hu2 wei2 duo2 hao4 qi4 ， can3 dan4 qu1 zhong4 quan2 。
- ming2 xin1 xiang3 tai4 gu3 ， miao4 li3 zhui1 chun2 yuan2 。
- bai2 yun2 qi3 gui1 xing1 ， que4 fan4 qian1 zhang4 chuan2 。
- shao3 bo2 gu1 xi1 tou2 ， chun1 lin2 ting1 du4 jian1 。
- xie4 li3 ji4 yi3 wang3 ， gao1 feng1 zai4 yi2 bian1 。
- fu2 hun2 shi4 yi4 zhao1 ， xiang1 wang4 shui2 hou4 xian1 。
- yi1 yu2 yi4 he2 ren2 ， miu4 pai1 hong2 ya2 jian1 。
- fang4 shen1 xiao1 yao2 xiang1 ， zhi4 zhu3 zhi1 he2 yuan2 。
- si1 shi2 fang1 tai4 xi1 ， xun1 feng1 bo1 zhu1 xian2 。
- qi2 cai2 sen1 da4 ting2 ， ba2 mao2 ru2 xiang1 lian2 。
- qi3 wen2 bian4 shi4 bi4 ， zhi3 yi3 wei1 xia2 juan1 。
- yuan4 qu3 tui2 cang1 tu2 ， tou2 bei3 shou3 ke3 xuan2 。
- tan4 xi1 bi3 bu4 zu2 ， hao4 ge1 cheng2 ci3 pian1 。

## 注释

## 译文

## 赏析
