---
id: guo-xiang-zheng-ji-ti-hu-zhou-dong-lin-shen-shi-dong-lao-an
title: 寄題湖州東林沈氏東老庵
titlePinyin: ji4 ti2 hu2 zhou1 dong1 lin2 shen3 shi4 dong1 lao3 an1
titleSlug: ji-ti-hu-zhou-dong-lin-shen-shi-dong-lao-an
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 東林沈郎真隱居，山環水遶開方壺。
- 何年濯足脱塵網，坐卧七言哦蕊珠。
- 有時隱几佚吾老，萬事不到靈臺虚。
- 甕間綠螘春欲活，仙翁夜降青雲車。
- 自稱山人號回客，爲君猛飲留斯須。
- 蚊蠅驅盡燭還滅，清風掃地銀蟾鋪。
- 梨花蕉葉鍾與鼎，倒卷錦浪吞鯨魚。
- 雙瞳湛湛翦秋碧，三山不動喬松孤。
- 歘然踊起拂素壁，筆灑二韻鏗瓊琚。
- 西鄰已富憂不足，東老雖貧樂有餘。
- 白酒釀來緣好客，黄金散盡爲收書。
- 甕乾吟罷尚攜手，寥寥天籟鳴笙竽。
- 渡橋摻袂忽無跡，東方漸白飛羣烏。
- 世人尋仙不可得，仙人寓世情何如。
- 桃源歸路杳難問，落花流水空踟蹰。
- 後來福禍固已驗，生死往復猶坦途。
- 圜庵不壞子傳業，玉琴遺韻寒泉俱。
- 以回易吕未可必，回生回生是亦劉方徒。

## 拼音

- dong1 lin2 shen3 lang2 zhen1 yin3 ju1 ， shan1 huan2 shui3 rao4 kai1 fang1 hu2 。
- he2 nian2 zhuo2 zu2 tuo1 chen2 wang3 ， zuo4 wo4 qi1 yan2 o4 rui3 zhu1 。
- you3 shi2 yin3 ji3 yi4 wu2 lao3 ， wan4 shi4 bu2 dao4 ling2 tai2 xu1 。
- weng4 jian4 lü4 yi3 chun1 yu4 huo2 ， xian1 weng1 ye4 jiang4 qing1 yun2 ju1 。
- zi4 cheng1 shan1 ren2 hao4 hui2 ke4 ， wei2 jun1 meng3 yin3 liu2 si1 xu1 。
- wen2 ying2 qu1 jin4 zhu2 huan2 mie4 ， qing1 feng1 sao3 di4 yin2 chan2 pu1 。
- li2 hua1 jiao1 ye4 zhong1 yu3 ding3 ， dao3 juan4 jin3 lang4 tun1 jing1 yu2 。
- shuang1 tong2 zhan4 zhan4 jian3 qiu1 bi4 ， san1 shan1 bu2 dong4 qiao2 song1 gu1 。
- xu1 ran2 yong3 qi3 fu2 su4 bi4 ， bi3 sa3 er4 yun4 keng1 qiong2 ju1 。
- xi1 lin2 yi3 fu4 you1 bu4 zu2 ， dong1 lao3 sui1 pin2 le4 you3 yu2 。
- bai2 jiu3 niang4 lai2 yuan2 hao4 ke4 ， huang2 jin1 san4 jin4 wei2 shou1 shu1 。
- weng4 qian2 yin2 ba4 shang4 xie2 shou3 ， liao2 liao2 tian1 lai4 ming2 sheng1 yu2 。
- du4 qiao2 chan1 mei4 hu1 wu2 ji4 ， dong1 fang1 jian4 bai2 fei1 qun2 wu1 。
- shi4 ren2 xun2 xian1 bu4 ke3 de2 ， xian1 ren2 yu4 shi4 qing2 he2 ru2 。
- tao2 yuan2 gui1 lu4 yao3 nan2 wen4 ， luo4 hua1 liu2 shui3 kong1 chi2 chu2 。
- hou4 lai2 fu2 huo4 gu4 yi3 yan4 ， sheng1 si3 wang3 fu4 you2 tan3 tu2 。
- huan2 an1 bu2 huai4 zi3 chuan2 ye4 ， yu4 qin2 yi2 yun4 han2 quan2 ju4 。
- yi3 hui2 yi4 lü3 wei4 ke3 bi4 ， hui2 sheng1 hui2 sheng1 shi4 yi4 liu2 fang1 tu2 。

## 注释

## 译文

## 赏析
