---
id: guo-xiang-zheng-fan-jiang
title: 泛江
titlePinyin: fan4 jiang1
titleSlug: fan-jiang
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 士有以處兮，無畝以耕。
- 眷餘緒之尚抽兮，慨慈親以遲榮。
- 徐虚縮瑟以內習兮，予實愧乎先民之心。
- 惚怳惻愴其不得已兮，被命于九江之潯。
- 戴皇天之休兮，廩足以飽。
- 度白日之難兮，誰察予情。
- 汹汹兮北風，怒浪兮滔天。
- 撫慈膝兮出門，淚漣洏兮就船。
- 事將有責兮，死豈予之所畏。
- 蓋忠未足以盡報兮，孝未克以自信。
- 惟行止之坎坎兮，適簡罪以冀生。
- 度白日之難兮，誰察予情。
- 蛟囓齒兮岸摧，蜃矯首兮渡分。
- 妖鱗怪鬛曾莫識其名兮，怒谺牙以相矚。
- 數將傾而還復兮，予委命乎上靈。
- 幸生全而就泊兮，夜風止而月吐。
- 曠上下之澄澈兮，適縱觀乎琉璃之府。
- 北斗揚光兮，百怪潛伏。
- 岸芷露翠兮，汀蘭放芬。
- 起予思之無窮兮，既跼影以自慰，又苦辭以招魂。
- 辭曰：始凶終吉，魂兮歸來，奚往而失。

## 拼音

- shi4 you3 yi3 chu3 xi1 ， wu2 mu3 yi3 geng1 。
- juan4 yu2 xu4 zhi1 shang4 chou1 xi1 ， kai3 ci2 qin1 yi3 chi2 rong2 。
- xu2 xu1 suo1 se4 yi3 nei4 xi2 xi1 ， yu3 shi2 kui4 hu1 xian1 min2 zhi1 xin1 。
- hu1 huang3 ce4 chuang4 qi2 bu4 de2 yi3 xi1 ， bei4 ming4 yu2 jiu3 jiang1 zhi1 xun2 。
- dai4 huang2 tian1 zhi1 xiu1 xi1 ， lin3 zu2 yi3 bao3 。
- du4 bai2 ri4 zhi1 nan2 xi1 ， shui2 cha2 yu3 qing2 。
- xiong1 xiong1 xi1 bei3 feng1 ， nu4 lang4 xi1 tao1 tian1 。
- fu3 ci2 xi1 xi1 chu1 men2 ， lei4 lian2 er2 xi1 jiu4 chuan2 。
- shi4 jiang1 you3 ze2 xi1 ， si3 qi3 yu3 zhi1 suo3 wei4 。
- gai4 zhong1 wei4 zu2 yi3 jin4 bao4 xi1 ， xiao4 wei4 ke4 yi3 zi4 xin4 。
- wei2 xing2 zhi3 zhi1 kan3 kan3 xi1 ， shi4 jian3 zui4 yi3 ji4 sheng1 。
- du4 bai2 ri4 zhi1 nan2 xi1 ， shui2 cha2 yu3 qing2 。
- jiao1 nie4 chi3 xi1 an4 cui1 ， shen4 jiao3 shou3 xi1 du4 fen1 。
- yao1 lin2 guai4 lie4 ceng2 mo4 shi2 qi2 ming2 xi1 ， nu4 xia1 ya2 yi3 xiang1 zhu3 。
- shu4 jiang1 qing1 er2 huan2 fu4 xi1 ， yu3 wei3 ming4 hu1 shang4 ling2 。
- xing4 sheng1 quan2 er2 jiu4 bo2 xi1 ， ye4 feng1 zhi3 er2 yue4 tu3 。
- kuang4 shang4 xia4 zhi1 cheng2 che4 xi1 ， shi4 zong4 guan1 hu1 liu2 li2 zhi1 fu3 。
- bei3 dou3 yang2 guang1 xi1 ， bai3 guai4 qian2 fu2 。
- an4 zhi3 lu4 cui4 xi1 ， ting1 lan2 fang4 fen1 。
- qi3 yu3 si1 zhi1 wu2 qiong2 xi1 ， ji4 ju2 ying3 yi3 zi4 wei4 ， you4 ku3 ci2 yi3 zhao1 hun2 。
- ci2 yue1 ： shi3 xiong1 zhong1 ji2 ， hun2 xi1 gui1 lai2 ， xi1 wang3 er2 shi1 。

## 注释

## 译文

## 赏析
