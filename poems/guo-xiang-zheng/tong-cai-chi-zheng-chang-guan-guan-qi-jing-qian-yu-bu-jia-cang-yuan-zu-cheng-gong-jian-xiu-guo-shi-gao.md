---
id: guo-xiang-zheng-tong-cai-chi-zheng-chang-guan-guan-qi-jing-qian-yu-bu-jia-cang-yuan-zu-cheng-gong-jian-xiu-guo-shi-gao
title: 同蔡持正長官觀齊景蒨虞部家藏遠祖成公監修國史誥
titlePinyin: tong2 cai4 chi2 zheng4 chang2 guan1 guan1 qi2 jing3 qian4 yu2 bu4 jia1 cang2 yuan3 zu3 cheng2 gong1 jian1 xiu1 guo2 shi3 gao4
titleSlug: tong-cai-chi-zheng-chang-guan-guan-qi-jing-qian-yu-bu-jia-cang-yuan-zu-cheng-gong-jian-xiu-guo-shi-gao
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 稟稟齊成業，得之權公碑。
- 逢時初多難，退密安庭闈。
- 深懷經綸策，起佐虎羆師。
- 省郎拜侍御，出賑關中饑。
- 俄登諫諍列，忤旨領一麾。
- 徐遷河南府，法令嚴張施。
- 宿奸即誅殄，和氣回霜威。
- 德宗治勤勞，器公達精微。
- 付之元化柄，庶績幾純熙。
- 兼職在國史，直筆信不疑。
- 皇皇君臣際，忠孝世所推。
- 宜其源流長，千載尚弗遺。
- 於今見遠孫，大雅敦形儀。
- 銀章佩縣印，白玉涵山輝。
- 丈人與先翁，登科實同時。
- 相逢進餘烈，語訖及祖基。
- 家傳唐相誥，綈襲常親攜。
- 焚香俾一讀，令我增嘆嘻。
- 璽文儼如新，是亦權公詞。
- 顧鄭崔許輩，其名各親題。
- 邈然想高風，拂拂雲霧披。
- 芬芳一何遠，陰德未少隳。
- 幾經兵火餘，定有神物持。
- 不落他人家，後嗣賢可知。
- 請令妙絕手，模將刻瑤琪。
- 傳之固無窮，永作來孫規。

## 拼音

- bing3 bing3 qi2 cheng2 ye4 ， de2 zhi1 quan2 gong1 bei1 。
- feng2 shi2 chu1 duo1 nan2 ， tui4 mi4 an1 ting2 wei2 。
- shen1 huai2 jing1 lun2 ce4 ， qi3 zuo3 hu3 pi2 shi1 。
- sheng3 lang2 bai4 shi4 yu4 ， chu1 zhen4 guan1 zhong1 ji1 。
- e2 deng1 jian4 zheng4 lie4 ， wu3 zhi3 ling3 yi4 hui1 。
- xu2 qian1 he2 nan2 fu3 ， fa3 ling4 yan2 zhang1 shi1 。
- su4 jian1 ji2 zhu1 tian3 ， he2 qi4 hui2 shuang1 wei1 。
- de2 zong1 zhi4 qin2 lao2 ， qi4 gong1 da2 jing1 wei1 。
- fu4 zhi1 yuan2 hua4 bing3 ， shu4 ji4 ji1 chun2 xi1 。
- jian1 zhi2 zai4 guo2 shi3 ， zhi2 bi3 xin4 bu4 yi2 。
- huang2 huang2 jun1 chen2 ji4 ， zhong1 xiao4 shi4 suo3 tui1 。
- yi2 qi2 yuan2 liu2 chang2 ， qian1 zai4 shang4 fu2 yi2 。
- wu1 jin1 jian4 yuan3 sun1 ， da4 ya3 dun1 xing2 yi2 。
- yin2 zhang1 pei4 xian4 yin4 ， bai2 yu4 han2 shan1 hui1 。
- zhang4 ren2 yu3 xian1 weng1 ， deng1 ke1 shi2 tong2 shi2 。
- xiang1 feng2 jin4 yu2 lie4 ， yu3 qi4 ji2 zu3 ji1 。
- jia1 chuan2 tang2 xiang1 gao4 ， ti4 xi2 chang2 qin1 xie2 。
- fen2 xiang1 bi3 yi4 du2 ， ling4 wo3 zeng1 tan4 xi1 。
- xi3 wen2 yan3 ru2 xin1 ， shi4 yi4 quan2 gong1 ci2 。
- gu4 zheng4 cui1 xu1 bei4 ， qi2 ming2 ge4 qin1 ti2 。
- miao3 ran2 xiang3 gao1 feng1 ， fu2 fu2 yun2 wu4 pi1 。
- fen1 fang1 yi4 he2 yuan3 ， yin1 de2 wei4 shao3 hui1 。
- ji1 jing1 bing1 huo3 yu2 ， ding4 you3 shen2 wu4 chi2 。
- bu2 luo4 ta1 ren2 jia1 ， hou4 si4 xian2 ke3 zhi1 。
- qing3 ling4 miao4 jue2 shou3 ， mo2 jiang1 ke4 yao2 qi2 。
- chuan2 zhi1 gu4 wu2 qiong2 ， yong3 zuo4 lai2 sun1 gui1 。

## 注释

## 译文

## 赏析
