---
id: guo-xiang-zheng-xie-liu-cha-tui
title: 謝劉察推
titlePinyin: xie4 liu2 cha2 tui1
titleSlug: xie-liu-cha-tui
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 秋風吹霜入松柏，虚谷聲遙寒刺刺。
- 月華正高星宿稀，獨鶴不鳴觜插翼。
- 是時夫子爲我吟，逸調雄才世無敵。
- 十年學詩自謂豪，一日逢君有慚色。
- 恍疑醉夢太帝家，寶藏珠樓不知極。
- 蟠桃結實九重春，金銀琅玕萬林直。
- 須臾收拾到平淡，雨洗高峰增老碧。
- 又如摩詰畫思精，一幅霜綃數拳石。
- 鬼神怪變露形狀，天地英華發胸臆。
- 我家江南謝朓山，山深流水長潺潺。
- 獼猴摘果趁不去，白雲常在衣裳間。
- 斷無車馬送塵土，獨與猿鳥期追攀。
- 一杯有酌醉復醉，萬慮不到閒中閒。
- 欲邀君去詠此景，願窺巨筆追揚班。
- 其餘功業未足數，天馬安得趨塵寰。

## 拼音

- qiu1 feng1 chui1 shuang1 ru4 song1 bai3 ， xu1 gu3 sheng1 yao2 han2 ci4 ci4 。
- yue4 hua2 zheng4 gao1 xing1 xiu4 xi1 ， du2 he4 bu4 ming2 zi1 cha1 yi4 。
- shi4 shi2 fu1 zi3 wei2 wo3 yin2 ， yi4 diao4 xiong2 cai2 shi4 wu2 di2 。
- shi2 nian2 xue2 shi1 zi4 wei4 hao2 ， yi2 ri4 feng2 jun1 you3 can2 se4 。
- huang3 yi2 zui4 meng4 tai4 di4 jia1 ， bao3 cang2 zhu1 lou2 bu4 zhi1 ji2 。
- pan2 tao2 jie2 shi2 jiu3 chong2 chun1 ， jin1 yin2 lang2 gan1 wan4 lin2 zhi2 。
- xu1 yu2 shou1 shi0 dao4 ping2 dan4 ， yu3 xi3 gao1 feng1 zeng1 lao3 bi4 。
- you4 ru2 mo2 jie2 hua4 si1 jing1 ， yi4 fu2 shuang1 xiao1 shu4 quan2 shi2 。
- gui3 shen2 guai4 bian4 lu4 xing2 zhuang4 ， tian1 di4 ying1 hua2 fa1 xiong1 yi4 。
- wo3 jia1 jiang1 nan2 xie4 tiao3 shan1 ， shan1 shen1 liu2 shui3 chang2 chan2 chan2 。
- mi2 hou2 zhai1 guo3 chen4 bu2 qu4 ， bai2 yun2 chang2 zai4 yi1 shang0 jian4 。
- duan4 wu2 ju1 ma3 song4 chen2 tu3 ， du2 yu3 yuan2 niao3 qi1 zhui1 pan1 。
- yi4 bei1 you3 zhuo2 zui4 fu4 zui4 ， wan4 lü4 bu2 dao4 xian2 zhong1 xian2 。
- yu4 yao1 jun1 qu4 yong3 ci3 jing3 ， yuan4 kui1 ju4 bi3 zhui1 yang2 ban1 。
- qi2 yu2 gong1 ye4 wei4 zu2 shu4 ， tian1 ma3 an1 de2 qu1 chen2 huan2 。

## 注释

## 译文

## 赏析
