---
id: guo-xiang-zheng-xiang-xi-si-jue-tang-zai-song-cai-ru-hui-qi-yi
title: 湘西四絕堂再送蔡如晦  其一
titlePinyin: xiang1 xi1 si4 jue2 tang2 zai4 song4 cai4 ru2 hui4     qi2 yi1
titleSlug: xiang-xi-si-jue-tang-zai-song-cai-ru-hui-qi-yi
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 長城截湘江，盤盤據天險。
- 承平逾百年，民富德澤漸。
- 層居出雲漢，門戶當翠琰。
- 尤愛湘西山，佛寺金碧儼。
- 引泉甃深池，因崖起危廣。
- 長松爭嵯峨，衆木就退斂。
- 遠思秦漢間，疑此藏玉檢。
- 盤石可徑臥，苔髪滑勝簟。
- 方塘纔俯窺，引手取蓮芡。
- 四絕校重輕，歐沈信已忝。
- 卓然韓杜詩，光焰不可掩。
- 大羹味全醇，美玉滅瑕點。
- 悄若蓬萊峰，夜浪豈憂颭。
- 又如上帝籙，默誦破羣魘。
- 惟驚落俗口，一讀一遭貶。
- 知音希世逢，誰謂此言諂。
- 窮奇須竟歡，憂來熱吾臉。
- 不得陪俊遊，自知冗官玷。
- 論情既霄壤，咫尺隔秦陝。
- 不爲謝安侈，應慕楊綰儉。
- 賡酬繼前唱，巖壁俟鐫剡。
- 去爲經世霖，慰此楚封歉。
- 離盃空酣酣，離恨猶冉冉。
- 雁鳴洞庭闊，霜雪鬢毛染。
- 行矣無淹留，路轉雙旌睒。

## 拼音

- chang2 cheng2 jie2 xiang1 jiang1 ， pan2 pan2 ju4 tian1 xian3 。
- cheng2 ping2 yu2 bai3 nian2 ， min2 fu4 de2 ze2 jian4 。
- ceng2 ju1 chu1 yun2 han4 ， men2 hu4 dang1 cui4 yan3 。
- you2 ai4 xiang1 xi1 shan1 ， fo2 si4 jin1 bi4 yan3 。
- yin3 quan2 zhou4 shen1 chi2 ， yin1 ya2 qi3 wei1 guang3 。
- chang2 song1 zheng1 cuo2 e2 ， zhong4 mu4 jiu4 tui4 lian3 。
- yuan3 si1 qin2 han4 jian4 ， yi2 ci3 cang2 yu4 jian3 。
- pan2 shi2 ke3 jing4 wo4 ， tai2 fa4 hua2 sheng4 dian4 。
- fang1 tang2 cai2 fu3 kui1 ， yin3 shou3 qu3 lian2 qian4 。
- si4 jue2 xiao4 zhong4 qing1 ， ou1 shen3 xin4 yi3 tian3 。
- zhuo2 ran2 han2 du4 shi1 ， guang1 yan4 bu4 ke3 yan3 。
- da4 geng1 wei4 quan2 chun2 ， mei3 yu4 mie4 xia2 dian3 。
- qiao1 ruo4 peng2 lai2 feng1 ， ye4 lang4 qi3 you1 zhan3 。
- you4 ru2 shang4 di4 lu4 ， mo4 song4 po4 qun2 yan3 。
- wei2 jing1 luo4 su2 kou3 ， yi4 du2 yi4 zao1 bian3 。
- zhi1 yin1 xi1 shi4 feng2 ， shui2 wei4 ci3 yan2 chan3 。
- qiong2 qi2 xu1 jing4 huan1 ， you1 lai2 re4 wu2 lian3 。
- bu4 de2 pei2 jun4 you2 ， zi4 zhi1 rong3 guan1 dian4 。
- lun4 qing2 ji4 xiao1 rang3 ， zhi3 chi3 ge2 qin2 shan3 。
- bu4 wei2 xie4 an1 chi3 ， ying1 mu4 yang2 wan3 jian3 。
- geng1 chou2 ji4 qian2 chang4 ， yan2 bi4 si4 juan1 yan3 。
- qu4 wei2 jing1 shi4 lin2 ， wei4 ci3 chu3 feng1 qian4 。
- li2 bei1 kong1 han1 han1 ， li2 hen4 you2 ran3 ran3 。
- yan4 ming2 dong4 ting2 kuo4 ， shuang1 xue3 bin4 mao2 ran3 。
- xing2 yi3 wu2 yan1 liu2 ， lu4 zhuan3 shuang1 jing1 shan3 。

## 注释

## 译文

## 赏析
