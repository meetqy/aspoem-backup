---
id: guo-xiang-zheng-zeng-ti-gong-jian-yi-shen-gong
title: 贈提宮諫議沈公
titlePinyin: zeng4 ti2 gong1 jian4 yi4 shen3 gong1
titleSlug: zeng-ti-gong-jian-yi-shen-gong
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 神仙之府名雞籠，千尋翠玉擎寒空。
- 秀色凌風入城郭，半銜曉日金濛濛。
- 賢材間出萬人傑，行脱麻衣趨紫闕。
- 三朝出入持使權，凜凜聲名灑冰雪。
- 往年作鎮來金陵，天子臨軒宣老成。
- 問公書畫幾萬卷，品秩入奏編瑤瓊。
- 延閣往往未嘗有，詔札奬與光華生。
- 僉言公歸坐廊廟，易節暫刺玄暉城。
- 懇請仙宮遽知止，車蓋翩翩還故里，粉娥執樂四時春。
- 窈窕芙蓉新出水，嘈嘈弦管鸞鳳鳴，玉巵獻酒公解酲。
- 人生快意似公少，家園乃是真蓬瀛。
- 數峰飛來雲霧濕，琪樹玲瓏曉寒入。
- 綠池水照百花明，芳亭小榭佳賓集。
- 有時自賦歸來篇，幅巾藜杖詩中仙。
- 秦晉諸子因避世，種柳栽桃安足憐。
- 顧我登門二十載，貴勢能忘竟相待。
- 數奇自笑無所成，亦欲浮舟往滄海。
- 滄海雲濤人不爭，忘機可以超神凝。
- 比公進退殊未足，若問逍遙無鷃鵬。

## 拼音

- shen2 xian1 zhi1 fu3 ming2 ji1 long2 ， qian1 xun2 cui4 yu4 qing2 han2 kong1 。
- xiu4 se4 ling2 feng1 ru4 cheng2 guo1 ， ban4 xian2 xiao3 ri4 jin1 meng2 meng2 。
- xian2 cai2 jian4 chu1 wan4 ren2 jie2 ， xing2 tuo1 ma2 yi1 qu1 zi3 que4 。
- san1 zhao1 chu1 ru4 chi2 shi3 quan2 ， lin3 lin3 sheng1 ming2 sa3 bing1 xue3 。
- wang3 nian2 zuo4 zhen4 lai2 jin1 ling2 ， tian1 zi3 lin2 xuan1 xuan1 lao3 cheng2 。
- wen4 gong1 shu1 hua4 ji1 wan4 juan4 ， pin3 zhi4 ru4 zou4 bian1 yao2 qiong2 。
- yan2 ge2 wang3 wang3 wei4 chang2 you3 ， zhao4 zha2 jiang3 yu3 guang1 hua2 sheng1 。
- qian1 yan2 gong1 gui1 zuo4 lang2 miao4 ， yi4 jie2 zan4 ci4 xuan2 hui1 cheng2 。
- ken3 qing3 xian1 gong1 ju4 zhi1 zhi3 ， ju1 gai4 pian1 pian1 huan2 gu4 li3 ， fen3 e2 zhi2 le4 si4 shi2 chun1 。
- yao3 tiao3 fu2 rong2 xin1 chu1 shui3 ， cao2 cao2 xian2 guan3 luan2 feng4 ming2 ， yu4 zhi1 xian4 jiu3 gong1 jie3 cheng2 。
- ren2 sheng1 kuai4 yi4 si4 gong1 shao3 ， jia1 yuan2 nai3 shi4 zhen1 peng2 ying2 。
- shu4 feng1 fei1 lai2 yun2 wu4 shi1 ， qi2 shu4 ling2 long2 xiao3 han2 ru4 。
- lü4 chi2 shui3 zhao4 bai3 hua1 ming2 ， fang1 ting2 xiao3 xie4 jia1 bin1 ji2 。
- you3 shi2 zi4 fu4 gui1 lai2 pian1 ， fu2 jin1 li2 zhang4 shi1 zhong1 xian1 。
- qin2 jin4 zhu1 zi3 yin1 bi4 shi4 ， zhong3 liu3 zai1 tao2 an1 zu2 lian2 。
- gu4 wo3 deng1 men2 er4 shi2 zai4 ， gui4 shi4 neng2 wang4 jing4 xiang1 dai4 。
- shu4 qi2 zi4 xiao4 wu2 suo3 cheng2 ， yi4 yu4 fu2 zhou1 wang3 cang1 hai3 。
- cang1 hai3 yun2 tao1 ren2 bu4 zheng1 ， wang4 ji1 ke3 yi3 chao1 shen2 ning2 。
- bi3 gong1 jin4 tui4 shu1 wei4 zu2 ， ruo4 wen4 xiao1 yao2 wu2 yan4 peng2 。

## 注释

## 译文

## 赏析
