---
id: guo-xiang-zheng-xiao-yao-ting-ge-yi-shou-zeng-tai-shou-wang-jun-zhang
title: 逍遙亭歌一首贈太守王君章
titlePinyin: xiao1 yao2 ting2 ge1 yi4 shou3 zeng4 tai4 shou3 wang2 jun1 zhang1
titleSlug: xiao-yao-ting-ge-yi-shou-zeng-tai-shou-wang-jun-zhang
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 逍遙之亭在何許，城角西南小溪滸。
- 水仙粉面浮清波，羽林兵仗森三畝。
- 六月微風拂面寒，不信人間有煩暑。
- 借問逍遙真隱徒，西山看雪倒騎驢。
- 形骸兀兀天壤俱，畫手爭以丹青模。
- 大言得罪僅免誅，斥參軍事來當塗。
- 傳云此地舊結廬，百年荆棘遺荒墟。
- 公來相址呼犂鋤，雙亭化出瓊璃鋪。
- 欄干鬬角明青朱，四座瑩徹纖埃無。
- 蘭芬麝裂陳罌盂，珠履珊珊陪後車。
- 東瞻宣詔西浮圖，曉光夕景迷蓬壺。
- 愛公心晝如明珠，落成之樂政事餘。
- 爲公歌，勸公醉。
- 留連亭上能幾時，行促星軺還玉陛。

## 拼音

- xiao1 yao2 zhi1 ting2 zai4 he2 xu1 ， cheng2 jiao3 xi1 nan2 xiao3 xi1 hu3 。
- shui3 xian1 fen3 mian4 fu2 qing1 bo1 ， yu3 lin2 bing1 zhang4 sen1 san1 mu3 。
- liu4 yue4 wei1 feng1 fu2 mian4 han2 ， bu2 xin4 ren2 jian4 you3 fan2 shu3 。
- jie4 wen4 xiao1 yao2 zhen1 yin3 tu2 ， xi1 shan1 kan4 xue3 dao3 qi2 lü2 。
- xing2 hai2 wu4 wu4 tian1 rang3 ju4 ， hua4 shou3 zheng1 yi3 dan1 qing1 mo2 。
- da4 yan2 de2 zui4 jin3 mian3 zhu1 ， chi4 can1 jun1 shi4 lai2 dang1 tu2 。
- chuan2 yun2 ci3 di4 jiu4 jie2 lu2 ， bai3 nian2 jing1 ji2 yi2 huang1 xu1 。
- gong1 lai2 xiang1 zhi3 hu1 li2 chu2 ， shuang1 ting2 hua4 chu1 qiong2 li2 pu1 。
- lan2 gan1 dou4 jiao3 ming2 qing1 zhu1 ， si4 zuo4 ying2 che4 xian1 ai1 wu2 。
- lan2 fen1 she4 lie4 chen2 ying1 yu2 ， zhu1 lü3 shan1 shan1 pei2 hou4 ju1 。
- dong1 zhan1 xuan1 zhao4 xi1 fu2 tu2 ， xiao3 guang1 xi1 jing3 mi2 peng2 hu2 。
- ai4 gong1 xin1 zhou4 ru2 ming2 zhu1 ， luo4 cheng2 zhi1 le4 zheng4 shi4 yu2 。
- wei2 gong1 ge1 ， quan4 gong1 zui4 。
- liu2 lian2 ting2 shang4 neng2 ji1 shi2 ， xing2 cu4 xing1 yao2 huan2 yu4 bi4 。

## 注释

## 译文

## 赏析
