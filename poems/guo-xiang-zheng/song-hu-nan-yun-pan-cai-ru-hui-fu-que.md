---
id: guo-xiang-zheng-song-hu-nan-yun-pan-cai-ru-hui-fu-que
title: 送湖南運判蔡如晦赴闕
titlePinyin: song4 hu2 nan2 yun4 pan4 cai4 ru2 hui4 fu4 que4
titleSlug: song-hu-nan-yun-pan-cai-ru-hui-fu-que
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 鶚飛不在泥，決有青雲趣。
- 鳳凰不妄出，恐爲時所誤。
- 桓桓南都賢，幸遭明主顧。
- 垂紳正手板，磊落奏治具。
- 源流出無窮，胸膽豁以露。
- 帝曰卿良哉，予僚汝之父。
- 果見麒麟兒，騰驤蹈前步。
- 擢爲東宮允，往漕八州賦。
- 予將觀汝能，慎勿憚細故。
- 朅來重湖南，君恩密宣布。
- 拔才惟俊明，逐吏皆狡蠹。
- 朝廷方更化，免役出金助。
- 深沉詳施爲，委曲善告諭。
- 有司絕誅求，比屋樂農務。
- 貧富一以均，歌頌喧道路。
- 七月新書成，入奏馳駿馭。
- 君來萬家春，君去秋色暮。
- 清湘似君心，偏使醜影懼。
- 何時到金闕，顯用期必遇。
- 成法無瑕玼，後效有程度。
- 皇皇太上聖，赫赫師尹輔。
- 大業日愈新，虛懷未嘗飫。
- 諫垣將峻陟，使節豈還付。
- 卻憶仁祖朝，天下復庠序。
- 南都最爲盛，萬里英材聚。
- 嚴嚴高平公，明堂真棟柱。
- 尚書繼踵來，兩獻仲舒疏。
- 君家有大阮，斂縮未騰翥。
- 名聲晚乃達，霖雨今仍霪。
- 信哉顔淵氏，必用孔子鑄。
- 邦家不乏才，社稷永盤固。
- 伊予亦何人，不異罝中兔。
- 時命適大謬，與物竟多迕。
- 卑棲邵陵幕，竊祿飽嬰孺。
- 不才甘委置，朽木費吹噓。
- 一朝逢知己，拔茅冀連茹。
- 翻思刷羽翰，翩翩厠鴛鷺。
- 不然棄已歸，筑室幽閑處。
- 吐納元和津，萬事不掛慮。
- 韓子亦嘗云，豈肯居沮洳。

## 拼音

- e4 fei1 bu2 zai4 ni2 ， jue2 you3 qing1 yun2 qu4 。
- feng4 huang2 bu2 wang4 chu1 ， kong3 wei2 shi2 suo3 wu4 。
- huan2 huan2 nan2 du1 xian2 ， xing4 zao1 ming2 zhu3 gu4 。
- chui2 shen1 zheng4 shou3 ban3 ， lei3 luo4 zou4 zhi4 ju4 。
- yuan2 liu2 chu1 wu2 qiong2 ， xiong1 dan3 huo1 yi3 lu4 。
- di4 yue1 qing1 liang2 zai1 ， yu3 liao2 ru3 zhi1 fu4 。
- guo3 jian4 qi2 lin2 er2 ， teng2 xiang1 dao3 qian2 bu4 。
- zhuo2 wei2 dong1 gong1 yun3 ， wang3 cao2 ba1 zhou1 fu4 。
- yu3 jiang1 guan1 ru3 neng2 ， shen4 wu4 dan4 xi4 gu4 。
- qie4 lai2 zhong4 hu2 nan2 ， jun1 en1 mi4 xuan1 bu4 。
- ba2 cai2 wei2 jun4 ming2 ， zhu2 li4 jie1 jiao3 du4 。
- chao2 ting2 fang1 geng4 hua4 ， mian3 yi4 chu1 jin1 zhu4 。
- shen1 chen2 xiang2 shi1 wei2 ， wei3 qu3 shan4 gao4 yu4 。
- you3 si1 jue2 zhu1 qiu2 ， bi3 wu1 le4 nong2 wu4 。
- pin2 fu4 yi4 yi3 jun1 ， ge1 song4 xuan1 dao4 lu4 。
- qi1 yue4 xin1 shu1 cheng2 ， ru4 zou4 chi2 jun4 yu4 。
- jun1 lai2 wan4 jia1 chun1 ， jun1 qu4 qiu1 se4 mu4 。
- qing1 xiang1 si4 jun1 xin1 ， pian1 shi3 chou3 ying3 ju4 。
- he2 shi2 dao4 jin1 que4 ， xian3 yong4 qi1 bi4 yu4 。
- cheng2 fa3 wu2 xia2 ci1 ， hou4 xiao4 you3 cheng2 du4 。
- huang2 huang2 tai4 shang4 sheng4 ， he4 he4 shi1 yin3 fu3 。
- da4 ye4 ri4 yu4 xin1 ， xu1 huai2 wei4 chang2 yu4 。
- jian4 yuan2 jiang1 jun4 zhi4 ， shi3 jie2 qi3 huan2 fu4 。
- que4 yi4 ren2 zu3 chao2 ， tian1 xia4 fu4 xiang2 xu4 。
- nan2 du1 zui4 wei2 sheng4 ， wan4 li3 ying1 cai2 ju4 。
- yan2 yan2 gao1 ping2 gong1 ， ming2 tang2 zhen1 dong4 zhu4 。
- shang4 shu1 ji4 zhong3 lai2 ， liang3 xian4 zhong4 shu1 shu1 。
- jun1 jia1 you3 da4 ruan3 ， lian3 suo1 wei4 teng2 zhu4 。
- ming2 sheng1 wan3 nai3 da2 ， lin2 yu3 jin1 reng2 yin2 。
- xin4 zai1 yan2 yuan1 shi4 ， bi4 yong4 kong3 zi3 zhu4 。
- bang1 jia1 bu4 fa2 cai2 ， she4 ji4 yong3 pan2 gu4 。
- yi1 yu3 yi4 he2 ren2 ， bu2 yi4 ju1 zhong1 tu4 。
- shi2 ming4 shi4 da4 miu4 ， yu3 wu4 jing4 duo1 wu3 。
- bei1 qi1 shao4 ling2 mu4 ， qie4 lu4 bao3 ying1 ru2 。
- bu4 cai2 gan1 wei3 zhi4 ， xiu3 mu4 fei4 chui1 xu1 。
- yi4 zhao1 feng2 zhi1 ji3 ， ba2 mao2 ji4 lian2 ru2 。
- fan1 si1 shua1 yu3 han4 ， pian1 pian1 ce4 yuan1 lu4 。
- bu4 ran2 qi4 yi3 gui1 ， zhu4 shi4 you1 xian2 chu3 。
- tu3 na4 yuan2 he2 jin1 ， wan4 shi4 bu2 gua4 lü4 。
- han2 zi3 yi4 chang2 yun2 ， qi3 ken3 ju1 ju4 ru4 。

## 注释

## 译文

## 赏析
