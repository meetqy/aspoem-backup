---
id: guo-xiang-zheng-deng-li-yang-cheng-wang-ling-xiao-tai
title: 登歷陽城望凌歊臺
titlePinyin: deng1 li4 yang2 cheng2 wang4 ling2 xiao1 tai2
titleSlug: deng-li-yang-cheng-wang-ling-xiao-tai
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 平昔登凌歊，西望歷陽岸。
- 江空蘆葦闊，日落烟霧散。
- 倏然别鄉國，三載客淮甸。
- 賞心無復有，離渚但紛亂。
- 邇來治冤獄，文字堆几案。
- 置之步城堞，山川却對面。
- 崔嵬浮圖出，巨筆插天半。
- 秀色凌丹青，長毫蘸河漢。
- 翻思宋武帝，此地嘗壯觀。
- 美人厭煩暑，揮衣待霜霰。
- 流芳千歲間，陵谷未云變。
- 碑陰杜牧題，缺玉稍可辨。
- 歸魂招不得，舊土常情戀。
- 時作梁甫吟，清風忽吹斷。

## 拼音

- ping2 xi1 deng1 ling2 xiao1 ， xi1 wang4 li4 yang2 an4 。
- jiang1 kong1 lu2 wei3 kuo4 ， ri4 luo4 yan1 wu4 san4 。
- shu1 ran2 bie2 xiang1 guo2 ， san1 zai4 ke4 huai2 dian4 。
- shang3 xin1 wu2 fu4 you3 ， li2 zhu3 dan4 fen1 luan4 。
- er3 lai2 zhi4 yuan1 yu4 ， wen2 zi4 dui1 ji1 an4 。
- zhi4 zhi1 bu4 cheng2 die2 ， shan1 chuan1 que4 dui4 mian4 。
- cui1 wei2 fu2 tu2 chu1 ， ju4 bi3 cha1 tian1 ban4 。
- xiu4 se4 ling2 dan1 qing1 ， chang2 hao2 zhan4 he2 han4 。
- fan1 si1 song4 wu3 di4 ， ci3 di4 chang2 zhuang4 guan1 。
- mei3 ren2 yan4 fan2 shu3 ， hui1 yi1 dai4 shuang1 xian4 。
- liu2 fang1 qian1 sui4 jian4 ， ling2 gu3 wei4 yun2 bian4 。
- bei1 yin1 du4 mu4 ti2 ， que1 yu4 shao1 ke3 bian4 。
- gui1 hun2 zhao1 bu4 de2 ， jiu4 tu3 chang2 qing2 lian4 。
- shi2 zuo4 liang2 fu3 yin2 ， qing1 feng1 hu1 chui1 duan4 。

## 注释

## 译文

## 赏析
