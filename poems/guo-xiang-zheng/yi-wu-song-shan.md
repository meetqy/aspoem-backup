---
id: guo-xiang-zheng-yi-wu-song-shan
title: 憶五松山
titlePinyin: yi4 wu3 song1 shan1
titleSlug: yi-wu-song-shan
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 江南富山水，忽憶五松山。
- 梁僧種松奪造物，至今千丈凌雲間。
- 上有寒蟾吐魄凝冰雪，下有銅陵碧澗傾潺潺。
- 雷公睥睨不可以揮斧，老鶴飛來勢欲止而復還，猿猱側望何由攀。
- 琉璃殿閣若化出，四天之衆說法鳴金鐶。
- 我嘗脱屣往棲息，六月清風無汗顔。
- 濃陰可愛坐盤石，綠酒酌盡横琴彈。
- 命宫叩徵天地變，聽之以氣往往生羽翰。
- 紛埃不到佛凈國，豈識人間行路難。
- 塵勞忽起舊緣想，倒騎匹馬來長安。
- 修鱗掉尾業已困，涸轍孰與西江瀾。
- 髮疏齒缺形將殘，畏塗足躡心膽寒。
- 屈原懷沙賈誼貶，身後忠名何足觀。
- 不如宴坐碧山裏，笑傲每攜雲月歡。
- 明朝却欲渡江去，五松巖戶無人關。
- 方壺員嶠太殊絕，幸有此山容我閑。

## 拼音

- jiang1 nan2 fu4 shan1 shui3 ， hu1 yi4 wu3 song1 shan1 。
- liang2 seng1 zhong3 song1 duo2 zao4 wu4 ， zhi4 jin1 qian1 zhang4 ling2 yun2 jian4 。
- shang4 you3 han2 chan2 tu3 po4 ning2 bing1 xue3 ， xia4 you3 tong2 ling2 bi4 jian4 qing1 chan2 chan2 。
- lei2 gong1 pi4 ni4 bu4 ke3 yi3 hui1 fu3 ， lao3 he4 fei1 lai2 shi4 yu4 zhi3 er2 fu4 huan2 ， yuan2 nao2 ce4 wang4 he2 you2 pan1 。
- liu2 li2 dian4 ge2 ruo4 hua4 chu1 ， si4 tian1 zhi1 zhong4 shuo1 fa3 ming2 jin1 huan2 。
- wo3 chang2 tuo1 xi3 wang3 qi1 xi1 ， liu4 yue4 qing1 feng1 wu2 han4 yan2 。
- nong2 yin1 ke3 ai4 zuo4 pan2 shi2 ， lü4 jiu3 zhuo2 jin4 heng2 qin2 dan4 。
- ming4 gong1 kou4 zhi3 tian1 di4 bian4 ， ting1 zhi1 yi3 qi4 wang3 wang3 sheng1 yu3 han4 。
- fen1 ai1 bu2 dao4 fo2 jing4 guo2 ， qi3 shi2 ren2 jian4 xing2 lu4 nan2 。
- chen2 lao2 hu1 qi3 jiu4 yuan2 xiang3 ， dao3 qi2 pi3 ma3 lai2 chang2 an1 。
- xiu1 lin2 diao4 wei3 ye4 yi3 kun4 ， he2 zhe2 shu2 yu3 xi1 jiang1 lan2 。
- fa4 shu1 chi3 que1 xing2 jiang1 can2 ， wei4 tu2 zu2 nie4 xin1 dan3 han2 。
- qu1 yuan2 huai2 sha1 jia3 yi4 bian3 ， shen1 hou4 zhong1 ming2 he2 zu2 guan1 。
- bu4 ru2 yan4 zuo4 bi4 shan1 li3 ， xiao4 ao4 mei3 xie2 yun2 yue4 huan1 。
- ming2 chao2 que4 yu4 du4 jiang1 qu4 ， wu3 song1 yan2 hu4 wu2 ren2 guan1 。
- fang1 hu2 yuan2 jiao4 tai4 shu1 jue2 ， xing4 you3 ci3 shan1 rong2 wo3 xian2 。

## 注释

## 译文

## 赏析
