---
id: guo-xiang-zheng-ti-qing-yuan-xia-guang-qing-si-bi
title: 題清遠峽廣慶寺壁
titlePinyin: ti2 qing1 yuan3 xia2 guang3 qing4 si4 bi4
titleSlug: ti-qing-yuan-xia-guang-qing-si-bi
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 平明下碧落，晚投清遠峽。
- 銀潢注地來，翠壁連天插。
- 中含五峰秀，寺載三車法。
- 龍歸石有痕，犀躍無遺柙。
- 直釣誰得魚，危磯待鷗狎。
- 長廊覽前題，習之最爲甲。
- 物理求其全，用材無乃狹。
- 渾詩亦可取，小雨纔一霎。
- 未能臻甫白，源長流不乏。
- 持盃聊酌茗，清風爲停箑。
- 超然望日下，嵐翠忽頽壓。
- 忍涕上孤舟，低頭隨雁鴨。

## 拼音

- ping2 ming2 xia4 bi4 luo4 ， wan3 tou2 qing1 yuan3 xia2 。
- yin2 huang2 zhu4 di4 lai2 ， cui4 bi4 lian2 tian1 cha1 。
- zhong1 han2 wu3 feng1 xiu4 ， si4 zai4 san1 ju1 fa3 。
- long2 gui1 shi2 you3 hen2 ， xi1 yue4 wu2 yi2 xia2 。
- zhi2 diao4 shui2 de2 yu2 ， wei1 ji1 dai4 ou1 xia2 。
- chang2 lang2 lan3 qian2 ti2 ， xi2 zhi1 zui4 wei2 jia3 。
- wu4 li3 qiu2 qi2 quan2 ， yong4 cai2 wu2 nai3 xia2 。
- hun2 shi1 yi4 ke3 qu3 ， xiao3 yu3 cai2 yi2 sha4 。
- wei4 neng2 zhen1 fu3 bai2 ， yuan2 chang2 liu2 bu4 fa2 。
- chi2 bei1 liao2 zhuo2 ming2 ， qing1 feng1 wei2 ting2 sha4 。
- chao1 ran2 wang4 ri4 xia4 ， lan2 cui4 hu1 tui2 ya1 。
- ren3 ti4 shang4 gu1 zhou1 ， di1 tou2 sui2 yan4 ya1 。

## 注释

## 译文

## 赏析
