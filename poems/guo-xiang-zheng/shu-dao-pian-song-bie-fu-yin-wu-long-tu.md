---
id: guo-xiang-zheng-shu-dao-pian-song-bie-fu-yin-wu-long-tu
title: 蜀道篇送别府尹吳龍圖
titlePinyin: shu3 dao4 pian1 song4 bie2 fu3 yin3 wu2 long2 tu2
titleSlug: shu-dao-pian-song-bie-fu-yin-wu-long-tu
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 長吟李白蜀道難，蜀道之難難於上青天。
- 長蛇并猛虎，殺人吮血毒氣何腥羶。
- 錦城雖樂不可到，側身西望泣涕空漣漣。
- 其辭辛酸語勢險，有如曲折頓挫萬丈之洪泉。
- 世人不識寶玉璞，每欲酬價齊刀鉛。
- 求之往古疑未有，惜哉不經孔子之手加鑱鐫。
- 公今易節帥蜀國，爲公重吟蜀道篇。
- 旌旗翻空度劍閣，甲光照雪參林顛。
- 雲鼇連推谷聲碎，畫角慢引斜陽懸。
- 竹馬爭迎舊令尹，指公長髯皓素非往年。
- 蜀道何坦然，和氣拂拂回星躔。
- 長蛇深潛猛虎伏，但愛雄飛呼雌響亮調朱弦。
- 時乎樂哉，公之往也。
- 九重深拱堯舜聖，廟堂論道丘軻賢。
- 撫綏斯民賴良守，平平政化公能宣。
- 來賓興學有源本，何必早夜開華筵。
- 嘗聞家家賣釵釧，只待看舞青春前。
- 此風不革久愈薄，稔歲往往成凶年。
- 噫吁嘻，今我無匹馬，安得從公游，盡書政績表中州。
- 獻之明堂付太史，陛下請損西顧憂。

## 拼音

- chang2 yin2 li3 bai2 shu3 dao4 nan2 ， shu3 dao4 zhi1 nan2 nan2 wu1 shang4 qing1 tian1 。
- chang2 she2 bing4 meng3 hu3 ， sha1 ren2 shun3 xue4 du2 qi4 he2 xing1 shan1 。
- jin3 cheng2 sui1 le4 bu4 ke3 dao4 ， ce4 shen1 xi1 wang4 qi4 ti4 kong1 lian2 lian2 。
- qi2 ci2 xin1 suan1 yu3 shi4 xian3 ， you3 ru2 qu1 zhe2 dun4 cuo4 wan4 zhang4 zhi1 hong2 quan2 。
- shi4 ren2 bu4 shi2 bao3 yu4 pu2 ， mei3 yu4 chou2 jia4 qi2 dao1 qian1 。
- qiu2 zhi1 wang3 gu3 yi2 wei4 you3 ， xi1 zai1 bu4 jing1 kong3 zi3 zhi1 shou3 jia1 chan2 juan1 。
- gong1 jin1 yi4 jie2 shuai4 shu3 guo2 ， wei2 gong1 zhong4 yin2 shu3 dao4 pian1 。
- jing1 qi2 fan1 kong1 du4 jian4 ge2 ， jia3 guang1 zhao4 xue3 can1 lin2 dian1 。
- yun2 ao2 lian2 tui1 gu3 sheng1 sui4 ， hua4 jiao3 man4 yin3 xie2 yang2 xuan2 。
- zhu2 ma3 zheng1 ying2 jiu4 ling4 yin3 ， zhi3 gong1 chang2 ran2 hao4 su4 fei1 wang3 nian2 。
- shu3 dao4 he2 tan3 ran2 ， he2 qi4 fu2 fu2 hui2 xing1 chan2 。
- chang2 she2 shen1 qian2 meng3 hu3 fu2 ， dan4 ai4 xiong2 fei1 hu1 ci2 xiang3 liang4 diao4 zhu1 xian2 。
- shi2 hu1 le4 zai1 ， gong1 zhi1 wang3 ye3 。
- jiu3 chong2 shen1 gong3 yao2 shun4 sheng4 ， miao4 tang2 lun4 dao4 qiu1 ke1 xian2 。
- fu3 sui2 si1 min2 lai4 liang2 shou3 ， ping2 ping2 zheng4 hua4 gong1 neng2 xuan1 。
- lai2 bin1 xing1 xue2 you3 yuan2 ben3 ， he2 bi4 zao3 ye4 kai1 hua2 yan2 。
- chang2 wen2 jia1 jia1 mai4 chai1 chuan4 ， zhi1 dai4 kan4 wu3 qing1 chun1 qian2 。
- ci3 feng1 bu4 ge2 jiu3 yu4 bao2 ， ren3 sui4 wang3 wang3 cheng2 xiong1 nian2 。
- yi1 xu1 xi1 ， jin1 wo3 wu2 pi3 ma3 ， an1 de2 cong2 gong1 you2 ， jin4 shu1 zheng4 ji4 biao3 zhong1 zhou1 。
- xian4 zhi1 ming2 tang2 fu4 tai4 shi3 ， bi4 xia4 qing3 sun3 xi1 gu4 you1 。

## 注释

## 译文

## 赏析
