---
id: guo-xiang-zheng-ji-ti-hong-zhou-pan-yan-zhi-jia-yuan-qing-yi-lou
title: 寄題洪州潘延之家園清逸樓
titlePinyin: ji4 ti2 hong2 zhou1 pan1 yan2 zhi1 jia1 yuan2 qing1 yi4 lou2
titleSlug: ji-ti-hong-zhou-pan-yan-zhi-jia-yuan-qing-yi-lou
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 南昌城中潘令宅，清逸樓高二千赤。
- 斜飛四角河漢躔，密排萬瓦鴛鴦碧。
- 樓中至樂無人知，掃盡寰區别名跡。
- 霜華吹月雁横空，湖水浸天秋一色。
- 櫓聲斷，漁歌起，西山却在蘆花裏。
- 行客紛紛嗟白頭，纓塵不解滄浪洗。
- 愛君年少先拂衣，古人歸去無今時。
- 上有明明垂衣之堯舜，下有錯落戴主之皐夔。
- 湟中不用一簫取，繚繞驛道通犍爲。
- 更看牧馬天山草，澡心雪恥幽燕兒。
- 朝廷大業昔未有，志士獨往吾何譏。
- 陶彭澤，阮步兵，回首晉道方飄零。
- 絲桐欲彈悲思盈，豈如潘令逢昇平。
- 倚欄一醉弦索鳴，紅綃燃蜜爛華星，玉人舞徹東方明。

## 拼音

- nan2 chang1 cheng2 zhong1 pan1 ling4 zhai2 ， qing1 yi4 lou2 gao1 er4 qian1 chi4 。
- xie2 fei1 si4 jiao3 he2 han4 chan2 ， mi4 pai2 wan4 wa3 yuan1 yang1 bi4 。
- lou2 zhong1 zhi4 le4 wu2 ren2 zhi1 ， sao3 jin4 huan2 qu1 bie2 ming2 ji4 。
- shuang1 hua2 chui1 yue4 yan4 heng2 kong1 ， hu2 shui3 jin4 tian1 qiu1 yi2 se4 。
- lu3 sheng1 duan4 ， yu2 ge1 qi3 ， xi1 shan1 que4 zai4 lu2 hua1 li3 。
- xing2 ke4 fen1 fen1 jie1 bai2 tou2 ， ying1 chen2 bu4 jie3 cang1 lang4 xi3 。
- ai4 jun1 nian2 shao3 xian1 fu2 yi1 ， gu3 ren2 gui1 qu4 wu2 jin1 shi2 。
- shang4 you3 ming2 ming2 chui2 yi1 zhi1 yao2 shun4 ， xia4 you3 cuo4 luo4 dai4 zhu3 zhi1 gao1 kui2 。
- huang2 zhong1 bu2 yong4 yi4 xiao1 qu3 ， liao2 rao4 yi4 dao4 tong1 jian1 wei2 。
- geng4 kan4 mu4 ma3 tian1 shan1 cao3 ， zao3 xin1 xue3 chi3 you1 yan1 er2 。
- chao2 ting2 da4 ye4 xi1 wei4 you3 ， zhi4 shi4 du2 wang3 wu2 he2 ji1 。
- tao2 peng2 ze2 ， ruan3 bu4 bing1 ， hui2 shou3 jin4 dao4 fang1 piao1 ling2 。
- si1 tong2 yu4 dan4 bei1 si1 ying2 ， qi3 ru2 pan1 ling4 feng2 sheng1 ping2 。
- yi3 lan2 yi2 zui4 xian2 suo3 ming2 ， hong2 xiao1 ran2 mi4 lan4 hua2 xing1 ， yu4 ren2 wu3 che4 dong1 fang1 ming2 。

## 注释

## 译文

## 赏析
