---
id: guo-xiang-zheng-chou-fu-zhong-rong-chao-san-jian-zeng-yin-yi-song-zhi
title: 酬富仲容朝散見贈因以送之
titlePinyin: chou2 fu4 zhong4 rong2 chao2 san4 jian4 zeng4 yin1 yi3 song4 zhi1
titleSlug: chou-fu-zhong-rong-chao-san-jian-zeng-yin-yi-song-zhi
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 牧之吟齊天，太白詠秋浦。
- 至今三百年，光焰不埋土。
- 我朝文愈盛，往往出前古。
- 仲容生相門，璨然鳳凰羽。
- 作鎮薄書閒，盈編金玉吐。
- 牧之何足論，白也真爾汝。
- 一朝解符歸，暫泊采江滸。
- 肩輿過蓬蓽，高談辰及午。
- 洗我塵坌聽，不覺歡欲舞。
- 又如熟黄粱，連餐釋饑苦。
- 昔聞鄭國公，片言戢狂虜。
- 廟食配神宗，昭昭仲山甫。
- 今逢族弟賢，家法中規矩。
- 郎省寧淹回，往自結明主。
- 不惟唐蕭家，繼踵登相府。
- 請驅千里雲，時作三日雨。

## 拼音

- mu4 zhi1 yin2 qi2 tian1 ， tai4 bai2 yong3 qiu1 pu3 。
- zhi4 jin1 san1 bai3 nian2 ， guang1 yan4 bu4 mai2 tu3 。
- wo3 chao2 wen2 yu4 sheng4 ， wang3 wang3 chu1 qian2 gu3 。
- zhong4 rong2 sheng1 xiang4 men2 ， can4 ran2 feng4 huang2 yu3 。
- zuo4 zhen4 bao2 shu1 xian2 ， ying2 bian1 jin1 yu4 tu3 。
- mu4 zhi1 he2 zu2 lun4 ， bai2 ye3 zhen1 er3 ru3 。
- yi4 chao2 jie3 fu2 gui1 ， zan4 bo2 cai3 jiang1 hu3 。
- jian1 yu2 guo4 peng2 bi4 ， gao1 tan2 chen2 ji2 wu3 。
- xi3 wo3 chen2 ben4 ting1 ， bu4 jue2 huan1 yu4 wu3 。
- you4 ru2 shu2 huang2 liang2 ， lian2 can1 shi4 ji1 ku3 。
- xi1 wen2 zheng4 guo2 gong1 ， pian4 yan2 ji2 kuang2 lu3 。
- miao4 shi2 pei4 shen2 zong1 ， zhao1 zhao1 zhong4 shan1 fu3 。
- jin1 feng2 zu2 di4 xian2 ， jia1 fa3 zhong1 gui1 ju3 。
- lang2 sheng3 ning2 yan1 hui2 ， wang3 zi4 jie2 ming2 zhu3 。
- bu4 wei2 tang2 xiao1 jia1 ， ji4 zhong3 deng1 xiang4 fu3 。
- qing3 qu1 qian1 li3 yun2 ， shi2 zuo4 san1 ri4 yu3 。

## 注释

## 译文

## 赏析
