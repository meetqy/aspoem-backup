---
id: guo-xiang-zheng-yu-yu-tang-ji-e-zhou-li-yu-lao
title: 俞俞堂寄鄂州李裕老
titlePinyin: yu2 yu2 tang2 ji4 e4 zhou1 li3 yu4 lao3
titleSlug: yu-yu-tang-ji-e-zhou-li-yu-lao
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 黄鶴樓南大湖側，芙蕖深遶誰家宅。
- 云是裕老之宴居，高堂獨榜俞俞額。
- 春山抱翠入平簷，夏竹引凉吹廣陌。
- 秋江澄月天鏡開，冬雪擁林崑閬白。
- 世間萬事不掛心，瓮撥香醪欣有客。
- 客來乎，伴我飲，不醉無歸醉還寢。
- 問君欲達逍遙鄉，信哉天地真衾枕。
- 覺來何物能解酲，試作琵琶打面聲。
- 俞俞和氣淡四體，安用辟穀求長生。
- 君不見鸚鵡洲前殺禰衡，三赤棁杖當雄兵。
- 才名誤身不自覺，恬淡晦跡無人爭。
- 南北相望二千里，夢逐高帆逆秋水。
- 爲翁持酒聽翁歌，衣濯黄塵眼除眯。

## 拼音

- huang2 he4 lou2 nan2 da4 hu2 ce4 ， fu2 qu2 shen1 rao4 shui2 jia1 zhai2 。
- yun2 shi4 yu4 lao3 zhi1 yan4 ju1 ， gao1 tang2 du2 bang3 yu2 yu2 e2 。
- chun1 shan1 bao4 cui4 ru4 ping2 yan2 ， xia4 zhu2 yin3 liang2 chui1 guang3 mo4 。
- qiu1 jiang1 cheng2 yue4 tian1 jing4 kai1 ， dong1 xue3 yong1 lin2 kun1 lang4 bai2 。
- shi4 jian4 wan4 shi4 bu2 gua4 xin1 ， weng4 bo1 xiang1 lao2 xin1 you3 ke4 。
- ke4 lai2 hu1 ， ban4 wo3 yin3 ， bu2 zui4 wu2 gui1 zui4 huan2 qin3 。
- wen4 jun1 yu4 da2 xiao1 yao2 xiang1 ， xin4 zai1 tian1 di4 zhen1 qin1 zhen3 。
- jue2 lai2 he2 wu4 neng2 jie3 cheng2 ， shi4 zuo4 pi2 pa0 da3 mian4 sheng1 。
- yu2 yu2 he2 qi4 dan4 si4 ti3 ， an1 yong4 pi4 gu3 qiu2 chang2 sheng1 。
- jun1 bu2 jian4 ying1 wu3 zhou1 qian2 sha1 mi2 heng2 ， san1 chi4 zhuo1 zhang4 dang1 xiong2 bing1 。
- cai2 ming2 wu4 shen1 bu2 zi4 jue2 ， tian2 dan4 hui4 ji4 wu2 ren2 zheng1 。
- nan2 bei3 xiang1 wang4 er4 qian1 li3 ， meng4 zhu2 gao1 fan1 ni4 qiu1 shui3 。
- wei2 weng1 chi2 jiu3 ting1 weng1 ge1 ， yi1 zhuo2 huang2 chen2 yan3 chu2 mi1 。

## 注释

## 译文

## 赏析
