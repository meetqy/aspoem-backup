---
id: guo-xiang-zheng-qiu-shui-ge-xi-shang-cheng-ying-shu-yuan-dao
title: 秋水閣席上呈穎叔原道
titlePinyin: qiu1 shui3 ge2 xi2 shang4 cheng2 ying3 shu1 yuan2 dao4
titleSlug: qiu-shui-ge-xi-shang-cheng-ying-shu-yuan-dao
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 吾愛秋水閣，水影照采椽。
- 瑩碧不知極，定與銀漢連。
- 荷花十丈開，白藕想如船。
- 雙鶴時一鳴，寒霄下迴旋。
- 况復對羽客，豈異蓬萊仙。
- 便當沽玉液，猛飲明月前。
- 人生不嗜此，何物能逃年。
- 請君傾醉耳，松風奏薰弦。
- 身世能兩忘，安用養浩然。
- 夢覺事已殊，此道誰能全。
- 馳驅冠劍徒，百歲猶倒懸。
- 深深下於地，冥冥高出天。
- 君語達已達，君歌玄復玄。
- 大笑問劉子，細窮秋水源。
- 秋水源可到，更寄琳瑯篇。

## 拼音

- wu2 ai4 qiu1 shui3 ge2 ， shui3 ying3 zhao4 cai3 chuan2 。
- ying2 bi4 bu4 zhi1 ji2 ， ding4 yu3 yin2 han4 lian2 。
- he2 hua1 shi2 zhang4 kai1 ， bai2 ou3 xiang3 ru2 chuan2 。
- shuang1 he4 shi2 yi4 ming2 ， han2 xiao1 xia4 hui2 xuan2 。
- kuang4 fu4 dui4 yu3 ke4 ， qi3 yi4 peng2 lai2 xian1 。
- bian4 dang1 gu1 yu4 ye4 ， meng3 yin3 ming2 yue4 qian2 。
- ren2 sheng1 bu2 shi4 ci3 ， he2 wu4 neng2 tao2 nian2 。
- qing3 jun1 qing1 zui4 er3 ， song1 feng1 zou4 xun1 xian2 。
- shen1 shi4 neng2 liang3 wang4 ， an1 yong4 yang3 hao4 ran2 。
- meng4 jue2 shi4 yi3 shu1 ， ci3 dao4 shui2 neng2 quan2 。
- chi2 qu1 guan1 jian4 tu2 ， bai3 sui4 you2 dao3 xuan2 。
- shen1 shen1 xia4 wu1 di4 ， ming2 ming2 gao1 chu1 tian1 。
- jun1 yu3 da2 yi3 da2 ， jun1 ge1 xuan2 fu4 xuan2 。
- da4 xiao4 wen4 liu2 zi3 ， xi4 qiong2 qiu1 shui3 yuan2 。
- qiu1 shui3 yuan2 ke3 dao4 ， geng4 ji4 lin2 lang2 pian1 。

## 注释

## 译文

## 赏析
