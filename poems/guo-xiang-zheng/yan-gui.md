---
id: guo-xiang-zheng-yan-gui
title: 言歸
titlePinyin: yan2 gui1
titleSlug: yan-gui
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 休歟歸乎，何爲而言哉。
- 予七齡而孤兮，託慈育以苟生。
- 捉手以筆兮，口授以經。
- 緒先子之素訓兮，夜未央而丁寧。
- 既束髮以就學兮，入必問其與游。
- 聞道之進兮，曰使我以忘憂。
- 課蠶而織兮，紉衣以先汝。
- 使弗墜業兮，我勞而汝處。
- 慨薄德之眇末兮，今愈壯而不揚。
- 吾母耄兮，戀故鄉。
- 雖得邑而祿兮，曾寤寐之弗遑。
- 與音問之吉兮，孰若朝夕而在傍。
- 誰縶予足兮，眷白雲之徜徉。
- 還印綬于有司兮，賢守足以往訴。
- 將俟代而返兮，念歲月之云暮。
- 休歟歸乎，春山崺崺，春水瀰瀰，春蒲濯濯，春魚尾尾。
- 吾親在前，吾子在後，飲甘滌潔，以介眉壽。

## 拼音

- xiu1 yu2 gui1 hu1 ， he2 wei2 er2 yan2 zai1 。
- yu3 qi1 ling2 er2 gu1 xi1 ， tuo1 ci2 yu4 yi3 gou3 sheng1 。
- zhuo1 shou3 yi3 bi3 xi1 ， kou3 shou4 yi3 jing1 。
- xu4 xian1 zi3 zhi1 su4 xun4 xi1 ， ye4 wei4 yang1 er2 ding1 ning2 。
- ji4 shu4 fa4 yi3 jiu4 xue2 xi1 ， ru4 bi4 wen4 qi2 yu3 you2 。
- wen2 dao4 zhi1 jin4 xi1 ， yue1 shi3 wo3 yi3 wang4 you1 。
- ke4 can2 er2 zhi1 xi1 ， ren4 yi1 yi3 xian1 ru3 。
- shi3 fu2 zhui4 ye4 xi1 ， wo3 lao2 er2 ru3 chu3 。
- kai3 bao2 de2 zhi1 miao3 mo4 xi1 ， jin1 yu4 zhuang4 er2 bu4 yang2 。
- wu2 mu3 mao4 xi1 ， lian4 gu4 xiang1 。
- sui1 de2 yi4 er2 lu4 xi1 ， ceng2 wu4 mei4 zhi1 fu2 huang2 。
- yu3 yin1 wen4 zhi1 ji2 xi1 ， shu2 ruo4 zhao1 xi1 er2 zai4 bang4 。
- shui2 zhi2 yu3 zu2 xi1 ， juan4 bai2 yun2 zhi1 chang2 yang2 。
- huan2 yin4 shou4 yu2 you3 si1 xi1 ， xian2 shou3 zu2 yi3 wang3 su4 。
- jiang1 si4 dai4 er2 fan3 xi1 ， nian4 sui4 yue4 zhi1 yun2 mu4 。
- xiu1 yu2 gui1 hu1 ， chun1 shan1 yi3 yi3 ， chun1 shui3 mi2 mi2 ， chun1 pu2 zhuo2 zhuo2 ， chun1 yu2 wei3 wei3 。
- wu2 qin1 zai4 qian2 ， wu2 zi3 zai4 hou4 ， yin3 gan1 di2 jie2 ， yi3 jie4 mei2 shou4 。

## 注释

## 译文

## 赏析
