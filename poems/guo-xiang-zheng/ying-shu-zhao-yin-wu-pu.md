---
id: guo-xiang-zheng-ying-shu-zhao-yin-wu-pu
title: 穎叔招飲吳圃
titlePinyin: ying3 shu1 zhao1 yin3 wu2 pu3
titleSlug: ying-shu-zhao-yin-wu-pu
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 五鼓開畫戟，平明出重闉。
- 小橋分野徑，吳圃會衆賓。
- 番禺二月尾，落花已無春。
- 唯有薔薇水，衣襟四時薰。
- 短垣乃浮丘，樓觀何斬新。
- 我公發幽晦，輸金走車輪。
- 蓬萊飛一島，雲外拖晴紳。
- 此景在眉睫，圖繪未必勻。
- 從來不彈弋，傍砌鳥雀馴。
- 寄語北海若，停風護松筠。
- 負才詩傲敵，縱酒吞湖漘。
- 酩酊安足辭，不飲終成塵。
- 逍遥一日事，浮脆百年身。
- 何須跨黄鶴，追彼瑶池人。
- 但當聽公歌，賣交斥張陳。
- 達道齊生死，筆端真有神。
- 揮灑十八韻，一一無價珍。
- 老彼杜工部，玄哉揚子雲。

## 拼音

- wu3 gu3 kai1 hua4 ji3 ， ping2 ming2 chu1 zhong4 yin1 。
- xiao3 qiao2 fen1 ye3 jing4 ， wu2 pu3 hui4 zhong4 bin1 。
- pan1 yu2 er4 yue4 wei3 ， luo4 hua1 yi3 wu2 chun1 。
- wei2 you3 qiang2 wei1 shui3 ， yi1 jin1 si4 shi2 xun1 。
- duan3 yuan2 nai3 fu2 qiu1 ， lou2 guan1 he2 zhan3 xin1 。
- wo3 gong1 fa1 you1 hui4 ， shu1 jin1 zou3 ju1 lun2 。
- peng2 lai2 fei1 yi4 dao3 ， yun2 wai4 tuo1 qing2 shen1 。
- ci3 jing3 zai4 mei2 jie2 ， tu2 hui4 wei4 bi4 yun2 。
- cong2 lai2 bu2 dan4 yi4 ， bang4 qi4 niao3 que4 xun4 。
- ji4 yu3 bei3 hai3 ruo4 ， ting2 feng1 hu4 song1 yun2 。
- fu4 cai2 shi1 ao4 di2 ， zong4 jiu3 tun1 hu2 chun2 。
- ming3 ding3 an1 zu2 ci2 ， bu4 yin3 zhong1 cheng2 chen2 。
- xiao1 yao2 yi2 ri4 shi4 ， fu2 cui4 bai3 nian2 shen1 。
- he2 xu1 kua4 huang2 he4 ， zhui1 bi3 yao2 chi2 ren2 。
- dan4 dang1 ting1 gong1 ge1 ， mai4 jiao1 chi4 zhang1 chen2 。
- da2 dao4 qi2 sheng1 si3 ， bi3 duan1 zhen1 you3 shen2 。
- hui1 sa3 shi2 ba1 yun4 ， yi1 yi1 wu2 jia4 zhen1 。
- lao3 bi3 du4 gong1 bu4 ， xuan2 zai1 yang2 zi3 yun2 。

## 注释

## 译文

## 赏析
