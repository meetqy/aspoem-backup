---
id: guo-xiang-zheng-kang-wang-dong-cheng-tong-you-ne-shan-shi
title: 康王洞呈同遊訥禪師
titlePinyin: kang1 wang2 dong4 cheng2 tong2 you2 ne4 shan4 shi1
titleSlug: kang-wang-dong-cheng-tong-you-ne-shan-shi
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 康王洞口無塵埃，青山嶄巖水邅迴。
- 飛橋百尺渡天險，下聽谷響如奔雷。
- 凭欄要識物外物，泬寥寥兮何有哉。
- 但見東阜聳樓閣，碧瓦鱗鱗何崔嵬。
- 虹電披猖雨新歇，金雲點綴芙蓉開。
- 斜陽疏光照不入，異景萬變誰能裁。
- 仙家遺象已可愛，是時况與禪宗來。
- 瞳人照耀骨森竦，皎如皓月凌寒梅。
- 險句卷起谷簾水，真珠萬斛收蒼崖。
- 猿不能啼鳥無語，巨石枯木爲之摧。
- 達即善用用即妙，斯遊何異登蓬萊。
- 回頭碌碌利名士，日蠧日朽令人哀。

## 拼音

- kang1 wang2 dong4 kou3 wu2 chen2 ai1 ， qing1 shan1 zhan3 yan2 shui3 zhan1 hui2 。
- fei1 qiao2 bai3 chi3 du4 tian1 xian3 ， xia4 ting1 gu3 xiang3 ru2 ben1 lei2 。
- ping2 lan2 yao4 shi2 wu4 wai4 wu4 ， jue2 liao2 liao2 xi1 he2 you3 zai1 。
- dan4 jian4 dong1 fu4 song3 lou2 ge2 ， bi4 wa3 lin2 lin2 he2 cui1 wei2 。
- hong2 dian4 pi1 chang1 yu3 xin1 xie1 ， jin1 yun2 dian3 zhui4 fu2 rong2 kai1 。
- xie2 yang2 shu1 guang1 zhao4 bu2 ru4 ， yi4 jing3 wan4 bian4 shui2 neng2 cai2 。
- xian1 jia1 yi2 xiang4 yi3 ke3 ai4 ， shi4 shi2 kuang4 yu3 shan4 zong1 lai2 。
- tong2 ren2 zhao4 yao4 gu3 sen1 song3 ， jiao3 ru2 hao4 yue4 ling2 han2 mei2 。
- xian3 ju4 juan3 qi3 gu3 lian2 shui3 ， zhen1 zhu1 wan4 hu2 shou1 cang1 ya2 。
- yuan2 bu4 neng2 ti2 niao3 wu2 yu3 ， ju4 shi2 ku1 mu4 wei2 zhi1 cui1 。
- da2 ji2 shan4 yong4 yong4 ji2 miao4 ， si1 you2 he2 yi4 deng1 peng2 lai2 。
- hui2 tou2 lu4 lu4 li4 ming2 shi4 ， ri4 du4 ri4 xiu3 ling4 ren2 ai1 。

## 注释

## 译文

## 赏析
