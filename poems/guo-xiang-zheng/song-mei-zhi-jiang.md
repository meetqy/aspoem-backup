---
id: guo-xiang-zheng-song-mei-zhi-jiang
title: 送梅直講
titlePinyin: song4 mei2 zhi2 jiang3
titleSlug: song-mei-zhi-jiang
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 青風吹天雲霧開，仙人騎馬天上來。
- 吟出人間見所不可見，常娥織女爲之生嫌猜。
- 織女斷鵲橋，常娥閉月窟，從兹不放仙人迴。
- 一落人間五十有四載，唯將文字傾金罍。
- 李白佯狂古來少，騎鯨鬣鬣飛沿洄。
- 杜甫問訊今何如，應爲怪極罹天災。
- 公乎至寶勿盡吐，吐盡吾恐黄河水決崑崙摧。
- 天穿地漏補不得，女媧之力何可裁。
- 長安酒價不苦貴，風月但惜多塵埃。
- 醒來强更飲百盞，酣酣愚智寧論哉。

## 拼音

- qing1 feng1 chui1 tian1 yun2 wu4 kai1 ， xian1 ren2 qi2 ma3 tian1 shang4 lai2 。
- yin2 chu1 ren2 jian4 jian4 suo3 bu4 ke3 jian4 ， chang2 e2 zhi1 nü3 wei2 zhi1 sheng1 xian2 cai1 。
- zhi1 nü3 duan4 que4 qiao2 ， chang2 e2 bi4 yue4 ku1 ， cong2 zi1 bu2 fang4 xian1 ren2 hui2 。
- yi2 luo4 ren2 jian4 wu3 shi2 you3 si4 zai4 ， wei2 jiang1 wen2 zi4 qing1 jin1 lei2 。
- li3 bai2 yang2 kuang2 gu3 lai2 shao3 ， qi2 jing1 lie4 lie4 fei1 yan2 hui2 。
- du4 fu3 wen4 xun4 jin1 he2 ru2 ， ying1 wei2 guai4 ji2 li2 tian1 zai1 。
- gong1 hu1 zhi4 bao3 wu4 jin4 tu3 ， tu3 jin4 wu2 kong3 huang2 he2 shui3 jue2 kun1 lun2 cui1 。
- tian1 chuan1 di4 lou4 bu3 bu4 de2 ， nü3 wa1 zhi1 li4 he2 ke3 cai2 。
- chang2 an1 jiu3 jia4 bu4 ku3 gui4 ， feng1 yue4 dan4 xi1 duo1 chen2 ai1 。
- xing3 lai2 qiang2 geng4 yin3 bai3 zhan3 ， han1 han1 yu2 zhi4 ning2 lun4 zai1 。

## 注释

## 译文

## 赏析
