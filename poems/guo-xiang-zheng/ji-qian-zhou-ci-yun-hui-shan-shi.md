---
id: guo-xiang-zheng-ji-qian-zhou-ci-yun-hui-shan-shi
title: 寄虔州慈雲惠禪師
titlePinyin: ji4 qian2 zhou1 ci2 yun2 hui4 shan4 shi1
titleSlug: ji-qian-zhou-ci-yun-hui-shan-shi
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 惟昔廬山舊，舜師稱老禪。
- 惠也乃上足，解空無比肩。
- 我嘗叩其說，活活如湧泉。
- 況復能吟哦，俯視唐皎然。
- 一別二十載，相望修途邅。
- 音信誰謂隔，月華長自圓。
- 嗟予困俗累，久負香火緣。
- 適爲幕府客，遠泛瀟湘船。
- 還過廬山下，廬山安足憐。
- 既無故人語，頑碧徒參天。
- 多謝子規鳥，數聲空谷傳。
- 準擬趁汝飛，飛落贛水邊。

## 拼音

- wei2 xi1 lu2 shan1 jiu4 ， shun4 shi1 cheng1 lao3 shan4 。
- hui4 ye3 nai3 shang4 zu2 ， jie3 kong1 wu2 bi3 jian1 。
- wo3 chang2 kou4 qi2 shuo1 ， huo2 huo2 ru2 yong3 quan2 。
- kuang4 fu4 neng2 yin2 e2 ， fu3 shi4 tang2 jiao3 ran2 。
- yi4 bie2 er4 shi2 zai4 ， xiang1 wang4 xiu1 tu2 zhan1 。
- yin1 xin4 shui2 wei4 ge2 ， yue4 hua2 chang2 zi4 yuan2 。
- jie1 yu3 kun4 su2 lei4 ， jiu3 fu4 xiang1 huo3 yuan2 。
- shi4 wei2 mu4 fu3 ke4 ， yuan3 fan4 xiao1 xiang1 chuan2 。
- huan2 guo4 lu2 shan1 xia4 ， lu2 shan1 an1 zu2 lian2 。
- ji4 wu2 gu4 ren2 yu3 ， wan2 bi4 tu2 can1 tian1 。
- duo1 xie4 zi3 gui1 niao3 ， shu4 sheng1 kong1 gu3 chuan2 。
- zhun3 ni3 chen4 ru3 fei1 ， fei1 luo4 gan4 shui3 bian1 。

## 注释

## 译文

## 赏析
