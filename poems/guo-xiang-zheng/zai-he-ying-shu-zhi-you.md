---
id: guo-xiang-zheng-zai-he-ying-shu-zhi-you
title: 再和穎叔誌遊
titlePinyin: zai4 he2 ying3 shu1 zhi4 you2
titleSlug: zai-he-ying-shu-zhi-you
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 君爲五羊仙，我效退之拜。
- 默契如來禪，安用傳畫繪。
- 滄海雖云闊，萬里有限際。
- 請從造物論，一瞬即破碎。
- 靈龜胡爲乎，鑽灼爛腹背。
- 生能發幽冤，神理助奇怪。
- 晚投古寺食，葷味不如菜。
- 摩挲庭下碑，百歲蒼蘚晦。
- 忽逢潤經處，房公儼如在。
- 度人要成林，今已播禪話。
- 忽爲殺盜淫，佛勅所告戒。
- 種子積無明，應須法雨灑。
- 幸陪蓮社緣，彼此吸清瀣。
- 噫嗟縶軒冕，憔悴塵垢態。
- 一朝趨地獄，苦惱孰肯代。
- 瑩如摩尼珠，誰使濁水壞。
- 與公誌斯遊，浩蕩形骸外。

## 拼音

- jun1 wei2 wu3 yang2 xian1 ， wo3 xiao4 tui4 zhi1 bai4 。
- mo4 qi4 ru2 lai2 shan4 ， an1 yong4 chuan2 hua4 hui4 。
- cang1 hai3 sui1 yun2 kuo4 ， wan4 li3 you3 xian4 ji4 。
- qing3 cong2 zao4 wu4 lun4 ， yi2 shun4 ji2 po4 sui4 。
- ling2 gui1 hu2 wei2 hu1 ， zuan1 zhuo2 lan4 fu4 bei4 。
- sheng1 neng2 fa1 you1 yuan1 ， shen2 li3 zhu4 qi2 guai4 。
- wan3 tou2 gu3 si4 shi2 ， hun1 wei4 bu4 ru2 cai4 。
- mo2 suo1 ting2 xia4 bei1 ， bai3 sui4 cang1 xian3 hui4 。
- hu1 feng2 run4 jing1 chu3 ， fang2 gong1 yan3 ru2 zai4 。
- du4 ren2 yao4 cheng2 lin2 ， jin1 yi3 bo1 shan4 hua4 。
- hu1 wei2 sha1 dao4 yin2 ， fo2 chi4 suo3 gao4 jie4 。
- zhong3 zi3 ji1 wu2 ming2 ， ying1 xu1 fa3 yu3 sa3 。
- xing4 pei2 lian2 she4 yuan2 ， bi3 ci3 xi1 qing1 xie4 。
- yi1 jie1 zhi2 xuan1 mian3 ， qiao2 cui4 chen2 gou4 tai4 。
- yi4 zhao1 qu1 di4 yu4 ， ku3 nao3 shu2 ken3 dai4 。
- ying2 ru2 mo2 ni2 zhu1 ， shui2 shi3 zhuo2 shui3 huai4 。
- yu3 gong1 zhi4 si1 you2 ， hao4 dang4 xing2 hai2 wai4 。

## 注释

## 译文

## 赏析
