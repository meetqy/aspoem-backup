---
id: guo-xiang-zheng-dao-lin-si-song-bie-cui-ti-xing
title: 道林寺送别崔提刑
titlePinyin: dao4 lin2 si4 song4 bie2 cui1 ti2 xing2
titleSlug: dao-lin-si-song-bie-cui-ti-xing
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 湘江傾瀉明河源，湘山來落如駿奔。
- 尋幽乘興莫辭遠，白雲中有黄金園。
- 佛師無心法愈密，徒衆先後陳卑尊。
- 甘泉噴灑仙籟爽，此身已覺超籠樊。
- 高堂却見山外水，古鑑磨開蒼蘚昏。
- 長城深鏁萬家富，老木自作千營屯。
- 兩洲半没鯨鼓鬣，雙崖斗起天爲門。
- 滄溟不識幾番變，石泐猶有濤淙痕。
- 茯苓愈大愈堪食，深鋤但惜傷松根。
- 登高覽物亦徒爾，秋色况是當離樽。
- 崔侯才思鋭無敵，蒼鷹得兔霜翎翻。
- 嗟余染翰愧復正，累句何足先行軒。
- 故人柄政坐東府，請君獻策安黎元。

## 拼音

- xiang1 jiang1 qing1 xie4 ming2 he2 yuan2 ， xiang1 shan1 lai2 luo4 ru2 jun4 ben1 。
- xun2 you1 cheng2 xing1 mo4 ci2 yuan3 ， bai2 yun2 zhong1 you3 huang2 jin1 yuan2 。
- fo2 shi1 wu2 xin1 fa3 yu4 mi4 ， tu2 zhong4 xian1 hou4 chen2 bei1 zun1 。
- gan1 quan2 pen1 sa3 xian1 lai4 shuang3 ， ci3 shen1 yi3 jue2 chao1 long2 fan2 。
- gao1 tang2 que4 jian4 shan1 wai4 shui3 ， gu3 jian4 mo2 kai1 cang1 xian3 hun1 。
- chang2 cheng2 shen1 suo3 wan4 jia1 fu4 ， lao3 mu4 zi4 zuo4 qian1 ying2 tun2 。
- liang3 zhou1 ban4 mei2 jing1 gu3 lie4 ， shuang1 ya2 dou4 qi3 tian1 wei2 men2 。
- cang1 ming2 bu4 shi2 ji1 fan1 bian4 ， shi2 le4 you2 you3 tao1 cong2 hen2 。
- fu2 ling2 yu4 da4 yu4 kan1 shi2 ， shen1 chu2 dan4 xi1 shang1 song1 gen1 。
- deng1 gao1 lan3 wu4 yi4 tu2 er3 ， qiu1 se4 kuang4 shi4 dang1 li2 zun1 。
- cui1 hou2 cai2 si1 rui4 wu2 di2 ， cang1 ying1 de2 tu4 shuang1 ling2 fan1 。
- jie1 yu2 ran3 han4 kui4 fu4 zheng4 ， lei4 ju4 he2 zu2 xian1 xing2 xuan1 。
- gu4 ren2 bing3 zheng4 zuo4 dong1 fu3 ， qing3 jun1 xian4 ce4 an1 li2 yuan2 。

## 注释

## 译文

## 赏析
