---
id: guo-xiang-zheng-dai-gu-xiang-si
title: 代古相思
titlePinyin: dai4 gu3 xiang1 si1
titleSlug: dai-gu-xiang-si
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 妾面如花開，妾心似蘭死。
- 花開色易衰，蘭死香不已。
- 願持枯蘭心，終焉託君子。
- 君行胡不歸，兩見秋風起。
- 鴻雁只空來，音書無一紙。
- 夜夜夢見君，朝朝懶梳洗。
- 不憶霜月前，絲桐爲君理。
- 千古萬古悲，悠揚逐流水。

## 拼音

- qie4 mian4 ru2 hua1 kai1 ， qie4 xin1 si4 lan2 si3 。
- hua1 kai1 se4 yi4 shuai1 ， lan2 si3 xiang1 bu4 yi3 。
- yuan4 chi2 ku1 lan2 xin1 ， zhong1 yan1 tuo1 jun1 zi3 。
- jun1 xing2 hu2 bu4 gui1 ， liang3 jian4 qiu1 feng1 qi3 。
- hong2 yan4 zhi1 kong1 lai2 ， yin1 shu1 wu2 yi4 zhi3 。
- ye4 ye4 meng4 jian4 jun1 ， zhao1 zhao1 lan3 shu1 xi3 。
- bu2 yi4 shuang1 yue4 qian2 ， si1 tong2 wei2 jun1 li3 。
- qian1 gu3 wan4 gu3 bei1 ， you1 yang2 zhu2 liu2 shui3 。

## 注释

## 译文

## 赏析
