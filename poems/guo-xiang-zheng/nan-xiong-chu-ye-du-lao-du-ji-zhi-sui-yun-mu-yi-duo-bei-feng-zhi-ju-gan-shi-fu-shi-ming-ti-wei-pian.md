---
id: guo-xiang-zheng-nan-xiong-chu-ye-du-lao-du-ji-zhi-sui-yun-mu-yi-duo-bei-feng-zhi-ju-gan-shi-fu-shi-ming-ti-wei-pian
title: 南雄除夜讀老杜集至歲云暮矣多北風之句感時撫事命題爲篇
titlePinyin: nan2 xiong2 chu2 ye4 du2 lao3 du4 ji2 zhi4 sui4 yun2 mu4 yi3 duo1 bei3 feng1 zhi1 ju4 gan3 shi2 fu3 shi4 ming4 ti2 wei2 pian1
titleSlug: nan-xiong-chu-ye-du-lao-du-ji-zhi-sui-yun-mu-yi-duo-bei-feng-zhi-ju-gan-shi-fu-shi-ming-ti-wei-pian
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 歲云暮矣多北風，怒嗥萬里吹驚鴻。
- 只今我亦在行旅，陟彼庾嶺臨蒼穹。
- 霜寒不復瘴霧黑，酒賤頗得樽罍紅。
- 鼓角看看變新律，燭淚璀璀隨殘冬。
- 一階寄祿百無補，白髮又送年華終。
- 鬼章雖獲萬國賀，防邊未可旌旗空。
- 中原將帥誰第一，願如衛霍皆成功。
- 廟堂赫赫用耆舊，熟講仁義安羌戎。
- 我甘海隅食蚌蛤，飽視兩邑調租庸。
- 嗚呼不獨夔子之國杜陵翁，牙齒半落左耳聾。

## 拼音

- sui4 yun2 mu4 yi3 duo1 bei3 feng1 ， nu4 hao2 wan4 li3 chui1 jing1 hong2 。
- zhi1 jin1 wo3 yi4 zai4 hang2 lü3 ， zhi4 bi3 yu3 ling3 lin2 cang1 qiong2 。
- shuang1 han2 bu2 fu4 zhang4 wu4 hei1 ， jiu3 jian4 po1 de2 zun1 lei2 hong2 。
- gu3 jiao3 kan4 kan4 bian4 xin1 lü4 ， zhu2 lei4 cui3 cui3 sui2 can2 dong1 。
- yi4 jie1 ji4 lu4 bai3 wu2 bu3 ， bai2 fa4 you4 song4 nian2 hua2 zhong1 。
- gui3 zhang1 sui1 huo4 wan4 guo2 he4 ， fang2 bian1 wei4 ke3 jing1 qi2 kong1 。
- zhong1 yuan2 jiang1 shuai4 shui2 di4 yi1 ， yuan4 ru2 wei4 huo4 jie1 cheng2 gong1 。
- miao4 tang2 he4 he4 yong4 qi2 jiu4 ， shu2 jiang3 ren2 yi4 an1 qiang1 rong2 。
- wo3 gan1 hai3 yu2 shi2 bang4 ha2 ， bao3 shi4 liang3 yi4 diao4 zu1 yong1 。
- wu1 hu1 bu4 du2 kui2 zi3 zhi1 guo2 du4 ling2 weng1 ， ya2 chi3 ban4 luo4 zuo3 er3 long2 。

## 注释

## 译文

## 赏析
