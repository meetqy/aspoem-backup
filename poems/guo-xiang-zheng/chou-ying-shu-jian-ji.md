---
id: guo-xiang-zheng-chou-ying-shu-jian-ji
title: 酬穎叔見寄
titlePinyin: chou2 ying3 shu1 jian4 ji4
titleSlug: chou-ying-shu-jian-ji
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 鏗鏗南華經，語意妙復妙。
- 高能出蒼旻，卑不厭藜藋。
- 陰靜偶暫處，影跡兩莫弔。
- 息踵真人徒，息喉愚者紹。
- 方同造物言，萬變領樞要。
- 既能無怛化，勿鑿混沌竅。
- 百家拾其餘，所得及遺溺。
- 至音聽以氣，世或昧此調。
- 不見杏壇講，猶爲漁父誚。
- 君看泰山頂，半夜日先照。
- 惟逢蔣穎叔，沉默造玄窔。
- 落筆逾萬言，嚴密若誥詔。
- 嗟予久聾瘖，此道雅未剽。
- 一昨聞君談，神悟百骸療。
- 人忘道術遊，魚忘江海跳。
- 昭亭果見期，爲子發長嘯。

## 拼音

- keng1 keng1 nan2 hua2 jing1 ， yu3 yi4 miao4 fu4 miao4 。
- gao1 neng2 chu1 cang1 min2 ， bei1 bu2 yan4 li2 diao4 。
- yin1 jing4 ou3 zan4 chu3 ， ying3 ji4 liang3 mo4 diao4 。
- xi1 zhong3 zhen1 ren2 tu2 ， xi1 hou2 yu2 zhe3 shao4 。
- fang1 tong2 zao4 wu4 yan2 ， wan4 bian4 ling3 shu1 yao4 。
- ji4 neng2 wu2 da2 hua4 ， wu4 zao2 hun4 dun4 qiao4 。
- bai3 jia1 shi2 qi2 yu2 ， suo3 de2 ji2 yi2 ni4 。
- zhi4 yin1 ting1 yi3 qi4 ， shi4 huo4 mei4 ci3 diao4 。
- bu2 jian4 xing4 tan2 jiang3 ， you2 wei2 yu2 fu4 qiao4 。
- jun1 kan4 tai4 shan1 ding3 ， ban4 ye4 ri4 xian1 zhao4 。
- wei2 feng2 jiang3 ying3 shu1 ， chen2 mo4 zao4 xuan2 yao4 。
- luo4 bi3 yu2 wan4 yan2 ， yan2 mi4 ruo4 gao4 zhao4 。
- jie1 yu3 jiu3 long2 yin1 ， ci3 dao4 ya3 wei4 piao1 。
- yi4 zuo2 wen2 jun1 tan2 ， shen2 wu4 bai3 hai2 liao2 。
- ren2 wang4 dao4 shu4 you2 ， yu2 wang4 jiang1 hai3 tiao4 。
- zhao1 ting2 guo3 jian4 qi1 ， wei2 zi3 fa1 chang2 xiao4 。

## 注释

## 译文

## 赏析
