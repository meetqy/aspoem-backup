---
id: guo-xiang-zheng-dong-lin-xing
title: 東林行
titlePinyin: dong1 lin2 xing2
titleSlug: dong-lin-xing
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 龍蟠大地藏山腹，瑞氣蒙籠紫金屋。
- 香爐萬丈擎碧霄，二澗斜飛落寒玉。
- 晉朝遺事唐人辭，皴斮龜螭尚堪讀。
- 樓煩真人應夢來，夜斧丁丁神伐木。
- 安帝親留步輦迎，靈運開池素華馥。
- 會隨流轉不成塵，燈焰明明自相續。
- 遊人未達此理元，安得清凉滅貪欲。
- 我今棄官脱塵網，僧寶瞻依無不足。
- 跨黄牛，騎白鹿，時時自唱無生曲。
- 無生曲，君試聽，五音六律和不得，爲君寫作東林行。

## 拼音

- long2 pan2 da4 di4 cang2 shan1 fu4 ， rui4 qi4 meng2 long2 zi3 jin1 wu1 。
- xiang1 lu2 wan4 zhang4 qing2 bi4 xiao1 ， er4 jian4 xie2 fei1 luo4 han2 yu4 。
- jin4 chao2 yi2 shi4 tang2 ren2 ci2 ， cun1 zhuo2 gui1 chi1 shang4 kan1 du2 。
- lou2 fan2 zhen1 ren2 ying1 meng4 lai2 ， ye4 fu3 ding1 ding1 shen2 fa2 mu4 。
- an1 di4 qin1 liu2 bu4 nian3 ying2 ， ling2 yun4 kai1 chi2 su4 hua2 fu4 。
- hui4 sui2 liu2 zhuan3 bu4 cheng2 chen2 ， deng1 yan4 ming2 ming2 zi4 xiang1 xu4 。
- you2 ren2 wei4 da2 ci3 li3 yuan2 ， an1 de2 qing1 liang2 mie4 tan1 yu4 。
- wo3 jin1 qi4 guan1 tuo1 chen2 wang3 ， seng1 bao3 zhan1 yi1 wu2 bu4 zu2 。
- kua4 huang2 niu2 ， qi2 bai2 lu4 ， shi2 shi2 zi4 chang4 wu2 sheng1 qu3 。
- wu2 sheng1 qu3 ， jun1 shi4 ting1 ， wu3 yin1 liu4 lü4 he2 bu4 de2 ， wei2 jun1 xie3 zuo4 dong1 lin2 xing2 。

## 注释

## 译文

## 赏析
