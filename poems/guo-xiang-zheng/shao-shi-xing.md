---
id: guo-xiang-zheng-shao-shi-xing
title: 韶石行
titlePinyin: shao2 shi2 xing2
titleSlug: shao-shi-xing
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 扁舟未下連虞灘，韶石羅列誰雕刓。
- 化工有意露怪變，待彼虞舜來觀翫。
- 泊舟登岸始遠覽，兩峰直裂諸峰巑。
- 青鸞低徊欲下飲，翠鳳却舞摶修翰。
- 蟄龍钁雷怒奮角，帝子出震初峨冠。
- 日光撲撲散金蕊，蓮花透澈琉璃盤。
- 行衣十里仙霧濕，暝色一抹輕綃寒。
- 我將仙崖想韶樂，北風忽變陰漫漫。
- 松搖長空吼萬壑，溪走石脚淙驚湍。
- 遺音自與天地響，聽不以耳精神完。
- 重曈一去無復還，隨風波兮陟雲間。
- 瀟湘洞庭亦何有，竹上血淚千年斑。
- 九成不作至道息，紛紛後世疇能攀。
- 登韶石兮情飄飄而未盡，飭彼柴車兮且將造乎蒼梧九疑之深山。

## 拼音

- bian3 zhou1 wei4 xia4 lian2 yu2 tan1 ， shao2 shi2 luo2 lie4 shui2 diao1 wan2 。
- hua4 gong1 you3 yi4 lu4 guai4 bian4 ， dai4 bi3 yu2 shun4 lai2 guan1 wan2 。
- bo2 zhou1 deng1 an4 shi3 yuan3 lan3 ， liang3 feng1 zhi2 lie4 zhu1 feng1 cuan2 。
- qing1 luan2 di1 huai2 yu4 xia4 yin3 ， cui4 feng4 que4 wu3 tuan2 xiu1 han4 。
- zhe2 long2 jue2 lei2 nu4 fen4 jiao3 ， di4 zi3 chu1 zhen4 chu1 e2 guan1 。
- ri4 guang1 pu1 pu1 san4 jin1 rui3 ， lian2 hua1 tou4 che4 liu2 li2 pan2 。
- xing2 yi1 shi2 li3 xian1 wu4 shi1 ， ming2 se4 yi4 mo3 qing1 xiao1 han2 。
- wo3 jiang1 xian1 ya2 xiang3 shao2 le4 ， bei3 feng1 hu1 bian4 yin1 man4 man4 。
- song1 yao2 chang2 kong1 hou3 wan4 he4 ， xi1 zou3 shi2 jiao3 cong2 jing1 tuan1 。
- yi2 yin1 zi4 yu3 tian1 di4 xiang3 ， ting1 bu4 yi3 er3 jing1 shen2 wan2 。
- zhong4 tong2 yi2 qu4 wu2 fu4 huan2 ， sui2 feng1 bo1 xi1 zhi4 yun2 jian4 。
- xiao1 xiang1 dong4 ting2 yi4 he2 you3 ， zhu2 shang4 xue4 lei4 qian1 nian2 ban1 。
- jiu3 cheng2 bu2 zuo4 zhi4 dao4 xi1 ， fen1 fen1 hou4 shi4 chou2 neng2 pan1 。
- deng1 shao2 shi2 xi1 qing2 piao1 piao1 er2 wei4 jin4 ， chi4 bi3 chai2 ju1 xi1 qie3 jiang1 zao4 hu1 cang1 wu2 jiu3 yi2 zhi1 shen1 shan1 。

## 注释

## 译文

## 赏析
