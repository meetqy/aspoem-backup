---
id: guo-xiang-zheng-liu-bie-xuan-cheng-li-jie-tui
title: 留别宣城李節推
titlePinyin: liu2 bie2 xuan1 cheng2 li3 jie2 tui1
titleSlug: liu-bie-xuan-cheng-li-jie-tui
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 君作宣城幕下吏，我嘗築室青山址。
- 三四相逢五六年，交情淡若秋江水。
- 水流到海無窮時，吾輩論交無衰期。
- 明主可結亦未晚，謝安四十功非遲。
- 低頭感事復太息，汲汲功名亦何益。
- 君不見屈原言直沉湘水，韓信功高亦誅死。
- 窮達無過七十年，事業空存一張紙。
- 不如飲酒臨春風，溪水綠淨山花紅。
- 金絲玉管亂兩耳，一醉三百琉璃鍾。
- 醉來辭君登海槎，四方上下皆吾家。

## 拼音

- jun1 zuo4 xuan1 cheng2 mu4 xia4 li4 ， wo3 chang2 zhu4 shi4 qing1 shan1 zhi3 。
- san1 si4 xiang1 feng2 wu3 liu4 nian2 ， jiao1 qing0 dan4 ruo4 qiu1 jiang1 shui3 。
- shui3 liu2 dao4 hai3 wu2 qiong2 shi2 ， wu2 bei4 lun4 jiao1 wu2 shuai1 qi1 。
- ming2 zhu3 ke3 jie2 yi4 wei4 wan3 ， xie4 an1 si4 shi2 gong1 fei1 chi2 。
- di1 tou2 gan3 shi4 fu4 tai4 xi1 ， ji2 ji2 gong1 ming2 yi4 he2 yi4 。
- jun1 bu2 jian4 qu1 yuan2 yan2 zhi2 chen2 xiang1 shui3 ， han2 xin4 gong1 gao1 yi4 zhu1 si3 。
- qiong2 da2 wu2 guo4 qi1 shi2 nian2 ， shi4 ye4 kong1 cun2 yi4 zhang1 zhi3 。
- bu4 ru2 yin3 jiu3 lin2 chun1 feng1 ， xi1 shui3 lü4 jing4 shan1 hua1 hong2 。
- jin1 si1 yu4 guan3 luan4 liang3 er3 ， yi2 zui4 san1 bai3 liu2 li2 zhong1 。
- zui4 lai2 ci2 jun1 deng1 hai3 cha2 ， si4 fang1 shang4 xia4 jie1 wu2 jia1 。

## 注释

## 译文

## 赏析
