---
id: guo-xiang-zheng-rui-chang-shuang-xi-tang-ye-yin-cheng-wu-ling
title: 瑞昌雙溪堂夜飲呈吳令
titlePinyin: rui4 chang1 shuang1 xi1 tang2 ye4 yin3 cheng2 wu2 ling4
titleSlug: rui-chang-shuang-xi-tang-ye-yin-cheng-wu-ling
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 星斗闌干月未吐，但愛溪聲似山雨。
- 青燈照室並銀花，白酒傾來不知數。
- 子善評文我不如，我亦談詩子深許。
- 酒酣索我須論兵，拔劍畫地軍陣成。
- 十萬甲兵指掌取，五方應敵旋風生。
- 文武道判惜已久，聖賢相遇猶難并。
- 相如謾作長門賦，屈原虚著離騷經。
- 不知於世竟何補，可憐博得千年名。
- 韓信收身苦不早，功成伏劍真草草。
- 始終最愛嚴子陵，坐視乾坤任傾倒。
- 咄嗟語險氣已傷，况復賦詩聲調長。
- 卷紙連書不磨琢，子鋒大峻非我當。
- 撥置萬慮付江海，收拾寸心歸老莊。
- 天地得一馬喻馬，謂思前事皆佯狂。

## 拼音

- xing1 dou3 lan2 gan1 yue4 wei4 tu3 ， dan4 ai4 xi1 sheng1 si4 shan1 yu3 。
- qing1 deng1 zhao4 shi4 bing4 yin2 hua1 ， bai2 jiu3 qing1 lai2 bu4 zhi1 shu4 。
- zi3 shan4 ping2 wen2 wo3 bu4 ru2 ， wo3 yi4 tan2 shi1 zi3 shen1 xu1 。
- jiu3 han1 suo3 wo3 xu1 lun4 bing1 ， ba2 jian4 hua4 di4 jun1 zhen4 cheng2 。
- shi2 wan4 jia3 bing1 zhi3 zhang3 qu3 ， wu3 fang1 ying1 di2 xuan2 feng1 sheng1 。
- wen2 wu3 dao4 pan4 xi1 yi3 jiu3 ， sheng4 xian2 xiang1 yu4 you2 nan2 bing4 。
- xiang1 ru2 man2 zuo4 chang2 men2 fu4 ， qu1 yuan2 xu1 zhu4 li2 sao1 jing1 。
- bu4 zhi1 wu1 shi4 jing4 he2 bu3 ， ke3 lian2 bo2 de2 qian1 nian2 ming2 。
- han2 xin4 shou1 shen1 ku3 bu4 zao3 ， gong1 cheng2 fu2 jian4 zhen1 cao3 cao3 。
- shi3 zhong1 zui4 ai4 yan2 zi3 ling2 ， zuo4 shi4 qian2 kun1 ren4 qing1 dao3 。
- duo1 jie1 yu3 xian3 qi4 yi3 shang1 ， kuang4 fu4 fu4 shi1 sheng1 diao4 chang2 。
- juan4 zhi3 lian2 shu1 bu4 mo2 zhuo2 ， zi3 feng1 da4 jun4 fei1 wo3 dang1 。
- bo1 zhi4 wan4 lü4 fu4 jiang1 hai3 ， shou1 shi0 cun4 xin1 gui1 lao3 zhuang1 。
- tian1 di4 de2 yi4 ma3 yu4 ma3 ， wei4 si1 qian2 shi4 jie1 yang2 kuang2 。

## 注释

## 译文

## 赏析
