---
id: guo-xiang-zheng-gao-hong-song-tang-yan-fan-si-xun-yi-su-shou
title: 高鴻送唐彥範司勳移蘇守
titlePinyin: gao1 hong2 song4 tang2 yan4 fan4 si1 xun1 yi2 su1 shou3
titleSlug: gao-hong-song-tang-yan-fan-si-xun-yi-su-shou
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 高鴻方冥飛，萬里不回首。
- 況當移杪時，霜露濕星斗。
- 鼓翼無何鄉，永避網羅咎。
- 君子重出處，此義安可負。
- 嶷嶷潭府公，清譽比瓊玖。
- 節制臨八州，時命非不偶。
- 胡爲請分務，念念在林藪。
- 切嘗聽公言，三朝祿食久。
- 四十有五年，數爲漕與守。
- 慎事無纖瑕，收身養吾壽。
- 兒孫皆賞延，君恩誠已厚。
- 朝廷新法度，利害喧衆口。
- 紛馳使者車，必行無可否。
- 嗟予力已疲，何以爲父母。
- 不待老有請，連章至八九。
- 君相惜其才，符竹今仍剖。
- 蘇臺古名邦，震澤當運氣牖。
- 拜恩臣豈邀，客賀但揮手。
- 便道將徑歸，辭疾上印綬。
- 家園瞰西湖，雲月是鄰友。
- 翛然一榻外，長物復何有。
- 隱几悟僧禪，頹形若陵阜。
- 不學陶朱公，反爲利端誘。
- 不學陶淵明，區區愛琴酒。
- 文王如搜賢，肯棄渭川叟。
- 行己無固必，資深逢左右。
- 重來作霖雨，一洗蒼生垢。
- 信哉孟軻氏，和任著伊柳。
- 獨善名易滅，兼濟垂不朽。
- 噫嘻高鴻篇，在理或可取。

## 拼音

- gao1 hong2 fang1 ming2 fei1 ， wan4 li3 bu4 hui2 shou3 。
- kuang4 dang1 yi2 miao3 shi2 ， shuang1 lu4 shi1 xing1 dou3 。
- gu3 yi4 wu2 he2 xiang1 ， yong3 bi4 wang3 luo2 jiu4 。
- jun1 zi3 chong2 chu1 chu3 ， ci3 yi4 an1 ke3 fu4 。
- yi2 yi2 tan2 fu3 gong1 ， qing1 yu4 bi3 qiong2 jiu3 。
- jie2 zhi4 lin2 ba1 zhou1 ， shi2 ming4 fei1 bu4 ou3 。
- hu2 wei2 qing3 fen1 wu4 ， nian4 nian4 zai4 lin2 sou3 。
- qie4 chang2 ting1 gong1 yan2 ， san1 zhao1 lu4 shi2 jiu3 。
- si4 shi2 you3 wu3 nian2 ， shu4 wei2 cao2 yu3 shou3 。
- shen4 shi4 wu2 xian1 xia2 ， shou1 shen1 yang3 wu2 shou4 。
- er2 sun1 jie1 shang3 yan2 ， jun1 en1 cheng2 yi3 hou4 。
- chao2 ting2 xin1 fa3 du4 ， li4 hai4 xuan1 zhong4 kou3 。
- fen1 chi2 shi3 zhe3 ju1 ， bi4 xing2 wu2 ke3 fou3 。
- jie1 yu3 li4 yi3 pi2 ， he2 yi3 wei2 fu4 mu3 。
- bu2 dai4 lao3 you3 qing3 ， lian2 zhang1 zhi4 ba1 jiu3 。
- jun1 xiang1 xi1 qi2 cai2 ， fu2 zhu2 jin1 reng2 pou1 。
- su1 tai2 gu3 ming2 bang1 ， zhen4 ze2 dang1 yun4 qi4 you3 。
- bai4 en1 chen2 qi3 yao1 ， ke4 he4 dan4 hui1 shou3 。
- bian4 dao4 jiang1 jing4 gui1 ， ci2 ji2 shang4 yin4 shou4 。
- jia1 yuan2 kan4 xi1 hu2 ， yun2 yue4 shi4 lin2 you3 。
- xiao1 ran2 yi2 ta4 wai4 ， chang2 wu4 fu4 he2 you3 。
- yin3 ji3 wu4 seng1 shan4 ， tui2 xing2 ruo4 ling2 fu4 。
- bu4 xue2 tao2 zhu1 gong1 ， fan3 wei2 li4 duan1 you4 。
- bu4 xue2 tao2 yuan1 ming2 ， qu1 qu1 ai4 qin2 jiu3 。
- wen2 wang2 ru2 sou1 xian2 ， ken3 qi4 wei4 chuan1 sou3 。
- xing2 ji3 wu2 gu4 bi4 ， zi1 shen1 feng2 zuo3 you4 。
- zhong4 lai2 zuo4 lin2 yu3 ， yi4 xi3 cang1 sheng1 gou4 。
- xin4 zai1 meng4 ke1 shi4 ， he2 ren4 zhu4 yi1 liu3 。
- du2 shan4 ming2 yi4 mie4 ， jian1 ji4 chui2 bu4 xiu3 。
- yi1 xi1 gao1 hong2 pian1 ， zai4 li3 huo4 ke3 qu3 。

## 注释

## 译文

## 赏析
