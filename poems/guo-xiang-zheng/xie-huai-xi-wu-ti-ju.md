---
id: guo-xiang-zheng-xie-huai-xi-wu-ti-ju
title: 謝淮西吳提舉
titlePinyin: xie4 huai2 xi1 wu2 ti2 ju3
titleSlug: xie-huai-xi-wu-ti-ju
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 瘦馬徐行三百里，撲撲黄塵眼雙眯。
- 手攜簿法趨使臺，惟恐瑕玼煩摘指。
- 藍衫慼慼走廊廡，與坐撫循顔色喜。
- 琅琅先誦荆州吟，醉來捉住鯨魚尾。
- 如今無復氣凌雲，垂首低徊逐泥滓。
- 須臾又忘按察尊，羅列壺觴瞰池水。
- 圓荷翻風碧玉軟，幽鷺得魚團雪起。
- 正當煩暑浩如秋，更聽高談清入髓。
- 君臣會合前世無，朝廷萬事圖新美。
- 甲花照日御營寒，胡命懸絲朔風裏。
- 自嗟雖老力未衰，命未遇知甘擯死。
- 南山射虎竟殘年，不得封侯亦徒爾。
- 感君欲引西江波，涸轍行將脱螻蟻。
- 功名成就須報恩，莫道江南無壯士。

## 拼音

- shou4 ma3 xu2 hang2 san1 bai3 li3 ， pu1 pu1 huang2 chen2 yan3 shuang1 mi1 。
- shou3 xie2 bo2 fa3 qu1 shi3 tai2 ， wei2 kong3 xia2 ci1 fan2 zhai1 zhi3 。
- lan2 shan1 qi1 qi1 zou3 lang2 wu3 ， yu3 zuo4 fu3 xun2 yan2 se4 xi3 。
- lang2 lang2 xian1 song4 jing1 zhou1 yin2 ， zui4 lai2 zhuo1 zhu4 jing1 yu2 wei3 。
- ru2 jin1 wu2 fu4 qi4 ling2 yun2 ， chui2 shou3 di1 huai2 zhu2 ni2 zi3 。
- xu1 yu2 you4 wang4 an4 cha2 zun1 ， luo2 lie4 hu2 shang1 kan4 chi2 shui3 。
- yuan2 he2 fan1 feng1 bi4 yu4 ruan3 ， you1 lu4 de2 yu2 tuan2 xue3 qi3 。
- zheng4 dang1 fan2 shu3 hao4 ru2 qiu1 ， geng4 ting1 gao1 tan2 qing1 ru4 sui3 。
- jun1 chen2 hui4 he2 qian2 shi4 wu2 ， chao2 ting2 wan4 shi4 tu2 xin1 mei3 。
- jia3 hua1 zhao4 ri4 yu4 ying2 han2 ， hu2 ming4 xuan2 si1 shuo4 feng1 li3 。
- zi4 jie1 sui1 lao3 li4 wei4 shuai1 ， ming4 wei4 yu4 zhi1 gan1 bin4 si3 。
- nan2 shan1 she4 hu3 jing4 can2 nian2 ， bu4 de2 feng1 hou2 yi4 tu2 er3 。
- gan3 jun1 yu4 yin3 xi1 jiang1 bo1 ， he2 zhe2 xing2 jiang1 tuo1 lou2 yi3 。
- gong1 ming2 cheng2 jiu4 xu1 bao4 en1 ， mo4 dao4 jiang1 nan2 wu2 zhuang4 shi4 。

## 注释

## 译文

## 赏析
