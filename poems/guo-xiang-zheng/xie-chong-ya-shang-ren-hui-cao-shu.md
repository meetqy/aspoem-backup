---
id: guo-xiang-zheng-xie-chong-ya-shang-ren-hui-cao-shu
title: 謝冲雅上人惠草書
titlePinyin: xie4 chong1 ya3 shang4 ren2 hui4 cao3 shu1
titleSlug: xie-chong-ya-shang-ren-hui-cao-shu
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 上人胸腹包琅玕，醉目睥睨臨冰紈。
- 墨池頃刻波瀾翻，虬龍尾尾垂雲間。
- 搖曳天矯若可攀，霹靂轟斧電火騫。
- 卒章雨雹霏漫漫，澒洞恐懼坤軸掀。
- 白沙縱横仆鼉黿，屋漏壁折安足言。
- 鳥驚出林避彈丸，斗高復下騰修翰。
- 朽木欲折枯藤攢，逸興不顧長毫乾。
- 客如堵牆爭縱觀，詎知堊盡吾鼻端。
- 黄金論斗珠走盤，數字不售尤爲難。
- 爾嘗愛我說玄理，爲我落筆動盈紙。
- 張顛懷素嗟已矣，上人之書無與比。

## 拼音

- shang4 ren2 xiong1 fu4 bao1 lang2 gan1 ， zui4 mu4 pi4 ni4 lin2 bing1 wan2 。
- mo4 chi2 qing3 ke4 bo1 lan2 fan1 ， qiu2 long2 wei3 wei3 chui2 yun2 jian4 。
- yao2 ye4 tian1 jiao3 ruo4 ke3 pan1 ， pi1 li4 hong1 fu3 dian4 huo3 qian1 。
- zu2 zhang1 yu3 bao2 fei1 man4 man4 ， hong4 dong4 kong3 ju4 kun1 zhou2 xian1 。
- bai2 sha1 zong4 heng2 pu2 tuo2 yuan2 ， wu1 lou4 bi4 zhe2 an1 zu2 yan2 。
- niao3 jing1 chu1 lin2 bi4 dan4 wan2 ， dou4 gao1 fu4 xia4 teng2 xiu1 han4 。
- xiu3 mu4 yu4 zhe2 ku1 teng2 zan3 ， yi4 xing1 bu2 gu4 chang2 hao2 qian2 。
- ke4 ru2 du3 qiang2 zheng1 zong4 guan1 ， ju4 zhi1 e4 jin4 wu2 bi2 duan1 。
- huang2 jin1 lun4 dou4 zhu1 zou3 pan2 ， shu4 zi4 bu2 shou4 you2 wei2 nan2 。
- er3 chang2 ai4 wo3 shuo1 xuan2 li3 ， wei2 wo3 luo4 bi3 dong4 ying2 zhi3 。
- zhang1 dian1 huai2 su4 jie1 yi3 yi3 ， shang4 ren2 zhi1 shu1 wu2 yu3 bi3 。

## 注释

## 译文

## 赏析
