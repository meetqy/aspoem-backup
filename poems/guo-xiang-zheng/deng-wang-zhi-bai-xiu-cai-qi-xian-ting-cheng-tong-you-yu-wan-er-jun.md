---
id: guo-xiang-zheng-deng-wang-zhi-bai-xiu-cai-qi-xian-ting-cheng-tong-you-yu-wan-er-jun
title: 登王知白秀才跂賢亭呈同遊余萬二君
titlePinyin: deng1 wang2 zhi1 bai2 xiu4 cai0 qi2 xian2 ting2 cheng2 tong2 you2 yu2 wan4 er4 jun1
titleSlug: deng-wang-zhi-bai-xiu-cai-qi-xian-ting-cheng-tong-you-yu-wan-er-jun
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 鑿山構亭鄰北郊，志慕賢哲忘喧呶。
- 豁然千里開林梢，地勢不得藏嵌坳。
- 三峰重樓排卦爻，二溪聱浪飛怒蛟。
- 漁翁捕魚船尾敲，稚子鎚塼爭勝抛。
- 小塘圓沙來雁鵁，茂橘間錯黄金包。
- 主人情深漆與膠，美酒旋漉羅珍肴。
- 亦有麟脯膾海鮫，痒背只欠麻姑抓。
- 浮生胡爲長繫匏，不蹈聖城徒譊譊。
- 竊甘祿食憂謗嘲，有若夜鼠防饑貓。
- 羡君脱屣心無殽，笑傲自足追由巢。
- 猛飲未徹雞鳴嘐，新詩下筆論卷抄。
- 余君酒量辭斗筲，醉帽墮地垂鬢髾。
- 萬子能禪誇悟泡，我獨愛酒流涎交，同趨至樂情何聱。

## 拼音

- zao2 shan1 gou4 ting2 lin2 bei3 jiao1 ， zhi4 mu4 xian2 zhe2 wang4 xuan1 nao2 。
- huo4 ran2 qian1 li3 kai1 lin2 shao1 ， di4 shi4 bu4 de2 cang2 qian4 ao4 。
- san1 feng1 zhong4 lou2 pai2 gua4 yao2 ， er4 xi1 ao2 lang4 fei1 nu4 jiao1 。
- yu2 weng1 bu3 yu2 chuan2 wei3 qiao1 ， zhi4 zi3 chui2 zhuan1 zheng1 sheng4 pao1 。
- xiao3 tang2 yuan2 sha1 lai2 yan4 jiao1 ， mao4 ju2 jian4 cuo4 huang2 jin1 bao1 。
- zhu3 ren2 qing2 shen1 qi1 yu3 jiao1 ， mei3 jiu3 xuan2 lu4 luo2 zhen1 yao2 。
- yi4 you3 lin2 pu2 kuai4 hai3 jiao1 ， yang3 bei4 zhi1 qian4 ma2 gu1 zhua1 。
- fu2 sheng1 hu2 wei2 chang2 xi4 pao2 ， bu4 dao3 sheng4 cheng2 tu2 nao2 nao2 。
- qie4 gan1 lu4 shi2 you1 bang4 chao2 ， you3 ruo4 ye4 shu3 fang2 ji1 mao1 。
- xian4 jun1 tuo1 xi3 xin1 wu2 yao2 ， xiao4 ao4 zi4 zu2 zhui1 you2 chao2 。
- meng3 yin3 wei4 che4 ji1 ming2 jiao1 ， xin1 shi1 xia4 bi3 lun4 juan4 chao1 。
- yu2 jun1 jiu3 liang4 ci2 dou4 shao1 ， zui4 mao4 duo4 di4 chui2 bin4 shao1 。
- wan4 zi3 neng2 shan4 kua1 wu4 pao4 ， wo3 du2 ai4 jiu3 liu2 xian2 jiao1 ， tong2 qu1 zhi4 le4 qing2 he2 ao2 。

## 注释

## 译文

## 赏析
