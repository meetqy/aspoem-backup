---
id: guo-xiang-zheng-jiang-gong-gui-cheng-huai-nan-yun-shi-jin-bu-ci-gui-xi-lu-shi-lang-cao-huai-ri-shou-zhi
title: 蔣公檜呈淮南運使金部此檜係魯侍郎漕淮日手植
titlePinyin: jiang3 gong1 gui4 cheng2 huai2 nan2 yun4 shi3 jin1 bu4 ci3 gui4 xi4 lu3 shi4 lang2 cao2 huai2 ri4 shou3 zhi2
titleSlug: jiang-gong-gui-cheng-huai-nan-yun-shi-jin-bu-ci-gui-xi-lu-shi-lang-cao-huai-ri-shou-zhi
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 淮南庭中有蒼檜，仰視團團翠爲蓋。
- 直榦每容鸞鳳棲，盤根深壓鯨鼇背。
- 北風夜作兵陣聲，恐取蛟龍斬天外。
- 呼童出屋爲我窺，摩颭清陰月光碎。
- 問誰植之前蔣公，得地倐經三十載。
- 不同種杏上青天，正似甘棠有遺愛。
- 使華今復見公孫，太平事業鍾一門。
- 祖廟冠蓋漸塵土，却嗟此檜春長存。
- 孤高豈忘栽培力，秀發兼承造化恩。
- 已看枝葉飽霜露，終作棟柱扶乾坤。
- 新詩編聯盡珠玉，光大先烈聽篪塤。
- 更憶丹青妙畫手，進入明堂逢至尊。

## 拼音

- huai2 nan2 ting2 zhong1 you3 cang1 gui4 ， yang3 shi4 tuan2 tuan2 cui4 wei2 gai4 。
- zhi2 gan4 mei3 rong2 luan2 feng4 qi1 ， pan2 gen1 shen1 ya1 jing1 ao2 bei4 。
- bei3 feng1 ye4 zuo4 bing1 zhen4 sheng1 ， kong3 qu3 jiao1 long2 zhan3 tian1 wai4 。
- hu1 tong2 chu1 wu1 wei2 wo3 kui1 ， mo2 zhan3 qing1 yin1 yue4 guang1 sui4 。
- wen4 shui2 zhi2 zhi1 qian2 jiang3 gong1 ， de2 di4 shu1 jing1 san1 shi2 zai4 。
- bu4 tong2 zhong3 xing4 shang4 qing1 tian1 ， zheng4 si4 gan1 tang2 you3 yi2 ai4 。
- shi3 hua2 jin1 fu4 jian4 gong1 sun1 ， tai4 ping2 shi4 ye4 zhong1 yi4 men2 。
- zu3 miao4 guan1 gai4 jian4 chen2 tu3 ， que4 jie1 ci3 gui4 chun1 chang2 cun2 。
- gu1 gao1 qi3 wang4 zai1 pei2 li4 ， xiu4 fa1 jian1 cheng2 zao4 hua4 en1 。
- yi3 kan4 zhi1 ye4 bao3 shuang1 lu4 ， zhong1 zuo4 dong4 zhu4 fu2 qian2 kun1 。
- xin1 shi1 bian1 lian2 jin4 zhu1 yu4 ， guang1 da4 xian1 lie4 ting1 chi2 xun1 。
- geng4 yi4 dan1 qing1 miao4 hua4 shou3 ， jin4 ru4 ming2 tang2 feng2 zhi4 zun1 。

## 注释

## 译文

## 赏析
