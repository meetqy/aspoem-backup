---
id: guo-xiang-zheng-san-wang-shi
title: 三亡詩
titlePinyin: san1 wang2 shi1
titleSlug: san-wang-shi
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 榮翁苦于學，腹實五車書。
- 尤明禮樂事，畫就百幅圖。
- 獻之神宗朝，不報還舊廬。
- 白頭著青衫，老憤猶欲舒。
- 佐邑曾未赴，瞑目忽已殂。
- 何子稍家富，恬不爲利拘。
- 執筆工詞章，科第學有餘。
- 終遭有司黜，才命誠難俱。
- 今聞亦長往，令我勤悲吁。
- 二家各有子，素業傳門閭。
- 登科既同籍，奔喪又同途。
- 李君出世胄，軒軒珮瓊琚。
- 計偕冠多士，場屋喧名譽。
- 晚乃樂高隱，賣藥荒村墟。
- 愈貧愈自信，純潔不可汙。
- 天胡奪其齡，否極泰則無。
- 斯人皆舊游，想望空踟蹰。
- 顧我雖未死，目眊霜盈鬚。
- 近酒已先惡，趨時跡尤疏。
- 飛章乞殘骸，輕舟下重湖。
- 將投永安泊，訪舊相歡娛。
- 那知死生隔，三秀同時枯。
- 欲爲招魂篇，悲風涕沾濡。

## 拼音

- rong2 weng1 ku3 yu2 xue2 ， fu4 shi2 wu3 ju1 shu1 。
- you2 ming2 li3 le4 shi4 ， hua4 jiu4 bai3 fu2 tu2 。
- xian4 zhi1 shen2 zong1 chao2 ， bu2 bao4 huan2 jiu4 lu2 。
- bai2 tou2 zhu4 qing1 shan1 ， lao3 fen4 you2 yu4 shu1 。
- zuo3 yi4 ceng2 wei4 fu4 ， ming2 mu4 hu1 yi3 cu2 。
- he2 zi3 shao1 jia1 fu4 ， tian2 bu4 wei2 li4 ju1 。
- zhi2 bi3 gong1 ci2 zhang1 ， ke1 di4 xue2 you3 yu2 。
- zhong1 zao1 you3 si1 chu4 ， cai2 ming4 cheng2 nan2 ju4 。
- jin1 wen2 yi4 chang2 wang3 ， ling4 wo3 qin2 bei1 xu1 。
- er4 jia1 ge4 you3 zi3 ， su4 ye4 chuan2 men2 lü2 。
- deng1 ke1 ji4 tong2 ji2 ， ben1 sang1 you4 tong2 tu2 。
- li3 jun1 chu1 shi4 zhou4 ， xuan1 xuan1 pei4 qiong2 ju1 。
- ji4 xie2 guan1 duo1 shi4 ， chang3 wu1 xuan1 ming2 yu4 。
- wan3 nai3 le4 gao1 yin3 ， mai4 yao4 huang1 cun1 xu1 。
- yu4 pin2 yu4 zi4 xin4 ， chun2 jie2 bu4 ke3 wu1 。
- tian1 hu2 duo2 qi2 ling2 ， fou3 ji2 tai4 ze2 wu2 。
- si1 ren2 jie1 jiu4 you2 ， xiang3 wang4 kong1 chi2 chu2 。
- gu4 wo3 sui1 wei4 si3 ， mu4 mao4 shuang1 ying2 xu1 。
- jin4 jiu3 yi3 xian1 e4 ， qu1 shi2 ji4 you2 shu1 。
- fei1 zhang1 qi3 can2 hai2 ， qing1 zhou1 xia4 zhong4 hu2 。
- jiang1 tou2 yong3 an1 bo2 ， fang3 jiu4 xiang1 huan1 yu2 。
- na4 zhi1 si3 sheng1 ge2 ， san1 xiu4 tong2 shi2 ku1 。
- yu4 wei2 zhao1 hun2 pian1 ， bei1 feng1 ti4 zhan1 ru2 。

## 注释

## 译文

## 赏析
