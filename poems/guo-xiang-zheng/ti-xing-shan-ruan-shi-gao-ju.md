---
id: guo-xiang-zheng-ti-xing-shan-ruan-shi-gao-ju
title: 題杏山阮氏高居
titlePinyin: ti2 xing4 shan1 ruan3 shi4 gao1 ju1
titleSlug: ti-xing-shan-ruan-shi-gao-ju
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 仙翁得仙朝玉皇，當時種杏盈山岡。
- 傳聞落英堰流水，每到三月溪泉香。
- 白雲霏霏出幽谷，獨鶴沉沉唳喬木。
- 寒潭深處睡蟠龍，靈草芳時躍青鹿。
- 丈人何年居此間，詵詵孫子如芝蘭。
- 抱才求進十五六，亦有隨計鄉書還。
- 步兵傲世逸千載，誰道風流至今在。
- 軟炊玉粒烹黄雞，客子雖多竟相待。
- 我愛長吟登好山，到此便欲辭塵寰。
- 可能築室輒延我，爲君鍊熟黄金丹。
- 丹成大笑分一粒，坐令綠髮回朱顔。
- 浮生百歲不早悟，日月擾擾空循環。

## 拼音

- xian1 weng1 de2 xian1 chao2 yu4 huang2 ， dang1 shi2 zhong3 xing4 ying2 shan1 gang1 。
- chuan2 wen2 luo4 ying1 yan4 liu2 shui3 ， mei3 dao4 san1 yue4 xi1 quan2 xiang1 。
- bai2 yun2 fei1 fei1 chu1 you1 gu3 ， du2 he4 chen2 chen2 li4 qiao2 mu4 。
- han2 tan2 shen1 chu3 shui4 pan2 long2 ， ling2 cao3 fang1 shi2 yue4 qing1 lu4 。
- zhang4 ren2 he2 nian2 ju1 ci3 jian4 ， shen1 shen1 sun1 zi3 ru2 zhi1 lan2 。
- bao4 cai2 qiu2 jin4 shi2 wu3 liu4 ， yi4 you3 sui2 ji4 xiang1 shu1 huan2 。
- bu4 bing1 ao4 shi4 yi4 qian1 zai4 ， shui2 dao4 feng1 liu2 zhi4 jin1 zai4 。
- ruan3 chui1 yu4 li4 peng1 huang2 ji1 ， ke4 zi3 sui1 duo1 jing4 xiang1 dai4 。
- wo3 ai4 chang2 yin2 deng1 hao3 shan1 ， dao4 ci3 bian4 yu4 ci2 chen2 huan2 。
- ke3 neng2 zhu4 shi4 zhe2 yan2 wo3 ， wei2 jun1 lian4 shu2 huang2 jin1 dan1 。
- dan1 cheng2 da4 xiao4 fen1 yi2 li4 ， zuo4 ling4 lü4 fa4 hui2 zhu1 yan2 。
- fu2 sheng1 bai3 sui4 bu4 zao3 wu4 ， ri4 yue4 rao3 rao3 kong1 xun2 huan2 。

## 注释

## 译文

## 赏析
