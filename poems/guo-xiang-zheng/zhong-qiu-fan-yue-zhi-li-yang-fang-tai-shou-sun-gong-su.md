---
id: guo-xiang-zheng-zhong-qiu-fan-yue-zhi-li-yang-fang-tai-shou-sun-gong-su
title: 中秋泛月至歷陽訪太守孫公素
titlePinyin: zhong1 qiu1 fan4 yue4 zhi4 li4 yang2 fang3 tai4 shou3 sun1 gong1 su4
titleSlug: zhong-qiu-fan-yue-zhi-li-yang-fang-tai-shou-sun-gong-su
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 中秋挐輕舟，西泛采石月。
- 初疑擢碎冰壺冰，又如飛度雪山雪。
- 若非身世出塵寰，底事清光透毫髮。
- 袁宏謝尚久磨滅，含情欲就何人說。
- 歷陽太守孫公素，竹冒寒霜松屈鐵。
- 昔從赤縣守儀真，再上天門請符節。
- 紫皇詔長雞籠仙，惠浹春陽威凜冽。
- 開倉出粟賙民饑，夜戶不扃無竊發。
- 咄哉此事安足論，斯人自養班夔卨。
- 且聞兵厨醞濃酒，桂子秋香月中有。
- 請君置我三百杯，我爲君吟一千首。
- 壚鎚七竅完混沌，能使頽齡遂長久。
- 饑横鏌鎁鱠鯨肉，渴引明河傾北斗。
- 憑誰爲問陶淵明，胡爲種菊仍栽柳。
- 豈如永夜無纖雲，江光月色鋪黄銀。
- 喚取三千珠履客，陶然一飲情無垠。
- 劉項輸贏亦安在，笑殺今宵月下之醉人。

## 拼音

- zhong1 qiu1 na2 qing1 zhou1 ， xi1 fan4 cai3 shi2 yue4 。
- chu1 yi2 zhuo2 sui4 bing1 hu2 bing1 ， you4 ru2 fei1 du4 xue3 shan1 xue3 。
- ruo4 fei1 shen1 shi4 chu1 chen2 huan2 ， di3 shi4 qing1 guang1 tou4 hao2 fa4 。
- yuan2 hong2 xie4 shang4 jiu3 mo2 mie4 ， han2 qing2 yu4 jiu4 he2 ren2 shuo1 。
- li4 yang2 tai4 shou3 sun1 gong1 su4 ， zhu2 mao4 han2 shuang1 song1 qu1 tie3 。
- xi1 cong2 chi4 xian4 shou3 yi2 zhen1 ， zai4 shang4 tian1 men2 qing3 fu2 jie2 。
- zi3 huang2 zhao4 chang2 ji1 long2 xian1 ， hui4 jia1 chun1 yang2 wei1 lin3 lie4 。
- kai1 cang1 chu1 su4 zhou1 min2 ji1 ， ye4 hu4 bu4 jiong1 wu2 qie4 fa1 。
- duo1 zai1 ci3 shi4 an1 zu2 lun4 ， si1 ren2 zi4 yang3 ban1 kui2 xie4 。
- qie3 wen2 bing1 chu2 yun4 nong2 jiu3 ， gui4 zi3 qiu1 xiang1 yue4 zhong1 you3 。
- qing3 jun1 zhi4 wo3 san1 bai3 bei1 ， wo3 wei2 jun1 yin2 yi4 qian1 shou3 。
- lu2 chui2 qi1 qiao4 wan2 hun4 dun4 ， neng2 shi3 tui2 ling2 sui4 chang2 jiu3 。
- ji1 heng2 mo4 ye2 kuai4 jing1 rou4 ， ke3 yin3 ming2 he2 qing1 bei3 dou3 。
- ping2 shui2 wei2 wen4 tao2 yuan1 ming2 ， hu2 wei2 zhong3 ju2 reng2 zai1 liu3 。
- qi3 ru2 yong3 ye4 wu2 xian1 yun2 ， jiang1 guang1 yue4 se4 pu1 huang2 yin2 。
- huan4 qu3 san1 qian1 zhu1 lü3 ke4 ， tao2 ran2 yi4 yin3 qing2 wu2 yin2 。
- liu2 xiang4 shu1 ying2 yi4 an1 zai4 ， xiao4 sha1 jin1 xiao1 yue4 xia4 zhi1 zui4 ren2 。

## 注释

## 译文

## 赏析
