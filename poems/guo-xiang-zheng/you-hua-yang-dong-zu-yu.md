---
id: guo-xiang-zheng-you-hua-yang-dong-zu-yu
title: 遊華陽洞阻雨
titlePinyin: you2 hua2 yang2 dong4 zu3 yu3
titleSlug: you-hua-yang-dong-zu-yu
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 此洞昔無聞，人跡固稀到。
- 一昨紫微遊，刻石記所好。
- 遂令天下知，遊者爭欲造。
- 我方珮縣印，事閒慕高蹈。
- 聯鑣二三子，並堅松柏操。
- 樽罍薄攜持，丁壯却前導。
- 行行逼崕巔，紫翠射襟帽。
- 方疑攀鬰蘿，又若堆海潦。
- 石門未及窺，忽值山雨暴。
- 風雲暗衢路，雷電拆巖嶠。
- 蒼黄僕夫語，踴躍猿猱叫。
- 黄泥濡衣裳，安得白日照。
- 初遊成歡愉，中險觸憤懊。
- 佛舍距幾何，望望目睛眊。
- 擊鐙促疲馬，十步九欹倒。
- 登堂亟就榻，釋子數相勞。
- 尋幽尚齟齬，處世信難料。
- 暫眠稍蘇息，起坐復悲嘯。
- 寧非山鬼護，不使俗客眺。
- 桓桓翠琰文，愈讀愈精妙。
- 名由今日新，跡入萬古耀。
- 騏驥步莫追，駑駘志彌劭。
- 猶期六月來，散髪避炎燎。
- 一雨路阻絕，何以爲壯少。
- 歸歟歌蕪詞，聊爲起同調。

## 拼音

- ci3 dong4 xi1 wu2 wen2 ， ren2 ji4 gu4 xi1 dao4 。
- yi4 zuo2 zi3 wei1 you2 ， ke4 shi2 ji4 suo3 hao3 。
- sui4 ling4 tian1 xia4 zhi1 ， you2 zhe3 zheng1 yu4 zao4 。
- wo3 fang1 pei4 xian4 yin4 ， shi4 xian2 mu4 gao1 dao3 。
- lian2 biao1 er4 san1 zi3 ， bing4 jian1 song1 bai3 cao1 。
- zun1 lei2 bao2 xie2 chi2 ， ding1 zhuang4 que4 qian2 dao3 。
- hang2 hang2 bi1 ya2 dian1 ， zi3 cui4 she4 jin1 mao4 。
- fang1 yi2 pan1 yu4 luo2 ， you4 ruo4 dui1 hai3 liao2 。
- shi2 men2 wei4 ji2 kui1 ， hu1 zhi2 shan1 yu3 bao4 。
- feng1 yun2 an4 qu2 lu4 ， lei2 dian4 chai1 yan2 jiao4 。
- cang1 huang2 pu2 fu1 yu3 ， yong3 yue4 yuan2 nao2 jiao4 。
- huang2 ni2 ru2 yi1 shang0 ， an1 de2 bai2 ri4 zhao4 。
- chu1 you2 cheng2 huan1 yu2 ， zhong1 xian3 chu4 fen4 ao4 。
- fo2 she4 ju4 ji1 he2 ， wang4 wang4 mu4 jing1 mao4 。
- ji1 deng1 cu4 pi2 ma3 ， shi2 bu4 jiu3 qi1 dao3 。
- deng1 tang2 ji2 jiu4 ta4 ， shi4 zi3 shu4 xiang1 lao2 。
- xun2 you1 shang4 ju3 yu3 ， chu3 shi4 xin4 nan2 liao4 。
- zan4 mian2 shao1 su1 xi1 ， qi3 zuo4 fu4 bei1 xiao4 。
- ning2 fei1 shan1 gui3 hu4 ， bu4 shi3 su2 ke4 tiao4 。
- huan2 huan2 cui4 yan3 wen2 ， yu4 du2 yu4 jing1 miao4 。
- ming2 you2 jin1 ri4 xin1 ， ji4 ru4 wan4 gu3 yao4 。
- qi2 ji4 bu4 mo4 zhui1 ， nu2 tai2 zhi4 mi2 shao4 。
- you2 qi1 liu4 yue4 lai2 ， san4 fa4 bi4 yan2 liao2 。
- yi4 yu3 lu4 zu3 jue2 ， he2 yi3 wei2 zhuang4 shao3 。
- gui1 yu2 ge1 wu2 ci2 ， liao2 wei2 qi3 tong2 diao4 。

## 注释

## 译文

## 赏析
