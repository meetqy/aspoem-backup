---
id: guo-xiang-zheng-si-song-song-liu-tui-guan-fu-mu-fu
title: 思嵩送劉推官赴幕府
titlePinyin: si1 song1 song4 liu2 tui1 guan1 fu4 mu4 fu3
titleSlug: si-song-song-liu-tui-guan-fu-mu-fu
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 我思嵩兮，三十六峰之葱蒼。
- 雲霞卷舒兮，紛五色而爛朝陽。
- 渺羣仙之不可見兮，時有鸞鶴雙翺翔。
- 窮崖斷壑兮，飛泉吼怒舂琳琅。
- 儼修松與美竹兮，碧離離而低昂。
- 考周室之卜世兮，顧八表爲中央。
- 天乃寵于吾宋兮，六陵相差而永藏。
- 惟傳祚之億萬兮，豈八百以爲之長。
- 引伊洛之二水兮，聿通汴而注揚。
- 回黄流于故道兮，滅湍射而汪洋。
- 横星橋于河漢兮，紫闕峙而煒煌。
- 列槐植之行秀兮，歷五代而經唐。
- 承太平之雨露兮，幸不遭乎伐戕。
- 爲衆木之耆艾兮，如羽蓋之迭張。
- 慨離彼而適此兮，亦出處之靡常。
- 既寓情于物表兮，獨思嵩之未忘。
- 忽有客兮鼓檝，言别我兮靈羊。
- 將度庾嶺，沿濤江。
- 涉淮泝汴，入幕乎洛陽。
- 詞氣有餘，頓挫鏗鏘。
- 誠南士之穎出，然未始離乎炎荒。
- 請陟嵩而遠覽，循今古而徜徉。
- 矯垂天之翼，燦瓊瑤之章。
- 于是被詔音，登玉堂。
- 返視乎羅浮朱明，如棄魚目而懷夜光也。

## 拼音

- wo3 si1 song1 xi1 ， san1 shi2 liu4 feng1 zhi1 cong1 cang1 。
- yun2 xia2 juan3 shu1 xi1 ， fen1 wu3 se4 er2 lan4 chao2 yang2 。
- miao3 qun2 xian1 zhi1 bu4 ke3 jian4 xi1 ， shi2 you3 luan2 he4 shuang1 ao2 xiang2 。
- qiong2 ya2 duan4 he4 xi1 ， fei1 quan2 hou3 nu4 chong1 lin2 lang2 。
- yan3 xiu1 song1 yu3 mei3 zhu2 xi1 ， bi4 li2 li2 er2 di1 ang2 。
- kao3 zhou1 shi4 zhi1 bu3 shi4 xi1 ， gu4 ba1 biao3 wei2 zhong1 yang1 。
- tian1 nai3 chong3 yu2 wu2 song4 xi1 ， liu4 ling2 xiang1 cha1 er2 yong3 cang2 。
- wei2 chuan2 zuo4 zhi1 yi4 wan4 xi1 ， qi3 ba1 bai3 yi3 wei2 zhi1 chang2 。
- yin3 yi1 luo4 zhi1 er4 shui3 xi1 ， yu4 tong1 bian4 er2 zhu4 yang2 。
- hui2 huang2 liu2 yu2 gu4 dao4 xi1 ， mie4 tuan1 she4 er2 wang1 yang2 。
- heng2 xing1 qiao2 yu2 he2 han4 xi1 ， zi3 que4 zhi4 er2 wei3 huang2 。
- lie4 huai2 zhi2 zhi1 xing2 xiu4 xi1 ， li4 wu3 dai4 er2 jing1 tang2 。
- cheng2 tai4 ping2 zhi1 yu3 lu4 xi1 ， xing4 bu4 zao1 hu1 fa2 qiang1 。
- wei2 zhong4 mu4 zhi1 qi2 ai4 xi1 ， ru2 yu3 gai4 zhi1 die2 zhang1 。
- kai3 li2 bi3 er2 shi4 ci3 xi1 ， yi4 chu1 chu3 zhi1 mi2 chang2 。
- ji4 yu4 qing2 yu2 wu4 biao3 xi1 ， du2 si1 song1 zhi1 wei4 wang4 。
- hu1 you3 ke4 xi1 gu3 ji2 ， yan2 bie2 wo3 xi1 ling2 yang2 。
- jiang1 du4 yu3 ling3 ， yan2 tao1 jiang1 。
- she4 huai2 su4 bian4 ， ru4 mu4 hu1 luo4 yang2 。
- ci2 qi4 you3 yu2 ， dun4 cuo4 keng1 qiang1 。
- cheng2 nan2 shi4 zhi1 ying3 chu1 ， ran2 wei4 shi3 li2 hu1 yan2 huang1 。
- qing3 zhi4 song1 er2 yuan3 lan3 ， xun2 jin1 gu3 er2 chang2 yang2 。
- jiao3 chui2 tian1 zhi1 yi4 ， can4 qiong2 yao2 zhi1 zhang1 。
- yu2 shi4 bei4 zhao4 yin1 ， deng1 yu4 tang2 。
- fan3 shi4 hu1 luo2 fu2 zhu1 ming2 ， ru2 qi4 yu2 mu4 er2 huai2 ye4 guang1 ye3 。

## 注释

## 译文

## 赏析
