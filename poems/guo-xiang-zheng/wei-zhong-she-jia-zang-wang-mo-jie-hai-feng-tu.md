---
id: guo-xiang-zheng-wei-zhong-she-jia-zang-wang-mo-jie-hai-feng-tu
title: 魏中舍家藏王摩詰海風圖
titlePinyin: wei4 zhong1 she4 jia1 zang4 wang2 mo2 jie2 hai3 feng1 tu2
titleSlug: wei-zhong-she-jia-zang-wang-mo-jie-hai-feng-tu
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 只聞王公畫山水，未識王公滄海圖。
- 魏侯矜誇我家有，取出十幅堂中鋪。
- 誰知東海羣龍力，神妙能以一筆驅。
- 洪濤翻天雪成隴，黑分雲霧藏空虚。
- 高低數寸折萬丈，勢以意會無差銖。
- 却嗟流傳數百載，絹素何以當涵濡。
- 王公之心壯莫比，其工欲出造化初。
- 惜哉已死不復得，悵望盡日將何如。
- 魏侯魏侯重藏秘，直恐變化成江湖，我歌不足徒嗚呼。

## 拼音

- zhi1 wen2 wang2 gong1 hua4 shan1 shui3 ， wei4 shi2 wang2 gong1 cang1 hai3 tu2 。
- wei4 hou2 jin1 kua1 wo3 jia1 you3 ， qu3 chu1 shi2 fu2 tang2 zhong1 pu1 。
- shui2 zhi1 dong1 hai3 qun2 long2 li4 ， shen2 miao4 neng2 yi3 yi4 bi3 qu1 。
- hong2 tao1 fan1 tian1 xue3 cheng2 long3 ， hei1 fen1 yun2 wu4 cang2 kong1 xu1 。
- gao1 di1 shu4 cun4 zhe2 wan4 zhang4 ， shi4 yi3 yi4 hui4 wu2 cha4 zhu1 。
- que4 jie1 liu2 chuan2 shu4 bai3 zai4 ， juan4 su4 he2 yi3 dang1 han2 ru2 。
- wang2 gong1 zhi1 xin1 zhuang4 mo4 bi3 ， qi2 gong1 yu4 chu1 zao4 hua4 chu1 。
- xi1 zai1 yi3 si3 bu2 fu4 de2 ， chang4 wang4 jin4 ri4 jiang1 he2 ru2 。
- wei4 hou2 wei4 hou2 zhong4 cang2 mi4 ， zhi2 kong3 bian4 hua4 cheng2 jiang1 hu2 ， wo3 ge1 bu4 zu2 tu2 wu1 hu1 。

## 注释

## 译文

## 赏析
