---
id: guo-xiang-zheng-tou-su-fan-chang-xu-shi-shui-ge
title: 投宿繁昌徐氏水閣
titlePinyin: tou2 su4 fan2 chang1 xu2 shi4 shui3 ge2
titleSlug: tou-su-fan-chang-xu-shi-shui-ge
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 東池種蓮子，西池養肥魚。
- 盈缸釀美酒，滿盤具新蔬。
- 客來徑一醉，疑是桃源圖。
- 此事未足議，弟兄皆業儒。
- 大弟已登科，高名動鄉閭。
- 季弟復連薦，豹變應時須。
- 長兄恬自養，雲卧隨卷舒。
- 物至我則應，隱德良有餘。
- 客有醉吟叟，六月騎蹇驢。
- 避暑尋名山，遂登君子居。
- 飲弄池上月，一宿能清虚。
- 相看不相厭，欲去且踟蹰。

## 拼音

- dong1 chi2 zhong3 lian2 zi3 ， xi1 chi2 yang3 fei2 yu2 。
- ying2 gang1 niang4 mei3 jiu3 ， man3 pan2 ju4 xin1 shu1 。
- ke4 lai2 jing4 yi2 zui4 ， yi2 shi4 tao2 yuan2 tu2 。
- ci3 shi4 wei4 zu2 yi4 ， di4 xiong0 jie1 ye4 ru2 。
- da4 di4 yi3 deng1 ke1 ， gao1 ming2 dong4 xiang1 lü2 。
- ji4 di4 fu4 lian2 jian4 ， bao4 bian4 ying1 shi2 xu1 。
- chang2 xiong1 tian2 zi4 yang3 ， yun2 wo4 sui2 juan3 shu1 。
- wu4 zhi4 wo3 ze2 ying1 ， yin3 de2 liang2 you3 yu2 。
- ke4 you3 zui4 yin2 sou3 ， liu4 yue4 qi2 jian3 lü2 。
- bi4 shu3 xun2 ming2 shan1 ， sui4 deng1 jun1 zi3 ju1 。
- yin3 nong4 chi2 shang4 yue4 ， yi2 su4 neng2 qing1 xu1 。
- xiang1 kan4 bu4 xiang1 yan4 ， yu4 qu4 qie3 chi2 chu2 。

## 注释

## 译文

## 赏析
