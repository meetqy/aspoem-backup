---
id: guo-xiang-zheng-liu-ti-jiu-jiang-liu-xiu-cai-xi-ting
title: 留題九江劉秀才西亭
titlePinyin: liu2 ti2 jiu3 jiang1 liu2 xiu4 cai0 xi1 ting2
titleSlug: liu-ti-jiu-jiang-liu-xiu-cai-xi-ting
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 南出九江城，西下五老岡。
- 倐然一徑二三里，流水散漫桃花香。
- 桃花迴環蔽深屋，犬吠遊人人扣竹。
- 青衣借問來何爲，正是劉郎春酒熟。
- 劉郎不厭客，撫掌邀我曹。
- 西亭有榻醉可卧，下臨大江萬頃之洪濤。
- 長帆出没送孤鳥，月飛不過哀猿嗥。
- 更愛雙劍峰，正落南窻外。
- 天公好仁不用武，太古光鋩未磨淬。
- 誰懷邪佞心，見之膽應碎。
- 淮山在天末，寒青亦相對。
- 微風時一來，松柏搖蒼珮。
- 頃刻神官驅黑龍，汹汹興雲變明晦。
- 地勢雖高直可驚，酒行且止 {炙火 = 肉} 休嘬。
- 劉郎顧我笑，爲言向苦悲。
- 陰晴非汝職，不醉將疇歸。
- 歸來乎，頻相過，西亭把酒共君歌。

## 拼音

- nan2 chu1 jiu3 jiang1 cheng2 ， xi1 xia4 wu3 lao3 gang1 。
- shu1 ran2 yi2 jing4 er4 san1 li3 ， liu2 shui3 san3 man4 tao2 hua1 xiang1 。
- tao2 hua1 hui2 huan2 bi4 shen1 wu1 ， quan3 fei4 you2 ren2 ren2 kou4 zhu2 。
- qing1 yi1 jie4 wen4 lai2 he2 wei2 ， zheng4 shi4 liu2 lang2 chun1 jiu3 shu2 。
- liu2 lang2 bu2 yan4 ke4 ， fu3 zhang3 yao1 wo3 cao2 。
- xi1 ting2 you3 ta4 zui4 ke3 wo4 ， xia4 lin2 da4 jiang1 wan4 qing3 zhi1 hong2 tao1 。
- chang2 fan1 chu1 mo4 song4 gu1 niao3 ， yue4 fei1 bu2 guo4 ai1 yuan2 hao2 。
- geng4 ai4 shuang1 jian4 feng1 ， zheng4 luo4 nan2 chuang1 wai4 。
- tian1 gong1 hao3 ren2 bu2 yong4 wu3 ， tai4 gu3 guang1 mang2 wei4 mo2 cui4 。
- shui2 huai2 xie2 ning4 xin1 ， jian4 zhi1 dan3 ying1 sui4 。
- huai2 shan1 zai4 tian1 mo4 ， han2 qing1 yi4 xiang1 dui4 。
- wei1 feng1 shi2 yi4 lai2 ， song1 bai3 yao2 cang1 pei4 。
- qing3 ke4 shen2 guan1 qu1 hei1 long2 ， xiong1 xiong1 xing1 yun2 bian4 ming2 hui4 。
- di4 shi4 sui1 gao1 zhi2 ke3 jing1 ， jiu3 xing2 qie3 zhi3  { zhi4 huo3  =  rou4 }  xiu1 zuo1 。
- liu2 lang2 gu4 wo3 xiao4 ， wei2 yan2 xiang4 ku3 bei1 。
- yin1 qing2 fei1 ru3 zhi2 ， bu2 zui4 jiang1 chou2 gui1 。
- gui1 lai2 hu1 ， bin1 xiang1 guo4 ， xi1 ting2 ba3 jiu3 gong4 jun1 ge1 。

## 注释

## 译文

## 赏析
