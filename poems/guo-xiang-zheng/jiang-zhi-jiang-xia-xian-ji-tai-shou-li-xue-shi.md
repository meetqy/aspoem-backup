---
id: guo-xiang-zheng-jiang-zhi-jiang-xia-xian-ji-tai-shou-li-xue-shi
title: 將至江夏先寄太守李學士
titlePinyin: jiang1 zhi4 jiang1 xia4 xian1 ji4 tai4 shou3 li3 xue2 shi4
titleSlug: jiang-zhi-jiang-xia-xian-ji-tai-shou-li-xue-shi
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 二月發姑熟，三月到潯陽。
- 聞君解纜纔五日，驥尾難追空斷腸。
- 十年前作潯陽吏，老狡相逢猶引避。
- 中丞孤憤已沈泉，時事愈新誰敢議。
- 欲吐哀音寫心曲，濛澒江聲搖地軸。
- 横琴靜夜按金徽，泛到商弦斷還續。
- 憂能損氣須忘憂，移船漸近黄鶴樓。
- 樓前芳草漬烟碧，君今賢過奇章侯。
- 試詢樂部誰工笛，曹王舊曲何人識。
- 水中龍應雲不飛，月華正在江心白。
- 滿傾綠酒濃如油，爲君吞却鸚鵡洲。
- 開帆快意出天外，可惜礙斷長江流。

## 拼音

- er4 yue4 fa1 gu1 shu2 ， san1 yue4 dao4 xun2 yang2 。
- wen2 jun1 jie3 lan3 cai2 wu3 ri4 ， ji4 wei3 nan2 zhui1 kong1 duan4 chang2 。
- shi2 nian2 qian2 zuo4 xun2 yang2 li4 ， lao3 jiao3 xiang1 feng2 you2 yin3 bi4 。
- zhong1 cheng2 gu1 fen4 yi3 shen3 quan2 ， shi2 shi4 yu4 xin1 shui2 gan3 yi4 。
- yu4 tu3 ai1 yin1 xie3 xin1 qu3 ， meng2 hong4 jiang1 sheng1 yao2 di4 zhou2 。
- heng2 qin2 jing4 ye4 an4 jin1 hui1 ， fan4 dao4 shang1 xian2 duan4 huan2 xu4 。
- you1 neng2 sun3 qi4 xu1 wang4 you1 ， yi2 chuan2 jian4 jin4 huang2 he4 lou2 。
- lou2 qian2 fang1 cao3 zi4 yan1 bi4 ， jun1 jin1 xian2 guo4 qi2 zhang1 hou2 。
- shi4 xun2 le4 bu4 shui2 gong1 di2 ， cao2 wang2 jiu4 qu3 he2 ren2 shi2 。
- shui3 zhong1 long2 ying1 yun2 bu4 fei1 ， yue4 hua2 zheng4 zai4 jiang1 xin1 bai2 。
- man3 qing1 lü4 jiu3 nong2 ru2 you2 ， wei2 jun1 tun1 que4 ying1 wu3 zhou1 。
- kai1 fan1 kuai4 yi4 chu1 tian1 wai4 ， ke3 xi1 ai4 duan4 chang2 jiang1 liu2 。

## 注释

## 译文

## 赏析
