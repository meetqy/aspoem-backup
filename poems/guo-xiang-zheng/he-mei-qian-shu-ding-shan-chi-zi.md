---
id: guo-xiang-zheng-he-mei-qian-shu-ding-shan-chi-zi
title: 和梅謙叔丁山吃字
titlePinyin: he2 mei2 qian1 shu1 ding1 shan1 chi1 zi4
titleSlug: he-mei-qian-shu-ding-shan-chi-zi
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 臘月衣未綿，兩股凍成疾。
- 誰復爲我扶，平步時時蹶。
- 文章那更論，精魄恐墜失。
- 緣何御史君，相招傍寒日。
- 迤邐造林泉，塵坌爲披拂。
- 霓幡雲外垂，石虎草間出。
- 深門窺泬漻，拱木遞蕭瑟。
- 丹青與老碑，遺事知彷彿。
- 僣跡已榛蕪，新遊論膠漆。
- 主人才何如，驥足千里逸。
- 梅君南昌後，襟韻猶凄溧。
- 劉子亦可奇，彖象久精詰。
- 顧予最空疏，百辨今已吃。
- 謗言來戈矛，自量幾不密。
- 終甘首陽餓，豈效操瓢乞。

## 拼音

- la4 yue4 yi1 wei4 mian2 ， liang3 gu3 dong4 cheng2 ji2 。
- shui2 fu4 wei2 wo3 fu2 ， ping2 bu4 shi2 shi2 jue3 。
- wen2 zhang1 na4 geng4 lun4 ， jing1 po4 kong3 zhui4 shi1 。
- yuan2 he2 yu4 shi3 jun1 ， xiang1 zhao1 bang4 han2 ri4 。
- yi3 li3 zao4 lin2 quan2 ， chen2 ben4 wei2 pi1 fu2 。
- ni2 fan1 yun2 wai4 chui2 ， shi2 hu3 cao3 jian4 chu1 。
- shen1 men2 kui1 jue2 liao2 ， gong3 mu4 di4 xiao1 se4 。
- dan1 qing1 yu3 lao3 bei1 ， yi2 shi4 zhi1 pang2 fu2 。
- tie3 ji4 yi3 zhen1 wu2 ， xin1 you2 lun4 jiao1 qi1 。
- zhu3 ren2 cai2 he2 ru2 ， ji4 zu2 qian1 li3 yi4 。
- mei2 jun1 nan2 chang1 hou4 ， jin1 yun4 you2 qi1 li4 。
- liu2 zi3 yi4 ke3 qi2 ， tuan4 xiang4 jiu3 jing1 jie2 。
- gu4 yu3 zui4 kong1 shu1 ， bai3 bian4 jin1 yi3 chi1 。
- bang4 yan2 lai2 ge1 mao2 ， zi4 liang4 ji1 bu2 mi4 。
- zhong1 gan1 shou3 yang2 e4 ， qi3 xiao4 cao1 piao2 qi3 。

## 注释

## 译文

## 赏析
