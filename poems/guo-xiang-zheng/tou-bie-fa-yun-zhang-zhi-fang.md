---
id: guo-xiang-zheng-tou-bie-fa-yun-zhang-zhi-fang
title: 投别發運張職方
titlePinyin: tou2 bie2 fa1 yun4 zhang1 zhi2 fang1
titleSlug: tou-bie-fa-yun-zhang-zhi-fang
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 蕭蕭乾葉欲辭柯，曉來更奈嚴霜何。
- 明知飄泊不得已，請君試聽離人歌。
- 生平學盡經濟策，宗工大匠親琢磨。
- 三入長安獻不售，困鱗悵望西江波。
- 感君聊借一盃水，六月炎蒸免枯死。
- 高談雄辯爲我傾，古恨今憂對君洗。
- 賣薪給家妻子羞，淮陰胯下未封侯。
- 故人騎龍不相助，子陵自欲追巢由。
- 拔山力盡真可傷，江湖安得重相忘。
- 恩仇必報乃壯士，如今孰是韓張良。
- 玉手纖纖把金盞，更聽新聲碎瑤板。
- 醉鄉酩酊萬事休，功名難成歲華晚。
- 噫吁嚱，秋風已老白雲飛，鄉關咫尺未能歸。
- 倚瑟而歌悲帝子，南山遙望淚沾衣。
- 願君聞此頗矜惻，許借長帆還澤國。
- 他日堯階薦姓名，投老猶能奉鞭策。

## 拼音

- xiao1 xiao1 qian2 ye4 yu4 ci2 ke1 ， xiao3 lai2 geng4 nai4 yan2 shuang1 he2 。
- ming2 zhi1 piao1 bo2 bu4 de2 yi3 ， qing3 jun1 shi4 ting1 li2 ren2 ge1 。
- sheng1 ping2 xue2 jin4 jing1 ji4 ce4 ， zong1 gong1 da4 jiang4 qin1 zuo2 mo0 。
- san1 ru4 chang2 an1 xian4 bu2 shou4 ， kun4 lin2 chang4 wang4 xi1 jiang1 bo1 。
- gan3 jun1 liao2 jie4 yi4 bei1 shui3 ， liu4 yue4 yan2 zheng1 mian3 ku1 si3 。
- gao1 tan2 xiong2 bian4 wei2 wo3 qing1 ， gu3 hen4 jin1 you1 dui4 jun1 xi3 。
- mai4 xin1 gei3 jia1 qi1 zi0 xiu1 ， huai2 yin1 kua4 xia4 wei4 feng1 hou2 。
- gu4 ren2 qi2 long2 bu4 xiang1 zhu4 ， zi3 ling2 zi4 yu4 zhui1 chao2 you2 。
- ba2 shan1 li4 jin4 zhen1 ke3 shang1 ， jiang1 hu2 an1 de2 zhong4 xiang1 wang4 。
- en1 chou2 bi4 bao4 nai3 zhuang4 shi4 ， ru2 jin1 shu2 shi4 han2 zhang1 liang2 。
- yu4 shou3 xian1 xian1 ba3 jin1 zhan3 ， geng4 ting1 xin1 sheng1 sui4 yao2 ban3 。
- zui4 xiang1 ming3 ding3 wan4 shi4 xiu1 ， gong1 ming2 nan2 cheng2 sui4 hua2 wan3 。
- yi1 xu1 xi1 ， qiu1 feng1 yi3 lao3 bai2 yun2 fei1 ， xiang1 guan1 zhi3 chi3 wei4 neng2 gui1 。
- yi3 se4 er2 ge1 bei1 di4 zi3 ， nan2 shan1 yao2 wang4 lei4 zhan1 yi1 。
- yuan4 jun1 wen2 ci3 po1 jin1 ce4 ， xu1 jie4 chang2 fan1 huan2 ze2 guo2 。
- ta1 ri4 yao2 jie1 jian4 xing4 ming2 ， tou2 lao3 you2 neng2 feng4 bian1 ce4 。

## 注释

## 译文

## 赏析
