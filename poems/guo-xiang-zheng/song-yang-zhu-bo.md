---
id: guo-xiang-zheng-song-yang-zhu-bo
title: 送楊主簿
titlePinyin: song4 yang2 zhu3 bo2
titleSlug: song-yang-zhu-bo
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 浪花卷雪秋風起，開帆日行三百里。
- 問君此去安所之，佐邑南城風俗美。
- 夫君才業真雄奇，四十青衫能養卑。
- 世無孔子禮樂壞，君獨勇起勤扶持。
- 書成未遇聊自哂，暫向南城爲吏隱。
- 閒入麻源傾酒巵，仙家好景無忙時。
- 瀑綃千丈掛蒼壁，玉華萬柄搖清池。
- 嫦娥東來渡銀漢，面面瑩徹皆琉璃。
- 謝公秀句發天籟，顔守老筆蟠蛟螭。
- 高風凜凜尚可揖，鳥聲不斷哀猿啼。
- 嗟予學道苦不早，壯歲形容已枯槁。
- 聞說名山心即飛，一生願向山中老。
- 愛君逸興何由攀，飄如孤鶴遺塵寰。
- 若見麻姑與王遠，寄我一粒黄金丹。

## 拼音

- lang4 hua1 juan3 xue3 qiu1 feng1 qi3 ， kai1 fan1 ri4 xing2 san1 bai3 li3 。
- wen4 jun1 ci3 qu4 an1 suo3 zhi1 ， zuo3 yi4 nan2 cheng2 feng1 su2 mei3 。
- fu1 jun1 cai2 ye4 zhen1 xiong2 qi2 ， si4 shi2 qing1 shan1 neng2 yang3 bei1 。
- shi4 wu2 kong3 zi3 li3 le4 huai4 ， jun1 du2 yong3 qi3 qin2 fu2 chi2 。
- shu1 cheng2 wei4 yu4 liao2 zi4 shen3 ， zan4 xiang4 nan2 cheng2 wei2 li4 yin3 。
- xian2 ru4 ma2 yuan2 qing1 jiu3 zhi1 ， xian1 jia1 hao3 jing3 wu2 mang2 shi2 。
- pu4 xiao1 qian1 zhang4 gua4 cang1 bi4 ， yu4 hua2 wan4 bing3 yao2 qing1 chi2 。
- chang2 e2 dong1 lai2 du4 yin2 han4 ， mian4 mian4 ying2 che4 jie1 liu2 li2 。
- xie4 gong1 xiu4 ju4 fa1 tian1 lai4 ， yan2 shou3 lao3 bi3 pan2 jiao1 chi1 。
- gao1 feng1 lin3 lin3 shang4 ke3 yi1 ， niao3 sheng1 bu2 duan4 ai1 yuan2 ti2 。
- jie1 yu3 xue2 dao4 ku3 bu4 zao3 ， zhuang4 sui4 xing2 rong2 yi3 ku1 gao3 。
- wen2 shuo1 ming2 shan1 xin1 ji2 fei1 ， yi4 sheng1 yuan4 xiang4 shan1 zhong1 lao3 。
- ai4 jun1 yi4 xing1 he2 you2 pan1 ， piao1 ru2 gu1 he4 yi2 chen2 huan2 。
- ruo4 jian4 ma2 gu1 yu3 wang2 yuan3 ， ji4 wo3 yi2 li4 huang2 jin1 dan1 。

## 注释

## 译文

## 赏析
