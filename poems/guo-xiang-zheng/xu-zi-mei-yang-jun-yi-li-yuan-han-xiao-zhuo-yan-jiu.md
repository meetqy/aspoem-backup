---
id: guo-xiang-zheng-xu-zi-mei-yang-jun-yi-li-yuan-han-xiao-zhuo-yan-jiu
title: 徐子美楊君倚李元翰小酌言舊
titlePinyin: xu2 zi3 mei3 yang2 jun1 yi3 li3 yuan2 han4 xiao3 zhuo2 yan2 jiu4
titleSlug: xu-zi-mei-yang-jun-yi-li-yuan-han-xiao-zhuo-yan-jiu
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 南方多苦熱，北地尤苦寒。
- 徐子掾招宜，七載濱夷蠻。
- 楊李仕并代，毳裘霜雪殘。
- 一朝相續歸，相看涕汍瀾。
- 捫涕喚家僮，草草羅杯盤。
- 念昔共庠序，垂髫競癡頑。
- 及今過六十，各各嗟衰顔。
- 光陰信如馳，生死無百年。
- 妻兒半凋喪，少喜多憂患。
- 吾方慕陶潛，行歌眷南山。
- 山氣日夕佳，吾廬未嘗關。
- 猿鳥相與居，絲桐時一彈。
- 三子方急祿，遑遑未能閒。
- 努力佐州縣，須防官長難。
- 暫當陪我醉，餘事不足言。

## 拼音

- nan2 fang1 duo1 ku3 re4 ， bei3 di4 you2 ku3 han2 。
- xu2 zi3 yuan4 zhao1 yi2 ， qi1 zai4 bin1 yi2 man2 。
- yang2 li3 shi4 bing4 dai4 ， cui4 qiu2 shuang1 xue3 can2 。
- yi4 zhao1 xiang1 xu4 gui1 ， xiang1 kan4 ti4 wan2 lan2 。
- men2 ti4 huan4 jia1 tong2 ， cao3 cao3 luo2 bei1 pan2 。
- nian4 xi1 gong4 xiang2 xu4 ， chui2 tiao2 jing4 chi1 wan2 。
- ji2 jin1 guo4 liu4 shi2 ， ge4 ge4 jie1 shuai1 yan2 。
- guang1 yin1 xin4 ru2 chi2 ， sheng1 si3 wu2 bai3 nian2 。
- qi1 er2 ban4 diao1 sang1 ， shao3 xi3 duo1 you1 huan4 。
- wu2 fang1 mu4 tao2 qian2 ， xing2 ge1 juan4 nan2 shan1 。
- shan1 qi4 ri4 xi1 jia1 ， wu2 lu2 wei4 chang2 guan1 。
- yuan2 niao3 xiang1 yu3 ju1 ， si1 tong2 shi2 yi2 dan4 。
- san1 zi3 fang1 ji2 lu4 ， huang2 huang2 wei4 neng2 xian2 。
- nu3 li4 zuo3 zhou1 xian4 ， xu1 fang2 guan1 chang2 nan2 。
- zan4 dang1 pei2 wo3 zui4 ， yu2 shi4 bu4 zu2 yan2 。

## 注释

## 译文

## 赏析
