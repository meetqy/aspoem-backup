---
id: guo-xiang-zheng-jiu-hua-shan-xing
title: 九華山行
titlePinyin: jiu3 hua2 shan1 xing2
titleSlug: jiu-hua-shan-xing
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 羣山秀色堆寒空，九華一簇青芙蓉。
- 誰云九子化爲石，聚頭論道扶天公。
- 深巖自積太古雪，燭龍縮爪羞無功。
- 湍流萬丈射碧落，此源直與銀河通。
- 塵埃一點入不得，烟霧五色朝陽烘。
- 有時昏昏雷電怒，崩崖裂壁揮長松。
- 龍作雨，虎嘯風。
- 白日變明晦，九子亦慘容，褐冠釋氏胡爲笑傲于其中。
- 我將學彼術，卷舌切愧求童蒙。
- 天公信玉女，號令不爾從。
- 嗟爾九子竟何補，非泰非華非衡嵩。

## 拼音

- qun2 shan1 xiu4 se4 dui1 han2 kong1 ， jiu3 hua2 yi2 cu4 qing1 fu2 rong2 。
- shui2 yun2 jiu3 zi3 hua4 wei2 shi2 ， ju4 tou2 lun4 dao4 fu2 tian1 gong1 。
- shen1 yan2 zi4 ji1 tai4 gu3 xue3 ， zhu2 long2 suo1 zhua3 xiu1 wu2 gong1 。
- tuan1 liu2 wan4 zhang4 she4 bi4 luo4 ， ci3 yuan2 zhi2 yu3 yin2 he2 tong1 。
- chen2 ai1 yi4 dian3 ru4 bu4 de2 ， yan1 wu4 wu3 se4 chao2 yang2 hong1 。
- you3 shi2 hun1 hun1 lei2 dian4 nu4 ， beng1 ya2 lie4 bi4 hui1 chang2 song1 。
- long2 zuo4 yu3 ， hu3 xiao4 feng1 。
- bai2 ri4 bian4 ming2 hui4 ， jiu3 zi3 yi4 can3 rong2 ， he4 guan1 shi4 shi4 hu2 wei2 xiao4 ao4 yu2 qi2 zhong1 。
- wo3 jiang1 xue2 bi3 shu4 ， juan3 she2 qie4 kui4 qiu2 tong2 meng2 。
- tian1 gong1 xin4 yu4 nü3 ， hao4 ling4 bu4 er3 cong2 。
- jie1 er3 jiu3 zi3 jing4 he2 bu3 ， fei1 tai4 fei1 hua2 fei1 heng2 song1 。

## 注释

## 译文

## 赏析
