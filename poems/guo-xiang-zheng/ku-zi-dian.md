---
id: guo-xiang-zheng-ku-zi-dian
title: 哭子點
titlePinyin: ku1 zi3 dian3
titleSlug: ku-zi-dian
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 五歲養育恩，一朝隨埃塵。
- 琅琅讀書聲，在耳猶如新。
- 哽哽臨絕言，喚爺眉屢顰。
- 永痛卑栖邑，醫脈非良真。
- 微疾遽夭殤，吾家失麒麟。
- 嗥天天莫知，拊地地不聞。
- 淚迸睛欲枯，腸斷鼻愈辛。
- 汝臥長夜臺，我孤大夢身。
- 後嗣復誰望，有車已摧輪。
- 佳雛墮危巢，異芳零短春。
- 黄泉無白日，青冢多愁雲。
- 哀弦寫悲歌，弔汝冥漠魂。

## 拼音

- wu3 sui4 yang3 yu4 en1 ， yi4 zhao1 sui2 ai1 chen2 。
- lang2 lang2 du2 shu1 sheng1 ， zai4 er3 you2 ru2 xin1 。
- geng3 geng3 lin2 jue2 yan2 ， huan4 ye2 mei2 lü3 pin2 。
- yong3 tong4 bei1 qi1 yi4 ， yi1 mai4 fei1 liang2 zhen1 。
- wei1 ji2 ju4 yao1 shang1 ， wu2 jia1 shi1 qi2 lin2 。
- hao2 tian1 tian1 mo4 zhi1 ， fu3 di4 di4 bu4 wen2 。
- lei4 beng4 jing1 yu4 ku1 ， chang2 duan4 bi2 yu4 xin1 。
- ru3 wo4 chang2 ye4 tai2 ， wo3 gu1 da4 meng4 shen1 。
- hou4 si4 fu4 shui2 wang4 ， you3 ju1 yi3 cui1 lun2 。
- jia1 chu2 duo4 wei1 chao2 ， yi4 fang1 ling2 duan3 chun1 。
- huang2 quan2 wu2 bai2 ri4 ， qing1 zhong3 duo1 chou2 yun2 。
- ai1 xian2 xie3 bei1 ge1 ， diao4 ru3 ming2 mo4 hun2 。

## 注释

## 译文

## 赏析
