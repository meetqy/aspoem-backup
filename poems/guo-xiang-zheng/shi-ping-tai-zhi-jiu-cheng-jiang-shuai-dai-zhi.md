---
id: guo-xiang-zheng-shi-ping-tai-zhi-jiu-cheng-jiang-shuai-dai-zhi
title: 石屏臺致酒呈蔣帥待制
titlePinyin: shi2 ping2 tai2 zhi4 jiu3 cheng2 jiang3 shuai4 dai4 zhi4
titleSlug: shi-ping-tai-zhi-jiu-cheng-jiang-shuai-dai-zhi
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 石屏臺下玉池水，遶岸石屏青齒齒。
- 鐫劖初自人力成，一石十牛車不起。
- 輦置應須費萬金，園囿森羅供宴喜。
- 蒼蘚昏埋歲月遠，修藤纒絡根相倚。
- 劉鋹族氏已無餘，此物猶存舊基址。
- 曾經戰鼓轟雷霆，屢對春風閲羅綺。
- 老榕交陰不透日，客袂生寒冰雪洗。
- 小橋斷處棧梯連，一綫崎嶇劣容跬。
- 未知深窟藏龍蛇，但見枯荷閣螻蟻。
- 摩挲題字考前人，名姓班班少奇偉。
- 請公椽筆賦大篇，歌頌永平誅僭擬。
- 光焰須令萬丈長，一時行樂何足紀。

## 拼音

- shi2 ping2 tai2 xia4 yu4 chi2 shui3 ， rao4 an4 shi2 ping2 qing1 chi3 chi3 。
- juan1 chan2 chu1 zi4 ren2 li4 cheng2 ， yi4 shi2 shi2 niu2 ju1 bu4 qi3 。
- nian3 zhi4 ying1 xu1 fei4 wan4 jin1 ， yuan2 you4 sen1 luo2 gong4 yan4 xi3 。
- cang1 xian3 hun1 mai2 sui4 yue4 yuan3 ， xiu1 teng2 chan2 luo4 gen1 xiang1 yi3 。
- liu2 chang3 zu2 shi4 yi3 wu2 yu2 ， ci3 wu4 you2 cun2 jiu4 ji1 zhi3 。
- ceng2 jing1 zhan4 gu3 hong1 lei2 ting2 ， lü3 dui4 chun1 feng1 yue4 luo2 qi3 。
- lao3 rong2 jiao1 yin1 bu2 tou4 ri4 ， ke4 mei4 sheng1 han2 bing1 xue3 xi3 。
- xiao3 qiao2 duan4 chu3 zhan4 ti1 lian2 ， yi2 xian4 qi2 qu1 lie4 rong2 kui3 。
- wei4 zhi1 shen1 ku1 cang2 long2 she2 ， dan4 jian4 ku1 he2 ge2 lou2 yi3 。
- mo2 suo1 ti2 zi4 kao3 qian2 ren2 ， ming2 xing4 ban1 ban1 shao3 qi2 wei3 。
- qing3 gong1 chuan2 bi3 fu4 da4 pian1 ， ge1 song4 yong3 ping2 zhu1 jian4 ni3 。
- guang1 yan4 xu1 ling4 wan4 zhang4 chang2 ， yi4 shi2 xing2 le4 he2 zu2 ji4 。

## 注释

## 译文

## 赏析
