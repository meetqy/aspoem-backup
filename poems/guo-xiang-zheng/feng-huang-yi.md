---
id: guo-xiang-zheng-feng-huang-yi
title: 鳳凰驛
titlePinyin: feng4 huang2 yi4
titleSlug: feng-huang-yi
author: 郭祥正
authorPinyin: guo1 xiang2 zheng4
authorSlug: guo-xiang-zheng
dynasty: 宋
dynastyPinyin: song4
dynastySlug: song
tags: []
---

## 正文

- 晚泊鳳凰驛，得名知謂何。
- 鳳凰不可見，篁竹空婆娑。
- 四傍俱石崖，一逕縈雲蘿。
- 慘慘陰欲雨，淙淙澗跳波。
- 驛吏指英州，兩舍皆平坡。
- 久寒無瘴癘，虚市饒雞鵝。
- 我行既已遠，樂少憂常多。
- 過江紅葉舞，度嶺黄鸝歌。
- 時序逼衰老，羽翰驚網羅。
- 一夕得佳處，休焉聊獨哦。

## 拼音

- wan3 bo2 feng4 huang2 yi4 ， de2 ming2 zhi1 wei4 he2 。
- feng4 huang2 bu4 ke3 jian4 ， huang2 zhu2 kong1 po2 suo1 。
- si4 bang4 ju4 shi2 ya2 ， yi2 jing4 ying2 yun2 luo2 。
- can3 can3 yin1 yu4 yu3 ， cong2 cong2 jian4 tiao4 bo1 。
- yi4 li4 zhi3 ying1 zhou1 ， liang3 she4 jie1 ping2 po1 。
- jiu3 han2 wu2 zhang4 li4 ， xu1 shi4 rao2 ji1 e2 。
- wo3 xing2 ji4 yi3 yuan3 ， le4 shao3 you1 chang2 duo1 。
- guo4 jiang1 hong2 ye4 wu3 ， du4 ling3 huang2 li2 ge1 。
- shi2 xu4 bi1 shuai1 lao3 ， yu3 han4 jing1 wang3 luo2 。
- yi4 xi1 de2 jia1 chu3 ， xiu1 yan1 liao2 du2 o4 。

## 注释

## 译文

## 赏析
