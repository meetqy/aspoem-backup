---
id: wen-ting-yun-hong-lu-si-you-kai-yuan-zhong-xi-yan-tang-lou-tai-chi-zhao-ya-wei-sheng-jue-huang-liang-yi-zhi-jin-you-cun-zhe-ou-cheng-si-shi-yun
title: 鴻臚寺有開元中錫宴堂樓臺池沼雅爲勝絕荒涼遺址僅有存者偶成四十韻
titlePinyin: hong2 lu2 si4 you3 kai1 yuan2 zhong1 xi1 yan4 tang2 lou2 tai2 chi2 zhao3 ya3 wei2 sheng4 jue2 huang1 liang2 yi2 zhi3 jin3 you3 cun2 zhe3 ou3 cheng2 si4 shi2 yun4
titleSlug: hong-lu-si-you-kai-yuan-zhong-xi-yan-tang-lou-tai-chi-zhao-ya-wei-sheng-jue-huang-liang-yi-zhi-jin-you-cun-zhe-ou-cheng-si-shi-yun
author: 溫庭筠
authorPinyin: wen1 ting2 yun2
authorSlug: wen-ting-yun
dynasty: 唐
dynastyPinyin: tang2
dynastySlug: tang
tags: []
---

## 正文

- 明皇昔御極，神聖垂耿光。
- 沈機發雷電，逸躅陵堯湯。
- 西覃積石山，北至窮髮鄉。
- 四凶有獬豸，一臂無螳螂。
- 嬋娟得神豔，郁烈聞國香。
- 紫縧鳴羯鼓，玉管吹霓裳。
- 祿山未封侯，林甫才爲郎。
- 昭融廓日月，妥帖安紀綱。
- 羣生到壽域，百辟趨明堂。
- 四海正夷宴，一塵不飛揚。
- 天子自猶豫，侍臣宜樂康。
- 軋然閶闔開，赤日生扶桑。
- 玉砌露盤紆，金壺漏丁當。
- 劒佩相擊觸，左右隨趨蹌。
- 玄珠十二旒，紅粉三千行。
- 顧盻生羽翼，叱嗟廻雪霜。
- 神霞凌雲閣，春水驪山陽。
- 盤鬬九子糭，甌擎五雲漿。
- 雙瓊京兆博，七鼓邯鄲娼。
- 毰毸碧雞鬬，蘢葱翠雉場。
- 杖官繡蔽膝，寶馬金鏤錫。
- 椒塗隔鸚鵡，柘彈驚鴛鴦。
- 猗歟華國臣，鬢髪俱蒼蒼。
- 錫宴得幽致，車從真煒煌。
- 畫鷁照魚鼈，鳴騶亂鶖鶬。
- 颭灩蕩碧波，炫煌迷橫塘。
- 縈盈舞廻雪，宛轉歌遶梁。
- 豔帶畫銀絡，寶梳金鈿筐。
- 沈冥類漢相，醉倒疑楚狂。
- 一旦紫微東，胡星森耀芒。
- 憑陵逐鯨鯢，唐突驅犬羊。
- 縱火三月赤，戰塵千里黃。
- 殽函與府寺，從此俱荒涼。
- 茲地乃蔓草，故基摧壞牆。
- 枯池接斷岸，唧唧啼寒螿。
- 敗荷塌作泥，死竹森如槍。
- 遊人問老吏，相對聊感傷。
- 豈必見麋鹿，然後堪迴腸。
- 幸今遇太平，令節稱羽觴。
- 誰知曲江曲，歲歲棲鸞凰。

## 拼音

- ming2 huang2 xi1 yu4 ji2 ， shen2 sheng4 chui2 geng3 guang1 。
- shen3 ji1 fa1 lei2 dian4 ， yi4 zhu2 ling2 yao2 tang1 。
- xi1 qin2 ji1 shi2 shan1 ， bei3 zhi4 qiong2 fa4 xiang1 。
- si4 xiong1 you3 xie4 zhi4 ， yi2 bi4 wu2 tang2 lang2 。
- chan2 juan1 de2 shen2 yan4 ， yu4 lie4 wen2 guo2 xiang1 。
- zi3 tao1 ming2 jie2 gu3 ， yu4 guan3 chui1 ni2 chang2 。
- lu4 shan1 wei4 feng1 hou2 ， lin2 fu3 cai2 wei2 lang2 。
- zhao1 rong2 kuo4 ri4 yue4 ， tuo3 tie1 an1 ji4 gang1 。
- qun2 sheng1 dao4 shou4 yu4 ， bai3 pi4 qu1 ming2 tang2 。
- si4 hai3 zheng4 yi2 yan4 ， yi4 chen2 bu4 fei1 yang2 。
- tian1 zi3 zi4 you2 yu4 ， shi4 chen2 yi2 le4 kang1 。
- ya4 ran2 chang1 he2 kai1 ， chi4 ri4 sheng1 fu2 sang1 。
- yu4 qi4 lu4 pan2 yu1 ， jin1 hu2 lou4 ding1 dang1 。
- jian4 pei4 xiang1 ji1 chu4 ， zuo3 you4 sui2 qu1 qiang1 。
- xuan2 zhu1 shi2 er4 liu2 ， hong2 fen3 san1 qian1 xing2 。
- gu4 xi4 sheng1 yu3 yi4 ， chi4 jie1 hui2 xue3 shuang1 。
- shen2 xia2 ling2 yun2 ge2 ， chun1 shui3 li2 shan1 yang2 。
- pan2 dou4 jiu3 zi3 zong4 ， ou1 qing2 wu3 yun2 jiang1 。
- shuang1 qiong2 jing1 zhao4 bo2 ， qi1 gu3 han2 dan1 chang1 。
- pei2 sai1 bi4 ji1 dou4 ， long2 cong1 cui4 zhi4 chang3 。
- zhang4 guan1 xiu4 bi4 xi1 ， bao3 ma3 jin1 lou4 xi1 。
- jiao1 tu2 ge2 ying1 wu3 ， zhe4 dan4 jing1 yuan1 yang1 。
- yi1 yu2 hua2 guo2 chen2 ， bin4 fa4 ju4 cang1 cang1 。
- xi1 yan4 de2 you1 zhi4 ， ju1 cong2 zhen1 wei3 huang2 。
- hua4 yi4 zhao4 yu2 bie1 ， ming2 zou1 luan4 qiu1 cang1 。
- zhan3 yan4 dang4 bi4 bo1 ， xuan4 huang2 mi2 heng2 tang2 。
- ying2 ying2 wu3 hui2 xue3 ， wan3 zhuan3 ge1 rao4 liang2 。
- yan4 dai4 hua4 yin2 luo4 ， bao3 shu1 jin1 dian4 kuang1 。
- shen3 ming2 lei4 han4 xiang1 ， zui4 dao3 yi2 chu3 kuang2 。
- yi2 dan4 zi3 wei1 dong1 ， hu2 xing1 sen1 yao4 mang2 。
- ping2 ling2 zhu2 jing1 ni2 ， tang2 tu1 qu1 quan3 yang2 。
- zong4 huo3 san1 yue4 chi4 ， zhan4 chen2 qian1 li3 huang2 。
- yao2 han2 yu3 fu3 si4 ， cong2 ci3 ju4 huang1 liang2 。
- zi1 di4 nai3 man4 cao3 ， gu4 ji1 cui1 huai4 qiang2 。
- ku1 chi2 jie1 duan4 an4 ， ji1 ji1 ti2 han2 jiang1 。
- bai4 he2 ta1 zuo4 ni2 ， si3 zhu2 sen1 ru2 qiang1 。
- you2 ren2 wen4 lao3 li4 ， xiang1 dui4 liao2 gan3 shang1 。
- qi3 bi4 jian4 mi2 lu4 ， ran2 hou4 kan1 hui2 chang2 。
- xing4 jin1 yu4 tai4 ping2 ， ling4 jie2 cheng1 yu3 shang1 。
- shui2 zhi1 qu3 jiang1 qu3 ， sui4 sui4 qi1 luan2 huang2 。

## 注释

## 译文

## 赏析
