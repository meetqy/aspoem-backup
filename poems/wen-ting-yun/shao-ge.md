---
id: wen-ting-yun-shao-ge
title: 燒歌
titlePinyin: shao1 ge1
titleSlug: shao-ge
author: 溫庭筠
authorPinyin: wen1 ting2 yun2
authorSlug: wen-ting-yun
dynasty: 唐
dynastyPinyin: tang2
dynastySlug: tang
tags: []
---

## 正文

- 起來望南山，山火燒山田。
- 微紅夕如滅，短燄復相連。
- 差差向巖石，冉冉凌青壁。
- 低隨迴風盡，遠照簷茅赤。
- 鄰翁能楚言，倚插欲澘然。
- 自言楚越俗，燒畬爲早田。
- 豆苗蟲促促，籬上花當屋。
- 廢棧豕歸欄，廣場雞啄粟。
- 新年春雨晴，處處賽神聲。
- 持錢就人卜，敲瓦隔林鳴。
- 卜得山上卦，歸來桑棗下。
- 吹火向白茅，腰鐮映赬蔗。
- 風驅槲葉煙，槲樹連平山。
- 迸星拂霞外，飛燼落堦前。
- 仰面呻復嚏，鴉娘咒豐歲。
- 誰知蒼翠容，盡作官家稅。

## 拼音

- qi3 lai2 wang4 nan2 shan1 ， shan1 huo3 shao1 shan1 tian2 。
- wei1 hong2 xi1 ru2 mie4 ， duan3 yan4 fu4 xiang1 lian2 。
- cha4 cha4 xiang4 yan2 shi2 ， ran3 ran3 ling2 qing1 bi4 。
- di1 sui2 hui2 feng1 jin4 ， yuan3 zhao4 yan2 mao2 chi4 。
- lin2 weng1 neng2 chu3 yan2 ， yi3 cha1 yu4 shan1 ran2 。
- zi4 yan2 chu3 yue4 su2 ， shao1 she1 wei2 zao3 tian2 。
- dou4 miao2 chong2 cu4 cu4 ， li2 shang4 hua1 dang1 wu1 。
- fei4 zhan4 shi3 gui1 lan2 ， guang3 chang3 ji1 zhuo2 su4 。
- xin1 nian2 chun1 yu3 qing2 ， chu3 chu3 sai4 shen2 sheng1 。
- chi2 qian2 jiu4 ren2 bu3 ， qiao1 wa3 ge2 lin2 ming2 。
- bu3 de2 shan1 shang4 gua4 ， gui1 lai2 sang1 zao3 xia4 。
- chui1 huo3 xiang4 bai2 mao2 ， yao1 lian2 ying4 cheng1 zhe4 。
- feng1 qu1 hu2 ye4 yan1 ， hu2 shu4 lian2 ping2 shan1 。
- beng4 xing1 fu2 xia2 wai4 ， fei1 jin4 luo4 jie1 qian2 。
- yang3 mian4 shen1 fu4 ti4 ， ya1 niang2 zhou4 feng1 sui4 。
- shui2 zhi1 cang1 cui4 rong2 ， jin4 zuo4 guan1 jia1 shui4 。

## 注释

## 译文

## 赏析
