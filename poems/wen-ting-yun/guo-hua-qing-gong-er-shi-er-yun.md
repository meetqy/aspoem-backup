---
id: wen-ting-yun-guo-hua-qing-gong-er-shi-er-yun
title: 過華清宮二十二韻
titlePinyin: guo4 hua2 qing1 gong1 er4 shi2 er4 yun4
titleSlug: guo-hua-qing-gong-er-shi-er-yun
author: 溫庭筠
authorPinyin: wen1 ting2 yun2
authorSlug: wen-ting-yun
dynasty: 唐
dynastyPinyin: tang2
dynastySlug: tang
tags: []
---

## 正文

- 憶昔開元日，承平事勝遊。
- 貴妃專寵幸，天子富春秋。
- 月白霓裳殿，風乾羯鼓樓。
- 鬬雞花蔽膝，騎馬玉搔頭。
- 繡轂千門妓，金鞍萬戶侯。
- 薄雲欹雀扇，輕雪犯貂裘。
- 過客聞韶濩，居人識冕旒。
- 氣和春不覺，煙暖霽難收。
- 澀浪和瓊甃，晴陽上彩斿。
- 卷衣輕鬢嬾，窺鏡澹蛾羞。
- 屏掩芙蓉帳，簾褰玳瑁鉤。
- 重瞳分渭曲，纖手指神州。
- 御案迷萱草，天袍妬石榴。
- 深巖藏浴鳳，鮮隰媚潛虬。
- 不料邯鄲蝨，俄成即墨牛。
- 劒鋒揮太皞，旗焰拂蚩尤。
- 內嬖陪行在，孤臣預坐籌。
- 瑤簪遺翡翠，霜仗駐驊騮。
- 豔笑雙飛斷，【香】魂一哭休。
- 早梅悲蜀道，高樹隔昭丘。
- 朱閣重霄近，蒼崖萬古愁。
- 至今湯殿水，嗚咽縣前流。

## 拼音

- yi4 xi1 kai1 yuan2 ri4 ， cheng2 ping2 shi4 sheng4 you2 。
- gui4 fei1 zhuan1 chong3 xing4 ， tian1 zi3 fu4 chun1 qiu1 。
- yue4 bai2 ni2 chang2 dian4 ， feng1 qian2 jie2 gu3 lou2 。
- dou4 ji1 hua1 bi4 xi1 ， qi2 ma3 yu4 sao1 tou2 。
- xiu4 gu3 qian1 men2 ji4 ， jin1 an1 wan4 hu4 hou2 。
- bao2 yun2 qi1 que4 shan4 ， qing1 xue3 fan4 diao1 qiu2 。
- guo4 ke4 wen2 shao2 hu4 ， ju1 ren2 shi2 mian3 liu2 。
- qi4 he2 chun1 bu4 jue2 ， yan1 nuan3 ji4 nan2 shou1 。
- se4 lang4 he2 qiong2 zhou4 ， qing2 yang2 shang4 cai3 you2 。
- juan4 yi1 qing1 bin4 lan3 ， kui1 jing4 dan4 e2 xiu1 。
- ping2 yan3 fu2 rong2 zhang4 ， lian2 qian1 dai4 mao4 gou1 。
- zhong4 tong2 fen1 wei4 qu3 ， xian1 shou3 zhi3 shen2 zhou1 。
- yu4 an4 mi2 xuan1 cao3 ， tian1 pao2 du4 shi2 liu0 。
- shen1 yan2 cang2 yu4 feng4 ， xian1 xi2 mei4 qian2 qiu2 。
- bu2 liao4 han2 dan1 shi1 ， e2 cheng2 ji2 mo4 niu2 。
- jian4 feng1 hui1 tai4 hao4 ， qi2 yan4 fu2 chi1 you2 。
- nei4 bi4 pei2 xing2 zai4 ， gu1 chen2 yu4 zuo4 chou2 。
- yao2 zan1 yi2 fei3 cui4 ， shuang1 zhang4 zhu4 hua2 liu2 。
- yan4 xiao4 shuang1 fei1 duan4 ，【 xiang1 】 hun2 yi4 ku1 xiu1 。
- zao3 mei2 bei1 shu3 dao4 ， gao1 shu4 ge2 zhao1 qiu1 。
- zhu1 ge2 chong2 xiao1 jin4 ， cang1 ya2 wan4 gu3 chou2 。
- zhi4 jin1 tang1 dian4 shui3 ， wu1 yan4 xian4 qian2 liu2 。

## 注释

## 译文

## 赏析
