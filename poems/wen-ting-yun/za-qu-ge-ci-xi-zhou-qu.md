---
id: wen-ting-yun-za-qu-ge-ci-xi-zhou-qu
title: 雜曲歌辭 西洲曲
titlePinyin: za2 qu3 ge1 ci2   xi1 zhou1 qu3
titleSlug: za-qu-ge-ci-xi-zhou-qu
author: 溫庭筠
authorPinyin: wen1 ting2 yun2
authorSlug: wen-ting-yun
dynasty: 唐
dynastyPinyin: tang2
dynastySlug: tang
tags: []
---

## 正文

- 悠悠復悠悠，昨日下西洲。
- 西洲風色好，遙見武昌樓。
- 武昌何鬱鬱，儂家定無匹。
- 小婦被流黃，登樓撫瑤瑟。
- 朱弦繁復輕，素手直淒清。
- 一彈三四解，掩抑似含情。
- 南樓登且望，西江廣復平。
- 艇子搖兩槳，催過石頭城。
- 門前烏臼樹，慘澹天將曙。
- 鵾鵊飛復還，郎隨早帆去。
- 迴頭語同伴，定復負情儂。
- 去帆不安幅，作抵使西風。
- 他日相尋索，莫作西洲客。
- 西洲人不歸，春草年年碧。

## 拼音

- you1 you1 fu4 you1 you1 ， zuo2 ri4 xia4 xi1 zhou1 。
- xi1 zhou1 feng1 se4 hao3 ， yao2 jian4 wu3 chang1 lou2 。
- wu3 chang1 he2 yu4 yu4 ， nong2 jia1 ding4 wu2 pi3 。
- xiao3 fu4 bei4 liu2 huang2 ， deng1 lou2 fu3 yao2 se4 。
- zhu1 xian2 fan2 fu4 qing1 ， su4 shou3 zhi2 qi1 qing1 。
- yi2 dan4 san1 si4 jie3 ， yan3 yi4 si4 han2 qing2 。
- nan2 lou2 deng1 qie3 wang4 ， xi1 jiang1 guang3 fu4 ping2 。
- ting3 zi3 yao2 liang3 jiang3 ， cui1 guo4 shi2 tou2 cheng2 。
- men2 qian2 wu1 jiu4 shu4 ， can3 dan4 tian1 jiang1 shu3 。
- kun1 jia2 fei1 fu4 huan2 ， lang2 sui2 zao3 fan1 qu4 。
- hui2 tou2 yu3 tong2 ban4 ， ding4 fu4 fu4 qing2 nong2 。
- qu4 fan1 bu4 an1 fu2 ， zuo4 di3 shi3 xi1 feng1 。
- ta1 ri4 xiang1 xun2 suo3 ， mo4 zuo4 xi1 zhou1 ke4 。
- xi1 zhou1 ren2 bu4 gui1 ， chun1 cao3 nian2 nian2 bi4 。

## 注释

## 译文

## 赏析
