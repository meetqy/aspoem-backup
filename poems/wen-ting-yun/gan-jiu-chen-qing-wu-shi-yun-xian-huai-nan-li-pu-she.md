---
id: wen-ting-yun-gan-jiu-chen-qing-wu-shi-yun-xian-huai-nan-li-pu-she
title: 感舊陳情五十韻獻淮南李僕射
titlePinyin: gan3 jiu4 chen2 qing2 wu3 shi2 yun4 xian4 huai2 nan2 li3 pu2 she4
titleSlug: gan-jiu-chen-qing-wu-shi-yun-xian-huai-nan-li-pu-she
author: 溫庭筠
authorPinyin: wen1 ting2 yun2
authorSlug: wen-ting-yun
dynasty: 唐
dynastyPinyin: tang2
dynastySlug: tang
tags: [] 
---

## 正文

- 嵇紹垂髫日，山濤筮仕年。
- 琴樽陳席上，紈綺拜牀前。
- 鄰里纔三徙，雲霄已九遷。
- 感深情戃怳，言發淚潺湲。
- 憶昔龍圖盛，方今鶴羽全。
- 桂枝香可襲，楊葉舊頻穿。
- 玉籍標人瑞，金丹化地仙。
- 賦成攢筆寫，歌出滿城傳。
- 既矯排虛翅，將持造物權。
- 萬靈思鼓鑄，羣品待陶甄。
- 視草絲綸出，持綱雨露懸。
- 法行黃道內，居近翠華邊。
- 書迹臨湯鼎，吟聲接舜絃。
- 白麻紅燭夜，清漏紫微天。
- 雷電隨神筆，魚龍落彩牋。
- 閑宵陪雍畤，清暑在甘泉。
- 耿介非持祿，優游是養賢。
- 冰清臨百粵，風靡化三川。
- 委寄崇推轂，威儀壓控弦。
- 梁園提彀騎，淮水換戎旃。
- 照日青油濕，迎風錦帳鮮。
- 黛蛾陳二八，珠履列三千。
- 舞轉廻紅袖，歌愁歛翠鈿。
- 滿堂開照曜，分座儼嬋娟。
- 油額芙蓉帳，香塵玳瑁筵。
- 繡旗隨影合，金陣似波旋。
- 緹幕深廻互，朱門暗接連。
- 彩虬蟠畫戟，花馬立金鞭。
- 有客將誰託，無媒竊自憐。
- 抑揚中散曲，漂泊孝廉船。
- 未展干時策，徒拋負郭田。
- 轉蓬猶邈爾，懷橘更澘然。
- 投足乖蹊逕，冥心向簡編。
- 未知魚躍地，空媿鹿鳴篇。
- 稷下期方至，漳濱病未痊。
- 定非籠外鳥，真是殼中蟬。
- 蕙逕鄰幽澹，荆扉興靜便。
- 草堂苔點點，蔬囿水濺濺。
- 釣罷溪雲重，樵歸澗月圓。
- 嬾多成宿疢，愁甚似春眠。
- 木直終難怨，膏明只自煎。
- 鄭鄉空健羨，陳榻未招延。
- 旅食逢春盡，羈遊爲事牽。
- 宦無毛義檄，婚乏阮脩錢。
- 冉弱營中柳，披敷幕下蓮。
- 儻能容委質，非敢望差肩。
- 澀劒猶堪淬，餘朱或可研。
- 從師當鼓篋，窮理久忘筌。
- 折簡能榮瘁，遺簪莫棄捐。
- 韶光如見借，寒谷變風煙。

## 拼音

- ji1 shao4 chui2 tiao2 ri4 ， shan1 tao1 shi4 shi4 nian2 。
- qin2 zun1 chen2 xi2 shang4 ， wan2 qi3 bai4 chuang2 qian2 。
- lin2 li3 cai2 san1 xi3 ， yun2 xiao1 yi3 jiu3 qian1 。
- gan3 shen1 qing2 tang3 huang3 ， yan2 fa1 lei4 chan2 yuan2 。
- yi4 xi1 long2 tu2 sheng4 ， fang1 jin1 he4 yu3 quan2 。
- gui4 zhi1 xiang1 ke3 xi2 ， yang2 ye4 jiu4 bin1 chuan1 。
- yu4 ji2 biao1 ren2 rui4 ， jin1 dan1 hua4 di4 xian1 。
- fu4 cheng2 zan3 bi3 xie3 ， ge1 chu1 man3 cheng2 chuan2 。
- ji4 jiao3 pai2 xu1 chi4 ， jiang1 chi2 zao4 wu4 quan2 。
- wan4 ling2 si1 gu3 zhu4 ， qun2 pin3 dai4 tao2 zhen1 。
- shi4 cao3 si1 lun2 chu1 ， chi2 gang1 yu3 lu4 xuan2 。
- fa3 xing2 huang2 dao4 nei4 ， ju1 jin4 cui4 hua2 bian1 。
- shu1 ji4 lin2 tang1 ding3 ， yin2 sheng1 jie1 shun4 xian2 。
- bai2 ma2 hong2 zhu2 ye4 ， qing1 lou4 zi3 wei1 tian1 。
- lei2 dian4 sui2 shen2 bi3 ， yu2 long2 luo4 cai3 jian1 。
- xian2 xiao1 pei2 yong1 zhi4 ， qing1 shu3 zai4 gan1 quan2 。
- geng3 jie4 fei1 chi2 lu4 ， you1 you2 shi4 yang3 xian2 。
- bing1 qing1 lin2 bai3 yue4 ， feng1 mi2 hua4 san1 chuan1 。
- wei3 ji4 chong2 tui1 gu3 ， wei1 yi2 ya1 kong4 xian2 。
- liang2 yuan2 ti2 gou4 qi2 ， huai2 shui3 huan4 rong2 zhan1 。
- zhao4 ri4 qing1 you2 shi1 ， ying2 feng1 jin3 zhang4 xian1 。
- dai4 e2 chen2 er4 ba1 ， zhu1 lü3 lie4 san1 qian1 。
- wu3 zhuan3 hui2 hong2 xiu4 ， ge1 chou2 lian3 cui4 dian4 。
- man3 tang2 kai1 zhao4 yao4 ， fen1 zuo4 yan3 chan2 juan1 。
- you2 e2 fu2 rong2 zhang4 ， xiang1 chen2 dai4 mao4 yan2 。
- xiu4 qi2 sui2 ying3 he2 ， jin1 zhen4 si4 bo1 xuan2 。
- ti2 mu4 shen1 hui2 hu4 ， zhu1 men2 an4 jie1 lian2 。
- cai3 qiu2 pan2 hua4 ji3 ， hua1 ma3 li4 jin1 bian1 。
- you3 ke4 jiang1 shui2 tuo1 ， wu2 mei2 qie4 zi4 lian2 。
- yi4 yang2 zhong1 san3 qu3 ， piao1 bo2 xiao4 lian2 chuan2 。
- wei4 zhan3 gan1 shi2 ce4 ， tu2 pao1 fu4 guo1 tian2 。
- zhuan3 peng2 you2 miao3 er3 ， huai2 ju2 geng4 shan1 ran2 。
- tou2 zu2 guai1 qi1 jing4 ， ming2 xin1 xiang4 jian3 bian1 。
- wei4 zhi1 yu2 yue4 di4 ， kong1 kui4 lu4 ming2 pian1 。
- ji4 xia4 qi1 fang1 zhi4 ， zhang1 bin1 bing4 wei4 quan2 。
- ding4 fei1 long2 wai4 niao3 ， zhen1 shi4 ke2 zhong1 chan2 。
- hui4 jing4 lin2 you1 dan4 ， jing1 fei1 xing1 jing4 bian4 。
- cao3 tang2 tai2 dian3 dian3 ， shu1 you4 shui3 jian4 jian4 。
- diao4 ba4 xi1 yun2 zhong4 ， qiao2 gui1 jian4 yue4 yuan2 。
- lan3 duo1 cheng2 su4 chen4 ， chou2 shen4 si4 chun1 mian2 。
- mu4 zhi2 zhong1 nan2 yuan4 ， gao1 ming2 zhi1 zi4 jian1 。
- zheng4 xiang1 kong1 jian4 xian4 ， chen2 ta4 wei4 zhao1 yan2 。
- lü3 shi2 feng2 chun1 jin4 ， ji1 you2 wei2 shi4 qian1 。
- huan4 wu2 mao2 yi4 xi2 ， hun1 fa2 ruan3 xiu1 qian2 。
- ran3 ruo4 ying2 zhong1 liu3 ， pi1 fu1 mu4 xia4 lian2 。
- tang3 neng2 rong2 wei3 zhi4 ， fei1 gan3 wang4 cha4 jian1 。
- se4 jian4 you2 kan1 cui4 ， yu2 zhu1 huo4 ke3 yan2 。
- cong2 shi1 dang1 gu3 qie4 ， qiong2 li3 jiu3 wang4 quan2 。
- zhe2 jian3 neng2 rong2 cui4 ， yi2 zan1 mo4 qi4 juan1 。
- shao2 guang1 ru2 jian4 jie4 ， han2 gu3 bian4 feng1 yan1 。

## 注释

## 译文

## 赏析
