---
id: wen-ting-yun-guo-kong-bei-hai-mu-er-shi-yun
title: 過孔北海墓二十韻
titlePinyin: guo4 kong3 bei3 hai3 mu4 er4 shi2 yun4
titleSlug: guo-kong-bei-hai-mu-er-shi-yun
author: 溫庭筠
authorPinyin: wen1 ting2 yun2
authorSlug: wen-ting-yun
dynasty: 唐
dynastyPinyin: tang2
dynastySlug: tang
tags: []
---

## 正文

- 撫事如神遇，臨風獨涕零。
- 墓平春草綠，碑折古苔青。
- 珪玉埋英氣，山河孕炳靈。
- 發言驚辨囿，撝翰動文星。
- 蘊策期干世，持權欲反經。
- 激揚思壯志，流落歎頹齡。
- 惡木人皆息，貪泉我獨醒。
- 輪轅無匠石，刀几有庖丁。
- 碌碌迷藏器，規規守挈瓶。
- 憤容凌鼎鑊，公議動朝廷。
- 故國將辭寵，危邦竟緩刑。
- 鈍工磨白璧，凡石礪青萍。
- 揭日昭東夏，摶風滯北溟。
- 後塵遵軌轍，前席詠儀型。
- 木秀當憂悴，弦傷不底寧。
- 矜誇遭斥鷃，光彩困飛螢。
- 白羽留談柄，清風襲德馨。
- 鸞凰嬰雪刃，狼虎犯雲屏。
- 蘭蕙荒遺址，榛蕪蔽舊坰。
- 轘轅近沂水，何事戀明庭。

## 拼音

- fu3 shi4 ru2 shen2 yu4 ， lin2 feng1 du2 ti4 ling2 。
- mu4 ping2 chun1 cao3 lü4 ， bei1 zhe2 gu3 tai2 qing1 。
- gui1 yu4 mai2 ying1 qi4 ， shan1 he2 yun4 bing3 ling2 。
- fa1 yan2 jing1 bian4 you4 ， hui1 han4 dong4 wen2 xing1 。
- yun4 ce4 qi1 gan1 shi4 ， chi2 quan2 yu4 fan3 jing1 。
- ji1 yang2 si1 zhuang4 zhi4 ， liu2 luo4 tan4 tui2 ling2 。
- e4 mu4 ren2 jie1 xi1 ， tan1 quan2 wo3 du2 xing3 。
- lun2 yuan2 wu2 jiang4 shi2 ， dao1 ji3 you3 pao2 ding1 。
- lu4 lu4 mi2 cang2 qi4 ， gui1 gui1 shou3 qie4 ping2 。
- fen4 rong2 ling2 ding3 huo4 ， gong1 yi4 dong4 chao2 ting2 。
- gu4 guo2 jiang1 ci2 chong3 ， wei1 bang1 jing4 huan3 xing2 。
- dun4 gong1 mo2 bai2 bi4 ， fan2 shi2 li4 qing1 ping2 。
- jie1 ri4 zhao1 dong1 xia4 ， tuan2 feng1 zhi4 bei3 ming2 。
- hou4 chen2 zun1 gui3 zhe2 ， qian2 xi2 yong3 yi2 xing2 。
- mu4 xiu4 dang1 you1 cui4 ， xian2 shang1 bu4 di3 ning2 。
- jin1 kua1 zao1 chi4 yan4 ， guang1 cai3 kun4 fei1 ying2 。
- bai2 yu3 liu2 tan2 bing3 ， qing1 feng1 xi2 de2 xin1 。
- luan2 huang2 ying1 xue3 ren4 ， lang2 hu3 fan4 yun2 ping2 。
- lan2 hui4 huang1 yi2 zhi3 ， zhen1 wu2 bi4 jiu4 jiong1 。
- huan4 yuan2 jin4 yi2 shui3 ， he2 shi4 lian4 ming2 ting2 。

## 注释

## 译文

## 赏析
