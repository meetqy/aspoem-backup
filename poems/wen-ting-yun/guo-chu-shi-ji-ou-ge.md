---
id: wen-ting-yun-guo-chu-shi-ji-ou-ge
title: 郭處士擊甌歌
titlePinyin: guo1 chu3 shi4 ji1 ou1 ge1
titleSlug: guo-chu-shi-ji-ou-ge
author: 溫庭筠
authorPinyin: wen1 ting2 yun2
authorSlug: wen-ting-yun
dynasty: 唐
dynastyPinyin: tang2
dynastySlug: tang
tags: [] 
---

## 正文

- 佶栗金虬石潭古，勺陂瀲灩幽脩語。
- 湘君寶馬上神雲，碎佩叢鈴滿煙雨。
- 吾聞三十六宮花離離，軟風吹春星斗稀。
- 玉晨冷磬破昏夢，天露未乾香著衣。
- 蘭釵委墜垂雲髮，小響丁當逐迴雪。
- 晴碧煙滋重疊山，羅屏半掩桃花月。
- 太平天子駐雲車，龍鑪勃鬱雙蟠拏。
- 宮中近臣抱扇立，侍女低鬟落翠花。
- 亂珠觸續正跳蕩，傾頭不覺金烏斜。
- 我亦爲君長歎息，緘情遠寄愁無色。
- 莫霑香夢綠楊絲，千里春風正無力。

## 拼音

- ji2 li4 jin1 qiu2 shi2 tan2 gu3 ， shao2 bei1 lian4 yan4 you1 xiu1 yu3 。
- xiang1 jun1 bao3 ma3 shang4 shen2 yun2 ， sui4 pei4 cong2 ling2 man3 yan1 yu3 。
- wu2 wen2 san1 shi2 liu4 gong1 hua1 li2 li2 ， ruan3 feng1 chui1 chun1 xing1 dou3 xi1 。
- yu4 chen2 leng3 qing4 po4 hun1 meng4 ， tian1 lu4 wei4 qian2 xiang1 zhu4 yi1 。
- lan2 chai1 wei3 zhui4 chui2 yun2 fa4 ， xiao3 xiang3 ding1 dang1 zhu2 hui2 xue3 。
- qing2 bi4 yan1 zi1 zhong4 die2 shan1 ， luo2 ping2 ban4 yan3 tao2 hua1 yue4 。
- tai4 ping2 tian1 zi3 zhu4 yun2 ju1 ， long2 lu2 bo2 yu4 shuang1 pan2 na2 。
- gong1 zhong1 jin4 chen2 bao4 shan4 li4 ， shi4 nü3 di1 huan2 luo4 cui4 hua1 。
- luan4 zhu1 chu4 xu4 zheng4 tiao4 dang4 ， qing1 tou2 bu4 jue2 jin1 wu1 xie2 。
- wo3 yi4 wei2 jun1 chang2 tan4 xi1 ， jian1 qing2 yuan3 ji4 chou2 wu2 se4 。
- mo4 zhan1 xiang1 meng4 lü4 yang2 si1 ， qian1 li3 chun1 feng1 zheng4 wu2 li4 。

## 注释

## 译文

## 赏析
