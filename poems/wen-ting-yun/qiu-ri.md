---
id: wen-ting-yun-qiu-ri
title: 秋日
titlePinyin: qiu1 ri4
titleSlug: qiu-ri
author: 溫庭筠
authorPinyin: wen1 ting2 yun2
authorSlug: wen-ting-yun
dynasty: 唐
dynastyPinyin: tang2
dynastySlug: tang
tags: []
---

## 正文

- 爽氣變昏旦，神臯徧原隰。
- 煙華久蕩搖，石澗仍清急。
- 柳闇山犬吠，蒲荒水禽立。
- 菊花明欲迷，棗葉光如濕。
- 天籟思林嶺，車塵倦都邑。
- 譸張夙所違，悔恡何由入。
- 芳草秋可藉，幽泉曉堪汲。
- 牧羊燒外鳴，林果雨中拾。
- 復此遂閑曠，翛然脫羇縶。
- 田收鳥雀喧，氣肅龍蛇蟄。
- 佳節足豐穰，良朋阻遊集。
- 沈機日寂寥，葆素常呼吸。
- 投迹倦攸往，放懷志所執。
- 良時有東菑，吾將事蓑笠。

## 拼音

- shuang3 qi4 bian4 hun1 dan4 ， shen2 gao1 bian4 yuan2 xi2 。
- yan1 hua2 jiu3 dang4 yao2 ， shi2 jian4 reng2 qing1 ji2 。
- liu3 an4 shan1 quan3 fei4 ， pu2 huang1 shui3 qin2 li4 。
- ju2 hua1 ming2 yu4 mi2 ， zao3 ye4 guang1 ru2 shi1 。
- tian1 lai4 si1 lin2 ling3 ， ju1 chen2 juan4 dou1 yi4 。
- zhou1 zhang1 su4 suo3 wei2 ， hui3 lin4 he2 you2 ru4 。
- fang1 cao3 qiu1 ke3 jie4 ， you1 quan2 xiao3 kan1 ji2 。
- mu4 yang2 shao1 wai4 ming2 ， lin2 guo3 yu3 zhong1 shi2 。
- fu4 ci3 sui4 xian2 kuang4 ， xiao1 ran2 tuo1 ji1 zhi2 。
- tian2 shou1 niao3 que4 xuan1 ， qi4 su4 long2 she2 zhe2 。
- jia1 jie2 zu2 feng1 rang2 ， liang2 peng2 zu3 you2 ji2 。
- shen3 ji1 ri4 ji4 liao2 ， bao3 su4 chang2 hu1 xi1 。
- tou2 ji4 juan4 you1 wang3 ， fang4 huai2 zhi4 suo3 zhi2 。
- liang2 shi2 you3 dong1 zi1 ， wu2 jiang1 shi4 suo1 li4 。

## 注释

## 译文

## 赏析
