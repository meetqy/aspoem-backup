---
id: wen-ting-yun-bing-zhong-shu-huai-cheng-you-ren
title: 病中書懷呈友人
titlePinyin: bing4 zhong1 shu1 huai2 cheng2 you3 ren2
titleSlug: bing-zhong-shu-huai-cheng-you-ren
author: 溫庭筠
authorPinyin: wen1 ting2 yun2
authorSlug: wen-ting-yun
dynasty: 唐
dynastyPinyin: tang2
dynastySlug: tang
tags: []
---

## 正文

- 逸足皆先路，窮郊獨向隅。
- 頑童逃廣柳，羸馬臥平蕪。
- 黃卷嗟誰問，朱弦偶自娛。
- 鹿鳴皆綴士，雌伏竟非夫。
- 采地荒遺野，爰田失故都。
- 亡羊猶博簺，牧馬倦呼盧。
- 奕世參周祿，承家學魯儒。
- 功庸留劒舃，銘戒在盤盂。
- 經濟懷良畫，行藏識遠圖。
- 未能鳴楚玉，空欲握隋珠。
- 定爲魚緣木，曾因兔守株。
- 五車堆縹帙，三逕闔繩樞。
- 適與羣英集，將期善價沽。
- 葉龍圖夭矯，燕鼠笑胡盧。
- 賦分知前定，寒心畏厚誣。
- 躡塵追慶忌，操劒學班輸。
- 文囿陪多士，神州試大巫。
- 對雖希鼓瑟，名亦濫吹竽。
- 正使猜奔競，何嘗計有無。
- 鎦惔虛訪覓，王霸竟揶揄。
- 市義虛焚券，關譏謾棄繻。
- 至言今信矣，微尚亦悲夫。
- 白雪調歌響，清風樂舞雩。
- 脅肩難黽勉，搔首易嗟吁。
- 角勝非能者，推賢見射乎。
- 兕觥增恐竦，杯水失錙銖。
- 粉垛收丹采，金髇隱僕姑。
- 垂櫜羞盡爵，揚觶辱彎弧。
- 虎拙休言畫，龍希莫學屠。
- 轉蓬隨欵段，耘草闢墁壚。
- 受業鄉名鄭，藏機谷號愚。
- 質文精等貫，琴筑韻相須。
- 築室連中野，誅茅接上腴。
- 葦花綸虎落，松癭鬬欒櫨。
- 靜語鶯相對，閑眠鶴浪俱。
- 蘂多勞蝶翅，香酷墜蜂鬚。
- 芳草迷三島，澄波似五湖。
- 躍魚翻藻荇，愁鷺睡葭蘆。
- 暝洘藏鸂鶒，幽屏臥鷓鴣。
- 苦辛隨蓻殖，甘旨仰樵蘇。
- 笑語空懷橘，窮愁亦據梧。
- 尚能甘半菽，非敢薄生芻。
- 釣石封蒼蘚，芳蹊豔絳跗。
- 樹蘭畦繚繞，穿竹路縈紆。
- 機杼非桑女，林園異木奴。
- 橫竿窺赤鯉，持翳望青鸕。
- 泮水思芹味，琅琊得稻租。
- 杖輕藜擁腫，衣破芰披敷。
- 芳意憂鶗鴂，愁聲覺蟪蛄。
- 短簷喧語燕，高木墮飢鼯。
- 事迫離幽墅，貧牽犯畏途。
- 愛憎防杜摯，悲歎似楊朱。
- 旅食常過衛，羇遊欲渡瀘。
- 塞歌傷督護，邊角思單于。
- 堡戍標槍槊，關河鏁舳艫。
- 威容尊大樹，邢法避秋荼。
- 遠目窮千里，歸心寄九衢。
- 寢甘誠繫滯，漿饋貴睢盱。
- 懷刺名先遠，干時道自孤。
- 齒牙頻激發，簦笈尚崎嶇。
- 蓮府侯門貴，霜臺帝命俞。
- 驥蹄初躡景，鵬翅欲摶扶。
- 寓直廻驄馬，分曹對暝烏。
- 百神歆彷彿，孤竹韻含胡。
- 鳳闕分班立，鵷行竦劒趨。
- 觸邪承密勿，持法奉訏謨。
- 鳴玉鏘登降，衡牙嚮曳婁。
- 祀親和氏璧，香近博山鑪。
- 瑞景森瓊樹，輕冰瑩玉壺。
- 豸冠簪鐵柱，螭首對金鋪。
- 內史書千卷，將軍畫一廚。
- 眼明驚氣象，心死伏規模。
- 豈意觀文物，何勞琢碔砆。
- 草肥牧騕褭，苔澀淬昆吾。
- 鄉思巢枝鳥，年華過隙駒。
- 銜恩空抱影，酬德未捐軀。
- 時輩推良友，家聲繼令圖。
- 致身傷短翮，驤首顧疲駑。
- 班馬方齊騖，陳雷亦並驅。
- 昔皆言爾志，今亦畏吾徒。
- 有氣干牛斗，無人辯轆轤。
- 客來斟綠蟻，妻試踏青蚨。
- 積毀方銷骨，微瑕懼掩瑜。
- 蛇矛猶轉戰，魚服自囚拘。
- 欲就欺人事，何能逭鬼誅。
- 是非迷覺夢，行役議秦吳。
- 凜冽風埃慘，蕭條草木枯。
- 低徊傷志氣，蒙犯變肌膚。
- 旅雁唯聞呌，飢鷹不待呼。
- 夢梭拋促織，心繭學蜘蛛。
- 寧復機難料，庸非信未孚。
- 激揚銜箭虎，疑懼聽冰狐。
- 處己將營窟，論心若合符。
- 浪言輝棣萼，何所託葭莩。
- 喬木能求友，危巢莫嚇雛。
- 風華飄領袖，詩禮拜衾繻。
- 欹枕情何苦，同舟道豈殊。
- 放懷親蕙芷，收迹異桑榆。
- 贈遠聊攀柳，栽書欲截蒲。
- 瞻風無限淚，廻首更踟躕。

## 拼音

- yi4 zu2 jie1 xian1 lu4 ， qiong2 jiao1 du2 xiang4 yu2 。
- wan2 tong2 tao2 guang3 liu3 ， lei2 ma3 wo4 ping2 wu2 。
- huang2 juan4 jie1 shui2 wen4 ， zhu1 xian2 ou3 zi4 yu2 。
- lu4 ming2 jie1 zhui4 shi4 ， ci2 fu2 jing4 fei1 fu1 。
- cai4 di4 huang1 yi2 ye3 ， yuan2 tian2 shi1 gu4 du1 。
- wang2 yang2 you2 bo2 sai4 ， mu4 ma3 juan4 hu1 lu2 。
- yi4 shi4 can1 zhou1 lu4 ， cheng2 jia1 xue2 lu3 ru2 。
- gong1 yong1 liu2 jian4 xi4 ， ming2 jie4 zai4 pan2 yu2 。
- jing1 ji4 huai2 liang2 hua4 ， xing2 cang2 shi2 yuan3 tu2 。
- wei4 neng2 ming2 chu3 yu4 ， kong1 yu4 wo4 sui2 zhu1 。
- ding4 wei2 yu2 yuan2 mu4 ， ceng2 yin1 tu4 shou3 zhu1 。
- wu3 ju1 dui1 piao3 zhi4 ， san1 jing4 he2 sheng2 shu1 。
- shi4 yu3 qun2 ying1 ji2 ， jiang1 qi1 shan4 jia4 gu1 。
- ye4 long2 tu2 yao1 jiao3 ， yan4 shu3 xiao4 hu2 lu2 。
- fu4 fen1 zhi1 qian2 ding4 ， han2 xin1 wei4 hou4 wu1 。
- nie4 chen2 zhui1 qing4 ji4 ， cao1 jian4 xue2 ban1 shu1 。
- wen2 you4 pei2 duo1 shi4 ， shen2 zhou1 shi4 da4 wu1 。
- dui4 sui1 xi1 gu3 se4 ， ming2 yi4 lan4 chui1 yu2 。
- zheng4 shi3 cai1 ben1 jing4 ， he2 chang2 ji4 you3 wu2 。
- liu2 dan4 xu1 fang3 mi4 ， wang2 ba4 jing4 ye2 yu2 。
- shi4 yi4 xu1 fen2 quan4 ， guan1 ji1 man2 qi4 xu1 。
- zhi4 yan2 jin1 xin4 yi3 ， wei1 shang4 yi4 bei1 fu1 。
- bai2 xue3 diao4 ge1 xiang3 ， qing1 feng1 le4 wu3 yu2 。
- xie2 jian1 nan2 min3 mian3 ， sao1 shou3 yi4 jie1 xu1 。
- jiao3 sheng4 fei1 neng2 zhe3 ， tui1 xian2 jian4 she4 hu1 。
- si4 gong1 zeng1 kong3 song3 ， bei1 shui3 shi1 zi1 zhu1 。
- fen3 duo4 shou1 dan1 cai3 ， jin1 xiao1 yin3 pu2 gu1 。
- chui2 gao1 xiu1 jin4 jue2 ， yang2 zhi4 ru3 wan1 hu2 。
- hu3 zhuo1 xiu1 yan2 hua4 ， long2 xi1 mo4 xue2 tu2 。
- zhuan3 peng2 sui2 kuan3 duan4 ， yun2 cao3 pi4 man4 lu2 。
- shou4 ye4 xiang1 ming2 zheng4 ， cang2 ji1 gu3 hao4 yu2 。
- zhi4 wen2 jing1 deng3 guan4 ， qin2 zhu4 yun4 xiang1 xu1 。
- zhu4 shi4 lian2 zhong1 ye3 ， zhu1 mao2 jie1 shang4 yu2 。
- wei3 hua1 lun2 hu3 luo4 ， song1 ying3 dou4 luan2 lu2 。
- jing4 yu3 ying1 xiang1 dui4 ， xian2 mian2 he4 lang4 ju4 。
- rui3 duo1 lao2 die2 chi4 ， xiang1 ku4 zhui4 feng1 xu1 。
- fang1 cao3 mi2 san1 dao3 ， cheng2 bo1 si4 wu3 hu2 。
- yue4 yu2 fan1 zao3 xing4 ， chou2 lu4 shui4 jia1 lu2 。
- ming2 kao3 cang2 xi1 chi4 ， you1 ping2 wo4 zhe4 gu1 。
- ku3 xin1 sui2 zi2 zhi2 ， gan1 zhi3 yang3 qiao2 su1 。
- xiao4 yu3 kong1 huai2 ju2 ， qiong2 chou2 yi4 ju4 wu2 。
- shang4 neng2 gan1 ban4 shu1 ， fei1 gan3 bao2 sheng1 chu2 。
- diao4 shi2 feng1 cang1 xian3 ， fang1 qi1 yan4 jiang4 fu1 。
- shu4 lan2 qi2 liao2 rao4 ， chuan1 zhu2 lu4 ying2 yu1 。
- ji1 zhu4 fei1 sang1 nü3 ， lin2 yuan2 yi4 mu4 nu2 。
- heng2 gan1 kui1 chi4 li3 ， chi2 yi4 wang4 qing1 lu2 。
- pan4 shui3 si1 qin2 wei4 ， lang2 ya2 de2 dao4 zu1 。
- zhang4 qing1 li2 yong1 zhong3 ， yi1 po4 ji4 pi1 fu1 。
- fang1 yi4 you1 ti2 jue2 ， chou2 sheng1 jue2 hui4 gu1 。
- duan3 yan2 xuan1 yu3 yan4 ， gao1 mu4 duo4 ji1 wu2 。
- shi4 po4 li2 you1 shu4 ， pin2 qian1 fan4 wei4 tu2 。
- ai4 zeng1 fang2 du4 zhi4 ， bei1 tan4 si4 yang2 zhu1 。
- lü3 shi2 chang2 guo4 wei4 ， ji1 you2 yu4 du4 lu2 。
- sai1 ge1 shang1 du1 hu4 ， bian1 jiao3 si1 dan1 yu2 。
- bao3 shu4 biao1 qiang1 shuo4 ， guan1 he2 suo3 zhu2 lu2 。
- wei1 rong2 zun1 da4 shu4 ， xing2 fa3 bi4 qiu1 tu2 。
- yuan3 mu4 qiong2 qian1 li3 ， gui1 xin1 ji4 jiu3 qu2 。
- qin3 gan1 cheng2 xi4 zhi4 ， jiang1 kui4 gui4 sui1 xu1 。
- huai2 ci4 ming2 xian1 yuan3 ， gan1 shi2 dao4 zi4 gu1 。
- chi3 ya2 bin1 ji1 fa1 ， deng1 ji2 shang4 qi2 qu1 。
- lian2 fu3 hou2 men2 gui4 ， shuang1 tai2 di4 ming4 yu2 。
- ji4 ti2 chu1 nie4 jing3 ， peng2 chi4 yu4 tuan2 fu2 。
- yu4 zhi2 hui2 cong1 ma3 ， fen1 cao2 dui4 ming2 wu1 。
- bai3 shen2 xin1 pang2 fu2 ， gu1 zhu2 yun4 han2 hu2 。
- feng4 que4 fen1 ban1 li4 ， yuan1 xing2 song3 jian4 qu1 。
- chu4 xie2 cheng2 mi4 wu4 ， chi2 fa3 feng4 xu1 mo2 。
- ming2 yu4 qiang1 deng1 jiang4 ， heng2 ya2 xiang4 ye4 lou2 。
- si4 qin1 he2 shi4 bi4 ， xiang1 jin4 bo2 shan1 lu2 。
- rui4 jing3 sen1 qiong2 shu4 ， qing1 bing1 ying2 yu4 hu2 。
- zhi4 guan1 zan1 tie3 zhu4 ， chi1 shou3 dui4 jin1 pu1 。
- nei4 shi3 shu1 qian1 juan4 ， jiang1 jun1 hua4 yi4 chu2 。
- yan3 ming2 jing1 qi4 xiang4 ， xin1 si3 fu2 gui1 mo2 。
- qi3 yi4 guan1 wen2 wu4 ， he2 lao2 zhuo2 wu3 fu1 。
- cao3 fei2 mu4 yao3 niao3 ， tai2 se4 cui4 kun1 wu2 。
- xiang1 si1 chao2 zhi1 niao3 ， nian2 hua2 guo4 xi4 ju1 。
- xian2 en1 kong1 bao4 ying3 ， chou2 de2 wei4 juan1 qu1 。
- shi2 bei4 tui1 liang2 you3 ， jia1 sheng1 ji4 ling4 tu2 。
- zhi4 shen1 shang1 duan3 he2 ， xiang1 shou3 gu4 pi2 nu2 。
- ban1 ma3 fang1 qi2 wu4 ， chen2 lei2 yi4 bing4 qu1 。
- xi1 jie1 yan2 er3 zhi4 ， jin1 yi4 wei4 wu2 tu2 。
- you3 qi4 gan1 niu2 dou4 ， wu2 ren2 bian4 lu4 lu2 。
- ke4 lai2 zhen1 lü4 yi3 ， qi1 shi4 ta4 qing1 fu2 。
- ji1 hui3 fang1 xiao1 gu3 ， wei1 xia2 ju4 yan3 yu2 。
- she2 mao2 you2 zhuan3 zhan4 ， yu2 fu2 zi4 qiu2 ju1 。
- yu4 jiu4 qi1 ren2 shi4 ， he2 neng2 huan4 gui3 zhu1 。
- shi4 fei1 mi2 jue2 meng4 ， xing2 yi4 yi4 qin2 wu2 。
- lin3 lie4 feng1 ai1 can3 ， xiao1 tiao2 cao3 mu4 ku1 。
- di1 huai2 shang1 zhi4 qi4 ， meng2 fan4 bian4 ji1 fu1 。
- lü3 yan4 wei2 wen2 jiao4 ， ji1 ying1 bu2 dai4 hu1 。
- meng4 suo1 pao1 cu4 zhi1 ， xin1 jian3 xue2 zhi1 zhu1 。
- ning2 fu4 ji1 nan2 liao4 ， yong1 fei1 xin4 wei4 fu2 。
- ji1 yang2 xian2 jian4 hu3 ， yi2 ju4 ting1 bing1 hu2 。
- chu3 ji3 jiang1 ying2 ku1 ， lun4 xin1 ruo4 he2 fu2 。
- lang4 yan2 hui1 di4 e4 ， he2 suo3 tuo1 jia1 piao3 。
- qiao2 mu4 neng2 qiu2 you3 ， wei1 chao2 mo4 he4 chu2 。
- feng1 hua2 piao1 ling3 xiu4 ， shi1 li3 bai4 qin1 xu1 。
- qi1 zhen3 qing2 he2 ku3 ， tong2 zhou1 dao4 qi3 shu1 。
- fang4 huai2 qin1 hui4 zhi3 ， shou1 ji4 yi4 sang1 yu2 。
- zeng4 yuan3 liao2 pan1 liu3 ， zai1 shu1 yu4 jie2 pu2 。
- zhan1 feng1 wu2 xian4 lei4 ， hui2 shou3 geng4 chi2 chu2 。

## 注释

## 译文

## 赏析
