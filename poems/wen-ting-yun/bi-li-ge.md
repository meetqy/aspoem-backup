---
id: wen-ting-yun-bi-li-ge
title: 觱篥歌
titlePinyin: bi4 li4 ge1
titleSlug: bi-li-ge
author: 溫庭筠
authorPinyin: wen1 ting2 yun2
authorSlug: wen-ting-yun
dynasty: 唐
dynastyPinyin: tang2
dynastySlug: tang
tags: []
---

## 正文

- 蠟煙如纛新蟾滿，門外平沙草芽短。
- 黑頭丞相九天歸，夜聽飛瓊吹朔管。
- 情遠氣調蘭蕙薰，天香瑞彩含絪緼。
- 皓然纖指都揭血，日暖碧霄無片雲。
- 含商咀徵雙幽咽，軟縠疎羅共蕭屑。
- 不盡長圓疊翠愁，柳風吹破澄潭月。
- 鳴梭淅瀝金絲蘂，恨語殷勤隴頭水。
- 漢將營前萬里沙，更深一一霜鴻起。
- 十二樓前花正繁，交枝簇蔕連壁門。
- 景陽宮女正愁絕，莫使此聲催斷魂。

## 拼音

- la4 yan1 ru2 dao4 xin1 chan2 man3 ， men2 wai4 ping2 sha1 cao3 ya2 duan3 。
- hei1 tou2 cheng2 xiang4 jiu3 tian1 gui1 ， ye4 ting1 fei1 qiong2 chui1 shuo4 guan3 。
- qing2 yuan3 qi4 diao4 lan2 hui4 xun1 ， tian1 xiang1 rui4 cai3 han2 yin1 yun4 。
- hao4 ran2 xian1 zhi3 dou1 jie1 xue4 ， ri4 nuan3 bi4 xiao1 wu2 pian4 yun2 。
- han2 shang1 zui3 zhi3 shuang1 you1 ye4 ， ruan3 hu2 shu1 luo2 gong4 xiao1 xie4 。
- bu2 jin4 chang2 yuan2 die2 cui4 chou2 ， liu3 feng1 chui1 po4 cheng2 tan2 yue4 。
- ming2 suo1 xi1 li4 jin1 si1 rui3 ， hen4 yu3 yin1 qin2 long3 tou2 shui3 。
- han4 jiang1 ying2 qian2 wan4 li3 sha1 ， geng4 shen1 yi1 yi1 shuang1 hong2 qi3 。
- shi2 er4 lou2 qian2 hua1 zheng4 fan2 ， jiao1 zhi1 cu4 di4 lian2 bi4 men2 。
- jing3 yang2 gong1 nü3 zheng4 chou2 jue2 ， mo4 shi3 ci3 sheng1 cui1 duan4 hun2 。

## 注释

## 译文

## 赏析
