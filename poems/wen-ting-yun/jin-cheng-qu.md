---
id: wen-ting-yun-jin-cheng-qu
title: 錦城曲
titlePinyin: jin3 cheng2 qu3
titleSlug: jin-cheng-qu
author: 溫庭筠
authorPinyin: wen1 ting2 yun2
authorSlug: wen-ting-yun
dynasty: 唐
dynastyPinyin: tang2
dynastySlug: tang
tags: []
---

## 正文

- 蜀山攢黛留晴雪，簝笋蕨芽縈九折。
- 江風吹巧剪霞綃，花上千枝杜鵑血。
- 杜鵑飛入巖下叢，夜呌思歸山月中。
- 巴水漾情情不盡，文君織得春機紅。
- 怨魄未歸芳草死，江頭學種相思子。
- 樹成寄與望鄉人，白帝荒城五千里。

## 拼音

- shu3 shan1 zan3 dai4 liu2 qing2 xue3 ， liao2 sun3 jue2 ya2 ying2 jiu3 zhe2 。
- jiang1 feng1 chui1 qiao3 jian3 xia2 xiao1 ， hua1 shang4 qian1 zhi1 du4 jian1 xue4 。
- du4 jian1 fei1 ru4 yan2 xia4 cong2 ， ye4 jiao4 si1 gui1 shan1 yue4 zhong1 。
- ba1 shui3 yang4 qing2 qing2 bu2 jin4 ， wen2 jun1 zhi1 de2 chun1 ji1 hong2 。
- yuan4 po4 wei4 gui1 fang1 cao3 si3 ， jiang1 tou2 xue2 zhong3 xiang1 si1 zi3 。
- shu4 cheng2 ji4 yu3 wang4 xiang1 ren2 ， bai2 di4 huang1 cheng2 wu3 qian1 li3 。

## 注释

## 译文

## 赏析
