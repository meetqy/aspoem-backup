---
id: wen-ting-yun-za-qu-ge-ci-hu-yin-qu
title: 雜曲歌辭 湖陰曲
titlePinyin: za2 qu3 ge1 ci2   hu2 yin1 qu3
titleSlug: za-qu-ge-ci-hu-yin-qu
author: 溫庭筠
authorPinyin: wen1 ting2 yun2
authorSlug: wen-ting-yun
dynasty: 唐
dynastyPinyin: tang2
dynastySlug: tang
tags: []
---

## 正文

- 祖龍黃須珊瑚鞭，鐵驄金面青連錢。
- 虎髯拔劒欲成夢，日壓賊營如血鮮。
- 海旗風急驚眠起，甲重光搖照湖水。
- 蒼黃追騎塵外歸，森索妖星陣前死。
- 五陵愁碧春萋萋，灞川玉馬空中嘶。
- 羽書如電入青瑣，雪腕如搥催畫鞞。
- 白虬天子金煌鋩，高臨帝座迴龍章。
- 吳波不動楚山晚，花壓闌干春晝長。

## 拼音

- zu3 long2 huang2 xu1 shan1 hu2 bian1 ， tie3 cong1 jin1 mian4 qing1 lian2 qian2 。
- hu3 ran2 ba2 jian4 yu4 cheng2 meng4 ， ri4 ya1 zei2 ying2 ru2 xue4 xian1 。
- hai3 qi2 feng1 ji2 jing1 mian2 qi3 ， jia3 chong2 guang1 yao2 zhao4 hu2 shui3 。
- cang1 huang2 zhui1 qi2 chen2 wai4 gui1 ， sen1 suo3 yao1 xing1 zhen4 qian2 si3 。
- wu3 ling2 chou2 bi4 chun1 qi1 qi1 ， ba4 chuan1 yu4 ma3 kong1 zhong1 si1 。
- yu3 shu1 ru2 dian4 ru4 qing1 suo3 ， xue3 wan4 ru2 chui2 cui1 hua4 pi2 。
- bai2 qiu2 tian1 zi3 jin1 huang2 mang2 ， gao1 lin2 di4 zuo4 hui2 long2 zhang1 。
- wu2 bo1 bu2 dong4 chu3 shan1 wan3 ， hua1 ya1 lan2 gan1 chun1 zhou4 chang2 。

## 注释

## 译文

## 赏析
