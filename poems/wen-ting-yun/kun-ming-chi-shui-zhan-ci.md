---
id: wen-ting-yun-kun-ming-chi-shui-zhan-ci
title: 昆明池水戰詞
titlePinyin: kun1 ming2 chi2 shui3 zhan4 ci2
titleSlug: kun-ming-chi-shui-zhan-ci
author: 溫庭筠
authorPinyin: wen1 ting2 yun2
authorSlug: wen-ting-yun
dynasty: 唐
dynastyPinyin: tang2
dynastySlug: tang
tags: [] 
---

## 正文

- 汪汪積水光連空，重疊細紋晴漾紅。
- 赤帝龍孫鱗甲怒，臨流一盼生陰風。
- 鼉鼓三聲報天子，雕旌獸艦凌波起。
- 雷吼濤驚白石山，石鯨眼裂蟠蛟死。
- 溟池海浦俱喧豗，青幟白旌相次來。
- 箭羽槍纓三百萬，踏翻西海生塵埃。
- 茂陵仙去菱花老，唼唼遊魚近煙島。
- 渺莽殘陽釣艇歸，綠頭江鴨眠沙草。

## 拼音

- wang1 wang1 ji1 shui3 guang1 lian2 kong1 ， zhong4 die2 xi4 wen2 qing2 yang4 hong2 。
- chi4 di4 long2 sun1 lin2 jia3 nu4 ， lin2 liu2 yi2 pan4 sheng1 yin1 feng1 。
- tuo2 gu3 san1 sheng1 bao4 tian1 zi3 ， diao1 jing1 shou4 jian4 ling2 bo1 qi3 。
- lei2 hou3 tao1 jing1 bai2 shi2 shan1 ， shi2 jing1 yan3 lie4 pan2 jiao1 si3 。
- ming2 chi2 hai3 pu3 ju4 xuan1 hui1 ， qing1 zhi4 bai2 jing1 xiang1 ci4 lai2 。
- jian4 yu3 qiang1 ying1 san1 bai3 wan4 ， ta4 fan1 xi1 hai3 sheng1 chen2 ai1 。
- mao4 ling2 xian1 qu4 ling2 hua1 lao3 ， sha4 sha4 you2 yu2 jin4 yan1 dao3 。
- miao3 mang3 can2 yang2 diao4 ting3 gui1 ， lü4 tou2 jiang1 ya1 mian2 sha1 cao3 。

## 注释

## 译文

## 赏析
