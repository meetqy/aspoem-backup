---
id: wen-ting-yun-xiang-he-ge-ci-zhang-jing-wan-cai-lian-qu
title: 相和歌辭 張靜婉采蓮曲
titlePinyin: xiang1 he2 ge1 ci2   zhang1 jing4 wan3 cai3 lian2 qu3
titleSlug: xiang-he-ge-ci-zhang-jing-wan-cai-lian-qu
author: 溫庭筠
authorPinyin: wen1 ting2 yun2
authorSlug: wen-ting-yun
dynasty: 唐
dynastyPinyin: tang2
dynastySlug: tang
tags: []
---

## 正文

- 蘭膏墜髮紅玉春，燕釵拖頸拋盤雲。
- 城西楊柳向嬌晚，門前溝水波潾潾。
- 麒麟公子朝天客，珮馬璫璫鐺度春陌。
- 掌中無力舞衣輕，翦斷鮫綃破春碧。
- 抱月飄煙一尺腰，麝臍龍髓憐嬌饒。
- 秋羅拂衣碎光動，露重花多香不銷。
- 鸂鶒膠膠塘水滿，綠萍如粟蓮莖短。
- 一夜西風送雨來，粉痕零落愁紅淺。
- 船頭折藕絲暗牽，藕根蓮子相留連。
- 郎心似月月易缺，十五十六清光圓。

## 拼音

- lan2 gao1 zhui4 fa4 hong2 yu4 chun1 ， yan4 chai1 tuo1 jing3 pao1 pan2 yun2 。
- cheng2 xi1 yang2 liu3 xiang4 jiao1 wan3 ， men2 qian2 gou1 shui3 bo1 lin2 lin2 。
- qi2 lin2 gong1 zi3 chao2 tian1 ke4 ， pei4 ma3 dang1 dang1 dang1 du4 chun1 mo4 。
- zhang3 zhong1 wu2 li4 wu3 yi1 qing1 ， jian3 duan4 jiao1 xiao1 po4 chun1 bi4 。
- bao4 yue4 piao1 yan1 yi4 chi3 yao1 ， she4 qi2 long2 sui3 lian2 jiao1 rao2 。
- qiu1 luo2 fu2 yi1 sui4 guang1 dong4 ， lu4 zhong4 hua1 duo1 xiang1 bu4 xiao1 。
- xi1 chi4 jiao1 jiao1 tang2 shui3 man3 ， lü4 ping2 ru2 su4 lian2 jing4 duan3 。
- yi2 ye4 xi1 feng1 song4 yu3 lai2 ， fen3 hen2 ling2 luo4 chou2 hong2 qian3 。
- chuan2 tou2 zhe2 ou3 si1 an4 qian1 ， ou3 gen1 lian2 zi3 xiang1 liu2 lian2 。
- lang2 xin1 si4 yue4 yue4 yi4 que1 ， shi2 wu3 shi2 liu4 qing1 guang1 yuan2 。

## 注释

## 译文

## 赏析
