---
id: wen-ting-yun-ti-cui-wei-si-er-shi-er-yun
title: 題翠微寺二十二韻
titlePinyin: ti2 cui4 wei1 si4 er4 shi2 er4 yun4
titleSlug: ti-cui-wei-si-er-shi-er-yun
author: 溫庭筠
authorPinyin: wen1 ting2 yun2
authorSlug: wen-ting-yun
dynasty: 唐
dynastyPinyin: tang2
dynastySlug: tang
tags: [] 
---

## 正文

- 邠土初成邑，虞賓竟讓王。
- 乾符初得位，天弩夜收鋩。
- 偃息齊三代，優游念四方。
- 萬靈扶正寢，千嶂抱重岡。
- 幽石歸階陛，喬柯入棟梁。
- 火雲如沃雪，湯殿似含霜。
- 澗籟添仙曲，巖花借御香。
- 野麋陪獸舞，林鳥逐鵷行。
- 鏡寫三秦色，窗搖八水光。
- 問雲徵楚女，疑粉試何郎。
- 蘭芷承雕輦，杉蘿入畫堂。
- 受朝松露曉，頒朔桂煙涼。
- 嵐濕金鋪外，溪鳴錦幄傍。
- 倚絲憂漢祖，持璧告秦皇。
- 短景催風馭，長星屬羽觴。
- 儲君猶問豎，元老已登牀。
- 鶴蓋趨平樂，雞人下建章。
- 龍髯悲滿眼，螭首淚沾裳。
- 疊鼓嚴靈杖，吹笙送夕陽。
- 斷泉辭劒佩，昏日伴旂常。
- 遺廟青蓮在，頹垣碧草芳。
- 無因奏韶濩，流涕對幽篁。

## 拼音

- bin1 tu3 chu1 cheng2 yi4 ， yu2 bin1 jing4 rang4 wang2 。
- qian2 fu2 chu1 de2 wei4 ， tian1 nu3 ye4 shou1 mang2 。
- yan3 xi1 qi2 san1 dai4 ， you1 you2 nian4 si4 fang1 。
- wan4 ling2 fu2 zheng4 qin3 ， qian1 zhang4 bao4 zhong4 gang1 。
- you1 shi2 gui1 jie1 bi4 ， qiao2 ke1 ru4 dong4 liang2 。
- huo3 yun2 ru2 wo4 xue3 ， tang1 dian4 si4 han2 shuang1 。
- jian4 lai4 tian1 xian1 qu3 ， yan2 hua1 jie4 yu4 xiang1 。
- ye3 mi2 pei2 shou4 wu3 ， lin2 niao3 zhu2 yuan1 xing2 。
- jing4 xie3 san1 qin2 se4 ， chuang1 yao2 ba1 shui3 guang1 。
- wen4 yun2 zhi3 chu3 nü3 ， yi2 fen3 shi4 he2 lang2 。
- lan2 zhi3 cheng2 diao1 nian3 ， shan1 luo2 ru4 hua4 tang2 。
- shou4 chao2 song1 lu4 xiao3 ， ban1 shuo4 gui4 yan1 liang2 。
- lan2 shi1 jin1 pu1 wai4 ， xi1 ming2 jin3 wo4 bang4 。
- yi3 si1 you1 han4 zu3 ， chi2 bi4 gao4 qin2 huang2 。
- duan3 jing3 cui1 feng1 yu4 ， chang2 xing1 shu3 yu3 shang1 。
- chu3 jun1 you2 wen4 shu4 ， yuan2 lao3 yi3 deng1 chuang2 。
- he4 gai4 qu1 ping2 le4 ， ji1 ren2 xia4 jian4 zhang1 。
- long2 ran2 bei1 man3 yan3 ， chi1 shou3 lei4 zhan1 shang0 。
- die2 gu3 yan2 ling2 zhang4 ， chui1 sheng1 song4 xi1 yang2 。
- duan4 quan2 ci2 jian4 pei4 ， hun1 ri4 ban4 qi2 chang2 。
- yi2 miao4 qing1 lian2 zai4 ， tui2 yuan2 bi4 cao3 fang1 。
- wu2 yin1 zou4 shao2 hu4 ， liu2 ti4 dui4 you1 huang2 。

## 注释

## 译文

## 赏析
