---
id: gu-kuang-song-cong-xiong-shi-xin-luo
title: 送從兄使新羅
titlePinyin: song4 cong2 xiong1 shi3 xin1 luo2
titleSlug: song-cong-xiong-shi-xin-luo
author: 顧況
authorPinyin: gu4 kuang4
authorSlug: gu-kuang
dynasty: 唐
dynastyPinyin: tang2
dynastySlug: tang
tags: []
---

## 正文

- 六氣銅渾轉，三光玉律調。
- 河宮清奉賮，海嶽晏來朝。
- 地絕提封入，天平賜貢饒。
- 揚威輕破虜，柔服恥征遼。
- 曙色黃金闕，寒聲白鷺潮。
- 樓船非習戰，驄馬是嘉招。
- 帝女飛銜石，鮫人賣淚綃。
- 管寧雖不偶，徐市儻相邀。
- 獨島緣空翠，孤霞上泬寥。
- 蟾蜍同漢月，螮蝀異秦橋。
- 水豹橫吹浪，花鷹逈拂霄。
- 晨裝凌莽渺，夜泊記招搖。
- 幾路通員嶠，何山是沃焦。
- 颶風晴汨起，陰火暝潛燒。
- 鬢髮成新髻，人參長舊苗。
- 扶桑銜日近，析木帶津遙。
- 夢向愁中積，魂當別處銷。
- 臨川思結網，見彈欲求鴞。
- 共散羲和曆，誰差甲子朝。
- 滄波伏忠信，譯語辨謳謠。
- 疊鼓鯨鱗隱，陰帆鷁首飄。
- 南溟垂大翼，西海飲文鰩。
- 指景尋靈草，排雲聽洞簫。
- 封侯萬里外，未肯後班超。

## 拼音

- liu4 qi4 tong2 hun2 zhuan3 ， san1 guang1 yu4 lü4 diao4 。
- he2 gong1 qing1 feng4 jin4 ， hai3 yue4 yan4 lai2 chao2 。
- di4 jue2 ti2 feng1 ru4 ， tian1 ping2 ci4 gong4 rao2 。
- yang2 wei1 qing1 po4 lu3 ， rou2 fu2 chi3 zheng1 liao2 。
- shu3 se4 huang2 jin1 que4 ， han2 sheng1 bai2 lu4 chao2 。
- lou2 chuan2 fei1 xi2 zhan4 ， cong1 ma3 shi4 jia1 zhao1 。
- di4 nü3 fei1 xian2 shi2 ， jiao1 ren2 mai4 lei4 xiao1 。
- guan3 ning2 sui1 bu4 ou3 ， xu2 shi4 tang3 xiang1 yao1 。
- du2 dao3 yuan2 kong1 cui4 ， gu1 xia2 shang4 jue2 liao2 。
- chan2 chu2 tong2 han4 yue4 ， di4 dong1 yi4 qin2 qiao2 。
- shui3 bao4 heng2 chui1 lang4 ， hua1 ying1 jiong3 fu2 xiao1 。
- chen2 zhuang1 ling2 mang3 miao3 ， ye4 bo2 ji4 zhao1 yao2 。
- ji1 lu4 tong1 yuan2 jiao4 ， he2 shan1 shi4 wo4 jiao1 。
- ju4 feng1 qing2 mi4 qi3 ， yin1 huo3 ming2 qian2 shao1 。
- bin4 fa4 cheng2 xin1 ji4 ， ren2 can1 chang2 jiu4 miao2 。
- fu2 sang1 xian2 ri4 jin4 ， xi1 mu4 dai4 jin1 yao2 。
- meng4 xiang4 chou2 zhong1 ji1 ， hun2 dang1 bie2 chu3 xiao1 。
- lin2 chuan1 si1 jie2 wang3 ， jian4 dan4 yu4 qiu2 xiao1 。
- gong4 san4 xi1 he2 li4 ， shui2 cha4 jia3 zi3 chao2 。
- cang1 bo1 fu2 zhong1 xin4 ， yi4 yu3 bian4 ou1 yao2 。
- die2 gu3 jing1 lin2 yin3 ， yin1 fan1 yi4 shou3 piao1 。
- nan2 ming2 chui2 da4 yi4 ， xi1 hai3 yin3 wen2 yao2 。
- zhi3 jing3 xun2 ling2 cao3 ， pai2 yun2 ting1 dong4 xiao1 。
- feng1 hou2 wan4 li3 wai4 ， wei4 ken3 hou4 ban1 chao1 。

## 注释

## 译文

## 赏析
