---
id: gu-kuang-za-qu-ge-ci-xing-lu-nan-san-shou-er
title: 雜曲歌辭 行路難三首 二
titlePinyin: za2 qu3 ge1 ci2   xing2 lu4 nan2 san1 shou3   er4
titleSlug: za-qu-ge-ci-xing-lu-nan-san-shou-er
author: 顧況
authorPinyin: gu4 kuang4
authorSlug: gu-kuang
dynasty: 唐
dynastyPinyin: tang2
dynastySlug: tang
tags: []
---

## 正文

- 君不見擔雪塞井徒用力，炊砂作飯豈堪喫。
- 一生肝膽向人盡，相識不如不相識。
- 冬青樹上挂凌宵，歲【晏】花凋樹不凋。
- 凡物各自有根本，種禾終不生豆苗。
- 行路難，行路難，何處是平道？
- 中心無事當富貴，今日覺君顏色好。

## 拼音

- jun1 bu2 jian4 dan1 xue3 sai1 jing3 tu2 yong4 li4 ， chui1 sha1 zuo4 fan4 qi3 kan1 chi1 。
- yi4 sheng1 gan1 dan3 xiang4 ren2 jin4 ， xiang1 shi2 bu4 ru2 bu4 xiang1 shi2 。
- dong1 qing1 shu4 shang4 gua4 ling2 xiao1 ， sui4 【 yan4 】 hua1 diao1 shu4 bu4 diao1 。
- fan2 wu4 ge4 zi4 you3 gen1 ben3 ， zhong3 he2 zhong1 bu4 sheng1 dou4 miao2 。
- xing2 lu4 nan2 ， xing2 lu4 nan2 ， he2 chu3 shi4 ping2 dao4 ？
- zhong1 xin1 wu2 shi4 dang1 fu4 gui4 ， jin1 ri4 jue2 jun1 yan2 se4 hao3 。

## 注释

## 译文

## 赏析
