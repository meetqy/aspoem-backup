---
id: gu-kuang-yi-cheng-fang-qin-ke-ge
title: 宜城放琴客歌
titlePinyin: yi2 cheng2 fang4 qin2 ke4 ge1
titleSlug: yi-cheng-fang-qin-ke-ge
author: 顧況
authorPinyin: gu4 kuang4
authorSlug: gu-kuang
dynasty: 唐
dynastyPinyin: tang2
dynastySlug: tang
tags: []
---

## 正文

- 佳人玉立生此方，家住邯鄲不是倡。
- 頭髻䰀鬌手爪長，善撫琴瑟有文章。
- 新妍籠裙雲母光，朱絃綠水喧洞房。
- 忽聞斗酒初決絕，日暮浮雲古離別。
- 巴猿啾啾峽泉咽，淚落羅衣顏色暍。
- 不知誰家更張設，絲履牆偏釵股折。
- 南山闌干千丈雪，七十非人不暖熱。
- 人情厭薄古共然，相公心在持事堅。
- 上善若水任方圓，憶昨好之今棄捐。
- 服藥不如獨自眠，從他更嫁一少年。

## 拼音

- jia1 ren2 yu4 li4 sheng1 ci3 fang1 ， jia1 zhu4 han2 dan1 bu2 shi4 chang4 。
- tou2 ji4 䰀 tuo3 shou3 zhao3 chang2 ， shan4 fu3 qin2 se4 you3 wen2 zhang1 。
- xin1 yan2 long2 qun2 yun2 mu3 guang1 ， zhu1 xian2 lü4 shui3 xuan1 dong4 fang2 。
- hu1 wen2 dou4 jiu3 chu1 jue2 jue2 ， ri4 mu4 fu2 yun2 gu3 li2 bie2 。
- ba1 yuan2 jiu1 jiu1 xia2 quan2 yan4 ， lei4 luo4 luo2 yi1 yan2 se4 ye1 。
- bu4 zhi1 shui2 jia1 geng4 zhang1 she4 ， si1 lü3 qiang2 pian1 chai1 gu3 zhe2 。
- nan2 shan1 lan2 gan1 qian1 zhang4 xue3 ， qi1 shi2 fei1 ren2 bu4 nuan3 re4 。
- ren2 qing2 yan4 bao2 gu3 gong4 ran2 ， xiang4 gong0 xin1 zai4 chi2 shi4 jian1 。
- shang4 shan4 ruo4 shui3 ren4 fang1 yuan2 ， yi4 zuo2 hao3 zhi1 jin1 qi4 juan1 。
- fu2 yao4 bu4 ru2 du2 zi4 mian2 ， cong2 ta1 geng4 jia4 yi4 shao4 nian2 。

## 注释

## 译文

## 赏析
