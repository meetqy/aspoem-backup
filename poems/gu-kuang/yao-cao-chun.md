---
id: gu-kuang-yao-cao-chun
title: 瑤草春
titlePinyin: yao2 cao3 chun1
titleSlug: yao-cao-chun
author: 顧況
authorPinyin: gu4 kuang4
authorSlug: gu-kuang
dynasty: 唐
dynastyPinyin: tang2
dynastySlug: tang
tags: []
---

## 正文

- 瑤草春，杳容與，江南豔歌京西舞。
- 執心輕子都，信節冠秋胡。
- 議以腰支嫁，時論自有夫。
- 蟬鬢蛾眉明井底，燕裙趙袂縈轆轤。
- 李生聞之淚如綆，不忍回頭看此井。
- 月中桂樹落一枝，池上鵁鶄唳孤影。
- 露桃穠李自成谿，流水終天不向西。
- 翠帳綠窗寒寂寂，錦茵羅薦夜淒淒。
- 瑤草春，丹井遠，別後相思意深淺。

## 拼音

- yao2 cao3 chun1 ， yao3 rong2 yu3 ， jiang1 nan2 yan4 ge1 jing1 xi1 wu3 。
- zhi2 xin1 qing1 zi3 dou1 ， xin4 jie2 guan1 qiu1 hu2 。
- yi4 yi3 yao1 zhi1 jia4 ， shi2 lun4 zi4 you3 fu1 。
- chan2 bin4 e2 mei2 ming2 jing3 di3 ， yan4 qun2 zhao4 mei4 ying2 lu4 lu2 。
- li3 sheng1 wen2 zhi1 lei4 ru2 geng3 ， bu4 ren3 hui2 tou2 kan4 ci3 jing3 。
- yue4 zhong1 gui4 shu4 luo4 yi4 zhi1 ， chi2 shang4 jiao1 jing1 li4 gu1 ying3 。
- lu4 tao2 nong2 li3 zi4 cheng2 xi1 ， liu2 shui3 zhong1 tian1 bu2 xiang4 xi1 。
- cui4 zhang4 lü4 chuang1 han2 ji4 ji4 ， jin3 yin1 luo2 jian4 ye4 qi1 qi1 。
- yao2 cao3 chun1 ， dan1 jing3 yuan3 ， bie2 hou4 xiang1 si1 yi4 shen1 qian3 。

## 注释

## 译文

## 赏析
