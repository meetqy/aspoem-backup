---
id: gu-kuang-cong-jiang-xi-zhi-peng-li-ru-zhe-xi-huai-nan-jie-dao-zhong-ji-qi-xiang-gong
title: 從江西至彭蠡入浙西淮南界道中寄齊相公
titlePinyin: cong2 jiang1 xi1 zhi4 peng2 li2 ru4 zhe4 xi1 huai2 nan2 jie4 dao4 zhong1 ji4 qi2 xiang4 gong0
titleSlug: cong-jiang-xi-zhi-peng-li-ru-zhe-xi-huai-nan-jie-dao-zhong-ji-qi-xiang-gong
author: 顧況
authorPinyin: gu4 kuang4
authorSlug: gu-kuang
dynasty: 唐
dynastyPinyin: tang2
dynastySlug: tang
tags: []
---

## 正文

- 大賢舊丞相，作鎮江山雄。
- 自鎮江山來，何人得如公。
- 處士待徐孺，仙人期葛洪。
- 一身控上遊，八郡趨下風。
- 比屋除畏溺，林塘曳煙虹。
- 生人罷虔劉，井稅均且充。
- 大府肅無事，歡然接悲翁。
- 心清百丈泉，目送孤飛鴻。
- 數年鄱陽掾，抱責栖微躬。
- 首陽及汨羅，無乃褊其衷。
- 楊朱幷阮籍，未免哀途窮。
- 四賢雖得仁，此怨何怱怱。
- 老氏齊寵辱，於陵一窮通。
- 本師留度門，平等冤親同。
- 能依二諦法，了達三輪空。
- 真境靡方所，出離內外中。
- 無邊盡未來，定惠雙修功。
- 蹇步慙寸進，餙裝隨轉蓬。
- 朝行楚水陰，夕宿吳洲東。
- 吳洲復白雲，楚水飄丹楓。
- 晚霞燒廻潮，千里光曈曈。
- 蓂開海上影，桂吐淮南叢。
- 何當翼明庭，草木生春融。

## 拼音

- da4 xian2 jiu4 cheng2 xiang4 ， zuo4 zhen4 jiang1 shan1 xiong2 。
- zi4 zhen4 jiang1 shan1 lai2 ， he2 ren2 de2 ru2 gong1 。
- chu3 shi4 dai4 xu2 ru2 ， xian1 ren2 qi1 ge3 hong2 。
- yi4 shen1 kong4 shang4 you2 ， ba1 jun4 qu1 xia4 feng1 。
- bi3 wu1 chu2 wei4 ni4 ， lin2 tang2 ye4 yan1 hong2 。
- sheng1 ren2 ba4 qian2 liu2 ， jing3 shui4 jun1 qie3 chong1 。
- da4 fu3 su4 wu2 shi4 ， huan1 ran2 jie1 bei1 weng1 。
- xin1 qing1 bai3 zhang4 quan2 ， mu4 song4 gu1 fei1 hong2 。
- shu4 nian2 po2 yang2 yuan4 ， bao4 ze2 qi1 wei1 gong1 。
- shou3 yang2 ji2 mi4 luo2 ， wu2 nai3 bian3 qi2 zhong1 。
- yang2 zhu1 bing4 ruan3 ji2 ， wei4 mian3 ai1 tu2 qiong2 。
- si4 xian2 sui1 de2 ren2 ， ci3 yuan4 he2 cong1 cong1 。
- lao3 shi4 qi2 chong3 ru3 ， wu1 ling2 yi4 qiong2 tong1 。
- ben3 shi1 liu2 du4 men2 ， ping2 deng3 yuan1 qin1 tong2 。
- neng2 yi1 er4 di4 fa3 ， liao3 da2 san1 lun2 kong1 。
- zhen1 jing4 mi2 fang1 suo3 ， chu1 li2 nei4 wai4 zhong1 。
- wu2 bian1 jin4 wei4 lai2 ， ding4 hui4 shuang1 xiu1 gong1 。
- jian3 bu4 can2 cun4 jin4 ， shi4 zhuang1 sui2 zhuan3 peng2 。
- chao2 xing2 chu3 shui3 yin1 ， xi1 su4 wu2 zhou1 dong1 。
- wu2 zhou1 fu4 bai2 yun2 ， chu3 shui3 piao1 dan1 feng1 。
- wan3 xia2 shao1 hui2 chao2 ， qian1 li3 guang1 tong2 tong2 。
- mi4 kai1 hai3 shang4 ying3 ， gui4 tu3 huai2 nan2 cong2 。
- he2 dang1 yi4 ming2 ting2 ， cao3 mu4 sheng1 chun1 rong2 。

## 注释

## 译文

## 赏析
