---
id: gu-kuang-gong-ci-wu-shou
title: 宮詞五首
titlePinyin: gong1 ci2 wu3 shou3
titleSlug: gong-ci-wu-shou
author: 顧況
authorPinyin: gu4 kuang4
authorSlug: gu-kuang
dynasty: 唐
dynastyPinyin: tang2
dynastySlug: tang
tags: []
---

## 正文

- 禁柳煙中聞曉烏，風吹玉漏盡銅壺。
- 內官先向蓬萊殿，金合開香瀉禦爐。
- 玉樓天半起笙歌，風送宮嬪笑語和。
- 月殿影開聞夜漏，水精簾卷近銀河。
- 玉階容衛宿千官，風獵青旗曉仗寒。
- 侍女先來薦瓊蕊，露漿新下九霄盤。
- 九重天樂降神仙，步舞分行踏錦筵。
- 嘈囋一聲鐘鼓歇，萬人樓下拾金錢。
- 金吾持戟護新簷，天樂聲傳萬姓瞻。
- 樓上美人相倚看，紅妝透出水精簾。

## 拼音

- jin4 liu3 yan1 zhong1 wen2 xiao3 wu1 ， feng1 chui1 yu4 lou4 jin4 tong2 hu2 。
- nei4 guan1 xian1 xiang4 peng2 lai2 dian4 ， jin1 he2 kai1 xiang1 xie4 yu4 lu2 。
- yu4 lou2 tian1 ban4 qi3 sheng1 ge1 ， feng1 song4 gong1 pin2 xiao4 yu3 he2 。
- yue4 dian4 ying3 kai1 wen2 ye4 lou4 ， shui3 jing1 lian2 juan4 jin4 yin2 he2 。
- yu4 jie1 rong2 wei4 su4 qian1 guan1 ， feng1 lie4 qing1 qi2 xiao3 zhang4 han2 。
- shi4 nü3 xian1 lai2 jian4 qiong2 rui3 ， lu4 jiang1 xin1 xia4 jiu3 xiao1 pan2 。
- jiu3 chong2 tian1 le4 jiang4 shen2 xian1 ， bu4 wu3 fen1 hang2 ta4 jin3 yan2 。
- cao2 za2 yi4 sheng1 zhong1 gu3 xie1 ， wan4 ren2 lou2 xia4 shi2 jin1 qian2 。
- jin1 wu2 chi2 ji3 hu4 xin1 yan2 ， tian1 le4 sheng1 chuan2 wan4 xing4 zhan1 。
- lou2 shang4 mei3 ren2 xiang1 yi3 kan4 ， hong2 zhuang1 tou4 chu1 shui3 jing1 lian2 。

## 注释

## 译文

## 赏析
