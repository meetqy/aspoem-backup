---
id: gu-kuang-ba-yue-wu-ri-ge
title: 八月五日歌
titlePinyin: ba1 yue4 wu3 ri4 ge1
titleSlug: ba-yue-wu-ri-ge
author: 顧況
authorPinyin: gu4 kuang4
authorSlug: gu-kuang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 四月八日明星出，摩耶夫人降前佛。
- 八月五日佳氣新，昭成太后生聖人。
- 開元九年燕公說，奉詔聽置千秋節。
- 丹青廟裏貯姚宋，花蕚樓中宴岐薛。
- 清樂靈香幾處聞，鸞歌鳳吹動祥雲。
- 已於武庫見靈鳥，仍向晉山逢老君。
- 率土普天無不樂，河清海晏窮寥廓。
- 梨園第子傳法曲，張果先生進仙藥。
- 玉座淒涼遊帝京，悲翁迴首望承明。
- 雲韶九奏杳然遠，唯有五陵松柏聲。

## 拼音

- si4 yue4 ba1 ri4 ming2 xing1 chu1 ， mo2 ye1 fu1 ren2 jiang4 qian2 fo2 。
- ba1 yue4 wu3 ri4 jia1 qi4 xin1 ， zhao1 cheng2 tai4 hou4 sheng1 sheng4 ren2 。
- kai1 yuan2 jiu3 nian2 yan4 gong1 shuo1 ， feng4 zhao4 ting1 zhi4 qian1 qiu1 jie2 。
- dan1 qing1 miao4 li3 zhu4 yao2 song4 ， hua1 e4 lou2 zhong1 yan4 qi2 xue1 。
- qing1 le4 ling2 xiang1 ji1 chu3 wen2 ， luan2 ge1 feng4 chui1 dong4 xiang2 yun2 。
- yi3 wu1 wu3 ku4 jian4 ling2 niao3 ， reng2 xiang4 jin4 shan1 feng2 lao3 jun1 。
- lü4 tu3 pu3 tian1 wu2 bu2 le4 ， he2 qing1 hai3 yan4 qiong2 liao2 kuo4 。
- li2 yuan2 di4 zi3 chuan2 fa3 qu3 ， zhang1 guo3 xian1 sheng0 jin4 xian1 yao4 。
- yu4 zuo4 qi1 liang2 you2 di4 jing1 ， bei1 weng1 hui2 shou3 wang4 cheng2 ming2 。
- yun2 shao2 jiu3 zou4 yao3 ran2 yuan3 ， wei2 you3 wu3 ling2 song1 bai3 sheng1 。

## 注释

## 译文

## 赏析
