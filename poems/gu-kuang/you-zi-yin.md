---
id: gu-kuang-you-zi-yin
title: 遊子吟
titlePinyin: you2 zi3 yin2
titleSlug: you-zi-yin
author: 顧況
authorPinyin: gu4 kuang4
authorSlug: gu-kuang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 故櫪思疲馬，故窠思迷禽。
- 浮雲蔽我鄉，躑躅遊子吟。
- 遊子悲久滯，浮雲鬱東岑。
- 客堂無絲桐，落葉如秋霖。
- 艱哉遠遊子，所以悲滯淫。
- 一爲浮雲詞，憤塞誰能禁。
- 馳歸百年內，唯願展所欽。
- 胡爲不歸歟，坐使年病侵。
- 未老霜遶鬢，非狂火燒心。
- 太行何難哉，北斗不可斟。
- 夜靜星河出，耿耿辰與參。
- 佳人敻青天，尺素重於金。
- 泬寥羣動異，眇默諸境森。
- 苔衣上閑階，蟋蟋催寒碪。
- 立身計幾悞，道險無容針。
- 三年不還家，萬里遺錦衾。
- 夢魂無重阻，離憂罔古今。
- 胡爲不歸歟，辜負匣中琴。
- 腰下是何物，牽纏曠登尋。
- 朝與名山期，夕宿楚水陰。
- 楚水殊演漾，名山窅嶇嶔。
- 客從洞庭來，婉孌瀟湘深。
- 橘柚在南國，鴻雁遺秋音。
- 下有碧草洲，上有青橘林。
- 引燭窺洞穴，凌波睥天琛。
- 蒲荷影參差，鳧鶴雛淋涔。
- 浩歌惜芳杜，散髮輕華簪。
- 胡爲不歸歟，淚下沾衣襟。
- 鳶飛戾宵漢，螻蟻制鱣鱏。
- 赫赫大聖朝，日月光照臨。
- 聖主雖啓迪，奇人分湮沈。
- 層城登雲韶，王府鏘球琳。
- 鹿鳴志豐草，況復虞人箴。

## 拼音

- gu4 li4 si1 pi2 ma3 ， gu4 ke1 si1 mi2 qin2 。
- fu2 yun2 bi4 wo3 xiang1 ， zhi2 zhu2 you2 zi3 yin2 。
- you2 zi3 bei1 jiu3 zhi4 ， fu2 yun2 yu4 dong1 cen2 。
- ke4 tang2 wu2 si1 tong2 ， luo4 ye4 ru2 qiu1 lin2 。
- jian1 zai1 yuan3 you2 zi3 ， suo3 yi3 bei1 zhi4 yin2 。
- yi4 wei2 fu2 yun2 ci2 ， fen4 sai1 shui2 neng2 jin4 。
- chi2 gui1 bai3 nian2 nei4 ， wei2 yuan4 zhan3 suo3 qin1 。
- hu2 wei2 bu4 gui1 yu2 ， zuo4 shi3 nian2 bing4 qin1 。
- wei4 lao3 shuang1 rao4 bin4 ， fei1 kuang2 huo3 shao1 xin1 。
- tai4 hang2 he2 nan2 zai1 ， bei3 dou3 bu4 ke3 zhen1 。
- ye4 jing4 xing1 he2 chu1 ， geng3 geng3 chen2 yu3 can1 。
- jia1 ren2 xiong4 qing1 tian1 ， chi3 su4 zhong4 wu1 jin1 。
- jue2 liao2 qun2 dong4 yi4 ， miao3 mo4 zhu1 jing4 sen1 。
- tai2 yi1 shang4 xian2 jie1 ， xi1 xi1 cui1 han2 zhen1 。
- li4 shen1 ji4 ji1 wu4 ， dao4 xian3 wu2 rong2 zhen1 。
- san1 nian2 bu4 huan2 jia1 ， wan4 li3 yi2 jin3 qin1 。
- meng4 hun2 wu2 zhong4 zu3 ， li2 you1 wang3 gu3 jin1 。
- hu2 wei2 bu4 gui1 yu2 ， gu1 fu4 xia2 zhong1 qin2 。
- yao1 xia4 shi4 he2 wu4 ， qian1 chan2 kuang4 deng1 xun2 。
- chao2 yu3 ming2 shan1 qi1 ， xi1 su4 chu3 shui3 yin1 。
- chu3 shui3 shu1 yan3 yang4 ， ming2 shan1 yao3 qu1 qin1 。
- ke4 cong2 dong4 ting2 lai2 ， wan3 luan2 xiao1 xiang1 shen1 。
- ju2 you4 zai4 nan2 guo2 ， hong2 yan4 yi2 qiu1 yin1 。
- xia4 you3 bi4 cao3 zhou1 ， shang4 you3 qing1 ju2 lin2 。
- yin3 zhu2 kui1 dong4 xue2 ， ling2 bo1 pi4 tian1 chen1 。
- pu2 he2 ying3 can1 cha4 ， fu2 he4 chu2 lin2 cen2 。
- hao4 ge1 xi1 fang1 du4 ， san4 fa4 qing1 hua2 zan1 。
- hu2 wei2 bu4 gui1 yu2 ， lei4 xia4 zhan1 yi1 jin1 。
- yuan1 fei1 li4 xiao1 han4 ， lou2 yi3 zhi4 zhan1 xun2 。
- he4 he4 da4 sheng4 chao2 ， ri4 yue4 guang1 zhao4 lin2 。
- sheng4 zhu3 sui1 qi3 di2 ， qi2 ren2 fen1 yan1 shen3 。
- ceng2 cheng2 deng1 yun2 shao2 ， wang2 fu3 qiang1 qiu2 lin2 。
- lu4 ming2 zhi4 feng1 cao3 ， kuang4 fu4 yu2 ren2 zhen1 。

## 注释

## 译文

## 赏析
