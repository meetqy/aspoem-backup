---
id: gu-kuang-li-gong-feng-dan-kong-hou-ge
title: 李供奉彈箜篌歌
titlePinyin: li3 gong4 feng4 dan4 kong1 hou2 ge1
titleSlug: li-gong-feng-dan-kong-hou-ge
author: 顧況
authorPinyin: gu4 kuang4
authorSlug: gu-kuang
dynasty: 唐
dynastyPinyin: tang2
dynastySlug: tang
tags: []
---

## 正文

- 國府樂手彈箜篌，赤黃條索金鎝頭。
- 早晨有敕鴛鴦殿，夜靜遂歌明月樓。
- 起坐可憐能抱撮，大指調絃中指撥。
- 腕頭花落舞製裂，手下鳥驚飛撥剌。
- 珊瑚席，一聲一聲鳴錫錫。
- 羅綺屏，一絃一絃如撼鈴。
- 急彈好，遲亦好，宜遠聽，宜近聽。
- 左手低，右手舉，易調移音天賜與。
- 大絃似秋雁，聯聯度隴關。
- 小絃似春燕，喃喃向人語。
- 手頭疾，腕頭軟，來來去去如風卷。
- 聲清泠泠鳴索索，垂珠碎玉空中落。
- 美女爭窺玳瑁簾，聖人卷上真珠箔。
- 大絃長，小絃短，小絃緊快大絃緩。
- 初調鏘鏘似鴛鴦水上弄新聲，入深似太清仙鶴遊秘館。
- 李供奉，儀容質，身才稍稍六尺一。
- 在外不曾輙敎人，內裏聲聲不遣出。
- 指剝葱，腕削玉，饒鹽饒醬五味足。
- 弄調人間不識名，彈盡天下崛奇曲。
- 胡曲漢曲聲皆好，彈着曲髓曲肝腦。
- 往往從空入戶來，瞥瞥隨風落春草。
- 草頭只覺風吹入，風來草即隨風立。
- 草亦不知風到來，風亦不知聲緩急。
- 爇玉燭，點銀燈，光照手，實可憎。
- 只照箜篌絃上手，不照箜篌聲裏能。
- 馳鳳闕，拜鸞殿，天子一日一迴見。
- 王侯將相立馬迎，巧聲一日一迴變。
- 實可重，不惜千金買一弄。
- 銀器胡瓶馬上馱，瑞錦輕羅滿車送。
- 此州好手非一國，一國東西盡南北。
- 除却天上化下來，若向人間實難得。

## 拼音

- guo2 fu3 le4 shou3 dan4 kong1 hou2 ， chi4 huang2 tiao2 suo3 jin1 da1 tou2 。
- zao3 chen2 you3 chi4 yuan1 yang1 dian4 ， ye4 jing4 sui4 ge1 ming2 yue4 lou2 。
- qi3 zuo4 ke3 lian2 neng2 bao4 cuo1 ， da4 zhi3 diao4 xian2 zhong1 zhi3 bo1 。
- wan4 tou2 hua1 luo4 wu3 zhi4 lie4 ， shou3 xia4 niao3 jing1 fei1 bo1 la4 。
- shan1 hu2 xi2 ， yi4 sheng1 yi0 sheng1 ming2 xi1 xi1 。
- luo2 qi3 ping2 ， yi4 xian2 yi0 xian2 ru2 han4 ling2 。
- ji2 dan4 hao3 ， chi2 yi4 hao3 ， yi2 yuan3 ting1 ， yi2 jin4 ting1 。
- zuo3 shou3 di1 ， you4 shou3 ju3 ， yi4 diao4 yi2 yin1 tian1 ci4 yu3 。
- da4 xian2 si4 qiu1 yan4 ， lian2 lian2 du4 long3 guan1 。
- xiao3 xian2 si4 chun1 yan4 ， nan2 nan2 xiang4 ren2 yu3 。
- shou3 tou2 ji2 ， wan4 tou2 ruan3 ， lai2 lai2 qu4 qu4 ru2 feng1 juan4 。
- sheng1 qing1 ling2 ling2 ming2 suo3 suo3 ， chui2 zhu1 sui4 yu4 kong1 zhong1 luo4 。
- mei3 nü3 zheng1 kui1 dai4 mao4 lian2 ， sheng4 ren2 juan3 shang4 zhen1 zhu1 bo2 。
- da4 xian2 chang2 ， xiao3 xian2 duan3 ， xiao3 xian2 jin3 kuai4 da4 xian2 huan3 。
- chu1 diao4 qiang1 qiang1 si4 yuan1 yang1 shui3 shang4 nong4 xin1 sheng1 ， ru4 shen1 si4 tai4 qing1 xian1 he4 you2 mi4 guan3 。
- li3 gong4 feng4 ， yi2 rong2 zhi4 ， shen1 cai2 shao1 shao1 liu4 chi3 yi1 。
- zai4 wai4 bu4 ceng2 zhe2 jiao4 ren2 ， nei4 li3 sheng1 sheng1 bu4 qian3 chu1 。
- zhi3 bao1 cong1 ， wan4 xiao1 yu4 ， rao2 yan2 rao2 jiang4 wu3 wei4 zu2 。
- nong4 diao4 ren2 jian4 bu4 shi2 ming2 ， dan4 jin4 tian1 xia4 jue2 qi2 qu3 。
- hu2 qu3 han4 qu3 sheng1 jie1 hao3 ， dan4 zhe0 qu3 sui3 qu3 gan1 nao3 。
- wang3 wang3 cong2 kong1 ru4 hu4 lai2 ， pie1 pie1 sui2 feng1 luo4 chun1 cao3 。
- cao3 tou2 zhi1 jue2 feng1 chui1 ru4 ， feng1 lai2 cao3 ji2 sui2 feng1 li4 。
- cao3 yi4 bu4 zhi1 feng1 dao4 lai2 ， feng1 yi4 bu4 zhi1 sheng1 huan3 ji2 。
- ruo4 yu4 zhu2 ， dian3 yin2 deng1 ， guang1 zhao4 shou3 ， shi2 ke3 zeng1 。
- zhi1 zhao4 kong1 hou2 xian2 shang4 shou3 ， bu2 zhao4 kong1 hou2 sheng1 li3 neng2 。
- chi2 feng4 que4 ， bai4 luan2 dian4 ， tian1 zi3 yi2 ri4 yi4 hui2 jian4 。
- wang2 hou2 jiang1 xiang1 li4 ma3 ying2 ， qiao3 sheng1 yi2 ri4 yi4 hui2 bian4 。
- shi2 ke3 zhong4 ， bu4 xi1 qian1 jin1 mai3 yi2 nong4 。
- yin2 qi4 hu2 ping2 ma3 shang4 tuo2 ， rui4 jin3 qing1 luo2 man3 ju1 song4 。
- ci3 zhou1 hao3 shou3 fei1 yi4 guo2 ， yi4 guo2 dong1 xi1 jin4 nan2 bei3 。
- chu2 que4 tian1 shang4 hua4 xia4 lai2 ， ruo4 xiang4 ren2 jian4 shi2 nan2 de2 。

## 注释

## 译文

## 赏析
