---
id: gu-kuang-liu-shan-nu-dan-pi-pa-ge
title: 劉禪奴彈琵琶歌
titlePinyin: liu2 shan4 nu2 dan4 pi2 pa0 ge1
titleSlug: liu-shan-nu-dan-pi-pa-ge
author: 顧況
authorPinyin: gu4 kuang4
authorSlug: gu-kuang
dynasty: 唐
dynastyPinyin: tang2
dynastySlug: tang
tags: []
---

## 正文

- 樂府只傳橫吹好，琵琶寫出關山道。
- 羈雁出塞繞黃雲，邊馬仰天嘶白草。
- 明妃愁中漢使迴，蔡琰愁處胡笳哀。
- 鬼神知妙欲收響，陰風切切四面來。
- 李陵寄書別蘇武，自有生人無此苦。
- 當時若值霍驃姚，滅盡烏孫奪公主。

## 拼音

- le4 fu3 zhi1 chuan2 heng2 chui1 hao3 ， pi2 pa0 xie3 chu1 guan1 shan1 dao4 。
- ji1 yan4 chu1 sai4 rao4 huang2 yun2 ， bian1 ma3 yang3 tian1 si1 bai2 cao3 。
- ming2 fei1 chou2 zhong1 han4 shi3 hui2 ， cai4 yan3 chou2 chu3 hu2 jia1 ai1 。
- gui3 shen2 zhi1 miao4 yu4 shou1 xiang3 ， yin1 feng1 qie4 qie4 si4 mian4 lai2 。
- li3 ling2 ji4 shu1 bie2 su1 wu3 ， zi4 you3 sheng1 ren2 wu2 ci3 ku3 。
- dang1 shi2 ruo4 zhi2 huo4 piao4 yao2 ， mie4 jin4 wu1 sun1 duo2 gong1 zhu3 。

## 注释

## 译文

## 赏析
