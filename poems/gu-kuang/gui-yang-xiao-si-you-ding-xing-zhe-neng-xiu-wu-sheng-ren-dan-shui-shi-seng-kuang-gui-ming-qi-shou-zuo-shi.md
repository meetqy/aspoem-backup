---
id: gu-kuang-gui-yang-xiao-si-you-ding-xing-zhe-neng-xiu-wu-sheng-ren-dan-shui-shi-seng-kuang-gui-ming-qi-shou-zuo-shi
title: 歸陽蕭寺有丁行者能修無生忍擔水施僧況歸命稽首作詩
titlePinyin: gui1 yang2 xiao1 si4 you3 ding1 xing2 zhe3 neng2 xiu1 wu2 sheng1 ren3 dan1 shui3 shi1 seng1 kuang4 gui1 ming4 qi3 shou3 zuo4 shi1
titleSlug: gui-yang-xiao-si-you-ding-xing-zhe-neng-xiu-wu-sheng-ren-dan-shui-shi-seng-kuang-gui-ming-qi-shou-zuo-shi
author: 顧況
authorPinyin: gu4 kuang4
authorSlug: gu-kuang
dynasty: 唐
dynastyPinyin: tang2
dynastySlug: tang
tags: []
---

## 正文

- 化佛示持帚，仲尼稱執鞭。
- 列生御風歸，飼豕如人焉。
- 曹溪第六祖，踏碓逾三年。
- 伊人自何方，長綬趨遙泉。
- 開士行何苦，雙瓶胝兩肩。
- 蕭寺百餘僧，東廚正揚煙。
- 露足沙石裂，外形巾褐穿。
- 若其有此身，豈得安穩眠。
- 獨出違順境，不爲寒暑還。
- 大聖於其中，領我心之虔。
- 萬法常空滅，無生因忍全。
- 一國一釋迦，一燈分百千。
- 永願遺世知，現身彌勒前。
- 潛容偏虛空，靈響不可傳。
- 智慧舍利佛，神通自乾連。
- 阿若楚系簡帛陳如，迦葉迦旜延。
- 左右二菩薩，文殊幷普賢。
- 身披六銖衣，億刦爲大僊。
- 寶塔寶樓閣，重簷交梵天。
- 譬如一明珠，共贊光白圓。
- 天魔波【旬】等，降伏金剛堅。
- 野叉羅剎鬼，亦赦塵垢纏。
- 乃致金翅鳥，吞龍護洪淵。
- 一十一衆中，身意皆快然。
- 八河注大海，中有楞伽船。
- 佛法付國王，平等無頗偏。
- 天子事端拱，大臣行其權。
- 玉堂無蠅飛，五月冰凜筵。
- 盡力答明主，猶自招罪愆。
- 九族無白身，百花動嬋娟。
- 神聖惡如此，物華不能妍。
- 祿山一微胡，驅馬來自燕。
- 宛彼宮闕麗，如何犬羊羶。
- 苦哉千萬人，流血成丹川。
- 此輩之死後，鑊湯所熬煎。
- 業風吹其魂，猛火燒其煙。
- 獨有丁行者，無憂樹枝邊。
- 市頭盲老人，長者乞一錢。
- 韜照多密用，爲君吟此篇。

## 拼音

- hua4 fo2 shi4 chi2 zhou3 ， zhong4 ni2 cheng1 zhi2 bian1 。
- lie4 sheng1 yu4 feng1 gui1 ， si4 shi3 ru2 ren2 yan1 。
- cao2 xi1 di4 liu4 zu3 ， ta4 dui4 yu2 san1 nian2 。
- yi1 ren2 zi4 he2 fang1 ， chang2 shou4 qu1 yao2 quan2 。
- kai1 shi4 xing2 he2 ku3 ， shuang1 ping2 zhi1 liang3 jian1 。
- xiao1 si4 bai3 yu2 seng1 ， dong1 chu2 zheng4 yang2 yan1 。
- lu4 zu2 sha1 shi2 lie4 ， wai4 xing2 jin1 he4 chuan1 。
- ruo4 qi2 you3 ci3 shen1 ， qi3 de2 an1 wen3 mian2 。
- du2 chu1 wei2 shun4 jing4 ， bu4 wei2 han2 shu3 huan2 。
- da4 sheng4 wu1 qi2 zhong1 ， ling3 wo3 xin1 zhi1 qian2 。
- wan4 fa3 chang2 kong1 mie4 ， wu2 sheng1 yin1 ren3 quan2 。
- yi4 guo2 yi2 shi4 jia1 ， yi4 deng1 fen1 bai3 qian1 。
- yong3 yuan4 yi2 shi4 zhi1 ， xian4 shen1 mi2 le4 qian2 。
- qian2 rong2 pian1 xu1 kong1 ， ling2 xiang3 bu4 ke3 chuan2 。
- zhi4 hui4 she4 li4 fo2 ， shen2 tong1 zi4 qian2 lian2 。
- a1 ruo4 chu3 xi4 jian3 bo2 chen2 ru2 ， jia1 ye4 jia1 zhan1 yan2 。
- zuo3 you4 er4 pu2 sa4 ， wen2 shu1 bing4 pu3 xian2 。
- shen1 pi1 liu4 zhu1 yi1 ， yi4 jie2 wei2 da4 xian1 。
- bao3 ta3 bao3 lou2 ge2 ， zhong4 yan2 jiao1 fan4 tian1 。
- pi4 ru2 yi4 ming2 zhu1 ， gong4 zan4 guang1 bai2 yuan2 。
- tian1 mo2 bo1 【 xun2 】 deng3 ， xiang2 fu2 jin1 gang1 jian1 。
- ye3 cha1 luo2 cha4 gui3 ， yi4 she4 chen2 gou4 chan2 。
- nai3 zhi4 jin1 chi4 niao3 ， tun1 long2 hu4 hong2 yuan1 。
- yi1 shi2 yi1 zhong4 zhong1 ， shen1 yi4 jie1 kuai4 ran2 。
- ba1 he2 zhu4 da4 hai3 ， zhong1 you3 leng2 jia1 chuan2 。
- fo2 fa3 fu4 guo2 wang2 ， ping2 deng3 wu2 po1 pian1 。
- tian1 zi3 shi4 duan1 gong3 ， da4 chen2 xing2 qi2 quan2 。
- yu4 tang2 wu2 ying2 fei1 ， wu3 yue4 bing1 lin3 yan2 。
- jin4 li4 da2 ming2 zhu3 ， you2 zi4 zhao1 zui4 qian1 。
- jiu3 zu2 wu2 bai2 shen1 ， bai3 hua1 dong4 chan2 juan1 。
- shen2 sheng4 e4 ru2 ci3 ， wu4 hua2 bu4 neng2 yan2 。
- lu4 shan1 yi4 wei1 hu2 ， qu1 ma3 lai2 zi4 yan4 。
- wan3 bi3 gong1 que4 li2 ， ru2 he2 quan3 yang2 shan1 。
- ku3 zai1 qian1 wan4 ren2 ， liu2 xue4 cheng2 dan1 chuan1 。
- ci3 bei4 zhi1 si3 hou4 ， huo4 tang1 suo3 ao2 jian1 。
- ye4 feng1 chui1 qi2 hun2 ， meng3 huo3 shao1 qi2 yan1 。
- du2 you3 ding1 xing2 zhe3 ， wu2 you1 shu4 zhi1 bian1 。
- shi4 tou2 mang2 lao3 ren2 ， chang2 zhe3 qi3 yi4 qian2 。
- tao1 zhao4 duo1 mi4 yong4 ， wei2 jun1 yin2 ci3 pian1 。

## 注释

## 译文

## 赏析
