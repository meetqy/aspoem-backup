---
id: xiong-ke-ge-xian-shan
title: 葛仙山
titlePinyin: ge3 xian1 shan1
titleSlug: ge-xian-shan
author: 熊克
authorPinyin: xiong2 ke4
authorSlug: xiong-ke
dynasty: 唐
dynastyPinyin: tang2
dynastySlug: tang
tags: [] 
---

## 正文

- 秋風吹我衣，秋水洗我心。
- 乘風直上葛仙頂，仙家樓閣烟霞深。
- 蓬萊何曾弱水隔，兜率有天纔咫尺。
- 等閑拍手倚闌干，驚起蛟龍移窟澤。
- 試劍石老蒼苔封，洗藥池在丹砂紅。
- 老仙騎鶴去未還，投崖何處尋遺蹤。
- 霏霏濛濛天欲霜，神州萬里何茫茫。
- 昆明水淺劫灰冷，幾見東海成田桑。
- 洞簫吹斷月滿堂，夢中恍惚侍玉皇。
- 覺來兩袖携天香，是非憂樂俱兩忘。
- 驂騏麟，翳鳳凰，得與爾，高翱翔。
- 仙翁一笑白雲上，贈我長房青竹杖。
- 明朝去向葛溪濱，莫遣風雷驚世人。

## 拼音

- qiu1 feng1 chui1 wo3 yi1 ， qiu1 shui3 xi3 wo3 xin1 。
- cheng2 feng1 zhi2 shang4 ge3 xian1 ding3 ， xian1 jia1 lou2 ge2 yan1 xia2 shen1 。
- peng2 lai2 he2 ceng2 ruo4 shui3 ge2 ， dou1 lü4 you3 tian1 cai2 zhi3 chi3 。
- deng3 xian2 pai1 shou3 yi3 lan2 gan1 ， jing1 qi3 jiao1 long2 yi2 ku1 ze2 。
- shi4 jian4 shi2 lao3 cang1 tai2 feng1 ， xi3 yao4 chi2 zai4 dan1 sha1 hong2 。
- lao3 xian1 qi2 he4 qu4 wei4 huan2 ， tou2 ya2 he2 chu3 xun2 yi2 zong1 。
- fei1 fei1 meng2 meng2 tian1 yu4 shuang1 ， shen2 zhou1 wan4 li3 he2 mang2 mang2 。
- kun1 ming2 shui3 qian3 jie2 hui1 leng3 ， ji1 jian4 dong1 hai3 cheng2 tian2 sang1 。
- dong4 xiao1 chui1 duan4 yue4 man3 tang2 ， meng4 zhong1 huang3 hu1 shi4 yu4 huang2 。
- jue2 lai2 liang3 xiu4 xie2 tian1 xiang1 ， shi4 fei1 you1 le4 ju4 liang3 wang4 。
- can1 qi2 lin2 ， yi4 feng4 huang2 ， de2 yu3 er3 ， gao1 ao2 xiang2 。
- xian1 weng1 yi2 xiao4 bai2 yun2 shang4 ， zeng4 wo3 chang2 fang2 qing1 zhu2 zhang4 。
- ming2 chao2 qu4 xiang4 ge3 xi1 bin1 ， mo4 qian3 feng1 lei2 jing1 shi4 ren2 。

## 注释

## 译文

## 赏析
