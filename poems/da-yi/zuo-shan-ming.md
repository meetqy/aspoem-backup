---
id: da-yi-zuo-shan-ming
title: 坐禪銘
titlePinyin: zuo4 shan4 ming2
titleSlug: zuo-shan-ming
author: 大義
authorPinyin: da4 yi4
authorSlug: da-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 參禪學道幾般樣，要在當人能擇上。
- 莫只忘形與死心，此箇難醫病最深。
- 直須坐究探淵源，此道古今天下傳。
- 正坐端然如泰山，巍巍不要守空閑。
- 直須提起吹毛利，要剖西來第一義。
- 瞠却眼兮剔起眉，反覆看渠渠是誰。
- 還如捉賊須見贓，不怕賊理深處藏。
- 有智捉獲剎那頃，無智經年不見影。
- 深嗟兀坐常如死，千年萬歲只如此。
- 若將此等當禪宗，拈花微笑喪家風。
- 黑山下坐死水浸，大地漫漫如何禁。
- 若是鐵眼銅睛漢，把手心頭能自判。
- 直須著到悟爲期，哮吼一聲獅子兒。
- 君不見磨磚作鏡喻有由，車不行兮在打牛。
- 又不見巖前湛水萬丈清，沈沈寂寂杳無聲。
- 一朝魚龍來攪動，波翻浪湧真堪重。
- 譬如靜坐不用工，何年及第悟心空？
- 急下手兮高著眼，管取今生教了辦。
- 若還默默恣如愚，知君未解作工夫。
- 抖擻精神著意看，無形無影悟不難。
- 此是十分真用意，勇猛丈夫却須記。
- 切莫聽道不須參，古聖孜孜爲指南。
- 雖然舊閣閑田地，一度贏來得也未。
- 要識坐禪不動尊，風行草偃悉皆論。
- 而今四海清如鏡，頭頭物物皆吾聽。
- 長短方圓只自知，從來絲髮不曾移。
- 若問坐禪成底事，日出東方夜落西。
- （《緇門警訓》卷二）。

## 拼音

- can1 shan4 xue2 dao4 ji1 ban1 yang4 ， yao4 zai4 dang1 ren2 neng2 ze2 shang4 。
- mo4 zhi1 wang4 xing2 yu3 si3 xin1 ， ci3 ge4 nan2 yi1 bing4 zui4 shen1 。
- zhi2 xu1 zuo4 jiu1 tan4 yuan1 yuan2 ， ci3 dao4 gu3 jin1 tian1 xia4 chuan2 。
- zheng4 zuo4 duan1 ran2 ru2 tai4 shan1 ， wei1 wei1 bu2 yao4 shou3 kong1 xian2 。
- zhi2 xu1 ti2 qi3 chui1 mao2 li4 ， yao4 pou1 xi1 lai2 di4 yi1 yi4 。
- cheng1 que4 yan3 xi1 ti1 qi3 mei2 ， fan3 fu4 kan4 qu2 qu2 shi4 shui2 。
- huan2 ru2 zhuo1 zei2 xu1 jian4 zang1 ， bu2 pa4 zei2 li3 shen1 chu3 cang2 。
- you3 zhi4 zhuo1 huo4 cha4 na4 qing3 ， wu2 zhi4 jing1 nian2 bu2 jian4 ying3 。
- shen1 jie1 wu4 zuo4 chang2 ru2 si3 ， qian1 nian2 wan4 sui4 zhi1 ru2 ci3 。
- ruo4 jiang1 ci3 deng3 dang1 shan4 zong1 ， nian1 hua1 wei1 xiao4 sang1 jia1 feng1 。
- hei1 shan1 xia4 zuo4 si3 shui3 jin4 ， da4 di4 man4 man4 ru2 he2 jin4 。
- ruo4 shi4 tie3 yan3 tong2 jing1 han4 ， ba3 shou3 xin1 tou2 neng2 zi4 pan4 。
- zhi2 xu1 zhu4 dao4 wu4 wei2 qi1 ， xiao4 hou3 yi4 sheng1 shi1 zi3 er2 。
- jun1 bu2 jian4 mo2 zhuan1 zuo4 jing4 yu4 you3 you2 ， ju1 bu4 xing2 xi1 zai4 da3 niu2 。
- you4 bu2 jian4 yan2 qian2 zhan4 shui3 wan4 zhang4 qing1 ， shen3 shen3 ji4 ji4 yao3 wu2 sheng1 。
- yi4 zhao1 yu2 long2 lai2 jiao3 dong4 ， bo1 fan1 lang4 yong3 zhen1 kan1 zhong4 。
- pi4 ru2 jing4 zuo4 bu2 yong4 gong1 ， he2 nian2 ji2 di4 wu4 xin1 kong1 ？
- ji2 xia4 shou3 xi1 gao1 zhu4 yan3 ， guan3 qu3 jin1 sheng1 jiao4 le0 ban4 。
- ruo4 huan2 mo4 mo4 zi4 ru2 yu2 ， zhi1 jun1 wei4 jie3 zuo4 gong1 fu0 。
- dou3 sou4 jing1 shen2 zhu4 yi4 kan4 ， wu2 xing2 wu2 ying3 wu4 bu4 nan2 。
- ci3 shi4 shi2 fen1 zhen1 yong4 yi4 ， yong3 meng3 zhang4 fu0 que4 xu1 ji4 。
- qie4 mo4 ting1 dao4 bu4 xu1 can1 ， gu3 sheng4 zi1 zi1 wei2 zhi3 nan2 。
- sui1 ran2 jiu4 ge2 xian2 tian2 di4 ， yi2 du4 ying2 lai2 de2 ye3 wei4 。
- yao4 shi2 zuo4 shan4 bu2 dong4 zun1 ， feng1 xing2 cao3 yan3 xi1 jie1 lun4 。
- er2 jin1 si4 hai3 qing1 ru2 jing4 ， tou2 tou2 wu4 wu4 jie1 wu2 ting1 。
- chang2 duan3 fang1 yuan2 zhi1 zi4 zhi1 ， cong2 lai2 si1 fa4 bu4 ceng2 yi2 。
- ruo4 wen4 zuo4 shan4 cheng2 di3 shi4 ， ri4 chu1 dong1 fang1 ye4 luo4 xi1 。
- （《 zi1 men2 jing3 xun4 》 juan4 er4 ）。

## 注释

## 译文

## 赏析
