---
id: lu-gui-meng-feng-chou-xi-mei-xian-bei-wu-zhong-ku-yu-yi-bai-yun
title: 奉酬襲美先輩吳中苦雨一百韻
titlePinyin: feng4 chou2 xi2 mei3 xian1 bei4 wu2 zhong1 ku3 yu3 yi4 bai3 yun4
titleSlug: feng-chou-xi-mei-xian-bei-wu-zhong-ku-yu-yi-bai-yun
author: 陸龜蒙
authorPinyin: lu4 gui1 meng2
authorSlug: lu-gui-meng
dynasty: 唐
dynastyPinyin: tang2
dynastySlug: tang
tags: []
---

## 正文

- 微生參最靈，天與意緒拙。
- 人皆機巧求，百逕無一達。
- 家爲唐臣來，奕世唯稷卨。
- 只垂青白風，凜凜自貽厥。
- 猶殘賜書在，編簡苦斷絕。
- 其間忠孝字，萬古光不滅。
- 孱孫誠瞢昧，有志常搰搰。
- 敢云嗣良弓，但欲終守節。
- 諠譁不入耳，讒佞不挂舌。
- 仰詠堯舜言，俯遵周孔轍。
- 所貪既仁義，豈暇理生活。
- 縱有舊田園，拋來亦蕪沒。
- 因之成否塞，十載真契闊。
- 凍骭一襜褕，飢腸少糠籺。
- 甘心付天壤，委分任迴斡。
- 笠澤臥孤雲，桐江釣明月。
- 盈筐盛芡芰，滿釜煮鱸鱖。
- 酒幟風外㩻，茶槍露中擷。
- 歌謠非大雅，捃摭爲小說。
- 上可補熏莖，傍堪跐芽蘗。
- 方當賣罾罩，盡以易紙札。
- 蹤跡尚吳門，夢魂先魏闕。
- 尋聞天子詔，赫怒誅叛卒。
- 宵旰憫烝黎，謨明問征伐。
- 王師雖繼下，賊壘未即拔。
- 此時淮海波，半是生人血。
- 霜戈驅少壯，敗屋葉羸耋。
- 踐蹋比塵埃，焚燒同稿秸。
- 吾皇自神聖，執事皆間傑。
- 射策亦何爲，春卿遂聊輟。
- 伊余將貢技，未有耻可刷。
- 却問漁樵津，重耕煙雨墢。
- 諸侯急兵食，冗賸方翦截。
- 不可抱詞章，巡門事干謁。
- 歸來闔蓬楗，壁立空豎褐。
- 煖手抱孤煙，披書向殘雪。
- 幽憂和憤懣，忽愁自驚蹶。
- 文兮乏寸毫，武也無尺鐵。
- 平生所韜蓄，到死不開豁。
- 念此令人悲，翕然生內熱。
- 加之被皸瘃，況復久藜糲。
- 既爲霜露侵，一臥增百疾。
- 筋骸將束縛，腠理如箠撻。
- 初謂抵狂貙，又如當毒蝎。
- 江南多事鬼，巫覡連甌粵。
- 可口是妖訛，恣情專賞罰。
- 良醫只備位，藥肆或虛設。
- 而我正萎痿，安能致訶咄。
- 椒蘭任芳苾，精粣從羅列。
- 醆斝既屢傾，錢刀亦隨爇。
- 兼之凟財賄，不止行盜竊。
- 天地如有知，微妖豈逃殺。
- 其時心力憤，益使氣息惙。
- 永夜更呻吟，空牀但皮骨。
- 君來贊賢牧，野鶴聊簪笏。
- 謂我同光塵，心中有溟渤。
- 輪蹄相壓至，問遺無虛月。
- 首到春鴻濛，猶殘病根茇。
- 看花雖眼暈，見酒忘肺渴。
- 隱几還自怡，逢盧亦爭喝。
- 抽毫更唱和，劒戟相磨戛。
- 何大不包羅，何微不挑刮。
- 今來值霖雨，晝夜無暫歇。
- 雜若碎淵淪，高如破轇轕。
- 何勞鼉吼岸，詎要鸛鳴垤。
- 祗意江海翻，更愁山岳裂。
- 初驚蚩尤陣，虎豹爭搏嚙。
- 又疑伍胥濤，蛟蜃相蹙拶。
- 千家濛瀑練，忽似好披拂。
- 萬瓦垂玉繩，如堪取縈結。
- 況余居低下，本是蛙蚓窟。
- 邇來增號呼，得以恣唐突。
- 先夸屋舍好，又恃頭角凸。
- 厚地雖直方，身能徧穿穴。
- 常參莊辯裏，亦造揚玄末。
- 偃仰縱無機，形容且相忽。
- 低頭增歎詫，到口復嗢咽。
- 沮洳漬琴書，莓苔染巾襪。
- 解衣換倉粟，秕稗猶未脫。
- 飢鳥屢窺臨，泥僮苦舂䑔。
- 或聞秋稼穡，大半沈澎汃。
- 耕父蠹齊民，農夫思旱魃。
- 吾觀天之意，未必洪水割。
- 且要虐飛龍，又圖滋跛鼈。
- 三吳明太守，左右皆儒哲。
- 有力即扶危，懷仁過救暍。
- 鹿門皮夫子，氣調真俊逸。
- 截海上雲鷹，橫空下霜鶻。
- 文壇如命將，可以持玉鉞。
- 不獨扆羲軒，便當城老佛。
- 顧余爲山者，所得纔簣撮。
- 譬如飾箭材，尚欠鏃與筈。
- 閑將歈兒唱，強倚帝子瑟。
- 幸得遠瀟湘，不然嗤賈屈。
- 開緘窺寶肆，璣貝光比櫛。
- 朗詠衝樂懸，陶匏響鏗擖。
- 古來愁霖賦，不是不清越。
- 非君頓挫才，沴氣難摧折。
- 馳情扣虛寂，力盡無所掇。
- 不足謝徽音，祗令凋鬢髪。

## 拼音

- wei1 sheng1 can1 zui4 ling2 ， tian1 yu3 yi4 xu4 zhuo1 。
- ren2 jie1 ji1 qiao3 qiu2 ， bai3 jing4 wu2 yi4 da2 。
- jia1 wei2 tang2 chen2 lai2 ， yi4 shi4 wei2 ji4 xie4 。
- zhi1 chui2 qing1 bai2 feng1 ， lin3 lin3 zi4 yi2 jue2 。
- you2 can2 ci4 shu1 zai4 ， bian1 jian3 ku3 duan4 jue2 。
- qi2 jian4 zhong1 xiao4 zi4 ， wan4 gu3 guang1 bu2 mie4 。
- chan2 sun1 cheng2 meng2 mei4 ， you3 zhi4 chang2 hu2 hu2 。
- gan3 yun2 si4 liang2 gong1 ， dan4 yu4 zhong1 shou3 jie2 。
- xuan1 hua2 bu2 ru4 er3 ， chan2 ning4 bu2 gua4 she2 。
- yang3 yong3 yao2 shun4 yan2 ， fu3 zun1 zhou1 kong3 zhe2 。
- suo3 tan1 ji4 ren2 yi4 ， qi3 xia2 li3 sheng1 huo2 。
- zong4 you3 jiu4 tian2 yuan2 ， pao1 lai2 yi4 wu2 mei2 。
- yin1 zhi1 cheng2 fou3 sai1 ， shi2 zai4 zhen1 qi4 kuo4 。
- dong4 gan4 yi4 chan1 yu2 ， ji1 chang2 shao3 kang1 he2 。
- gan1 xin1 fu4 tian1 rang3 ， wei3 fen1 ren4 hui2 wo4 。
- li4 ze2 wo4 gu1 yun2 ， tong2 jiang1 diao4 ming2 yue4 。
- ying2 kuang1 sheng4 qian4 ji4 ， man3 fu3 zhu3 lu2 gui4 。
- jiu3 zhi4 feng1 wai4 㩻， cha2 qiang1 lu4 zhong1 xie2 。
- ge1 yao2 fei1 da4 ya3 ， jun4 zhi2 wei2 xiao3 shuo1 。
- shang4 ke3 bu3 xun1 jing4 ， bang4 kan1 ci1 ya2 bo4 。
- fang1 dang1 mai4 zeng1 zhao4 ， jin4 yi3 yi4 zhi3 zha2 。
- zong1 ji4 shang4 wu2 men2 ， meng4 hun2 xian1 wei4 que4 。
- xun2 wen2 tian1 zi3 zhao4 ， he4 nu4 zhu1 pan4 zu2 。
- xiao1 gan4 min3 zheng1 li2 ， mo2 ming2 wen4 zheng1 fa2 。
- wang2 shi1 sui1 ji4 xia4 ， zei2 lei3 wei4 ji2 ba2 。
- ci3 shi2 huai2 hai3 bo1 ， ban4 shi4 sheng1 ren2 xue4 。
- shuang1 ge1 qu1 shao3 zhuang4 ， bai4 wu1 ye4 lei2 die2 。
- jian4 ta4 bi3 chen2 ai1 ， fen2 shao1 tong2 gao3 jie1 。
- wu2 huang2 zi4 shen2 sheng4 ， zhi2 shi4 jie1 jian4 jie2 。
- she4 ce4 yi4 he2 wei2 ， chun1 qing1 sui4 liao2 chuo4 。
- yi1 yu2 jiang1 gong4 ji4 ， wei4 you3 chi3 ke3 shua1 。
- que4 wen4 yu2 qiao2 jin1 ， zhong4 geng1 yan1 yu3 fa2 。
- zhu1 hou2 ji2 bing1 shi2 ， rong3 sheng4 fang1 jian3 jie2 。
- bu4 ke3 bao4 ci2 zhang1 ， xun2 men2 shi4 gan1 ye4 。
- gui1 lai2 he2 peng2 jian4 ， bi4 li4 kong1 shu4 he4 。
- xuan1 shou3 bao4 gu1 yan1 ， pi1 shu1 xiang4 can2 xue3 。
- you1 you1 he2 fen4 men4 ， hu1 chou2 zi4 jing1 jue3 。
- wen2 xi1 fa2 cun4 hao2 ， wu3 ye3 wu2 chi3 tie3 。
- ping2 sheng1 suo3 tao1 xu4 ， dao4 si3 bu4 kai1 huo1 。
- nian4 ci3 ling4 ren2 bei1 ， xi1 ran2 sheng1 nei4 re4 。
- jia1 zhi1 bei4 jun1 zhu2 ， kuang4 fu4 jiu3 li2 li4 。
- ji4 wei2 shuang1 lu4 qin1 ， yi2 wo4 zeng1 bai3 ji2 。
- jin1 hai2 jiang1 shu4 fu4 ， cou4 li3 ru2 chui2 ta4 。
- chu1 wei4 di3 kuang2 chu1 ， you4 ru2 dang1 du2 xie1 。
- jiang1 nan2 duo1 shi4 gui3 ， wu1 xi2 lian2 ou1 yue4 。
- ke3 kou3 shi4 yao1 e2 ， zi4 qing2 zhuan1 shang3 fa2 。
- liang2 yi1 zhi1 bei4 wei4 ， yao4 si4 huo4 xu1 she4 。
- er2 wo3 zheng4 wei3 wei3 ， an1 neng2 zhi4 he1 duo1 。
- jiao1 lan2 ren4 fang1 bi4 ， jing1 ce4 cong2 luo2 lie4 。
- zhan3 jia3 ji4 lü3 qing1 ， qian2 dao1 yi4 sui2 ruo4 。
- jian1 zhi1 du2 cai2 hui4 ， bu4 zhi3 xing2 dao4 qie4 。
- tian1 di4 ru2 you3 zhi1 ， wei1 yao1 qi3 tao2 sha1 。
- qi2 shi2 xin1 li4 fen4 ， yi4 shi3 qi4 xi1 chuo4 。
- yong3 ye4 geng4 shen1 yin2 ， kong1 chuang2 dan4 pi2 gu3 。
- jun1 lai2 zan4 xian2 mu4 ， ye3 he4 liao2 zan1 hu4 。
- wei4 wo3 tong2 guang1 chen2 ， xin1 zhong1 you3 ming2 bo2 。
- lun2 ti2 xiang1 ya1 zhi4 ， wen4 yi2 wu2 xu1 yue4 。
- shou3 dao4 chun1 hong2 meng2 ， you2 can2 bing4 gen1 ba2 。
- kan4 hua1 sui1 yan3 yun4 ， jian4 jiu3 wang4 fei4 ke3 。
- yin3 ji3 huan2 zi4 yi2 ， feng2 lu2 yi4 zheng1 he1 。
- chou1 hao2 geng4 chang4 he4 ， jian4 ji3 xiang1 mo2 jia2 。
- he2 da4 bu4 bao1 luo2 ， he2 wei1 bu4 tiao1 gua1 。
- jin1 lai2 zhi2 lin2 yu3 ， zhou4 ye4 wu2 zan4 xie1 。
- za2 ruo4 sui4 yuan1 lun2 ， gao1 ru2 po4 jiao1 ge2 。
- he2 lao2 tuo2 hou3 an4 ， ju4 yao4 guan4 ming2 die2 。
- zhi1 yi4 jiang1 hai3 fan1 ， geng4 chou2 shan1 yue4 lie4 。
- chu1 jing1 chi1 you2 zhen4 ， hu3 bao4 zheng1 bo2 nie4 。
- you4 yi2 wu3 xu1 tao1 ， jiao1 shen4 xiang1 cu4 za1 。
- qian1 jia1 meng2 pu4 lian4 ， hu1 si4 hao3 pi1 fu2 。
- wan4 wa3 chui2 yu4 sheng2 ， ru2 kan1 qu3 ying2 jie2 。
- kuang4 yu2 ju1 di1 xia4 ， ben3 shi4 wa1 yin3 ku1 。
- er3 lai2 zeng1 hao4 hu1 ， de2 yi3 zi4 tang2 tu1 。
- xian1 kua1 wu1 she4 hao3 ， you4 shi4 tou2 jiao3 tu1 。
- hou4 di4 sui1 zhi2 fang1 ， shen1 neng2 bian4 chuan1 xue2 。
- chang2 can1 zhuang1 bian4 li3 ， yi4 zao4 yang2 xuan2 mo4 。
- yan3 yang3 zong4 wu2 ji1 ， xing2 rong2 qie3 xiang1 hu1 。
- di1 tou2 zeng1 tan4 cha4 ， dao4 kou3 fu4 wa4 yan4 。
- ju4 ru4 zi4 qin2 shu1 ， mei2 tai2 ran3 jin1 wa4 。
- jie3 yi1 huan4 cang1 su4 ， bi3 bai4 you2 wei4 tuo1 。
- ji1 niao3 lü3 kui1 lin2 ， ni2 tong2 ku3 chong1 䑔。
- huo4 wen2 qiu1 jia4 se4 ， da4 ban4 shen3 peng2 bin1 。
- geng1 fu4 du4 qi2 min2 ， nong2 fu1 si1 han4 ba2 。
- wu2 guan1 tian1 zhi1 yi4 ， wei4 bi4 hong2 shui3 ge1 。
- qie3 yao4 nüe4 fei1 long2 ， you4 tu2 zi1 bo3 bie1 。
- san1 wu2 ming2 tai4 shou3 ， zuo3 you4 jie1 ru2 zhe2 。
- you3 li4 ji2 fu2 wei1 ， huai2 ren2 guo4 jiu4 ye1 。
- lu4 men2 pi2 fu1 zi3 ， qi4 diao4 zhen1 jun4 yi4 。
- jie2 hai3 shang4 yun2 ying1 ， heng2 kong1 xia4 shuang1 gu3 。
- wen2 tan2 ru2 ming4 jiang1 ， ke3 yi3 chi2 yu4 yue4 。
- bu4 du2 yi3 xi1 xuan1 ， bian4 dang1 cheng2 lao3 fo2 。
- gu4 yu2 wei2 shan1 zhe3 ， suo3 de2 cai2 kui4 cuo1 。
- pi4 ru2 shi4 jian4 cai2 ， shang4 qian4 zu2 yu3 kuo4 。
- xian2 jiang1 yu2 er2 chang4 ， qiang2 yi3 di4 zi3 se4 。
- xing4 de2 yuan3 xiao1 xiang1 ， bu4 ran2 chi1 jia3 qu1 。
- kai1 jian1 kui1 bao3 si4 ， ji1 bei4 guang1 bi3 zhi4 。
- lang3 yong3 chong1 le4 xuan2 ， tao2 pao2 xiang3 keng1 ka1 。
- gu3 lai2 chou2 lin2 fu4 ， bu2 shi4 bu4 qing1 yue4 。
- fei1 jun1 dun4 cuo4 cai2 ， li4 qi4 nan2 cui1 zhe2 。
- chi2 qing2 kou4 xu1 ji4 ， li4 jin4 wu2 suo3 duo1 。
- bu4 zu2 xie4 hui1 yin1 ， zhi1 ling4 diao1 bin4 fa4 。

## 注释

## 译文

## 赏析
