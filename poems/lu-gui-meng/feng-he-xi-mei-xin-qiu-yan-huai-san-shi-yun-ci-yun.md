---
id: lu-gui-meng-feng-he-xi-mei-xin-qiu-yan-huai-san-shi-yun-ci-yun
title: 奉和襲美新秋言懷三十韻次韻
titlePinyin: feng4 he2 xi2 mei3 xin1 qiu1 yan2 huai2 san1 shi2 yun4 ci4 yun4
titleSlug: feng-he-xi-mei-xin-qiu-yan-huai-san-shi-yun-ci-yun
author: 陸龜蒙
authorPinyin: lu4 gui1 meng2
authorSlug: lu-gui-meng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 身閑唯愛靜，籬外是荒郊。
- 地僻憐同巷，庭喧厭累巢。
- 岸聲搖舴艋，窗影辨蠨蛸。
- 徑祗溪禽下，關唯野客敲。
- 竹岡從古凸，池緣本來䫜。
- 早藕擎霜節，涼花束紫梢。
- 漁情隨錘網，獵興起鳴𩩉。
- 好夢經年說，名方著處抄。
- 才疎惟自補，技癢欲誰抓。
- 窗靜常懸䕹，鞭閑不正鞘。
- 山衣輕斧藻，天籟逸弦匏。
- 蕙轉風前帶，桃烘雨後膠。
- 蘚乾黏晚砌，煙濕動晨庖。
- 沈約便圖籍，揚雄重酒肴。
- 目曾窺絕洞，耳不犯征鐃。
- 曆外窮飛朔，蓍中記伏爻。
- 石林空寂歷，雲肆肯嘵譊。
- 松桂何妨蠹，龜龍亦任嘲。
- 未能丹作髓，誰相紫爲胞。
- 莫把榮枯異，但和大小包。
- 由弓猨不捷，梁圈虎忘虓。
- 舊友懷三益，關山阻二崤。
- 道隨書簏古，時共釣輪拋。
- 好作忘機士，須爲莫逆交。
- 看君馳諫草，憐我臥衡茅。
- 出處雖冥默，薰蕕肯溷殽。
- 岸沙從鶴印，崖蜜勸人𦾱。
- 白菌盈枯枿，黃精滿綠筲。
- 仙因隱居信，禪是淨名教。
- 勿謂江湖永，終浮一大瓟。

## 拼音

- shen1 xian2 wei2 ai4 jing4 ， li2 wai4 shi4 huang1 jiao1 。
- di4 pi4 lian2 tong2 xiang4 ， ting2 xuan1 yan4 lei4 chao2 。
- an4 sheng1 yao2 ze2 meng3 ， chuang1 ying3 bian4 xiao1 shao1 。
- jing4 zhi1 xi1 qin2 xia4 ， guan1 wei2 ye3 ke4 qiao1 。
- zhu2 gang1 cong2 gu3 tu1 ， chi2 yuan2 ben3 lai2 䫜。
- zao3 ou3 qing2 shuang1 jie2 ， liang2 hua1 shu4 zi3 shao1 。
- yu2 qing2 sui2 chui2 wang3 ， lie4 xing1 qi3 ming2 𩩉。
- hao3 meng4 jing1 nian2 shuo1 ， ming2 fang1 zhu4 chu3 chao1 。
- cai2 shu1 wei2 zi4 bu3 ， ji4 yang3 yu4 shui2 zhua1 。
- chuang1 jing4 chang2 xuan2 䕹， bian1 xian2 bu2 zheng4 qiao4 。
- shan1 yi1 qing1 fu3 zao3 ， tian1 lai4 yi4 xian2 pao2 。
- hui4 zhuan3 feng1 qian2 dai4 ， tao2 hong1 yu3 hou4 jiao1 。
- xian3 qian2 nian2 wan3 qi4 ， yan1 shi1 dong4 chen2 pao2 。
- shen3 yue1 bian4 tu2 ji2 ， yang2 xiong2 zhong4 jiu3 yao2 。
- mu4 ceng2 kui1 jue2 dong4 ， er3 bu2 fan4 zheng1 nao2 。
- li4 wai4 qiong2 fei1 shuo4 ， shi1 zhong1 ji4 fu2 yao2 。
- shi2 lin2 kong1 ji4 li4 ， yun2 si4 ken3 xiao1 nao2 。
- song1 gui4 he2 fang2 du4 ， gui1 long2 yi4 ren4 chao2 。
- wei4 neng2 dan1 zuo4 sui3 ， shui2 xiang1 zi3 wei2 bao1 。
- mo4 ba3 rong2 ku1 yi4 ， dan4 he2 da4 xiao3 bao1 。
- you2 gong1 yuan2 bu4 jie2 ， liang2 quan1 hu3 wang4 xiao1 。
- jiu4 you3 huai2 san1 yi4 ， guan1 shan1 zu3 er4 xiao2 。
- dao4 sui2 shu1 lu4 gu3 ， shi2 gong4 diao4 lun2 pao1 。
- hao3 zuo4 wang4 ji1 shi4 ， xu1 wei2 mo4 ni4 jiao1 。
- kan4 jun1 chi2 jian4 cao3 ， lian2 wo3 wo4 heng2 mao2 。
- chu1 chu3 sui1 ming2 mo4 ， xun1 you2 ken3 hun4 yao2 。
- an4 sha1 cong2 he4 yin4 ， ya2 mi4 quan4 ren2 𦾱。
- bai2 jun1 ying2 ku1 nie4 ， huang2 jing1 man3 lü4 shao1 。
- xian1 yin1 yin3 ju1 xin4 ， shan4 shi4 jing4 ming2 jiao4 。
- wu4 wei4 jiang1 hu2 yong3 ， zhong1 fu2 yi2 da4 bo2 。

## 注释

## 译文

## 赏析
