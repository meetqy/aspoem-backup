---
id: lu-gui-meng-du-yin-fu-jing-ji-lu-men-zi
title: 讀陰符經寄鹿門子
titlePinyin: du2 yin1 fu2 jing1 ji4 lu4 men2 zi3
titleSlug: du-yin-fu-jing-ji-lu-men-zi
author: 陸龜蒙
authorPinyin: lu4 gui1 meng2
authorSlug: lu-gui-meng
dynasty: 唐
dynastyPinyin: tang2
dynastySlug: tang
tags: []
---

## 正文

- 清晨整冠坐，朗詠三百言。
- 備識天地意，獻詞犯乾坤。
- 何事不隱德，降靈生軒轅。
- 口銜造化斧，鑿破機關門。
- 五賊忽迸逸，萬物爭崩奔。
- 虛施神仙要，莫救華池源。
- 但學戰勝術，相高甲兵屯。
- 龍蛇競起陸，鬬血浮中原。
- 成湯與周武，反覆更爲尊。
- 下及秦漢得，黷弄兵亦煩。
- 姦強自林據，仁弱無枝蹲。
- 狂喉恣吞噬，逆翼爭飛翻。
- 家家伺天發，不肯匡淫昏。
- 生民墜塗炭，比屋爲冤魂。
- 祗爲讀此書，大樸難久存。
- 微臣與軒轅，亦是萬世孫。
- 未能窮意義，豈敢求瑕痕。
- 曾亦愛兩句，可與賢達論。
- 生者死之根，死者生之根。
- 方寸了十字，萬化皆胚腪。
- 身外更何事，眼前徒自喧。
- 黃河但東注，不見歸崑崙。
- 晝短苦夜永，勸君傾一尊。

## 拼音

- qing1 chen2 zheng3 guan1 zuo4 ， lang3 yong3 san1 bai3 yan2 。
- bei4 shi2 tian1 di4 yi4 ， xian4 ci2 fan4 qian2 kun1 。
- he2 shi4 bu4 yin3 de2 ， jiang4 ling2 sheng1 xuan1 yuan2 。
- kou3 xian2 zao4 hua4 fu3 ， zao2 po4 ji1 guan1 men2 。
- wu3 zei2 hu1 beng4 yi4 ， wan4 wu4 zheng1 beng1 ben1 。
- xu1 shi1 shen2 xian1 yao4 ， mo4 jiu4 hua2 chi2 yuan2 。
- dan4 xue2 zhan4 sheng4 shu4 ， xiang1 gao1 jia3 bing1 tun2 。
- long2 she2 jing4 qi3 lu4 ， dou4 xue4 fu2 zhong1 yuan2 。
- cheng2 tang1 yu3 zhou1 wu3 ， fan3 fu4 geng4 wei2 zun1 。
- xia4 ji2 qin2 han4 de2 ， du2 nong4 bing1 yi4 fan2 。
- jian1 qiang2 zi4 lin2 ju4 ， ren2 ruo4 wu2 zhi1 dun1 。
- kuang2 hou2 zi4 tun1 shi4 ， ni4 yi4 zheng1 fei1 fan1 。
- jia1 jia1 si4 tian1 fa1 ， bu4 ken3 kuang1 yin2 hun1 。
- sheng1 min2 zhui4 tu2 tan4 ， bi3 wu1 wei2 yuan1 hun2 。
- zhi1 wei2 du2 ci3 shu1 ， da4 pu3 nan2 jiu3 cun2 。
- wei1 chen2 yu3 xuan1 yuan2 ， yi4 shi4 wan4 shi4 sun1 。
- wei4 neng2 qiong2 yi4 yi4 ， qi3 gan3 qiu2 xia2 hen2 。
- ceng2 yi4 ai4 liang3 ju4 ， ke3 yu3 xian2 da2 lun4 。
- sheng1 zhe3 si3 zhi1 gen1 ， si3 zhe3 sheng1 zhi1 gen1 。
- fang1 cun4 le0 shi2 zi4 ， wan4 hua4 jie1 pei1 yun4 。
- shen1 wai4 geng4 he2 shi4 ， yan3 qian2 tu2 zi4 xuan1 。
- huang2 he2 dan4 dong1 zhu4 ， bu2 jian4 gui1 kun1 lun2 。
- zhou4 duan3 ku3 ye4 yong3 ， quan4 jun1 qing1 yi4 zun1 。

## 注释

## 译文

## 赏析
