---
id: lu-gui-meng-he-xi-mei-jiang-nan-shu-qing-er-shi-yun-ji-bi-ge-wei-xiao-shu-yi-zhi-shang-luo-song-xian-bei-chui-wen-er-tong-nian-ci-yun
title: 和襲美江南書情二十韻寄祕閣韋校書貽之商洛宋先輩垂文二同年次韻
titlePinyin: he2 xi2 mei3 jiang1 nan2 shu1 qing2 er4 shi2 yun4 ji4 bi4 ge2 wei2 xiao4 shu1 yi2 zhi1 shang1 luo4 song4 xian1 bei4 chui2 wen2 er4 tong2 nian2 ci4 yun4
titleSlug: he-xi-mei-jiang-nan-shu-qing-er-shi-yun-ji-bi-ge-wei-xiao-shu-yi-zhi-shang-luo-song-xian-bei-chui-wen-er-tong-nian-ci-yun
author: 陸龜蒙
authorPinyin: lu4 gui1 meng2
authorSlug: lu-gui-meng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我志如魚樂，君詞稱鳳銜。
- 暫來從露冕，何事買雲巖。
- 水石應容病，松篁未聽讒。
- 罐香松蠹膩，山信藥苗緘。
- 愛鷺欹危立，思猨矍鑠獑。
- 謝才偏許朓，阮放最憐咸。
- 大樂寧忘缶，奇工肯顧瑊。
- 客愁迷舊隱，鷹健想秋毚。
- 硯缺猶慵琢，文繁却要芟。
- 雨餘幽沼淨，霞散遠峰巉。
- 洗筆煙成段，培花土作杴。
- 訪僧還覓伴，醫鶴自須監。
- 荒廟猶懷季，清灘幾夢嚴。
- 背風開蠹簡，衝浪試新帆。
- 悶憶年支酒，閑裁古樣衫。
- 釣家隨野舫，仙蘊逐雕函。
- 度歲賒羸馬，先春買小𧍧。
- 共疏泉入竹，同坐月過杉。
- 染翰窮高致，懷賢發至諴。
- 不堪潘子鬢，愁促易髟髟。

## 拼音

- wo3 zhi4 ru2 yu2 le4 ， jun1 ci2 cheng1 feng4 xian2 。
- zan4 lai2 cong2 lu4 mian3 ， he2 shi4 mai3 yun2 yan2 。
- shui3 shi2 ying1 rong2 bing4 ， song1 huang2 wei4 ting1 chan2 。
- guan4 xiang1 song1 du4 ni4 ， shan1 xin4 yao4 miao2 jian1 。
- ai4 lu4 qi1 wei1 li4 ， si1 yuan2 jue2 shuo4 chan2 。
- xie4 cai2 pian1 xu1 tiao3 ， ruan3 fang4 zui4 lian2 xian2 。
- da4 le4 ning2 wang4 fou3 ， qi2 gong1 ken3 gu4 jian1 。
- ke4 chou2 mi2 jiu4 yin3 ， ying1 jian4 xiang3 qiu1 chan2 。
- yan4 que1 you2 yong1 zhuo2 ， wen2 fan2 que4 yao4 shan1 。
- yu3 yu2 you1 zhao3 jing4 ， xia2 san4 yuan3 feng1 chan2 。
- xi3 bi3 yan1 cheng2 duan4 ， pei2 hua1 tu3 zuo4 xian1 。
- fang3 seng1 huan2 mi4 ban4 ， yi1 he4 zi4 xu1 jian1 。
- huang1 miao4 you2 huai2 ji4 ， qing1 tan1 ji1 meng4 yan2 。
- bei4 feng1 kai1 du4 jian3 ， chong1 lang4 shi4 xin1 fan1 。
- men4 yi4 nian2 zhi1 jiu3 ， xian2 cai2 gu3 yang4 shan1 。
- diao4 jia1 sui2 ye3 fang3 ， xian1 yun4 zhu2 diao1 han2 。
- du4 sui4 she1 lei2 ma3 ， xian1 chun1 mai3 xiao3 𧍧。
- gong4 shu1 quan2 ru4 zhu2 ， tong2 zuo4 yue4 guo4 shan1 。
- ran3 han4 qiong2 gao1 zhi4 ， huai2 xian2 fa1 zhi4 xian2 。
- bu4 kan1 pan1 zi3 bin4 ， chou2 cu4 yi4 biao1 biao1 。

## 注释

## 译文

## 赏析
