---
id: lu-gui-meng-gu-yan
title: 孤雁
titlePinyin: gu1 yan4
titleSlug: gu-yan
author: 陸龜蒙
authorPinyin: lu4 gui1 meng2
authorSlug: lu-gui-meng
dynasty: 唐
dynastyPinyin: tang2
dynastySlug: tang
tags: []
---

## 正文

- 我生天地間，獨作南賓雁。
- 哀鳴慕前侶，不免飲啄晏。
- 雖蒙小雅詠，未脫魚網患。
- 況是婚禮須，憂爲弋者篡。
- 晴鳶爭上下，意氣苦凌慢。
- 吾常嚇鴛雛，爾輩安足訕。
- 迴頭語晴鳶，汝食腐鼠慣。
- 無異駑駘羣，戀短豆皂棧。
- 豈知瀟湘岸，葭菼蘋萍間。
- 有石形狀奇，寒流古來灣。
- 閑看麋鹿志，了不憂芻豢。
- 世所重巾冠，何妨野夫丱。
- 騷人誇蕙芷，易象取陸莧。
- 漆園逍遙篇，中亦載斥鷃。
- 汝惟材性下，嗜好不可諫。
- 身雖慕高翔，糞壤是盻盼。
- 或聞通鬼魅，怪祟立可辯。
- 硩蔟書尚存，寧容恣妖幻。

## 拼音

- wo3 sheng1 tian1 di4 jian4 ， du2 zuo4 nan2 bin1 yan4 。
- ai1 ming2 mu4 qian2 lü3 ， bu4 mian3 yin3 zhuo2 yan4 。
- sui1 meng2 xiao3 ya3 yong3 ， wei4 tuo1 yu2 wang3 huan4 。
- kuang4 shi4 hun1 li3 xu1 ， you1 wei2 yi4 zhe3 cuan4 。
- qing2 yuan1 zheng1 shang4 xia4 ， yi4 qi4 ku3 ling2 man4 。
- wu2 chang2 he4 yuan1 chu2 ， er3 bei4 an1 zu2 shan4 。
- hui2 tou2 yu3 qing2 yuan1 ， ru3 shi2 fu3 shu3 guan4 。
- wu2 yi4 nu2 tai2 qun2 ， lian4 duan3 dou4 zao4 zhan4 。
- qi3 zhi1 xiao1 xiang1 an4 ， jia1 tan3 pin2 ping2 jian4 。
- you3 shi2 xing2 zhuang4 qi2 ， han2 liu2 gu3 lai2 wan1 。
- xian2 kan4 mi2 lu4 zhi4 ， liao3 bu4 you1 chu2 huan4 。
- shi4 suo3 zhong4 jin1 guan1 ， he2 fang2 ye3 fu1 guan4 。
- sao1 ren2 kua1 hui4 zhi3 ， yi4 xiang4 qu3 lu4 xian4 。
- qi1 yuan2 xiao1 yao2 pian1 ， zhong1 yi4 zai4 chi4 yan4 。
- ru3 wei2 cai2 xing4 xia4 ， shi4 hao4 bu4 ke3 jian4 。
- shen1 sui1 mu4 gao1 xiang2 ， fen4 rang3 shi4 xi4 pan4 。
- huo4 wen2 tong1 gui3 mei4 ， guai4 sui4 li4 ke3 bian4 。
- che4 cu4 shu1 shang4 cun2 ， ning2 rong2 zi4 yao1 huan4 。

## 注释

## 译文

## 赏析
