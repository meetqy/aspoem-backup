---
id: lu-gui-meng-ji-meng-you-gan-lu-si
title: 紀夢遊甘露寺
titlePinyin: ji4 meng4 you2 gan1 lu4 si4
titleSlug: ji-meng-you-gan-lu-si
author: 陸龜蒙
authorPinyin: lu4 gui1 meng2
authorSlug: lu-gui-meng
dynasty: 唐
dynastyPinyin: tang2
dynastySlug: tang
tags: []
---

## 正文

- 昔臥嵩高雲，雲窗正寒夕。
- 披裘忽生夢，似到空王宅。
- 峨天一峰立，欄楯橫半壁。
- 級倚綠巔差，關臨赤霄闢。
- 捫虛陟孤峭，不翅千餘尺。
- 疊掌望罘罳，分明袒肩釋。
- 凌香稽首罷，嘹嘵□□□。
- 高戶乘北風，聲號大波白。
- 光中目難送，定驗方可覿。
- 樹細鴻濛煙，島疎零落碧。
- 須臾羣籟入，空水相噴激。
- 積浪亞寒堆，呀如鬬危石。
- 跳音簇鞞鼓，濺沫交矛戟。
- 鳥疾帆亦奔，紛紛助勁敵。
- 思非水靈怒，即是飢龍擘。
- 怯懾不敢前，荷襟汗霑霢。
- 迴經定僧處，泉木光相射。
- 巖磴雲族栖，柖柯露華適。
- 逍遙得真趨，邐迤尋常跡。
- 山腹貯孤亭，嵐根四垂帟。
- 誰題雪月句，乃是曹劉格。
- 閬闕一枝瓊，邊樓數聲笛。
- 吟高矍然起，若自蒼旻擲。
- 短燭墮餘花，圓蟾挂斜魄。
- 自從神錫境，無處不登陟。
- 忽上南徐山，心期豁而獲。
- 豈伊煩惱骨，合到清涼域。
- 暗得胡蝶身，幽期盡相識。
- 奈何有名氏，未列金閨籍。
- 翻慙丱頂童，得奉真如策。
- 雲濤觸風望，毫管和煙搦。
- 聊記夢中遊，留之問禪客。

## 拼音

- xi1 wo4 song1 gao1 yun2 ， yun2 chuang1 zheng4 han2 xi1 。
- pi1 qiu2 hu1 sheng1 meng4 ， si4 dao4 kong1 wang2 zhai2 。
- e2 tian1 yi4 feng1 li4 ， lan2 dun4 heng2 ban4 bi4 。
- ji2 yi3 lü4 dian1 cha4 ， guan1 lin2 chi4 xiao1 pi4 。
- men2 xu1 zhi4 gu1 qiao4 ， bu2 chi4 qian1 yu2 chi3 。
- die2 zhang3 wang4 fu2 si1 ， fen1 ming2 tan3 jian1 shi4 。
- ling2 xiang1 qi3 shou3 ba4 ， liao2 xiao1 □□□。
- gao1 hu4 cheng2 bei3 feng1 ， sheng1 hao4 da4 bo1 bai2 。
- guang1 zhong1 mu4 nan2 song4 ， ding4 yan4 fang1 ke3 di2 。
- shu4 xi4 hong2 meng2 yan1 ， dao3 shu1 ling2 luo4 bi4 。
- xu1 yu2 qun2 lai4 ru4 ， kong1 shui3 xiang1 pen1 ji1 。
- ji1 lang4 ya1 han2 dui1 ， ya0 ru2 dou4 wei1 shi2 。
- tiao4 yin1 cu4 pi2 gu3 ， jian4 mo4 jiao1 mao2 ji3 。
- niao3 ji2 fan1 yi4 ben1 ， fen1 fen1 zhu4 jin4 di2 。
- si1 fei1 shui3 ling2 nu4 ， ji2 shi4 ji1 long2 bo4 。
- qie4 she4 bu4 gan3 qian2 ， he2 jin1 han4 zhan1 mai4 。
- hui2 jing1 ding4 seng1 chu3 ， quan2 mu4 guang1 xiang1 she4 。
- yan2 deng4 yun2 zu2 qi1 ， shao2 ke1 lu4 hua2 shi4 。
- xiao1 yao2 de2 zhen1 qu1 ， li3 yi3 xun2 chang2 ji4 。
- shan1 fu4 zhu4 gu1 ting2 ， lan2 gen1 si4 chui2 yi4 。
- shui2 ti2 xue3 yue4 ju4 ， nai3 shi4 cao2 liu2 ge2 。
- lang4 que4 yi4 zhi1 qiong2 ， bian1 lou2 shu4 sheng1 di2 。
- yin2 gao1 jue2 ran2 qi3 ， ruo4 zi4 cang1 min2 zhi4 。
- duan3 zhu2 duo4 yu2 hua1 ， yuan2 chan2 gua4 xie2 po4 。
- zi4 cong2 shen2 xi1 jing4 ， wu2 chu3 bu4 deng1 zhi4 。
- hu1 shang4 nan2 xu2 shan1 ， xin1 qi1 huo1 er2 huo4 。
- qi3 yi1 fan2 nao3 gu3 ， he2 dao4 qing1 liang2 yu4 。
- an4 de2 hu2 die2 shen1 ， you1 qi1 jin4 xiang1 shi2 。
- nai4 he2 you3 ming2 shi4 ， wei4 lie4 jin1 gui1 ji2 。
- fan1 can2 guan4 ding3 tong2 ， de2 feng4 zhen1 ru2 ce4 。
- yun2 tao1 chu4 feng1 wang4 ， hao2 guan3 he2 yan1 nuo4 。
- liao2 ji4 meng4 zhong1 you2 ， liu2 zhi1 wen4 shan4 ke4 。

## 注释

## 译文

## 赏析
