---
id: lu-gui-meng-feng-he-xi-mei-er-you-shi-xu-shi
title: 奉和襲美二遊詩 徐詩
titlePinyin: feng4 he2 xi2 mei3 er4 you2 shi1   xu2 shi1
titleSlug: feng-he-xi-mei-er-you-shi-xu-shi
author: 陸龜蒙
authorPinyin: lu4 gui1 meng2
authorSlug: lu-gui-meng
dynasty: 唐
dynastyPinyin: tang2
dynastySlug: tang
tags: []
---

## 正文

- 嘗聞四書曰，經史子集焉。
- 苟非天祿中，此事無由全。
- 自從秦火來，歷代逢迍邅。
- 漢祖入關日，蕭何爲政年。
- 盡力取圖籍，遂持天下權。
- 中興熹平時，教化還相宣。
- 立石刻五經，置於太學前。
- 賊卓亂王室，君臣如轉圜。
- 洛陽且煨燼，載籍宜爲煙。
- 逮晉武革命，生民纔息肩。
- 惠懷亟寡昧，戎羯俄腥羶。
- 已覺天地閉，競爲東南遷。
- 日既不暇給，墳索何由專。
- 爾後國脆弱，人多尚虛玄。
- 任學者得謗，清言者爲賢。
- 直至沈范輩，始家藏簡編。
- 御府有不足，仍令就之傳。
- 梁元渚宮日，盡取如蚳蝝。
- 兵威忽破碎，焚爇無遺篇。
- 近者隋後主，搜羅勢駢闐。
- 寶函映玉軸，彩翠明霞鮮。
- 伊唐受命初，載史聲連延。
- 砥柱不我助，驚波湧淪漣。
- 遂令因去書，半在餘浮泉。
- 貞觀購亡逸，蓬瀛漸周旋。
- 炅然東壁光，與月爭流天。
- 偉矣開元中，王道真平平。
- 八萬五千卷，一一皆塗鉛。
- 人間盛傳寫，海內奔窮研。
- 目云西齋書，有過東臯田。
- 吾聞徐氏子，奕世皆才賢。
- 因知遺孫謀，不【在】黃金錢。
- 插架幾萬軸，森森若戈鋋。
- 風吹籤牌聲，滿室鏗鏘然。
- 佳哉鹿門子，好問如除㾓。
- 倏來參卿處，遂得參卿憐。
- 開懷展櫥簏，唯在性所便。
- 素業已千仞，今爲峻雲巔。
- 雄才舊百派，相近浮日川。
- 君抱王佐圖，縱步凌陶甄。
- 他時若報德，誰在參卿先。

## 拼音

- chang2 wen2 si4 shu1 yue1 ， jing1 shi3 zi3 ji2 yan1 。
- gou3 fei1 tian1 lu4 zhong1 ， ci3 shi4 wu2 you2 quan2 。
- zi4 cong2 qin2 huo3 lai2 ， li4 dai4 feng2 zhun1 zhan1 。
- han4 zu3 ru4 guan1 ri4 ， xiao1 he2 wei2 zheng4 nian2 。
- jin4 li4 qu3 tu2 ji2 ， sui4 chi2 tian1 xia4 quan2 。
- zhong1 xing1 xi1 ping2 shi2 ， jiao4 hua4 huan2 xiang1 xuan1 。
- li4 shi2 ke4 wu3 jing1 ， zhi4 wu1 tai4 xue2 qian2 。
- zei2 zhuo2 luan4 wang2 shi4 ， jun1 chen2 ru2 zhuan3 huan2 。
- luo4 yang2 qie3 wei1 jin4 ， zai4 ji2 yi2 wei2 yan1 。
- dai3 jin4 wu3 ge2 ming4 ， sheng1 min2 cai2 xi1 jian1 。
- hui4 huai2 ji2 gua3 mei4 ， rong2 jie2 e2 xing1 shan1 。
- yi3 jue2 tian1 di4 bi4 ， jing4 wei2 dong1 nan2 qian1 。
- ri4 ji4 bu4 xia2 gei3 ， fen2 suo3 he2 you2 zhuan1 。
- er3 hou4 guo2 cui4 ruo4 ， ren2 duo1 shang4 xu1 xuan2 。
- ren4 xue2 zhe3 de2 bang4 ， qing1 yan2 zhe3 wei2 xian2 。
- zhi2 zhi4 shen3 fan4 bei4 ， shi3 jia1 cang2 jian3 bian1 。
- yu4 fu3 you3 bu4 zu2 ， reng2 ling4 jiu4 zhi1 chuan2 。
- liang2 yuan2 zhu3 gong1 ri4 ， jin4 qu3 ru2 chi2 yuan2 。
- bing1 wei1 hu1 po4 sui4 ， fen2 ruo4 wu2 yi2 pian1 。
- jin4 zhe3 sui2 hou4 zhu3 ， sou1 luo2 shi4 pian2 tian2 。
- bao3 han2 ying4 yu4 zhou2 ， cai3 cui4 ming2 xia2 xian1 。
- yi1 tang2 shou4 ming4 chu1 ， zai4 shi3 sheng1 lian2 yan2 。
- di3 zhu4 bu4 wo3 zhu4 ， jing1 bo1 yong3 lun2 lian2 。
- sui4 ling4 yin1 qu4 shu1 ， ban4 zai4 yu2 fu2 quan2 。
- zhen1 guan1 gou4 wang2 yi4 ， peng2 ying2 jian4 zhou1 xuan2 。
- jiong3 ran2 dong1 bi4 guang1 ， yu3 yue4 zheng1 liu2 tian1 。
- wei3 yi3 kai1 yuan2 zhong1 ， wang2 dao4 zhen1 ping2 ping2 。
- ba1 wan4 wu3 qian1 juan4 ， yi1 yi1 jie1 tu2 qian1 。
- ren2 jian4 sheng4 chuan2 xie3 ， hai3 nei4 ben1 qiong2 yan2 。
- mu4 yun2 xi1 zhai1 shu1 ， you3 guo4 dong1 gao1 tian2 。
- wu2 wen2 xu2 shi4 zi3 ， yi4 shi4 jie1 cai2 xian2 。
- yin1 zhi1 yi2 sun1 mou2 ， bu4 【 zai4 】 huang2 jin1 qian2 。
- cha1 jia4 ji1 wan4 zhou2 ， sen1 sen1 ruo4 ge1 chan2 。
- feng1 chui1 qian1 pai2 sheng1 ， man3 shi4 keng1 qiang1 ran2 。
- jia1 zai1 lu4 men2 zi3 ， hao3 wen4 ru2 chu2 㾓。
- shu1 lai2 can1 qing1 chu3 ， sui4 de2 can1 qing1 lian2 。
- kai1 huai2 zhan3 chu2 lu4 ， wei2 zai4 xing4 suo3 bian4 。
- su4 ye4 yi3 qian1 ren4 ， jin1 wei2 jun4 yun2 dian1 。
- xiong2 cai2 jiu4 bai3 pai4 ， xiang1 jin4 fu2 ri4 chuan1 。
- jun1 bao4 wang2 zuo3 tu2 ， zong4 bu4 ling2 tao2 zhen1 。
- ta1 shi2 ruo4 bao4 de2 ， shui2 zai4 can1 qing1 xian1 。

## 注释

## 译文

## 赏析
