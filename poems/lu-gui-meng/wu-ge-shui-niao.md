---
id: lu-gui-meng-wu-ge-shui-niao
title: 五歌 水鳥
titlePinyin: wu3 ge1   shui3 niao3
titleSlug: wu-ge-shui-niao
author: 陸龜蒙
authorPinyin: lu4 gui1 meng2
authorSlug: lu-gui-meng
dynasty: 唐
dynastyPinyin: tang2
dynastySlug: tang
tags: []
---

## 正文

- 水鳥山禽雖異名，天工各與雙翅翎。
- 雛巢吞啄即一例，游處高卑殊不停。
- 則有觜鈹爪戟勁立直眎者，擊搏挽裂圖羶腥。
- 如此等色恣豪橫，聳身往往凌青冥。
- 爲人羅絆取材力，韋韝綵綬懸金鈴。
- 三驅不以鳥捕鳥，矢下先得聞諸經。
- 超然可繼義勇後，恰似有志行天刑。
- 鷗閑鶴散兩自遂，意思不受人丁寧。
- 今朝櫂倚寒江汀，舂鉏翡翠參鵁鶄。
- 孤翹側睨瞥滅沒，未是即肯馴簷楹。
- 婦女衣襟便佞舌，始得金籠日提挈。
- 精神卓犖背人飛，冷抱蒹葭宿煙月。
- 我與時情大乖刺，祗是江禽有毛髪。
- 慇懃謝汝莫相猜，歸來長短同羣活。

## 拼音

- shui3 niao3 shan1 qin2 sui1 yi4 ming2 ， tian1 gong1 ge4 yu3 shuang1 chi4 ling2 。
- chu2 chao2 tun1 zhuo2 ji2 yi2 li4 ， you2 chu3 gao1 bei1 shu1 bu4 ting2 。
- ze2 you3 zi1 pi2 zhua3 ji3 jin4 li4 zhi2 shi4 zhe3 ， ji1 bo2 wan3 lie4 tu2 shan1 xing1 。
- ru2 ci3 deng3 se4 zi4 hao2 heng2 ， song3 shen1 wang3 wang3 ling2 qing1 ming2 。
- wei2 ren2 luo2 ban4 qu3 cai2 li4 ， wei2 gou1 cai3 shou4 xuan2 jin1 ling2 。
- san1 qu1 bu4 yi3 niao3 bu3 niao3 ， shi3 xia4 xian1 de2 wen2 zhu1 jing1 。
- chao1 ran2 ke3 ji4 yi4 yong3 hou4 ， qia4 si4 you3 zhi4 xing2 tian1 xing2 。
- ou1 xian2 he4 san4 liang3 zi4 sui4 ， yi4 si1 bu2 shou4 ren2 ding1 ning2 。
- jin1 zhao1 zhao4 yi3 han2 jiang1 ting1 ， chong1 chu2 fei3 cui4 can1 jiao1 jing1 。
- gu1 qiao2 ce4 ni4 pie1 mie4 mei2 ， wei4 shi4 ji2 ken3 xun4 yan2 ying2 。
- fu4 nü3 yi1 jin1 bian4 ning4 she2 ， shi3 de2 jin1 long2 ri4 ti2 qie4 。
- jing1 shen2 zhuo2 luo4 bei4 ren2 fei1 ， leng3 bao4 jian1 jia1 su4 yan1 yue4 。
- wo3 yu3 shi2 qing2 da4 guai1 ci4 ， zhi1 shi4 jiang1 qin2 you3 mao2 fa4 。
- yin1 qin2 xie4 ru3 mo4 xiang1 cai1 ， gui1 lai2 chang2 duan3 tong2 qun2 huo2 。

## 注释

## 译文

## 赏析
