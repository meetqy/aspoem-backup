---
id: lu-gui-meng-feng-he-xi-mei-tai-hu-shi-er-shi-shou-gu-yuan-si
title: 奉和襲美太湖詩二十首 孤園寺
titlePinyin: feng4 he2 xi2 mei3 tai4 hu2 shi1 er4 shi2 shou3   gu1 yuan2 si4
titleSlug: feng-he-xi-mei-tai-hu-shi-er-shi-shou-gu-yuan-si
author: 陸龜蒙
authorPinyin: lu4 gui1 meng2
authorSlug: lu-gui-meng
dynasty: 唐
dynastyPinyin: tang2
dynastySlug: tang
tags: []
---

## 正文

- 浮屠從西來，事者極梁武。
- 巖幽與水曲，結構無遺土。
- 窮山林幹盡，竭海珠璣聚。
- 況即侍從臣，敢愛煙波塢。
- 幡條玉龍扣，殿角金虬舞。
- 釋子厭樓臺，生人露風雨。
- 今來四百載，像設藏雲浦。
- 輕鴿亂馴鷗，鳴鐘和朝艣。
- 庭蕉裂旗斾，野蔓差纓組。
- 石上解空人，窗前聽經虎。
- 林虛葉如織，水淨沙堪數。
- 徧問得中天，歸脩釋迦譜。

## 拼音

- fu2 tu2 cong2 xi1 lai2 ， shi4 zhe3 ji2 liang2 wu3 。
- yan2 you1 yu3 shui3 qu3 ， jie2 gou4 wu2 yi2 tu3 。
- qiong2 shan1 lin2 gan4 jin4 ， jie2 hai3 zhu1 ji1 ju4 。
- kuang4 ji2 shi4 cong2 chen2 ， gan3 ai4 yan1 bo1 wu4 。
- fan1 tiao2 yu4 long2 kou4 ， dian4 jiao3 jin1 qiu2 wu3 。
- shi4 zi3 yan4 lou2 tai2 ， sheng1 ren2 lu4 feng1 yu3 。
- jin1 lai2 si4 bai3 zai4 ， xiang4 she4 cang2 yun2 pu3 。
- qing1 ge1 luan4 xun4 ou1 ， ming2 zhong1 he2 chao2 lu3 。
- ting2 jiao1 lie4 qi2 pei4 ， ye3 man4 cha4 ying1 zu3 。
- shi2 shang4 jie3 kong1 ren2 ， chuang1 qian2 ting1 jing1 hu3 。
- lin2 xu1 ye4 ru2 zhi1 ， shui3 jing4 sha1 kan1 shu4 。
- bian4 wen4 de2 zhong1 tian1 ， gui1 xiu1 shi4 jia1 pu3 。

## 注释

## 译文

## 赏析
