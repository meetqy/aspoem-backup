---
id: lu-gui-meng-feng-he-xi-mei-er-you-shi-ren-shi
title: 奉和襲美二遊詩 任詩
titlePinyin: feng4 he2 xi2 mei3 er4 you2 shi1   ren4 shi1
titleSlug: feng-he-xi-mei-er-you-shi-ren-shi
author: 陸龜蒙
authorPinyin: lu4 gui1 meng2
authorSlug: lu-gui-meng
dynasty: 唐
dynastyPinyin: tang2
dynastySlug: tang
tags: []
---

## 正文

- 吳之辟疆園，在昔勝概敵。
- 前聞富脩竹，後說紛怪石。
- 風煙慘無主，載祀將六百。
- 草色與行人，誰能問遺跡。
- 不知清景在，盡付任君宅。
- 却是五湖光，偷來傍簷隙。
- 出門向城路，車馬聲躪躒。
- 入門望亭隈，水木氣岑寂。
- 犨牆繞曲岸，勢似行無極。
- 十步一危梁，乍疑當絕壁。
- 池容澹而古，樹意蒼然僻。
- 魚驚尾半紅，鳥下衣全碧。
- 斜來島嶼隱，恍若瀟湘隔。
- 雨靜挂殘絲，煙消有餘脉。
- 朅來任公子，擺落名利役。
- 雖將祿代耕，頗愛巾隨策。
- 秋籠支遁鶴，夜榻戴顒客。
- 說史足爲師，譚禪差作伯。
- 君多鹿門思，到此情便適。
- 偶蔭桂堪帷，縱吟苔可席。
- 顧余真任誕，雅遂中心獲。
- 但知醉還醒，豈知玄尚白。
- 甘閑在雞口，不貴封龍額。
- 即此自怡神，何勞謝公屐。

## 拼音

- wu2 zhi1 pi4 jiang1 yuan2 ， zai4 xi1 sheng4 gai4 di2 。
- qian2 wen2 fu4 xiu1 zhu2 ， hou4 shuo1 fen1 guai4 shi2 。
- feng1 yan1 can3 wu2 zhu3 ， zai4 si4 jiang1 liu4 bai3 。
- cao3 se4 yu3 xing2 ren2 ， shui2 neng2 wen4 yi2 ji4 。
- bu4 zhi1 qing1 jing3 zai4 ， jin4 fu4 ren4 jun1 zhai2 。
- que4 shi4 wu3 hu2 guang1 ， tou1 lai2 bang4 yan2 xi4 。
- chu1 men2 xiang4 cheng2 lu4 ， ju1 ma3 sheng1 lin4 li4 。
- ru4 men2 wang4 ting2 wei1 ， shui3 mu4 qi4 cen2 ji4 。
- chou1 qiang2 rao4 qu3 an4 ， shi4 si4 xing2 wu2 ji2 。
- shi2 bu4 yi4 wei1 liang2 ， zha4 yi2 dang1 jue2 bi4 。
- chi2 rong2 dan4 er2 gu3 ， shu4 yi4 cang1 ran2 pi4 。
- yu2 jing1 wei3 ban4 hong2 ， niao3 xia4 yi1 quan2 bi4 。
- xie2 lai2 dao3 yu3 yin3 ， huang3 ruo4 xiao1 xiang1 ge2 。
- yu3 jing4 gua4 can2 si1 ， yan1 xiao1 you3 yu2 mai4 。
- qie4 lai2 ren4 gong1 zi3 ， bai3 luo4 ming2 li4 yi4 。
- sui1 jiang1 lu4 dai4 geng1 ， po1 ai4 jin1 sui2 ce4 。
- qiu1 long2 zhi1 dun4 he4 ， ye4 ta4 dai4 yong2 ke4 。
- shuo1 shi3 zu2 wei2 shi1 ， tan2 shan4 cha4 zuo4 bo2 。
- jun1 duo1 lu4 men2 si1 ， dao4 ci3 qing2 bian4 shi4 。
- ou3 yin1 gui4 kan1 wei2 ， zong4 yin2 tai2 ke3 xi2 。
- gu4 yu2 zhen1 ren4 dan4 ， ya3 sui4 zhong1 xin1 huo4 。
- dan4 zhi1 zui4 huan2 xing3 ， qi3 zhi1 xuan2 shang4 bai2 。
- gan1 xian2 zai4 ji1 kou3 ， bu2 gui4 feng1 long2 e2 。
- ji2 ci3 zi4 yi2 shen2 ， he2 lao2 xie4 gong1 ji1 。

## 注释

## 译文

## 赏析
