---
id: lu-gui-meng-qiu-ri-qian-huai-shi-liu-yun-ji-dao-lu
title: 秋日遣懷十六韻寄道侶
titlePinyin: qiu1 ri4 qian3 huai2 shi2 liu4 yun4 ji4 dao4 lü3
titleSlug: qiu-ri-qian-huai-shi-liu-yun-ji-dao-lu
author: 陸龜蒙
authorPinyin: lu4 gui1 meng2
authorSlug: lu-gui-meng
dynasty: 唐
dynastyPinyin: tang2
dynastySlug: tang
tags: []
---

## 正文

- 盡日臨風坐，雄詞妙略兼。
- 共知時世薄，寧恨歲華淹。
- 且把靈方試，休憑吉夢占。
- 夜然燒汞火，朝煉洗金鹽。
- 有路求真隱，無媒舉孝廉。
- 自然成嘯傲，不是學沈潛。
- 水恨同心隔，霜愁兩鬢霑。
- 鶴屏憐掩扇，烏帽愛垂簷。
- 雅調宜觀樂，清才稱典籤。
- 冠𢼮玄髪少，書健紫毫尖。
- 故疾因秋召，塵容畏日黔。
- 壯圖須行行，儒服謾襜襜。
- 片石聊當枕，橫煙欲代簾。
- 蠹根延穴蟻，疎葉漏庭蟾。
- 藥鼎高低鑄，雲菴早晚苫。
- 胡麻如重寄，從誚我無厭。

## 拼音

- jin4 ri4 lin2 feng1 zuo4 ， xiong2 ci2 miao4 lüe4 jian1 。
- gong4 zhi1 shi2 shi4 bao2 ， ning2 hen4 sui4 hua2 yan1 。
- qie3 ba3 ling2 fang1 shi4 ， xiu1 ping2 ji2 meng4 zhan4 。
- ye4 ran2 shao1 gong3 huo3 ， chao2 lian4 xi3 jin1 yan2 。
- you3 lu4 qiu2 zhen1 yin3 ， wu2 mei2 ju3 xiao4 lian2 。
- zi4 ran2 cheng2 xiao4 ao4 ， bu2 shi4 xue2 shen3 qian2 。
- shui3 hen4 tong2 xin1 ge2 ， shuang1 chou2 liang3 bin4 zhan1 。
- he4 ping2 lian2 yan3 shan4 ， wu1 mao4 ai4 chui2 yan2 。
- ya3 diao4 yi2 guan1 le4 ， qing1 cai2 cheng1 dian3 qian1 。
- guan1 𢼮 xuan2 fa4 shao3 ， shu1 jian4 zi3 hao2 jian1 。
- gu4 ji2 yin1 qiu1 zhao4 ， chen2 rong2 wei4 ri4 qian2 。
- zhuang4 tu2 xu1 hang2 hang2 ， ru2 fu2 man2 chan1 chan1 。
- pian4 shi2 liao2 dang1 zhen3 ， heng2 yan1 yu4 dai4 lian2 。
- du4 gen1 yan2 xue2 yi3 ， shu1 ye4 lou4 ting2 chan2 。
- yao4 ding3 gao1 di1 zhu4 ， yun2 an1 zao3 wan3 shan1 。
- hu2 ma2 ru2 zhong4 ji4 ， cong2 qiao4 wo3 wu2 yan4 。

## 注释

## 译文

## 赏析
