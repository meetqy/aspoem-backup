---
id: lu-gui-meng-feng-he-xi-mei-tai-hu-shi-er-shi-shou-ming-yue-wan
title: 奉和襲美太湖詩二十首 明月灣
titlePinyin: feng4 he2 xi2 mei3 tai4 hu2 shi1 er4 shi2 shou3   ming2 yue4 wan1
titleSlug: feng-he-xi-mei-tai-hu-shi-er-shi-shou-ming-yue-wan
author: 陸龜蒙
authorPinyin: lu4 gui1 meng2
authorSlug: lu-gui-meng
dynasty: 唐
dynastyPinyin: tang2
dynastySlug: tang
tags: []
---

## 正文

- 昔聞明月觀，祗傷荒野基。
- 今逢明月灣，不值三五時。
- 擇此二明月，洞庭看最奇。
- 連山忽中斷，遠樹分毫釐。
- 周迴二十里，一片澄風漪。
- 見說秋半夜，淨無雲物欺。
- 兼之星斗藏，獨有神仙期。
- 初聞鏘鐐跳，積漸調參差。
- 空中卓羽衛，波上停龍螭。
- 蹤舞玉煙節，高歌碧霜詞。
- 清光悄不動，萬象寒咿咿。
- 此會非俗致，無由得旁窺。
- 但當乘扁舟，酒甕仍相隨。
- 或徹三弄笛，或成數聯詩。
- 自然瑩心骨，何用神仙爲。

## 拼音

- xi1 wen2 ming2 yue4 guan1 ， zhi1 shang1 huang1 ye3 ji1 。
- jin1 feng2 ming2 yue4 wan1 ， bu4 zhi2 san1 wu3 shi2 。
- ze2 ci3 er4 ming2 yue4 ， dong4 ting2 kan4 zui4 qi2 。
- lian2 shan1 hu1 zhong1 duan4 ， yuan3 shu4 fen1 hao2 li2 。
- zhou1 hui2 er4 shi2 li3 ， yi2 pian4 cheng2 feng1 yi1 。
- jian4 shuo1 qiu1 ban4 ye4 ， jing4 wu2 yun2 wu4 qi1 。
- jian1 zhi1 xing1 dou3 cang2 ， du2 you3 shen2 xian1 qi1 。
- chu1 wen2 qiang1 liao4 tiao4 ， ji1 jian4 diao4 can1 cha4 。
- kong1 zhong1 zhuo2 yu3 wei4 ， bo1 shang4 ting2 long2 chi1 。
- zong1 wu3 yu4 yan1 jie2 ， gao1 ge1 bi4 shuang1 ci2 。
- qing1 guang1 qiao1 bu2 dong4 ， wan4 xiang4 han2 yi1 yi1 。
- ci3 hui4 fei1 su2 zhi4 ， wu2 you2 de2 pang2 kui1 。
- dan4 dang1 cheng2 pian1 zhou1 ， jiu3 weng4 reng2 xiang1 sui2 。
- huo4 che4 san1 nong4 di2 ， huo4 cheng2 shu4 lian2 shi1 。
- zi4 ran2 ying2 xin1 gu3 ， he2 yong4 shen2 xian1 wei2 。

## 注释

## 译文

## 赏析
