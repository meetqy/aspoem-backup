---
id: lu-gui-meng-jiang-hu-san-ren-ge
title: 江湖散人歌
titlePinyin: jiang1 hu2 san4 ren2 ge1
titleSlug: jiang-hu-san-ren-ge
author: 陸龜蒙
authorPinyin: lu4 gui1 meng2
authorSlug: lu-gui-meng
dynasty: 唐
dynastyPinyin: tang2
dynastySlug: tang
tags: []
---

## 正文

- 江湖散人天骨奇，短髪搔來蓬半垂。
- 手提孤篁曳寒繭，口誦太古滄浪詞。
- 詞云太古萬萬古，民性甚野無風期。
- 夜棲止與禽獸雜，獨自構架縱橫枝。
- 因而稱曰有巢氏，民共敬貴如君師。
- 當時只效烏鵲輩，豈是有意陳尊卑。
- 無端後聖穿鑿破，一派前導千流隨。
- 多方惱亂元氣死，日使文字生姦欺。
- 聖人事業轉銷耗，尚有漁者存熙熙。
- 風波不獨困一士，凡百器具皆能施。
- 罛疎滬腐鱸鱖脫，止失檢馭無讒疵。
- 人間所謂好男子，我見婦女留鬚眉。
- 奴顏婢膝真乞丐，反以正直爲狂癡。
- 所以頭欲散，不散弁峩巍。
- 所以腰欲散，不散珮陸離。
- 行散任之適，坐散從傾欹。
- 語散空谷應，笑散春雲披。
- 衣散單複便，食散酸醎宜。
- 書散渾真草，酒散甘醇醨。
- 屋散勢斜直，樹散行參差。
- 客散忘簪屨，禽散虛籠池。
- 物外一以散，中心散何疑。
- 不共諸侯分邑里，不與天子專隍陴。
- 靜則守桑柘，亂則逃妻兒。
- 金鑣貝帶未嘗識，白刃殺我窮生爲。
- 或聞蕃將負恩澤，號令鐵馬如風馳。
- 大君年小丞相少，當軸自請都旌旗。
- 神鋒悉出羽林仗，繢畫日月蟠龍螭。
- 太宗基業甚牢固，小醜背叛當殲夷。
- 禁軍近自肅宗置，抑遏輔國爭雄雌。
- 必然大段剪兇逆，須召勁勇持軍麾。
- 四方賊壘猶占地，死者暴骨生寒飢。
- 歸來輙擬荷鋤笠，詬吏已責租錢遲。
- 興師十萬一日費，不啻千金何以支。
- 祗今利口且箕斂，何暇俛首哀惸嫠。
- 均荒補敗豈無術，布在方冊撐頹隵。
- 冰霜襦袴易反掌，白面諸郎殊不知。
- 江湖散人悲古道，悠悠幸寄羲皇傲。
- 官家未議活蒼生，拜賜江湖散人號。

## 拼音

- jiang1 hu2 san4 ren2 tian1 gu3 qi2 ， duan3 fa4 sao1 lai2 peng2 ban4 chui2 。
- shou3 ti2 gu1 huang2 ye4 han2 jian3 ， kou3 song4 tai4 gu3 cang1 lang4 ci2 。
- ci2 yun2 tai4 gu3 wan4 wan4 gu3 ， min2 xing4 shen4 ye3 wu2 feng1 qi1 。
- ye4 qi1 zhi3 yu3 qin2 shou4 za2 ， du2 zi4 gou4 jia4 zong4 heng2 zhi1 。
- yin1 er2 cheng1 yue1 you3 chao2 shi4 ， min2 gong4 jing4 gui4 ru2 jun1 shi1 。
- dang1 shi2 zhi1 xiao4 wu1 que4 bei4 ， qi3 shi4 you3 yi4 chen2 zun1 bei1 。
- wu2 duan1 hou4 sheng4 chuan1 zao2 po4 ， yi2 pai4 qian2 dao3 qian1 liu2 sui2 。
- duo1 fang1 nao3 luan4 yuan2 qi4 si3 ， ri4 shi3 wen2 zi4 sheng1 jian1 qi1 。
- sheng4 ren2 shi4 ye4 zhuan3 xiao1 hao4 ， shang4 you3 yu2 zhe3 cun2 xi1 xi1 。
- feng1 bo1 bu4 du2 kun4 yi2 shi4 ， fan2 bai3 qi4 ju4 jie1 neng2 shi1 。
- gu1 shu1 hu4 fu3 lu2 gui4 tuo1 ， zhi3 shi1 jian3 yu4 wu2 chan2 ci1 。
- ren2 jian4 suo3 wei4 hao3 nan2 zi3 ， wo3 jian4 fu4 nü3 liu2 xu1 mei2 。
- nu2 yan2 bi4 xi1 zhen1 qi3 gai4 ， fan3 yi3 zheng4 zhi2 wei2 kuang2 chi1 。
- suo3 yi3 tou2 yu4 san4 ， bu2 san4 bian4 e2 wei1 。
- suo3 yi3 yao1 yu4 san4 ， bu2 san4 pei4 lu4 li2 。
- xing2 san4 ren4 zhi1 shi4 ， zuo4 san4 cong2 qing1 qi1 。
- yu3 san4 kong1 gu3 ying1 ， xiao4 san4 chun1 yun2 pi1 。
- yi1 san4 dan1 fu4 bian4 ， shi2 san4 suan1 xian2 yi2 。
- shu1 san4 hun2 zhen1 cao3 ， jiu3 san4 gan1 chun2 li2 。
- wu1 san4 shi4 xie2 zhi2 ， shu4 san4 xing2 can1 cha4 。
- ke4 san4 wang4 zan1 ju4 ， qin2 san4 xu1 long2 chi2 。
- wu4 wai4 yi4 yi3 san4 ， zhong1 xin1 san4 he2 yi2 。
- bu2 gong4 zhu1 hou2 fen1 yi4 li3 ， bu4 yu3 tian1 zi3 zhuan1 huang2 pi2 。
- jing4 ze2 shou3 sang1 zhe4 ， luan4 ze2 tao2 qi1 er2 。
- jin1 biao1 bei4 dai4 wei4 chang2 shi2 ， bai2 ren4 sha1 wo3 qiong2 sheng1 wei2 。
- huo4 wen2 fan1 jiang1 fu4 en1 ze2 ， hao4 ling4 tie3 ma3 ru2 feng1 chi2 。
- da4 jun1 nian2 xiao3 cheng2 xiang4 shao3 ， dang1 zhou2 zi4 qing3 dou1 jing1 qi2 。
- shen2 feng1 xi1 chu1 yu3 lin2 zhang4 ， hui4 hua4 ri4 yue4 pan2 long2 chi1 。
- tai4 zong1 ji1 ye4 shen4 lao2 gu4 ， xiao3 chou3 bei4 pan4 dang1 jian1 yi2 。
- jin4 jun1 jin4 zi4 su4 zong1 zhi4 ， yi4 e4 fu3 guo2 zheng1 xiong2 ci2 。
- bi4 ran2 da4 duan4 jian3 xiong1 ni4 ， xu1 zhao4 jin4 yong3 chi2 jun1 hui1 。
- si4 fang1 zei2 lei3 you2 zhan4 di4 ， si3 zhe3 bao4 gu3 sheng1 han2 ji1 。
- gui1 lai2 zhe2 ni3 he2 chu2 li4 ， gou4 li4 yi3 ze2 zu1 qian2 chi2 。
- xing1 shi1 shi2 wan4 yi2 ri4 fei4 ， bu2 chi4 qian1 jin1 he2 yi3 zhi1 。
- zhi1 jin1 li4 kou3 qie3 ji1 lian3 ， he2 xia2 fu3 shou3 ai1 qiong2 li2 。
- jun1 huang1 bu3 bai4 qi3 wu2 shu4 ， bu4 zai4 fang1 ce4 cheng1 tui2 xi1 。
- bing1 shuang1 ru2 ku4 yi4 fan3 zhang3 ， bai2 mian4 zhu1 lang2 shu1 bu4 zhi1 。
- jiang1 hu2 san4 ren2 bei1 gu3 dao4 ， you1 you1 xing4 ji4 xi1 huang2 ao4 。
- guan1 jia1 wei4 yi4 huo2 cang1 sheng1 ， bai4 ci4 jiang1 hu2 san4 ren2 hao4 。

## 注释

## 译文

## 赏析
