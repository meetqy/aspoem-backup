---
id: lu-gui-meng-jing-kou-yu-you-sheng-hua-bie
title: 京口與友生話別
titlePinyin: jing1 kou3 yu3 you3 sheng1 hua4 bie2
titleSlug: jing-kou-yu-you-sheng-hua-bie
author: 陸龜蒙
authorPinyin: lu4 gui1 meng2
authorSlug: lu-gui-meng
dynasty: 唐
dynastyPinyin: tang2
dynastySlug: tang
tags: []
---

## 正文

- 共是悲秋客，相逢恨不堪。
- 鴈頻辭蘇北，人尚在江南。
- 名利機初發，樵漁事先諳。
- 松門穿戴寺，荷徑繞秦潭。
- 繩檢真難束，疎慵却易耽。
- 枕當高樹穩，茶試遠泉甘。
- 架上經唯一，尊前雅祗三。
- 風雲勞夢想，天地入醺酣。
- 曆自堯階數，書因禹穴探。
- 御龍雖世祿，下馬亦清譚。
- 國計徒盈策，家儲不滿甔。
- 斷簾從燕出，𢼮弁請人簪。
- 木墜涼來葉，山橫霽後嵐。
- 竹窗深䆗窱，苔洞綠龕弇。
- 積行依顏子，和光則老聃。
- 杖誠爲虎節，披信作鮫函。
- 養鷺看窺沼，尋僧助結菴。
- 功名思馬援，歌唱咽羊曇。
- 乞食羞孤鳳，無衣羨八蠶。
- 繫帆留宿客，吟句任羸驂。
- 寵鶴空無衛，占烏未見𨝸。
- 香還須是桂，青會出於藍。
- 蜀酒時傾瓿，吳鰕徧發坩。
- 玉封千挺藕，霜閉一筒柑。
- 惜佩終邀禍，辭環好激貪。
- 宗溟雖甽澮，成廈必楩柟。
- 碧玉雕琴薦，黃金飾劒鐔。
- 煙緣莎砌引，水爲藥畦擔。
- 博物君能繼，多才我尚慙。
- 別離猶得在，秋鬢未鬖鬖。

## 拼音

- gong4 shi4 bei1 qiu1 ke4 ， xiang1 feng2 hen4 bu4 kan1 。
- yan4 bin1 ci2 su1 bei3 ， ren2 shang4 zai4 jiang1 nan2 。
- ming2 li4 ji1 chu1 fa1 ， qiao2 yu2 shi4 xian1 an1 。
- song1 men2 chuan1 dai4 si4 ， he2 jing4 rao4 qin2 tan2 。
- sheng2 jian3 zhen1 nan2 shu4 ， shu1 yong1 que4 yi4 dan1 。
- zhen3 dang1 gao1 shu4 wen3 ， cha2 shi4 yuan3 quan2 gan1 。
- jia4 shang4 jing1 wei2 yi1 ， zun1 qian2 ya3 zhi1 san1 。
- feng1 yun2 lao2 meng4 xiang3 ， tian1 di4 ru4 xun1 han1 。
- li4 zi4 yao2 jie1 shu4 ， shu1 yin1 yu3 xue2 tan4 。
- yu4 long2 sui1 shi4 lu4 ， xia4 ma3 yi4 qing1 tan2 。
- guo2 ji4 tu2 ying2 ce4 ， jia1 chu3 bu4 man3 dan1 。
- duan4 lian2 cong2 yan4 chu1 ，𢼮 bian4 qing3 ren2 zan1 。
- mu4 zhui4 liang2 lai2 ye4 ， shan1 heng2 ji4 hou4 lan2 。
- zhu2 chuang1 shen1 䆗 tiao3 ， tai2 dong4 lü4 kan1 yan3 。
- ji1 xing2 yi1 yan2 zi3 ， he2 guang1 ze2 lao3 dan1 。
- zhang4 cheng2 wei2 hu3 jie2 ， pi1 xin4 zuo4 jiao1 han2 。
- yang3 lu4 kan4 kui1 zhao3 ， xun2 seng1 zhu4 jie2 an1 。
- gong1 ming2 si1 ma3 yuan2 ， ge1 chang4 yan4 yang2 tan2 。
- qi3 shi2 xiu1 gu1 feng4 ， wu2 yi1 xian4 ba1 can2 。
- xi4 fan1 liu2 su4 ke4 ， yin2 ju4 ren4 lei2 can1 。
- chong3 he4 kong1 wu2 wei4 ， zhan4 wu1 wei4 jian4 𨝸。
- xiang1 huan2 xu1 shi4 gui4 ， qing1 hui4 chu1 wu1 lan2 。
- shu3 jiu3 shi2 qing1 bu4 ， wu2 xia1 bian4 fa1 gan1 。
- yu4 feng1 qian1 ting3 ou3 ， shuang1 bi4 yi4 tong3 gan1 。
- xi1 pei4 zhong1 yao1 huo4 ， ci2 huan2 hao3 ji1 tan1 。
- zong1 ming2 sui1 zhen4 kuai4 ， cheng2 sha4 bi4 pian2 nan2 。
- bi4 yu4 diao1 qin2 jian4 ， huang2 jin1 shi4 jian4 xin2 。
- yan1 yuan2 sha1 qi4 yin3 ， shui3 wei2 yao4 qi2 dan1 。
- bo2 wu4 jun1 neng2 ji4 ， duo1 cai2 wo3 shang4 can2 。
- bie2 li2 you2 de2 zai4 ， qiu1 bin4 wei4 san1 san1 。

## 注释

## 译文

## 赏析
