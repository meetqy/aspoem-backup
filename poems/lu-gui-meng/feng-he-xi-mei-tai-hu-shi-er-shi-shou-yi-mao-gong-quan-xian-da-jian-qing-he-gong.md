---
id: lu-gui-meng-feng-he-xi-mei-tai-hu-shi-er-shi-shou-yi-mao-gong-quan-xian-da-jian-qing-he-gong
title: 奉和襲美太湖詩二十首 以毛公泉獻大諫清河公
titlePinyin: feng4 he2 xi2 mei3 tai4 hu2 shi1 er4 shi2 shou3   yi3 mao2 gong1 quan2 xian4 da4 jian4 qing1 he2 gong1
titleSlug: feng-he-xi-mei-tai-hu-shi-er-shi-shou-yi-mao-gong-quan-xian-da-jian-qing-he-gong
author: 陸龜蒙
authorPinyin: lu4 gui1 meng2
authorSlug: lu-gui-meng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 先生鍊飛精，羽化成翩翻。
- 荒壇與古甃，隱軫清泠存。
- 四面蹙山骨，中心含月魂。
- 除非紫水脉，即是金沙源。
- 香實灑桂蘂，甘惟漬雲根。
- 向來探幽人，酌罷祛蒙昏。
- 況公珪璋質，近處諫諍垣。
- 又聞虛靜姿，早挂冰雪痕。
- 君對瑤華味，重獻蘭薰言。
- 當應滌煩暑，朗詠翬飛軒。
- 我願得一掬，攀天呌重閽。
- 霏霏散爲雨，用以移焦原。

## 拼音

- xian1 sheng0 lian4 fei1 jing1 ， yu3 hua4 cheng2 pian1 fan1 。
- huang1 tan2 yu3 gu3 zhou4 ， yin3 zhen3 qing1 ling2 cun2 。
- si4 mian4 cu4 shan1 gu3 ， zhong1 xin1 han2 yue4 hun2 。
- chu2 fei1 zi3 shui3 mai4 ， ji2 shi4 jin1 sha1 yuan2 。
- xiang1 shi2 sa3 gui4 rui3 ， gan1 wei2 zi4 yun2 gen1 。
- xiang4 lai2 tan4 you1 ren2 ， zhuo2 ba4 qu1 meng2 hun1 。
- kuang4 gong1 gui1 zhang1 zhi4 ， jin4 chu3 jian4 zheng4 yuan2 。
- you4 wen2 xu1 jing4 zi1 ， zao3 gua4 bing1 xue3 hen2 。
- jun1 dui4 yao2 hua2 wei4 ， zhong4 xian4 lan2 xun1 yan2 。
- dang1 ying1 di2 fan2 shu3 ， lang3 yong3 hui1 fei1 xuan1 。
- wo3 yuan4 de2 yi4 ju1 ， pan1 tian1 jiao4 zhong4 hun1 。
- fei1 fei1 san4 wei2 yu3 ， yong4 yi3 yi2 jiao1 yuan2 。

## 注释

## 译文

## 赏析
