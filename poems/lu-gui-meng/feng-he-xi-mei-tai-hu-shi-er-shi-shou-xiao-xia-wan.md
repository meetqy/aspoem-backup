---
id: lu-gui-meng-feng-he-xi-mei-tai-hu-shi-er-shi-shou-xiao-xia-wan
title: 奉和襲美太湖詩二十首 銷夏灣
titlePinyin: feng4 he2 xi2 mei3 tai4 hu2 shi1 er4 shi2 shou3   xiao1 xia4 wan1
titleSlug: feng-he-xi-mei-tai-hu-shi-er-shi-shou-xiao-xia-wan
author: 陸龜蒙
authorPinyin: lu4 gui1 meng2
authorSlug: lu-gui-meng
dynasty: 唐
dynastyPinyin: tang2
dynastySlug: tang
tags: []
---

## 正文

- 霞島焰難泊，雲峰奇未收。
- 蕭條千里灣，獨自清如秋。
- 古岸過新雨，高蘿蔭橫流。
- 遙風吹蒹葭，折處鳴颼颼。
- 昔予守圭竇，過於回祿囚。
- 日爲蘧筁徒，分作祗裯讎。
- 願狎寒水怪，不封朱轂侯。
- 豈知煙浪涯，坐可思重裘。
- 健若數尺鯉，泛然雙白鷗。
- 不識號火井，孰問名焦丘。
- 我真魚鳥家，盡室營扁舟。
- 遺名復避世，消夏還消憂。

## 拼音

- xia2 dao3 yan4 nan2 bo2 ， yun2 feng1 qi2 wei4 shou1 。
- xiao1 tiao2 qian1 li3 wan1 ， du2 zi4 qing1 ru2 qiu1 。
- gu3 an4 guo4 xin1 yu3 ， gao1 luo2 yin1 heng2 liu2 。
- yao2 feng1 chui1 jian1 jia1 ， zhe2 chu3 ming2 sou1 sou1 。
- xi1 yu3 shou3 gui1 dou4 ， guo4 wu1 hui2 lu4 qiu2 。
- ri4 wei2 qu2 qu1 tu2 ， fen1 zuo4 zhi1 dao1 chou2 。
- yuan4 xia2 han2 shui3 guai4 ， bu4 feng1 zhu1 gu3 hou2 。
- qi3 zhi1 yan1 lang4 ya2 ， zuo4 ke3 si1 zhong4 qiu2 。
- jian4 ruo4 shu4 chi3 li3 ， fan4 ran2 shuang1 bai2 ou1 。
- bu4 shi2 hao4 huo3 jing3 ， shu2 wen4 ming2 jiao1 qiu1 。
- wo3 zhen1 yu2 niao3 jia1 ， jin4 shi4 ying2 pian1 zhou1 。
- yi2 ming2 fu4 bi4 shi4 ， xiao1 xia4 huan2 xiao1 you1 。

## 注释

## 译文

## 赏析
