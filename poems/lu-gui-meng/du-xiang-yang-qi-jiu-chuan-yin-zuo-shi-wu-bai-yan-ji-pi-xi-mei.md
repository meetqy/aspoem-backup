---
id: lu-gui-meng-du-xiang-yang-qi-jiu-chuan-yin-zuo-shi-wu-bai-yan-ji-pi-xi-mei
title: 讀襄陽耆舊傳因作詩五百言寄皮襲美
titlePinyin: du2 xiang1 yang2 qi2 jiu4 chuan2 yin1 zuo4 shi1 wu3 bai3 yan2 ji4 pi2 xi2 mei3
titleSlug: du-xiang-yang-qi-jiu-chuan-yin-zuo-shi-wu-bai-yan-ji-pi-xi-mei
author: 陸龜蒙
authorPinyin: lu4 gui1 meng2
authorSlug: lu-gui-meng
dynasty: 唐
dynastyPinyin: tang2
dynastySlug: tang
tags: []
---

## 正文

- 漢臯古來雄，山水天下秀。
- 高當軫翼分，化作英髦囿。
- 暴秦之前人，灰滅不可究。
- 自從宋生賢，特立冠耆舊。
- 離騷既日月，九辯即列宿。
- 卓哉悲秋辭，合在風雅右。
- 龐公樂幽隱，辟聘無所就。
- 祗愛鹿門泉，泠泠倚巖漱。
- 孔明臥龍者，潛伏躬耕耨。
- 忽遭玄德雲，遂起鱗角鬬。
- 三胡節皆峻，二習名亦茂。
- 其餘文武家，相望如斥堠。
- 緬思齊梁降，寂寞寡清胄。
- 凝融爲漪瀾，復結作瑩琇。
- 不知粹和氣，有得方大受。
- 將生皮夫子，上帝可其奏。
- 幷包數公才，用以殿厥後。
- 嘗聞兒童歲，嬉戲陳俎豆。
- 積漸開詞源，一派分萬溜。
- 先崇丘旦室，大懼隳結構。
- 次補荀孟垣，所貴亡罅漏。
- 仰瞻三皇道，蟣虱在宇宙。
- 却視五霸圖，股掌弄孩幼。
- 或能醢髖髀，或與翼雛鷇。
- 或喜掉直舌，或樂斬邪脰。
- 或耨鋤翳薈，或整理錯謬。
- 或如百千騎，合沓原野狩。
- 又如曉江平，風死波不皺。
- 幽埋力須掘，遺落貲必購。
- 乃於文學中，十倍猗頓富。
- 囊乏向咸鎬，馬重遲步驟。
- 專場射策時，縛虎當羿彀。
- 歸來把通籍，且作高堂壽。
- 未足逞戈矛，誰云被文繡。
- 從知偶東下，帆影拂吳岫。
- 物象悉摧藏，精靈畏雕鏤。
- 伊余抱沈疾，顦顇守圭竇。
- 方推洪範疇，更念大玄首。
- 陳詩採風俗，學古窮篆籀。
- 朝朝貰薪米，往往逢責詬。
- 既被鄰里輕，亦爲妻子陋。
- 持冠適甌越，敢怨不得售。
- 窘若曬沙魚，悲如哭霜狖。
- 唯君枉車轍，以逐海上臭。
- 披襟兩相對，半夜忽白晝。
- 執熱濯清風，忘憂飲醇酎。
- 驅爲文翰侶，駑皁參驥廐。
- 有時諧宮商，自喜真邂逅。
- 道孤情易苦，語直詩還瘦。
- 藻匠如見酬，終身致懷袖。

## 拼音

- han4 gao1 gu3 lai2 xiong2 ， shan1 shui3 tian1 xia4 xiu4 。
- gao1 dang1 zhen3 yi4 fen1 ， hua4 zuo4 ying1 mao2 you4 。
- bao4 qin2 zhi1 qian2 ren2 ， hui1 mie4 bu4 ke3 jiu1 。
- zi4 cong2 song4 sheng1 xian2 ， te4 li4 guan1 qi2 jiu4 。
- li2 sao1 ji4 ri4 yue4 ， jiu3 bian4 ji2 lie4 su4 。
- zhuo2 zai1 bei1 qiu1 ci2 ， he2 zai4 feng1 ya3 you4 。
- pang2 gong1 le4 you1 yin3 ， pi4 pin4 wu2 suo3 jiu4 。
- zhi1 ai4 lu4 men2 quan2 ， ling2 ling2 yi3 yan2 shu4 。
- kong3 ming2 wo4 long2 zhe3 ， qian2 fu2 gong1 geng1 nou4 。
- hu1 zao1 xuan2 de2 yun2 ， sui4 qi3 lin2 jiao3 dou4 。
- san1 hu2 jie2 jie1 jun4 ， er4 xi2 ming2 yi4 mao4 。
- qi2 yu2 wen2 wu3 jia1 ， xiang1 wang4 ru2 chi4 hou4 。
- mian3 si1 qi2 liang2 jiang4 ， ji4 mo4 gua3 qing1 zhou4 。
- ning2 rong2 wei2 yi1 lan2 ， fu4 jie2 zuo4 ying2 xiu4 。
- bu4 zhi1 cui4 he2 qi4 ， you3 de2 fang1 da4 shou4 。
- jiang1 sheng1 pi2 fu1 zi3 ， shang4 di4 ke3 qi2 zou4 。
- bing4 bao1 shu4 gong1 cai2 ， yong4 yi3 dian4 jue2 hou4 。
- chang2 wen2 er2 tong2 sui4 ， xi1 xi4 chen2 zu3 dou4 。
- ji1 jian4 kai1 ci2 yuan2 ， yi2 pai4 fen1 wan4 liu1 。
- xian1 chong2 qiu1 dan4 shi4 ， da4 ju4 hui1 jie2 gou4 。
- ci4 bu3 xun2 meng4 yuan2 ， suo3 gui4 wang2 xia4 lou4 。
- yang3 zhan1 san1 huang2 dao4 ， ji3 shi1 zai4 yu3 zhou4 。
- que4 shi4 wu3 ba4 tu2 ， gu3 zhang3 nong4 hai2 you4 。
- huo4 neng2 hai3 kuan1 bi4 ， huo4 yu3 yi4 chu2 kou4 。
- huo4 xi3 diao4 zhi2 she2 ， huo4 le4 zhan3 xie2 dou4 。
- huo4 nou4 chu2 yi4 hui4 ， huo4 zheng3 li3 cuo4 miu4 。
- huo4 ru2 bai3 qian1 qi2 ， he2 ta4 yuan2 ye3 shou4 。
- you4 ru2 xiao3 jiang1 ping2 ， feng1 si3 bo1 bu2 zhou4 。
- you1 mai2 li4 xu1 jue2 ， yi2 luo4 zi1 bi4 gou4 。
- nai3 wu1 wen2 xue2 zhong1 ， shi2 bei4 yi1 dun4 fu4 。
- nang2 fa2 xiang4 xian2 gao3 ， ma3 zhong4 chi2 bu4 zhou4 。
- zhuan1 chang3 she4 ce4 shi2 ， fu4 hu3 dang1 yi4 gou4 。
- gui1 lai2 ba3 tong1 ji2 ， qie3 zuo4 gao1 tang2 shou4 。
- wei4 zu2 cheng3 ge1 mao2 ， shui2 yun2 bei4 wen2 xiu4 。
- cong2 zhi1 ou3 dong1 xia4 ， fan1 ying3 fu2 wu2 xiu4 。
- wu4 xiang4 xi1 cui1 cang2 ， jing1 ling2 wei4 diao1 lou4 。
- yi1 yu2 bao4 shen3 ji2 ， qiao2 cui4 shou3 gui1 dou4 。
- fang1 tui1 hong2 fan4 chou2 ， geng4 nian4 da4 xuan2 shou3 。
- chen2 shi1 cai3 feng1 su2 ， xue2 gu3 qiong2 zhuan4 zhou4 。
- zhao1 zhao1 shi4 xin1 mi3 ， wang3 wang3 feng2 ze2 gou4 。
- ji4 bei4 lin2 li3 qing1 ， yi4 wei2 qi1 zi0 lou4 。
- chi2 guan1 shi4 ou1 yue4 ， gan3 yuan4 bu0 de0 shou4 。
- jiong3 ruo4 shai4 sha1 yu2 ， bei1 ru2 ku1 shuang1 you4 。
- wei2 jun1 wang3 ju1 zhe2 ， yi3 zhu2 hai3 shang4 chou4 。
- pi1 jin1 liang3 xiang1 dui4 ， ban4 ye4 hu1 bai2 zhou4 。
- zhi2 re4 zhuo2 qing1 feng1 ， wang4 you1 yin3 chun2 zhou4 。
- qu1 wei2 wen2 han4 lü3 ， nu2 zao4 can1 ji4 jiu4 。
- you3 shi2 xie2 gong1 shang1 ， zi4 xi3 zhen1 xie4 hou4 。
- dao4 gu1 qing2 yi4 ku3 ， yu3 zhi2 shi1 huan2 shou4 。
- zao3 jiang4 ru2 jian4 chou2 ， zhong1 shen1 zhi4 huai2 xiu4 。

## 注释

## 译文

## 赏析
