---
id: lu-gui-meng-yi-xi-mei-dong-ting-guan-bu-feng-he-ci-yun
title: 憶襲美洞庭觀步奉和次韻
titlePinyin: yi4 xi2 mei3 dong4 ting2 guan1 bu4 feng4 he2 ci4 yun4
titleSlug: yi-xi-mei-dong-ting-guan-bu-feng-he-ci-yun
author: 陸龜蒙
authorPinyin: lu4 gui1 meng2
authorSlug: lu-gui-meng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 聞君遊靜境，雅具更摐摐。
- 竹傘遮雲徑，藤鞋踏蘚矼。
- 杖斑花不一，尊大癭成雙。
- 水鳥行沙嶼，山僧禮石幢。
- 已甘三秀味，誰念百牢腔。
- 遠棹投何處，殘陽到幾窗。
- 仙謠珠樹曲，村餉白醅【缸】。
- 地里方吳會，人風似冉厖。
- 探幽非遯世，尋勝肯迷邦。
- 爲讀江南傳，何賢過二龐。

## 拼音

- wen2 jun1 you2 jing4 jing4 ， ya3 ju4 geng4 chuang1 chuang1 。
- zhu2 san3 zhe1 yun2 jing4 ， teng2 xie2 ta4 xian3 gang1 。
- zhang4 ban1 hua1 bu4 yi1 ， zun1 da4 ying3 cheng2 shuang1 。
- shui3 niao3 xing2 sha1 yu3 ， shan1 seng1 li3 shi2 chuang2 。
- yi3 gan1 san1 xiu4 wei4 ， shui2 nian4 bai3 lao2 qiang1 。
- yuan3 zhao4 tou2 he2 chu3 ， can2 yang2 dao4 ji1 chuang1 。
- xian1 yao2 zhu1 shu4 qu3 ， cun1 xiang3 bai2 pei1 【 gang1 】。
- di4 li3 fang1 wu2 hui4 ， ren2 feng1 si4 ran3 mang2 。
- tan4 you1 fei1 dun4 shi4 ， xun2 sheng4 ken3 mi2 bang1 。
- wei2 du2 jiang1 nan2 chuan2 ， he2 xian2 guo4 er4 pang2 。

## 注释

## 译文

## 赏析
