---
id: lu-gui-meng-feng-he-xi-mei-chou-qian-jin-shi-cui-lu-sheng-zhi-jian-ji-yin-zeng-zhi-yi-bai-si-shi-yan
title: 奉和襲美酬前進士崔潞盛製見寄因贈至一百四十言
titlePinyin: feng4 he2 xi2 mei3 chou2 qian2 jin4 shi4 cui1 lu4 sheng4 zhi4 jian4 ji4 yin1 zeng4 zhi4 yi4 bai3 si4 shi2 yan2
titleSlug: feng-he-xi-mei-chou-qian-jin-shi-cui-lu-sheng-zhi-jian-ji-yin-zeng-zhi-yi-bai-si-shi-yan
author: 陸龜蒙
authorPinyin: lu4 gui1 meng2
authorSlug: lu-gui-meng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 孔聖鑄顏事，垂之千載餘。
- 其間王道乖，化作荆榛墟。
- 天必授賢哲，爲時攻翦除。
- 軻雄骨已朽，百代徒趦趄。
- 近者韓文公，首爲閑闢鋤。
- 夫子又繼起，陰霾終廓如。
- 搜得萬古遺，裁成十編書。
- 南山盛雲雨，東序堆瓊琚。
- 偶此真籍客，悠揚兩情攄。
- 清詞忽窈窕，雅韻何虛徐。
- 唱既野芳坼，酬還天籟疎。
- 輕波掠翡翠，曉露披芙渠。
- 儷曲信寡合，末流難嗣初。
- 空持一竿餌，有意鯨魚。

## 拼音

- kong3 sheng4 zhu4 yan2 shi4 ， chui2 zhi1 qian1 zai4 yu2 。
- qi2 jian4 wang2 dao4 guai1 ， hua4 zuo4 jing1 zhen1 xu1 。
- tian1 bi4 shou4 xian2 zhe2 ， wei2 shi2 gong1 jian3 chu2 。
- ke1 xiong2 gu3 yi3 xiu3 ， bai3 dai4 tu2 zi1 ju1 。
- jin4 zhe3 han2 wen2 gong1 ， shou3 wei2 xian2 pi4 chu2 。
- fu1 zi3 you4 ji4 qi3 ， yin1 mai2 zhong1 kuo4 ru2 。
- sou1 de2 wan4 gu3 yi2 ， cai2 cheng2 shi2 bian1 shu1 。
- nan2 shan1 sheng4 yun2 yu3 ， dong1 xu4 dui1 qiong2 ju1 。
- ou3 ci3 zhen1 ji2 ke4 ， you1 yang2 liang3 qing2 shu1 。
- qing1 ci2 hu1 yao3 tiao3 ， ya3 yun4 he2 xu1 xu2 。
- chang4 ji4 ye3 fang1 che4 ， chou2 huan2 tian1 lai4 shu1 。
- qing1 bo1 lüe4 fei3 cui4 ， xiao3 lu4 pi1 fu2 qu2 。
- li4 qu3 xin4 gua3 he2 ， mo4 liu2 nan2 si4 chu1 。
- kong1 chi2 yi4 gan1 er3 ， you3 yi4  jing1 yu2 。

## 注释

## 译文

## 赏析
