---
id: lu-gui-meng-kai-yuan-si-lou-kan-yu-lian-ju
title: 開元寺樓看雨聯句
titlePinyin: kai1 yuan2 si4 lou2 kan4 yu3 lian2 ju4
titleSlug: kai-yuan-si-lou-kan-yu-lian-ju
author: 陸龜蒙
authorPinyin: lu4 gui1 meng2
authorSlug: lu-gui-meng
dynasty: 唐
dynastyPinyin: tang2
dynastySlug: tang
tags: []
---

## 正文

- 海上風雨來，掀轟雜飛電。
- 登樓一凭檻，滿眼蛟龍戰。
- 須臾造化慘，倏忽堪輿變。
- 萬戶響戈鋋，千家披組練。
- 羣飛拋輪石，雜下攻城箭。
- 點急似摧胸，行斜如中面。
- 細灑魂空冷，橫飄目能眩。
- 垂檐珂珮喧，㩧瓦珠璣濺。
- 無言九陔遠，瞬息馳應徧。
- 密處正垂絚，微時又懸綫。
- 寫作玉界破，吹爲羽林旋。
- 飜傷列缺勞，却怕豐隆倦。
- 遙瞻山露色，漸覺雲成片。
- 遠樹欲鳴蟬，深檐尚藏燕。
- 殘雷隱轔盡，反照依微見。
- 天光潔似磨，湖彩熟於練。
- 疎帆逗前渚，晚磬分涼殿。
- 接思強揮毫，窺詞幾焚研。
- 佶栗烏皮几，輕明白羽扇。
- 畢景好疎吟，餘涼可清宴。
- 君攜下高磴，僧引還深院。
- 駮蘚淨鋪筵，低松濕垂鬋。
- 齋明乍虛豁，林霽逾蔥蒨。
- 早晚重登臨，欲去多離戀。

## 拼音

- hai3 shang4 feng1 yu3 lai2 ， xian1 hong1 za2 fei1 dian4 。
- deng1 lou2 yi4 ping2 jian4 ， man3 yan3 jiao1 long2 zhan4 。
- xu1 yu2 zao4 hua4 can3 ， shu1 hu1 kan1 yu2 bian4 。
- wan4 hu4 xiang3 ge1 chan2 ， qian1 jia1 pi1 zu3 lian4 。
- qun2 fei1 pao1 lun2 shi2 ， za2 xia4 gong1 cheng2 jian4 。
- dian3 ji2 si4 cui1 xiong1 ， xing2 xie2 ru2 zhong1 mian4 。
- xi4 sa3 hun2 kong1 leng3 ， heng2 piao1 mu4 neng2 xuan4 。
- chui2 yan2 ke1 pei4 xuan1 ，㩧 wa3 zhu1 ji1 jian4 。
- wu2 yan2 jiu3 gai1 yuan3 ， shun4 xi1 chi2 ying1 bian4 。
- mi4 chu3 zheng4 chui2 geng1 ， wei1 shi2 you4 xuan2 xian4 。
- xie3 zuo4 yu4 jie4 po4 ， chui1 wei2 yu3 lin2 xuan2 。
- fan1 shang1 lie4 que1 lao2 ， que4 pa4 feng1 long2 juan4 。
- yao2 zhan1 shan1 lu4 se4 ， jian4 jue2 yun2 cheng2 pian4 。
- yuan3 shu4 yu4 ming2 chan2 ， shen1 yan2 shang4 cang2 yan4 。
- can2 lei2 yin3 lin2 jin4 ， fan3 zhao4 yi1 wei1 jian4 。
- tian1 guang1 jie2 si4 mo2 ， hu2 cai3 shu2 wu1 lian4 。
- shu1 fan1 dou4 qian2 zhu3 ， wan3 qing4 fen1 liang2 dian4 。
- jie1 si1 qiang2 hui1 hao2 ， kui1 ci2 ji1 fen2 yan2 。
- ji2 li4 wu1 pi2 ji3 ， qing1 ming2 bai0 yu3 shan4 。
- bi4 jing3 hao3 shu1 yin2 ， yu2 liang2 ke3 qing1 yan4 。
- jun1 xie2 xia4 gao1 deng4 ， seng1 yin3 huan2 shen1 yuan4 。
- bo2 xian3 jing4 pu1 yan2 ， di1 song1 shi1 chui2 jian3 。
- zhai1 ming2 zha4 xu1 huo1 ， lin2 ji4 yu2 cong1 qian4 。
- zao3 wan3 chong2 deng1 lin2 ， yu4 qu4 duo1 li2 lian4 。

## 注释

## 译文

## 赏析
