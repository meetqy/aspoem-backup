---
id: lu-gui-meng-cun-ye-er-pian-er
title: 村夜二篇 二
titlePinyin: cun1 ye4 er4 pian1   er4
titleSlug: cun-ye-er-pian-er
author: 陸龜蒙
authorPinyin: lu4 gui1 meng2
authorSlug: lu-gui-meng
dynasty: 唐
dynastyPinyin: tang2
dynastySlug: tang
tags: []
---

## 正文

- 世既賤文章，歸來事耕稼。
- 伊人著農道，我亦賦田舍。
- 所悲勞者苦，敢用詞爲詫。
- 祗効芻牧言，誰防輕薄駡。
- 嘻今居寵祿，各自矜雄霸。
- 堂上考華鐘，門前竚高駕。
- 纖洪動絲竹，水陸供鱠炙。
- 小雨靜樓臺，微風動蘭麝。
- 吹噓川可倒，眄睞花爭奼。
- 萬戶膏血窮，一筵歌舞價。
- 安知勤播植，卒歲無閑暇。
- 種以春鳸初，獲從秋隼下。
- 專專望穜稑，搰搰條桑柘。
- 日晏腹未充，霜繁體猶躶。
- 平生守仁義，所疾唯狙詐。
- 上誦周孔書，沈溟至酣籍。
- 豈無致君術，堯舜不上下。
- 豈無活國方，頗牧齊教化。
- 蛟龍任乾死，雲雨終不借。
- 羿臂束如囚，徒勞誇善射。
- 才能誚箕斗，辯可移嵩華。
- 若與虻輩量，飢寒殆相亞。
- 長吟倚清瑟，孤憤生遙夜。
- 自古有遺賢，吾容偏稱謝。

## 拼音

- shi4 ji4 jian4 wen2 zhang1 ， gui1 lai2 shi4 geng1 jia4 。
- yi1 ren2 zhu4 nong2 dao4 ， wo3 yi4 fu4 tian2 she4 。
- suo3 bei1 lao2 zhe3 ku3 ， gan3 yong4 ci2 wei2 cha4 。
- zhi1 xiao4 chu2 mu4 yan2 ， shui2 fang2 qing1 bao2 ma4 。
- xi1 jin1 ju1 chong3 lu4 ， ge4 zi4 jin1 xiong2 ba4 。
- tang2 shang4 kao3 hua2 zhong1 ， men2 qian2 zhu4 gao1 jia4 。
- xian1 hong2 dong4 si1 zhu2 ， shui3 lu4 gong4 kuai4 zhi4 。
- xiao3 yu3 jing4 lou2 tai2 ， wei1 feng1 dong4 lan2 she4 。
- chui1 xu1 chuan1 ke3 dao3 ， mian3 lai4 hua1 zheng1 cha4 。
- wan4 hu4 gao1 xue4 qiong2 ， yi4 yan2 ge1 wu3 jia4 。
- an1 zhi1 qin2 bo1 zhi2 ， zu2 sui4 wu2 xian2 xia2 。
- zhong3 yi3 chun1 hu4 chu1 ， huo4 cong2 qiu1 sun3 xia4 。
- zhuan1 zhuan1 wang4 tong2 lu4 ， hu2 hu2 tiao2 sang1 zhe4 。
- ri4 yan4 fu4 wei4 chong1 ， shuang1 fan2 ti3 you2 luo3 。
- ping2 sheng1 shou3 ren2 yi4 ， suo3 ji2 wei2 ju1 zha4 。
- shang4 song4 zhou1 kong3 shu1 ， shen3 ming2 zhi4 han1 ji2 。
- qi3 wu2 zhi4 jun1 shu4 ， yao2 shun4 bu2 shang4 xia4 。
- qi3 wu2 huo2 guo2 fang1 ， po1 mu4 qi2 jiao4 hua4 。
- jiao1 long2 ren4 qian2 si3 ， yun2 yu3 zhong1 bu2 jie4 。
- yi4 bi4 shu4 ru2 qiu2 ， tu2 lao2 kua1 shan4 she4 。
- cai2 neng2 qiao4 ji1 dou3 ， bian4 ke3 yi2 song1 hua2 。
- ruo4 yu3 meng2 bei4 liang2 ， ji1 han2 dai4 xiang1 ya1 。
- chang2 yin2 yi3 qing1 se4 ， gu1 fen4 sheng1 yao2 ye4 。
- zi4 gu3 you3 yi2 xian2 ， wu2 rong2 pian1 cheng1 xie4 。

## 注释

## 译文

## 赏析
