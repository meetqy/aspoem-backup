---
id: lu-gui-meng-ji-shi
title: 記事
titlePinyin: ji4 shi4
titleSlug: ji-shi
author: 陸龜蒙
authorPinyin: lu4 gui1 meng2
authorSlug: lu-gui-meng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 本作漁釣徒，心將遂疎放。
- 苦爲飢寒累，未得恣閑暢。
- 去年十二月，身住霅溪上。
- 病裏賀豐登，雞豚聊饋餉。
- 巍峩卞山雪，凝冽不可向。
- 瘦骨倍加寒，徒爲厚繒纊。
- 晴來露青靄，千仞缺尋丈。
- 臥恐玉華銷，時時推枕望。
- 雖然營衛困，亦覺精神王。
- 把筆強題詩，粗言環怪狀。
- 吳興鄭太守，文律頗清壯。
- 鳳尾與鯨牙，紛披落雜唱。
- 緘書寄城內，搪突無以況。
- 料峭採蓮船，縱橫簸天浪。
- 方傾謝公酒，忽值莊生喪。
- 默默阻音徽，臨風但惆悵。
- 春歸迨秋末，固自嬰微恙。
- 歲晏弗躬親，何由免欺誑。
- 今來觀刈獲，乃在松江並。
- 門外兩潮過，波瀾光蕩漾。
- 都緣新卜築，是事皆草創。
- 爾後如有年，還應愜微尚。
- 天高氣味爽，野迥襟懷曠。
- 感物動牢愁，憤時頻骯髒。
- 平生樂篇翰，至老安敢忘。
- 駿骨正牽鹽，玄文終覆醬。
- 嗟今多赤舌，見善惟蔽謗。
- 忖度大爲防，涵容寬作量。
- 圖書筐簏外，關眼皆賸長。
- 餓隸亦勝無，薄田家所仰。
- 稍離飢寒患，學古真可強。
- 聖道庶經營，世途多踉蹌。
- 近聞天子詔，復許私醞釀。
- 促使舂酒材，呼兒具盆盎。
- 宵長擁吟褐，日晏開書幌。
- 我醉卿可還，陶然似元亮。

## 拼音

- ben3 zuo4 yu2 diao4 tu2 ， xin1 jiang1 sui4 shu1 fang4 。
- ku3 wei2 ji1 han2 lei4 ， wei4 de2 zi4 xian2 chang4 。
- qu4 nian2 shi2 er4 yue4 ， shen1 zhu4 zha4 xi1 shang4 。
- bing4 li3 he4 feng1 deng1 ， ji1 tun2 liao2 kui4 xiang3 。
- wei1 e2 bian4 shan1 xue3 ， ning2 lie4 bu4 ke3 xiang4 。
- shou4 gu3 bei4 jia1 han2 ， tu2 wei2 hou4 zeng1 kuang4 。
- qing2 lai2 lu4 qing1 ai3 ， qian1 ren4 que1 xun2 zhang4 。
- wo4 kong3 yu4 hua2 xiao1 ， shi2 shi2 tui1 zhen3 wang4 。
- sui1 ran2 ying2 wei4 kun4 ， yi4 jue2 jing1 shen2 wang2 。
- ba3 bi3 qiang2 ti2 shi1 ， cu1 yan2 huan2 guai4 zhuang4 。
- wu2 xing1 zheng4 tai4 shou3 ， wen2 lü4 po1 qing1 zhuang4 。
- feng4 wei3 yu3 jing1 ya2 ， fen1 pi1 luo4 za2 chang4 。
- jian1 shu1 ji4 cheng2 nei4 ， tang2 tu1 wu2 yi3 kuang4 。
- liao4 qiao4 cai3 lian2 chuan2 ， zong4 heng2 bo4 tian1 lang4 。
- fang1 qing1 xie4 gong1 jiu3 ， hu1 zhi2 zhuang1 sheng1 sang1 。
- mo4 mo4 zu3 yin1 hui1 ， lin2 feng1 dan4 chou2 chang4 。
- chun1 gui1 dai4 qiu1 mo4 ， gu4 zi4 ying1 wei1 yang4 。
- sui4 yan4 fu2 gong1 qin1 ， he2 you2 mian3 qi1 kuang2 。
- jin1 lai2 guan1 yi4 huo4 ， nai3 zai4 song1 jiang1 bing4 。
- men2 wai4 liang3 chao2 guo4 ， bo1 lan2 guang1 dang4 yang4 。
- dou1 yuan2 xin1 bu3 zhu4 ， shi4 shi4 jie1 cao3 chuang4 。
- er3 hou4 ru2 you3 nian2 ， huan2 ying1 qie4 wei1 shang4 。
- tian1 gao1 qi4 wei4 shuang3 ， ye3 jiong3 jin1 huai2 kuang4 。
- gan3 wu4 dong4 lao2 chou2 ， fen4 shi2 bin1 ang1 zang1 。
- ping2 sheng1 le4 pian1 han4 ， zhi4 lao3 an1 gan3 wang4 。
- jun4 gu3 zheng4 qian1 yan2 ， xuan2 wen2 zhong1 fu4 jiang4 。
- jie1 jin1 duo1 chi4 she2 ， jian4 shan4 wei2 bi4 bang4 。
- cun3 duo2 da4 wei2 fang2 ， han2 rong2 kuan1 zuo4 liang2 。
- tu2 shu1 kuang1 lu4 wai4 ， guan1 yan3 jie1 sheng4 chang2 。
- e4 li4 yi4 sheng4 wu2 ， bao2 tian2 jia1 suo3 yang3 。
- shao1 li2 ji1 han2 huan4 ， xue2 gu3 zhen1 ke3 qiang2 。
- sheng4 dao4 shu4 jing1 ying2 ， shi4 tu2 duo1 liang4 qiang1 。
- jin4 wen2 tian1 zi3 zhao4 ， fu4 xu1 si1 yun4 niang4 。
- cu4 shi3 chong1 jiu3 cai2 ， hu1 er2 ju4 pen2 ang4 。
- xiao1 chang2 yong1 yin2 he4 ， ri4 yan4 kai1 shu1 huang3 。
- wo3 zui4 qing1 ke3 huan2 ， tao2 ran2 si4 yuan2 liang4 。

## 注释

## 译文

## 赏析
