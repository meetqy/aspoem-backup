---
id: lu-gui-meng-bu-shen-gong-zi-shi
title: 補沈恭子詩
titlePinyin: bu3 shen3 gong1 zi3 shi1
titleSlug: bu-shen-gong-zi-shi
author: 陸龜蒙
authorPinyin: lu4 gui1 meng2
authorSlug: lu-gui-meng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 靈質貫軒昊，遐年越商周。
- 自然失遠裔，安得怨寡儔。
- 我亦小國胤，易名慙見優。
- 雖非放曠懷，雅奉逍遙遊。
- 攜手桂枝下，屬詞山之幽。
- 風雨一以過，林麓颯然秋。
- 落日倚石壁，天寒登古丘。
- 荒泉已無夕，敗葉翳不流。
- 亂翠缺月隱，衰紅清露愁。
- 覽物性未逸，反爲情所囚。
- 異才偶絕境，佳藻窮冥搜。
- 虛傾寂寞音，敢作雜珮酬。

## 拼音

- ling2 zhi4 guan4 xuan1 hao4 ， xia2 nian2 yue4 shang1 zhou1 。
- zi4 ran2 shi1 yuan3 yi4 ， an1 de2 yuan4 gua3 chou2 。
- wo3 yi4 xiao3 guo2 yin4 ， yi4 ming2 can2 jian4 you1 。
- sui1 fei1 fang4 kuang4 huai2 ， ya3 feng4 xiao1 yao2 you2 。
- xie2 shou3 gui4 zhi1 xia4 ， shu3 ci2 shan1 zhi1 you1 。
- feng1 yu3 yi4 yi3 guo4 ， lin2 lu4 sa4 ran2 qiu1 。
- luo4 ri4 yi3 shi2 bi4 ， tian1 han2 deng1 gu3 qiu1 。
- huang1 quan2 yi3 wu2 xi1 ， bai4 ye4 yi4 bu4 liu2 。
- luan4 cui4 que1 yue4 yin3 ， shuai1 hong2 qing1 lu4 chou2 。
- lan3 wu4 xing4 wei4 yi4 ， fan3 wei2 qing2 suo3 qiu2 。
- yi4 cai2 ou3 jue2 jing4 ， jia1 zao3 qiong2 ming2 sou1 。
- xu1 qing1 ji4 mo4 yin1 ， gan3 zuo4 za2 pei4 chou2 。

## 注释

## 译文

## 赏析
