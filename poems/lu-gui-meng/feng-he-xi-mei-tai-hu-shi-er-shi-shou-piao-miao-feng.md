---
id: lu-gui-meng-feng-he-xi-mei-tai-hu-shi-er-shi-shou-piao-miao-feng
title: 奉和襲美太湖詩二十首 縹緲峰
titlePinyin: feng4 he2 xi2 mei3 tai4 hu2 shi1 er4 shi2 shou3   piao3 miao3 feng1
titleSlug: feng-he-xi-mei-tai-hu-shi-er-shi-shou-piao-miao-feng
author: 陸龜蒙
authorPinyin: lu4 gui1 meng2
authorSlug: lu-gui-meng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 左右皆跳岑，孤峰挺然起。
- 因思縹緲稱，乃在虛無裏。
- 清晨躋磴道，便是孱顏始。
- 據石即更歌，遇泉還徙倚。
- 花奇忽如薦，樹曲渾成几。
- 樂靜煙靄知，忘機猨狖喜。
- 頻攀峻過斗，末造平如砥。
- 舉首閡青冥，迴眸聊下視。
- 高帆大於鳥，廣墠纔類蟻。
- 就此微茫中，爭先未嘗已。
- 葛洪話剛氣，去地四千里。
- 苟能乘之遊，止若道路耳。
- 吾將自峰頂，便可朝帝扆。
- 盡欲活羣生，不唯私一己。
- 超騎明月蜍，復弄華星蘂。
- 却下蓬萊巔，重窺清淺水。
- 身爲大塊客，自號天隨子。
- 他日向華陽，敲雲問名氏。

## 拼音

- zuo3 you4 jie1 tiao4 cen2 ， gu1 feng1 ting3 ran2 qi3 。
- yin1 si1 piao3 miao3 cheng1 ， nai3 zai4 xu1 wu2 li3 。
- qing1 chen2 ji1 deng4 dao4 ， bian4 shi4 chan2 yan2 shi3 。
- ju4 shi2 ji2 geng4 ge1 ， yu4 quan2 huan2 xi3 yi3 。
- hua1 qi2 hu1 ru2 jian4 ， shu4 qu3 hun2 cheng2 ji3 。
- le4 jing4 yan1 ai3 zhi1 ， wang4 ji1 yuan2 you4 xi3 。
- bin1 pan1 jun4 guo4 dou4 ， mo4 zao4 ping2 ru2 di3 。
- ju3 shou3 he2 qing1 ming2 ， hui2 mou2 liao2 xia4 shi4 。
- gao1 fan1 da4 wu1 niao3 ， guang3 shan4 cai2 lei4 yi3 。
- jiu4 ci3 wei1 mang2 zhong1 ， zheng1 xian1 wei4 chang2 yi3 。
- ge3 hong2 hua4 gang1 qi4 ， qu4 di4 si4 qian1 li3 。
- gou3 neng2 cheng2 zhi1 you2 ， zhi3 ruo4 dao4 lu4 er3 。
- wu2 jiang1 zi4 feng1 ding3 ， bian4 ke3 chao2 di4 yi3 。
- jin4 yu4 huo2 qun2 sheng1 ， bu4 wei2 si1 yi4 ji3 。
- chao1 qi2 ming2 yue4 chu2 ， fu4 nong4 hua2 xing1 rui3 。
- que4 xia4 peng2 lai2 dian1 ， zhong4 kui1 qing1 qian3 shui3 。
- shen1 wei2 da4 kuai4 ke4 ， zi4 hao4 tian1 sui2 zi3 。
- ta1 ri4 xiang4 hua2 yang2 ， qiao1 yun2 wen4 ming2 shi4 。

## 注释

## 译文

## 赏析
