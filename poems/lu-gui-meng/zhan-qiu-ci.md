---
id: lu-gui-meng-zhan-qiu-ci
title: 戰秋辭
titlePinyin: zhan4 qiu1 ci2
titleSlug: zhan-qiu-ci
author: 陸龜蒙
authorPinyin: lu4 gui1 meng2
authorSlug: lu-gui-meng
dynasty: 唐
dynastyPinyin: tang2
dynastySlug: tang
tags: []
---

## 正文

- 八月空堂，前臨隙荒。
- 抽關散扇，晨烏未光。
- 左右物態，森疎強梁。
- 天隨子爽駴恂慄，恍軍庸之我當。
- 濠然而溝，壘然而牆。
- 纛然而桂，隊然而篁。
- 杉巉攢矛，蕉標建常。
- 槁艾矢束，矯蔓弦張。
- 蛙合助吹，鳥分啓行。
- 若革進而金止，固違陰而就陽。
- 無何，雲顏師，風旨伯，蒼茫慘澹，隳危摵劃。
- 煙蒙上焚，雨陣下棘。
- 如濠者注，如壘者闢，如纛者亞，如隊者析，如矛者折，如常者拆，如矢者仆，如弦者磔，如吹者瘖，如行者惕，石有髪兮盡纍，木有耳兮咸馘。
- 雲風雨煙，乘勝之勢驕。
- 杉篁蕉蔓，敗北之氣摵。
- 天隨子曰：吁！秋無神則已，如其有神，吾爲爾羞之。
- 南北畿圻，盜興五朞。
- 方州大都，虎節龍旗。
- 瓦解冰碎，瓜分豆離。
- 斧抵耋老，干穿乳兒。
- 昨宇今燼，朝人暮尸。
- 萬犢一啗，千倉一炊。
- 擾踐邊朔，殲傷蜑夷。
- 制質守帥，披攘城池。
- 弓弮不刓，甲綴不離。
- 兇渠歌笑，裂地無疑。
- 天有四序，秋爲司刑。
- 少昊負扆，親朝百靈。
- 蓐收相臣，太白將星。
- 可霾可電，可風可霆。
- 可塹溺顛陷，可夭札迷冥。
- 曾忘鏖剪，自意澄寧。
- 苟蜡禮之云責，觸天怒而誰丁。
- 奈何欺荒庭，凌壞砌，摋崇茝，批宿蕙。
- 揭編茅而逞力，斷緯蕭而作勢。
- 不過約弱欹垂，戕殘廢替。
- 可謂棄其本而趨其末，捨其大而從其細也。
- 辭猶未已，色若媿恥。
- 於是墮者止，偃者起。

## 拼音

- ba1 yue4 kong1 tang2 ， qian2 lin2 xi4 huang1 。
- chou1 guan1 san4 shan4 ， chen2 wu1 wei4 guang1 。
- zuo3 you4 wu4 tai4 ， sen1 shu1 qiang2 liang2 。
- tian1 sui2 zi3 shuang3 hai4 xun2 li4 ， huang3 jun1 yong1 zhi1 wo3 dang1 。
- hao2 ran2 er2 gou1 ， lei3 ran2 er2 qiang2 。
- dao4 ran2 er2 gui4 ， dui4 ran2 er2 huang2 。
- shan1 chan2 zan3 mao2 ， jiao1 biao1 jian4 chang2 。
- gao3 ai4 shi3 shu4 ， jiao3 man4 xian2 zhang1 。
- wa1 he2 zhu4 chui1 ， niao3 fen1 qi3 xing2 。
- ruo4 ge2 jin4 er2 jin1 zhi3 ， gu4 wei2 yin1 er2 jiu4 yang2 。
- wu2 he2 ， yun2 yan2 shi1 ， feng1 zhi3 bo2 ， cang1 mang2 can3 dan4 ， hui1 wei1 se4 hua2 。
- yan1 meng2 shang4 fen2 ， yu3 zhen4 xia4 ji2 。
- ru2 hao2 zhe3 zhu4 ， ru2 lei3 zhe3 pi4 ， ru2 dao4 zhe3 ya1 ， ru2 dui4 zhe3 xi1 ， ru2 mao2 zhe3 zhe2 ， ru2 chang2 zhe3 chai1 ， ru2 shi3 zhe3 pu2 ， ru2 xian2 zhe3 zhe2 ， ru2 chui1 zhe3 yin1 ， ru2 xing2 zhe3 ti4 ， shi2 you3 fa4 xi1 jin4 lei2 ， mu4 you3 er3 xi1 xian2 guo2 。
- yun2 feng1 yu3 yan1 ， cheng2 sheng4 zhi1 shi4 jiao1 。
- shan1 huang2 jiao1 man4 ， bai4 bei3 zhi1 qi4 se4 。
- tian1 sui2 zi3 yue1 ： xu1 ！ qiu1 wu2 shen2 ze2 yi3 ， ru2 qi2 you3 shen2 ， wu2 wei2 er3 xiu1 zhi1 。
- nan2 bei3 ji1 qi2 ， dao4 xing1 wu3 ji1 。
- fang1 zhou1 da4 dou1 ， hu3 jie2 long2 qi2 。
- wa3 jie3 bing1 sui4 ， gua1 fen1 dou4 li2 。
- fu3 di3 die2 lao3 ， gan1 chuan1 ru3 er2 。
- zuo2 yu3 jin1 jin4 ， chao2 ren2 mu4 shi1 。
- wan4 du2 yi2 dan4 ， qian1 cang1 yi4 chui1 。
- rao3 jian4 bian1 shuo4 ， jian1 shang1 dan4 yi2 。
- zhi4 zhi4 shou3 shuai4 ， pi1 rang3 cheng2 chi2 。
- gong1 quan1 bu4 wan2 ， jia3 zhui4 bu4 li2 。
- xiong1 qu2 ge1 xiao4 ， lie4 di4 wu2 yi2 。
- tian1 you3 si4 xu4 ， qiu1 wei2 si1 xing2 。
- shao3 hao4 fu4 yi3 ， qin1 chao2 bai3 ling2 。
- ru4 shou1 xiang1 chen2 ， tai4 bai2 jiang1 xing1 。
- ke3 mai2 ke3 dian4 ， ke3 feng1 ke3 ting2 。
- ke3 qian4 ni4 dian1 xian4 ， ke3 yao1 zha2 mi2 ming2 。
- ceng2 wang4 ao2 jian3 ， zi4 yi4 cheng2 ning2 。
- gou3 la4 li3 zhi1 yun2 ze2 ， chu4 tian1 nu4 er2 shui2 ding1 。
- nai4 he2 qi1 huang1 ting2 ， ling2 huai4 qi4 ， sha1 chong2 chai3 ， pi1 su4 hui4 。
- jie1 bian1 mao2 er2 cheng3 li4 ， duan4 wei3 xiao1 er2 zuo4 shi4 。
- bu2 guo4 yue1 ruo4 qi1 chui2 ， qiang1 can2 fei4 ti4 。
- ke3 wei4 qi4 qi2 ben3 er2 qu1 qi2 mo4 ， she3 qi2 da4 er2 cong2 qi2 xi4 ye3 。
- ci2 you2 wei4 yi3 ， se4 ruo4 kui4 chi3 。
- wu1 shi4 duo4 zhe3 zhi3 ， yan3 zhe3 qi3 。

## 注释

## 译文

## 赏析
