---
id: lu-gui-meng-feng-he-xi-mei-tai-hu-shi-er-shi-shou-chu-ru-tai-hu
title: 奉和襲美太湖詩二十首 初入太湖
titlePinyin: feng4 he2 xi2 mei3 tai4 hu2 shi1 er4 shi2 shou3   chu1 ru4 tai4 hu2
titleSlug: feng-he-xi-mei-tai-hu-shi-er-shi-shou-chu-ru-tai-hu
author: 陸龜蒙
authorPinyin: lu4 gui1 meng2
authorSlug: lu-gui-meng
dynasty: 唐
dynastyPinyin: tang2
dynastySlug: tang
tags: []
---

## 正文

- 東南具區雄，天水合爲一。
- 高帆大弓滿，羿射爭箭疾。
- 時當暑雨後，氣象仍鬱密。
- 乍如開雕笯，聳翅忽飛出。
- 行將十洲近，坐覺八極溢。
- 耳目駭鴻濛，精神寒佶栗。
- 坑來斗呀豁，湧處驚嵳崒。
- 嶮異拔龍湫，喧如破蛟室。
- 斯須風妥帖，若受命平秩。
- 微茫誠端倪，遠嶠疑格筆。
- 巉巉見銅闕，左右皆輔弼。
- 盤空儼相趨，去勢猶橫逸。
- 嘗聞咸池氣，下注作清質。
- 至今涵赤霄，尚且浴白日。
- 又云構浮玉，宛與崑閬匹。
- 肅爲靈官家，此事難致詰。
- 纔迎沙嶼好，指顧俄已失。
- 山川互蔽虧，魚鳥空聱耴。
- 何當授真檢，得召天吳術。
- 一一問朝宗，方應可譚悉。

## 拼音

- dong1 nan2 ju4 qu1 xiong2 ， tian1 shui3 he2 wei2 yi1 。
- gao1 fan1 da4 gong1 man3 ， yi4 she4 zheng1 jian4 ji2 。
- shi2 dang1 shu3 yu3 hou4 ， qi4 xiang4 reng2 yu4 mi4 。
- zha4 ru2 kai1 diao1 nu2 ， song3 chi4 hu1 fei1 chu1 。
- xing2 jiang1 shi2 zhou1 jin4 ， zuo4 jue2 ba1 ji2 yi4 。
- er3 mu4 hai4 hong2 meng2 ， jing1 shen2 han2 ji2 li4 。
- keng1 lai2 dou4 ya0 huo1 ， yong3 chu3 jing1 cuo2 zu2 。
- xian3 yi4 ba2 long2 qiu1 ， xuan1 ru2 po4 jiao1 shi4 。
- si1 xu1 feng1 tuo3 tie1 ， ruo4 shou4 ming4 ping2 zhi4 。
- wei1 mang2 cheng2 duan1 ni2 ， yuan3 jiao4 yi2 ge2 bi3 。
- chan2 chan2 jian4 tong2 que4 ， zuo3 you4 jie1 fu3 bi4 。
- pan2 kong1 yan3 xiang1 qu1 ， qu4 shi4 you2 heng2 yi4 。
- chang2 wen2 xian2 chi2 qi4 ， xia4 zhu4 zuo4 qing1 zhi4 。
- zhi4 jin1 han2 chi4 xiao1 ， shang4 qie3 yu4 bai2 ri4 。
- you4 yun2 gou4 fu2 yu4 ， wan3 yu3 kun1 lang4 pi3 。
- su4 wei2 ling2 guan1 jia1 ， ci3 shi4 nan2 zhi4 jie2 。
- cai2 ying2 sha1 yu3 hao3 ， zhi3 gu4 e2 yi3 shi1 。
- shan1 chuan1 hu4 bi4 kui1 ， yu2 niao3 kong1 ao2 yi4 。
- he2 dang1 shou4 zhen1 jian3 ， de2 zhao4 tian1 wu2 shu4 。
- yi1 yi1 wen4 chao2 zong1 ， fang1 ying1 ke3 tan2 xi1 。

## 注释

## 译文

## 赏析
