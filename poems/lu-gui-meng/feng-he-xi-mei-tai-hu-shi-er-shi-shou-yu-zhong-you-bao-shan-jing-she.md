---
id: lu-gui-meng-feng-he-xi-mei-tai-hu-shi-er-shi-shou-yu-zhong-you-bao-shan-jing-she
title: 奉和襲美太湖詩二十首 雨中遊包山精舍
titlePinyin: feng4 he2 xi2 mei3 tai4 hu2 shi1 er4 shi2 shou3   yu3 zhong1 you2 bao1 shan1 jing1 she4
titleSlug: feng-he-xi-mei-tai-hu-shi-er-shi-shou-yu-zhong-you-bao-shan-jing-she
author: 陸龜蒙
authorPinyin: lu4 gui1 meng2
authorSlug: lu-gui-meng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 包山信神仙，主者上真職。
- 及棲鐘梵侶，又是清涼域。
- 乃知煙霞地，絕俗無不得。
- 巖開一逕分，柏擁深殿黑。
- 僧閑若圖畫，像古非雕刻。
- 海客施明珠，湘蕤料淨食。
- 有魚皆玉尾，有烏盡金臆。
- 手攜鞞鐸佉，若在中印國。
- 千峰殘雨過，萬籟清且極。
- 此時空寂心，可以遺智識。
- 知君戰未勝，尚倚功名力。
- 却下聽經徒，孤帆有行色。

## 拼音

- bao1 shan1 xin4 shen2 xian1 ， zhu3 zhe3 shang4 zhen1 zhi2 。
- ji2 qi1 zhong1 fan4 lü3 ， you4 shi4 qing1 liang2 yu4 。
- nai3 zhi1 yan1 xia2 di4 ， jue2 su2 wu2 bu4 de2 。
- yan2 kai1 yi2 jing4 fen1 ， bai3 yong1 shen1 dian4 hei1 。
- seng1 xian2 ruo4 tu2 hua4 ， xiang4 gu3 fei1 diao1 ke4 。
- hai3 ke4 shi1 ming2 zhu1 ， xiang1 rui2 liao4 jing4 shi2 。
- you3 yu2 jie1 yu4 wei3 ， you3 wu1 jin4 jin1 yi4 。
- shou3 xie2 pi2 duo2 qu1 ， ruo4 zai4 zhong1 yin4 guo2 。
- qian1 feng1 can2 yu3 guo4 ， wan4 lai4 qing1 qie3 ji2 。
- ci3 shi2 kong1 ji4 xin1 ， ke3 yi3 yi2 zhi4 shi2 。
- zhi1 jun1 zhan4 wei4 sheng4 ， shang4 yi3 gong1 ming2 li4 。
- que4 xia4 ting1 jing1 tu2 ， gu1 fan1 you3 xing2 se4 。

## 注释

## 译文

## 赏析
