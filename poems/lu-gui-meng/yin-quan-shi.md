---
id: lu-gui-meng-yin-quan-shi
title: 引泉詩
titlePinyin: yin3 quan2 shi1
titleSlug: yin-quan-shi
author: 陸龜蒙
authorPinyin: lu4 gui1 meng2
authorSlug: lu-gui-meng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 上嗣位六載，吾宗刺桐川。
- 余來拜旌戟，詔下之明年。
- 是時春三月，繞郭花蟬聯。
- 嵐盤百萬髻，上插黃金鈿。
- 授以道士館，置榻於東偏。
- 滿院聲碧樹，空堂形老仙。
- 本性樂凝淡，及來更虛玄。
- 焚香禮真像，盥手披靈編。
- 新定山角角，烏龍獨巉然。
- 除非淨晴日，不見蒼崖巔。
- 上有拏雲峰，下有噴壑泉。
- 泉分數十汊，落處皆崢潺。
- 寒聲入爛醉，聒破西窗眠。
- 支筇起獨尋，祗在牆東邊。
- 呼童具畚鍤，立鑿莓苔穿。
- 灇淙一派墮，練帶橫斜牽。
- 亂石拋落落，寒流響濺濺。
- 狂奴七里瀨，縮到疎楹前。
- 跳花潑半散，湧沫飛旋圓。
- 勢束三峽挂，瀉危孤磴懸。
- 曾聞瑤池溜，亦灌朱草田。
- 鳧伯弄翠蘂，鸞雛舞丹煙。
- 凌風捩桂柂，隔霧馳犀船。
- 況當玄元家，嘗著道德篇。
- 上善可比水，斯文參五千。
- 精靈若在此，肯惡微波傳。
- 不擬爭滴瀝，還應會淪漣。
- 出門復飛箭，合勢浮青天。
- 必有學真子，鹿冠秋鶴顏。
- 如能輔余志，日使疏其源。

## 拼音

- shang4 si4 wei4 liu4 zai4 ， wu2 zong1 ci4 tong2 chuan1 。
- yu2 lai2 bai4 jing1 ji3 ， zhao4 xia4 zhi1 ming2 nian2 。
- shi4 shi2 chun1 san1 yue4 ， rao4 guo1 hua1 chan2 lian2 。
- lan2 pan2 bai3 wan4 ji4 ， shang4 cha1 huang2 jin1 dian4 。
- shou4 yi3 dao4 shi0 guan3 ， zhi4 ta4 wu1 dong1 pian1 。
- man3 yuan4 sheng1 bi4 shu4 ， kong1 tang2 xing2 lao3 xian1 。
- ben3 xing4 le4 ning2 dan4 ， ji2 lai2 geng4 xu1 xuan2 。
- fen2 xiang1 li3 zhen1 xiang4 ， guan4 shou3 pi1 ling2 bian1 。
- xin1 ding4 shan1 jiao3 jiao3 ， wu1 long2 du2 chan2 ran2 。
- chu2 fei1 jing4 qing2 ri4 ， bu2 jian4 cang1 ya2 dian1 。
- shang4 you3 na2 yun2 feng1 ， xia4 you3 pen1 he4 quan2 。
- quan2 fen1 shu4 shi2 cha4 ， luo4 chu3 jie1 zheng1 chan2 。
- han2 sheng1 ru4 lan4 zui4 ， guo1 po4 xi1 chuang1 mian2 。
- zhi1 qiong2 qi3 du2 xun2 ， zhi1 zai4 qiang2 dong1 bian1 。
- hu1 tong2 ju4 ben3 cha1 ， li4 zao2 mei2 tai2 chuan1 。
- cong2 cong2 yi2 pai4 duo4 ， lian4 dai4 heng2 xie2 qian1 。
- luan4 shi2 pao1 luo4 luo4 ， han2 liu2 xiang3 jian4 jian4 。
- kuang2 nu2 qi1 li3 lai4 ， suo1 dao4 shu1 ying2 qian2 。
- tiao4 hua1 po1 ban4 san4 ， yong3 mo4 fei1 xuan2 yuan2 。
- shi4 shu4 san1 xia2 gua4 ， xie4 wei1 gu1 deng4 xuan2 。
- ceng2 wen2 yao2 chi2 liu1 ， yi4 guan4 zhu1 cao3 tian2 。
- fu2 bo2 nong4 cui4 rui3 ， luan2 chu2 wu3 dan1 yan1 。
- ling2 feng1 lie4 gui4 yi2 ， ge2 wu4 chi2 xi1 chuan2 。
- kuang4 dang1 xuan2 yuan2 jia1 ， chang2 zhu4 dao4 de2 pian1 。
- shang4 shan4 ke3 bi3 shui3 ， si1 wen2 can1 wu3 qian1 。
- jing1 ling2 ruo4 zai4 ci3 ， ken3 e4 wei1 bo1 chuan2 。
- bu4 ni3 zheng1 di1 li4 ， huan2 ying1 hui4 lun2 lian2 。
- chu1 men2 fu4 fei1 jian4 ， he2 shi4 fu2 qing1 tian1 。
- bi4 you3 xue2 zhen1 zi3 ， lu4 guan1 qiu1 he4 yan2 。
- ru2 neng2 fu3 yu2 zhi4 ， ri4 shi3 shu1 qi2 yuan2 。

## 注释

## 译文

## 赏析
