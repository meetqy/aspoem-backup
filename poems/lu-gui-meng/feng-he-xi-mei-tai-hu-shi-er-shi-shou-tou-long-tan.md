---
id: lu-gui-meng-feng-he-xi-mei-tai-hu-shi-er-shi-shou-tou-long-tan
title: 奉和襲美太湖詩二十首 投龍潭
titlePinyin: feng4 he2 xi2 mei3 tai4 hu2 shi1 er4 shi2 shou3   tou2 long2 tan2
titleSlug: feng-he-xi-mei-tai-hu-shi-er-shi-shou-tou-long-tan
author: 陸龜蒙
authorPinyin: lu4 gui1 meng2
authorSlug: lu-gui-meng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 名山潭洞中，自古多祕邃。
- 君將接神物，聊用申祀事。
- 鎔金象牙角，尺木無不備。
- 亦既奉真官，因之徇前志。
- 持來展明誥，敬以投嘉瑞。
- 鱗光煥水容，目色燒山翠。
- 吾皇病秦漢，豈獨探幽異。
- 所貴風雨時，民皆受其賜。
- 良田爲巨浸，污澤成赤地。
- 掌職一不行，精靈又何寄。
- 唯貪血食飽，但據驪珠睡。
- 何必費黃金，年年授星使。

## 拼音

- ming2 shan1 tan2 dong4 zhong1 ， zi4 gu3 duo1 bi4 sui4 。
- jun1 jiang1 jie1 shen2 wu4 ， liao2 yong4 shen1 si4 shi4 。
- rong2 jin1 xiang4 ya2 jiao3 ， chi3 mu4 wu2 bu2 bei4 。
- yi4 ji4 feng4 zhen1 guan1 ， yin1 zhi1 xun4 qian2 zhi4 。
- chi2 lai2 zhan3 ming2 gao4 ， jing4 yi3 tou2 jia1 rui4 。
- lin2 guang1 huan4 shui3 rong2 ， mu4 se4 shao1 shan1 cui4 。
- wu2 huang2 bing4 qin2 han4 ， qi3 du2 tan4 you1 yi4 。
- suo3 gui4 feng1 yu3 shi2 ， min2 jie1 shou4 qi2 ci4 。
- liang2 tian2 wei2 ju4 jin4 ， wu1 ze2 cheng2 chi4 di4 。
- zhang3 zhi2 yi2 bu4 xing2 ， jing1 ling2 you4 he2 ji4 。
- wei2 tan1 xue4 shi2 bao3 ， dan4 ju4 li2 zhu1 shui4 。
- he2 bi4 fei4 huang2 jin1 ， nian2 nian2 shou4 xing1 shi3 。

## 注释

## 译文

## 赏析
