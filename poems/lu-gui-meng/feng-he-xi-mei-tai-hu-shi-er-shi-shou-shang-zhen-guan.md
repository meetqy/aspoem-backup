---
id: lu-gui-meng-feng-he-xi-mei-tai-hu-shi-er-shi-shou-shang-zhen-guan
title: 奉和襲美太湖詩二十首 上真觀
titlePinyin: feng4 he2 xi2 mei3 tai4 hu2 shi1 er4 shi2 shou3   shang4 zhen1 guan1
titleSlug: feng-he-xi-mei-tai-hu-shi-er-shi-shou-shang-zhen-guan
author: 陸龜蒙
authorPinyin: lu4 gui1 meng2
authorSlug: lu-gui-meng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 嘗聞昇三清，真有上中下。
- 官居乘佩服，一一自相亞。
- 霄裙或霞粲，侍女忽玉姹。
- 坐進金碧腴，去馳飆歘駕。
- 今來上真觀，恍若心靈訝。
- 祗恐暫神遊，又疑新羽化。
- 風餘撼朱草，雲破生瑤榭。
- 望極覺波平，行虛信煙藉。
- 閑開飛龜帙，靜倚宿鳳架。
- 俗狀既能遺，塵冠聊以卸。
- 人間方大火，此境無朱夏。
- 松蓋蔭日車，泉紳垂天罅。
- 窮幽不知倦，復息芝園舍。
- 鏘珮引涼姿，焚香禮遙夜。
- 無情走聲利，有志依閑暇。
- 何處好迎僧，希將石樓借。

## 拼音

- chang2 wen2 sheng1 san1 qing1 ， zhen1 you3 shang4 zhong1 xia4 。
- guan1 ju1 cheng2 pei4 fu2 ， yi1 yi1 zi4 xiang1 ya1 。
- xiao1 qun2 huo4 xia2 can4 ， shi4 nü3 hu1 yu4 cha4 。
- zuo4 jin4 jin1 bi4 yu2 ， qu4 chi2 biao1 xu1 jia4 。
- jin1 lai2 shang4 zhen1 guan1 ， huang3 ruo4 xin1 ling2 ya4 。
- zhi1 kong3 zan4 shen2 you2 ， you4 yi2 xin1 yu3 hua4 。
- feng1 yu2 han4 zhu1 cao3 ， yun2 po4 sheng1 yao2 xie4 。
- wang4 ji2 jue2 bo1 ping2 ， xing2 xu1 xin4 yan1 jie4 。
- xian2 kai1 fei1 gui1 zhi4 ， jing4 yi3 su4 feng4 jia4 。
- su2 zhuang4 ji4 neng2 yi2 ， chen2 guan1 liao2 yi3 xie4 。
- ren2 jian4 fang1 da4 huo3 ， ci3 jing4 wu2 zhu1 xia4 。
- song1 gai4 yin1 ri4 ju1 ， quan2 shen1 chui2 tian1 xia4 。
- qiong2 you1 bu4 zhi1 juan4 ， fu4 xi1 zhi1 yuan2 she4 。
- qiang1 pei4 yin3 liang2 zi1 ， fen2 xiang1 li3 yao2 ye4 。
- wu2 qing2 zou3 sheng1 li4 ， you3 zhi4 yi1 xian2 xia2 。
- he2 chu3 hao3 ying2 seng1 ， xi1 jiang1 shi2 lou2 jie4 。

## 注释

## 译文

## 赏析
