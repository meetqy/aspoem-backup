---
id: lu-gui-meng-cun-ye-er-pian
title: 村夜二篇
titlePinyin: cun1 ye4 er4 pian1
titleSlug: cun-ye-er-pian
author: 陸龜蒙
authorPinyin: lu4 gui1 meng2
authorSlug: lu-gui-meng
dynasty: 唐
dynastyPinyin: tang2
dynastySlug: tang
tags: []
---

## 正文

- 江上冬日短，裴回草堂暝。鴻當絕塞來，客向孤村病。
- 綿綿起歸念，咽咽興微詠。菊徑月方高，橘齋霜已並。
- 盤餐蔬粟粗，史籍簽牌盛。目冷松桂寒，耳喧兒女競。
- 開瓶浮蟻綠，試筆秋毫勁。晝戶亦重關，寒屏遞相映。
- 詩從騷雅得，字向鉛槧正。遇敵舞蛇矛，逢談捉犀柄。
- 無名升甲乙，有志扶荀孟。守道希昔賢，為文通古聖。
- 幽憂廢長劍，憔悴慚清鏡。只會魚鳥情，詎知時俗性。
- 浮虛多徇勢，老懶圖曆聘。既不務人知，空餘樂天命。
- 吾家在田野，家事苦遼夐。耕稼一以微，囷倉自然罄。
- 愁襟風葉亂，獨坐燈花迸。明發成浩歌，誰能少傾聽。
- 世既賤文章，歸來事耕稼。伊人著農道，我亦賦田舍。
- 所悲勞者苦，敢用詞為詫。只效芻牧言，誰防輕薄罵。
- 嘻今居寵祿，各自矜雄霸。堂上考華鐘，門前佇高駕。
- 纖洪動絲竹，水陸供鱠炙。小雨靜樓臺，微風動蘭麝。
- 吹噓川可倒，眄睞花爭姹。萬戶膏血窮，一筵歌舞價。
- 安知勤播植，卒歲無閒暇。種以春鳸初，獲從秋隼下。
- 專專望穜稑，搰搰條桑柘。日晏腹未充，霜繁體猶裸。
- 平生守仁義，所疾唯狙詐。上誦周孔書，沈溟至酣藉。
- 豈無致君術，堯舜不上下。豈無活國方，頗牧齊教化。
- 蛟龍任幹死，雲雨終不借。羿臂束如囚，徒勞誇善射。
- 才能誚箕斗，辯可移嵩華。若與甿輩量，饑寒殆相亞。
- 長吟倚清瑟，孤憤生遙夜。自古有遺賢，吾容偏稱謝。

## 拼音

- jiang1 shang4 dong1 ri4 duan3 ， pei2 hui2 cao3 tang2 ming2 。 hong2 dang1 jue2 sai1 lai2 ， ke4 xiang4 gu1 cun1 bing4 。
- mian2 mian2 qi3 gui1 nian4 ， yan4 yan4 xing1 wei1 yong3 。 ju2 jing4 yue4 fang1 gao1 ， ju2 zhai1 shuang1 yi3 bing4 。
- pan2 can1 shu1 su4 cu1 ， shi3 ji2 qian1 pai2 sheng4 。 mu4 leng3 song1 gui4 han2 ， er3 xuan1 er2 nü3 jing4 。
- kai1 ping2 fu2 yi3 lü4 ， shi4 bi3 qiu1 hao2 jin4 。 zhou4 hu4 yi4 zhong4 guan1 ， han2 ping2 di4 xiang1 ying4 。
- shi1 cong2 sao1 ya3 de2 ， zi4 xiang4 qian1 qian4 zheng4 。 yu4 di2 wu3 she2 mao2 ， feng2 tan2 zhuo1 xi1 bing3 。
- wu2 ming2 sheng1 jia3 yi3 ， you3 zhi4 fu2 xun2 meng4 。 shou3 dao4 xi1 xi1 xian2 ， wei2 wen2 tong1 gu3 sheng4 。
- you1 you1 fei4 chang2 jian4 ， qiao2 cui4 can2 qing1 jing4 。 zhi1 hui4 yu2 niao3 qing2 ， ju4 zhi1 shi2 su2 xing4 。
- fu2 xu1 duo1 xun4 shi4 ， lao3 lan3 tu2 li4 pin4 。 ji4 bu2 wu4 ren2 zhi1 ， kong1 yu2 le4 tian1 ming4 。
- wu2 jia1 zai4 tian2 ye3 ， jia1 shi4 ku3 liao2 xuan4 。 geng1 jia4 yi4 yi3 wei1 ， qun1 cang1 zi4 ran2 qing4 。
- chou2 jin1 feng1 ye4 luan4 ， du2 zuo4 deng1 hua1 beng4 。 ming2 fa1 cheng2 hao4 ge1 ， shui2 neng2 shao3 qing1 ting1 。
- shi4 ji4 jian4 wen2 zhang1 ， gui1 lai2 shi4 geng1 jia4 。 yi1 ren2 zhu4 nong2 dao4 ， wo3 yi4 fu4 tian2 she4 。
- suo3 bei1 lao2 zhe3 ku3 ， gan3 yong4 ci2 wei2 cha4 。 zhi1 xiao4 chu2 mu4 yan2 ， shui2 fang2 qing1 bao2 ma4 。
- xi1 jin1 ju1 chong3 lu4 ， ge4 zi4 jin1 xiong2 ba4 。 tang2 shang4 kao3 hua2 zhong1 ， men2 qian2 zhu4 gao1 jia4 。
- xian1 hong2 dong4 si1 zhu2 ， shui3 lu4 gong4 kuai4 zhi4 。 xiao3 yu3 jing4 lou2 tai2 ， wei1 feng1 dong4 lan2 she4 。
- chui1 xu1 chuan1 ke3 dao3 ， mian3 lai4 hua1 zheng1 cha4 。 wan4 hu4 gao1 xue4 qiong2 ， yi4 yan2 ge1 wu3 jia4 。
- an1 zhi1 qin2 bo1 zhi2 ， zu2 sui4 wu2 xian2 xia2 。 zhong3 yi3 chun1 hu4 chu1 ， huo4 cong2 qiu1 sun3 xia4 。
- zhuan1 zhuan1 wang4 tong2 lu4 ， hu2 hu2 tiao2 sang1 zhe4 。 ri4 yan4 fu4 wei4 chong1 ， shuang1 fan2 ti3 you2 luo3 。
- ping2 sheng1 shou3 ren2 yi4 ， suo3 ji2 wei2 ju1 zha4 。 shang4 song4 zhou1 kong3 shu1 ， shen3 ming2 zhi4 han1 jie4 。
- qi3 wu2 zhi4 jun1 shu4 ， yao2 shun4 bu2 shang4 xia4 。 qi3 wu2 huo2 guo2 fang1 ， po1 mu4 qi2 jiao4 hua4 。
- jiao1 long2 ren4 gan4 si3 ， yun2 yu3 zhong1 bu2 jie4 。 yi4 bi4 shu4 ru2 qiu2 ， tu2 lao2 kua1 shan4 she4 。
- cai2 neng2 qiao4 ji1 dou3 ， bian4 ke3 yi2 song1 hua2 。 ruo4 yu3 meng2 bei4 liang2 ， ji1 han2 dai4 xiang1 ya1 。
- chang2 yin2 yi3 qing1 se4 ， gu1 fen4 sheng1 yao2 ye4 。 zi4 gu3 you3 yi2 xian2 ， wu2 rong2 pian1 cheng1 xie4 。

## 注释

## 译文

## 赏析
