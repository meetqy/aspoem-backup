---
id: lu-gui-meng-jiang-nan-qiu-huai-ji-hua-yang-shan-ren
title: 江南秋懷寄華陽山人
titlePinyin: jiang1 nan2 qiu1 huai2 ji4 hua2 yang2 shan1 ren2
titleSlug: jiang-nan-qiu-huai-ji-hua-yang-shan-ren
author: 陸龜蒙
authorPinyin: lu4 gui1 meng2
authorSlug: lu-gui-meng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 櫛髪涼天曙，含毫故國情。
- 歸心一夜極，病體九秋輕。
- 忽起襜褕詠，因悲絡緯鳴。
- 逢山即堪隱，何路可圖榮。
- 揲策空占命，持竿不釣名。
- 忘憂如有待，縱嬾似無營。
- 小徑纔分草，斜扉劣辨荆。
- 冷荷承露菂，疎菊臥煙莖。
- 譜爲聽琴閱，圖緣看海㡠。
- 鷺毛浮島白，魚尾撇波赬。
- 庭橘低攀嗅，園葵旋折烹。
- 餓烏窺食案，鬬鼠落書棚。
- 種豆悲楊惲，投瓜憶衛旍。
- 東林誰處士，南郭自先生。
- 分野星多蹇，連山卦少亨。
- 衣裾徒博大，文籍漫縱橫。
- 蘭葉騷人佩，蓴絲內史羹。
- 鶡冠難適越，羊酪未饒傖。
- 倚嘯微抽恨，論玄好析酲。
- 栖遲勞鼓篋，豪俠愛金籯。
- 鍊藥傳丹鼎，嘗茶試石𪼿。
- 沼連枯葦暗，窗對脫梧明。
- 未達譏張翰，非才嫉禰衡。
- 遠懷魂易黯，幽憤骨堪驚。
- 礪缺知矛利，磨瑕見璧瑛。
- 道源疏滴瀝，儒肆售精誠。
- 敢歎良時擲，猶勝亂世攖。
- 相秦猶幾死，王漢尚當黥。
- 飲啄期應定，窮通勢莫爭。
- 髡鉗爲皂隸，譚笑得公卿。
- 浴日安知量，追風不計程。
- 塵埃張耳分，肝膽季心傾。
- 諭蜀專操檄，通甌獨請纓。
- 匹夫能曲踊，萬騎可橫行。
- 許國輕妻子，防邊重戰耕。
- 俄分上尊酒，驟厭五侯鯖。
- 靜默供三語，從容等一枰。
- 弘深司馬法，雄傑貳師兵。
- 朔雪埋烽燧，寒笳裂斾旌。
- 乘時收句注，即日埽欃槍。
- 武昔威殊俗，文今被八紘。
- 琮璜陳始畢，韶夏教初成。
- 芽孽羣妖滅，松筠百度貞。
- 郎官青瑣拜，使者繡衣迎。
- 帝道將雲闢，澆波漸砥平。
- 學徒羞說霸，佳士恥爲跉。
- 負杖歌栖畝，操觚賦北征。
- 才當曹斗怯，書比惠車盈。
- 謝氏憐兒女，郄家貴舅甥。
- 唯荒稚珪宅，莫贈景山鎗。
- 賢彥風流遠，江湖思緒縈。
- 謳啞搖舴艋，出沒漾鵁鶄。
- 晚樹參差碧，奇峰邐迤晴。
- 水喧揌紫芡，村響 {姊女 = 臼} 香秔。
- 荷笠漁翁古，穿籬守犬獰。
- 公衫白紵卷，田餉綠筲擎。
- 地與膏腴錯，人多富壽幷。
- 相歡時帖泰，獨坐歲崢嶸。
- 唧嘖蛩吟壁，連軒鶴舞楹。
- 戍風飄疊鼓，鄰月動哀箏。
- 未得文章力，何由俸祿請。
- 和鉛還搰搰，持斧自丁丁。
- 驚懼疑凋朽，功勤過屑瓊。
- 凝神披夕秀，盡力取朝英。
- 蠹簡開塵篋，寒燈立曉檠。
- 靜翻詞客系，閑難史官評。
- 天地寧舒慘，山川自變更。
- 秖能分跖惠，誰解等殤彭。
- 項豈重瞳聖，夔憂一足𨆪。
- 阮高酣麴糵，莊達謝犧牲。
- 齚舌無勞話，寬心豈可盛。
- 但從罏冶鍛，莫受罻羅嬰。
- 硯撥萍根洗，舟衝蓼穗撐。
- 短牀編翠竹，低机凭紅檉。
- 霜信催楊柳，煙容褭杜蘅。
- 桁排巢燕燕，屏畫醉猩猩。
- 嬾檜推嵐影，飛泉撼玉琤。
- 𦪽{舟卭} 尋遠近，握槊鬬輸贏。
- 枝壓離披瓠，簷垂礧磊橙。
- 忘情及宗炳，抱疾過劉楨。
- 野饋夸菰飯，江商賈蔗餳。
- 送神枹瓦釜，留客上瓷觥。
- 舉楫揮青劒，鳴榔扣遠鉦。
- 鳥行沈莽碧，魚隊破泓澄。
- 手戟非吾事，腰鎌且發硎。
- 諒難求摽摽，聊欲取錚錚。
- 幾歎蟲甘蓼，還思鹿美苹。
- 愁長難自剪，歌斷有誰賡。
- 未去師黃石，空能說白珩。
- 性湍休激浪，言莠罷抽萌。
- 地僻琴尊獨，溪寒杖屨清。
- 物齊消臆對，戈倒共心盟。
- 絲曳靈妃瑟，金涵太子笙。
- 幽棲膠竹塢，仙慮驛蓬瀛。
- 想像珠襦鳳，追飛翠蘂鶯。
- 霧簾深杳悄，雲磬冷敲鏗。
- 籙字多階品，華陽足弟兄。
- 焚香凝一室，盡日思層城。
- 匿景崦嵫色，呀空渤澥聲。
- 吾當營巨黍，東去射長鯨。

## 拼音

- zhi4 fa4 liang2 tian1 shu3 ， han2 hao2 gu4 guo2 qing2 。
- gui1 xin1 yi2 ye4 ji2 ， bing4 ti3 jiu3 qiu1 qing1 。
- hu1 qi3 chan1 yu2 yong3 ， yin1 bei1 luo4 wei3 ming2 。
- feng2 shan1 ji2 kan1 yin3 ， he2 lu4 ke3 tu2 rong2 。
- die2 ce4 kong1 zhan4 ming4 ， chi2 gan1 bu2 diao4 ming2 。
- wang4 you1 ru2 you3 dai4 ， zong4 lan3 si4 wu2 ying2 。
- xiao3 jing4 cai2 fen1 cao3 ， xie2 fei1 lie4 bian4 jing1 。
- leng3 he2 cheng2 lu4 di4 ， shu1 ju2 wo4 yan1 jing4 。
- pu3 wei2 ting1 qin2 yue4 ， tu2 yuan2 kan4 hai3 㡠。
- lu4 mao2 fu2 dao3 bai2 ， yu2 wei3 pie3 bo1 cheng1 。
- ting2 ju2 di1 pan1 xiu4 ， yuan2 kui2 xuan2 zhe2 peng1 。
- e4 wu1 kui1 shi2 an4 ， dou4 shu3 luo4 shu1 peng2 。
- zhong3 dou4 bei1 yang2 yun4 ， tou2 gua1 yi4 wei4 jing1 。
- dong1 lin2 shui2 chu3 shi4 ， nan2 guo1 zi4 xian1 sheng0 。
- fen1 ye3 xing1 duo1 jian3 ， lian2 shan1 gua4 shao3 heng1 。
- yi1 ju1 tu2 bo2 da4 ， wen2 ji2 man4 zong4 heng2 。
- lan2 ye4 sao1 ren2 pei4 ， chun2 si1 nei4 shi3 geng1 。
- he2 guan1 nan2 shi4 yue4 ， yang2 lao4 wei4 rao2 cang1 。
- yi3 xiao4 wei1 chou1 hen4 ， lun4 xuan2 hao3 xi1 cheng2 。
- qi1 chi2 lao2 gu3 qie4 ， hao2 xia2 ai4 jin1 ying2 。
- lian4 yao4 chuan2 dan1 ding3 ， chang2 cha2 shi4 shi2 𪼿。
- zhao3 lian2 ku1 wei3 an4 ， chuang1 dui4 tuo1 wu2 ming2 。
- wei4 da2 ji1 zhang1 han4 ， fei1 cai2 ji2 mi2 heng2 。
- yuan3 huai2 hun2 yi4 an4 ， you1 fen4 gu3 kan1 jing1 。
- li4 que1 zhi1 mao2 li4 ， mo2 xia2 jian4 bi4 ying1 。
- dao4 yuan2 shu1 di1 li4 ， ru2 si4 shou4 jing1 cheng2 。
- gan3 tan4 liang2 shi2 zhi4 ， you2 sheng4 luan4 shi4 ying1 。
- xiang1 qin2 you2 ji1 si3 ， wang2 han4 shang4 dang1 qing2 。
- yin3 zhuo2 qi1 ying1 ding4 ， qiong2 tong1 shi4 mo4 zheng1 。
- kun1 qian2 wei2 zao4 li4 ， tan2 xiao4 de2 gong1 qing1 。
- yu4 ri4 an1 zhi1 liang2 ， zhui1 feng1 bu2 ji4 cheng2 。
- chen2 ai1 zhang1 er3 fen1 ， gan1 dan3 ji4 xin1 qing1 。
- yu4 shu3 zhuan1 cao1 xi2 ， tong1 ou1 du2 qing3 ying1 。
- pi3 fu1 neng2 qu3 yong3 ， wan4 qi2 ke3 heng2 xing2 。
- xu1 guo2 qing1 qi1 zi0 ， fang2 bian1 zhong4 zhan4 geng1 。
- e2 fen1 shang4 zun1 jiu3 ， zhou4 yan4 wu3 hou2 qing1 。
- jing4 mo4 gong4 san1 yu3 ， cong2 rong2 deng3 yi4 ping2 。
- hong2 shen1 si1 ma3 fa3 ， xiong2 jie2 er4 shi1 bing1 。
- shuo4 xue3 mai2 feng1 sui4 ， han2 jia1 lie4 pei4 jing1 。
- cheng2 shi2 shou1 ju4 zhu4 ， ji2 ri4 sao4 chan2 qiang1 。
- wu3 xi1 wei1 shu1 su2 ， wen2 jin1 bei4 ba1 hong2 。
- cong2 huang2 chen2 shi3 bi4 ， shao2 xia4 jiao4 chu1 cheng2 。
- ya2 nie4 qun2 yao1 mie4 ， song1 yun2 bai3 du4 zhen1 。
- lang2 guan1 qing1 suo3 bai4 ， shi3 zhe3 xiu4 yi1 ying2 。
- di4 dao4 jiang1 yun2 pi4 ， jiao1 bo1 jian4 di3 ping2 。
- xue2 tu2 xiu1 shuo1 ba4 ， jia1 shi4 chi3 wei2 ling2 。
- fu4 zhang4 ge1 qi1 mu3 ， cao1 gu1 fu4 bei3 zheng1 。
- cai2 dang1 cao2 dou4 qie4 ， shu1 bi3 hui4 ju1 ying2 。
- xie4 shi4 lian2 er2 nü3 ， xi4 jia1 gui4 jiu4 sheng1 。
- wei2 huang1 zhi4 gui1 zhai2 ， mo4 zeng4 jing3 shan1 qiang1 。
- xian2 yan4 feng1 liu2 yuan3 ， jiang1 hu2 si1 xu4 ying2 。
- ou1 ya3 yao2 ze2 meng3 ， chu1 mei2 yang4 jiao1 jing1 。
- wan3 shu4 can1 cha4 bi4 ， qi2 feng1 li3 yi3 qing2 。
- shui3 xuan1 sai1 zi3 qian4 ， cun1 xiang3  { zi3 nü3  =  jiu4 }  xiang1 jing1 。
- he2 li4 yu2 weng1 gu3 ， chuan1 li2 shou3 quan3 ning2 。
- gong1 shan1 bai2 zhu4 juan4 ， tian2 xiang3 lü4 shao1 qing2 。
- di4 yu3 gao1 yu2 cuo4 ， ren2 duo1 fu4 shou4 bing4 。
- xiang1 huan1 shi2 tie1 tai4 ， du2 zuo4 sui4 zheng1 rong2 。
- ji1 ze2 qiong2 yin2 bi4 ， lian2 xuan1 he4 wu3 ying2 。
- shu4 feng1 piao1 die2 gu3 ， lin2 yue4 dong4 ai1 zheng1 。
- wei4 de2 wen2 zhang1 li4 ， he2 you2 feng4 lu4 qing3 。
- he2 qian1 huan2 hu2 hu2 ， chi2 fu3 zi4 ding1 ding1 。
- jing1 ju4 yi2 diao1 xiu3 ， gong1 qin2 guo4 xie4 qiong2 。
- ning2 shen2 pi1 xi1 xiu4 ， jin4 li4 qu3 chao2 ying1 。
- du4 jian3 kai1 chen2 qie4 ， han2 deng1 li4 xiao3 qing2 。
- jing4 fan1 ci2 ke4 xi4 ， xian2 nan2 shi3 guan1 ping2 。
- tian1 di4 ning2 shu1 can3 ， shan1 chuan1 zi4 bian4 geng4 。
- zhi3 neng2 fen1 zhi2 hui4 ， shui2 jie3 deng3 shang1 peng2 。
- xiang4 qi3 zhong4 tong2 sheng4 ， kui2 you1 yi4 zu2 𨆪。
- ruan3 gao1 han1 qu1 nie4 ， zhuang1 da2 xie4 xi1 sheng1 。
- ze2 she2 wu2 lao2 hua4 ， kuan1 xin1 qi3 ke3 sheng4 。
- dan4 cong2 lu2 ye3 duan4 ， mo4 shou4 wei4 luo2 ying1 。
- yan4 bo1 ping2 gen1 xi3 ， zhou1 chong1 liao3 sui4 cheng1 。
- duan3 chuang2 bian1 cui4 zhu2 ， di1 ji1 ping2 hong2 cheng1 。
- shuang1 xin4 cui1 yang2 liu3 ， yan1 rong2 niao3 du4 heng2 。
- heng2 pai2 chao2 yan4 yan4 ， ping2 hua4 zui4 xing1 xing0 。
- lan3 gui4 tui1 lan2 ying3 ， fei1 quan2 han4 yu4 cheng1 。
- 𦪽{ zhou1 qiong2 }  xun2 yuan3 jin4 ， wo4 shuo4 dou4 shu1 ying2 。
- zhi1 ya1 li2 pi1 hu4 ， yan2 chui2 lei2 lei3 cheng2 。
- wang4 qing2 ji2 zong1 bing3 ， bao4 ji2 guo4 liu2 zhen1 。
- ye3 kui4 kua1 gu1 fan4 ， jiang1 shang1 jia3 zhe4 xing2 。
- song4 shen2 bao1 wa3 fu3 ， liu2 ke4 shang4 ci2 gong1 。
- ju3 ji2 hui1 qing1 jian4 ， ming2 lang2 kou4 yuan3 zheng1 。
- niao3 xing2 shen3 mang3 bi4 ， yu2 dui4 po4 hong2 cheng2 。
- shou3 ji3 fei1 wu2 shi4 ， yao1 lian2 qie3 fa1 xing2 。
- liang4 nan2 qiu2 biao1 biao1 ， liao2 yu4 qu3 zheng1 zheng1 。
- ji1 tan4 chong2 gan1 liao3 ， huan2 si1 lu4 mei3 ping2 。
- chou2 chang2 nan2 zi4 jian3 ， ge1 duan4 you3 shui2 geng1 。
- wei4 qu4 shi1 huang2 shi2 ， kong1 neng2 shuo1 bai2 heng2 。
- xing4 tuan1 xiu1 ji1 lang4 ， yan2 you3 ba4 chou1 meng2 。
- di4 pi4 qin2 zun1 du2 ， xi1 han2 zhang4 ju4 qing1 。
- wu4 qi2 xiao1 yi4 dui4 ， ge1 dao3 gong4 xin1 meng2 。
- si1 ye4 ling2 fei1 se4 ， jin1 han2 tai4 zi3 sheng1 。
- you1 qi1 jiao1 zhu2 wu4 ， xian1 lü4 yi4 peng2 ying2 。
- xiang3 xiang4 zhu1 ru2 feng4 ， zhui1 fei1 cui4 rui3 ying1 。
- wu4 lian2 shen1 yao3 qiao1 ， yun2 qing4 leng3 qiao1 keng1 。
- lu4 zi4 duo1 jie1 pin3 ， hua2 yang2 zu2 di4 xiong0 。
- fen2 xiang1 ning2 yi2 shi4 ， jin4 ri4 si1 ceng2 cheng2 。
- ni4 jing3 yan1 zi1 se4 ， ya0 kong1 bo2 xie4 sheng1 。
- wu2 dang1 ying2 ju4 shu3 ， dong1 qu4 she4 chang2 jing1 。

## 注释

## 译文

## 赏析
