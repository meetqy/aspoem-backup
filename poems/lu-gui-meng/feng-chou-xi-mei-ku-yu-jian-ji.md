---
id: lu-gui-meng-feng-chou-xi-mei-ku-yu-jian-ji
title: 奉酬襲美苦雨見寄
titlePinyin: feng4 chou2 xi2 mei3 ku3 yu3 jian4 ji4
titleSlug: feng-chou-xi-mei-ku-yu-jian-ji
author: 陸龜蒙
authorPinyin: lu4 gui1 meng2
authorSlug: lu-gui-meng
dynasty: 唐
dynastyPinyin: tang2
dynastySlug: tang
tags: []
---

## 正文

- 松篁交加午陰黑，別是江南煙靄國。
- 頑雲猛雨更相欺，聲似虓號色如墨。
- 茅茨裛爛簷生衣，夜夜化爲螢火飛。
- 螢飛漸多屋漸薄，一注愁霖當面落。
- 愁霖愁霖爾何錯，滅頂於余奚所作。
- 既不能賦似陳思王，又不能詩似謝康樂。
- 昔年嘗過杜子美，亦得高歌破印紙。
- 慣曾掀攪大筆多，爲我才情也如此。
- 高揖愁霖詞未已，披文忽自皮夫子。
- 哀弦怨柱合爲吟，㤞我窮棲蓬藋裏。
- 初悲濕翼何由起，末欲牋天叩天耳。
- 其如玉女正投壺，笑電霏霏作天喜。
- 我本曾無一稜田，平生嘯傲空漁船。
- 有時赤腳弄明月，踏破五湖光底天。
- 去歲王師東下急，輸兵粟盡民相泣。
- 伊予不戰不耕人，敢怨烝黎無糝粒。
- 不然受性圓如規，千姿萬態分毫釐。
- 唾壺虎子盡能執，舐痔折枝無所辭。
- 有頭強方心強直，撐拄頹風不量力。
- 自愛垂名野史中，寧論抱困荒城側。
- 唯君浩歎非庸人，分衣輟飲來相親。
- 橫眠木榻忘華薦，對食露葵輕八珍。
- 欲窮玄，鳳未白，欲懷仙，鯨尚隔。
- 不如驅入醉鄉中，只恐醉鄉田地窄。

## 拼音

- song1 huang2 jiao1 jia1 wu3 yin1 hei1 ， bie2 shi4 jiang1 nan2 yan1 ai3 guo2 。
- wan2 yun2 meng3 yu3 geng4 xiang1 qi1 ， sheng1 si4 xiao1 hao4 se4 ru2 mo4 。
- mao2 ci2 yi4 lan4 yan2 sheng1 yi1 ， ye4 ye4 hua4 wei2 ying2 huo3 fei1 。
- ying2 fei1 jian4 duo1 wu1 jian4 bao2 ， yi2 zhu4 chou2 lin2 dang1 mian4 luo4 。
- chou2 lin2 chou2 lin2 er3 he2 cuo4 ， mie4 ding3 wu1 yu2 xi1 suo3 zuo4 。
- ji4 bu4 neng2 fu4 si4 chen2 si1 wang2 ， you4 bu4 neng2 shi1 si4 xie4 kang1 le4 。
- xi1 nian2 chang2 guo4 du4 zi3 mei3 ， yi4 de2 gao1 ge1 po4 yin4 zhi3 。
- guan4 ceng2 xian1 jiao3 da4 bi3 duo1 ， wei2 wo3 cai2 qing2 ye3 ru2 ci3 。
- gao1 yi1 chou2 lin2 ci2 wei4 yi3 ， pi1 wen2 hu1 zi4 pi2 fu1 zi3 。
- ai1 xian2 yuan4 zhu4 he2 wei2 yin2 ，㤞 wo3 qiong2 qi1 peng2 diao4 li3 。
- chu1 bei1 shi1 yi4 he2 you2 qi3 ， mo4 yu4 jian1 tian1 kou4 tian1 er3 。
- qi2 ru2 yu4 nü3 zheng4 tou2 hu2 ， xiao4 dian4 fei1 fei1 zuo4 tian1 xi3 。
- wo3 ben3 ceng2 wu2 yi4 leng2 tian2 ， ping2 sheng1 xiao4 ao4 kong1 yu2 chuan2 。
- you3 shi2 chi4 jiao3 nong4 ming2 yue4 ， ta4 po4 wu3 hu2 guang1 di3 tian1 。
- qu4 sui4 wang2 shi1 dong1 xia4 ji2 ， shu1 bing1 su4 jin4 min2 xiang1 qi4 。
- yi1 yu3 bu2 zhan4 bu4 geng1 ren2 ， gan3 yuan4 zheng1 li2 wu2 san3 li4 。
- bu4 ran2 shou4 xing4 yuan2 ru2 gui1 ， qian1 zi1 wan4 tai4 fen1 hao2 li2 。
- tuo4 hu2 hu3 zi3 jin4 neng2 zhi2 ， shi4 zhi4 zhe2 zhi1 wu2 suo3 ci2 。
- you3 tou2 qiang2 fang1 xin1 qiang2 zhi2 ， cheng1 zhu3 tui2 feng1 bu2 liang4 li4 。
- zi4 ai4 chui2 ming2 ye3 shi3 zhong1 ， ning2 lun4 bao4 kun4 huang1 cheng2 ce4 。
- wei2 jun1 hao4 tan4 fei1 yong1 ren2 ， fen1 yi1 chuo4 yin3 lai2 xiang1 qin1 。
- heng2 mian2 mu4 ta4 wang4 hua2 jian4 ， dui4 shi2 lu4 kui2 qing1 ba1 zhen1 。
- yu4 qiong2 xuan2 ， feng4 wei4 bai2 ， yu4 huai2 xian1 ， jing1 shang4 ge2 。
- bu4 ru2 qu1 ru4 zui4 xiang1 zhong1 ， zhi3 kong3 zui4 xiang1 tian2 di4 zhai3 。

## 注释

## 译文

## 赏析
