---
id: zhang-lei-ji-da-can-liao-wu-shou-qi-yi
title: 寄答參寥五首  其一
titlePinyin: ji4 da2 can1 liao2 wu3 shou3     qi2 yi1
titleSlug: ji-da-can-liao-wu-shou-qi-yi
author: 張耒
authorPinyin: zhang1 lei3
authorSlug: zhang-lei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昔我初見子，子時客京師。
- 聞名久不獲，既得過所知。
- 示我一卷書，大小百首詩。
- 我嗜不可輟，熊蹯薦朝饑。
- 約子彭城遊，念當行有期。
- 中間忽倉卒，决去不子辭。
- 子後來高郵，我居淮之湄。
- 中間無百里，詩句屢欲馳。
- 客來得子書，云子久南歸。
- 投書不能讀，恨我聞之遲。
- 使我早知此，扁舟尚能追。
- 遠別不執手，近居不相携。
- 每念今悵昔，耿耿衷腸悲。
- 子行日已南，我去日已西。
- 音書不可頻，何以慰我思。

## 拼音

- xi1 wo3 chu1 jian4 zi3 ， zi3 shi2 ke4 jing1 shi1 。
- wen2 ming2 jiu3 bu2 huo4 ， ji4 de2 guo4 suo3 zhi1 。
- shi4 wo3 yi2 juan4 shu1 ， da4 xiao3 bai3 shou3 shi1 。
- wo3 shi4 bu4 ke3 chuo4 ， xiong2 fan2 jian4 chao2 ji1 。
- yue1 zi3 peng2 cheng2 you2 ， nian4 dang1 xing2 you3 qi1 。
- zhong1 jian4 hu1 cang1 zu2 ， jue2 qu4 bu4 zi3 ci2 。
- zi3 hou4 lai2 gao1 you2 ， wo3 ju1 huai2 zhi1 mei2 。
- zhong1 jian4 wu2 bai3 li3 ， shi1 ju4 lü3 yu4 chi2 。
- ke4 lai2 de2 zi3 shu1 ， yun2 zi0 jiu3 nan2 gui1 。
- tou2 shu1 bu4 neng2 du2 ， hen4 wo3 wen2 zhi1 chi2 。
- shi3 wo3 zao3 zhi1 ci3 ， pian1 zhou1 shang4 neng2 zhui1 。
- yuan3 bie2 bu4 zhi2 shou3 ， jin4 ju1 bu4 xiang1 xie2 。
- mei3 nian4 jin1 chang4 xi1 ， geng3 geng3 zhong1 chang2 bei1 。
- zi3 xing2 ri4 yi3 nan2 ， wo3 qu4 ri4 yi3 xi1 。
- yin1 shu1 bu4 ke3 bin1 ， he2 yi3 wei4 wo3 si1 。

## 注释

## 译文

## 赏析
