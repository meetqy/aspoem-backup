---
id: zhang-lei-zhong-ju
title: 種菊
titlePinyin: zhong3 ju2
titleSlug: zhong-ju
author: 張耒
authorPinyin: zhang1 lei3
authorSlug: zhang-lei
dynasty: 宋
dynastyPinyin: song4
dynastySlug: song
tags: []
---

## 正文

- 何馨香之芬敷兮，昌綠葉而紫莖。
- 是其名爲菊兮，爰植予之中庭。
- 性清平而不躁兮，味甘爽而充烹。
- 當秋露之慘凄兮，舒煌煌之華英。
- 色正而麗兮，氣芬以清。
- 純靜秀潔兮，族茂羣榮。
- 採食以時兮，天和以寧。
- 穎輕竅達兮，瞳子清明。
- 散敗流濁兮，風宣滯行。
- 仙聖所餌兮，屏除臭腥。
- 久嗜不廢兮，將延爾齡。
- 嗟予生兮，蹇薄煩冥。
- 憂饑畏寒兮，微祿以生。
- 終曷歸兮，山林是營。
- 膏粱鼎食兮，方丈縱橫。
- 炙熊之蹯兮，龍醢羊羹。
- 彼得有命兮，吾奚爾榮。
- 惟茲佳菊兮，野實以生。
- 採擷咀食兮，薦俎盈登。
- 求之孔易兮，世焉莫爭。
- 我有久疾兮，壅塞煩昏。
- 支節堅痹兮，氣閼於元。
- 憊不能支兮，外壅中乾。
- 疥癬得志兮，蟯蛔伏蟠。
- 餐華秋冬兮，食葉春夏。
- 集新易故兮，爾功是假。
- 寧康我軀兮，骨節堅良。
- 産和剔戾兮，其樂洋洋。
- 反華於玄兮，易瘻以强。
- 忘生絕俗兮，深潜遠藏。
- 驂駕雲霧兮，呼吸太陽。
- 招友彭咸兮，御風以翔。
- 吁嗟此菊兮，吾於爾望。

## 拼音

- he2 xin1 xiang1 zhi1 fen1 fu1 xi1 ， chang1 lü4 ye4 er2 zi3 jing4 。
- shi4 qi2 ming2 wei2 ju2 xi1 ， yuan2 zhi2 yu3 zhi1 zhong1 ting2 。
- xing4 qing1 ping2 er2 bu2 zao4 xi1 ， wei4 gan1 shuang3 er2 chong1 peng1 。
- dang1 qiu1 lu4 zhi1 can3 qi1 xi1 ， shu1 huang2 huang2 zhi1 hua2 ying1 。
- se4 zheng4 er2 li2 xi1 ， qi4 fen1 yi3 qing1 。
- chun2 jing4 xiu4 jie2 xi1 ， zu2 mao4 qun2 rong2 。
- cai3 shi2 yi3 shi2 xi1 ， tian1 he2 yi3 ning2 。
- ying3 qing1 qiao4 da2 xi1 ， tong2 zi3 qing1 ming2 。
- san4 bai4 liu2 zhuo2 xi1 ， feng1 xuan1 zhi4 xing2 。
- xian1 sheng4 suo3 er3 xi1 ， bing3 chu2 chou4 xing1 。
- jiu3 shi4 bu2 fei4 xi1 ， jiang1 yan2 er3 ling2 。
- jie1 yu3 sheng1 xi1 ， jian3 bao2 fan2 ming2 。
- you1 ji1 wei4 han2 xi1 ， wei1 lu4 yi3 sheng1 。
- zhong1 he2 gui1 xi1 ， shan1 lin2 shi4 ying2 。
- gao1 liang2 ding3 shi2 xi1 ， fang1 zhang4 zong4 heng2 。
- zhi4 xiong2 zhi1 fan2 xi1 ， long2 hai3 yang2 geng1 。
- bi3 de2 you3 ming4 xi1 ， wu2 xi1 er3 rong2 。
- wei2 zi1 jia1 ju2 xi1 ， ye3 shi2 yi3 sheng1 。
- cai3 xie2 zui3 shi2 xi1 ， jian4 zu3 ying2 deng1 。
- qiu2 zhi1 kong3 yi4 xi1 ， shi4 yan1 mo4 zheng1 。
- wo3 you3 jiu3 ji2 xi1 ， yong1 se4 fan2 hun1 。
- zhi1 jie2 jian1 bi4 xi1 ， qi4 e4 wu1 yuan2 。
- bei4 bu4 neng2 zhi1 xi1 ， wai4 yong1 zhong1 qian2 。
- jie4 xuan3 de2 zhi4 xi1 ， nao2 hui2 fu2 pan2 。
- can1 hua2 qiu1 dong1 xi1 ， shi2 ye4 chun1 xia4 。
- ji2 xin1 yi4 gu4 xi1 ， er3 gong1 shi4 jia3 。
- ning2 kang1 wo3 qu1 xi1 ， gu3 jie2 jian1 liang2 。
- chan3 he2 ti1 li4 xi1 ， qi2 le4 yang2 yang2 。
- fan3 hua2 wu1 xuan2 xi1 ， yi4 lou4 yi3 qiang2 。
- wang4 sheng1 jue2 su2 xi1 ， shen1 qian2 yuan3 cang2 。
- can1 jia4 yun2 wu4 xi1 ， hu1 xi1 tai4 yang2 。
- zhao1 you3 peng2 xian2 xi1 ， yu4 feng1 yi3 xiang2 。
- xu1 jie1 ci3 ju2 xi1 ， wu2 wu1 er3 wang4 。

## 注释

## 译文

## 赏析
