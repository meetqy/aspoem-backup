---
id: zhang-lei-ji-ji-jie-er-shou-qi-yi
title: 寄集節二首  其一
titlePinyin: ji4 ji2 jie2 er4 shou3     qi2 yi1
titleSlug: ji-ji-jie-er-shou-qi-yi
author: 張耒
authorPinyin: zhang1 lei3
authorSlug: zhang-lei
dynasty: 宋
dynastyPinyin: song4
dynastySlug: song
tags: []
---

## 正文

- 陳侯氣飄飄，誰敢易挹酌。
- 俊如摶風鷹，清如唳霜鶴。
- 高懷落俗事，見者初駭愕。
- 須臾發其有，珠玉隨洒落。
- 浩然謝畦畛，誰不愛而樂。
- 論交嗟我晚，玉手未暖握。
- 別來星一周，庭竹再飄籜。
- 洛陽誰知子，恐未免寂寞。
- 崢嶸胸中氣，誰與發其鑰。
- 知心古所少，獻厚報或薄。
- 興懷每念此，中夜情抱惡。
- 雖然千金璧，豈得常在璞。
- 山城一尊酒，子去誰酬酢。
- 高歌遣我思，長嘯觀寥廓。

## 拼音

- chen2 hou2 qi4 piao1 piao1 ， shui2 gan3 yi4 yi4 zhuo2 。
- jun4 ru2 tuan2 feng1 ying1 ， qing1 ru2 li4 shuang1 he4 。
- gao1 huai2 luo4 su2 shi4 ， jian4 zhe3 chu1 hai4 e4 。
- xu1 yu2 fa1 qi2 you3 ， zhu1 yu4 sui2 sa3 luo4 。
- hao4 ran2 xie4 qi2 zhen3 ， shui2 bu2 ai4 er2 le4 。
- lun4 jiao1 jie1 wo3 wan3 ， yu4 shou3 wei4 nuan3 wo4 。
- bie2 lai2 xing1 yi4 zhou1 ， ting2 zhu2 zai4 piao1 tuo4 。
- luo4 yang2 shui2 zhi1 zi3 ， kong3 wei4 mian3 ji4 mo4 。
- zheng1 rong2 xiong1 zhong1 qi4 ， shui2 yu3 fa1 qi2 yue4 。
- zhi1 xin1 gu3 suo3 shao3 ， xian4 hou4 bao4 huo4 bao2 。
- xing1 huai2 mei3 nian4 ci3 ， zhong1 ye4 qing2 bao4 e4 。
- sui1 ran2 qian1 jin1 bi4 ， qi3 de2 chang2 zai4 pu2 。
- shan1 cheng2 yi4 zun1 jiu3 ， zi3 qu4 shui2 chou2 zuo4 。
- gao1 ge1 qian3 wo3 si1 ， chang2 xiao4 guan1 liao2 kuo4 。

## 注释

## 译文

## 赏析
