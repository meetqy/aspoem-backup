---
id: zhang-lei-he-gui-qu-lai-ci
title: 和歸去來詞
titlePinyin: he2 gui1 qu4 lai2 ci2
titleSlug: he-gui-qu-lai-ci
author: 張耒
authorPinyin: zhang1 lei3
authorSlug: zhang-lei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 歸去來兮，行世不偶予曷歸。
- 其出無所爲喜兮，舍去而何悲。
- 眄一世之無與兮，古之人逝莫追。
- 求不疚於予義兮，又奚恤餘子之是非。
- 彼好惡之罔極兮，或顛倒其裳衣。
- 顧吾涉之已深兮，愧哲人之見微。
- 吾歸甚安，無所事奔。
- 既守吾室，又杜吾門。
- 一氣孔神，於中夜存。
- 納至和於靈根兮，挹天醖於玄尊。
- 既充溢於幽闕兮，亦粹然而見顔。
- 往有坎而茲夷兮，昔或危而今安。
- 將從化人於西域兮，面藏吏於函關。
- 將以一世爲芻狗兮，廢與興吾厭觀。
- 彼福禍之一源兮，必茲出而茲還。
- 彼自以爲無隙兮，何異夫石槨之宋桓。
- 歸去來兮，吾悲夫斯人不返兮，豈招仙聖與之游。
- 昔惠我以好音，忽遠去而莫求。
- 予曷異於世人兮，初爲哽塞而增憂。
- 彼錢鎛則深藏兮，盍視夫已墾之田疇。
- 萬古芸芸，共逝一舟。
- 半夜而失，旦號其丘。
- 畏達觀之誚予，涕已泣而不流。
- 悟榮名之取憎兮，善斯人之獲休。
- 已矣乎，萬物之作各其時，吾獨與時而去留，豈或能力而違之。
- 既往莫或追，來者尚可期。
- 蓋雨暵之在天，豈吾稼之不耔。
- 彼蜀雄之必傳，作猶愧於書詩。
- 嗟身屈而道伸，於斯人兮曷疑。

## 拼音

- gui1 qu4 lai2 xi1 ， xing2 shi4 bu4 ou3 yu3 he2 gui1 。
- qi2 chu1 wu2 suo3 wei2 xi3 xi1 ， she3 qu4 er2 he2 bei1 。
- mian3 yi2 shi4 zhi1 wu2 yu3 xi1 ， gu3 zhi1 ren2 shi4 mo4 zhui1 。
- qiu2 bu2 jiu4 wu1 yu3 yi4 xi1 ， you4 xi1 xu4 yu2 zi3 zhi1 shi4 fei1 。
- bi3 hao3 e4 zhi1 wang3 ji2 xi1 ， huo4 dian1 dao3 qi2 shang0 yi1 。
- gu4 wu2 she4 zhi1 yi3 shen1 xi1 ， kui4 zhe2 ren2 zhi1 jian4 wei1 。
- wu2 gui1 shen4 an1 ， wu2 suo3 shi4 ben1 。
- ji4 shou3 wu2 shi4 ， you4 du4 wu2 men2 。
- yi2 qi4 kong3 shen2 ， wu1 zhong1 ye4 cun2 。
- na4 zhi4 he2 wu1 ling2 gen1 xi1 ， yi4 tian1 yun4 wu1 xuan2 zun1 。
- ji4 chong1 yi4 wu1 you1 que4 xi1 ， yi4 cui4 ran2 er2 jian4 yan2 。
- wang3 you3 kan3 er2 zi1 yi2 xi1 ， xi1 huo4 wei1 er2 jin1 an1 。
- jiang1 cong2 hua4 ren2 wu1 xi1 yu4 xi1 ， mian4 cang2 li4 wu1 han2 guan1 。
- jiang1 yi3 yi2 shi4 wei2 chu2 gou3 xi1 ， fei4 yu3 xing1 wu2 yan4 guan1 。
- bi3 fu2 huo4 zhi1 yi1 yuan2 xi1 ， bi4 zi1 chu1 er2 zi1 huan2 。
- bi3 zi4 yi3 wei2 wu2 xi4 xi1 ， he2 yi4 fu1 shi2 guo3 zhi1 song4 huan2 。
- gui1 qu4 lai2 xi1 ， wu2 bei1 fu1 si1 ren2 bu4 fan3 xi1 ， qi3 zhao1 xian1 sheng4 yu3 zhi1 you2 。
- xi1 hui4 wo3 yi3 hao3 yin1 ， hu1 yuan3 qu4 er2 mo4 qiu2 。
- yu3 he2 yi4 wu1 shi4 ren2 xi1 ， chu1 wei2 geng3 se4 er2 zeng1 you1 。
- bi3 qian2 bo2 ze2 shen1 cang2 xi1 ， he2 shi4 fu1 yi3 ken3 zhi1 tian2 chou2 。
- wan4 gu3 yun2 yun2 ， gong4 shi4 yi4 zhou1 。
- ban4 ye4 er2 shi1 ， dan4 hao4 qi2 qiu1 。
- wei4 da2 guan1 zhi1 qiao4 yu3 ， ti4 yi3 qi4 er2 bu4 liu2 。
- wu4 rong2 ming2 zhi1 qu3 zeng1 xi1 ， shan4 si1 ren2 zhi1 huo4 xiu1 。
- yi3 yi3 hu1 ， wan4 wu4 zhi1 zuo4 ge4 qi2 shi2 ， wu2 du2 yu3 shi2 er2 qu4 liu2 ， qi3 huo4 neng2 li4 er2 wei2 zhi1 。
- ji4 wang3 mo4 huo4 zhui1 ， lai2 zhe3 shang4 ke3 qi1 。
- gai4 yu3 han4 zhi1 zai4 tian1 ， qi3 wu2 jia4 zhi1 bu4 zi3 。
- bi3 shu3 xiong2 zhi1 bi4 chuan2 ， zuo4 you2 kui4 wu1 shu1 shi1 。
- jie1 shen1 qu1 er2 dao4 shen1 ， wu1 si1 ren2 xi1 he2 yi2 。

## 注释

## 译文

## 赏析
