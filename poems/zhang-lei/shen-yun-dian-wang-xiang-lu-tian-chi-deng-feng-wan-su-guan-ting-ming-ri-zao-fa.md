---
id: zhang-lei-shen-yun-dian-wang-xiang-lu-tian-chi-deng-feng-wan-su-guan-ting-ming-ri-zao-fa
title: 神運殿望香爐天池等峰晚宿官廳明日早發
titlePinyin: shen2 yun4 dian4 wang4 xiang1 lu2 tian1 chi2 deng3 feng1 wan3 su4 guan1 ting1 ming2 ri4 zao3 fa1
titleSlug: shen-yun-dian-wang-xiang-lu-tian-chi-deng-feng-wan-su-guan-ting-ming-ri-zao-fa
author: 張耒
authorPinyin: zhang1 lei3
authorSlug: zhang-lei
dynasty: 宋
dynastyPinyin: song4
dynastySlug: song
tags: []
---

## 正文

- 遠公不出山，坐受天龍供。
- 地祇敢愛寶，木石親輸送。
- 巖巖千年屋，山立屹不動。
- 風雲宿修梁，星斗近華棟。
- 亭亭碧香爐，薝蔔時自涌。
- 五雲嚴擁衛，天樂下鸞鳳。
- 神池閟寶象，光怪發巖洞。
- 誰能陟其巔，手攬湖龍鞚。
- 東堂黄金藏，龍像儼環拱。
- 蕭條亡國輦，拙樸昔誰用。
- 掃堂爲一睡，清極乃無夢。
- 思歸戒晨發，結束勤僕從。
- 鴻鐘振林莽，月落朝嵐重。
- 再往墮渺茫，猿鶴應嘲諷。

## 拼音

- yuan3 gong1 bu4 chu1 shan1 ， zuo4 shou4 tian1 long2 gong4 。
- di4 qi2 gan3 ai4 bao3 ， mu4 shi2 qin1 shu1 song4 。
- yan2 yan2 qian1 nian2 wu1 ， shan1 li4 yi4 bu2 dong4 。
- feng1 yun2 su4 xiu1 liang2 ， xing1 dou3 jin4 hua2 dong4 。
- ting2 ting2 bi4 xiang1 lu2 ， zhan1 bo0 shi2 zi4 yong3 。
- wu3 yun2 yan2 yong1 wei4 ， tian1 le4 xia4 luan2 feng4 。
- shen2 chi2 bi4 bao3 xiang4 ， guang1 guai4 fa1 yan2 dong4 。
- shui2 neng2 zhi4 qi2 dian1 ， shou3 lan3 hu2 long2 kong4 。
- dong1 tang2 huang2 jin1 cang2 ， long2 xiang4 yan3 huan2 gong3 。
- xiao1 tiao2 wang2 guo2 nian3 ， zhuo1 pu3 xi1 shui2 yong4 。
- sao3 tang2 wei2 yi2 shui4 ， qing1 ji2 nai3 wu2 meng4 。
- si1 gui1 jie4 chen2 fa1 ， jie2 shu4 qin2 pu2 cong2 。
- hong2 zhong1 zhen4 lin2 mang3 ， yue4 luo4 chao2 lan2 zhong4 。
- zai4 wang3 duo4 miao3 mang2 ， yuan2 he4 ying1 chao2 feng3 。

## 注释

## 译文

## 赏析
