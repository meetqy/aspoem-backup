---
id: zhang-lei-du-qi-gong-shu-jin-juan
title: 讀戚公恕進卷
titlePinyin: du2 qi1 gong1 shu4 jin4 juan4
titleSlug: du-qi-gong-shu-jin-juan
author: 張耒
authorPinyin: zhang1 lei3
authorSlug: zhang-lei
dynasty: 宋
dynastyPinyin: song4
dynastySlug: song
tags: []
---

## 正文

- 世方尚纖柔，子獨不可揉。
- 人皆喜呶呶，子語不出口。
- 巉然即之高，俗子競嘲詬。
- 我嘗要之難，快使暴其有。
- 乃知謗之非，更覺所得厚。
- 由來難小知，此固可大受。
- 讀書常辛勤，世務飽經構。
- 琅琅滿編文，一一可推究。
- 俗儒昧事實，文字工綵繡。
- 可觀不可用，章甫冠土偶。
- 子能獨不然，渾樸謝雕鏤。
- 寧爲目前玩，功見施設後。
- 知心古所難，形兀實難售。
- 嗟君聽者寡，風雨但孤雊。
- 又思理難常，功業亦邂逅。
- 豈令匠石斤，常縮袖間手。
- 無爲扣角歌，且進滿尊酎。
- 但非遽可令，有所待而偶。
- 干將伏黄土，氣乃在牛斗。
- 顧君久自安，蔽抑寧復又。

## 拼音

- shi4 fang1 shang4 xian1 rou2 ， zi3 du2 bu4 ke3 rou2 。
- ren2 jie1 xi3 nao2 nao2 ， zi3 yu3 bu4 chu1 kou3 。
- chan2 ran2 ji2 zhi1 gao1 ， su2 zi3 jing4 chao2 gou4 。
- wo3 chang2 yao4 zhi1 nan2 ， kuai4 shi3 bao4 qi2 you3 。
- nai3 zhi1 bang4 zhi1 fei1 ， geng4 jue2 suo3 de2 hou4 。
- you2 lai2 nan2 xiao3 zhi1 ， ci3 gu4 ke3 da4 shou4 。
- du2 shu1 chang2 xin1 qin2 ， shi4 wu4 bao3 jing1 gou4 。
- lang2 lang2 man3 bian1 wen2 ， yi1 yi1 ke3 tui1 jiu1 。
- su2 ru2 mei4 shi4 shi2 ， wen2 zi4 gong1 cai3 xiu4 。
- ke3 guan1 bu4 ke3 yong4 ， zhang1 fu3 guan1 tu3 ou3 。
- zi3 neng2 du2 bu4 ran2 ， hun2 pu3 xie4 diao1 lou4 。
- ning2 wei2 mu4 qian2 wan2 ， gong1 jian4 shi1 she4 hou4 。
- zhi1 xin1 gu3 suo3 nan2 ， xing2 wu4 shi2 nan2 shou4 。
- jie1 jun1 ting1 zhe3 gua3 ， feng1 yu3 dan4 gu1 gou4 。
- you4 si1 li3 nan2 chang2 ， gong1 ye4 yi4 xie4 hou4 。
- qi3 ling4 jiang4 shi2 jin1 ， chang2 suo1 xiu4 jian4 shou3 。
- wu2 wei2 kou4 jiao3 ge1 ， qie3 jin4 man3 zun1 zhou4 。
- dan4 fei1 ju4 ke3 ling4 ， you3 suo3 dai4 er2 ou3 。
- gan1 jiang1 fu2 huang2 tu3 ， qi4 nai3 zai4 niu2 dou4 。
- gu4 jun1 jiu3 zi4 an1 ， bi4 yi4 ning2 fu4 you4 。

## 注释

## 译文

## 赏析
