---
id: zhang-lei-zhao-ling-liu-ma-tang-wen-huang-zhan-ma-ye-zhuo-shi-xiang-zhi-li-zhao-ling-qian-ke-chi-shi-ben-shi-yu-wei-fu-ci
title: 昭陵六馬唐文皇戰馬也琢石象之立昭陵前客持石本示予爲賦此
titlePinyin: zhao1 ling2 liu4 ma3 tang2 wen2 huang2 zhan4 ma3 ye3 zhuo2 shi2 xiang4 zhi1 li4 zhao1 ling2 qian2 ke4 chi2 shi2 ben3 shi4 yu3 wei2 fu4 ci3
titleSlug: zhao-ling-liu-ma-tang-wen-huang-zhan-ma-ye-zhuo-shi-xiang-zhi-li-zhao-ling-qian-ke-chi-shi-ben-shi-yu-wei-fu-ci
author: 張耒
authorPinyin: zhang1 lei3
authorSlug: zhang-lei
dynasty: 宋
dynastyPinyin: song4
dynastySlug: song
tags: []
---

## 正文

- 天將剗隋亂，帝逢六龍來。
- 森然風雲姿，颯爽毛骨開。
- 飆馳不及視，山立儼莫回。
- 長鳴馳八表，擾擾萬駑駘。
- 秦王龍鳳姿，魚鳥不足摧。
- 腰間大白羽，中物如風雷。
- 區區數豎子，縛取如提孩。
- 手持掃天帚，六合無塵埃。
- 艱難濟大業，一一非常材。
- 惟時六驥足，績與英衛陪。
- 功成鏘八鸞，玉輅行天街。
- 荒凉昭陵闕，古石埋蒼苔。

## 拼音

- tian1 jiang1 chan3 sui2 luan4 ， di4 feng2 liu4 long2 lai2 。
- sen1 ran2 feng1 yun2 zi1 ， sa4 shuang3 mao2 gu3 kai1 。
- biao1 chi2 bu4 ji2 shi4 ， shan1 li4 yan3 mo4 hui2 。
- chang2 ming2 chi2 ba1 biao3 ， rao3 rao3 wan4 nu2 tai2 。
- qin2 wang2 long2 feng4 zi1 ， yu2 niao3 bu4 zu2 cui1 。
- yao1 jian4 da4 bai2 yu3 ， zhong1 wu4 ru2 feng1 lei2 。
- qu1 qu1 shu4 shu4 zi3 ， fu4 qu3 ru2 ti2 hai2 。
- shou3 chi2 sao3 tian1 zhou3 ， liu4 he2 wu2 chen2 ai1 。
- jian1 nan2 ji4 da4 ye4 ， yi1 yi1 fei1 chang2 cai2 。
- wei2 shi2 liu4 ji4 zu2 ， ji4 yu3 ying1 wei4 pei2 。
- gong1 cheng2 qiang1 ba1 luan2 ， yu4 lu4 xing2 tian1 jie1 。
- huang1 liang2 zhao1 ling2 que4 ， gu3 shi2 mai2 cang1 tai2 。

## 注释

## 译文

## 赏析
