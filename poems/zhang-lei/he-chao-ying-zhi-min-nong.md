---
id: zhang-lei-he-chao-ying-zhi-min-nong
title: 和晁應之憫農
titlePinyin: he2 chao2 ying1 zhi1 min3 nong2
titleSlug: he-chao-ying-zhi-min-nong
author: 張耒
authorPinyin: zhang1 lei3
authorSlug: zhang-lei
dynasty: 宋
dynastyPinyin: song4
dynastySlug: song
tags: []
---

## 正文

- 南風吹麥麥穗好，饑兒道上扶其老。
- 皇天雨露自有時，爾恨秋成常不早。
- 南山壯兒市兵弩，百金裝劍黄金縷。
- 夜爲盜賊朝受刑，甘心不悔知何數。
- 爲盜操戈足衣食，力田竟歲猶無穫。
- 饑寒刑戮死則同，攘奪猶能緩朝夕。
- 老農悲嗟淚沾臆，幾見良田有荆棘。
- 壯夫爲盜羸老耕，市人珠玉田家得。
- 吏兵操戈恐不銳，由來殺人傷正氣。
- 人間萬事莽悠悠，我歌此詩聞者愁。

## 拼音

- nan2 feng1 chui1 mai4 mai4 sui4 hao3 ， ji1 er2 dao4 shang4 fu2 qi2 lao3 。
- huang2 tian1 yu3 lu4 zi4 you3 shi2 ， er3 hen4 qiu1 cheng2 chang2 bu4 zao3 。
- nan2 shan1 zhuang4 er2 shi4 bing1 nu3 ， bai3 jin1 zhuang1 jian4 huang2 jin1 lü3 。
- ye4 wei2 dao4 zei2 chao2 shou4 xing2 ， gan1 xin1 bu4 hui3 zhi1 he2 shu4 。
- wei2 dao4 cao1 ge1 zu2 yi1 shi2 ， li4 tian2 jing4 sui4 you2 wu2 huo4 。
- ji1 han2 xing2 lu4 si3 ze2 tong2 ， rang3 duo2 you2 neng2 huan3 zhao1 xi1 。
- lao3 nong2 bei1 jie1 lei4 zhan1 yi4 ， ji1 jian4 liang2 tian2 you3 jing1 ji2 。
- zhuang4 fu1 wei2 dao4 lei2 lao3 geng1 ， shi4 ren2 zhu1 yu4 tian2 jia1 de2 。
- li4 bing1 cao1 ge1 kong3 bu2 rui4 ， you2 lai2 sha1 ren2 shang1 zheng4 qi4 。
- ren2 jian4 wan4 shi4 mang3 you1 you1 ， wo3 ge1 ci3 shi1 wen2 zhe3 chou2 。

## 注释

## 译文

## 赏析
