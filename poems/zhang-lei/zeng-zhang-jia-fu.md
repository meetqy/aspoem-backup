---
id: zhang-lei-zeng-zhang-jia-fu
title: 贈張嘉甫
titlePinyin: zeng4 zhang1 jia1 fu3
titleSlug: zeng-zhang-jia-fu
author: 張耒
authorPinyin: zhang1 lei3
authorSlug: zhang-lei
dynasty: 宋
dynastyPinyin: song4
dynastySlug: song
tags: []
---

## 正文

- 浮舟大江里三千，歸掃先隴清淮壖。
- 杜門古寺厭岑寂，夢寐清潁如家山。
- 汝陰昔謬稱刺史，自愧何術甦恫瘝。
- 平生爲吏甘賤拙，敢作蟊賊傷民田。
- 未憂懷磚擊之去，乃欲築室買一廛。
- 簞瓢三畝易辦耳，寄聲父老不汝干。
- 長淮清冬龍蜃蟄，放舟出郭天宇寬。
- 浮梁橫前嫋可纜，金塔却立儼莫攀。
- 髯張幼好此奇服，白璧刻佩鳴玦環。
- 抱持微學不忍棄，清明竹林遭削刪。
- 三年江湖友魑魅，一日寶府觀璵璠。
- 漸消鄙吝心自喜，追計存沒涕亦潸。
- 尋山把酒豈易得，客路霰雪衣裘單。
- 塵埃可洗憂可豁，待君一酌玻璃泉。

## 拼音

- fu2 zhou1 da4 jiang1 li3 san1 qian1 ， gui1 sao3 xian1 long3 qing1 huai2 ruan2 。
- du4 men2 gu3 si4 yan4 cen2 ji4 ， meng4 mei4 qing1 ying3 ru2 jia1 shan1 。
- ru3 yin1 xi1 miu4 cheng1 ci4 shi3 ， zi4 kui4 he2 shu4 su1 dong4 guan1 。
- ping2 sheng1 wei2 li4 gan1 jian4 zhuo1 ， gan3 zuo4 mao2 zei2 shang1 min2 tian2 。
- wei4 you1 huai2 zhuan1 ji1 zhi1 qu4 ， nai3 yu4 zhu4 shi4 mai3 yi4 chan2 。
- dan1 piao2 san1 mu3 yi4 ban4 er3 ， ji4 sheng1 fu4 lao3 bu4 ru3 gan1 。
- chang2 huai2 qing1 dong1 long2 shen4 zhe2 ， fang4 zhou1 chu1 guo1 tian1 yu3 kuan1 。
- fu2 liang2 heng2 qian2 niao3 ke3 lan3 ， jin1 ta3 que4 li4 yan3 mo4 pan1 。
- ran2 zhang1 you4 hao3 ci3 qi2 fu2 ， bai2 bi4 ke4 pei4 ming2 jue2 huan2 。
- bao4 chi2 wei1 xue2 bu4 ren3 qi4 ， qing1 ming2 zhu2 lin2 zao1 xiao1 shan1 。
- san1 nian2 jiang1 hu2 you3 chi1 mei4 ， yi2 ri4 bao3 fu3 guan1 yu2 fan2 。
- jian4 xiao1 bi3 lin4 xin1 zi4 xi3 ， zhui1 ji4 cun2 mei2 ti4 yi4 shan1 。
- xun2 shan1 ba3 jiu3 qi3 yi4 de2 ， ke4 lu4 xian4 xue3 yi1 qiu2 dan1 。
- chen2 ai1 ke3 xi3 you1 ke3 huo1 ， dai4 jun1 yi4 zhuo2 bo1 li0 quan2 。

## 注释

## 译文

## 赏析
