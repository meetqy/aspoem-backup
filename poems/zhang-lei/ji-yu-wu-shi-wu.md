---
id: zhang-lei-ji-yu-wu-shi-wu
title: 寄余五十五
titlePinyin: ji4 yu2 wu3 shi2 wu3
titleSlug: ji-yu-wu-shi-wu
author: 張耒
authorPinyin: zhang1 lei3
authorSlug: zhang-lei
dynasty: 宋
dynastyPinyin: song4
dynastySlug: song
tags: []
---

## 正文

- 憶昨戊午寄東都，人事紛紛相見疏。
- 補官洛陽我西走，君理舟楫歸江湖。
- 往來相失頃刻爾，坐使一別三年餘。
- 他鄉滿眼非故舊，南北耿耿無音書。
- 福昌古邦廢已久，莽莽榛棘藏麕鼯。
- 空宮蕭條唐舊路，古堞斷續韓遺墟。
- 商頑餘民俗未泯，習尚凶獷羞爲儒。
- 高堂塵埃坐無客，雖復强接非歡愉。
- 嗟君尚復記憶我，兩得書札何勤劬。
- 最後新詩意不淺，知君過我山陽居。
- 人間翩翩輕薄子，交友暫爾久則渝。
- 歡欣憂患心不易，我視一世無君如。
- 念昔登科各年少，君中第一名傳呼。
- 春風朝遊踏廣陌，夜雨縱飲傾金壺。
- 當時意氣今在否，十年我困官庭趨。
- 君宜騰達上寥廓，何乃失足遭崎嶇。
- 人生難必但如此，付委造物隨所驅。
- 得之幾何失未損，七尺可貴惟吾軀。
- 洛川春風來已久，桃李次第爭芬敷。
- 登臨想君不可見，夢逐流水遊東吳。
- 東吳舊遊我所樂，飲有美酒烹有魚。
- 何當相逢兩披豁，擺落萬累無嗟吁。

## 拼音

- yi4 zuo2 wu4 wu3 ji4 dong1 dou1 ， ren2 shi4 fen1 fen1 xiang1 jian4 shu1 。
- bu3 guan1 luo4 yang2 wo3 xi1 zou3 ， jun1 li3 zhou1 ji2 gui1 jiang1 hu2 。
- wang3 lai2 xiang1 shi1 qing3 ke4 er3 ， zuo4 shi3 yi4 bie2 san1 nian2 yu2 。
- ta1 xiang1 man3 yan3 fei1 gu4 jiu4 ， nan2 bei3 geng3 geng3 wu2 yin1 shu1 。
- fu2 chang1 gu3 bang1 fei4 yi3 jiu3 ， mang3 mang3 zhen1 ji2 cang2 jun1 wu2 。
- kong1 gong1 xiao1 tiao2 tang2 jiu4 lu4 ， gu3 die2 duan4 xu4 han2 yi2 xu1 。
- shang1 wan2 yu2 min2 su2 wei4 min3 ， xi2 shang4 xiong1 guang3 xiu1 wei2 ru2 。
- gao1 tang2 chen2 ai1 zuo4 wu2 ke4 ， sui1 fu4 qiang2 jie1 fei1 huan1 yu2 。
- jie1 jun1 shang4 fu4 ji4 yi4 wo3 ， liang3 de2 shu1 zha2 he2 qin2 qu2 。
- zui4 hou4 xin1 shi1 yi4 bu4 qian3 ， zhi1 jun1 guo4 wo3 shan1 yang2 ju1 。
- ren2 jian4 pian1 pian1 qing1 bao2 zi0 ， jiao1 you3 zan4 er3 jiu3 ze2 yu2 。
- huan1 xin1 you1 huan4 xin1 bu2 yi4 ， wo3 shi4 yi2 shi4 wu2 jun1 ru2 。
- nian4 xi1 deng1 ke1 ge4 nian2 shao4 ， jun1 zhong1 di4 yi1 ming2 chuan2 hu1 。
- chun1 feng1 chao2 you2 ta4 guang3 mo4 ， ye4 yu3 zong4 yin3 qing1 jin1 hu2 。
- dang1 shi2 yi4 qi4 jin1 zai4 fou3 ， shi2 nian2 wo3 kun4 guan1 ting2 qu1 。
- jun1 yi2 teng2 da2 shang4 liao2 kuo4 ， he2 nai3 shi1 zu2 zao1 qi2 qu1 。
- ren2 sheng1 nan2 bi4 dan4 ru2 ci3 ， fu4 wei3 zao4 wu4 sui2 suo3 qu1 。
- de2 zhi1 ji1 he2 shi1 wei4 sun3 ， qi1 chi3 ke3 gui4 wei2 wu2 qu1 。
- luo4 chuan1 chun1 feng1 lai2 yi3 jiu3 ， tao2 li3 ci4 di4 zheng1 fen1 fu1 。
- deng1 lin2 xiang3 jun1 bu4 ke3 jian4 ， meng4 zhu2 liu2 shui3 you2 dong1 wu2 。
- dong1 wu2 jiu4 you2 wo3 suo3 le4 ， yin3 you3 mei3 jiu3 peng1 you3 yu2 。
- he2 dang1 xiang1 feng2 liang3 pi1 huo1 ， bai3 luo4 wan4 lei4 wu2 jie1 xu1 。

## 注释

## 译文

## 赏析
