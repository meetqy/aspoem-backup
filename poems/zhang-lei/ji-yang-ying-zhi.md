---
id: zhang-lei-ji-yang-ying-zhi
title: 寄楊應之
titlePinyin: ji4 yang2 ying1 zhi1
titleSlug: ji-yang-ying-zhi
author: 張耒
authorPinyin: zhang1 lei3
authorSlug: zhang-lei
dynasty: 宋
dynastyPinyin: song4
dynastySlug: song
tags: []
---

## 正文

- 應之蹉跎三十九，猶著青衫困塵垢。
- 高才逸氣老益奇，我每事之安敢友。
- 逢時則駕子何患，有才未用誰之醜。
- 暴得從來失常速，徐驅未用鞭其後。
- 掃除萬事付之命，收拾至樂歸之酒。
- 聞公頗以飲自名，我亦抗衡能至斗。
- 京師常恨酒不足，貧旅僅得餬其口。
- 乃知一飲尚間關，功垂萬古知難偶。
- 百年痛飲乃良圖，安用金朱裹枯朽。
- 我生自斷計已决，君亦我徒能爾否。
- 揚眉鼠子事輕肥，眨眼小兒夸謹厚。
- 須防仰嚇忌鵷雛，更慮致魘逢芻狗。
- 獨醒不若餔其糟，羣犬猶須避而走。
- 遭刑每笑嵇叔夜，得計須師彭澤叟。
- 我官古邑洛之陽，間有山川亦奇秀。
- 行當釀秫從子遊，更以新詩相獻侑。

## 拼音

- ying1 zhi1 cuo1 tuo2 san1 shi2 jiu3 ， you2 zhu4 qing1 shan1 kun4 chen2 gou4 。
- gao1 cai2 yi4 qi4 lao3 yi4 qi2 ， wo3 mei3 shi4 zhi1 an1 gan3 you3 。
- feng2 shi2 ze2 jia4 zi3 he2 huan4 ， you3 cai2 wei4 yong4 shui2 zhi1 chou3 。
- bao4 de2 cong2 lai2 shi1 chang2 su4 ， xu2 qu1 wei4 yong4 bian1 qi2 hou4 。
- sao3 chu2 wan4 shi4 fu4 zhi1 ming4 ， shou1 shi0 zhi4 le4 gui1 zhi1 jiu3 。
- wen2 gong1 po1 yi3 yin3 zi4 ming2 ， wo3 yi4 kang4 heng2 neng2 zhi4 dou4 。
- jing1 shi1 chang2 hen4 jiu3 bu4 zu2 ， pin2 lü3 jin3 de2 hu2 qi2 kou3 。
- nai3 zhi1 yi4 yin3 shang4 jian4 guan1 ， gong1 chui2 wan4 gu3 zhi1 nan2 ou3 。
- bai3 nian2 tong4 yin3 nai3 liang2 tu2 ， an1 yong4 jin1 zhu1 guo3 ku1 xiu3 。
- wo3 sheng1 zi4 duan4 ji4 yi3 jue2 ， jun1 yi4 wo3 tu2 neng2 er3 fou3 。
- yang2 mei2 shu3 zi3 shi4 qing1 fei2 ， zha3 yan3 xiao3 er2 kua1 jin3 hou4 。
- xu1 fang2 yang3 he4 ji4 yuan1 chu2 ， geng4 lü4 zhi4 yan3 feng2 chu2 gou3 。
- du2 xing3 bu2 ruo4 bu1 qi2 zao1 ， qun2 quan3 you2 xu1 bi4 er2 zou3 。
- zao1 xing2 mei3 xiao4 ji1 shu1 ye4 ， de2 ji4 xu1 shi1 peng2 ze2 sou3 。
- wo3 guan1 gu3 yi4 luo4 zhi1 yang2 ， jian4 you3 shan1 chuan1 yi4 qi2 xiu4 。
- xing2 dang1 niang4 shu2 cong2 zi3 you2 ， geng4 yi3 xin1 shi1 xiang1 xian4 you4 。

## 注释

## 译文

## 赏析
