---
id: zhang-lei-ji-chen-jiu
title: 寄陳九
titlePinyin: ji4 chen2 jiu3
titleSlug: ji-chen-jiu
author: 張耒
authorPinyin: zhang1 lei3
authorSlug: zhang-lei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 別來常思君，無異饑待哺。
- 如何偶相逢，握手復告去。
- 念初別子時，芳草才及屨。
- 天時不可留，再見歲云暮。
- 出門怪子瘦，告我困道路。
- 飄飄千餘里，陸走復水泝。
- 古來黄金盡，壯士色亦沮。
- 斯人獨何少，乃有衣食慮。
- 才高窮不怨，志大貧若富。
- 吾將告君理，子其聽我佈。
- 人生不終窮，否泰亦有數。
- 子其保所有，錐穎囊必露。
- 古來立功名，其始不無忤。
- 得難失自寡，進銳退亦遽。
- 念君歸海瀕，誰與朝夕聚。
- 我方困而學，每冀朋友助。
- 一從城北歸，夢魂見已屢。
- 願因南來者，時以尺書寓。

## 拼音

- bie2 lai2 chang2 si1 jun1 ， wu2 yi4 ji1 dai4 bu3 。
- ru2 he2 ou3 xiang1 feng2 ， wo4 shou3 fu4 gao4 qu4 。
- nian4 chu1 bie2 zi3 shi2 ， fang1 cao3 cai2 ji2 ju4 。
- tian1 shi2 bu4 ke3 liu2 ， zai4 jian4 sui4 yun2 mu4 。
- chu1 men2 guai4 zi3 shou4 ， gao4 wo3 kun4 dao4 lu4 。
- piao1 piao1 qian1 yu2 li3 ， lu4 zou3 fu4 shui3 su4 。
- gu3 lai2 huang2 jin1 jin4 ， zhuang4 shi4 se4 yi4 ju3 。
- si1 ren2 du2 he2 shao3 ， nai3 you3 yi1 shi2 lü4 。
- cai2 gao1 qiong2 bu2 yuan4 ， zhi4 da4 pin2 ruo4 fu4 。
- wu2 jiang1 gao4 jun1 li3 ， zi3 qi2 ting1 wo3 bu4 。
- ren2 sheng1 bu4 zhong1 qiong2 ， pi3 tai4 yi4 you3 shu4 。
- zi3 qi2 bao3 suo3 you3 ， zhui1 ying3 nang2 bi4 lu4 。
- gu3 lai2 li4 gong1 ming2 ， qi2 shi3 bu4 wu2 wu3 。
- de2 nan2 shi1 zi4 gua3 ， jin4 rui4 tui4 yi4 ju4 。
- nian4 jun1 gui1 hai3 bin1 ， shui2 yu3 zhao1 xi1 ju4 。
- wo3 fang1 kun4 er2 xue2 ， mei3 ji4 peng2 you0 zhu4 。
- yi4 cong2 cheng2 bei3 gui1 ， meng4 hun2 jian4 yi3 lü3 。
- yuan4 yin1 nan2 lai2 zhe3 ， shi2 yi3 chi3 shu1 yu4 。

## 注释

## 译文

## 赏析
