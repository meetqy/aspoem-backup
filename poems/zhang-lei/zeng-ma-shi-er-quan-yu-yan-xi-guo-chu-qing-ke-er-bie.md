---
id: zhang-lei-zeng-ma-shi-er-quan-yu-yan-xi-guo-chu-qing-ke-er-bie
title: 贈馬十二全玉沿檄過楚頃刻而別
titlePinyin: zeng4 ma3 shi2 er4 quan2 yu4 yan2 xi2 guo4 chu3 qing3 ke4 er2 bie2
titleSlug: zeng-ma-shi-er-quan-yu-yan-xi-guo-chu-qing-ke-er-bie
author: 張耒
authorPinyin: zhang1 lei3
authorSlug: zhang-lei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我離海邊方季夏，子時別我西亭下。
- 是時積雨河水深，却看孤舟放清夜。
- 爾來忽忽冬已闌，歲晚荒凉學官舍。
- 那知復與子携手，猶能頃刻聽清話。
- 來時綠樹今黄葉，須信丹顔暗中化。
- 別離易得當重惜，歲月難留足悲吒。
- 人生坎軻多憂娛，萬事紛紛少休暇。
- 况子飄泊不可常，幾度相逢即衰謝。
- 功名有命何足求，富貴無常求亦乍。
- 隋珠彈雀雖有獲，纖塵未補千金價。
- 我於世事甘不學，久師壁觀依僧社。
- 辱君指我曹溪源，行雖未至寧辭駕。
- 君如有志反丘壑，我即求田買桑柘。
- 卜鄰丈室聽談禪，更問老農求學稼。

## 拼音

- wo3 li2 hai3 bian1 fang1 ji4 xia4 ， zi3 shi2 bie2 wo3 xi1 ting2 xia4 。
- shi4 shi2 ji1 yu3 he2 shui3 shen1 ， que4 kan4 gu1 zhou1 fang4 qing1 ye4 。
- er3 lai2 hu1 hu1 dong1 yi3 lan2 ， sui4 wan3 huang1 liang2 xue2 guan1 she4 。
- na4 zhi1 fu4 yu3 zi3 xie2 shou3 ， you2 neng2 qing3 ke4 ting1 qing1 hua4 。
- lai2 shi2 lü4 shu4 jin1 huang2 ye4 ， xu1 xin4 dan1 yan2 an4 zhong1 hua4 。
- bie2 li2 yi4 de2 dang1 zhong4 xi1 ， sui4 yue4 nan2 liu2 zu2 bei1 zha4 。
- ren2 sheng1 kan3 ke1 duo1 you1 yu2 ， wan4 shi4 fen1 fen1 shao3 xiu1 xia2 。
- kuang4 zi3 piao1 bo2 bu4 ke3 chang2 ， ji1 du4 xiang1 feng2 ji2 shuai1 xie4 。
- gong1 ming2 you3 ming4 he2 zu2 qiu2 ， fu4 gui4 wu2 chang2 qiu2 yi4 zha4 。
- sui2 zhu1 dan4 que4 sui1 you3 huo4 ， xian1 chen2 wei4 bu3 qian1 jin1 jia4 。
- wo3 wu1 shi4 shi4 gan1 bu4 xue2 ， jiu3 shi1 bi4 guan1 yi1 seng1 she4 。
- ru3 jun1 zhi3 wo3 cao2 xi1 yuan2 ， xing2 sui1 wei4 zhi4 ning2 ci2 jia4 。
- jun1 ru2 you3 zhi4 fan3 qiu1 he4 ， wo3 ji2 qiu2 tian2 mai3 sang1 zhe4 。
- bu3 lin2 zhang4 shi4 ting1 tan2 shan4 ， geng4 wen4 lao3 nong2 qiu2 xue2 jia4 。

## 注释

## 译文

## 赏析
