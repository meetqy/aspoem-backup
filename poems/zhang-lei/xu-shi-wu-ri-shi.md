---
id: zhang-lei-xu-shi-wu-ri-shi
title: 敘十五日事
titlePinyin: xu4 shi2 wu3 ri4 shi4
titleSlug: xu-shi-wu-ri-shi
author: 張耒
authorPinyin: zhang1 lei3
authorSlug: zhang-lei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 五更聞鐘自驚起，坐守殘燈具冠履。
- 昏昏睡眼正團花，獨愛當庭月如水。
- 强驅睡味誰不仁，漠漠黑甜留兩眥。
- 忽驚左掖漲風埃，已起上閣鏘環佩。
- 平明原廟煥金碧，饑投散幕走寒餌。
- 紛紛僕僕酸兩脛，肉食當然賤何事。
- 走馬回家百不問，掃榻伸腰真有味。
- 起來炊熟日亭午，槐葉新成庭覆翠。
- 翻書弄翰老自笑，飽食安眠計難遂。
- 古來高士不入城，肯聽鷄鳴踏朝市。

## 拼音

- wu3 geng1 wen2 zhong1 zi4 jing1 qi3 ， zuo4 shou3 can2 deng1 ju4 guan4 lü3 。
- hun1 hun1 shui4 yan3 zheng4 tuan2 hua1 ， du2 ai4 dang1 ting2 yue4 ru2 shui3 。
- qiang2 qu1 shui4 wei4 shui2 bu4 ren2 ， mo4 mo4 hei1 tian2 liu2 liang3 zi4 。
- hu1 jing1 zuo3 ye4 zhang3 feng1 ai1 ， yi3 qi3 shang4 ge2 qiang1 huan2 pei4 。
- ping2 ming2 yuan2 miao4 huan4 jin1 bi4 ， ji1 tou2 san4 mu4 zou3 han2 er3 。
- fen1 fen1 pu2 pu2 suan1 liang3 jing4 ， rou4 shi2 dang1 ran2 jian4 he2 shi4 。
- zou3 ma3 hui2 jia1 bai3 bu2 wen4 ， sao3 ta4 shen1 yao1 zhen1 you3 wei4 。
- qi3 lai2 chui1 shu2 ri4 ting2 wu3 ， huai2 ye4 xin1 cheng2 ting2 fu4 cui4 。
- fan1 shu1 nong4 han4 lao3 zi4 xiao4 ， bao3 shi2 an1 mian2 ji4 nan2 sui4 。
- gu3 lai2 gao1 shi4 bu2 ru4 cheng2 ， ken3 ting1 ji1 ming2 ta4 chao2 shi4 。

## 注释

## 译文

## 赏析
