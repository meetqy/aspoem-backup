---
id: zhang-lei-fu-chang-shu-shi-yan-huai-yi-bai-yun-shang-yun-pan-tang-tong-zhi
title: 福昌書事言懷一百韵上運判唐通直
titlePinyin: fu2 chang1 shu1 shi4 yan2 huai2 yi4 bai3 yun4 shang4 yun4 pan4 tang2 tong1 zhi2
titleSlug: fu-chang-shu-shi-yan-huai-yi-bai-yun-shang-yun-pan-tang-tong-zhi
author: 張耒
authorPinyin: zhang1 lei3
authorSlug: zhang-lei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 戰國韓餘壤，王畿漢舊京。
- 南圍山峙秀，東泛洛浮清。
- 女几荒遺廟，宜陽認故城。
- 千秋迷佩玦，百戰有榛荆。
- 路失三鄉驛，崗餘世祖營。
- 山疑熊耳甲，墓記赤眉兵。
- 昌水行宮廢，穀州遺堞傾。
- 斷壕收劍鏃，耕隴得瑶瓊。
- 姬冢丘陵抱，韓祠草木平。
- 傳家亡譜牒，懷德薦牢牲。
- 峽勢開雙璧，川形畫一枰。
- 謀臣赤松友，詩客錦囊生。
- 莽莽繁華盡，悠悠井邑更。
- 興亡誰與弔，今古一傷情。
- 官舍連麋鹿，人家雜鼬鼪。
- 秋心悲杜宇，春候聽鶬鶊。
- 賓榻無談笑，塵鞍罷送迎。
- 平池宵檻影，萬竹曉堂聲。
- 放宕書千卷，栖遲歲再正。
- 野胥形矍掠，村隸語生獰。
- 脫粟供朝飯，孤豚計日烹。
- 里閭輕學校，兒稚駭冠纓。
- 最苦衝風隧，奔如萬戰輣。
- 木號驚浪涌，谷震疾雷轟。
- 日斷蘭香膊，雲藏子晉笙。
- 村鼙朝坎坎，樵斧暮丁丁。
- 鬢自年來白，顔因醉後頳。
- 齋庖誅野菊，幽佩紉秦蘅。
- 憶昔初知學，時豪計主盟。
- 討論披石室，咳唾視金籯。
- 宅與仁爲里，豐期道可耕。
- 蕩除秦漢垢，耨摘帝王英。
- 太史遺重補，騷歌韵再賡。
- 文潢無逆檝，談陣有降鉦。
- 戰苦心逾勇，鋒交敵喪勍。
- 决科聊筮仕，射策偶沽榮。
- 憔悴官曹冗，艱難禍難嬰。
- 流年惟涕淚，生事罄瓶罌。
- 乞米常空釜，烹藜不厭羹。
- 菅縣長劍澀，衣補舊圖橫。
- 波浪流萍遠，風霜客雁征。
- 憑誰能束縕，請地乞爲氓。
- 貧賤知何計，飄零復此行。
- 力微蛛紡織，謀拙繭纏縈。
- 大府多豪傑，何人問姓名。
- 采葑甘見棄，連彙敢圖亨。
- 已分微言默，羞將薄技呈。
- 清秋迴驥首，白日望鵬程。
- 調拙歌難和，工迂簴未成。
- 曳裾身阻闊，搔首歲崢嶸。
- 豈料鹽車困，親逢伯樂評。
- 屬文慚賈誼，受璧過虞卿。
- 夙昔傾賢譽，清時仰慶閎。
- 霜威留陛闥，忠望在寰瀛。
- 大澤疏源厚，明公藴德宏。
- 高文千錦麗，奧學萬箱贏。
- 前歲趨畿尉，青衫拜使旌。
- 心將言並厚，事與意俱誠。
- 毫髮聰明到，錙銖藻鑑精。
- 威嚴消隠慝，惠澤舞孤惸。
- 爽氣開秋鑑，清談扣佩珩。
- 霜空挂銀漢，仙露照金莖。
- 偉量謙常過，剛腸枉必爭。
- 川舟歸巨涉，天柱入高擎。
- 鱣墮開佳兆，經傳有舊黌。
- 簪纓光故物，堂構疊高甍。
- 顧步丹霄近，聯綿盛事并。
- 人間望鴻鵠，海浪引鯤鯨。
- 百吏瞻儀矩，連城受使令。
- 晏邊爭羨慕，膺御有光晶。
- 報國求賢急，搜才薦牘盈。
- 搜羅歸掌握，輕重付權衡。
- 律變遭寒黍，春催隠谷嚶。
- 陶埏皆作器，枯槁亦抽萌。
- 量度分尋尺，題評盡甲庚。
- 念勤寬僕僕，卹疾救惸惸。
- 合沓皆宗薦，綿蠻不歎鶯。
- 羈鴻安肅肅，微草獲菁菁。
- 哲匠深垂奬，非才惕自驚。
- 厚恩山岌嶪，高致玉錚鍠。
- 效報期銘骨，存誠過食苹。
- 庶幾鳴缶盎，萬一助韺䪫。
- 自古求知重，從來顧己輕。
- 木欣辭爨燼，珠喜辨魚睛。
- 歎慕身當銳，軒昂目暗瞠。
- 自存心鐵石，敢廢力蚊虻。
- 荒學重裨緝，繁文自補撐。
- 朝披枯竹簡，夜守短燈檠。
- 養木經荒圃，疏泉久涸泓。
- 博兼終氏鼠，禮問叔孫櫻。
- 陋每輕樊子，勤將比老彭。
- 中庸期慥慥，言行敢硜硜。
- 積累功成垤，輝華秀發瑩。
- 辛勤施耨穫，逸樂薦粢盛。
- 戴德千鈞重，撫躬方寸明。
- 登臨感身世，踴躍望門楹。
- 窮谷陰多雨，清溪晚放晴。
- 優游探物象，瀟洒付杯觥。
- 耿耿馳千里，區區布一鳴。
- 願迴韶濩聽，聊奏鐵錚錚。

## 拼音

- zhan4 guo2 han2 yu2 rang3 ， wang2 ji1 han4 jiu4 jing1 。
- nan2 wei2 shan1 zhi4 xiu4 ， dong1 fan4 luo4 fu2 qing1 。
- nü3 ji3 huang1 yi2 miao4 ， yi2 yang2 ren4 gu4 cheng2 。
- qian1 qiu1 mi2 pei4 jue2 ， bai3 zhan4 you3 zhen1 jing1 。
- lu4 shi1 san1 xiang1 yi4 ， gang3 yu2 shi4 zu3 ying2 。
- shan1 yi2 xiong2 er3 jia3 ， mu4 ji4 chi4 mei2 bing1 。
- chang1 shui3 xing2 gong1 fei4 ， gu3 zhou1 yi2 die2 qing1 。
- duan4 hao2 shou1 jian4 zu2 ， geng1 long3 de2 yao2 qiong2 。
- ji1 zhong3 qiu1 ling2 bao4 ， han2 ci2 cao3 mu4 ping2 。
- chuan2 jia1 wang2 pu3 die2 ， huai2 de2 jian4 lao2 sheng1 。
- xia2 shi4 kai1 shuang1 bi4 ， chuan1 xing2 hua4 yi4 ping2 。
- mou2 chen2 chi4 song1 you3 ， shi1 ke4 jin3 nang2 sheng1 。
- mang3 mang3 fan2 hua2 jin4 ， you1 you1 jing3 yi4 geng4 。
- xing1 wang2 shui2 yu3 diao4 ， jin1 gu3 yi4 shang1 qing2 。
- guan1 she4 lian2 mi2 lu4 ， ren2 jia1 za2 you4 sheng1 。
- qiu1 xin1 bei1 du4 yu3 ， chun1 hou4 ting1 cang1 geng1 。
- bin1 ta4 wu2 tan2 xiao4 ， chen2 an1 ba4 song4 ying2 。
- ping2 chi2 xiao1 jian4 ying3 ， wan4 zhu2 xiao3 tang2 sheng1 。
- fang4 dang4 shu1 qian1 juan4 ， qi1 chi2 sui4 zai4 zheng4 。
- ye3 xu1 xing2 jue2 lüe4 ， cun1 li4 yu3 sheng1 ning2 。
- tuo1 su4 gong4 chao2 fan4 ， gu1 tun2 ji4 ri4 peng1 。
- li3 lü2 qing1 xue2 xiao4 ， er2 zhi4 hai4 guan1 ying1 。
- zui4 ku3 chong1 feng1 sui4 ， ben1 ru2 wan4 zhan4 peng2 。
- mu4 hao4 jing1 lang4 yong3 ， gu3 zhen4 ji2 lei2 hong1 。
- ri4 duan4 lan2 xiang1 bo2 ， yun2 cang2 zi3 jin4 sheng1 。
- cun1 pi2 chao2 kan3 kan3 ， qiao2 fu3 mu4 ding1 ding1 。
- bin4 zi4 nian2 lai2 bai2 ， yan2 yin1 zui4 hou4 cheng1 。
- zhai1 pao2 zhu1 ye3 ju2 ， you1 pei4 ren4 qin2 heng2 。
- yi4 xi1 chu1 zhi1 xue2 ， shi2 hao2 ji4 zhu3 meng2 。
- tao3 lun4 pi1 shi2 shi4 ， hai1 tuo4 shi4 jin1 ying2 。
- zhai2 yu3 ren2 wei2 li3 ， feng1 qi1 dao4 ke3 geng1 。
- dang4 chu2 qin2 han4 gou4 ， nou4 zhai1 di4 wang2 ying1 。
- tai4 shi3 yi2 zhong4 bu3 ， sao1 ge1 yun4 zai4 geng1 。
- wen2 huang2 wu2 ni4 ji2 ， tan2 zhen4 you3 jiang4 zheng1 。
- zhan4 ku3 xin1 yu2 yong3 ， feng1 jiao1 di2 sang1 qing2 。
- jue2 ke1 liao2 shi4 shi4 ， she4 ce4 ou3 gu1 rong2 。
- qiao2 cui4 guan1 cao2 rong3 ， jian1 nan2 huo4 nan2 ying1 。
- liu2 nian2 wei2 ti4 lei4 ， sheng1 shi4 qing4 ping2 ying1 。
- qi3 mi3 chang2 kong1 fu3 ， peng1 li2 bu2 yan4 geng1 。
- jian1 xian4 chang2 jian4 se4 ， yi1 bu3 jiu4 tu2 heng2 。
- bo1 lang4 liu2 ping2 yuan3 ， feng1 shuang1 ke4 yan4 zheng1 。
- ping2 shui2 neng2 shu4 yun4 ， qing3 di4 qi3 wei2 mang2 。
- pin2 jian4 zhi1 he2 ji4 ， piao1 ling2 fu4 ci3 xing2 。
- li4 wei1 zhu1 fang3 zhi1 ， mou2 zhuo1 jian3 chan2 ying2 。
- da4 fu3 duo1 hao2 jie2 ， he2 ren2 wen4 xing4 ming2 。
- cai3 feng1 gan1 jian4 qi4 ， lian2 hui4 gan3 tu2 heng1 。
- yi3 fen1 wei1 yan2 mo4 ， xiu1 jiang1 bo2 ji4 cheng2 。
- qing1 qiu1 hui2 ji4 shou3 ， bai2 ri4 wang4 peng2 cheng2 。
- diao4 zhuo1 ge1 nan2 he2 ， gong1 yu1 ju4 wei4 cheng2 。
- ye4 ju1 shen1 zu3 kuo4 ， sao1 shou3 sui4 zheng1 rong2 。
- qi3 liao4 yan2 ju1 kun4 ， qin1 feng2 bo2 le4 ping2 。
- shu3 wen2 can2 jia3 yi4 ， shou4 bi4 guo4 yu2 qing1 。
- su4 xi1 qing1 xian2 yu4 ， qing1 shi2 yang3 qing4 hong2 。
- shuang1 wei1 liu2 bi4 ta4 ， zhong1 wang4 zai4 huan2 ying2 。
- da4 ze2 shu1 yuan2 hou4 ， ming2 gong1 yun4 de2 hong2 。
- gao1 wen2 qian1 jin3 li2 ， ao4 xue2 wan4 xiang1 ying2 。
- qian2 sui4 qu1 ji1 wei4 ， qing1 shan1 bai4 shi3 jing1 。
- xin1 jiang1 yan2 bing4 hou4 ， shi4 yu3 yi4 ju4 cheng2 。
- hao2 fa4 cong1 ming2 dao4 ， zi1 zhu1 zao3 jian4 jing1 。
- wei1 yan2 xiao1 yin3 te4 ， hui4 ze2 wu3 gu1 qiong2 。
- shuang3 qi4 kai1 qiu1 jian4 ， qing1 tan2 kou4 pei4 heng2 。
- shuang1 kong1 gua4 yin2 han4 ， xian1 lu4 zhao4 jin1 jing4 。
- wei3 liang2 qian1 chang2 guo4 ， gang1 chang2 wang3 bi4 zheng1 。
- chuan1 zhou1 gui1 ju4 she4 ， tian1 zhu4 ru4 gao1 qing2 。
- zhan1 duo4 kai1 jia1 zhao4 ， jing1 chuan2 you3 jiu4 hong2 。
- zan1 ying1 guang1 gu4 wu4 ， tang2 gou4 die2 gao1 meng2 。
- gu4 bu4 dan1 xiao1 jin4 ， lian2 mian2 sheng4 shi4 bing4 。
- ren2 jian4 wang4 hong2 hu2 ， hai3 lang4 yin3 kun1 jing1 。
- bai3 li4 zhan1 yi2 ju3 ， lian2 cheng2 shou4 shi3 ling4 。
- yan4 bian1 zheng1 xian4 mu4 ， ying1 yu4 you3 guang1 jing1 。
- bao4 guo2 qiu2 xian2 ji2 ， sou1 cai2 jian4 du2 ying2 。
- sou1 luo2 gui1 zhang3 wo4 ， qing1 zhong4 fu4 quan2 heng2 。
- lü4 bian4 zao1 han2 shu3 ， chun1 cui1 yin3 gu3 ying1 。
- tao2 shan1 jie1 zuo4 qi4 ， ku1 gao3 yi4 chou1 meng2 。
- liang2 du4 fen1 xun2 chi3 ， ti2 ping2 jin4 jia3 geng1 。
- nian4 qin2 kuan1 pu2 pu2 ， xu4 ji2 jiu4 qiong2 qiong2 。
- he2 ta4 jie1 zong1 jian4 ， mian2 man2 bu2 tan4 ying1 。
- ji1 hong2 an1 su4 su4 ， wei1 cao3 huo4 jing1 jing1 。
- zhe2 jiang4 shen1 chui2 jiang3 ， fei1 cai2 ti4 zi4 jing1 。
- hou4 en1 shan1 ji2 ye4 ， gao1 zhi4 yu4 zheng1 huang2 。
- xiao4 bao4 qi1 ming2 gu3 ， cun2 cheng2 guo4 shi2 ping2 。
- shu4 ji1 ming2 fou3 ang4 ， wan4 yi2 zhu4 ying1 䪫。
- zi4 gu3 qiu2 zhi1 zhong4 ， cong2 lai2 gu4 ji3 qing1 。
- mu4 xin1 ci2 cuan4 jin4 ， zhu1 xi3 bian4 yu2 jing1 。
- tan4 mu4 shen1 dang1 rui4 ， xuan1 ang2 mu4 an4 cheng1 。
- zi4 cun2 xin1 tie3 shi2 ， gan3 fei4 li4 wen2 meng2 。
- huang1 xue2 zhong4 bi4 ji2 ， fan2 wen2 zi4 bu3 cheng1 。
- chao2 pi1 ku1 zhu2 jian3 ， ye4 shou3 duan3 deng1 qing2 。
- yang3 mu4 jing1 huang1 pu3 ， shu1 quan2 jiu3 he2 hong2 。
- bo2 jian1 zhong1 shi4 shu3 ， li3 wen4 shu1 sun1 ying1 。
- lou4 mei3 qing1 fan2 zi3 ， qin2 jiang1 bi3 lao3 peng2 。
- zhong1 yong1 qi1 zao4 zao4 ， yan2 xing2 gan3 keng1 keng1 。
- ji1 lei4 gong1 cheng2 die2 ， hui1 hua2 xiu4 fa1 ying2 。
- xin1 qin2 shi1 nou4 huo4 ， yi4 le4 jian4 zi1 sheng4 。
- dai4 de2 qian1 jun1 zhong4 ， fu3 gong1 fang1 cun4 ming2 。
- deng1 lin2 gan3 shen1 shi4 ， yong3 yue4 wang4 men2 ying2 。
- qiong2 gu3 yin1 duo1 yu3 ， qing1 xi1 wan3 fang4 qing2 。
- you1 you2 tan4 wu4 xiang4 ， xiao1 sa3 fu4 bei1 gong1 。
- geng3 geng3 chi2 qian1 li3 ， qu1 qu1 bu4 yi4 ming2 。
- yuan4 hui2 shao2 hu4 ting1 ， liao2 zou4 tie3 zheng1 zheng1 。

## 注释

## 译文

## 赏析
