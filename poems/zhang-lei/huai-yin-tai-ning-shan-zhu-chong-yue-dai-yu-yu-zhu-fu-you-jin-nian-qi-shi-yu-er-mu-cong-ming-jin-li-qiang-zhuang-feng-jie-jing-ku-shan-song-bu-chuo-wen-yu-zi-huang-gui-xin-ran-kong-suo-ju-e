---
id: zhang-lei-huai-yin-tai-ning-shan-zhu-chong-yue-dai-yu-yu-zhu-fu-you-jin-nian-qi-shi-yu-er-mu-cong-ming-jin-li-qiang-zhuang-feng-jie-jing-ku-shan-song-bu-chuo-wen-yu-zi-huang-gui-xin-ran-kong-suo-ju-er-xiang-yan-ri-yu-zhi-yu-huo-ji-ran-xiang-dui-zhong-ri-shi-ren-zhi-yi-xiao-ye-yin-fu-ci-shi
title: 淮陰太寧山主崇岳逮與予諸父遊今年七十餘耳目聰明筋力强壯奉戒精苦禪誦不輟聞予自黄歸欣然空所居而相延日與之語或寂然相對終日使人之意消也因賦此詩
titlePinyin: huai2 yin1 tai4 ning2 shan1 zhu3 chong2 yue4 dai3 yu3 yu3 zhu1 fu4 you2 jin1 nian2 qi1 shi2 yu2 er3 mu4 cong1 ming2 jin1 li4 qiang2 zhuang4 feng4 jie4 jing1 ku3 shan4 song4 bu2 chuo4 wen2 yu3 zi4 huang2 gui1 xin1 ran2 kong1 suo3 ju1 er2 xiang1 yan2 ri4 yu3 zhi1 yu3 huo4 ji4 ran2 xiang1 dui4 zhong1 ri4 shi3 ren2 zhi1 yi4 xiao1 ye3 yin1 fu4 ci3 shi1
titleSlug: huai-yin-tai-ning-shan-zhu-chong-yue-dai-yu-yu-zhu-fu-you-jin-nian-qi-shi-yu-er-mu-cong-ming-jin-li-qiang-zhuang-feng-jie-jing-ku-shan-song-bu-chuo-wen-yu-zi-huang-gui-xin-ran-kong-suo-ju-er-xiang-yan-ri-yu-zhi-yu-huo-ji-ran-xiang-dui-zhong-ri-shi-ren-zhi-yi-xiao-ye-yin-fu-ci-shi
author: 張耒
authorPinyin: zhang1 lei3
authorSlug: zhang-lei
dynasty: 宋
dynastyPinyin: song4
dynastySlug: song
tags: []
---

## 正文

- 我來之初季春月，門外李花如積雪。
- 杜門燕坐度長夏，庭樹秋風忽騷屑。
- 西馳大火不復燎，急雨凄風爭應節。
- 紫貂暴日知有待，畫扇依牆將怨別。
- 蒸雲積潦漸收拾，惡木煩蕪稍摧折。
- 不知此事誰主張，躍馬奔車忽回轍。
- 嗟予行世蹈坎埳，僅免豺狼膏齒舌。
- 三年閉戶餓江島，脫粟無餘衣百結。
- 近者皇天忽悔禍，雨施雲行咸澡雪。
- 復官還職遍海內，爭脫囚冠鳴佩玦。
- 老夫龍鍾衆人後，一舸循江信沿涉。
- 風波歷盡見故鄉，親友相逢驚白髮。
- 道人已老見我喜，靜掃高堂容憩歇。
- 佛龕日近得香火，僧飯時容供粗糲。
- 讀書小技漫勤苦，安禪大觀無分別。
- 久便閑放輕祿利，已脫憂危傲縲紲。
- 天時進退古不忒，人事興衰今屢閱。
- 酒濃村店足斟酌，魚美長淮恣哺啜。
- 從今萬事付天工，致安民庶看夔契。

## 拼音

- wo3 lai2 zhi1 chu1 ji4 chun1 yue4 ， men2 wai4 li3 hua1 ru2 ji1 xue3 。
- du4 men2 yan4 zuo4 du4 chang2 xia4 ， ting2 shu4 qiu1 feng1 hu1 sao1 xie4 。
- xi1 chi2 da4 huo3 bu2 fu4 liao2 ， ji2 yu3 qi1 feng1 zheng1 ying1 jie2 。
- zi3 diao1 bao4 ri4 zhi1 you3 dai4 ， hua4 shan4 yi1 qiang2 jiang1 yuan4 bie2 。
- zheng1 yun2 ji1 liao2 jian4 shou1 shi0 ， e4 mu4 fan2 wu2 shao1 cui1 zhe2 。
- bu4 zhi1 ci3 shi4 shui2 zhu3 zhang1 ， yue4 ma3 ben1 ju1 hu1 hui2 zhe2 。
- jie1 yu3 xing2 shi4 dao3 kan3 kan3 ， jin3 mian3 chai2 lang2 gao1 chi3 she2 。
- san1 nian2 bi4 hu4 e4 jiang1 dao3 ， tuo1 su4 wu2 yu2 yi1 bai3 jie2 。
- jin4 zhe3 huang2 tian1 hu1 hui3 huo4 ， yu3 shi1 yun2 xing2 xian2 zao3 xue3 。
- fu4 guan1 huan2 zhi2 bian4 hai3 nei4 ， zheng1 tuo1 qiu2 guan1 ming2 pei4 jue2 。
- lao3 fu1 long2 zhong1 zhong4 ren2 hou4 ， yi4 ge3 xun2 jiang1 xin4 yan2 she4 。
- feng1 bo1 li4 jin4 jian4 gu4 xiang1 ， qin1 you3 xiang1 feng2 jing1 bai2 fa4 。
- dao4 ren2 yi3 lao3 jian4 wo3 xi3 ， jing4 sao3 gao1 tang2 rong2 qi4 xie1 。
- fo2 kan1 ri4 jin4 de2 xiang1 huo3 ， seng1 fan4 shi2 rong2 gong4 cu1 li4 。
- du2 shu1 xiao3 ji4 man4 qin2 ku3 ， an1 shan4 da4 guan1 wu2 fen1 bie2 。
- jiu3 bian4 xian2 fang4 qing1 lu4 li4 ， yi3 tuo1 you1 wei1 ao4 lei2 xie4 。
- tian1 shi2 jin4 tui4 gu3 bu2 te4 ， ren2 shi4 xing1 shuai1 jin1 lü3 yue4 。
- jiu3 nong2 cun1 dian4 zu2 zhen1 zhuo2 ， yu2 mei3 chang2 huai2 zi4 bu3 chuo4 。
- cong2 jin1 wan4 shi4 fu4 tian1 gong1 ， zhi4 an1 min2 shu4 kan4 kui2 qi4 。

## 注释

## 译文

## 赏析
