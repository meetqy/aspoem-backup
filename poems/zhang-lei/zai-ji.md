---
id: zhang-lei-zai-ji
title: 再寄
titlePinyin: zai4 ji4
titleSlug: zai-ji
author: 張耒
authorPinyin: zhang1 lei3
authorSlug: zhang-lei
dynasty: 宋
dynastyPinyin: song4
dynastySlug: song
tags: []
---

## 正文

- 宛丘之別今五年，汴上留連纔一日。
- 殘生飄泊客東南，憂患侵陵心若失。
- 先生神貌獨宛然，但覺巖巖瘦而實。
- 有如霜露入秋山，掃除繁蔚峰巒出。
- 自言近讀養生書，頗學仙人餌芝朮。
- 披尋圖訣得茯苓，云是松間千歲物。
- 屑而爲食可不饑，功成在久非倉卒。
- 上侔金石免毒裂，下比草木爲强崛。
- 涓涓潄納白玉津，鍊以真元納之骨。
- 神仙自是人不知，豈爲難求廢其術。
- 我聞公說心獨嗟，欲問太虛窮恍惚。
- 奈何不使被金朱，乃俾枯槁思巖窟。
- 又觀世事不可常，倚伏誰能定於一。
- 終身軒冕亦何頼，况有朝升而暮黜。
- 何如端坐養形骸，壽考康寧無夭屈。
- 乃知豈即非良圖，却笑兒曹嗜糠籺。
- 青衫弟子昔受經，賦分羈窮少倫匹。
- 自知無命作公卿，頗亦有心窮老佛。
- 但思飽暖願即已，妄意功名心實不。
- 終期策杖從公遊，更乞靈丸救衰疾。

## 拼音

- wan3 qiu1 zhi1 bie2 jin1 wu3 nian2 ， bian4 shang4 liu2 lian2 cai2 yi2 ri4 。
- can2 sheng1 piao1 bo2 ke4 dong1 nan2 ， you1 huan4 qin1 ling2 xin1 ruo4 shi1 。
- xian1 sheng0 shen2 mao4 du2 wan3 ran2 ， dan4 jue2 yan2 yan2 shou4 er2 shi2 。
- you3 ru2 shuang1 lu4 ru4 qiu1 shan1 ， sao3 chu2 fan2 wei4 feng1 luan2 chu1 。
- zi4 yan2 jin4 du2 yang3 sheng1 shu1 ， po1 xue2 xian1 ren2 er3 zhi1 zhu2 。
- pi1 xun2 tu2 jue2 de2 fu2 ling2 ， yun2 shi4 song1 jian4 qian1 sui4 wu4 。
- xie4 er2 wei2 shi2 ke3 bu4 ji1 ， gong1 cheng2 zai4 jiu3 fei1 cang1 zu2 。
- shang4 mou2 jin1 shi2 mian3 du2 lie4 ， xia4 bi3 cao3 mu4 wei2 qiang2 jue2 。
- juan1 juan1 shu4 na4 bai2 yu4 jin1 ， lian4 yi3 zhen1 yuan2 na4 zhi1 gu3 。
- shen2 xian1 zi4 shi4 ren2 bu4 zhi1 ， qi3 wei2 nan2 qiu2 fei4 qi2 shu4 。
- wo3 wen2 gong1 shuo1 xin1 du2 jie1 ， yu4 wen4 tai4 xu1 qiong2 huang3 hu1 。
- nai4 he2 bu4 shi3 bei4 jin1 zhu1 ， nai3 bi3 ku1 gao3 si1 yan2 ku1 。
- you4 guan1 shi4 shi4 bu4 ke3 chang2 ， yi3 fu2 shui2 neng2 ding4 wu1 yi1 。
- zhong1 shen1 xuan1 mian3 yi4 he2 lai4 ， kuang4 you3 chao2 sheng1 er2 mu4 chu4 。
- he2 ru2 duan1 zuo4 yang3 xing2 hai2 ， shou4 kao3 kang1 ning2 wu2 yao1 qu1 。
- nai3 zhi1 qi3 ji2 fei1 liang2 tu2 ， que4 xiao4 er2 cao2 shi4 kang1 he2 。
- qing1 shan1 di4 zi3 xi1 shou4 jing1 ， fu4 fen1 ji1 qiong2 shao3 lun2 pi3 。
- zi4 zhi1 wu2 ming4 zuo4 gong1 qing1 ， po1 yi4 you3 xin1 qiong2 lao3 fo2 。
- dan4 si1 bao3 nuan3 yuan4 ji2 yi3 ， wang4 yi4 gong1 ming2 xin1 shi2 bu4 。
- zhong1 qi1 ce4 zhang4 cong2 gong1 you2 ， geng4 qi3 ling2 wan2 jiu4 shuai1 ji2 。

## 注释

## 译文

## 赏析
