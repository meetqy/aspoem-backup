---
id: zhang-lei-he-ding-zhou-duan-ming-xue-lang-zhai
title: 和定州端明雪浪齋
titlePinyin: he2 ding4 zhou1 duan1 ming2 xue3 lang4 zhai1
titleSlug: he-ding-zhou-duan-ming-xue-lang-zhai
author: 張耒
authorPinyin: zhang1 lei3
authorSlug: zhang-lei
dynasty: 宋
dynastyPinyin: song4
dynastySlug: song
tags: []
---

## 正文

- 中山士馬如雲屯，號令惟覺將軍尊。
- 熊旂犀甲羅左右，金鉦鳴鼓喧朝昏。
- 少年畎畝老爲將，誰能復記躬耕村。
- 東坡先生事業異，道岐不得安修門。
- 眼前富貴念不起，惟有山林勞夢魂。
- 榛中奇石安至此，坐蒙湔洗見本根。
- 奔流驟浪勢萬里，至畫乃掃筆墨痕。
- 黄牛三峽固細事，赤壁長江何足論。
- 能令萬古蛟蜃怪，么麽入此玻璃盆。
- 扁舟獨往則不可，平生致君言具存。

## 拼音

- zhong1 shan1 shi4 ma3 ru2 yun2 tun2 ， hao4 ling4 wei2 jue2 jiang1 jun1 zun1 。
- xiong2 qi2 xi1 jia3 luo2 zuo3 you4 ， jin1 zheng1 ming2 gu3 xuan1 chao2 hun1 。
- shao4 nian2 quan3 mu3 lao3 wei2 jiang1 ， shui2 neng2 fu4 ji4 gong1 geng1 cun1 。
- dong1 po1 xian1 sheng0 shi4 ye4 yi4 ， dao4 qi2 bu4 de2 an1 xiu1 men2 。
- yan3 qian2 fu4 gui4 nian4 bu4 qi3 ， wei2 you3 shan1 lin2 lao2 meng4 hun2 。
- zhen1 zhong1 qi2 shi2 an1 zhi4 ci3 ， zuo4 meng2 jian1 xi3 jian4 ben3 gen1 。
- ben1 liu2 zhou4 lang4 shi4 wan4 li3 ， zhi4 hua4 nai3 sao3 bi3 mo4 hen2 。
- huang2 niu2 san1 xia2 gu4 xi4 shi4 ， chi4 bi4 chang2 jiang1 he2 zu2 lun4 。
- neng2 ling4 wan4 gu3 jiao1 shen4 guai4 ， me0 mo2 ru4 ci3 bo1 li0 pen2 。
- pian1 zhou1 du2 wang3 ze2 bu4 ke3 ， ping2 sheng1 zhi4 jun1 yan2 ju4 cun2 。

## 注释

## 译文

## 赏析
