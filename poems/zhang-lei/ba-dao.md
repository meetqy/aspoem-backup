---
id: zhang-lei-ba-dao
title: 八盜
titlePinyin: ba1 dao4
titleSlug: ba-dao
author: 張耒
authorPinyin: zhang1 lei3
authorSlug: zhang-lei
dynasty: 宋
dynastyPinyin: song4
dynastySlug: song
tags: []
---

## 正文

- 挾弓持矛八人者，暮出永寧循白馬。
- 袁村飲酒呼主翁，主翁倉皇問以弓。
- 朝飯南山民獻彘，主人贈刀其姓李。
- 道逢兩夫捕鷹隼，脅之以威使從己。
- 晚投民居迫之饋，坐有三夫願從事。
- 其徒新故十有三，驅使兩夫前探伺。
- 諜知小水無徼巡，彎弓長呼蒼市門。
- 傳聲市人恣誘脅，擾擾坐致幾千人。
- 一盜登床坐而視，四盜執兵環以衛。
- 八夫露刃入民居，斂聚金珠致之帥。
- 搜羅抉剔凡八戶，淫污婦女纍其主。
- 烹羊致酒來紛紛，錢幣滿前隨賜與。
- 一盜揚聲集市人，我憐市人常苦貧。
- 居民積財尚餘羨，恣爾攫取舍無嗔。
- 市人聽令喜且舞，肩負囊擔誰復數。
- 須臾散去閭里空，犬逝雞逃無敢語。
- 八盜連謀詔其五，爲我鳴金南取路。
- 人聞金聲謂盜南，八盜西馳下山去。
- 長吏飛書呵有司，坐欲捕獲如吾期。
- 洛陽大牓如匹帛，一百萬錢賞能獲。
- 一朝兩卒扣吾門，自言有密人不聞。
- 我知小鼠羣偷地，二盜今居洛之涘。
- 立呼吏兵給戈弩，期以朝擒夜馳去。
- 可憐鼠子不知逃，猶復持矛起相拒。
- 一士揮刀身首離，復取傍盜如携兒。
- 八夫獲二亡其六，盡取黨人付諸獄。

## 拼音

- xie2 gong1 chi2 mao2 ba1 ren2 zhe3 ， mu4 chu1 yong3 ning2 xun2 bai2 ma3 。
- yuan2 cun1 yin3 jiu3 hu1 zhu3 weng1 ， zhu3 weng1 cang1 huang2 wen4 yi3 gong1 。
- chao2 fan4 nan2 shan1 min2 xian4 zhi4 ， zhu3 ren2 zeng4 dao1 qi2 xing4 li3 。
- dao4 feng2 liang3 fu1 bu3 ying1 sun3 ， xie2 zhi1 yi3 wei1 shi3 cong2 ji3 。
- wan3 tou2 min2 ju1 po4 zhi1 kui4 ， zuo4 you3 san1 fu1 yuan4 cong2 shi4 。
- qi2 tu2 xin1 gu4 shi2 you3 san1 ， qu1 shi3 liang3 fu1 qian2 tan4 si4 。
- die2 zhi1 xiao3 shui3 wu2 jiao3 xun2 ， wan1 gong1 chang2 hu1 cang1 shi4 men2 。
- chuan2 sheng1 shi4 ren2 zi4 you4 xie2 ， rao3 rao3 zuo4 zhi4 ji1 qian1 ren2 。
- yi2 dao4 deng1 chuang2 zuo4 er2 shi4 ， si4 dao4 zhi2 bing1 huan2 yi3 wei4 。
- ba1 fu1 lu4 ren4 ru4 min2 ju1 ， lian3 ju4 jin1 zhu1 zhi4 zhi1 shuai4 。
- sou1 luo2 jue2 ti1 fan2 ba1 hu4 ， yin2 wu1 fu4 nü3 lei2 qi2 zhu3 。
- peng1 yang2 zhi4 jiu3 lai2 fen1 fen1 ， qian2 bi4 man3 qian2 sui2 ci4 yu3 。
- yi2 dao4 yang2 sheng1 ji2 shi4 ren2 ， wo3 lian2 shi4 ren2 chang2 ku3 pin2 。
- ju1 min2 ji1 cai2 shang4 yu2 xian4 ， zi4 er3 jue2 qu3 she3 wu2 chen1 。
- shi4 ren2 ting1 ling4 xi3 qie3 wu3 ， jian1 fu4 nang2 dan1 shui2 fu4 shu4 。
- xu1 yu2 san4 qu4 lü2 li3 kong1 ， quan3 shi4 ji1 tao2 wu2 gan3 yu3 。
- ba1 dao4 lian2 mou2 zhao4 qi2 wu3 ， wei2 wo3 ming2 jin1 nan2 qu3 lu4 。
- ren2 wen2 jin1 sheng1 wei4 dao4 nan2 ， ba1 dao4 xi1 chi2 xia4 shan1 qu4 。
- chang2 li4 fei1 shu1 he1 you3 si1 ， zuo4 yu4 bu3 huo4 ru2 wu2 qi1 。
- luo4 yang2 da4 bang3 ru2 pi3 bo2 ， yi4 bai3 wan4 qian2 shang3 neng2 huo4 。
- yi4 zhao1 liang3 zu2 kou4 wu2 men2 ， zi4 yan2 you3 mi4 ren2 bu4 wen2 。
- wo3 zhi1 xiao3 shu3 qun2 tou1 di4 ， er4 dao4 jin1 ju1 luo4 zhi1 si4 。
- li4 hu1 li4 bing1 gei3 ge1 nu3 ， qi1 yi3 chao2 qin2 ye4 chi2 qu4 。
- ke3 lian2 shu3 zi3 bu4 zhi1 tao2 ， you2 fu4 chi2 mao2 qi3 xiang1 ju4 。
- yi2 shi4 hui1 dao1 shen1 shou3 li2 ， fu4 qu3 bang4 dao4 ru2 xie2 er2 。
- ba1 fu1 huo4 er4 wang2 qi2 liu4 ， jin4 qu3 dang3 ren2 fu4 zhu1 yu4 。

## 注释

## 译文

## 赏析
