---
id: zhang-lei-bo-nan-jing-deng-an-you-zuo-cheng-zi-you-zi-zhong-zi-min-yi-min
title: 泊南京登岸有作呈子由子中子敏逸民
titlePinyin: bo2 nan2 jing1 deng1 an4 you3 zuo4 cheng2 zi0 you2 zi3 zhong1 zi3 min3 yi4 min2
titleSlug: bo-nan-jing-deng-an-you-zuo-cheng-zi-you-zi-zhong-zi-min-yi-min
author: 張耒
authorPinyin: zhang1 lei3
authorSlug: zhang-lei
dynasty: 宋
dynastyPinyin: song4
dynastySlug: song
tags: []
---

## 正文

- 客行歲云暮，孤舟衝北風。
- 出門何蕭條，驚沙吹走蓬。
- 北涉濉河水，南望宋王臺。
- 落葉舞我前，鳴鳥一何哀。
- 重城何諠諠，車馬溢四郭。
- 朱門列大第，高甍麗飛閣。
- 湯湯長河水，赴海無還期。
- 蒼蒼栢與松，岡原常不移。
- 覽物若有歎，誰者知我心。
- 口吟新詩章，予撫白玉琴。
- 鳴琴感我情，一奏涕淚零。
- 子期久已死，何人爲我聽。
- 推琴置之去，酌我黄金罍。
- 幽憂損華姿，流景良易頹。

## 拼音

- ke4 xing2 sui4 yun2 mu4 ， gu1 zhou1 chong1 bei3 feng1 。
- chu1 men2 he2 xiao1 tiao2 ， jing1 sha1 chui1 zou3 peng2 。
- bei3 she4 sui1 he2 shui3 ， nan2 wang4 song4 wang2 tai2 。
- luo4 ye4 wu3 wo3 qian2 ， ming2 niao3 yi4 he2 ai1 。
- zhong4 cheng2 he2 xuan1 xuan1 ， ju1 ma3 yi4 si4 guo1 。
- zhu1 men2 lie4 da4 di4 ， gao1 meng2 li2 fei1 ge2 。
- tang1 tang1 chang2 he2 shui3 ， fu4 hai3 wu2 huan2 qi1 。
- cang1 cang1 bai3 yu3 song1 ， gang1 yuan2 chang2 bu4 yi2 。
- lan3 wu4 ruo4 you3 tan4 ， shui2 zhe3 zhi1 wo3 xin1 。
- kou3 yin2 xin1 shi1 zhang1 ， yu3 fu3 bai2 yu4 qin2 。
- ming2 qin2 gan3 wo3 qing2 ， yi2 zou4 ti4 lei4 ling2 。
- zi3 qi1 jiu3 yi3 si3 ， he2 ren2 wei2 wo3 ting1 。
- tui1 qin2 zhi4 zhi1 qu4 ， zhuo2 wo3 huang2 jin1 lei2 。
- you1 you1 sun3 hua2 zi1 ， liu2 jing3 liang2 yi4 tui2 。

## 注释

## 译文

## 赏析
