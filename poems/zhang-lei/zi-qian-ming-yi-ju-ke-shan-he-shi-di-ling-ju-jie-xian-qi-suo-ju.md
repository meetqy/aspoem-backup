---
id: zhang-lei-zi-qian-ming-yi-ju-ke-shan-he-shi-di-ling-ju-jie-xian-qi-suo-ju
title: 自乾明移居柯山何氏第令秬秸先葺所居
titlePinyin: zi4 qian2 ming2 yi2 ju1 ke1 shan1 he2 shi4 di4 ling4 ju4 jie1 xian1 qi4 suo3 ju1
titleSlug: zi-qian-ming-yi-ju-ke-shan-he-shi-di-ling-ju-jie-xian-qi-suo-ju
author: 張耒
authorPinyin: zhang1 lei3
authorSlug: zhang-lei
dynasty: 宋
dynastyPinyin: song4
dynastySlug: song
tags: []
---

## 正文

- 吾居最易足，容膝便有餘。
- 平生一畝宮，游宦乖所圖。
- 謫官求便安，僦舍柯山隅。
- 灑掃勤汝力，真成野人居。
- 棲鴻媚夜渚，待旦志在塗。
- 栖遲聊復爾，本不計憂娛。
- 惟此東窗下，可以陳圖書。
- 三酌便陶然，何者爲吾廬。

## 拼音

- wu2 ju1 zui4 yi4 zu2 ， rong2 xi1 bian4 you3 yu2 。
- ping2 sheng1 yi4 mu3 gong1 ， you2 huan4 guai1 suo3 tu2 。
- zhe2 guan1 qiu2 bian4 an1 ， jiu4 she4 ke1 shan1 yu2 。
- sa3 sao3 qin2 ru3 li4 ， zhen1 cheng2 ye3 ren2 ju1 。
- qi1 hong2 mei4 ye4 zhu3 ， dai4 dan4 zhi4 zai4 tu2 。
- qi1 chi2 liao2 fu4 er3 ， ben3 bu2 ji4 you1 yu2 。
- wei2 ci3 dong1 chuang1 xia4 ， ke3 yi3 chen2 tu2 shu1 。
- san1 zhuo2 bian4 tao2 ran2 ， he2 zhe3 wei2 wu2 lu2 。

## 注释

## 译文

## 赏析
