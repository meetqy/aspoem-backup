---
id: zhang-lei-qiu-ri-du-zhuo-huai-rong-zi-yong
title: 秋日獨酌懷榮子邕
titlePinyin: qiu1 ri4 du2 zhuo2 huai2 rong2 zi3 yong1
titleSlug: qiu-ri-du-zhuo-huai-rong-zi-yong
author: 張耒
authorPinyin: zhang1 lei3
authorSlug: zhang-lei
dynasty: 宋
dynastyPinyin: song4
dynastySlug: song
tags: []
---

## 正文

- 新秋一盃酒，風雨早凉天。
- 眷言西鄰友，咫尺莫能前。
- 豈無病羸馬，泥滑不勝鞭。
- 端居何爲者，落寞掩書眠。
- 高柳颯已疏，碧草留餘鮮。
- 衰懷感徂節，客舍悲流年。
- 孤吟誰與和，獨酌還醒然。
- 新晴野路乾，期子南山邊。

## 拼音

- xin1 qiu1 yi4 bei1 jiu3 ， feng1 yu3 zao3 liang2 tian1 。
- juan4 yan2 xi1 lin2 you3 ， zhi3 chi3 mo4 neng2 qian2 。
- qi3 wu2 bing4 lei2 ma3 ， ni2 hua2 bu2 sheng4 bian1 。
- duan1 ju1 he2 wei2 zhe3 ， luo4 mo4 yan3 shu1 mian2 。
- gao1 liu3 sa4 yi3 shu1 ， bi4 cao3 liu2 yu2 xian1 。
- shuai1 huai2 gan3 cu2 jie2 ， ke4 she4 bei1 liu2 nian2 。
- gu1 yin2 shui2 yu3 he2 ， du2 zhuo2 huan2 xing3 ran2 。
- xin1 qing2 ye3 lu4 qian2 ， qi1 zi3 nan2 shan1 bian1 。

## 注释

## 译文

## 赏析
