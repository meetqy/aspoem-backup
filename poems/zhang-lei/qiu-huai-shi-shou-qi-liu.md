---
id: zhang-lei-qiu-huai-shi-shou-qi-liu
title: 秋懷十首  其六
titlePinyin: qiu1 huai2 shi2 shou3     qi2 liu4
titleSlug: qiu-huai-shi-shou-qi-liu
author: 張耒
authorPinyin: zhang1 lei3
authorSlug: zhang-lei
dynasty: 宋
dynastyPinyin: song4
dynastySlug: song
tags: []
---

## 正文

- 西風掃黄葉，零落委我前。
- 閉門無來客，空床過午眠。
- 床頭亦何有，狼籍古人編。
- 琳瑯巧言語，照輝後世傳。
- 餘榮更何恃，朽骨但茫然。
- 悲哉事無益，辛苦勞生前。
- 嗟我方病此，詩書費雕鎸。
- 知愚不自已，既痼何由痊。
- 霜梧夜槭槭，寒菊朝娟娟。
- 胡爲不飲酒，戚戚愁吾年。

## 拼音

- xi1 feng1 sao3 huang2 ye4 ， ling2 luo4 wei3 wo3 qian2 。
- bi4 men2 wu2 lai2 ke4 ， kong1 chuang2 guo4 wu3 mian2 。
- chuang2 tou2 yi4 he2 you3 ， lang2 ji2 gu3 ren2 bian1 。
- lin2 lang2 qiao3 yan2 yu3 ， zhao4 hui1 hou4 shi4 chuan2 。
- yu2 rong2 geng4 he2 shi4 ， xiu3 gu3 dan4 mang2 ran2 。
- bei1 zai1 shi4 wu2 yi4 ， xin1 ku3 lao2 sheng1 qian2 。
- jie1 wo3 fang1 bing4 ci3 ， shi1 shu1 fei4 diao1 juan1 。
- zhi1 yu2 bu2 zi4 yi3 ， ji4 gu4 he2 you2 quan2 。
- shuang1 wu2 ye4 qi4 qi4 ， han2 ju2 chao2 juan1 juan1 。
- hu2 wei2 bu4 yin3 jiu3 ， qi1 qi1 chou2 wu2 nian2 。

## 注释

## 译文

## 赏析
