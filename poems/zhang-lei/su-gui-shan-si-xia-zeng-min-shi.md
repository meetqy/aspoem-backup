---
id: zhang-lei-su-gui-shan-si-xia-zeng-min-shi
title: 宿龜山寺下贈旻師
titlePinyin: su4 gui1 shan1 si4 xia4 zeng4 min2 shi1
titleSlug: su-gui-shan-si-xia-zeng-min-shi
author: 張耒
authorPinyin: zhang1 lei3
authorSlug: zhang-lei
dynasty: 宋
dynastyPinyin: song4
dynastySlug: song
tags: []
---

## 正文

- 淮流赴海何時窮，我生飄泊西復東。
- 山中老僧舊相識，驚我非復當時容。
- 三年歷遍百憂患，遷就汲汲如飛鴻。
- 人生易老古所歎，如我安得顔長紅。
- 塵埃漫滅舊題壁，枝葉已拱當時松。
- 我方奔走師已老，更念別此何時逢。
- 眼看故舊懷抱好，宴坐不覺聽山鐘。
- 長淮月高人語絕，惟有塔鈴鳴夜風。

## 拼音

- huai2 liu2 fu4 hai3 he2 shi2 qiong2 ， wo3 sheng1 piao1 bo2 xi1 fu4 dong1 。
- shan1 zhong1 lao3 seng1 jiu4 xiang1 shi2 ， jing1 wo3 fei1 fu4 dang1 shi2 rong2 。
- san1 nian2 li4 bian4 bai3 you1 huan4 ， qian1 jiu4 ji2 ji2 ru2 fei1 hong2 。
- ren2 sheng1 yi4 lao3 gu3 suo3 tan4 ， ru2 wo3 an1 de2 yan2 chang2 hong2 。
- chen2 ai1 man4 mie4 jiu4 ti2 bi4 ， zhi1 ye4 yi3 gong3 dang1 shi2 song1 。
- wo3 fang1 ben1 zou3 shi1 yi3 lao3 ， geng4 nian4 bie2 ci3 he2 shi2 feng2 。
- yan3 kan4 gu4 jiu4 huai2 bao4 hao3 ， yan4 zuo4 bu4 jue2 ting1 shan1 zhong1 。
- chang2 huai2 yue4 gao1 ren2 yu3 jue2 ， wei2 you3 ta3 ling2 ming2 ye4 feng1 。

## 注释

## 译文

## 赏析
