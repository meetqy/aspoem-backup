---
id: zhang-lei-qu-he-yi-chu-jian-song-shao
title: 曲河驛初見嵩少
titlePinyin: qu3 he2 yi4 chu1 jian4 song1 shao3
titleSlug: qu-he-yi-chu-jian-song-shao
author: 張耒
authorPinyin: zhang1 lei3
authorSlug: zhang-lei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我行日益深，所遇日益好。
- 森然過絕壁，慘淡石色老。
- 層峰乍崩奔，峻峽忽開導。
- 清溪瀉兩間，淺瀨浮水鳥。
- 縈紆石路窄，構架野橋小。
- 娟娟翠篠寒，時見木合抱。
- 危亭偶平曠，是日見嵩少。
- 峨峨重雲外，傲睨插蒼昊。
- 坐令羣山勢，凌轢困籍蹈。
- 平生忽俗事，丘壑情所好。
- 無謀苟自給，薄官廢幽討。
- 豈無幽棲士，顧我林下笑。
- 會當採芝去，富貴曷足道。

## 拼音

- wo3 xing2 ri4 yi4 shen1 ， suo3 yu4 ri4 yi4 hao3 。
- sen1 ran2 guo4 jue2 bi4 ， can3 dan4 shi2 se4 lao3 。
- ceng2 feng1 zha4 beng1 ben1 ， jun4 xia2 hu1 kai1 dao3 。
- qing1 xi1 xie4 liang3 jian4 ， qian3 lai4 fu2 shui3 niao3 。
- ying2 yu1 shi2 lu4 zhai3 ， gou4 jia4 ye3 qiao2 xiao3 。
- juan1 juan1 cui4 xiao3 han2 ， shi2 jian4 mu4 he2 bao4 。
- wei1 ting2 ou3 ping2 kuang4 ， shi4 ri4 jian4 song1 shao3 。
- e2 e2 zhong4 yun2 wai4 ， ao4 ni4 cha1 cang1 hao4 。
- zuo4 ling4 qun2 shan1 shi4 ， ling2 li4 kun4 ji2 dao3 。
- ping2 sheng1 hu1 su2 shi4 ， qiu1 he4 qing2 suo3 hao3 。
- wu2 mou2 gou3 zi4 gei3 ， bao2 guan1 fei4 you1 tao3 。
- qi3 wu2 you1 qi1 shi4 ， gu4 wo3 lin2 xia4 xiao4 。
- hui4 dang1 cai3 zhi1 qu4 ， fu4 gui4 he2 zu2 dao4 。

## 注释

## 译文

## 赏析
