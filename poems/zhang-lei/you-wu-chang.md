---
id: zhang-lei-you-wu-chang
title: 遊武昌
titlePinyin: you2 wu3 chang1
titleSlug: you-wu-chang
author: 張耒
authorPinyin: zhang1 lei3
authorSlug: zhang-lei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 一葉橫江凌浩渺，李君見我迎門笑。
- 鵝黄初熟醅旋壓，書室焚香地新掃。
- 淋漓歌笑不知夜，竹榻枕藉眠諸少。
- 老人被煖覺獨晚，驚起東南日如燒。
- 四明陳子定愛客，生火寒廳邀我到。
- 盤殽香潔具俄頃，鱠斫寒魚初出沼。
- 仲謀霸氣久寂寞，元子亭基尚危峭。
- 荆榛荒梗上石磴，人物清江開野廟。
- 暮投明府快一飲，主意殷勤賓屢釂。
- 星河破碎歸中夜，明日清淮理歸棹。
- 王家園館靜人眼，挂壁於菟疑欲齩。
- 殺雞爲黍辦倉卒，看畫烹茶每醉飽。
- 還家閉門空寂歷，勝境目前皆了了。
- 茲遊可再誰汝嗇，老懶似不能輕矯。
- 西山得霜瘦如削，蕭寺崢嶸出粉篠。
- 幸於腰髀猶足使，與子凌寒恣遊眺。

## 拼音

- yi2 ye4 heng2 jiang1 ling2 hao4 miao3 ， li3 jun1 jian4 wo3 ying2 men2 xiao4 。
- e2 huang2 chu1 shu2 pei1 xuan2 ya1 ， shu1 shi4 fen2 xiang1 di4 xin1 sao3 。
- lin2 li2 ge1 xiao4 bu4 zhi1 ye4 ， zhu2 ta4 zhen3 jie4 mian2 zhu1 shao3 。
- lao3 ren2 bei4 xuan1 jue2 du2 wan3 ， jing1 qi3 dong1 nan2 ri4 ru2 shao1 。
- si4 ming2 chen2 zi3 ding4 ai4 ke4 ， sheng1 huo3 han2 ting1 yao1 wo3 dao4 。
- pan2 yao2 xiang1 jie2 ju4 e2 qing3 ， kuai4 zhuo2 han2 yu2 chu1 chu1 zhao3 。
- zhong4 mou2 ba4 qi4 jiu3 ji4 mo4 ， yuan2 zi3 ting2 ji1 shang4 wei1 qiao4 。
- jing1 zhen1 huang1 geng3 shang4 shi2 deng4 ， ren2 wu4 qing1 jiang1 kai1 ye3 miao4 。
- mu4 tou2 ming2 fu3 kuai4 yi4 yin3 ， zhu3 yi4 yin1 qin2 bin1 lü3 jiao4 。
- xing1 he2 po4 sui4 gui1 zhong1 ye4 ， ming2 ri4 qing1 huai2 li3 gui1 zhao4 。
- wang2 jia1 yuan2 guan3 jing4 ren2 yan3 ， gua4 bi4 wu1 tu2 yi2 yu4 yao3 。
- sha1 ji1 wei2 shu3 ban4 cang1 zu2 ， kan4 hua4 peng1 cha2 mei3 zui4 bao3 。
- huan2 jia1 bi4 men2 kong1 ji4 li4 ， sheng4 jing4 mu4 qian2 jie1 le0 le0 。
- zi1 you2 ke3 zai4 shui2 ru3 se4 ， lao3 lan3 si4 bu4 neng2 qing1 jiao3 。
- xi1 shan1 de2 shuang1 shou4 ru2 xiao1 ， xiao1 si4 zheng1 rong2 chu1 fen3 xiao3 。
- xing4 wu1 yao1 bi4 you2 zu2 shi3 ， yu3 zi3 ling2 han2 zi4 you2 tiao4 。

## 注释

## 译文

## 赏析
