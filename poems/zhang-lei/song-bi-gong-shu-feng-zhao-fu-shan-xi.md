---
id: zhang-lei-song-bi-gong-shu-feng-zhao-fu-shan-xi
title: 送畢公叔奉詔赴陝西
titlePinyin: song4 bi4 gong1 shu1 feng4 zhao4 fu4 shan3 xi1
titleSlug: song-bi-gong-shu-feng-zhao-fu-shan-xi
author: 張耒
authorPinyin: zhang1 lei3
authorSlug: zhang-lei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 畢子談鋒不可摧，捷若急電飛霆雷。
- 老儒宿學不敢較，左右戈戟縱橫排。
- 文如翻河注浩渺，學有要會窮根荄。
- 眼看青雲不著脚，决去得邑窮山隈。
- 漢家封疆際四海，琛賮萬里連翩來。
- 西河故地獨何事，禮樂舊俗遭狼豺。
- 包藏隠忍非一日，獸子未可仁心懷。
- 英雄天子命世主，撫劍震怒風雷迴。
- 馬如屯雲士如虎，萬車載甲如崔嵬。
- 豈惟俘斬復境土，誓剖巢穴窮卵胎。
- 除書命子參漕府，國有大事須羣才。
- 男兒功業在勤苦，莫惜沙塞衝塵埃。
- 禦戎舊策子所習，胸臆請爲將軍開。
- 封侯報國在今日，贈行滿舉黄金杯。

## 拼音

- bi4 zi3 tan2 feng1 bu4 ke3 cui1 ， jie2 ruo4 ji2 dian4 fei1 ting2 lei2 。
- lao3 ru2 su4 xue2 bu4 gan3 jiao4 ， zuo3 you4 ge1 ji3 zong4 heng2 pai2 。
- wen2 ru2 fan1 he2 zhu4 hao4 miao3 ， xue2 you3 yao4 hui4 qiong2 gen1 gai1 。
- yan3 kan4 qing1 yun2 bu2 zhu4 jiao3 ， jue2 qu4 de2 yi4 qiong2 shan1 wei1 。
- han4 jia1 feng1 jiang1 ji4 si4 hai3 ， chen1 jin4 wan4 li3 lian2 pian1 lai2 。
- xi1 he2 gu4 di4 du2 he2 shi4 ， li3 le4 jiu4 su2 zao1 lang2 chai2 。
- bao1 cang2 yin3 ren3 fei1 yi2 ri4 ， shou4 zi3 wei4 ke3 ren2 xin1 huai2 。
- ying1 xiong2 tian1 zi3 ming4 shi4 zhu3 ， fu3 jian4 zhen4 nu4 feng1 lei2 hui2 。
- ma3 ru2 tun2 yun2 shi4 ru2 hu3 ， wan4 ju1 zai4 jia3 ru2 cui1 wei2 。
- qi3 wei2 fu2 zhan3 fu4 jing4 tu3 ， shi4 pou1 chao2 xue2 qiong2 luan3 tai1 。
- chu2 shu1 ming4 zi3 can1 cao2 fu3 ， guo2 you3 da4 shi4 xu1 qun2 cai2 。
- nan2 er2 gong1 ye4 zai4 qin2 ku3 ， mo4 xi1 sha1 sai1 chong1 chen2 ai1 。
- yu4 rong2 jiu4 ce4 zi3 suo3 xi2 ， xiong1 yi4 qing3 wei2 jiang1 jun1 kai1 。
- feng1 hou2 bao4 guo2 zai4 jin1 ri4 ， zeng4 xing2 man3 ju3 huang2 jin1 bei1 。

## 注释

## 译文

## 赏析
