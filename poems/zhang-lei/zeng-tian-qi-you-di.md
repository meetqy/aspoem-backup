---
id: zhang-lei-zeng-tian-qi-you-di
title: 贈天啟友弟
titlePinyin: zeng4 tian1 qi3 you3 di4
titleSlug: zeng-tian-qi-you-di
author: 張耒
authorPinyin: zhang1 lei3
authorSlug: zhang-lei
dynasty: 宋
dynastyPinyin: song4
dynastySlug: song
tags: []
---

## 正文

- 桑弧蓬矢射四方，嬰孩立志長可忘。
- 莫學兒女漫弄芳，豪氣當視交河郎。
- 邊城入望千里長，臂韝時架角鷹蒼。
- 搏捷仍放韓盧狂，麕鶉日暮隨登堂。
- 往來絕藝精飛槍，餘勇猶足吞頑羌。
- 讀書誰謂穀勝臧，盛時萬鍾遠餽糧。
- 水輸長川陸登岡，垂弓在櫜弩在床。
- 蔽扞入陣牌居旁，天馬馴工披甲驤。
- 受降濬築修城隍，刀頭不惜千金裝。
- 三十六將皆鷹揚，故境可容尺地亡。
- 子頗自負當夙償，況復武庫踰書囊。
- 惟我與子舊同鄉，友生固自騰雁行。
- 更欲揚鞭向驌驦，豈但傳經如卜商。
- 不見漢時張子房，身纔六尺佐時王。
- 功業能依日月光，素書一卷初逢黄。
- 異時破賊玉書香，當使相繼來西凉。
- 時臣稱賀持壽觴，鴻鵠一舉橫飛翔。
- 光陰應須及未央，不侯可忍點鬢霜。
- 少年天子坐建章，寵待穰苴不顧莊。
- 嚴兵待時雖未忙，黠虜授首先有祥。
- 王師會看傅城牆，郊迎父老携壺漿。
- 去病當時凱樂張。

## 拼音

- sang1 hu2 peng2 shi3 she4 si4 fang1 ， ying1 hai2 li4 zhi4 chang2 ke3 wang4 。
- mo4 xue2 er2 nü3 man4 nong4 fang1 ， hao2 qi4 dang1 shi4 jiao1 he2 lang2 。
- bian1 cheng2 ru4 wang4 qian1 li3 chang2 ， bi4 gou1 shi2 jia4 jiao3 ying1 cang1 。
- bo2 jie2 reng2 fang4 han2 lu2 kuang2 ， jun1 chun2 ri4 mu4 sui2 deng1 tang2 。
- wang3 lai2 jue2 yi4 jing1 fei1 qiang1 ， yu2 yong3 you2 zu2 tun1 wan2 qiang1 。
- du2 shu1 shui2 wei4 gu3 sheng4 zang1 ， sheng4 shi2 wan4 zhong1 yuan3 kui4 liang2 。
- shui3 shu1 chang2 chuan1 lu4 deng1 gang1 ， chui2 gong1 zai4 gao1 nu3 zai4 chuang2 。
- bi4 han4 ru4 zhen4 pai2 ju1 pang2 ， tian1 ma3 xun4 gong1 pi1 jia3 xiang1 。
- shou4 xiang2 jun4 zhu4 xiu1 cheng2 huang2 ， dao1 tou2 bu4 xi1 qian1 jin1 zhuang1 。
- san1 shi2 liu4 jiang1 jie1 ying1 yang2 ， gu4 jing4 ke3 rong2 chi3 di4 wang2 。
- zi3 po1 zi4 fu4 dang1 su4 chang2 ， kuang4 fu4 wu3 ku4 yu2 shu1 nang2 。
- wei2 wo3 yu3 zi3 jiu4 tong2 xiang1 ， you3 sheng1 gu4 zi4 teng2 yan4 hang2 。
- geng4 yu4 yang2 bian1 xiang4 su4 shuang1 ， qi3 dan4 chuan2 jing1 ru2 bu3 shang1 。
- bu2 jian4 han4 shi2 zhang1 zi3 fang2 ， shen1 cai2 liu4 chi3 zuo3 shi2 wang2 。
- gong1 ye4 neng2 yi1 ri4 yue4 guang1 ， su4 shu1 yi2 juan4 chu1 feng2 huang2 。
- yi4 shi2 po4 zei2 yu4 shu1 xiang1 ， dang1 shi3 xiang1 ji4 lai2 xi1 liang2 。
- shi2 chen2 cheng1 he4 chi2 shou4 shang1 ， hong2 hu2 yi4 ju3 heng2 fei1 xiang2 。
- guang1 yin1 ying1 xu1 ji2 wei4 yang1 ， bu4 hou2 ke3 ren3 dian3 bin4 shuang1 。
- shao4 nian2 tian1 zi3 zuo4 jian4 zhang1 ， chong3 dai4 rang2 ju1 bu2 gu4 zhuang1 。
- yan2 bing1 dai4 shi2 sui1 wei4 mang2 ， xia2 lu3 shou4 shou3 xian1 you3 xiang2 。
- wang2 shi1 hui4 kan4 fu4 cheng2 qiang2 ， jiao1 ying2 fu4 lao3 xie2 hu2 jiang1 。
- qu4 bing4 dang1 shi2 kai3 le4 zhang1 。

## 注释

## 译文

## 赏析
