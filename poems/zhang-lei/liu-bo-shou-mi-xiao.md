---
id: zhang-lei-liu-bo-shou-mi-xiao
title: 劉伯壽秘校
titlePinyin: liu2 bo2 shou4 mi4 xiao4
titleSlug: liu-bo-shou-mi-xiao
author: 張耒
authorPinyin: zhang1 lei3
authorSlug: zhang-lei
dynasty: 宋
dynastyPinyin: song4
dynastySlug: song
tags: []
---

## 正文

- 將軍卷金甲，獨卧嵩山阿。
- 千金買蛾眉，晝夜飲且歌。
- 時平武庫鎖，賂買戎狄和。
- 不復用英雄，惜哉雙鬢皤。
- 延我寒夜歡，清尊不辭多。
- 壯氣老未已，醉來鬚屢摩。
- 充國年七十，立功未蹉跎。
- 我欲勸公起，拂塵揮舊戈。
- 公言一世中，歡樂能幾何。
- 安用身外名，功高竟消磨。
- 家住太室陽，開門對嵯峨。
- 嘉肴薦尊俎，有酒如江河。
- 度曲得新聲，詞成自吟哦。
- 樂此常不足，尚安知其他。
- 我愕不知答，高賢固殊科。
- 馬援喜功名，旅死遭譏訶。
- 陶潜雖放情，但爲碩人薖。
- 公於二者間，安處行逶迤。
- 寒廳有修竹，野泉漲微波。
- 不厭徒馭勤，高車幸來過。

## 拼音

- jiang1 jun1 juan4 jin1 jia3 ， du2 wo4 song1 shan1 a1 。
- qian1 jin1 mai3 e2 mei2 ， zhou4 ye4 yin3 qie3 ge1 。
- shi2 ping2 wu3 ku4 suo3 ， lu4 mai3 rong2 di2 he2 。
- bu2 fu4 yong4 ying1 xiong2 ， xi1 zai1 shuang1 bin4 po2 。
- yan2 wo3 han2 ye4 huan1 ， qing1 zun1 bu4 ci2 duo1 。
- zhuang4 qi4 lao3 wei4 yi3 ， zui4 lai2 xu1 lü3 mo2 。
- chong1 guo2 nian2 qi1 shi2 ， li4 gong1 wei4 cuo1 tuo2 。
- wo3 yu4 quan4 gong1 qi3 ， fu2 chen2 hui1 jiu4 ge1 。
- gong1 yan2 yi2 shi4 zhong1 ， huan1 le4 neng2 ji1 he2 。
- an1 yong4 shen1 wai4 ming2 ， gong1 gao1 jing4 xiao1 mo2 。
- jia1 zhu4 tai4 shi4 yang2 ， kai1 men2 dui4 cuo2 e2 。
- jia1 yao2 jian4 zun1 zu3 ， you3 jiu3 ru2 jiang1 he2 。
- du4 qu3 de2 xin1 sheng1 ， ci2 cheng2 zi4 yin2 e2 。
- le4 ci3 chang2 bu4 zu2 ， shang4 an1 zhi1 qi2 ta1 。
- wo3 e4 bu4 zhi1 da2 ， gao1 xian2 gu4 shu1 ke1 。
- ma3 yuan2 xi3 gong1 ming2 ， lü3 si3 zao1 ji1 he1 。
- tao2 qian2 sui1 fang4 qing2 ， dan4 wei2 shuo4 ren2 ke1 。
- gong1 wu1 er4 zhe3 jian4 ， an1 chu3 xing2 wei1 yi2 。
- han2 ting1 you3 xiu1 zhu2 ， ye3 quan2 zhang3 wei1 bo1 。
- bu2 yan4 tu2 yu4 qin2 ， gao1 ju1 xing4 lai2 guo4 。

## 注释

## 译文

## 赏析
