---
id: zhang-lei-gan-chun-shi-san-shou-qi-liu
title: 感春十三首  其六
titlePinyin: gan3 chun1 shi2 san1 shou3     qi2 liu4
titleSlug: gan-chun-shi-san-shou-qi-liu
author: 張耒
authorPinyin: zhang1 lei3
authorSlug: zhang-lei
dynasty: 宋
dynastyPinyin: song4
dynastySlug: song
tags: []
---

## 正文

- 今晨起何早，盥漱坐南軒。
- 啄木響高柳，春渠鳴亂泉。
- 悠然此時心，默默誰與言。
- 焚香閱素書，濯手開靈篇。
- 神爽道自合，體和真亦全。
- 蕭蕭毛髮輕，浩氣驅昏煩。
- 呼童策藜杖，躡露開中園。
- 擷彼杞與菊，歸烹助盤飧。
- 既飽誰與樂，登高望南山。
- 還歸酌美酒，興罷復陶然。

## 拼音

- jin1 chen2 qi3 he2 zao3 ， guan4 shu4 zuo4 nan2 xuan1 。
- zhuo2 mu4 xiang3 gao1 liu3 ， chun1 qu2 ming2 luan4 quan2 。
- you1 ran2 ci3 shi2 xin1 ， mo4 mo4 shui2 yu3 yan2 。
- fen2 xiang1 yue4 su4 shu1 ， zhuo2 shou3 kai1 ling2 pian1 。
- shen2 shuang3 dao4 zi4 he2 ， ti3 he2 zhen1 yi4 quan2 。
- xiao1 xiao1 mao2 fa4 qing1 ， hao4 qi4 qu1 hun1 fan2 。
- hu1 tong2 ce4 li2 zhang4 ， nie4 lu4 kai1 zhong1 yuan2 。
- xie2 bi3 qi3 yu3 ju2 ， gui1 peng1 zhu4 pan2 sun1 。
- ji4 bao3 shui2 yu3 le4 ， deng1 gao1 wang4 nan2 shan1 。
- huan2 gui1 zhuo2 mei3 jiu3 ， xing1 ba4 fu4 tao2 ran2 。

## 注释

## 译文

## 赏析
