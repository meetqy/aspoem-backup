---
id: zhang-lei-gan-chun-shi-san-shou-qi-yi
title: 感春十三首  其一○
titlePinyin: gan3 chun1 shi2 san1 shou3     qi2 yi1 ○
titleSlug: gan-chun-shi-san-shou-qi-yi
author: 張耒
authorPinyin: zhang1 lei3
authorSlug: zhang-lei
dynasty: 宋
dynastyPinyin: song4
dynastySlug: song
tags: []
---

## 正文

- 漫漫東風來，吹此庭前櫻。
- 纍纍綴葩萼，華采日鮮明。
- 朝陽助輝爍，好鳥亦和鳴。
- 起行不自得，節物傷我情。
- 皇天分四時，寒暑無暫停。
- 悠然一氣耳，不與人事爭。
- 方春感芬敷，秋復惜其零。
- 一年能幾何，方寸不暫平。
- 念此自知妄，放歌遂遺形。
- 達人傲天壤，兒女徒咿嚶。

## 拼音

- man4 man4 dong1 feng1 lai2 ， chui1 ci3 ting2 qian2 ying1 。
- lei2 lei2 zhui4 pa1 e4 ， hua2 cai3 ri4 xian1 ming2 。
- chao2 yang2 zhu4 hui1 shuo4 ， hao3 niao3 yi4 he2 ming2 。
- qi3 xing2 bu2 zi4 de2 ， jie2 wu4 shang1 wo3 qing2 。
- huang2 tian1 fen4 si4 shi2 ， han2 shu3 wu2 zan4 ting2 。
- you1 ran2 yi2 qi4 er3 ， bu4 yu3 ren2 shi4 zheng1 。
- fang1 chun1 gan3 fen1 fu1 ， qiu1 fu4 xi1 qi2 ling2 。
- yi4 nian2 neng2 ji1 he2 ， fang1 cun4 bu2 zan4 ping2 。
- nian4 ci3 zi4 zhi1 wang4 ， fang4 ge1 sui4 yi2 xing2 。
- da2 ren2 ao4 tian1 rang3 ， er2 nü3 tu2 yi1 ying1 。

## 注释

## 译文

## 赏析
