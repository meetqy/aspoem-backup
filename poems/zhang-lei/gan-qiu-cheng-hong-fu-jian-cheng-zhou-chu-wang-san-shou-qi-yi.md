---
id: zhang-lei-gan-qiu-cheng-hong-fu-jian-cheng-zhou-chu-wang-san-shou-qi-yi
title: 感秋呈宏父兼呈周楚望三首  其一
titlePinyin: gan3 qiu1 cheng2 hong2 fu4 jian1 cheng2 zhou1 chu3 wang4 san1 shou3     qi2 yi1
titleSlug: gan-qiu-cheng-hong-fu-jian-cheng-zhou-chu-wang-san-shou-qi-yi
author: 張耒
authorPinyin: zhang1 lei3
authorSlug: zhang-lei
dynasty: 宋
dynastyPinyin: song4
dynastySlug: song
tags: []
---

## 正文

- 西風吹我舟，繫纜岸邊柳。
- 蕭蕭落船葉，日夕煩我帚。
- 心驚芳歲晚，日月去如走。
- 搔我鬢邊髮，少壯寧復久。
- 平生拙謀身，辛苦爲五斗。
- 苟逃饑寒憂，不敢擇所受。
- 心因摧折低，面苦塵埃垢。
- 拳拳警前勇，俯俯蹈新揉。
- 功名委之命，寧足計薄厚。
- 獨遺古人書，千古相獻侑。
- 我烹亦有魚，我酌亦有酒。
- 非求與俗違，聊以安吾守。

## 拼音

- xi1 feng1 chui1 wo3 zhou1 ， xi4 lan3 an4 bian1 liu3 。
- xiao1 xiao1 luo4 chuan2 ye4 ， ri4 xi1 fan2 wo3 zhou3 。
- xin1 jing1 fang1 sui4 wan3 ， ri4 yue4 qu4 ru2 zou3 。
- sao1 wo3 bin4 bian1 fa4 ， shao3 zhuang4 ning2 fu4 jiu3 。
- ping2 sheng1 zhuo1 mou2 shen1 ， xin1 ku3 wei2 wu3 dou3 。
- gou3 tao2 ji1 han2 you1 ， bu4 gan3 ze2 suo3 shou4 。
- xin1 yin1 cui1 zhe2 di1 ， mian4 ku3 chen2 ai1 gou4 。
- quan2 quan2 jing3 qian2 yong3 ， fu3 fu3 dao3 xin1 rou2 。
- gong1 ming2 wei3 zhi1 ming4 ， ning2 zu2 ji4 bao2 hou4 。
- du2 yi2 gu3 ren2 shu1 ， qian1 gu3 xiang1 xian4 you4 。
- wo3 peng1 yi4 you3 yu2 ， wo3 zhuo2 yi4 you3 jiu3 。
- fei1 qiu2 yu3 su2 wei2 ， liao2 yi3 an1 wu2 shou3 。

## 注释

## 译文

## 赏析
