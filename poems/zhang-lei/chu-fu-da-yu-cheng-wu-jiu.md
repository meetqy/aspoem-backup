---
id: zhang-lei-chu-fu-da-yu-cheng-wu-jiu
title: 初伏大雨呈无咎
titlePinyin: chu1 fu2 da4 yu3 cheng2 wu2 jiu4
titleSlug: chu-fu-da-yu-cheng-wu-jiu
author: 張耒
authorPinyin: zhang1 lei3
authorSlug: zhang-lei
dynasty: 宋
dynastyPinyin: song4
dynastySlug: song
tags: []
---

## 正文

- 初伏炎炎坐湯釜，長安行人汗沾土。
- 誰傾江海作清凉，玄雲駕風橫白雨。
- 普陀真人甘露手，能使渴乏厭膏乳。
- 且欲當風展簟眠，敢辭避漏移床苦。
- 清貧學士卧陶齋，壁上墨君澹無語。
- 翰林但解嘲苜蓿，彭宣不得窺歌舞。
- 聯詩得句笑出省，策馬涉泥歸閉戶。
- 床頭餘榼定何嫌，窗外石榴堪薦俎。

## 拼音

- chu1 fu2 yan2 yan2 zuo4 tang1 fu3 ， chang2 an1 xing2 ren2 han4 zhan1 tu3 。
- shui2 qing1 jiang1 hai3 zuo4 qing1 liang2 ， xuan2 yun2 jia4 feng1 heng2 bai2 yu3 。
- pu3 tuo2 zhen1 ren2 gan1 lu4 shou3 ， neng2 shi3 ke3 fa2 yan4 gao1 ru3 。
- qie3 yu4 dang1 feng1 zhan3 dian4 mian2 ， gan3 ci2 bi4 lou4 yi2 chuang2 ku3 。
- qing1 pin2 xue2 shi4 wo4 tao2 zhai1 ， bi4 shang4 mo4 jun1 dan4 wu2 yu3 。
- han4 lin2 dan4 jie3 chao2 mu4 xu0 ， peng2 xuan1 bu4 de2 kui1 ge1 wu3 。
- lian2 shi1 de2 ju4 xiao4 chu1 sheng3 ， ce4 ma3 she4 ni2 gui1 bi4 hu4 。
- chuang2 tou2 yu2 ke1 ding4 he2 xian2 ， chuang1 wai4 shi2 liu0 kan1 jian4 zu3 。

## 注释

## 译文

## 赏析
