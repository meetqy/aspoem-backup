---
id: zhang-lei-liu-li-ping-ge-zeng-chao-er
title: 琉璃瓶歌贈晁二
titlePinyin: liu2 li2 ping2 ge1 zeng4 chao2 er4
titleSlug: liu-li-ping-ge-zeng-chao-er
author: 張耒
authorPinyin: zhang1 lei3
authorSlug: zhang-lei
dynasty: 宋
dynastyPinyin: song4
dynastySlug: song
tags: []
---

## 正文

- 火維荒茫地軸傾，下有積水潜鯤鯨。
- 鰲身翻瀾山爲崩，金烏下啄獰龍騰。
- 狂鬚奇鬣萬族朋，巨神日月雙手擎。
- 夸娥愁思烏戢翎，老魚戰死風雨腥。
- 長彗下掃千里驚，淺洲一席塊爲城。
- 蠻兒夷女奇弁纓。
- 大舶映天日百程，怒帆吼風戰飛鵬。
- 舟中之人怪眉睛，獸肌鳥舌髻翹撐。
- 萬金明珠絡如繩，白衣夜明非縞繒。
- 以有易無百貨傾，室中開橐光出楹。
- 非石非玉色紺青，昆吾寶鐵雕春冰。
- 表裏洞徹中虛明，宛然而深是爲瓶。
- 補陀真人一銖衣，攀膝燕坐花雨飛。
- 兜羅寶手親挈携，楊枝取露救渴饑。
- 海師跪請顙有胝，番禺寶市無光輝。
- 流傳人間入吾手，包以百襲吳綿厚。
- 擇人而歸今子授。
- 爛然光輝子文章，清明無垢君肺腸。
- 比君之德君勿忘，與君同升白玉堂。

## 拼音

- huo3 wei2 huang1 mang2 di4 zhou2 qing1 ， xia4 you3 ji1 shui3 qian2 kun1 jing1 。
- ao2 shen1 fan1 lan2 shan1 wei2 beng1 ， jin1 wu1 xia4 zhuo2 ning2 long2 teng2 。
- kuang2 xu1 qi2 lie4 wan4 zu2 peng2 ， ju4 shen2 ri4 yue4 shuang1 shou3 qing2 。
- kua1 e2 chou2 si1 wu1 ji2 ling2 ， lao3 yu2 zhan4 si3 feng1 yu3 xing1 。
- chang2 hui4 xia4 sao3 qian1 li3 jing1 ， qian3 zhou1 yi4 xi2 kuai4 wei2 cheng2 。
- man2 er2 yi2 nü3 qi2 bian4 ying1 。
- da4 bo2 ying4 tian1 ri4 bai3 cheng2 ， nu4 fan1 hou3 feng1 zhan4 fei1 peng2 。
- zhou1 zhong1 zhi1 ren2 guai4 mei2 jing1 ， shou4 ji1 niao3 she2 ji4 qiao2 cheng1 。
- wan4 jin1 ming2 zhu1 luo4 ru2 sheng2 ， bai2 yi1 ye4 ming2 fei1 gao3 zeng1 。
- yi3 you3 yi4 wu2 bai3 huo4 qing1 ， shi4 zhong1 kai1 tuo2 guang1 chu1 ying2 。
- fei1 shi2 fei1 yu4 se4 gan4 qing1 ， kun1 wu2 bao3 tie3 diao1 chun1 bing1 。
- biao3 li3 dong4 che4 zhong1 xu1 ming2 ， wan3 ran2 er2 shen1 shi4 wei2 ping2 。
- bu3 tuo2 zhen1 ren2 yi4 zhu1 yi1 ， pan1 xi1 yan4 zuo4 hua1 yu3 fei1 。
- dou1 luo2 bao3 shou3 qin1 qie4 xie2 ， yang2 zhi1 qu3 lu4 jiu4 ke3 ji1 。
- hai3 shi1 gui4 qing3 sang3 you3 zhi1 ， pan1 yu2 bao3 shi4 wu2 guang1 hui1 。
- liu2 chuan2 ren2 jian4 ru4 wu2 shou3 ， bao1 yi3 bai3 xi2 wu2 mian2 hou4 。
- ze2 ren2 er2 gui1 jin1 zi3 shou4 。
- lan4 ran2 guang1 hui1 zi3 wen2 zhang1 ， qing1 ming2 wu2 gou4 jun1 fei4 chang2 。
- bi3 jun1 zhi1 de2 jun1 wu4 wang4 ， yu3 jun1 tong2 sheng1 bai2 yu4 tang2 。

## 注释

## 译文

## 赏析
