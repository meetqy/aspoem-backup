---
id: zhang-lei-zhong-xi-zhai
title: 踵息齋
titlePinyin: zhong3 xi1 zhai1
titleSlug: zhong-xi-zhai
author: 張耒
authorPinyin: zhang1 lei3
authorSlug: zhang-lei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 物之有知者恃息，物之有息知爲賊。
- 天長地久載元氣，天地無心故無極。
- 君知一身誰主持，六塵緣影工伎兒。
- 發生變幻不暫止，令汝鼻息無停時。
- 喘呼呀呷生至死，去今已遠何由歸。
- 真人嗒然吾喪我，能使炎火爲寒灰。
- 中空無宰氣不使，內自升降如靈龜。
- 深之又深乃至踵，根深蒂固凝不動。
- 超然內外無死地，梨棗華實龍虎用。
- 真人示我尺素書，萬卷丹經不勞誦。
- 他年綠髮對銅狄，却視吾齋真作夢。

## 拼音

- wu4 zhi1 you3 zhi1 zhe3 shi4 xi1 ， wu4 zhi1 you3 xi1 zhi1 wei2 zei2 。
- tian1 chang2 di4 jiu3 zai4 yuan2 qi4 ， tian1 di4 wu2 xin1 gu4 wu2 ji2 。
- jun1 zhi1 yi4 shen1 shui2 zhu3 chi2 ， liu4 chen2 yuan2 ying3 gong1 ji4 er2 。
- fa1 sheng1 bian4 huan4 bu2 zan4 zhi3 ， ling4 ru3 bi2 xi1 wu2 ting2 shi2 。
- chuan3 hu1 ya0 xia1 sheng1 zhi4 si3 ， qu4 jin1 yi3 yuan3 he2 you2 gui1 。
- zhen1 ren2 da1 ran2 wu2 sang1 wo3 ， neng2 shi3 yan2 huo3 wei2 han2 hui1 。
- zhong1 kong1 wu2 zai3 qi4 bu4 shi3 ， nei4 zi4 sheng1 jiang4 ru2 ling2 gui1 。
- shen1 zhi1 you4 shen1 nai3 zhi4 zhong3 ， gen1 shen1 di4 gu4 ning2 bu2 dong4 。
- chao1 ran2 nei4 wai4 wu2 si3 di4 ， li2 zao3 hua2 shi2 long2 hu3 yong4 。
- zhen1 ren2 shi4 wo3 chi3 su4 shu1 ， wan4 juan3 dan1 jing1 bu4 lao2 song4 。
- ta1 nian2 lü4 fa4 dui4 tong2 di2 ， que4 shi4 wu2 zhai1 zhen1 zuo4 meng4 。

## 注释

## 译文

## 赏析
