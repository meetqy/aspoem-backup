---
id: zhang-lei-zeng-zhai-gong-xun
title: 贈翟公巽
titlePinyin: zeng4 zhai2 gong1 xun4
titleSlug: zeng-zhai-gong-xun
author: 張耒
authorPinyin: zhang1 lei3
authorSlug: zhang-lei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我昔出守來丹陽，江流五月如探湯。
- 使君之居在山腹，繞舍樹石何青蒼。
- 千年藥根蟠井底，靈液浸灌通寒漿。
- 人言枸杞精變狗，夜吠往往聞空廊。
- 金山蕩潏浪花裏，一舸遙去隨魚郎。
- 最奇巖齋人跡少，乳水時滴白石床。
- 翠黿坡陀負日色，白蹢掀舞占風祥。
- 我泊金山凡十日，窮探力取無遺忘。
- 南風吹我渡江去，已厭淮南塵土黄。
- 二十年間多少事，身如疲馬起復僵。
- 淮南窮栖衆人後，朝食不充藜莧腸。
- 公來衰顔得一笑，側聽高論驚尋常。
- 窮閻過我坐至暮，滿懷珠玉無粃糠。
- 乃知世間有清議，未可盡以己意量。
- 精金白璧天所寶，理無破碎委道旁。
- 半年耳冷不聞此，過公矍然神激昂。
- 論文自顧已老醜，從事理絕隨飛翔。
- 斯文有屬不但爾，因公作詩我涕滂。

## 拼音

- wo3 xi1 chu1 shou3 lai2 dan1 yang2 ， jiang1 liu2 wu3 yue4 ru2 tan4 tang1 。
- shi3 jun1 zhi1 ju1 zai4 shan1 fu4 ， rao4 she4 shu4 shi2 he2 qing1 cang1 。
- qian1 nian2 yao4 gen1 pan2 jing3 di3 ， ling2 ye4 jin4 guan4 tong1 han2 jiang1 。
- ren2 yan2 gou3 qi3 jing1 bian4 gou3 ， ye4 fei4 wang3 wang3 wen2 kong1 lang2 。
- jin1 shan1 dang4 yu4 lang4 hua1 li3 ， yi4 ge3 yao2 qu4 sui2 yu2 lang2 。
- zui4 qi2 yan2 zhai1 ren2 ji4 shao3 ， ru3 shui3 shi2 di1 bai2 shi2 chuang2 。
- cui4 yuan2 po1 tuo2 fu4 ri4 se4 ， bai2 di2 xian1 wu3 zhan4 feng1 xiang2 。
- wo3 bo2 jin1 shan1 fan2 shi2 ri4 ， qiong2 tan4 li4 qu3 wu2 yi2 wang4 。
- nan2 feng1 chui1 wo3 du4 jiang1 qu4 ， yi3 yan4 huai2 nan2 chen2 tu3 huang2 。
- er4 shi2 nian2 jian4 duo1 shao3 shi4 ， shen1 ru2 pi2 ma3 qi3 fu4 jiang1 。
- huai2 nan2 qiong2 qi1 zhong4 ren2 hou4 ， chao2 shi2 bu4 chong1 li2 xian4 chang2 。
- gong1 lai2 shuai1 yan2 de2 yi2 xiao4 ， ce4 ting1 gao1 lun4 jing1 xun2 chang2 。
- qiong2 yan2 guo4 wo3 zuo4 zhi4 mu4 ， man3 huai2 zhu1 yu4 wu2 bi3 kang1 。
- nai3 zhi1 shi4 jian4 you3 qing1 yi4 ， wei4 ke3 jin4 yi3 ji3 yi4 liang2 。
- jing1 jin1 bai2 bi4 tian1 suo3 bao3 ， li3 wu2 po4 sui4 wei3 dao4 pang2 。
- ban4 nian2 er3 leng3 bu4 wen2 ci3 ， guo4 gong1 jue2 ran2 shen2 ji1 ang2 。
- lun4 wen2 zi4 gu4 yi3 lao3 chou3 ， cong2 shi4 li3 jue2 sui2 fei1 xiang2 。
- si1 wen2 you3 shu3 bu2 dan4 er3 ， yin1 gong1 zuo4 shi1 wo3 ti4 pang1 。

## 注释

## 译文

## 赏析
