---
id: zhang-lei-wen-zhou-han-yao-zhi-wang-cai-yuan-yuan-yin
title: 文周翰邀至王才元園飲
titlePinyin: wen2 zhou1 han4 yao1 zhi4 wang2 cai2 yuan2 yuan2 yin3
titleSlug: wen-zhou-han-yao-zhi-wang-cai-yuan-yuan-yin
author: 張耒
authorPinyin: zhang1 lei3
authorSlug: zhang-lei
dynasty: 宋
dynastyPinyin: song4
dynastySlug: song
tags: []
---

## 正文

- 朝衫衝曉塵，歸帽障夕陽。
- 日月馬上過，詩書篋中藏。
- 心疑長安人，一一如我忙。
- 城西有佳友，延我步閑坊。
- 入門見主人，謝客無簪裳。
- 蒲團烏皮几，密室留妙香。
- 門前佳木陰，堂後羅衆芳。
- 飯客炊雕胡，旨酒來上方。
- 盈盈雙鬟女，身小未及床。
- 執板歌一聲，賓主無留觴。
- 嗽井消午醉，掃花坐晚凉。
- 主翁塵外人，三十辭明光。
- 閉門自灌園，種花見老蒼。
- 有才不試事，歸卧野僧房。
- 知君非徒然，顧我不能量。
- 始知同一國，喧靜自相忘。
- 衆綠結夏帷，老紅駐春妝。
- 何惜君馬蹄，坐令風雨狂。

## 拼音

- chao2 shan1 chong1 xiao3 chen2 ， gui1 mao4 zhang4 xi1 yang2 。
- ri4 yue4 ma3 shang4 guo4 ， shi1 shu1 qie4 zhong1 cang2 。
- xin1 yi2 chang2 an1 ren2 ， yi1 yi1 ru2 wo3 mang2 。
- cheng2 xi1 you3 jia1 you3 ， yan2 wo3 bu4 xian2 fang1 。
- ru4 men2 jian4 zhu3 ren2 ， xie4 ke4 wu2 zan1 shang0 。
- pu2 tuan2 wu1 pi2 ji3 ， mi4 shi4 liu2 miao4 xiang1 。
- men2 qian2 jia1 mu4 yin1 ， tang2 hou4 luo2 zhong4 fang1 。
- fan4 ke4 chui1 diao1 hu2 ， zhi3 jiu3 lai2 shang4 fang1 。
- ying2 ying2 shuang1 huan2 nü3 ， shen1 xiao3 wei4 ji2 chuang2 。
- zhi2 ban3 ge1 yi4 sheng1 ， bin1 zhu3 wu2 liu2 shang1 。
- sou4 jing3 xiao1 wu3 zui4 ， sao3 hua1 zuo4 wan3 liang2 。
- zhu3 weng1 chen2 wai4 ren2 ， san1 shi2 ci2 ming2 guang1 。
- bi4 men2 zi4 guan4 yuan2 ， zhong3 hua1 jian4 lao3 cang1 。
- you3 cai2 bu2 shi4 shi4 ， gui1 wo4 ye3 seng1 fang2 。
- zhi1 jun1 fei1 tu2 ran2 ， gu4 wo3 bu4 neng2 liang2 。
- shi3 zhi1 tong2 yi4 guo2 ， xuan1 jing4 zi4 xiang1 wang4 。
- zhong4 lü4 jie2 xia4 wei2 ， lao3 hong2 zhu4 chun1 zhuang1 。
- he2 xi1 jun1 ma3 ti2 ， zuo4 ling4 feng1 yu3 kuang2 。

## 注释

## 译文

## 赏析
