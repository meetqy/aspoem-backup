---
id: zhang-lei-shi-yue-qi-ri-chen-qi
title: 十月七日晨起
titlePinyin: shi2 yue4 qi1 ri4 chen2 qi3
titleSlug: shi-yue-qi-ri-chen-qi
author: 張耒
authorPinyin: zhang1 lei3
authorSlug: zhang-lei
dynasty: 宋
dynastyPinyin: song4
dynastySlug: song
tags: []
---

## 正文

- 山鴉鳴曉晴，寒日在蓬蓽。
- 老人欣然起，搆火溫小室。
- 室中空無有，掃榻對像佛。
- 還觀舊文字，塵土暗編帙。
- 一杯徑就醉，四體寒若失。
- 隔窗即山麓，寒木鳴瑟瑟。
- 江民旱累歲，流冗東就食。
- 蛈蝗食陳蔡，千里無草色。
- 客來談世事，亹亹語千百。
- 客去深閉門，頹然無我責。

## 拼音

- shan1 ya1 ming2 xiao3 qing2 ， han2 ri4 zai4 peng2 bi4 。
- lao3 ren2 xin1 ran2 qi3 ， gou4 huo3 wen1 xiao3 shi4 。
- shi4 zhong1 kong1 wu2 you3 ， sao3 ta4 dui4 xiang4 fo2 。
- huan2 guan1 jiu4 wen2 zi4 ， chen2 tu3 an4 bian1 zhi4 。
- yi4 bei1 jing4 jiu4 zui4 ， si4 ti3 han2 ruo4 shi1 。
- ge2 chuang1 ji2 shan1 lu4 ， han2 mu4 ming2 se4 se4 。
- jiang1 min2 han4 lei4 sui4 ， liu2 rong3 dong1 jiu4 shi2 。
- tie3 huang2 shi2 chen2 cai4 ， qian1 li3 wu2 cao3 se4 。
- ke4 lai2 tan2 shi4 shi4 ， wei3 wei3 yu3 qian1 bai3 。
- ke4 qu4 shen1 bi4 men2 ， tui2 ran2 wu2 wo3 ze2 。

## 注释

## 译文

## 赏析
