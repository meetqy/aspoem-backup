---
id: zhang-lei-jiu-yue-shi-er-ri-ru-nan-shan-qi-yi-min-she-mao-yu-zhi-yi-jiu-zhi
title: 九月十二日入南山憩一民舍冒雨炙衣久之
titlePinyin: jiu3 yue4 shi2 er4 ri4 ru4 nan2 shan1 qi4 yi4 min2 she4 mao4 yu3 zhi4 yi1 jiu3 zhi1
titleSlug: jiu-yue-shi-er-ri-ru-nan-shan-qi-yi-min-she-mao-yu-zhi-yi-jiu-zhi
author: 張耒
authorPinyin: zhang1 lei3
authorSlug: zhang-lei
dynasty: 宋
dynastyPinyin: song4
dynastySlug: song
tags: []
---

## 正文

- 石棱如刀不容步，上挽垂藤下無路。
- 風寒雨滑徒旅愁，捨馬杖藜泥沒屨。
- 躋攀顛墜不容髮，目眩心寒驚反顧。
- 亦知垂堂有遺戒，身仰微官欲誰愬。
- 蕭蕭茅屋映絕壁，門外汩汩清泉注。
- 解衣就火不能暖，旋拾山薪伐溪樹。
- 山翁生未食醯醢，脫粟寒蔬度朝暮。
- 人間平地固不少，何用崎嶇守磨兔。
- 秋聲四起山靄夕，壞屋疏籬睡無處。
- 披裘結束相勸歸，過盡重雲下山去。

## 拼音

- shi2 leng2 ru2 dao1 bu4 rong2 bu4 ， shang4 wan3 chui2 teng2 xia4 wu2 lu4 。
- feng1 han2 yu3 hua2 tu2 lü3 chou2 ， she3 ma3 zhang4 li2 ni2 mei2 ju4 。
- ji1 pan1 dian1 zhui4 bu4 rong2 fa4 ， mu4 xuan4 xin1 han2 jing1 fan3 gu4 。
- yi4 zhi1 chui2 tang2 you3 yi2 jie4 ， shen1 yang3 wei1 guan1 yu4 shui2 shuo4 。
- xiao1 xiao1 mao2 wu1 ying4 jue2 bi4 ， men2 wai4 gu3 gu3 qing1 quan2 zhu4 。
- jie3 yi1 jiu4 huo3 bu4 neng2 nuan3 ， xuan2 shi2 shan1 xin1 fa2 xi1 shu4 。
- shan1 weng1 sheng1 wei4 shi2 xi1 hai3 ， tuo1 su4 han2 shu1 du4 zhao1 mu4 。
- ren2 jian4 ping2 di4 gu4 bu4 shao3 ， he2 yong4 qi2 qu1 shou3 mo2 tu4 。
- qiu1 sheng1 si4 qi3 shan1 ai3 xi1 ， huai4 wu1 shu1 li2 shui4 wu2 chu3 。
- pi1 qiu2 jie2 shu4 xiang1 quan4 gui1 ， guo4 jin4 zhong4 yun2 xia4 shan1 qu4 。

## 注释

## 译文

## 赏析
