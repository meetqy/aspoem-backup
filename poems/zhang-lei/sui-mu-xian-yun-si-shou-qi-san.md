---
id: zhang-lei-sui-mu-xian-yun-si-shou-qi-san
title: 歲暮閑韵四首  其三
titlePinyin: sui4 mu4 xian2 yun4 si4 shou3     qi2 san1
titleSlug: sui-mu-xian-yun-si-shou-qi-san
author: 張耒
authorPinyin: zhang1 lei3
authorSlug: zhang-lei
dynasty: 宋
dynastyPinyin: song4
dynastySlug: song
tags: []
---

## 正文

- 歲暮柯山客，晨興理小堂。
- 重雲隔短日，老樹拱清霜。
- 暖足加爐炭，翻經炷佛香。
- 蠲疴藥探篋，破悶酒盈觴。
- 江落朝宗急，年登播殖忙。
- 江魚切玉白，楚稻撲雲黄。
- 獵獲頻供炙，鄰蔬屢許嘗。
- 吾謀殊未失，曝背負朝陽。

## 拼音

- sui4 mu4 ke1 shan1 ke4 ， chen2 xing1 li3 xiao3 tang2 。
- zhong4 yun2 ge2 duan3 ri4 ， lao3 shu4 gong3 qing1 shuang1 。
- nuan3 zu2 jia1 lu2 tan4 ， fan1 jing1 zhu4 fo2 xiang1 。
- juan1 ke1 yao4 tan4 qie4 ， po4 men4 jiu3 ying2 shang1 。
- jiang1 luo4 chao2 zong1 ji2 ， nian2 deng1 bo1 zhi2 mang2 。
- jiang1 yu2 qie4 yu4 bai2 ， chu3 dao4 pu1 yun2 huang2 。
- lie4 huo4 bin1 gong4 zhi4 ， lin2 shu1 lü3 xu1 chang2 。
- wu2 mou2 shu1 wei4 shi1 ， pu4 bei4 fu4 chao2 yang2 。

## 注释

## 译文

## 赏析
