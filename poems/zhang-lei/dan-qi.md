---
id: zhang-lei-dan-qi
title: 旦起
titlePinyin: dan4 qi3
titleSlug: dan-qi
author: 張耒
authorPinyin: zhang1 lei3
authorSlug: zhang-lei
dynasty: 宋
dynastyPinyin: song4
dynastySlug: song
tags: []
---

## 正文

- 漫漫東牖白，開帷納晨光。
- 欠伸推夜枕，叩齒披朝裳。
- 瓦盎汲石泉，潄濯齒頰凉。
- 維茲孟夏初，宿雨清高堂。
- 栖鳥起且啅，露鶯鳴更藏。
- 悠悠曉花殷，落落古柳蒼。
- 西舍初鳴春，東鄰出求糧。
- 客馬已別櫪，商車欲踰岡。
- 羲和一揚輝，羣動皆擾攘。
- 有生無不求，誰得偃於床。
- 人生但如此，勤苦亦可傷。
- 况我病倦翮，飄飄信風翔。
- 永懷中林士，栖志烟霞鄉。
- 願言寄旅跡，相托以徜徉。

## 拼音

- man4 man4 dong1 you3 bai2 ， kai1 wei2 na4 chen2 guang1 。
- qian4 shen1 tui1 ye4 zhen3 ， kou4 chi3 pi1 chao2 shang0 。
- wa3 ang4 ji2 shi2 quan2 ， shu4 zhuo2 chi3 jia2 liang2 。
- wei2 zi1 meng4 xia4 chu1 ， su4 yu3 qing1 gao1 tang2 。
- qi1 niao3 qi3 qie3 zhuo2 ， lu4 ying1 ming2 geng4 cang2 。
- you1 you1 xiao3 hua1 yin1 ， luo4 luo4 gu3 liu3 cang1 。
- xi1 she4 chu1 ming2 chun1 ， dong1 lin2 chu1 qiu2 liang2 。
- ke4 ma3 yi3 bie2 li4 ， shang1 ju1 yu4 yu2 gang1 。
- xi1 he2 yi4 yang2 hui1 ， qun2 dong4 jie1 rao3 rang3 。
- you3 sheng1 wu2 bu4 qiu2 ， shui2 de2 yan3 wu1 chuang2 。
- ren2 sheng1 dan4 ru2 ci3 ， qin2 ku3 yi4 ke3 shang1 。
- kuang4 wo3 bing4 juan4 he2 ， piao1 piao1 xin4 feng1 xiang2 。
- yong3 huai2 zhong1 lin2 shi4 ， qi1 zhi4 yan1 xia2 xiang1 。
- yuan4 yan2 ji4 lü3 ji4 ， xiang1 tuo1 yi3 chang2 yang2 。

## 注释

## 译文

## 赏析
