---
id: zhang-lei-zeng-chao-shi-qi
title: 贈晁十七
titlePinyin: zeng4 chao2 shi2 qi1
titleSlug: zeng-chao-shi-qi
author: 張耒
authorPinyin: zhang1 lei3
authorSlug: zhang-lei
dynasty: 宋
dynastyPinyin: song4
dynastySlug: song
tags: []
---

## 正文

- 應之風骨世絕倫，濯濯芳柳當青春。
- 瓊瑶冰雪照一坐，我恐子是神仙人。
- 十年聲名望不見，一日邂逅情相親。
- 安仁白璧絕瑕玷，宗之玉樹無埃塵。
- 襟清胸明遇事敏，西河舊政傳諸民。
- 縣門高開吏束手，訟至立决如有神。
- 別君還家恍如失，咫尺莫見徒爲鄰。
- 會期殘春再携手，滿引大釂無辭頻。

## 拼音

- ying1 zhi1 feng1 gu3 shi4 jue2 lun2 ， zhuo2 zhuo2 fang1 liu3 dang1 qing1 chun1 。
- qiong2 yao2 bing1 xue3 zhao4 yi2 zuo4 ， wo3 kong3 zi3 shi4 shen2 xian1 ren2 。
- shi2 nian2 sheng1 ming2 wang4 bu2 jian4 ， yi2 ri4 xie4 hou4 qing2 xiang1 qin1 。
- an1 ren2 bai2 bi4 jue2 xia2 dian4 ， zong1 zhi1 yu4 shu4 wu2 ai1 chen2 。
- jin1 qing1 xiong1 ming2 yu4 shi4 min3 ， xi1 he2 jiu4 zheng4 chuan2 zhu1 min2 。
- xian4 men2 gao1 kai1 li4 shu4 shou3 ， song4 zhi4 li4 jue2 ru2 you3 shen2 。
- bie2 jun1 huan2 jia1 huang3 ru2 shi1 ， zhi3 chi3 mo4 jian4 tu2 wei2 lin2 。
- hui4 qi1 can2 chun1 zai4 xie2 shou3 ， man3 yin3 da4 jiao4 wu2 ci2 bin1 。

## 注释

## 译文

## 赏析
