---
id: zhang-lei-shu-chu-liang-ye-zhi-jiang-xiao
title: 書初凉夜至將曉
titlePinyin: shu1 chu1 liang2 ye4 zhi4 jiang1 xiao3
titleSlug: shu-chu-liang-ye-zhi-jiang-xiao
author: 張耒
authorPinyin: zhang1 lei3
authorSlug: zhang-lei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 秋房燈火清，人語久已寂。
- 城遠不聞更，警柝鳴未息。
- 橫參已入地，斗柄當天直。
- 乃知三更中，市廛已寂歷。
- 我時守書几，磨墨傾硯滴。
- 反覆小學書，昏目如芒刺。
- 試尋鄰房僧，鼻鼾背負壁。
- 體勞徑就枕，冷夢分南北。
- 覺來寺鐘鳴，僧禮像前席。
- 須臾聞梵唄，木魚如叩石。
- 舉頭視東牖，朝日已淡白。
- 反身起披衣，神爽健筋力。
- 亟來酒甕邊，側聽聲唧唧。

## 拼音

- qiu1 fang2 deng1 huo3 qing1 ， ren2 yu3 jiu3 yi3 ji4 。
- cheng2 yuan3 bu4 wen2 geng4 ， jing3 tuo4 ming2 wei4 xi1 。
- heng2 can1 yi3 ru4 di4 ， dou3 bing3 dang1 tian1 zhi2 。
- nai3 zhi1 san1 geng1 zhong1 ， shi4 chan2 yi3 ji4 li4 。
- wo3 shi2 shou3 shu1 ji3 ， mo2 mo4 qing1 yan4 di1 。
- fan3 fu4 xiao3 xue2 shu1 ， hun1 mu4 ru2 mang2 ci4 。
- shi4 xun2 lin2 fang2 seng1 ， bi2 han1 bei4 fu4 bi4 。
- ti3 lao2 jing4 jiu4 zhen3 ， leng3 meng4 fen1 nan2 bei3 。
- jue2 lai2 si4 zhong1 ming2 ， seng1 li3 xiang4 qian2 xi2 。
- xu1 yu2 wen2 fan4 bei0 ， mu4 yu2 ru2 kou4 shi2 。
- ju3 tou2 shi4 dong1 you3 ， zhao1 ri4 yi3 dan4 bai2 。
- fan3 shen1 qi3 pi1 yi1 ， shen2 shuang3 jian4 jin1 li4 。
- ji2 lai2 jiu3 weng4 bian1 ， ce4 ting1 sheng1 ji1 ji1 。

## 注释

## 译文

## 赏析
