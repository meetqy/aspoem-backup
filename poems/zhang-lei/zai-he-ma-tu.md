---
id: zhang-lei-zai-he-ma-tu
title: 再和馬圖
titlePinyin: zai4 he2 ma3 tu2
titleSlug: zai-he-ma-tu
author: 張耒
authorPinyin: zhang1 lei3
authorSlug: zhang-lei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我年十五遊關西，當時惟揀惡馬騎。
- 華州城西鐵驄馬，勇士十人不可羈。
- 牽來當庭立不定，兩足人立迎風嘶。
- 我心壯此寧復畏，撫鞍躡鐙乘以馳。
- 長衢大呼人四走，腰穩如植身如飛。
- 橋邊爭道挽不止，側身逼墜壕中泥。
- 懸空十丈纔一擲，我手失轡猶攢蹄。
- 回頭一躍已在岸，但見滿道人嗟咨。
- 關中地平草木短，盡日散漫遊忘歸。
- 驅馳寧復受鞭策，進止自與人心齊。
- 爾來十年我南走，此馬嗟嗟入誰手。
- 楚鄉水國地卑污，人盡乘船馬如狗。
- 我心未老身已衰，夢寐時時猶見之。
- 想圖思畫忽有感，况復慷慨吟公詩。
- 達人遇境貴不惑，世有尤物常難得。
- 寧能使我即無情，搔首長歌還歎息。

## 拼音

- wo3 nian2 shi2 wu3 you2 guan1 xi1 ， dang1 shi2 wei2 jian3 e4 ma3 qi2 。
- hua2 zhou1 cheng2 xi1 tie3 cong1 ma3 ， yong3 shi4 shi2 ren2 bu4 ke3 ji1 。
- qian1 lai2 dang1 ting2 li4 bu2 ding4 ， liang3 zu2 ren2 li4 ying2 feng1 si1 。
- wo3 xin1 zhuang4 ci3 ning2 fu4 wei4 ， fu3 an1 nie4 deng1 cheng2 yi3 chi2 。
- chang2 qu2 da4 hu1 ren2 si4 zou3 ， yao1 wen3 ru2 zhi2 shen1 ru2 fei1 。
- qiao2 bian1 zheng1 dao4 wan3 bu4 zhi3 ， ce4 shen1 bi1 zhui4 hao2 zhong1 ni2 。
- xuan2 kong1 shi2 zhang4 cai2 yi2 zhi4 ， wo3 shou3 shi1 pei4 you2 zan3 ti2 。
- hui2 tou2 yi2 yue4 yi3 zai4 an4 ， dan4 jian4 man3 dao4 ren2 jie1 zi1 。
- guan1 zhong1 di4 ping2 cao3 mu4 duan3 ， jin4 ri4 san3 man4 you2 wang4 gui1 。
- qu1 chi2 ning2 fu4 shou4 bian1 ce4 ， jin4 zhi3 zi4 yu3 ren2 xin1 qi2 。
- er3 lai2 shi2 nian2 wo3 nan2 zou3 ， ci3 ma3 jie1 jie1 ru4 shui2 shou3 。
- chu3 xiang1 shui3 guo2 di4 bei1 wu1 ， ren2 jin4 cheng2 chuan2 ma3 ru2 gou3 。
- wo3 xin1 wei4 lao3 shen1 yi3 shuai1 ， meng4 mei4 shi2 shi2 you2 jian4 zhi1 。
- xiang3 tu2 si1 hua4 hu1 you3 gan3 ， kuang4 fu4 kang1 kai3 yin2 gong1 shi1 。
- da2 ren2 yu4 jing4 gui4 bu2 huo4 ， shi4 you3 you2 wu4 chang2 nan2 de2 。
- ning2 neng2 shi3 wo3 ji2 wu2 qing2 ， sao1 shou3 chang2 ge1 huan2 tan4 xi1 。

## 注释

## 译文

## 赏析
