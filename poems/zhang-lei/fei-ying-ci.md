---
id: zhang-lei-fei-ying-ci
title: 飛螢詞
titlePinyin: fei1 ying2 ci2
titleSlug: fei-ying-ci
author: 張耒
authorPinyin: zhang1 lei3
authorSlug: zhang-lei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 碧梧含風夏夜清，林塘五月初飛螢。
- 翠屏玉簟起凉思，一點秋心從此生。
- 方池水深溪雨積，上下輝輝亂凝碧。
- 幸因簾捲到華堂，不畏人驚照瑶席。
- 漢宮千門連萬戶，夜夜熒煌暗中度。
- 光流太液池上波，影落金盤月中露。
- 銀闕蒼蒼玉漏遲，年年爲爾足愁思。
- 長門怨妾不成寐，團扇美人還賦詩。
- 避暑風廊人語笑，欄下撲來羅扇小。
- 已投幽室自分明，更伴殘星碧天曉。
- 君不見連昌宮殿洛陽西，破瓦頹垣今古悲。
- 荒榛腐草無人迹，只有秋來熠燿飛。

## 拼音

- bi4 wu2 han2 feng1 xia4 ye4 qing1 ， lin2 tang2 wu3 yue4 chu1 fei1 ying2 。
- cui4 ping2 yu4 dian4 qi3 liang2 si1 ， yi4 dian3 qiu1 xin1 cong2 ci3 sheng1 。
- fang1 chi2 shui3 shen1 xi1 yu3 ji1 ， shang4 xia4 hui1 hui1 luan4 ning2 bi4 。
- xing4 yin1 lian2 juan3 dao4 hua2 tang2 ， bu2 wei4 ren2 jing1 zhao4 yao2 xi2 。
- han4 gong1 qian1 men2 lian2 wan4 hu4 ， ye4 ye4 ying2 huang2 an4 zhong1 du4 。
- guang1 liu2 tai4 ye4 chi2 shang4 bo1 ， ying3 luo4 jin1 pan2 yue4 zhong1 lu4 。
- yin2 que4 cang1 cang1 yu4 lou4 chi2 ， nian2 nian2 wei2 er3 zu2 chou2 si1 。
- chang2 men2 yuan4 qie4 bu4 cheng2 mei4 ， tuan2 shan4 mei3 ren2 huan2 fu4 shi1 。
- bi4 shu3 feng1 lang2 ren2 yu3 xiao4 ， lan2 xia4 pu1 lai2 luo2 shan4 xiao3 。
- yi3 tou2 you1 shi4 zi4 fen1 ming2 ， geng4 ban4 can2 xing1 bi4 tian1 xiao3 。
- jun1 bu2 jian4 lian2 chang1 gong1 dian4 luo4 yang2 xi1 ， po4 wa3 tui2 yuan2 jin1 gu3 bei1 。
- huang1 zhen1 fu3 cao3 wu2 ren2 ji4 ， zhi3 you3 qiu1 lai2 yi4 yao4 fei1 。

## 注释

## 译文

## 赏析
