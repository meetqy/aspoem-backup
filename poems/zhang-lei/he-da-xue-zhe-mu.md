---
id: zhang-lei-he-da-xue-zhe-mu
title: 和大雪折木
titlePinyin: he2 da4 xue3 zhe2 mu4
titleSlug: he-da-xue-zhe-mu
author: 張耒
authorPinyin: zhang1 lei3
authorSlug: zhang-lei
dynasty: 宋
dynastyPinyin: song4
dynastySlug: song
tags: []
---

## 正文

- 季秋木葉未全落，西風卷雲飛雪作。
- 奔騰傾倒來不停，頃刻山川失寥廓。
- 白頭老翁仰天歎，一生未見可吁愕。
- 但悲無食饑凍死，何暇更議陰陽錯。
- 樵車不來椽數盡，仰徹屋茅烹莧藿。
- 坐愁窮臘安可度，律管未改初冬朔。
- 我居堂前有大榆，百年老幹龍鱗剝。
- 夜聲疑是神物伐，參天大枝脆如斮。
- 披簷擲瓦事未測，起坐明燈徹其幄。
- 命乖久遭窮鬼笑，當慮壓覆崩厥角。
- 鹿山長官當此時，高樓大飲縱歡謔。
- 兩邦相鄰無百里，誰謂同時異憂樂。
- 尚能怨嗟念窮苦，喜君於物心不薄。
- 百里饑寒仰長官，勉充此心救民瘼。

## 拼音

- ji4 qiu1 mu4 ye4 wei4 quan2 luo4 ， xi1 feng1 juan4 yun2 fei1 xue3 zuo4 。
- ben1 teng2 qing1 dao3 lai2 bu4 ting2 ， qing3 ke4 shan1 chuan1 shi1 liao2 kuo4 。
- bai2 tou2 lao3 weng1 yang3 tian1 tan4 ， yi4 sheng1 wei4 jian4 ke3 xu1 e4 。
- dan4 bei1 wu2 shi2 ji1 dong4 si3 ， he2 xia2 geng4 yi4 yin1 yang2 cuo4 。
- qiao2 ju1 bu4 lai2 chuan2 shu4 jin4 ， yang3 che4 wu1 mao2 peng1 xian4 huo4 。
- zuo4 chou2 qiong2 la4 an1 ke3 du4 ， lü4 guan3 wei4 gai3 chu1 dong1 shuo4 。
- wo3 ju1 tang2 qian2 you3 da4 yu2 ， bai3 nian2 lao3 gan4 long2 lin2 bao1 。
- ye4 sheng1 yi2 shi4 shen2 wu4 fa2 ， can1 tian1 da4 zhi1 cui4 ru2 zhuo2 。
- pi1 yan2 zhi4 wa3 shi4 wei4 ce4 ， qi3 zuo4 ming2 deng1 che4 qi2 wo4 。
- ming4 guai1 jiu3 zao1 qiong2 gui3 xiao4 ， dang1 lü4 ya1 fu4 beng1 jue2 jiao3 。
- lu4 shan1 chang2 guan1 dang1 ci3 shi2 ， gao1 lou2 da4 yin3 zong4 huan1 xue4 。
- liang3 bang1 xiang1 lin2 wu2 bai3 li3 ， shui2 wei4 tong2 shi2 yi4 you1 le4 。
- shang4 neng2 yuan4 jie1 nian4 qiong2 ku3 ， xi3 jun1 wu1 wu4 xin1 bu4 bao2 。
- bai3 li3 ji1 han2 yang3 chang2 guan1 ， mian3 chong1 ci3 xin1 jiu4 min2 mo4 。

## 注释

## 译文

## 赏析
