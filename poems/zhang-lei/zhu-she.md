---
id: zhang-lei-zhu-she
title: 逐蛇
titlePinyin: zhu2 she2
titleSlug: zhu-she
author: 張耒
authorPinyin: zhang1 lei3
authorSlug: zhang-lei
dynasty: 宋
dynastyPinyin: song4
dynastySlug: song
tags: []
---

## 正文

- 嗟堯之時兮大水滂，橫潰四海兮包陵岡。
- 蕩流湧汩兮周無防，龍騰蛇奔兮嬉以狂。
- 腥鱗頑鬣兮更披猖，城居穴處兮亂厥常。
- 頹蟲糾結兮肆害戕，陸盤淵據兮傲不臧。
- 朋屯黨集兮蕃以昌，穿穴噬囓兮民盡傷。
- 下民既病兮帝弗康，黄熊幽殛兮羽山陽。
- 乃命伯禹兮行四方，乘高趨卑兮陵復航。
- 鑿山疏源兮導河江，萬水下走兮來洋洋。
- 經畫九野兮興農桑，驅龍放蛇兮屏諸荒。
- 焚山燎野兮無遺芒，野巢窟居兮保厥疆。
- 敢有弗率兮斷爾吭，伯益作志兮稽妖祥。
- 帝虞耄勤兮黜予商，天授神禹兮夏是王。
- 九牧作貢兮金鑑鍠，大冶鼓鑄兮騰精鋩。
- 巖巖九鼎峙且剛，奇形詭質兮走與翔。
- 鱗毛羽倮兮兮雜短長，求情抉態兮幽微彰。
- 制馭百怪兮嚴紀綱，獸蟲人鬼兮安其鄉。
- 殊宮別域兮異存亡，曷爲茲蛇兮宅我居。
- 妖頑堅老兮傲驅除，深潜居此兮坦無虞。
- 下飲我沼兮稍林株，朱眸丹舌兮玄鱗膚。
- 恍惚遽速兮疑有無，居者畏避兮行者徐。
- 險奪我圃兮駭我徒，盜竊祭禱兮欺羣愚。
- 我咨爾蛇兮潜山而穴野，陰蟠遠伏兮與人乎異舍。
- 冬居夏游兮時以行，食爾之食兮朋爾朋。
- 儧亂我居兮常失經，叛棄爾守兮帝有刑。
- 胡昏與頑兮居以寧，自爲不寧兮邀割烹。
- 荒戾天理兮悖聖程，我宥爾愆兮逐爾行，亟舍故處兮遐以征。
- 南山之幽兮雲霧冥，草木薈蔚兮嶮不平。
- 爾徒實繁兮食惟爾盈，捕取不至兮居無與爭。
- 汝生孔遂兮壽綿爾齡，物違其常兮禍之所集。
- 豐狐晝游兮冬裘以白，龜厭淵處兮吉凶是卜。
- 虎不畏人兮皮包戈戟，矜險恃孽兮其終鮮克。
- 我言孔昭兮語汝以理，日吉時良兮汝遄以逝。

## 拼音

- jie1 yao2 zhi1 shi2 xi1 da4 shui3 pang1 ， heng2 kui4 si4 hai3 xi1 bao1 ling2 gang1 。
- dang4 liu2 yong3 gu3 xi1 zhou1 wu2 fang2 ， long2 teng2 she2 ben1 xi1 xi1 yi3 kuang2 。
- xing1 lin2 wan2 lie4 xi1 geng4 pi1 chang1 ， cheng2 ju1 xue2 chu3 xi1 luan4 jue2 chang2 。
- tui2 chong2 jiu1 jie2 xi1 si4 hai4 qiang1 ， lu4 pan2 yuan1 ju4 xi1 ao4 bu4 zang1 。
- peng2 tun2 dang3 ji2 xi1 fan1 yi3 chang1 ， chuan1 xue2 shi4 nie4 xi1 min2 jin4 shang1 。
- xia4 min2 ji4 bing4 xi1 di4 fu2 kang1 ， huang2 xiong2 you1 ji2 xi1 yu3 shan1 yang2 。
- nai3 ming4 bo2 yu3 xi1 xing2 si4 fang1 ， cheng2 gao1 qu1 bei1 xi1 ling2 fu4 hang2 。
- zao2 shan1 shu1 yuan2 xi1 dao3 he2 jiang1 ， wan4 shui3 xia4 zou3 xi1 lai2 yang2 yang2 。
- jing1 hua4 jiu3 ye3 xi1 xing1 nong2 sang1 ， qu1 long2 fang4 she2 xi1 ping2 zhu1 huang1 。
- fen2 shan1 liao2 ye3 xi1 wu2 yi2 mang2 ， ye3 chao2 ku1 ju1 xi1 bao3 jue2 jiang1 。
- gan3 you3 fu2 lü4 xi1 duan4 er3 keng1 ， bo2 yi4 zuo4 zhi4 xi1 ji1 yao1 xiang2 。
- di4 yu2 mao4 qin2 xi1 chu4 yu3 shang1 ， tian1 shou4 shen2 yu3 xi1 xia4 shi4 wang2 。
- jiu3 mu4 zuo4 gong4 xi1 jin1 jian4 huang2 ， da4 ye3 gu3 zhu4 xi1 teng2 jing1 mang2 。
- yan2 yan2 jiu3 ding3 zhi4 qie3 gang1 ， qi2 xing2 gui3 zhi4 xi1 zou3 yu3 xiang2 。
- lin2 mao2 yu3 luo3 xi1 xi1 za2 duan3 chang2 ， qiu2 qing2 jue2 tai4 xi1 you1 wei1 zhang1 。
- zhi4 yu4 bai3 guai4 xi1 yan2 ji4 gang1 ， shou4 chong2 ren2 gui3 xi1 an1 qi2 xiang1 。
- shu1 gong1 bie2 yu4 xi1 yi4 cun2 wang2 ， he2 wei2 zi1 she2 xi1 zhai2 wo3 ju1 。
- yao1 wan2 jian1 lao3 xi1 ao4 qu1 chu2 ， shen1 qian2 ju1 ci3 xi1 tan3 wu2 yu2 。
- xia4 yin3 wo3 zhao3 xi1 shao1 lin2 zhu1 ， zhu1 mou2 dan1 she2 xi1 xuan2 lin2 fu1 。
- huang3 hu1 ju4 su4 xi1 yi2 you3 wu2 ， ju1 zhe3 wei4 bi4 xi1 xing2 zhe3 xu2 。
- xian3 duo2 wo3 pu3 xi1 hai4 wo3 tu2 ， dao4 qie4 ji4 dao3 xi1 qi1 qun2 yu2 。
- wo3 zi1 er3 she2 xi1 qian2 shan1 er2 xue2 ye3 ， yin1 pan2 yuan3 fu2 xi1 yu3 ren2 hu1 yi4 she4 。
- dong1 ju1 xia4 you2 xi1 shi2 yi3 xing2 ， shi2 er3 zhi1 shi2 xi1 peng2 er3 peng2 。
- zan3 luan4 wo3 ju1 xi1 chang2 shi1 jing1 ， pan4 qi4 er3 shou3 xi1 di4 you3 xing2 。
- hu2 hun1 yu3 wan2 xi1 ju1 yi3 ning2 ， zi4 wei2 bu4 ning2 xi1 yao1 ge1 peng1 。
- huang1 li4 tian1 li3 xi1 bei4 sheng4 cheng2 ， wo3 you4 er3 qian1 xi1 zhu2 er3 xing2 ， ji2 she4 gu4 chu3 xi1 xia2 yi3 zheng1 。
- nan2 shan1 zhi1 you1 xi1 yun2 wu4 ming2 ， cao3 mu4 hui4 wei4 xi1 xian3 bu4 ping2 。
- er3 tu2 shi2 fan2 xi1 shi2 wei2 er3 ying2 ， bu3 qu3 bu2 zhi4 xi1 ju1 wu2 yu3 zheng1 。
- ru3 sheng1 kong3 sui4 xi1 shou4 mian2 er3 ling2 ， wu4 wei2 qi2 chang2 xi1 huo4 zhi1 suo3 ji2 。
- feng1 hu2 zhou4 you2 xi1 dong1 qiu2 yi3 bai2 ， gui1 yan4 yuan1 chu3 xi1 ji2 xiong1 shi4 bu3 。
- hu3 bu2 wei4 ren2 xi1 pi2 bao1 ge1 ji3 ， jin1 xian3 shi4 nie4 xi1 qi2 zhong1 xian1 ke4 。
- wo3 yan2 kong3 zhao1 xi1 yu3 ru3 yi3 li3 ， ri4 ji2 shi2 liang2 xi1 ru3 chuan2 yi3 shi4 。

## 注释

## 译文

## 赏析
