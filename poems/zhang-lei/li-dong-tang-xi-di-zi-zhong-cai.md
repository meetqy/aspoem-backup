---
id: zhang-lei-li-dong-tang-xi-di-zi-zhong-cai
title: 理東堂隙地自種菜
titlePinyin: li3 dong1 tang2 xi4 di4 zi4 zhong3 cai4
titleSlug: li-dong-tang-xi-di-zi-zhong-cai
author: 張耒
authorPinyin: zhang1 lei3
authorSlug: zhang-lei
dynasty: 宋
dynastyPinyin: song4
dynastySlug: song
tags: []
---

## 正文

- 幽居無一事，隙地自畦蔬。
- 秋雨忽甲坼，青青千萬餘。
- 江鄉盛菘芥，烹咀亦甘腴。
- 豈惟供晨餐，庶用備冬葅。
- 桓桓左將軍，英氣橫八區。
- 邂逅無事時，弛弓曾把鋤。
- 矧我放逐者，終年守敝廬。
- 諒非勤四體，寓意以爲娛。

## 拼音

- you1 ju1 wu2 yi2 shi4 ， xi4 di4 zi4 qi2 shu1 。
- qiu1 yu3 hu1 jia3 che4 ， qing1 qing1 qian1 wan4 yu2 。
- jiang1 xiang1 sheng4 song1 jie4 ， peng1 zui3 yi4 gan1 yu2 。
- qi3 wei2 gong4 chen2 can1 ， shu4 yong4 bei4 dong1 zu1 。
- huan2 huan2 zuo3 jiang1 jun1 ， ying1 qi4 heng2 ba1 qu1 。
- xie4 hou4 wu2 shi4 shi2 ， chi2 gong1 ceng2 ba3 chu2 。
- shen3 wo3 fang4 zhu2 zhe3 ， zhong1 nian2 shou3 bi4 lu2 。
- liang4 fei1 qin2 si4 ti3 ， yu4 yi4 yi3 wei2 yu2 。

## 注释

## 译文

## 赏析
