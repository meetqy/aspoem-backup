---
id: zhang-lei-xu-yu
title: 敘雨
titlePinyin: xu4 yu3
titleSlug: xu-yu
author: 張耒
authorPinyin: zhang1 lei3
authorSlug: zhang-lei
dynasty: 宋
dynastyPinyin: song4
dynastySlug: song
tags: []
---

## 正文

- 西山之泉兮冽以清，淳注萬古兮無虧盈。
- 應龍蟠守兮謹防扃，有神司之兮帥羣靈。
- 神君曷處兮山之穹，雲郛霧闕兮都邃宮。
- 騰駕逸景兮馭清風，上友仙聖兮佑帝躬。
- 惟今之旱兮非神曷愬，家無餘糧兮麥不庇雨。
- 土飄塵揚兮迷行錯步，魃威孔張兮熾莫予禦。
- 挹水一勺兮薦羔豚，曷求於水兮神實憑。
- 土有蔬兮林有實，芼馨香兮葅芳鬰。
- 神我饗兮臨我堂，酌芝醑兮御椒漿。
- 巫甚祇兮時甚良，哀我疾兮降我祥。
- 神君仁兮念下民，撫民災兮號帝閽。
- 帝念神君兮詔雨官，叱馭六龍兮奮互飛。
- 騫掣飛電兮鼓雷震，俾霈爾澤兮正無限。
- 山靈川怪兮更騰奔，角毛羽鬣兮爛鱗鱗。
- 前幢後旆兮玄雙輪，椎轟喧呵兮翻乾坤。
- 神龍九鬣兮雜蛟鯤，瞠眼飛涎兮翻齶齦。
- 伏潜羲和兮止星辰，一洒萬里兮傾河津。
- 妖風失威兮斂以奔，魃濡厥裳兮伏以蹲。
- 槁蘇焦澤兮息惔焚，優渥潤沃兮無涯垠。
- 菽麰詵詵兮奮裳紳，秋種既即兮農則勤。
- 既足而止兮披霧昏，朝陽清明兮斂游塵。
- 功成不居兮駕歸雲，空山寥寥兮夜無聞。
- 靈泉幽幽兮湛奫淪，竭誠莫報兮仁哉君。

## 拼音

- xi1 shan1 zhi1 quan2 xi1 lie4 yi3 qing1 ， chun2 zhu4 wan4 gu3 xi1 wu2 kui1 ying2 。
- ying1 long2 pan2 shou3 xi1 jin3 fang2 jiong1 ， you3 shen2 si1 zhi1 xi1 shuai4 qun2 ling2 。
- shen2 jun1 he2 chu3 xi1 shan1 zhi1 qiong2 ， yun2 fu2 wu4 que4 xi1 dou1 sui4 gong1 。
- teng2 jia4 yi4 jing3 xi1 yu4 qing1 feng1 ， shang4 you3 xian1 sheng4 xi1 you4 di4 gong1 。
- wei2 jin1 zhi1 han4 xi1 fei1 shen2 he2 shuo4 ， jia1 wu2 yu2 liang2 xi1 mai4 bu2 bi4 yu3 。
- tu3 piao1 chen2 yang2 xi1 mi2 xing2 cuo4 bu4 ， ba2 wei1 kong3 zhang1 xi1 chi4 mo4 yu3 yu4 。
- yi4 shui3 yi4 shao2 xi1 jian4 gao1 tun2 ， he2 qiu2 wu1 shui3 xi1 shen2 shi2 ping2 。
- tu3 you3 shu1 xi1 lin2 you3 shi2 ， mao4 xin1 xiang1 xi1 zu1 fang1 yu4 。
- shen2 wo3 xiang3 xi1 lin2 wo3 tang2 ， zhuo2 zhi1 xu3 xi1 yu4 jiao1 jiang1 。
- wu1 shen4 qi2 xi1 shi2 shen4 liang2 ， ai1 wo3 ji2 xi1 jiang4 wo3 xiang2 。
- shen2 jun1 ren2 xi1 nian4 xia4 min2 ， fu3 min2 zai1 xi1 hao4 di4 hun1 。
- di4 nian4 shen2 jun1 xi1 zhao4 yu3 guan1 ， chi4 yu4 liu4 long2 xi1 fen4 hu4 fei1 。
- qian1 che4 fei1 dian4 xi1 gu3 lei2 zhen4 ， bi3 pei4 er3 ze2 xi1 zheng4 wu2 xian4 。
- shan1 ling2 chuan1 guai4 xi1 geng4 teng2 ben1 ， jiao3 mao2 yu3 lie4 xi1 lan4 lin2 lin2 。
- qian2 zhuang4 hou4 pei4 xi1 xuan2 shuang1 lun2 ， zhui1 hong1 xuan1 he1 xi1 fan1 qian2 kun1 。
- shen2 long2 jiu3 lie4 xi1 za2 jiao1 kun1 ， cheng1 yan3 fei1 xian2 xi1 fan1 e4 yin2 。
- fu2 qian2 xi1 he2 xi1 zhi3 xing1 chen2 ， yi4 sa3 wan4 li3 xi1 qing1 he2 jin1 。
- yao1 feng1 shi1 wei1 xi1 lian3 yi3 ben1 ， ba2 ru2 jue2 shang0 xi1 fu2 yi3 dun1 。
- gao3 su1 jiao1 ze2 xi1 xi1 dan4 fen2 ， you1 wo4 run4 wo4 xi1 wu2 ya2 yin2 。
- shu1 mou2 shen1 shen1 xi1 fen4 shang0 shen1 ， qiu1 zhong3 ji4 ji2 xi1 nong2 ze2 qin2 。
- ji4 zu2 er2 zhi3 xi1 pi1 wu4 hun1 ， chao2 yang2 qing1 ming2 xi1 lian3 you2 chen2 。
- gong1 cheng2 bu4 ju1 xi1 jia4 gui1 yun2 ， kong1 shan1 liao2 liao2 xi1 ye4 wu2 wen2 。
- ling2 quan2 you1 you1 xi1 zhan4 yun1 lun2 ， jie2 cheng2 mo4 bao4 xi1 ren2 zai1 jun1 。

## 注释

## 译文

## 赏析
