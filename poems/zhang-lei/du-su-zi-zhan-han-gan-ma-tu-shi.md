---
id: zhang-lei-du-su-zi-zhan-han-gan-ma-tu-shi
title: 讀蘇子瞻韓幹馬圖詩
titlePinyin: du2 su1 zi3 zhan1 han2 gan4 ma3 tu2 shi1
titleSlug: du-su-zi-zhan-han-gan-ma-tu-shi
author: 張耒
authorPinyin: zhang1 lei3
authorSlug: zhang-lei
dynasty: 宋
dynastyPinyin: song4
dynastySlug: song
tags: []
---

## 正文

- 我雖不見韓幹馬，一讀公詩如見者。
- 韓生畫馬常苦肥，肉中藏骨以爲奇。
- 開元有臣善司牧，四十萬匹屯山谷。
- 養之罕用食之豐，力不曾施空長肉。
- 韓生圖像無乃然，我謂韓生巧未全。
- 君不見昔時騏驥人未得，饑守鹽車惟有骨。
- 昂藏不受塵土侵，伯樂未來空佇立。
- 騏驥乏食肉常臞，韓生不寫瘦馬駒。
- 誰能爲驥傳之圖，不如凡馬飽青芻。

## 拼音

- wo3 sui1 bu2 jian4 han2 gan4 ma3 ， yi4 du2 gong1 shi1 ru2 jian4 zhe3 。
- han2 sheng1 hua4 ma3 chang2 ku3 fei2 ， rou4 zhong1 cang2 gu3 yi3 wei2 qi2 。
- kai1 yuan2 you3 chen2 shan4 si1 mu4 ， si4 shi2 wan4 pi3 tun2 shan1 gu3 。
- yang3 zhi1 han3 yong4 shi2 zhi1 feng1 ， li4 bu4 ceng2 shi1 kong1 chang2 rou4 。
- han2 sheng1 tu2 xiang4 wu2 nai3 ran2 ， wo3 wei4 han2 sheng1 qiao3 wei4 quan2 。
- jun1 bu2 jian4 xi1 shi2 qi2 ji4 ren2 wei4 de2 ， ji1 shou3 yan2 ju1 wei2 you3 gu3 。
- ang2 cang2 bu2 shou4 chen2 tu3 qin1 ， bo2 le4 wei4 lai2 kong1 zhu4 li4 。
- qi2 ji4 fa2 shi2 rou4 chang2 qu2 ， han2 sheng1 bu4 xie3 shou4 ma3 ju1 。
- shui2 neng2 wei2 ji4 chuan2 zhi1 tu2 ， bu4 ru2 fan2 ma3 bao3 qing1 chu2 。

## 注释

## 译文

## 赏析
