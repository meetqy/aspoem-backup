---
id: zhang-lei-zeng-zhang-gong-bi
title: 贈張公賁
titlePinyin: zeng4 zhang1 gong1 bi4
titleSlug: zeng-zhang-gong-bi
author: 張耒
authorPinyin: zhang1 lei3
authorSlug: zhang-lei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我昔爲諸生，奉書諫議公。
- 後來辱稱奬，禮數賓客同。
- 决科甫弱冠，年少氣如虹。
- 歸來陪後乘，不責醉後恭。
- 孤舟梁宋郊，旅態萃百窮。
- 拜公睢陽府，笑語若春風。
- 人事不可期，俯仰異吉凶。
- 平生丹竈術，馬鬣哭新封。
- 十年得吾弟，懷舊涕沾胸。
- 清平守家法，眉宇肖德容。
- 交臂是非外，爲僚兄弟中。
- 東軒語長夏，葵竹羅青紅。
- 西舍雪夜歡，玉顔醉瑶鍾。
- 欲飲徑相就，三更叱閽翁。
- 鯨吸絕遺滴，山頹信傾峰。
- 搜抉盡醤茹，楂梨倒筐籠。
- 通宵兩沈醉，午起頭如蓬。
- 人生定當爾，事去挽驚鴻。
- 河梁繫君馬，一笑喜相逢。
- 憐君碧紗幌，夜淚哭葦叢。
- 我方困虀鹽，酸寒官辟雝。
- 同尋舊游地，塵壁罥絲蟲。
- 啼鳥古寺間，夏陰小園空。
- 酒市逢好好，琵琶失𤫩瓏。
- 歌舞一分散，賓僚亦西東。
- 忘情猶一歎，齊物論非通。
- 官冷隠朝市，端能信予慵。
- 人生當富貴，子盍自磨礲。
- 便當隠五車，一一貯心胸。
- 功就螘作垤，叢成蛇化龍。
- 北郊分袂歸，作惡驚兒童。
- 長謠代晤語，發子一笑哄。

## 拼音

- wo3 xi1 wei2 zhu1 sheng1 ， feng4 shu1 jian4 yi4 gong1 。
- hou4 lai2 ru3 cheng1 jiang3 ， li3 shu4 bin1 ke4 tong2 。
- jue2 ke1 fu3 ruo4 guan4 ， nian2 shao4 qi4 ru2 hong2 。
- gui1 lai2 pei2 hou4 cheng2 ， bu4 ze2 zui4 hou4 gong1 。
- gu1 zhou1 liang2 song4 jiao1 ， lü3 tai4 cui4 bai3 qiong2 。
- bai4 gong1 sui1 yang2 fu3 ， xiao4 yu3 ruo4 chun1 feng1 。
- ren2 shi4 bu4 ke3 qi1 ， fu3 yang3 yi4 ji2 xiong1 。
- ping2 sheng1 dan1 zao4 shu4 ， ma3 lie4 ku1 xin1 feng1 。
- shi2 nian2 de2 wu2 di4 ， huai2 jiu4 ti4 zhan1 xiong1 。
- qing1 ping2 shou3 jia1 fa3 ， mei2 yu3 xiao4 de2 rong2 。
- jiao1 bi4 shi4 fei1 wai4 ， wei2 liao2 xiong1 di4 zhong1 。
- dong1 xuan1 yu3 chang2 xia4 ， kui2 zhu2 luo2 qing1 hong2 。
- xi1 she4 xue3 ye4 huan1 ， yu4 yan2 zui4 yao2 zhong1 。
- yu4 yin3 jing4 xiang1 jiu4 ， san1 geng1 chi4 hun1 weng1 。
- jing1 xi1 jue2 yi2 di1 ， shan1 tui2 xin4 qing1 feng1 。
- sou1 jue2 jin4 jiang4 ru2 ， zha1 li2 dao3 kuang1 long2 。
- tong1 xiao1 liang3 shen3 zui4 ， wu3 qi3 tou2 ru2 peng2 。
- ren2 sheng1 ding4 dang1 er3 ， shi4 qu4 wan3 jing1 hong2 。
- he2 liang2 xi4 jun1 ma3 ， yi2 xiao4 xi3 xiang1 feng2 。
- lian2 jun1 bi4 sha1 huang3 ， ye4 lei4 ku1 wei3 cong2 。
- wo3 fang1 kun4 ji1 yan2 ， suan1 han2 guan1 pi4 yong1 。
- tong2 xun2 jiu4 you2 di4 ， chen2 bi4 juan4 si1 chong2 。
- ti2 niao3 gu3 si4 jian4 ， xia4 yin1 xiao3 yuan2 kong1 。
- jiu3 shi4 feng2 hao3 hao3 ， pi2 pa0 shi1 𤫩 long2 。
- ge1 wu3 yi4 fen1 san4 ， bin1 liao2 yi4 xi1 dong1 。
- wang4 qing2 you2 yi2 tan4 ， qi2 wu4 lun4 fei1 tong1 。
- guan1 leng3 yin3 chao2 shi4 ， duan1 neng2 xin4 yu3 yong1 。
- ren2 sheng1 dang1 fu4 gui4 ， zi3 he2 zi4 mo2 long2 。
- bian4 dang1 yin3 wu3 ju1 ， yi1 yi1 zhu4 xin1 xiong1 。
- gong1 jiu4 yi3 zuo4 die2 ， cong2 cheng2 she2 hua4 long2 。
- bei3 jiao1 fen1 mei4 gui1 ， zuo4 e4 jing1 er2 tong2 。
- chang2 yao2 dai4 wu4 yu3 ， fa1 zi3 yi2 xiao4 hong3 。

## 注释

## 译文

## 赏析
