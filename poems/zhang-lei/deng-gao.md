---
id: zhang-lei-deng-gao
title: 登高
titlePinyin: deng1 gao1
titleSlug: deng-gao
author: 張耒
authorPinyin: zhang1 lei3
authorSlug: zhang-lei
dynasty: 宋
dynastyPinyin: song4
dynastySlug: song
tags: []
---

## 正文

- 懷不展兮居無聊，默誶語兮浩長謠。
- 寫我心兮登彼高，陟萬仞兮捫九霄。
- 命清風兮披浮雲，瞰四荒兮視天垠。
- 大海蕩潏兮潜龍鯤，吐吞日月兮制明昏。
- 醖釀元氣兮函星辰，羽載四海兮芥浮坤。
- 四岳列峙兮嵩中蹲，牽連脈絡兮子復孫。
- 草蔓木布兮升降如朋，障南蔽北兮東散西分。
- 如掌列塊兮盤羅豆罇，黄流中貫兮發源崑崙。
- 東騖大海兮縈如繚紳，南方炎炎兮火之所宅。
- 朱鳥屹峙兮丹膺絳翮，騫飛以翔兮煇煌爛赫。
- 從擁萬羽兮紛羅羽翼，煌煌尊嚴兮有斗在北。
- 升降玉都兮運量帝側，呼吸陰陽兮秉持禍福。
- 真仙逍遙兮澹不可挹，西有王母兮戴勝穴居，壽歷萬古兮忘終泯初。
- 超遼恍惚兮獨與道俱，驂友日月兮羣靈走趨。
- 既又左而東顧兮觀大明之始生，震沸九淵兮麗天升精。
- 披攘羣陰兮重幽昭明，有神司馭兮朱裳絳纓。
- 呼造物以致問兮吾將考乎太初，彼天地其孰始兮日與月其代除。
- 四荒漫其何極兮人胡爲而中居，火何爲而南宅兮水孰使其在北。
- 安知東之主生兮西配刑而主殺，斗建寅而氣分兮疇爲四時之消息。
- 世徒知其已然兮遂推類而立說，彼厥初其誰造兮孰布施而殊別。
- 抑其不得不然兮或者私智之所設，將忽然而自爾兮遂已成而不可絕。
- 造物爲余究察兮曰此曷可以言陳而意悉，彼混沌之一氣兮吾不知誰合而爲一。
- 忽洞達而兩分兮夫亦安知其誰闢，爰升清而降濁兮水赴陰而火陽。
- 東升氣而敷生兮西或成而害戕，强名之曰自然兮曷足以究其必至。
- 謂不得不然者愈疏兮尚安取於私智，莊周誕而妄推兮夏革愚而臆對。
- 世號予曰造物兮予亦曷有所主尸，苟待予而後造兮彼造予者復誰。
- 姑置之而勿校兮任萬物之自成，游小智於太初兮何異夏蟲之語冰。
- 曠任之而勿疑兮萬里會而一平，夫何造物者開予兮神飄飄而不居。
- 我將赴而遠遊兮招神聖以爲徒，騰九螭之奔輪兮追飛電而攬奔風。
- 周萬里於一息兮堂西極而有九區，叩玉闕之九關兮覲上帝於絳都。
- 酌瑶尊之芳酒兮招赤松而友彭祖，既錫我以難老兮黜嗜慾而襲靈虛。
- 爰侑我以秘藥兮合千簫而吹萬竽，樂吾心之洋洋兮舒五體之與與。
- 降復還於我室兮聊彌日而一娛。

## 拼音

- huai2 bu4 zhan3 xi1 ju1 wu2 liao2 ， mo4 sui4 yu3 xi1 hao4 chang2 yao2 。
- xie3 wo3 xin1 xi1 deng1 bi3 gao1 ， zhi4 wan4 ren4 xi1 men2 jiu3 xiao1 。
- ming4 qing1 feng1 xi1 pi1 fu2 yun2 ， kan4 si4 huang1 xi1 shi4 tian1 yin2 。
- da4 hai3 dang4 yu4 xi1 qian2 long2 kun1 ， tu3 tun1 ri4 yue4 xi1 zhi4 ming2 hun1 。
- yun4 niang4 yuan2 qi4 xi1 han2 xing1 chen2 ， yu3 zai4 si4 hai3 xi1 jie4 fu2 kun1 。
- si4 yue4 lie4 zhi4 xi1 song1 zhong1 dun1 ， qian1 lian2 mai4 luo4 xi1 zi3 fu4 sun1 。
- cao3 man4 mu4 bu4 xi1 sheng1 jiang4 ru2 peng2 ， zhang4 nan2 bi4 bei3 xi1 dong1 san4 xi1 fen1 。
- ru2 zhang3 lie4 kuai4 xi1 pan2 luo2 dou4 zun1 ， huang2 liu2 zhong1 guan4 xi1 fa1 yuan2 kun1 lun2 。
- dong1 wu4 da4 hai3 xi1 ying2 ru2 liao2 shen1 ， nan2 fang1 yan2 yan2 xi1 huo3 zhi1 suo3 zhai2 。
- zhu1 niao3 yi4 zhi4 xi1 dan1 ying1 jiang4 he2 ， qian1 fei1 yi3 xiang2 xi1 hui1 huang2 lan4 he4 。
- cong2 yong1 wan4 yu3 xi1 fen1 luo2 yu3 yi4 ， huang2 huang2 zun1 yan2 xi1 you3 dou4 zai4 bei3 。
- sheng1 jiang4 yu4 dou1 xi1 yun4 liang2 di4 ce4 ， hu1 xi1 yin1 yang2 xi1 bing3 chi2 huo4 fu2 。
- zhen1 xian1 xiao1 yao2 xi1 dan4 bu4 ke3 yi4 ， xi1 you3 wang2 mu3 xi1 dai4 sheng4 xue2 ju1 ， shou4 li4 wan4 gu3 xi1 wang4 zhong1 min3 chu1 。
- chao1 liao2 huang3 hu1 xi1 du2 yu3 dao4 ju4 ， can1 you3 ri4 yue4 xi1 qun2 ling2 zou3 qu1 。
- ji4 you4 zuo3 er2 dong1 gu4 xi1 guan1 da4 ming2 zhi1 shi3 sheng1 ， zhen4 fei4 jiu3 yuan1 xi1 li2 tian1 sheng1 jing1 。
- pi1 rang3 qun2 yin1 xi1 zhong4 you1 zhao1 ming2 ， you3 shen2 si1 yu4 xi1 zhu1 shang0 jiang4 ying1 。
- hu1 zao4 wu4 yi3 zhi4 wen4 xi1 wu2 jiang1 kao3 hu1 tai4 chu1 ， bi3 tian1 di4 qi2 shu2 shi3 xi1 ri4 yu3 yue4 qi2 dai4 chu2 。
- si4 huang1 man4 qi2 he2 ji2 xi1 ren2 hu2 wei2 er2 zhong1 ju1 ， huo3 he2 wei2 er2 nan2 zhai2 xi1 shui3 shu2 shi3 qi2 zai4 bei3 。
- an1 zhi1 dong1 zhi1 zhu3 sheng1 xi1 xi1 pei4 xing2 er2 zhu3 sha1 ， dou4 jian4 yin2 er2 qi4 fen1 xi1 chou2 wei2 si4 shi2 zhi1 xiao1 xi0 。
- shi4 tu2 zhi1 qi2 yi3 ran2 xi1 sui4 tui1 lei4 er2 li4 shuo1 ， bi3 jue2 chu1 qi2 shui2 zao4 xi1 shu2 bu4 shi1 er2 shu1 bie2 。
- yi4 qi2 bu4 de2 bu4 ran2 xi1 huo4 zhe3 si1 zhi4 zhi1 suo3 she4 ， jiang1 hu1 ran2 er2 zi4 er3 xi1 sui4 yi3 cheng2 er2 bu4 ke3 jue2 。
- zao4 wu4 wei2 yu2 jiu1 cha2 xi1 yue1 ci3 he2 ke3 yi3 yan2 chen2 er2 yi4 xi1 ， bi3 hun4 dun4 zhi1 yi1 qi4 xi1 wu2 bu4 zhi1 shui2 he2 er2 wei2 yi1 。
- hu1 dong4 da2 er2 liang3 fen1 xi1 fu1 yi4 an1 zhi1 qi2 shui2 pi4 ， yuan2 sheng1 qing1 er2 jiang4 zhuo2 xi1 shui3 fu4 yin1 er2 huo3 yang2 。
- dong1 sheng1 qi4 er2 fu1 sheng1 xi1 xi1 huo4 cheng2 er2 hai4 qiang1 ， qiang2 ming2 zhi1 yue1 zi4 ran2 xi1 he2 zu2 yi3 jiu1 qi2 bi4 zhi4 。
- wei4 bu4 de2 bu4 ran2 zhe3 yu4 shu1 xi1 shang4 an1 qu3 wu1 si1 zhi4 ， zhuang1 zhou1 dan4 er2 wang4 tui1 xi1 xia4 ge2 yu2 er2 yi4 dui4 。
- shi4 hao4 yu3 yue1 zao4 wu4 xi1 yu3 yi4 he2 you3 suo3 zhu3 shi1 ， gou3 dai4 yu3 er2 hou4 zao4 xi1 bi3 zao4 yu3 zhe3 fu4 shui2 。
- gu1 zhi4 zhi1 er2 wu4 xiao4 xi1 ren4 wan4 wu4 zhi1 zi4 cheng2 ， you2 xiao3 zhi4 wu1 tai4 chu1 xi1 he2 yi4 xia4 chong2 zhi1 yu3 bing1 。
- kuang4 ren4 zhi1 er2 wu4 yi2 xi1 wan4 li3 hui4 er2 yi4 ping2 ， fu1 he2 zao4 wu4 zhe3 kai1 yu3 xi1 shen2 piao1 piao1 er2 bu4 ju1 。
- wo3 jiang1 fu4 er2 yuan3 you2 xi1 zhao1 shen2 sheng4 yi3 wei2 tu2 ， teng2 jiu3 chi1 zhi1 ben1 lun2 xi1 zhui1 fei1 dian4 er2 lan3 ben1 feng1 。
- zhou1 wan4 li3 wu1 yi4 xi1 xi1 tang2 xi1 ji2 er2 you3 jiu3 qu1 ， kou4 yu4 que4 zhi1 jiu3 guan1 xi1 jin4 shang4 di4 wu1 jiang4 dou1 。
- zhuo2 yao2 zun1 zhi1 fang1 jiu3 xi1 zhao1 chi4 song1 er2 you3 peng2 zu3 ， ji4 xi1 wo3 yi3 nan2 lao3 xi1 chu4 shi4 yu4 er2 xi2 ling2 xu1 。
- yuan2 you4 wo3 yi3 mi4 yao4 xi1 he2 qian1 xiao1 er2 chui1 wan4 yu2 ， le4 wu2 xin1 zhi1 yang2 yang2 xi1 shu1 wu3 ti3 zhi1 yu3 yu3 。
- jiang4 fu4 huan2 wu1 wo3 shi4 xi1 liao2 mi2 ri4 er2 yi4 yu2 。

## 注释

## 译文

## 赏析
