---
id: zhang-lei-zhuo-mu-ci
title: 啄木詞
titlePinyin: zhuo2 mu4 ci2
titleSlug: zhuo-mu-ci
author: 張耒
authorPinyin: zhang1 lei3
authorSlug: zhang-lei
dynasty: 宋
dynastyPinyin: song4
dynastySlug: song
tags: []
---

## 正文

- 紅錦長絛當背垂，紫檀槽穩橫朱絲。
- 美人亭亭面如雪，纖手當弦金桿撥。
- 彈成丁丁啄木聲，春林蔽日春晝晴。
- 徘徊深枝穿翠葉，玉喙勞時還暫歇。
- 深園斷嶺人不知，中有槎枒風雨枝。
- 蠹多蟲老飽可樂，山靜花深終日啄。
- 雄雌相求飛且鳴，高枝礪嘴枝有聲。
- 無功忍使饑腸飽，有意却教枯樹青。
- 疾彈如歌細如語，曲欲終時情更駐。
- 一聲穿樹忽驚飛，葉動枝摇不知處。

## 拼音

- hong2 jin3 chang2 tao1 dang1 bei4 chui2 ， zi3 tan2 cao2 wen3 heng2 zhu1 si1 。
- mei3 ren2 ting2 ting2 mian4 ru2 xue3 ， xian1 shou3 dang1 xian2 jin1 gan3 bo1 。
- dan4 cheng2 ding1 ding1 zhuo2 mu4 sheng1 ， chun1 lin2 bi4 ri4 chun1 zhou4 qing2 。
- pai2 huai2 shen1 zhi1 chuan1 cui4 ye4 ， yu4 hui4 lao2 shi2 huan2 zan4 xie1 。
- shen1 yuan2 duan4 ling3 ren2 bu4 zhi1 ， zhong1 you3 cha2 ya1 feng1 yu3 zhi1 。
- du4 duo1 chong2 lao3 bao3 ke3 le4 ， shan1 jing4 hua1 shen1 zhong1 ri4 zhuo2 。
- xiong2 ci2 xiang1 qiu2 fei1 qie3 ming2 ， gao1 zhi1 li4 zui3 zhi1 you3 sheng1 。
- wu2 gong1 ren3 shi3 ji1 chang2 bao3 ， you3 yi4 que4 jiao4 ku1 shu4 qing1 。
- ji2 dan4 ru2 ge1 xi4 ru2 yu3 ， qu3 yu4 zhong1 shi2 qing2 geng4 zhu4 。
- yi4 sheng1 chuan1 shu4 hu1 jing1 fei1 ， ye4 dong4 zhi1 yao2 bu4 zhi1 chu3 。

## 注释

## 译文

## 赏析
