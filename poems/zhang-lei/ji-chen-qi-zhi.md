---
id: zhang-lei-ji-chen-qi-zhi
title: 寄陳器之
titlePinyin: ji4 chen2 qi4 zhi1
titleSlug: ji-chen-qi-zhi
author: 張耒
authorPinyin: zhang1 lei3
authorSlug: zhang-lei
dynasty: 宋
dynastyPinyin: song4
dynastySlug: song
tags: []
---

## 正文

- 昨者見君纔頃刻，滿馬塵埃面黧黑。
- 自言別家春欲闌，歸意如飛留不得。
- 玉鞭揮折手成胝，一日到家馳四驛。
- 今朝得書一何喜，酌酒烹雞稅征軛。
- 自言山城無與樂，坐看飛花良可惜。
- 手携婦子口吟詩，文字揮毫便千百。
- 醉歌昌谷和我吟，錦囊舊句無顔色。
- 憐君潦倒誰復省，場屋十年名烜赫。
- 嗟我春來亦何事，飽食高眠度朝夕。
- 簾前相對但有山，坐上清談更無客。
- 逼眼花光羅綺眩，照人酒色瓊瑶白。
- 風光似此寧可忍，酩酊高歌卧花側。
- 平生結友事遨遊，未省流年守山僻。
- 强歡獨飲豈所樂，舍此無謀慰愁寂。
- 思君一笑何可得，王事有程身有役。
- 堂南柳條爭著葉，繁李夭桃落如積。
- 請看春物能有畿，坐見清和變炎赫。
- 須期載酒對東風，及此殘花尚堪摘。

## 拼音

- zuo2 zhe3 jian4 jun1 cai2 qing3 ke4 ， man3 ma3 chen2 ai1 mian4 li2 hei1 。
- zi4 yan2 bie2 jia1 chun1 yu4 lan2 ， gui1 yi4 ru2 fei1 liu2 bu4 de2 。
- yu4 bian1 hui1 zhe2 shou3 cheng2 zhi1 ， yi2 ri4 dao4 jia1 chi2 si4 yi4 。
- jin1 zhao1 de2 shu1 yi4 he2 xi3 ， zhuo2 jiu3 peng1 ji1 shui4 zheng1 e4 。
- zi4 yan2 shan1 cheng2 wu2 yu3 le4 ， zuo4 kan4 fei1 hua1 liang2 ke3 xi1 。
- shou3 xie2 fu4 zi3 kou3 yin2 shi1 ， wen2 zi4 hui1 hao2 bian4 qian1 bai3 。
- zui4 ge1 chang1 gu3 he2 wo3 yin2 ， jin3 nang2 jiu4 ju4 wu2 yan2 se4 。
- lian2 jun1 liao2 dao3 shui2 fu4 sheng3 ， chang3 wu1 shi2 nian2 ming2 xuan1 he4 。
- jie1 wo3 chun1 lai2 yi4 he2 shi4 ， bao3 shi2 gao1 mian2 du4 zhao1 xi1 。
- lian2 qian2 xiang1 dui4 dan4 you3 shan1 ， zuo4 shang4 qing1 tan2 geng4 wu2 ke4 。
- bi1 yan3 hua1 guang1 luo2 qi3 xuan4 ， zhao4 ren2 jiu3 se4 qiong2 yao2 bai2 。
- feng1 guang1 si4 ci3 ning2 ke3 ren3 ， ming3 ding1 gao1 ge1 wo4 hua1 ce4 。
- ping2 sheng1 jie2 you3 shi4 ao2 you2 ， wei4 sheng3 liu2 nian2 shou3 shan1 pi4 。
- qiang2 huan1 du2 yin3 qi3 suo3 le4 ， she3 ci3 wu2 mou2 wei4 chou2 ji4 。
- si1 jun1 yi2 xiao4 he2 ke3 de2 ， wang2 shi4 you3 cheng2 shen1 you3 yi4 。
- tang2 nan2 liu3 tiao2 zheng1 zhu4 ye4 ， fan2 li3 yao1 tao2 luo4 ru2 ji1 。
- qing3 kan4 chun1 wu4 neng2 you3 ji1 ， zuo4 jian4 qing1 he2 bian4 yan2 he4 。
- xu1 qi1 zai4 jiu3 dui4 dong1 feng1 ， ji2 ci3 can2 hua1 shang4 kan1 zhai1 。

## 注释

## 译文

## 赏析
