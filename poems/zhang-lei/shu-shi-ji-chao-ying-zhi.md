---
id: zhang-lei-shu-shi-ji-chao-ying-zhi
title: 書事寄晁應之
titlePinyin: shu1 shi4 ji4 chao2 ying1 zhi1
titleSlug: shu-shi-ji-chao-ying-zhi
author: 張耒
authorPinyin: zhang1 lei3
authorSlug: zhang-lei
dynasty: 宋
dynastyPinyin: song4
dynastySlug: song
tags: []
---

## 正文

- 野筍空階短，蒲芽出水齊。
- 柳垂縈鵲重，花裊带蜂低。
- 桑弱蠶登箔，池晴燕啄泥。
- 官閑無事役，地僻斷招携。
- 目極榛蕪地，心傷桃李蹊。
- 萎花辭雨泣，幽鳥別春啼。
- 白髮驚身老，高樓對日西。
- 運逢詩將健，路入醉鄉迷。
- 燒醑傾新臘，輕羅換舊裾。
- 香紈裁暑扇，密幄徹寒閨。
- 喬木陰垂屋，清渠冷接溪。
- 惜芳幽閟䳏，催夢怨黄鸝。
- 高會思前日，酣歌到曉雞。
- 駕羊君自幼，倚玉我慚黳。
- 誰解藏車轄，歸來信馬蹄。
- 還家門寂寂，過雨草萋萋。
- 氣合非容易，官拘坐阻睽。
- 孤吟唯酒對，愁立見烏栖。
- 學懶因循過，詩成取次題。
- 相思不可望，烟靄暮凄凄。

## 拼音

- ye3 sun3 kong1 jie1 duan3 ， pu2 ya2 chu1 shui3 qi2 。
- liu3 chui2 ying2 que4 zhong4 ， hua1 niao3 dai4 feng1 di1 。
- sang1 ruo4 can2 deng1 bo2 ， chi2 qing2 yan4 zhuo2 ni2 。
- guan1 xian2 wu2 shi4 yi4 ， di4 pi4 duan4 zhao1 xie2 。
- mu4 ji2 zhen1 wu2 di4 ， xin1 shang1 tao2 li3 qi1 。
- wei3 hua1 ci2 yu3 qi4 ， you1 niao3 bie2 chun1 ti2 。
- bai2 fa4 jing1 shen1 lao3 ， gao1 lou2 dui4 ri4 xi1 。
- yun4 feng2 shi1 jiang1 jian4 ， lu4 ru4 zui4 xiang1 mi2 。
- shao1 xu3 qing1 xin1 la4 ， qing1 luo2 huan4 jiu4 ju1 。
- xiang1 wan2 cai2 shu3 shan4 ， mi4 wo4 che4 han2 gui1 。
- qiao2 mu4 yin1 chui2 wu1 ， qing1 qu2 leng3 jie1 xi1 。
- xi1 fang1 you1 bi4 䳏， cui1 meng4 yuan4 huang2 li2 。
- gao1 hui4 si1 qian2 ri4 ， han1 ge1 dao4 xiao3 ji1 。
- jia4 yang2 jun1 zi4 you4 ， yi3 yu4 wo3 can2 yi1 。
- shui2 jie3 cang2 ju1 xia2 ， gui1 lai2 xin4 ma3 ti2 。
- huan2 jia1 men2 ji4 ji4 ， guo4 yu3 cao3 qi1 qi1 。
- qi4 he2 fei1 rong2 yi4 ， guan1 ju1 zuo4 zu3 kui2 。
- gu1 yin2 wei2 jiu3 dui4 ， chou2 li4 jian4 wu1 qi1 。
- xue2 lan3 yin1 xun2 guo4 ， shi1 cheng2 qu3 ci4 ti2 。
- xiang1 si1 bu4 ke3 wang4 ， yan1 ai3 mu4 qi1 qi1 。

## 注释

## 译文

## 赏析
