---
id: zhang-lei-wen-qiong-you-gan
title: 聞蛩有感
titlePinyin: wen2 qiong2 you3 gan3
titleSlug: wen-qiong-you-gan
author: 張耒
authorPinyin: zhang1 lei3
authorSlug: zhang-lei
dynasty: 宋
dynastyPinyin: song4
dynastySlug: song
tags: []
---

## 正文

- 遙夜飛螢動秋思，獨卧空山驚晚歲。
- 可堪六月已聞蛩，日暮咿咿響庭際。
- 關河多風氣蕭索，碧樹先秋早摇落。
- 鳴機夜織常怨寒，白紵吳衫苦輕薄。
- 年年促織誰最悲，堂上美人愁翠眉。
- 清砧搗練對殘月，玉筯啼紅裁遠衣。
- 唐風詩人勸其主，行邁苦遲嗟歲暮。
- 山城聽汝已三年，三年白髮多於故。
- 飄飄秋夢到江湖，我欲東歸鱠碧鱸。
- 安能爲爾將雙淚，歲歲風前沾客裾。

## 拼音

- yao2 ye4 fei1 ying2 dong4 qiu1 si1 ， du2 wo4 kong1 shan1 jing1 wan3 sui4 。
- ke3 kan1 liu4 yue4 yi3 wen2 qiong2 ， ri4 mu4 yi1 yi1 xiang3 ting2 ji4 。
- guan1 he2 duo1 feng1 qi4 xiao1 suo3 ， bi4 shu4 xian1 qiu1 zao3 yao2 luo4 。
- ming2 ji1 ye4 zhi1 chang2 yuan4 han2 ， bai2 zhu4 wu2 shan1 ku3 qing1 bao2 。
- nian2 nian2 cu4 zhi1 shui2 zui4 bei1 ， tang2 shang4 mei3 ren2 chou2 cui4 mei2 。
- qing1 zhen1 dao3 lian4 dui4 can2 yue4 ， yu4 zhu4 ti2 hong2 cai2 yuan3 yi1 。
- tang2 feng1 shi1 ren2 quan4 qi2 zhu3 ， xing2 mai4 ku3 chi2 jie1 sui4 mu4 。
- shan1 cheng2 ting1 ru3 yi3 san1 nian2 ， san1 nian2 bai2 fa4 duo1 wu1 gu4 。
- piao1 piao1 qiu1 meng4 dao4 jiang1 hu2 ， wo3 yu4 dong1 gui1 kuai4 bi4 lu2 。
- an1 neng2 wei2 er3 jiang1 shuang1 lei4 ， sui4 sui4 feng1 qian2 zhan1 ke4 ju1 。

## 注释

## 译文

## 赏析
