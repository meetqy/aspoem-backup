---
id: zhang-lei-song-cheng-de-ru-fu-jiang-xi
title: 送程德孺赴江西
titlePinyin: song4 cheng2 de2 ru2 fu4 jiang1 xi1
titleSlug: song-cheng-de-ru-fu-jiang-xi
author: 張耒
authorPinyin: zhang1 lei3
authorSlug: zhang-lei
dynasty: 宋
dynastyPinyin: song4
dynastySlug: song
tags: []
---

## 正文

- 程侯治楚我獨知，去時民作嬰兒啼。
- 歸來明光見天子，還把一節來江西。
- 年來屢下寬大詔，赤子未免寒與饑。
- 恩如憂病政如藥，知病無藥何由治。
- 朝廷法度寄吏手，付授得所乃合宜。
- 事如黑白初易睹，敢以容悅相蒙欺。
- 此行委寄意不淺，列城數十受指揮。
- 任官輕外最弊法，省閣無補真何爲。
- 遙知敏手多暇日，不廢樽俎環蛾眉。
- 從君多乞歙州紙，歲晏天祿供吟詩。

## 拼音

- cheng2 hou2 zhi4 chu3 wo3 du2 zhi1 ， qu4 shi2 min2 zuo4 ying1 er2 ti2 。
- gui1 lai2 ming2 guang1 jian4 tian1 zi3 ， huan2 ba3 yi4 jie2 lai2 jiang1 xi1 。
- nian2 lai2 lü3 xia4 kuan1 da4 zhao4 ， chi4 zi3 wei4 mian3 han2 yu3 ji1 。
- en1 ru2 you1 bing4 zheng4 ru2 yao4 ， zhi1 bing4 wu2 yao4 he2 you2 zhi4 。
- chao2 ting2 fa3 du4 ji4 li4 shou3 ， fu4 shou4 de2 suo3 nai3 he2 yi2 。
- shi4 ru2 hei1 bai2 chu1 yi4 du3 ， gan3 yi3 rong2 yue4 xiang1 meng2 qi1 。
- ci3 xing2 wei3 ji4 yi4 bu4 qian3 ， lie4 cheng2 shu4 shi2 shou4 zhi3 hui1 。
- ren4 guan1 qing1 wai4 zui4 bi4 fa3 ， sheng3 ge2 wu2 bu3 zhen1 he2 wei2 。
- yao2 zhi1 min3 shou3 duo1 xia2 ri4 ， bu2 fei4 zun1 zu3 huan2 e2 mei2 。
- cong2 jun1 duo1 qi3 xi1 zhou1 zhi3 ， sui4 yan4 tian1 lu4 gong4 yin2 shi1 。

## 注释

## 译文

## 赏析
