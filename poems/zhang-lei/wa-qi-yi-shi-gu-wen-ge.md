---
id: zhang-lei-wa-qi-yi-shi-gu-wen-ge
title: 瓦器易石鼓文歌
titlePinyin: wa3 qi4 yi4 shi2 gu3 wen2 ge1
titleSlug: wa-qi-yi-shi-gu-wen-ge
author: 張耒
authorPinyin: zhang1 lei3
authorSlug: zhang-lei
dynasty: 宋
dynastyPinyin: song4
dynastySlug: song
tags: []
---

## 正文

- 周綱既季宣王作，提劍揮呵天地廓。
- 朝來吉日差我馬，夜視雲漢憂民瘼。
- 桓桓方召執弓鉞，藹藹申韓賜圭爵。
- 北驅獫狁走豺狼，南伐淮夷斬鯨鱷。
- 明堂車馬走爭先，清廟笙鏞尸載樂。
- 岐陽大獵紀功伐，石鼓巖巖萬夫鑿。
- 千年兵火變朝市，後世紙筆傳冥漠。
- 迹荒事遠貴者寡，歎惜風霜日摧剝。
- 君誠嗜古更過我，易以瓦器尤奇卓。
- 滿盤蒼玉列我前，制古形奇異雕琢。
- 羲黄已亡巧僞起，采椽土木消純樸。
- 何爲獲此上古器，經歷萬古遭搜掠。
- 寥寥墨翟骨已朽，尚有遺風傳隠約。
- 又疑晏子矯齊俗，陶土摶泥從儉薄。
- 或云古者宗廟器，斥棄金玉先誠確。
- 是時此物參鼎俎，蕢桴土鼓誠爲樂。
- 嗚呼二物信奇絕，頼有吾徒與提握。
- 不然烏瓦與荒碑，坐見塵埃就零落。

## 拼音

- zhou1 gang1 ji4 ji4 xuan1 wang2 zuo4 ， ti2 jian4 hui1 he1 tian1 di4 kuo4 。
- chao2 lai2 ji2 ri4 cha4 wo3 ma3 ， ye4 shi4 yun2 han4 you1 min2 mo4 。
- huan2 huan2 fang1 zhao4 zhi2 gong1 yue4 ， ai3 ai3 shen1 han2 ci4 gui1 jue2 。
- bei3 qu1 xian3 yun3 zou3 chai2 lang2 ， nan2 fa2 huai2 yi2 zhan3 jing1 e4 。
- ming2 tang2 ju1 ma3 zou3 zheng1 xian1 ， qing1 miao4 sheng1 yong1 shi1 zai4 le4 。
- qi2 yang2 da4 lie4 ji4 gong1 fa2 ， shi2 gu3 yan2 yan2 wan4 fu1 zao2 。
- qian1 nian2 bing1 huo3 bian4 chao2 shi4 ， hou4 shi4 zhi3 bi3 chuan2 ming2 mo4 。
- ji4 huang1 shi4 yuan3 gui4 zhe3 gua3 ， tan4 xi1 feng1 shuang1 ri4 cui1 bao1 。
- jun1 cheng2 shi4 gu3 geng4 guo4 wo3 ， yi4 yi3 wa3 qi4 you2 qi2 zhuo2 。
- man3 pan2 cang1 yu4 lie4 wo3 qian2 ， zhi4 gu3 xing2 qi2 yi4 diao1 zhuo2 。
- xi1 huang2 yi3 wang2 qiao3 wei3 qi3 ， cai3 chuan2 tu3 mu4 xiao1 chun2 pu3 。
- he2 wei2 huo4 ci3 shang4 gu3 qi4 ， jing1 li4 wan4 gu3 zao1 sou1 lüe4 。
- liao2 liao2 mo4 zhai2 gu3 yi3 xiu3 ， shang4 you3 yi2 feng1 chuan2 yin3 yue1 。
- you4 yi2 yan4 zi3 jiao3 qi2 su2 ， tao2 tu3 tuan2 ni2 cong2 jian3 bao2 。
- huo4 yun2 gu3 zhe3 zong1 miao4 qi4 ， chi4 qi4 jin1 yu4 xian1 cheng2 que4 。
- shi4 shi2 ci3 wu4 can1 ding3 zu3 ， kui4 fu2 tu3 gu3 cheng2 wei2 le4 。
- wu1 hu1 er4 wu4 xin4 qi2 jue2 ， lai4 you3 wu2 tu2 yu3 ti2 wo4 。
- bu4 ran2 wu1 wa3 yu3 huang1 bei1 ， zuo4 jian4 chen2 ai1 jiu4 ling2 luo4 。

## 注释

## 译文

## 赏析
