---
id: zhang-lei-xia-ri-za-gan-si-shou-qi-san
title: 夏日雜感四首  其三
titlePinyin: xia4 ri4 za2 gan3 si4 shou3     qi2 san1
titleSlug: xia-ri-za-gan-si-shou-qi-san
author: 張耒
authorPinyin: zhang1 lei3
authorSlug: zhang-lei
dynasty: 宋
dynastyPinyin: song4
dynastySlug: song
tags: []
---

## 正文

- 羣動入夜息，我歸亦安眠。
- 脫我身上衣，援枕體晏然。
- 朝日常營營，有生不可閒。
- 羲和戢其光，幸此須臾間。
- 人生一世中，大小無百年。
- 胡爲不自暇，長抱勤苦歎。
- 才者勇設施，誕者夸勢權。
- 彼有驅其心，欲休諒無緣。
- 我本與世疏，少慵老成頑。
- 何爲不引去，坎坷行所難。

## 拼音

- qun2 dong4 ru4 ye4 xi1 ， wo3 gui1 yi4 an1 mian2 。
- tuo1 wo3 shen1 shang4 yi1 ， yuan2 zhen3 ti3 yan4 ran2 。
- chao2 ri4 chang2 ying2 ying2 ， you3 sheng1 bu4 ke3 xian2 。
- xi1 he2 ji2 qi2 guang1 ， xing4 ci3 xu1 yu2 jian4 。
- ren2 sheng1 yi2 shi4 zhong1 ， da4 xiao3 wu2 bai3 nian2 。
- hu2 wei2 bu2 zi4 xia2 ， chang2 bao4 qin2 ku3 tan4 。
- cai2 zhe3 yong3 she4 shi1 ， dan4 zhe3 kua1 shi4 quan2 。
- bi3 you3 qu1 qi2 xin1 ， yu4 xiu1 liang4 wu2 yuan2 。
- wo3 ben3 yu3 shi4 shu1 ， shao3 yong1 lao3 cheng2 wan2 。
- he2 wei2 bu4 yin3 qu4 ， kan3 ke3 xing2 suo3 nan2 。

## 注释

## 译文

## 赏析
