---
id: zhang-lei-ji-wei-si-yue-er-shi-er-ri-da-yu-bao
title: 己未四月二十二日大雨雹
titlePinyin: ji3 wei4 si4 yue4 er4 shi2 er4 ri4 da4 yu3 bao2
titleSlug: ji-wei-si-yue-er-shi-er-ri-da-yu-bao
author: 張耒
authorPinyin: zhang1 lei3
authorSlug: zhang-lei
dynasty: 宋
dynastyPinyin: song4
dynastySlug: song
tags: []
---

## 正文

- 夜來飛雹驚我眠，大者磊落幾如拳。
- 起聽但覺屋欲動，簷瓦破墜無復全。
- 是日晚晴星斗出，鏡靜萬里無雲烟。
- 乾坤變化竟誰使，造作詭怪須臾間。
- 鄰家老翁髮已白，云昔見此今十年。
- 木衰火濫氣浮洩，激此陰沴成冰堅。
- 儒生臆度知是否，天事誰得窮其源。
- 屋頭雛鴉失其母，足傷翅折亦可憐。

## 拼音

- ye4 lai2 fei1 bao2 jing1 wo3 mian2 ， da4 zhe3 lei3 luo4 ji1 ru2 quan2 。
- qi3 ting1 dan4 jue2 wu1 yu4 dong4 ， yan2 wa3 po4 zhui4 wu2 fu4 quan2 。
- shi4 ri4 wan3 qing2 xing1 dou3 chu1 ， jing4 jing4 wan4 li3 wu2 yun2 yan1 。
- qian2 kun1 bian4 hua4 jing4 shui2 shi3 ， zao4 zuo4 gui3 guai4 xu1 yu2 jian4 。
- lin2 jia1 lao3 weng1 fa4 yi3 bai2 ， yun2 xi1 jian4 ci3 jin1 shi2 nian2 。
- mu4 shuai1 huo3 lan4 qi4 fu2 xie4 ， ji1 ci3 yin1 li4 cheng2 bing1 jian1 。
- ru2 sheng1 yi4 du4 zhi1 shi4 fou3 ， tian1 shi4 shui2 de2 qiong2 qi2 yuan2 。
- wu1 tou2 chu2 ya1 shi1 qi2 mu3 ， zu2 shang1 chi4 zhe2 yi4 ke3 lian2 。

## 注释

## 译文

## 赏析
