---
id: zhang-lei-wu-jiu-xiong-zeng-zi-fang-si-cheng-jian-yue-chu-yuan-feng-ye-fu-yong-yuan-yun-shang-cheng-zi-fang-jian-da-wu-jiu-jian-ji-yu
title: 无咎兄贈子方寺丞見約出院奉謁復用原韵上呈子方兼答无咎見及語
titlePinyin: wu2 jiu4 xiong1 zeng4 zi3 fang1 si4 cheng2 jian4 yue1 chu1 yuan4 feng4 ye4 fu4 yong4 yuan2 yun4 shang4 cheng2 zi3 fang1 jian1 da2 wu2 jiu4 jian4 ji2 yu3
titleSlug: wu-jiu-xiong-zeng-zi-fang-si-cheng-jian-yue-chu-yuan-feng-ye-fu-yong-yuan-yun-shang-cheng-zi-fang-jian-da-wu-jiu-jian-ji-yu
author: 張耒
authorPinyin: zhang1 lei3
authorSlug: zhang-lei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 曹侯驥骨雙瞳方，流沙萬里志不忘。
- 讀書故山蘭蕙芳，咳唾不顧尚書郎。
- 參軍朔方試所長，奮鬚决策服老蒼。
- 願得一索縛狡狂，凱歌揉馘獻明堂。
- 黄河東峙萬旗槍，義渠竟失先零羌。
- 坐師失律無否臧，但恨不取東關糧。
- 黄君詩力回魁岡，十客未得一登床。
- 携君秀句展我旁，草書紙上蛟龍驤。
- 謂我君舍城東隍，年來長嘯棄軍裝。
- 載酒欲訪執戟揚，休日出門如矙亡。
- 坐令耿耿願莫償，紫衣宣詔襆被囊。
- 獻書貢士學與鄉，羅庭充屋書萬行。
- 風鬃霧鬣簡驌驦，考評唐虞論夏商。
- 相過近如蜂隔房，君家八斗陳思王。
- 千年門戶有輝光，任城健將獰鬚黄。
- 猗蘭之苗不敢香，家人寄衣秋晚凉。
- 滯留華館付杯觴，天高月明新雁翔。
- 明燈高談夜未央，屈指計日引領望。
- 來時汗流今雨霜，重門事嚴御史章。
- 頼君諧捷解色莊，還家有日未用忙。
- 眉間黄色是何祥，晁侯約我走門牆。
- 但無閉關休饋漿，莫以獸微弓弗張。

## 拼音

- cao2 hou2 ji4 gu3 shuang1 tong2 fang1 ， liu2 sha1 wan4 li3 zhi4 bu2 wang4 。
- du2 shu1 gu4 shan1 lan2 hui4 fang1 ， hai1 tuo4 bu2 gu4 shang4 shu1 lang2 。
- can1 jun1 shuo4 fang1 shi4 suo3 chang2 ， fen4 xu1 jue2 ce4 fu2 lao3 cang1 。
- yuan4 de2 yi4 suo3 fu4 jiao3 kuang2 ， kai3 ge1 rou2 guo2 xian4 ming2 tang2 。
- huang2 he2 dong1 zhi4 wan4 qi2 qiang1 ， yi4 qu2 jing4 shi1 xian1 ling2 qiang1 。
- zuo4 shi1 shi1 lü4 wu2 fou3 zang1 ， dan4 hen4 bu4 qu3 dong1 guan1 liang2 。
- huang2 jun1 shi1 li4 hui2 kui2 gang1 ， shi2 ke4 wei4 de2 yi4 deng1 chuang2 。
- xie2 jun1 xiu4 ju4 zhan3 wo3 pang2 ， cao3 shu1 zhi3 shang4 jiao1 long2 xiang1 。
- wei4 wo3 jun1 she4 cheng2 dong1 huang2 ， nian2 lai2 chang2 xiao4 qi4 jun1 zhuang1 。
- zai4 jiu3 yu4 fang3 zhi2 ji3 yang2 ， xiu1 ri4 chu1 men2 ru2 kan4 wang2 。
- zuo4 ling4 geng3 geng3 yuan4 mo4 chang2 ， zi3 yi1 xuan1 zhao4 fu2 bei4 nang2 。
- xian4 shu1 gong4 shi4 xue2 yu3 xiang1 ， luo2 ting2 chong1 wu1 shu1 wan4 xing2 。
- feng1 zong1 wu4 lie4 jian3 su4 shuang1 ， kao3 ping2 tang2 yu2 lun4 xia4 shang1 。
- xiang1 guo4 jin4 ru2 feng1 ge2 fang2 ， jun1 jia1 ba1 dou3 chen2 si1 wang2 。
- qian1 nian2 men2 hu4 you3 hui1 guang1 ， ren4 cheng2 jian4 jiang1 ning2 xu1 huang2 。
- yi1 lan2 zhi1 miao2 bu4 gan3 xiang1 ， jia1 ren2 ji4 yi1 qiu1 wan3 liang2 。
- zhi4 liu2 hua2 guan3 fu4 bei1 shang1 ， tian1 gao1 yue4 ming2 xin1 yan4 xiang2 。
- ming2 deng1 gao1 tan2 ye4 wei4 yang1 ， qu1 zhi3 ji4 ri4 yin3 ling3 wang4 。
- lai2 shi2 han4 liu2 jin1 yu3 shuang1 ， zhong4 men2 shi4 yan2 yu4 shi3 zhang1 。
- lai4 jun1 xie2 jie2 jie3 se4 zhuang1 ， huan2 jia1 you3 ri4 wei4 yong4 mang2 。
- mei2 jian4 huang2 se4 shi4 he2 xiang2 ， chao2 hou2 yue1 wo3 zou3 men2 qiang2 。
- dan4 wu2 bi4 guan1 xiu1 kui4 jiang1 ， mo4 yi3 shou4 wei1 gong1 fu2 zhang1 。

## 注释

## 译文

## 赏析
