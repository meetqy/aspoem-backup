---
id: zhang-lei-ku-yu
title: 苦雨
titlePinyin: ku3 yu3
titleSlug: ku-yu
author: 張耒
authorPinyin: zhang1 lei3
authorSlug: zhang-lei
dynasty: 宋
dynastyPinyin: song4
dynastySlug: song
tags: []
---

## 正文

- 伏盡暑初變，西風作秋聲。
- 瀟瀟晚雨急，達旦聲不停。
- 陰暝雞失警，微凉肅晨興。
- 湍流昌階闥，積潦被門庭。
- 仰視天蓋低，玄雲送驚霆。
- 黑蜧樂以逞，商羊方未寧。
- 后土何茫茫，流潦浩縱橫。
- 憂念在民食，敢私蘭菊榮。
- 漠漠暮未已，琅琅夜還增。
- 嗟余但高枕，飽食愧疲氓。

## 拼音

- fu2 jin4 shu3 chu1 bian4 ， xi1 feng1 zuo4 qiu1 sheng1 。
- xiao1 xiao1 wan3 yu3 ji2 ， da2 dan4 sheng1 bu4 ting2 。
- yin1 ming2 ji1 shi1 jing3 ， wei1 liang2 su4 chen2 xing1 。
- tuan1 liu2 chang1 jie1 ta4 ， ji1 liao2 bei4 men2 ting2 。
- yang3 shi4 tian1 gai4 di1 ， xuan2 yun2 song4 jing1 ting2 。
- hei1 li4 le4 yi3 cheng3 ， shang1 yang2 fang1 wei4 ning2 。
- hou4 tu3 he2 mang2 mang2 ， liu2 liao2 hao4 zong4 heng2 。
- you1 nian4 zai4 min2 shi2 ， gan3 si1 lan2 ju2 rong2 。
- mo4 mo4 mu4 wei4 yi3 ， lang2 lang2 ye4 huan2 zeng1 。
- jie1 yu2 dan4 gao1 zhen3 ， bao3 shi2 kui4 pi2 mang2 。

## 注释

## 译文

## 赏析
