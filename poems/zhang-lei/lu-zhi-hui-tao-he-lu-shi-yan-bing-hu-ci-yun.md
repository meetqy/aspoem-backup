---
id: zhang-lei-lu-zhi-hui-tao-he-lu-shi-yan-bing-hu-ci-yun
title: 魯直惠洮河綠石研冰壺次韵
titlePinyin: lu3 zhi2 hui4 tao2 he2 lü4 shi2 yan2 bing1 hu2 ci4 yun4
titleSlug: lu-zhi-hui-tao-he-lu-shi-yan-bing-hu-ci-yun
author: 張耒
authorPinyin: zhang1 lei3
authorSlug: zhang-lei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 洮河之石利劍矛，磨刀日解十二牛。
- 千年虜地困沙礫，一日見寶來中州。
- 黄子文章妙天下，獨有八馬森幢旒。
- 平生筆墨萬金值，奇煤利翰盈篋收。
- 誰持此研參案几，風瀾近手寒生秋。
- 抱持投我棄不惜，副以清詩帛加璧。
- 明窗試墨吐秀潤，端溪歙州無此色。
- 野人齋房無玩好，慚愧衣冠陳裸國。
- 晁侯碧海爲文詞，盤薄萬頃澄清漪。
- 新篇來如徹札箭，勁筆更似劃沙錐。
- 知君自足報蒼璧，愧我空賦瓊瑰詩。

## 拼音

- tao2 he2 zhi1 shi2 li4 jian4 mao2 ， mo2 dao1 ri4 jie3 shi2 er4 niu2 。
- qian1 nian2 lu3 di4 kun4 sha1 li4 ， yi2 ri4 jian4 bao3 lai2 zhong1 zhou1 。
- huang2 zi3 wen2 zhang1 miao4 tian1 xia4 ， du2 you3 ba1 ma3 sen1 zhuang4 liu2 。
- ping2 sheng1 bi3 mo4 wan4 jin1 zhi2 ， qi2 mei2 li4 han4 ying2 qie4 shou1 。
- shui2 chi2 ci3 yan2 can1 an4 ji1 ， feng1 lan2 jin4 shou3 han2 sheng1 qiu1 。
- bao4 chi2 tou2 wo3 qi4 bu4 xi1 ， fu4 yi3 qing1 shi1 bo2 jia1 bi4 。
- ming2 chuang1 shi4 mo4 tu3 xiu4 run4 ， duan1 xi1 xi1 zhou1 wu2 ci3 se4 。
- ye3 ren2 zhai1 fang2 wu2 wan2 hao3 ， can2 kui4 yi1 guan1 chen2 luo3 guo2 。
- chao2 hou2 bi4 hai3 wei2 wen2 ci2 ， pan2 bao2 wan4 qing3 cheng2 qing1 yi1 。
- xin1 pian1 lai2 ru2 che4 zha2 jian4 ， jin4 bi3 geng4 si4 hua2 sha1 zhui1 。
- zhi1 jun1 zi4 zu2 bao4 cang1 bi4 ， kui4 wo3 kong1 fu4 qiong2 gui1 shi1 。

## 注释

## 译文

## 赏析
