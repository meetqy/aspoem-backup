---
id: zhang-lei-qiu-huai-shi-shou-qi-si
title: 秋懷十首  其四
titlePinyin: qiu1 huai2 shi2 shou3     qi2 si4
titleSlug: qiu-huai-shi-shou-qi-si
author: 張耒
authorPinyin: zhang1 lei3
authorSlug: zhang-lei
dynasty: 宋
dynastyPinyin: song4
dynastySlug: song
tags: []
---

## 正文

- 歲暮無所爲，官門聊飲酒。
- 家貧乏肴果，擷蔬不盈手。
- 要歸一醉爾，甯復計薄厚。
- 頹然几案間，樗散忘宇宙。
- 古來痛飲人，可是耽醇酎。
- 由來困寂寞，聊此娛昏晝。
- 紛紛眼前物，泯泯胸中垢。
- 當其暫忘去，快若免介胄。
- 蕭蕭風入簷，皎皎月當牖。
- 歌罷興已闌，感歎還搔首。

## 拼音

- sui4 mu4 wu2 suo3 wei2 ， guan1 men2 liao2 yin3 jiu3 。
- jia1 pin2 fa2 yao2 guo3 ， xie2 shu1 bu4 ying2 shou3 。
- yao4 gui1 yi2 zui4 er3 ， ning2 fu4 ji4 bao2 hou4 。
- tui2 ran2 ji1 an4 jian4 ， chu1 san4 wang4 yu3 zhou4 。
- gu3 lai2 tong4 yin3 ren2 ， ke3 shi4 dan1 chun2 zhou4 。
- you2 lai2 kun4 ji4 mo4 ， liao2 ci3 yu2 hun1 zhou4 。
- fen1 fen1 yan3 qian2 wu4 ， min3 min3 xiong1 zhong1 gou4 。
- dang1 qi2 zan4 wang4 qu4 ， kuai4 ruo4 mian3 jie4 zhou4 。
- xiao1 xiao1 feng1 ru4 yan2 ， jiao3 jiao3 yue4 dang1 you3 。
- ge1 ba4 xing1 yi3 lan2 ， gan3 tan4 huan2 sao1 shou3 。

## 注释

## 译文

## 赏析
