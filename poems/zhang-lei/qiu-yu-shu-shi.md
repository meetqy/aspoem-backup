---
id: zhang-lei-qiu-yu-shu-shi
title: 秋雨書事
titlePinyin: qiu1 yu3 shu1 shi4
titleSlug: qiu-yu-shu-shi
author: 張耒
authorPinyin: zhang1 lei3
authorSlug: zhang-lei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 荏苒歲云暮，空山朝夕陰。
- 可堪連日雨，併作晚秋霖。
- 蕭颯三川合，凄凉八月深。
- 衰荷啼卧水，怨葉泣辭林。
- 徑滑蓬蒿長，庭荒苔蘚侵。
- 遠聲連促織，疏滴和清砧。
- 燈暗殘更夢，閨寒向曉衾。
- 沾衣貧路客，啼苦失巢禽。
- 天接崗巒近，雲連草樹深。
- 川容千仗肅，溪力萬艘沉。
- 紅濕梨垂頰，黄沾菊破金。
- 苑荒懷古恨，樓遠望鄉心。
- 碧漲池中浪，青藏雲外岑。
- 客城陰燐走，敗舍濕蝸尋。
- 騎省驚衰颯，荆州嘆滯淫。
- 恨饒經暑扇，冷入補衣針。
- 懶學書高閣，驅愁酒細斟。
- 離憂殊未闋，悵望一長吟。

## 拼音

- ren3 ran3 sui4 yun2 mu4 ， kong1 shan1 zhao1 xi1 yin1 。
- ke3 kan1 lian2 ri4 yu3 ， bing4 zuo4 wan3 qiu1 lin2 。
- xiao1 sa4 san1 chuan1 he2 ， qi1 liang2 ba1 yue4 shen1 。
- shuai1 he2 ti2 wo4 shui3 ， yuan4 ye4 qi4 ci2 lin2 。
- jing4 hua2 peng2 hao1 chang2 ， ting2 huang1 tai2 xian3 qin1 。
- yuan3 sheng1 lian2 cu4 zhi1 ， shu1 di1 he2 qing1 zhen1 。
- deng1 an4 can2 geng4 meng4 ， gui1 han2 xiang4 xiao3 qin1 。
- zhan1 yi1 pin2 lu4 ke4 ， ti2 ku3 shi1 chao2 qin2 。
- tian1 jie1 gang3 luan2 jin4 ， yun2 lian2 cao3 shu4 shen1 。
- chuan1 rong2 qian1 zhang4 su4 ， xi1 li4 wan4 sou1 chen2 。
- hong2 shi1 li2 chui2 jia2 ， huang2 zhan1 ju2 po4 jin1 。
- yuan4 huang1 huai2 gu3 hen4 ， lou2 yuan3 wang4 xiang1 xin1 。
- bi4 zhang3 chi2 zhong1 lang4 ， qing1 zang4 yun2 wai4 cen2 。
- ke4 cheng2 yin1 lin2 zou3 ， bai4 she4 shi1 wo1 xun2 。
- qi2 sheng3 jing1 shuai1 sa4 ， jing1 zhou1 tan4 zhi4 yin2 。
- hen4 rao2 jing1 shu3 shan4 ， leng3 ru4 bu3 yi1 zhen1 。
- lan3 xue2 shu1 gao1 ge2 ， qu1 chou2 jiu3 xi4 zhen1 。
- li2 you1 shu1 wei4 que4 ， chang4 wang4 yi4 chang2 yin2 。

## 注释

## 译文

## 赏析
