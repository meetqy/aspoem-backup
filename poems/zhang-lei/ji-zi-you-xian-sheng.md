---
id: zhang-lei-ji-zi-you-xian-sheng
title: 寄子由先生
titlePinyin: ji4 zi3 you2 xian1 sheng0
titleSlug: ji-zi-you-xian-sheng
author: 張耒
authorPinyin: zhang1 lei3
authorSlug: zhang-lei
dynasty: 宋
dynastyPinyin: song4
dynastySlug: song
tags: []
---

## 正文

- 先生四十猶不遇，獨坐南都誰與語。
- 青衫弟子天下窮，饑走京城困羈旅。
- 高門得飯暫見肉，敝筐無實惟巢鼠。
- 樓頭酒貴不敢沽，三百青銅輸杜甫。
- 强顔講學昧時宜，漫自吟詩愁肺腑。
- 平生不解謁貴人，况乃令嚴門者拒。
- 此生自料應常爾，但願流年醉中度。
- 又思人世樂乃已，此外紛紛何足數。
- 豫期歸日在凉秋，想見西風蕩煩暑。
- 區區懷抱冀披豁，一尊願駐東歸櫓。

## 拼音

- xian1 sheng0 si4 shi2 you2 bu2 yu4 ， du2 zuo4 nan2 du1 shui2 yu3 yu3 。
- qing1 shan1 di4 zi3 tian1 xia4 qiong2 ， ji1 zou3 jing1 cheng2 kun4 ji1 lü3 。
- gao1 men2 de2 fan4 zan4 jian4 rou4 ， bi4 kuang1 wu2 shi2 wei2 chao2 shu3 。
- lou2 tou2 jiu3 gui4 bu4 gan3 gu1 ， san1 bai3 qing1 tong2 shu1 du4 fu3 。
- qiang2 yan2 jiang3 xue2 mei4 shi2 yi2 ， man4 zi4 yin2 shi1 chou2 fei4 fu3 。
- ping2 sheng1 bu4 jie3 ye4 gui4 ren2 ， kuang4 nai3 ling4 yan2 men2 zhe3 ju4 。
- ci3 sheng1 zi4 liao4 ying1 chang2 er3 ， dan4 yuan4 liu2 nian2 zui4 zhong1 du4 。
- you4 si1 ren2 shi4 le4 nai3 yi3 ， ci3 wai4 fen1 fen1 he2 zu2 shu4 。
- yu4 qi1 gui1 ri4 zai4 liang2 qiu1 ， xiang3 jian4 xi1 feng1 dang4 fan2 shu3 。
- qu1 qu1 huai2 bao4 ji4 pi1 huo1 ， yi4 zun1 yuan4 zhu4 dong1 gui1 lu3 。

## 注释

## 译文

## 赏析
