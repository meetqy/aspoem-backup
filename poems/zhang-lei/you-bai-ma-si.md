---
id: zhang-lei-you-bai-ma-si
title: 游白馬寺
titlePinyin: you2 bai2 ma3 si4
titleSlug: you-bai-ma-si
author: 張耒
authorPinyin: zhang1 lei3
authorSlug: zhang-lei
dynasty: 宋
dynastyPinyin: song4
dynastySlug: song
tags: []
---

## 正文

- 秋林轉層崖，步踏落葉響。
- 森森夾路竹，矗矗羽林仗。
- 精廬隠深塢，門啟臺殿敞。
- 纍纍霜果懸，落落寒木壯。
- 房深燈火暖，縱飲頗酣暢。
- 山寒夜已深，嶺白月微上。
- 天明寺南去，幽路隘而昉。
- 林分逕忽斷，淺澗闊逾丈。
- 崩奔被澗石，大小非一狀。
- 丸丸列囷廩，落落排甕盎。
- 鳴泉走石罅，聯絡弄清漲。
- 喧頹競飛漱，派瀉或平漾。
- 羣行命朋儔，困息植吾杖。
- 沿松見奇鼠，石蟹侑朝餉。
- 深行耳目靜，擠險誰復讓。
- 寒聯老木陰，暖值丹崖曠。
- 秋暉墮平野，暮鳥啼青嶂。
- 徜徉未知返，欲去意先愴。
- 膏粱與薇蕨，美惡隨所尚。
- 當其兩自得，厭滿絕餘望。
- 乃知山林樂，豈爲隠者妄。
- 況吾不事事，枯槁理則當。
- 遑遑施仁義，此固聖賢量。
- 我自沮溺徒，疏頑安可强。

## 拼音

- qiu1 lin2 zhuan3 ceng2 ya2 ， bu4 ta4 luo4 ye4 xiang3 。
- sen1 sen1 jia1 lu4 zhu2 ， chu4 chu4 yu3 lin2 zhang4 。
- jing1 lu2 yin3 shen1 wu4 ， men2 qi3 tai2 dian4 chang3 。
- lei2 lei2 shuang1 guo3 xuan2 ， luo4 luo4 han2 mu4 zhuang4 。
- fang2 shen1 deng1 huo3 nuan3 ， zong4 yin3 po1 han1 chang4 。
- shan1 han2 ye4 yi3 shen1 ， ling3 bai2 yue4 wei1 shang4 。
- tian1 ming2 si4 nan2 qu4 ， you1 lu4 ai4 er2 fang3 。
- lin2 fen1 jing4 hu1 duan4 ， qian3 jian4 kuo4 yu2 zhang4 。
- beng1 ben1 bei4 jian4 shi2 ， da4 xiao3 fei1 yi2 zhuang4 。
- wan2 wan2 lie4 qun1 lin3 ， luo4 luo4 pai2 weng4 ang4 。
- ming2 quan2 zou3 shi2 xia4 ， lian2 luo4 nong4 qing1 zhang3 。
- xuan1 tui2 jing4 fei1 shu4 ， pai4 xie4 huo4 ping2 yang4 。
- qun2 xing2 ming4 peng2 chou2 ， kun4 xi1 zhi2 wu2 zhang4 。
- yan2 song1 jian4 qi2 shu3 ， shi2 xie4 you4 chao2 xiang3 。
- shen1 xing2 er3 mu4 jing4 ， ji3 xian3 shui2 fu4 rang4 。
- han2 lian2 lao3 mu4 yin1 ， nuan3 zhi2 dan1 ya2 kuang4 。
- qiu1 hui1 duo4 ping2 ye3 ， mu4 niao3 ti2 qing1 zhang4 。
- chang2 yang2 wei4 zhi1 fan3 ， yu4 qu4 yi4 xian1 chuang4 。
- gao1 liang2 yu3 wei1 jue2 ， mei3 e4 sui2 suo3 shang4 。
- dang1 qi2 liang3 zi4 de2 ， yan4 man3 jue2 yu2 wang4 。
- nai3 zhi1 shan1 lin2 le4 ， qi3 wei2 yin3 zhe3 wang4 。
- kuang4 wu2 bu2 shi4 shi4 ， ku1 gao3 li3 ze2 dang1 。
- huang2 huang2 shi1 ren2 yi4 ， ci3 gu4 sheng4 xian2 liang2 。
- wo3 zi4 ju3 ni4 tu2 ， shu1 wan2 an1 ke3 qiang2 。

## 注释

## 译文

## 赏析
