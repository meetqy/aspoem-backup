---
id: zhang-lei-xi-bie-zeng-zi-zhong-kun-zhong-er-shou-qi-er
title: 惜別贈子中昆仲二首  其二
titlePinyin: xi1 bie2 zeng4 zi3 zhong1 kun1 zhong4 er4 shou3     qi2 er4
titleSlug: xi-bie-zeng-zi-zhong-kun-zhong-er-shou-qi-er
author: 張耒
authorPinyin: zhang1 lei3
authorSlug: zhang-lei
dynasty: 宋
dynastyPinyin: song4
dynastySlug: song
tags: []
---

## 正文

- 我年十八從先生，今也相逢得三子。
- 坐思前事且十年，嗟我不才老將俟。
- 子中兄弟氣清拔，粲若瑶環與瓊珥。
- 逸足駿馬不受羈，凌躒奔馳動千里。
- 先生聲名二十載，乃得姻婭皆文士。
- 我今賀子得所遭，非我先生誰辦此。
- 定交自恨相知晚，漫浪一官非我志。
- 論文終日坐忘歸，欲別出門還頓轡。
- 我如轅駒幸芻豆，豈不自厭安敢避。
- 人生謀食亦可悲，世上舍閒皆失計。
- 西來有人話吾邑，頗說山川慰人意。
- 寄詩莫憚憑驛傳，對酒惜哉無子醉。
- 到官便掃琴書室，有客過我行當至。
- 疏泉養筍待子吟，更采山芻秣君驥。

## 拼音

- wo3 nian2 shi2 ba1 cong2 xian1 sheng0 ， jin1 ye3 xiang1 feng2 de2 san1 zi3 。
- zuo4 si1 qian2 shi4 qie3 shi2 nian2 ， jie1 wo3 bu4 cai2 lao3 jiang1 si4 。
- zi3 zhong1 xiong1 di4 qi4 qing1 ba2 ， can4 ruo4 yao2 huan2 yu3 qiong2 er3 。
- yi4 zu2 jun4 ma3 bu2 shou4 ji1 ， ling2 li4 ben1 chi2 dong4 qian1 li3 。
- xian1 sheng0 sheng1 ming2 er4 shi2 zai4 ， nai3 de2 yin1 ya4 jie1 wen2 shi4 。
- wo3 jin1 he4 zi3 de2 suo3 zao1 ， fei1 wo3 xian1 sheng0 shui2 ban4 ci3 。
- ding4 jiao1 zi4 hen4 xiang1 zhi1 wan3 ， man4 lang4 yi4 guan1 fei1 wo3 zhi4 。
- lun4 wen2 zhong1 ri4 zuo4 wang4 gui1 ， yu4 bie2 chu1 men2 huan2 dun4 pei4 。
- wo3 ru2 yuan2 ju1 xing4 chu2 dou4 ， qi3 bu2 zi4 yan4 an1 gan3 bi4 。
- ren2 sheng1 mou2 shi2 yi4 ke3 bei1 ， shi4 shang4 she4 xian2 jie1 shi1 ji4 。
- xi1 lai2 you3 ren2 hua4 wu2 yi4 ， po1 shuo1 shan1 chuan1 wei4 ren2 yi4 。
- ji4 shi1 mo4 dan4 ping2 yi4 chuan2 ， dui4 jiu3 xi1 zai1 wu2 zi3 zui4 。
- dao4 guan1 bian4 sao3 qin2 shu1 shi4 ， you3 ke4 guo4 wo3 xing2 dang1 zhi4 。
- shu1 quan2 yang3 sun3 dai4 zi3 yin2 ， geng4 cai3 shan1 chu2 mo4 jun1 ji4 。

## 注释

## 译文

## 赏析
