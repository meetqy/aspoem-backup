---
id: zhang-lei-ci-yun-da-tian-qi
title: 次韵答天啟
titlePinyin: ci4 yun4 da2 tian1 qi3
titleSlug: ci-yun-da-tian-qi
author: 張耒
authorPinyin: zhang1 lei3
authorSlug: zhang-lei
dynasty: 宋
dynastyPinyin: song4
dynastySlug: song
tags: []
---

## 正文

- 黄鍾無聲登瓦釜，蔡子青衫在塵土。
- 逼人爽氣百步寒，知子胸中有風雨。
- 三年河東走胡馬，絕口魚蝦便酪乳。
- 歸來萬卷付一讀，不學兒曹用心苦。
- 周瑜陸遜久寂寞，千年北客嘲吳語。
- 莫徒彩筆雲錦張，要是寶劍蛟龍舞。
- 天兵百萬老西北，快馬如飛不出戶。
- 眼看六纛出麒麟，走取單于置刀俎。

## 拼音

- huang2 zhong1 wu2 sheng1 deng1 wa3 fu3 ， cai4 zi3 qing1 shan1 zai4 chen2 tu3 。
- bi1 ren2 shuang3 qi4 bai3 bu4 han2 ， zhi1 zi3 xiong1 zhong1 you3 feng1 yu3 。
- san1 nian2 he2 dong1 zou3 hu2 ma3 ， jue2 kou3 yu2 xia1 bian4 lao4 ru3 。
- gui1 lai2 wan4 juan4 fu4 yi4 du2 ， bu4 xue2 er2 cao2 yong4 xin1 ku3 。
- zhou1 yu2 lu4 xun4 jiu3 ji4 mo4 ， qian1 nian2 bei3 ke4 chao2 wu2 yu3 。
- mo4 tu2 cai3 bi3 yun2 jin3 zhang1 ， yao4 shi0 bao3 jian4 jiao1 long2 wu3 。
- tian1 bing1 bai3 wan4 lao3 xi1 bei3 ， kuai4 ma3 ru2 fei1 bu4 chu1 hu4 。
- yan3 kan4 liu4 dao4 chu1 qi2 lin2 ， zou3 qu3 dan1 yu2 zhi4 dao1 zu3 。

## 注释

## 译文

## 赏析
