---
id: zhang-lei-you-shan
title: 友山
titlePinyin: you3 shan1
titleSlug: you-shan
author: 張耒
authorPinyin: zhang1 lei3
authorSlug: zhang-lei
dynasty: 宋
dynastyPinyin: song4
dynastySlug: song
tags: []
---

## 正文

- 張子官於福昌，塊然獨居，無與爲友。
- 賓客不至，遺朋失舊。
- 經時閉門，終日鉗口。
- 出無與遊，居無與就。
- 誰同我食，誰酌我酒。
- 歸守妻孥，出對廝走。
- 駕言出遊，田童野叟。
- 氣否莫交，情包不剖。
- 塞聰蔽明，盤足袖手。
- 披書閱簡，眩目疲肘。
- 厭然成痼，不可針灸。
- 於是張子，滌慮除煩。
- 披庭掃堂，枕手而眠。
- 恍若有遇，有神降焉。
- 曰我實哀汝，獨無友朋。
- 我有教告，子乎我聽。
- 凡世之人，百愚一賢。
- 古昔所歎，非獨今然。
- 得賢與朋，善固無儷。
- 賢不可得，將愚與比。
- 友賢實難，幸然後值。
- 不幸友愚，與無孰利。
- 諂笑傾辟，韜情晦實。
- 測心獻計，因隙投策。
- 口是腹非，面歌背泣。
- 友若此者，實繁孔多。
- 曷若不見，目清耳和。
- 我復告子，真友之實。
- 爾遵我言，友胡有竭。
- 人物雖殊，可友同焉。
- 賜爾以友，其名曰山。
- 居汝左右，在汝北焉。
- 端不汝去，澹兮絕言。
- 春麗夏繁，秋疏冬瘦。
- 霞霧融明，風馳雨驟。
- 孤楫橫奔，牢屯巧鏤。
- 傲岸軒昂，清華潤秀。
- 對食臨眠，排堂入牖。
- 效技汝前，雖勞不疚。
- 山有佳泉，多灌爾囿。
- 歷石懸空，泠泠清漱。
- 如聞妙音，濯煩浴垢。
- 不猶愈乎，卑議庸讀。
- 過耳增懣，入心善煩者乎。
- 山有修竹，汝園是植。
- 靜麗明鮮，端虛正直。
- 如彼正人，揚言發色。
- 微風散碧，宵月鏤白。
- 不猶愈乎，市兒塵顔。
- 敧眉鼓吻，佞笑浮言。
- 工爲媚悅，善佞曲拳者乎。
- 山有喬木，聳立而峙。
- 端無媚姿，若對正士。
- 障雨蔽暍，千人所芘。
- 微飈披拂，吹奏竽籟。
- 不猶愈乎，蠕蠕鼠輩。
- 女黠兒嬌，奴趨妾拜者乎。
- 山有好鳥，清喉麗羽。
- 引嘯長鳴，羣呼迭語。
- 夜管風弦，哀簧怨柱。
- 不猶愈乎，巷歌里舞。
- 促縮跳梁，顛妖淫污。
- 父子不施，棄禮忘數者乎。
- 如前實繁，言胡可殫。
- 汝與之樂，右攀左援。
- 曷爲孑孑，寤寐嗟歎。
- 張子再拜，受言永懷。
- 解累亡憂，心通志開。
- 高山巖巖，流水潺潺。
- 竹茂木翹，鳥鳴琅然。
- 如前夷齊，而後閔顔。
- 吾何爲乎，浩然其間。

## 拼音

- zhang1 zi3 guan1 wu1 fu2 chang1 ， kuai4 ran2 du2 ju1 ， wu2 yu3 wei2 you3 。
- bin1 ke4 bu2 zhi4 ， yi2 peng2 shi1 jiu4 。
- jing1 shi2 bi4 men2 ， zhong1 ri4 qian2 kou3 。
- chu1 wu2 yu3 you2 ， ju1 wu2 yu3 jiu4 。
- shui2 tong2 wo3 shi2 ， shui2 zhuo2 wo3 jiu3 。
- gui1 shou3 qi1 nu2 ， chu1 dui4 si1 zou3 。
- jia4 yan2 chu1 you2 ， tian2 tong2 ye3 sou3 。
- qi4 fou3 mo4 jiao1 ， qing2 bao1 bu4 pou1 。
- sai1 cong1 bi4 ming2 ， pan2 zu2 xiu4 shou3 。
- pi1 shu1 yue4 jian3 ， xuan4 mu4 pi2 zhou3 。
- yan4 ran2 cheng2 gu4 ， bu4 ke3 zhen1 jiu3 。
- wu1 shi4 zhang1 zi3 ， di2 lü4 chu2 fan2 。
- pi1 ting2 sao3 tang2 ， zhen3 shou3 er2 mian2 。
- huang3 ruo4 you3 yu4 ， you3 shen2 jiang4 yan1 。
- yue1 wo3 shi2 ai1 ru3 ， du2 wu2 you3 peng2 。
- wo3 you3 jiao4 gao4 ， zi3 hu1 wo3 ting1 。
- fan2 shi4 zhi1 ren2 ， bai3 yu2 yi4 xian2 。
- gu3 xi1 suo3 tan4 ， fei1 du2 jin1 ran2 。
- de2 xian2 yu3 peng2 ， shan4 gu4 wu2 li4 。
- xian2 bu4 ke3 de2 ， jiang1 yu2 yu3 bi3 。
- you3 xian2 shi2 nan2 ， xing4 ran2 hou4 zhi2 。
- bu2 xing4 you3 yu2 ， yu3 wu2 shu2 li4 。
- chan3 xiao4 qing1 pi4 ， tao1 qing2 hui4 shi2 。
- ce4 xin1 xian4 ji4 ， yin1 xi4 tou2 ce4 。
- kou3 shi4 fu4 fei1 ， mian4 ge1 bei4 qi4 。
- you3 ruo4 ci3 zhe3 ， shi2 fan2 kong3 duo1 。
- he2 ruo4 bu2 jian4 ， mu4 qing1 er3 he2 。
- wo3 fu4 gao4 zi3 ， zhen1 you3 zhi1 shi2 。
- er3 zun1 wo3 yan2 ， you3 hu2 you3 jie2 。
- ren2 wu4 sui1 shu1 ， ke3 you3 tong2 yan1 。
- ci4 er3 yi3 you3 ， qi2 ming2 yue1 shan1 。
- ju1 ru3 zuo3 you4 ， zai4 ru3 bei3 yan1 。
- duan1 bu4 ru3 qu4 ， dan4 xi1 jue2 yan2 。
- chun1 li2 xia4 fan2 ， qiu1 shu1 dong1 shou4 。
- xia2 wu4 rong2 ming2 ， feng1 chi2 yu3 zhou4 。
- gu1 ji2 heng2 ben1 ， lao2 tun2 qiao3 lou4 。
- ao4 an4 xuan1 ang2 ， qing1 hua2 run4 xiu4 。
- dui4 shi2 lin2 mian2 ， pai2 tang2 ru4 you3 。
- xiao4 ji4 ru3 qian2 ， sui1 lao2 bu2 jiu4 。
- shan1 you3 jia1 quan2 ， duo1 guan4 er3 you4 。
- li4 shi2 xuan2 kong1 ， ling2 ling2 qing1 shu4 。
- ru2 wen2 miao4 yin1 ， zhuo2 fan2 yu4 gou4 。
- bu4 you2 yu4 hu1 ， bei1 yi4 yong1 du2 。
- guo4 er3 zeng1 men4 ， ru4 xin1 shan4 fan2 zhe3 hu1 。
- shan1 you3 xiu1 zhu2 ， ru3 yuan2 shi4 zhi2 。
- jing4 li2 ming2 xian1 ， duan1 xu1 zheng4 zhi2 。
- ru2 bi3 zheng4 ren2 ， yang2 yan2 fa1 se4 。
- wei1 feng1 san4 bi4 ， xiao1 yue4 lou4 bai2 。
- bu4 you2 yu4 hu1 ， shi4 er2 chen2 yan2 。
- qi1 mei2 gu3 wen3 ， ning4 xiao4 fu2 yan2 。
- gong1 wei2 mei4 yue4 ， shan4 ning4 qu3 quan2 zhe3 hu1 。
- shan1 you3 qiao2 mu4 ， song3 li4 er2 zhi4 。
- duan1 wu2 mei4 zi1 ， ruo4 dui4 zheng4 shi4 。
- zhang4 yu3 bi4 ye1 ， qian1 ren2 suo3 pi2 。
- wei1 biao1 pi1 fu2 ， chui1 zou4 yu2 lai4 。
- bu4 you2 yu4 hu1 ， ru2 ru2 shu3 bei4 。
- nü3 xia2 er2 jiao1 ， nu2 qu1 qie4 bai4 zhe3 hu1 。
- shan1 you3 hao3 niao3 ， qing1 hou2 li2 yu3 。
- yin3 xiao4 chang2 ming2 ， qun2 hu1 die2 yu3 。
- ye4 guan3 feng1 xian2 ， ai1 huang2 yuan4 zhu4 。
- bu4 you2 yu4 hu1 ， xiang4 ge1 li3 wu3 。
- cu4 suo1 tiao4 liang2 ， dian1 yao1 yin2 wu1 。
- fu4 zi3 bu4 shi1 ， qi4 li3 wang4 shu4 zhe3 hu1 。
- ru2 qian2 shi2 fan2 ， yan2 hu2 ke3 dan1 。
- ru3 yu3 zhi1 le4 ， you4 pan1 zuo3 yuan2 。
- he2 wei2 jie2 jie2 ， wu4 mei4 jie1 tan4 。
- zhang1 zi3 zai4 bai4 ， shou4 yan2 yong3 huai2 。
- jie3 lei4 wang2 you1 ， xin1 tong1 zhi4 kai1 。
- gao1 shan1 yan2 yan2 ， liu2 shui3 chan2 chan2 。
- zhu2 mao4 mu4 qiao2 ， niao3 ming2 lang2 ran2 。
- ru2 qian2 yi2 qi2 ， er2 hou4 min3 yan2 。
- wu2 he2 wei2 hu1 ， hao4 ran2 qi2 jian4 。

## 注释

## 译文

## 赏析
