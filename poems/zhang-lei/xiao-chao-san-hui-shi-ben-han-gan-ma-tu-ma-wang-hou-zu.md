---
id: zhang-lei-xiao-chao-san-hui-shi-ben-han-gan-ma-tu-ma-wang-hou-zu
title: 蕭朝散惠石本韓幹馬圖馬亡後足
titlePinyin: xiao1 chao2 san4 hui4 shi2 ben3 han2 gan4 ma3 tu2 ma3 wang2 hou4 zu2
titleSlug: xiao-chao-san-hui-shi-ben-han-gan-ma-tu-ma-wang-hou-zu
author: 張耒
authorPinyin: zhang1 lei3
authorSlug: zhang-lei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 世人怪韓生，畫馬身苦肥。
- 幹寧忍不畫驥骨，當時廄馬君未知。
- 開元太平國無事，戰馬卷甲飽不騎。
- 玉關橐駝通萬里，長安第宅連諸姨。
- 笙歌錦繡遍一國，六龍長閒空食粟。
- 霜甜秋草沙苑遊，日暖春波渭川浴。
- 脽圓腰穩目生光，細尾豐膺毛帖肉。
- 珠鞍玉鐙驕不行，豈有塵埃侵四足。
- 韓生丹青寫天廄，磊落萬龍無一瘦。
- 豈知車下骨如牆，饑食草根刺傷口。
- 君家古圖纔半身，千里騰驤已有神。
- 迴身側顧不無意，剪騣絡頭嗟失真。
- 君不見太宗戰馬拳腹毛，身騎此馬縛羣豪。
- 龍虎精神金鼓氣，豈有閑地供脂膏。
- 至今畫圖快胸臆，想見虬鬚親破賊。
- 那知但愛廄中肥，漁陽筋脚蹄如石。
- 神駒入水隨烟雲，蜀山石路無行人。
- 六驥悲鳴足流血，騎騾遺事一酸辛。

## 拼音

- shi4 ren2 guai4 han2 sheng1 ， hua4 ma3 shen1 ku3 fei2 。
- gan4 ning2 ren3 bu2 hua4 ji4 gu3 ， dang1 shi2 jiu4 ma3 jun1 wei4 zhi1 。
- kai1 yuan2 tai4 ping2 guo2 wu2 shi4 ， zhan4 ma3 juan4 jia3 bao3 bu4 qi2 。
- yu4 guan1 tuo2 tuo2 tong1 wan4 li3 ， chang2 an1 di4 zhai2 lian2 zhu1 yi2 。
- sheng1 ge1 jin3 xiu4 bian4 yi4 guo2 ， liu4 long2 chang2 xian2 kong1 shi2 su4 。
- shuang1 tian2 qiu1 cao3 sha1 yuan4 you2 ， ri4 nuan3 chun1 bo1 wei4 chuan1 yu4 。
- shui2 yuan2 yao1 wen3 mu4 sheng1 guang1 ， xi4 wei3 feng1 ying1 mao2 tie1 rou4 。
- zhu1 an1 yu4 deng1 jiao1 bu4 xing2 ， qi3 you3 chen2 ai1 qin1 si4 zu2 。
- han2 sheng1 dan1 qing1 xie3 tian1 jiu4 ， lei3 luo4 wan4 long2 wu2 yi2 shou4 。
- qi3 zhi1 ju1 xia4 gu3 ru2 qiang2 ， ji1 shi2 cao3 gen1 ci4 shang1 kou3 。
- jun1 jia1 gu3 tu2 cai2 ban4 shen1 ， qian1 li3 teng2 xiang1 yi3 you3 shen2 。
- hui2 shen1 ce4 gu4 bu4 wu2 yi4 ， jian3 zong1 luo4 tou2 jie1 shi1 zhen1 。
- jun1 bu2 jian4 tai4 zong1 zhan4 ma3 quan2 fu4 mao2 ， shen1 qi2 ci3 ma3 fu4 qun2 hao2 。
- long2 hu3 jing1 shen2 jin1 gu3 qi4 ， qi3 you3 xian2 di4 gong4 zhi1 gao1 。
- zhi4 jin1 hua4 tu2 kuai4 xiong1 yi4 ， xiang3 jian4 qiu2 xu1 qin1 po4 zei2 。
- na4 zhi1 dan4 ai4 jiu4 zhong1 fei2 ， yu2 yang2 jin1 jiao3 ti2 ru2 shi2 。
- shen2 ju1 ru4 shui3 sui2 yan1 yun2 ， shu3 shan1 shi2 lu4 wu2 xing2 ren2 。
- liu4 ji4 bei1 ming2 zu2 liu2 xue4 ， qi2 luo2 yi2 shi4 yi4 suan1 xin1 。

## 注释

## 译文

## 赏析
