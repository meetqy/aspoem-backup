---
id: zhang-lei-wei-qi-ge-xi-jiang-zhan-dao-jian-cheng-cai-mi-xiao
title: 圍棋歌戲江瞻道兼呈蔡秘校
titlePinyin: wei2 qi2 ge1 xi4 jiang1 zhan1 dao4 jian1 cheng2 cai4 mi4 xiao4
titleSlug: wei-qi-ge-xi-jiang-zhan-dao-jian-cheng-cai-mi-xiao
author: 張耒
authorPinyin: zhang1 lei3
authorSlug: zhang-lei
dynasty: 宋
dynastyPinyin: song4
dynastySlug: song
tags: []
---

## 正文

- 蔡子圍棋非我敵，我謹事之如大國。
- 主盟召會不敢辭，近忽憑陵有驕色。
- 鄒人戰魯固非宜，于越入吳誰可測。
- 願君勿以大自驕，知小深謀戰須克。
- 區區江子似邾婁，我如强魯端能役。
- 凌兢螳臂屢見拒，我但憐子心難得。
- 近來措置尤小獰，何異穿窬時有獲。
- 可憐癡將不知兵，請視吾旂豈冥北。
- 饑魚貪餌不知鈎，口雖暫美身遭食。
- 雖然吾亦守疆埸，防患猶須謹蟊賊。
- 上攀蔡子雖已遼，晉楚周旋終有日。
- 下觀江子行逾遠，我進駸駸未知極。
- 嗟予自謂敢忘謙，事有真誠難掩抑。
- 爲君聊發一笑端，欲開吾棋視斯檄。

## 拼音

- cai4 zi3 wei2 qi2 fei1 wo3 di2 ， wo3 jin3 shi4 zhi1 ru2 da4 guo2 。
- zhu3 meng2 zhao4 hui4 bu4 gan3 ci2 ， jin4 hu1 ping2 ling2 you3 jiao1 se4 。
- zou1 ren2 zhan4 lu3 gu4 fei1 yi2 ， yu2 yue4 ru4 wu2 shui2 ke3 ce4 。
- yuan4 jun1 wu4 yi3 da4 zi4 jiao1 ， zhi1 xiao3 shen1 mou2 zhan4 xu1 ke4 。
- qu1 qu1 jiang1 zi3 si4 zhu1 lou2 ， wo3 ru2 qiang2 lu3 duan1 neng2 yi4 。
- ling2 jing1 tang2 bi4 lü3 jian4 ju4 ， wo3 dan4 lian2 zi3 xin1 nan2 de2 。
- jin4 lai2 cuo4 zhi4 you2 xiao3 ning2 ， he2 yi4 chuan1 yu2 shi2 you3 huo4 。
- ke3 lian2 chi1 jiang1 bu4 zhi1 bing1 ， qing3 shi4 wu2 qi2 qi3 ming2 bei3 。
- ji1 yu2 tan1 er3 bu4 zhi1 gou1 ， kou3 sui1 zan4 mei3 shen1 zao1 shi2 。
- sui1 ran2 wu2 yi4 shou3 jiang1 yi4 ， fang2 huan4 you2 xu1 jin3 mao2 zei2 。
- shang4 pan1 cai4 zi3 sui1 yi3 liao2 ， jin4 chu3 zhou1 xuan2 zhong1 you3 ri4 。
- xia4 guan1 jiang1 zi3 xing2 yu2 yuan3 ， wo3 jin4 qin1 qin1 wei4 zhi1 ji2 。
- jie1 yu3 zi4 wei4 gan3 wang4 qian1 ， shi4 you3 zhen1 cheng2 nan2 yan3 yi4 。
- wei2 jun1 liao2 fa1 yi2 xiao4 duan1 ， yu4 kai1 wu2 qi2 shi4 si1 xi2 。

## 注释

## 译文

## 赏析
