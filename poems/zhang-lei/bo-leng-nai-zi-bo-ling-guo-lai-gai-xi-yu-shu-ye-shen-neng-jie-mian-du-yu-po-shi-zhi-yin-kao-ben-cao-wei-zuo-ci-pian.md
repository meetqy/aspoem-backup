---
id: zhang-lei-bo-leng-nai-zi-bo-ling-guo-lai-gai-xi-yu-shu-ye-shen-neng-jie-mian-du-yu-po-shi-zhi-yin-kao-ben-cao-wei-zuo-ci-pian
title: 波稜乃自波陵國來蓋西域蔬也甚能解麵毒予頗嗜之因考本草爲作此篇
titlePinyin: bo1 leng2 nai3 zi4 bo1 ling2 guo2 lai2 gai4 xi1 yu4 shu1 ye3 shen4 neng2 jie3 mian4 du2 yu3 po1 shi4 zhi1 yin1 kao3 ben3 cao3 wei2 zuo4 ci3 pian1
titleSlug: bo-leng-nai-zi-bo-ling-guo-lai-gai-xi-yu-shu-ye-shen-neng-jie-mian-du-yu-po-shi-zhi-yin-kao-ben-cao-wei-zuo-ci-pian
author: 張耒
authorPinyin: zhang1 lei3
authorSlug: zhang-lei
dynasty: 宋
dynastyPinyin: song4
dynastySlug: song
tags: []
---

## 正文

- 誰從西域移佳蔬，遍植中原葵莧俱。
- 清霜嚴雪凍不死，寒氣愈盛方芳敷。
- 貫金銳箭脫秋竹，剪羅巧带飄華裾。
- 中含金氣抱勁利，穿滌炎熱清煩紆。
- 老人食貧貪易得，大釜日煮和甘腴。
- 飯炊香白煮餠滑，一飽盡缽無贏餘。
- 空厨蕭條烟火冷，可但食客歌無魚。
- 男兒五鼎食固美，當念就鑊還愁吁。

## 拼音

- shui2 cong2 xi1 yu4 yi2 jia1 shu1 ， bian4 zhi2 zhong1 yuan2 kui2 xian4 ju4 。
- qing1 shuang1 yan2 xue3 dong4 bu4 si3 ， han2 qi4 yu4 sheng4 fang1 fang1 fu1 。
- guan4 jin1 rui4 jian4 tuo1 qiu1 zhu2 ， jian3 luo2 qiao3 dai4 piao1 hua2 ju1 。
- zhong1 han2 jin1 qi4 bao4 jin4 li4 ， chuan1 di2 yan2 re4 qing1 fan2 yu1 。
- lao3 ren2 shi2 pin2 tan1 yi4 de2 ， da4 fu3 ri4 zhu3 he2 gan1 yu2 。
- fan4 chui1 xiang1 bai2 zhu3 bing3 hua2 ， yi4 bao3 jin4 bo1 wu2 ying2 yu2 。
- kong1 chu2 xiao1 tiao2 yan1 huo3 leng3 ， ke3 dan4 shi2 ke4 ge1 wu2 yu2 。
- nan2 er2 wu3 ding3 shi2 gu4 mei3 ， dang1 nian4 jiu4 huo4 huan2 chou2 xu1 。

## 注释

## 译文

## 赏析
