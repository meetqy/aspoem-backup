---
id: zhang-lei-du-du-ji
title: 讀杜集
titlePinyin: du2 du4 ji2
titleSlug: du-du-ji
author: 張耒
authorPinyin: zhang1 lei3
authorSlug: zhang-lei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 風雅不復興，後來誰可數。
- 陵遲數百歲，天地實生甫。
- 假之虹與霓，照耀蟠肺腑。
- 奪其富貴樂，激使事言語。
- 遂令困饑寒，食糲衣掛縷。
- 幽憂勇憤怒，字字倒牛虎。
- 嘲詞破萬家，摧拉誰得禦。
- 又如滔天水，决洩得神禹。
- 他人守一巧，爲豆不能簠。
- 君獨備飛奔，捷蹄兼駿羽。
- 飄萍竟終老，到死尚爲旅。
- 高才遭委棄，誰不怨且怒。
- 君乎獨此忘，所惜唐遺緒。
- 悲嗟痛禍亂，欲取彝倫敘。
- 天資自忠義，豈媚後人睹。
- 艱難得一職，言事竟齟齬。
- 此心耿可見，誰肯浪自苦。
- 鄙哉淺丈夫，夸己訕其主。
- 文章不知道，安得擅今古。
- 光焰萬丈長，猶能伏韓愈。

## 拼音

- feng1 ya3 bu2 fu4 xing1 ， hou4 lai2 shui2 ke3 shu4 。
- ling2 chi2 shu4 bai3 sui4 ， tian1 di4 shi2 sheng1 fu3 。
- jia3 zhi1 hong2 yu3 ni2 ， zhao4 yao4 pan2 fei4 fu3 。
- duo2 qi2 fu4 gui4 le4 ， ji1 shi3 shi4 yan2 yu3 。
- sui4 ling4 kun4 ji1 han2 ， shi2 li4 yi1 gua4 lü3 。
- you1 you1 yong3 fen4 nu4 ， zi4 zi4 dao3 niu2 hu3 。
- chao2 ci2 po4 wan4 jia1 ， cui1 la1 shui2 de2 yu4 。
- you4 ru2 tao1 tian1 shui3 ， jue2 xie4 de2 shen2 yu3 。
- ta1 ren2 shou3 yi4 qiao3 ， wei2 dou4 bu4 neng2 fu3 。
- jun1 du2 bei4 fei1 ben1 ， jie2 ti2 jian1 jun4 yu3 。
- piao1 ping2 jing4 zhong1 lao3 ， dao4 si3 shang4 wei2 lü3 。
- gao1 cai2 zao1 wei3 qi4 ， shui2 bu2 yuan4 qie3 nu4 。
- jun1 hu1 du2 ci3 wang4 ， suo3 xi1 tang2 yi2 xu4 。
- bei1 jie1 tong4 huo4 luan4 ， yu4 qu3 yi2 lun2 xu4 。
- tian1 zi1 zi4 zhong1 yi4 ， qi3 mei4 hou4 ren2 du3 。
- jian1 nan2 de2 yi4 zhi2 ， yan2 shi4 jing4 ju3 yu3 。
- ci3 xin1 geng3 ke3 jian4 ， shui2 ken3 lang4 zi4 ku3 。
- bi3 zai1 qian3 zhang4 fu0 ， kua1 ji3 shan4 qi2 zhu3 。
- wen2 zhang1 bu4 zhi1 dao4 ， an1 de2 shan4 jin1 gu3 。
- guang1 yan4 wan4 zhang4 chang2 ， you2 neng2 fu2 han2 yu4 。

## 注释

## 译文

## 赏析
