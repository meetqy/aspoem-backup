---
id: zhang-lei-mu-niu-er
title: 牧牛兒
titlePinyin: mu4 niu2 er2
titleSlug: mu-niu-er
author: 張耒
authorPinyin: zhang1 lei3
authorSlug: zhang-lei
dynasty: 宋
dynastyPinyin: song4
dynastySlug: song
tags: []
---

## 正文

- 牧牛兒，遠陂牧。
- 遠陂牧牛芳草綠，兒怒掉鞭牛不觸。
- 澗邊古柳南風清，麥深蔽日野田平。
- 烏犍礪角逐春行，老牸卧噍饑不鳴。
- 犢兒跳梁沒草去，隔林應母時一聲。
- 老翁念兒自携餉，出門先上岡頭望。
- 日斜風雨濕蓑衣，拍手唱歌尋伴歸。
- 遠村放牧風日薄，近村牧牛泥水惡。
- 珠璣燕趙兒不知，兒生但知牛背樂。

## 拼音

- mu4 niu2 er2 ， yuan3 bei1 mu4 。
- yuan3 bei1 mu4 niu2 fang1 cao3 lü4 ， er2 nu4 diao4 bian1 niu2 bu2 chu4 。
- jian4 bian1 gu3 liu3 nan2 feng1 qing1 ， mai4 shen1 bi4 ri4 ye3 tian2 ping2 。
- wu1 jian1 li4 jue2 zhu2 chun1 xing2 ， lao3 zi4 wo4 jiao4 ji1 bu4 ming2 。
- du2 er2 tiao4 liang2 mei2 cao3 qu4 ， ge2 lin2 ying1 mu3 shi2 yi4 sheng1 。
- lao3 weng1 nian4 er2 zi4 xie2 xiang3 ， chu1 men2 xian1 shang4 gang1 tou2 wang4 。
- ri4 xie2 feng1 yu3 shi1 suo1 yi1 ， pai1 shou3 chang4 ge1 xun2 ban4 gui1 。
- yuan3 cun1 fang4 mu4 feng1 ri4 bao2 ， jin4 cun1 mu4 niu2 ni2 shui3 e4 。
- zhu1 ji1 yan4 zhao4 er2 bu4 zhi1 ， er2 sheng1 dan4 zhi1 niu2 bei4 le4 。

## 注释

## 译文

## 赏析
