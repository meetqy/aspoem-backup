---
id: zhang-lei-yu-chen-za-shi-shi-shou-qi-ba
title: 寓陳雜詩十首  其八
titlePinyin: yu4 chen2 za2 shi1 shi2 shou3     qi2 ba1
titleSlug: yu-chen-za-shi-shi-shou-qi-ba
author: 張耒
authorPinyin: zhang1 lei3
authorSlug: zhang-lei
dynasty: 宋
dynastyPinyin: song4
dynastySlug: song
tags: []
---

## 正文

- 念昔爲吏日，朝夕羨人閒。
- 解印出公府，翛然若歸山。
- 衡茅三畝居，無客門常關。
- 早眠而起晏，永日或不冠。
- 故人遠寄酒，爲致一醉歡。
- 我亦領其意，呼兒具杯盤。
- 長閒貧亦好，安用朱其轓。
- 我生本蓬蓽，久已傲饑寒。

## 拼音

- nian4 xi1 wei2 li4 ri4 ， zhao1 xi1 xian4 ren2 xian2 。
- jie3 yin4 chu1 gong1 fu3 ， xiao1 ran2 ruo4 gui1 shan1 。
- heng2 mao2 san1 mu3 ju1 ， wu2 ke4 men2 chang2 guan1 。
- zao3 mian2 er2 qi3 yan4 ， yong3 ri4 huo4 bu4 guan1 。
- gu4 ren2 yuan3 ji4 jiu3 ， wei2 zhi4 yi2 zui4 huan1 。
- wo3 yi4 ling3 qi2 yi4 ， hu1 er2 ju4 bei1 pan2 。
- chang2 xian2 pin2 yi4 hao3 ， an1 yong4 zhu1 qi2 fan1 。
- wo3 sheng1 ben3 peng2 bi4 ， jiu3 yi3 ao4 ji1 han2 。

## 注释

## 译文

## 赏析
