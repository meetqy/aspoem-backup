---
id: zhang-lei-wen-su-xian-sheng-chu-xiao-shu-lang-xi-er-wei-shi-bing-zhao-wang-zi-zhong
title: 聞蘇先生除校書郎喜而爲詩并招王子中
titlePinyin: wen2 su1 xian1 sheng0 chu2 xiao4 shu1 lang2 xi3 er2 wei2 shi1 bing4 zhao1 wang2 zi3 zhong1
titleSlug: wen-su-xian-sheng-chu-xiao-shu-lang-xi-er-wei-shi-bing-zhao-wang-zi-zhong
author: 張耒
authorPinyin: zhang1 lei3
authorSlug: zhang-lei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 績溪仙翁若秋鶴，有喙不向腥羶啄。
- 幾年戢翼大江南，下看紛紛飛燕雀。
- 親携杖拂呵禪祖，自伐松根出靈藥。
- 世人真自爲公忙，公寧有意人間樂。
- 嗣皇繼明登俊彥，詔遣讎書天祿閣。
- 江山氣象滿收貯，傾倒歸來開萬橐。
- 咸韶無聲嗟已久，野鼓羌弦自宮角。
- 當令鸞鳳見文章，却遣丘陵仰山嶽。
- 王郎蕭蕭好文筆，一世清名推衛樂。
- 嶺頭梅發始辭家，坐見長安秋葉落。
- 滯留窮縣許過我，季心不負千金諾。
- 何爲歲晚尚遲留，庭下寒篁還解籜。
- 我老栖栖亦何事，一官未足充藜藿。
- 讀書把筆工無益，執板折腰心已怍。
- 頑疏一味難鞭警，妙道多生欲穿鑿。
- 惟君所事與我同，他日相從鄭君學。

## 拼音

- ji4 xi1 xian1 weng1 ruo4 qiu1 he4 ， you3 hui4 bu2 xiang4 xing1 shan1 zhuo2 。
- ji1 nian2 ji2 yi4 da4 jiang1 nan2 ， xia4 kan4 fen1 fen1 fei1 yan4 que4 。
- qin1 xie2 zhang4 fu2 he1 shan4 zu3 ， zi4 fa2 song1 gen1 chu1 ling2 yao4 。
- shi4 ren2 zhen1 zi4 wei2 gong1 mang2 ， gong1 ning2 you3 yi4 ren2 jian4 le4 。
- si4 huang2 ji4 ming2 deng1 jun4 yan4 ， zhao4 qian3 chou2 shu1 tian1 lu4 ge2 。
- jiang1 shan1 qi4 xiang4 man3 shou1 zhu4 ， qing1 dao3 gui1 lai2 kai1 wan4 tuo2 。
- xian2 shao2 wu2 sheng1 jie1 yi3 jiu3 ， ye3 gu3 qiang1 xian2 zi4 gong1 jiao3 。
- dang1 ling4 luan2 feng4 jian4 wen2 zhang1 ， que4 qian3 qiu1 ling2 yang3 shan1 yue4 。
- wang2 lang2 xiao1 xiao1 hao3 wen2 bi3 ， yi2 shi4 qing1 ming2 tui1 wei4 le4 。
- ling3 tou2 mei2 fa1 shi3 ci2 jia1 ， zuo4 jian4 chang2 an1 qiu1 ye4 luo4 。
- zhi4 liu2 qiong2 xian4 xu1 guo4 wo3 ， ji4 xin1 bu2 fu4 qian1 jin1 nuo4 。
- he2 wei2 sui4 wan3 shang4 chi2 liu2 ， ting2 xia4 han2 huang2 huan2 jie3 tuo4 。
- wo3 lao3 qi1 qi1 yi4 he2 shi4 ， yi4 guan1 wei4 zu2 chong1 li2 huo4 。
- du2 shu1 ba3 bi3 gong1 wu2 yi4 ， zhi2 ban3 zhe2 yao1 xin1 yi3 zuo4 。
- wan2 shu1 yi2 wei4 nan2 bian1 jing3 ， miao4 dao4 duo1 sheng1 yu4 chuan1 zao2 。
- wei2 jun1 suo3 shi4 yu3 wo3 tong2 ， ta1 ri4 xiang1 cong2 zheng4 jun1 xue2 。

## 注释

## 译文

## 赏析
