---
id: zhang-lei-ji-li-duan-shu-er-shou-qi-er
title: 寄李端叔二首  其二
titlePinyin: ji4 li3 duan1 shu1 er4 shou3     qi2 er4
titleSlug: ji-li-duan-shu-er-shou-qi-er
author: 張耒
authorPinyin: zhang1 lei3
authorSlug: zhang-lei
dynasty: 宋
dynastyPinyin: song4
dynastySlug: song
tags: []
---

## 正文

- 陳墟自古皇，疆野實楚縣。
- 沃野接神畿，荒溝漕淮甸。
- 民風靜而陋，原隰平以遠。
- 我來逢艱歲，禾黍秋色淺。
- 荒居困蛩蚓，風雨老藜莧。
- 閉門謝車馬，隠几親筆硯。
- 馬跡巷泥深，庖烟簷日宴。
- 深居窺老易，妙理殊自玩。
- 困亨方寸足，夸安勞遠願。
- 乖離感歲月，老色各滿面。
- 友道古所敦，尺書莫辭倦。

## 拼音

- chen2 xu1 zi4 gu3 huang2 ， jiang1 ye3 shi2 chu3 xian4 。
- wo4 ye3 jie1 shen2 ji1 ， huang1 gou1 cao2 huai2 dian4 。
- min2 feng1 jing4 er2 lou4 ， yuan2 xi2 ping2 yi3 yuan3 。
- wo3 lai2 feng2 jian1 sui4 ， he2 shu3 qiu1 se4 qian3 。
- huang1 ju1 kun4 qiong2 yin3 ， feng1 yu3 lao3 li2 xian4 。
- bi4 men2 xie4 ju1 ma3 ， yin3 ji3 qin1 bi3 yan4 。
- ma3 ji4 xiang4 ni2 shen1 ， pao2 yan1 yan2 ri4 yan4 。
- shen1 ju1 kui1 lao3 yi4 ， miao4 li3 shu1 zi4 wan2 。
- kun4 heng1 fang1 cun4 zu2 ， kua1 an1 lao2 yuan3 yuan4 。
- guai1 li2 gan3 sui4 yue4 ， lao3 se4 ge4 man3 mian4 。
- you3 dao4 gu3 suo3 dun1 ， chi3 shu1 mo4 ci2 juan4 。

## 注释

## 译文

## 赏析
