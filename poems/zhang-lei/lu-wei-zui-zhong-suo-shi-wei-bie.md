---
id: zhang-lei-lu-wei-zui-zhong-suo-shi-wei-bie
title: 呂尉醉中索詩爲別
titlePinyin: lü3 wei4 zui4 zhong1 suo3 shi1 wei2 bie2
titleSlug: lu-wei-zui-zhong-suo-shi-wei-bie
author: 張耒
authorPinyin: zhang1 lei3
authorSlug: zhang-lei
dynasty: 宋
dynastyPinyin: song4
dynastySlug: song
tags: []
---

## 正文

- 吾友呂子者，其人藝且文。
- 何侯綠沉鎗，顔皋弓六鈞。
- 勿謂豪少年，詩書精討論。
- 文詞踵騷雅，豈但驚庸人。
- 羣兒事膏沐，炫粥倚市門。
- 汲汲恐不售，惟憂貨非珍。
- 子獨抱奇璞，九襲包衣巾。
- 塵埃自蒙垢，但畏人知聞。
- 區區事邊幅，碌碌隨俗塵。
- 顧我未免此，深慚非子倫。
- 離別可奈何，高歌倒清尊。
- 願子重輝光，去去翔青雲。

## 拼音

- wu2 you3 lü3 zi3 zhe3 ， qi2 ren2 yi4 qie3 wen2 。
- he2 hou2 lü4 chen2 qiang1 ， yan2 gao1 gong1 liu4 jun1 。
- wu4 wei4 hao2 shao4 nian2 ， shi1 shu1 jing1 tao3 lun4 。
- wen2 ci2 zhong3 sao1 ya3 ， qi3 dan4 jing1 yong1 ren2 。
- qun2 er2 shi4 gao1 mu4 ， xuan4 zhou1 yi3 shi4 men2 。
- ji2 ji2 kong3 bu2 shou4 ， wei2 you1 huo4 fei1 zhen1 。
- zi3 du2 bao4 qi2 pu2 ， jiu3 xi2 bao1 yi1 jin1 。
- chen2 ai1 zi4 meng2 gou4 ， dan4 wei4 ren2 zhi1 wen2 。
- qu1 qu1 shi4 bian1 fu2 ， lu4 lu4 sui2 su2 chen2 。
- gu4 wo3 wei4 mian3 ci3 ， shen1 can2 fei1 zi3 lun2 。
- li2 bie2 ke3 nai4 he2 ， gao1 ge1 dao3 qing1 zun1 。
- yuan4 zi3 zhong4 hui1 guang1 ， qu4 qu4 xiang2 qing1 yun2 。

## 注释

## 译文

## 赏析
