---
id: shi-gong-ju-ti-dong-lao-an
title: 題東老庵
titlePinyin: ti2 dong1 lao3 an1
titleSlug: ti-dong-lao-an
author: 史功舉
authorPinyin: shi3 gong1 ju3
authorSlug: shi-gong-ju
dynasty: 宋
dynastyPinyin: song4
dynastySlug: song
tags: []
---

## 正文

- 弁山凝翠碧橫天，霅水開鑑流清泉。
- 隠君東老志高潔，一庵結在青山邊。
- 平生倒屣愛佳客，買書不惜傾囊錢。
- 秋風八月酒初熟，邂逅有客來翩躚。
- 豐姿灑落眼秋碧，太白邀飲清風前。
- 欣然二翁話相得，醉來促席相留連。
- 不覺達旦欲辭去，笑語拍手洪崖肩。
- 逡巡灑翰落珠玉，藹藹態度含雲烟。
- 更將禍福論天命，衣冠後世終榮傳。
- 嗟乎東老今已矣，長有聲名伴山水。
- 祇應驂鸞跨鶴蓬萊去，猶使鄉人指點庵前路。

## 拼音

- bian4 shan1 ning2 cui4 bi4 heng2 tian1 ， zha4 shui3 kai1 jian4 liu2 qing1 quan2 。
- yin3 jun1 dong1 lao3 zhi4 gao1 jie2 ， yi4 an1 jie2 zai4 qing1 shan1 bian1 。
- ping2 sheng1 dao3 xi3 ai4 jia1 ke4 ， mai3 shu1 bu4 xi1 qing1 nang2 qian2 。
- qiu1 feng1 ba1 yue4 jiu3 chu1 shu2 ， xie4 hou4 you3 ke4 lai2 pian1 xian1 。
- feng1 zi1 sa3 luo4 yan3 qiu1 bi4 ， tai4 bai2 yao1 yin3 qing1 feng1 qian2 。
- xin1 ran2 er4 weng1 hua4 xiang1 de2 ， zui4 lai2 cu4 xi2 xiang1 liu2 lian2 。
- bu4 jue2 da2 dan4 yu4 ci2 qu4 ， xiao4 yu3 pai1 shou3 hong2 ya2 jian1 。
- qun1 xun2 sa3 han4 luo4 zhu1 yu4 ， ai3 ai3 tai4 du4 han2 yun2 yan1 。
- geng4 jiang1 huo4 fu2 lun4 tian1 ming4 ， yi1 guan1 hou4 shi4 zhong1 rong2 chuan2 。
- jie1 hu1 dong1 lao3 jin1 yi3 yi3 ， chang2 you3 sheng1 ming2 ban4 shan1 shui3 。
- qi2 ying1 can1 luan2 kua4 he4 peng2 lai2 qu4 ， you2 shi3 xiang1 ren2 zhi3 dian3 an1 qian2 lu4 。

## 注释

## 译文

## 赏析
