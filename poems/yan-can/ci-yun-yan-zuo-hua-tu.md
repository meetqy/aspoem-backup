---
id: yan-can-ci-yun-yan-zuo-hua-tu
title: 次韻宴坐畫圖
titlePinyin: ci4 yun4 yan4 zuo4 hua4 tu2
titleSlug: ci-yun-yan-zuo-hua-tu
author: 嚴粲
authorPinyin: yan2 can4
authorSlug: yan-can
dynasty: 宋
dynastyPinyin: song4
dynastySlug: song
tags: []
---

## 正文

- 京塵倦來歸，故山喜還璧。
- 淡交松桂在，昔別猿鶴憶。
- 晚知閒味深，甘爲幽討惑。
- 尚念身在山，佳處恐未識。
- 看山須全境，一覽盡目力。
- 伊誰有巨軸，亭亭挂空碧。
- 吾聞古靈匠，能事略翰墨。
- 盤礴溟涬初，太素含黼飾。
- 妙手斡玄微，鍊此石五色。
- 天機一呈露，真宰惜不得。
- 寫出萬古愁，蒼茫思何極。
- 煙村带遠市，雲樹出峭壁。
- 有人閒倚欄，飛鳥亦自適。
- 俗間重小景，局促無奇特。
- 五日十日畫，大類宋楮刻。
- 誰會悠然心，醉來眠對客。

## 拼音

- jing1 chen2 juan4 lai2 gui1 ， gu4 shan1 xi3 huan2 bi4 。
- dan4 jiao1 song1 gui4 zai4 ， xi1 bie2 yuan2 he4 yi4 。
- wan3 zhi1 xian2 wei4 shen1 ， gan1 wei2 you1 tao3 huo4 。
- shang4 nian4 shen1 zai4 shan1 ， jia1 chu3 kong3 wei4 shi2 。
- kan4 shan1 xu1 quan2 jing4 ， yi4 lan3 jin4 mu4 li4 。
- yi1 shui2 you3 ju4 zhou2 ， ting2 ting2 gua4 kong1 bi4 。
- wu2 wen2 gu3 ling2 jiang4 ， neng2 shi4 lüe4 han4 mo4 。
- pan2 bo2 ming2 xing4 chu1 ， tai4 su4 han2 fu3 shi4 。
- miao4 shou3 wo4 xuan2 wei1 ， lian4 ci3 shi2 wu3 se4 。
- tian1 ji1 yi4 cheng2 lu4 ， zhen1 zai3 xi1 bu4 de2 。
- xie3 chu1 wan4 gu3 chou2 ， cang1 mang2 si1 he2 ji2 。
- yan1 cun1 dai4 yuan3 shi4 ， yun2 shu4 chu1 qiao4 bi4 。
- you3 ren2 xian2 yi3 lan2 ， fei1 niao3 yi4 zi4 shi4 。
- su2 jian4 zhong4 xiao3 jing3 ， ju2 cu4 wu2 qi2 te4 。
- wu3 ri4 shi2 ri4 hua4 ， da4 lei4 song4 chu3 ke4 。
- shui2 hui4 you1 ran2 xin1 ， zui4 lai2 mian2 dui4 ke4 。

## 注释

## 译文

## 赏析
