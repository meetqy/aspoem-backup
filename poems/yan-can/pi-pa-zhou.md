---
id: yan-can-pi-pa-zhou
title: 琵琶洲
titlePinyin: pi2 pa0 zhou1
titleSlug: pi-pa-zhou
author: 嚴粲
authorPinyin: yan2 can4
authorSlug: yan-can
dynasty: 唐
dynastyPinyin: tang2
dynastySlug: tang
tags: [] 
---

## 正文

- 琵琶古怨猶淒清，何年一抹橫煙汀。
- 人言隨波高下如浮萍，神鼇背負能亭亭。
- 不知水仙宮殿碧皎潔，玉絃遥映雲錦屏。
- 胡沙萬里音塵絕，獨與鸚鵡愁青冥。
- 天際歸舟認髣髴，江頭寒月傷伶仃。
- 悄然夜久天籟起，往往恍惚游百靈。
- 秋風嫋嫋兮水泠泠，俗耳箏笛兮誰能聽。
- 我眼如耳耳如鼻，妙處不言心獨醒。
- 鈞天住奏三千齡，石鍾水樂遺林坰，豈有寶器終飄零。
- 一朝詄蕩開天扃，帝命下取呵六丁。
- 陶梭共起變化隨雷霆，古餘山色空青青。

## 拼音

- pi2 pa0 gu3 yuan4 you2 qi1 qing1 ， he2 nian2 yi4 mo3 heng2 yan1 ting1 。
- ren2 yan2 sui2 bo1 gao1 xia4 ru2 fu2 ping2 ， shen2 ao2 bei4 fu4 neng2 ting2 ting2 。
- bu4 zhi1 shui3 xian1 gong1 dian4 bi4 jiao3 jie2 ， yu4 xian2 yao2 ying4 yun2 jin3 ping2 。
- hu2 sha1 wan4 li3 yin1 chen2 jue2 ， du2 yu3 ying1 wu3 chou2 qing1 ming2 。
- tian1 ji4 gui1 zhou1 ren4 fang3 fu2 ， jiang1 tou2 han2 yue4 shang1 ling2 ding1 。
- qiao3 ran2 ye4 jiu3 tian1 lai4 qi3 ， wang3 wang3 huang3 hu1 you2 bai3 ling2 。
- qiu1 feng1 niao3 niao3 xi1 shui3 ling2 ling2 ， su2 er3 zheng1 di2 xi1 shui2 neng2 ting1 。
- wo3 yan3 ru2 er3 er3 ru2 bi2 ， miao4 chu3 bu4 yan2 xin1 du2 xing3 。
- jun1 tian1 zhu4 zou4 san1 qian1 ling2 ， shi2 zhong1 shui3 le4 yi2 lin2 jiong1 ， qi3 you3 bao3 qi4 zhong1 piao1 ling2 。
- yi4 zhao1 die2 dang4 kai1 tian1 jiong1 ， di4 ming4 xia4 qu3 he1 liu4 ding1 。
- tao2 suo1 gong4 qi3 bian4 hua4 sui2 lei2 ting2 ， gu3 yu2 shan1 se4 kong1 qing1 qing1 。

## 注释

## 译文

## 赏析
