---
id: wu-ji-ji-lin-shu-shi
title: 雞林書事
titlePinyin: ji1 lin2 shu1 shi4
titleSlug: ji-lin-shu-shi
author: 吳激
authorPinyin: wu2 ji1
authorSlug: wu-ji
dynasty: 唐
dynastyPinyin: tang2
dynastySlug: tang
tags: [] 
---

## 正文

- 箕子朝鮮僻，蓬丘弱水寛。
- 儒風通百粤，舊史記三韓。
- 邑聚從衡接，民居質朴安。
- 猶存古籩豆，兼用漢衣冠。
- 兔穎家工縛，鮭腥俗嗜餐。
- 騎兵腰玉具，府衛挾金丸。
- 長袖鳶窺肉，都場狖掛竿。
- 琴中蔡氏弄，指下祝家彈。
- 主禮分庭抗，賓筵百拜難。
- 漬橙粇釀旨，滋桂鹿脩乾。
- 潑墨松如櫛，隤牆石似丹。
- 地偏先日出，天迫衆山攢。
- 鵬翼雲帆遠，羊腸石磴盤。
- 由來異文軌，休訝變暄寒。
- 事可資談柄，誰能記筆端。
- 聊將詩貌取，歸作畫圖看。

## 拼音

- ji1 zi3 chao2 xian1 pi4 ， peng2 qiu1 ruo4 shui3 kuan1 。
- ru2 feng1 tong1 bai3 yue4 ， jiu4 shi3 ji4 san1 han2 。
- yi4 ju4 cong2 heng2 jie1 ， min2 ju1 zhi4 pu3 an1 。
- you2 cun2 gu3 bian1 dou4 ， jian1 yong4 han4 yi1 guan1 。
- tu4 ying3 jia1 gong1 fu4 ， gui1 xing1 su2 shi4 can1 。
- qi2 bing1 yao1 yu4 ju4 ， fu3 wei4 xie2 jin1 wan2 。
- chang2 xiu4 yuan1 kui1 rou4 ， dou1 chang3 you4 gua4 gan1 。
- qin2 zhong1 cai4 shi4 nong4 ， zhi3 xia4 zhu4 jia1 dan4 。
- zhu3 li3 fen1 ting2 kang4 ， bin1 yan2 bai3 bai4 nan2 。
- zi4 cheng2 kang1 niang4 zhi3 ， zi1 gui4 lu4 xiu1 qian2 。
- po1 mo4 song1 ru2 zhi4 ， tui2 qiang2 shi2 si4 dan1 。
- di4 pian1 xian1 ri4 chu1 ， tian1 po4 zhong4 shan1 zan3 。
- peng2 yi4 yun2 fan1 yuan3 ， yang2 chang2 shi2 deng4 pan2 。
- you2 lai2 yi4 wen2 gui3 ， xiu1 ya4 bian4 xuan1 han2 。
- shi4 ke3 zi1 tan2 bing3 ， shui2 neng2 ji4 bi3 duan1 。
- liao2 jiang1 shi1 mao4 qu3 ， gui1 zuo4 hua4 tu2 kan4 。

## 注释

## 译文

## 赏析
