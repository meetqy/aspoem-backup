---
id: wu-ji-ye-fan-wo-he-long-tan
title: 夜汎渦河龍潭
titlePinyin: ye4 fan4 wo1 he2 long2 tan2
titleSlug: ye-fan-wo-he-long-tan
author: 吳激
authorPinyin: wu2 ji1
authorSlug: wu-ji
dynasty: 宋
dynastyPinyin: song4
dynastySlug: song
tags: []
---

## 正文

- 輕舟弄素月，静夜横清渦。
- 天風毛髮亂，疏星燦明河。
- 圖經記父老，冥寞年歲多。
- 淵沈三千丈，湛碧寒無波。
- 微流带文藻，絕岸無柔莎。
- 炯如帝鴻鏡，可鑒不可磨。
- 中蟠至神物，役使羣蛟鼉。
- 蜿蜿頭角古，勁鬛誰敢劘。
- 深宮照珠貝，頗費蚌與螺。
- 何時葛陂竹，化作陶公梭。

## 拼音

- qing1 zhou1 nong4 su4 yue4 ， jing4 ye4 heng2 qing1 wo1 。
- tian1 feng1 mao2 fa4 luan4 ， shu1 xing1 can4 ming2 he2 。
- tu2 jing1 ji4 fu4 lao3 ， ming2 mo4 nian2 sui4 duo1 。
- yuan1 shen3 san1 qian1 zhang4 ， zhan4 bi4 han2 wu2 bo1 。
- wei1 liu2 dai4 wen2 zao3 ， jue2 an4 wu2 rou2 sha1 。
- jiong3 ru2 di4 hong2 jing4 ， ke3 jian4 bu4 ke3 mo2 。
- zhong1 pan2 zhi4 shen2 wu4 ， yi4 shi3 qun2 jiao1 tuo2 。
- wan1 wan1 tou2 jiao3 gu3 ， jin4 lie4 shui2 gan3 mo2 。
- shen1 gong1 zhao4 zhu1 bei4 ， po1 fei4 bang4 yu3 luo2 。
- he2 shi2 ge3 bei1 zhu2 ， hua4 zuo4 tao2 gong1 suo1 。

## 注释

## 译文

## 赏析
