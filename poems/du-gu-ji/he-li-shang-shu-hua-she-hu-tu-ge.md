---
id: du-gu-ji-he-li-shang-shu-hua-she-hu-tu-ge
title: 和李尚書畫射虎圖歌
titlePinyin: he2 li3 shang4 shu1 hua4 she4 hu3 tu2 ge1
titleSlug: he-li-shang-shu-hua-she-hu-tu-ge
author: 獨孤及
authorPinyin: du2 gu1 ji2
authorSlug: du-gu-ji
dynasty: 唐
dynastyPinyin: tang2
dynastySlug: tang
tags: []
---

## 正文

- 飢虎呀呀立當路，萬夫震恐百獸怒。
- 彤弓金鏃當者誰，鳴鞭飛控流星馳。
- 居然畫中見真態，若務除惡不顧私。
- 時和年豐五兵已，白額未誅壯士耻。
- 分銖遠邇懸彀中，不中不發思全功。
- 捨矢如破石可裂，應弦盡敵山爲空。
- 殺氣滿堂觀者駭，颯若崖谷生長風。
- 精微入神在毫末，作繢造物可同功。
- 方叔秉鉞受命新，丹青起予氣益振。
- 底綏靜難巧可擬，嗟歎不足聲成文。
- 他時代天育萬物，亦以此道安斯民。

## 拼音

- ji1 hu3 ya1 ya1 li4 dang1 lu4 ， wan4 fu1 zhen4 kong3 bai3 shou4 nu4 。
- tong2 gong1 jin1 zu2 dang1 zhe3 shui2 ， ming2 bian1 fei1 kong4 liu2 xing1 chi2 。
- ju1 ran2 hua4 zhong1 jian4 zhen1 tai4 ， ruo4 wu4 chu2 e4 bu2 gu4 si1 。
- shi2 he2 nian2 feng1 wu3 bing1 yi3 ， bai2 e2 wei4 zhu1 zhuang4 shi4 chi3 。
- fen1 zhu1 yuan3 er3 xuan2 gou4 zhong1 ， bu4 zhong1 bu4 fa1 si1 quan2 gong1 。
- she3 shi3 ru2 po4 shi2 ke3 lie4 ， ying1 xian2 jin4 di2 shan1 wei2 kong1 。
- sha1 qi4 man3 tang2 guan1 zhe3 hai4 ， sa4 ruo4 ya2 gu3 sheng1 chang2 feng1 。
- jing1 wei1 ru4 shen2 zai4 hao2 mo4 ， zuo4 hui4 zao4 wu4 ke3 tong2 gong1 。
- fang1 shu1 bing3 yue4 shou4 ming4 xin1 ， dan1 qing1 qi3 yu3 qi4 yi4 zhen4 。
- di3 sui2 jing4 nan2 qiao3 ke3 ni3 ， jie1 tan4 bu4 zu2 sheng1 cheng2 wen2 。
- ta1 shi2 dai4 tian1 yu4 wan4 wu4 ， yi4 yi3 ci3 dao4 an1 si1 min2 。

## 注释

## 译文

## 赏析
