---
id: du-gu-ji-chu-qing-bao-qin-deng-ma-tui-shan-dui-jiu-wang-yuan-zui-hou-zuo
title: 初晴抱琴登馬退山對酒望遠醉後作
titlePinyin: chu1 qing2 bao4 qin2 deng1 ma3 tui4 shan1 dui4 jiu3 wang4 yuan3 zui4 hou4 zuo4
titleSlug: chu-qing-bao-qin-deng-ma-tui-shan-dui-jiu-wang-yuan-zui-hou-zuo
author: 獨孤及
authorPinyin: du2 gu1 ji2
authorSlug: du-gu-ji
dynasty: 唐
dynastyPinyin: tang2
dynastySlug: tang
tags: []
---

## 正文

- 年長心易感，況爲憂患纏。
- 壯圖迫世故，行止兩茫然。
- 王旅方伐叛，虎臣皆被堅。
- 魯人著儒服，甘就南山田。
- 挈榼上高磴，超遙望平川。
- 滄江大如綖，隱映入遠天。
- 荒服何所有，山花雪中然。
- 寒泉得日景，吐霤鳴湔湔。
- 舉酒勸白雲，唱歌慰頹年。
- 微風度竹來，韻我號鍾弦。
- 一彈一引滿，耳熱知心宣。
- 曲終余亦酣，起舞山水前。
- 人生幾何時，太半百憂煎。
- 今日羇愁破，始知濁酒賢。

## 拼音

- nian2 chang2 xin1 yi4 gan3 ， kuang4 wei2 you1 huan4 chan2 。
- zhuang4 tu2 po4 shi4 gu4 ， xing2 zhi3 liang3 mang2 ran2 。
- wang2 lü3 fang1 fa2 pan4 ， hu3 chen2 jie1 bei4 jian1 。
- lu3 ren2 zhu4 ru2 fu2 ， gan1 jiu4 nan2 shan1 tian2 。
- qie4 ke1 shang4 gao1 deng4 ， chao1 yao2 wang4 ping2 chuan1 。
- cang1 jiang1 da4 ru2 yan2 ， yin3 ying4 ru4 yuan3 tian1 。
- huang1 fu2 he2 suo3 you3 ， shan1 hua1 xue3 zhong1 ran2 。
- han2 quan2 de2 ri4 jing3 ， tu3 liu4 ming2 jian1 jian1 。
- ju3 jiu3 quan4 bai2 yun2 ， chang4 ge1 wei4 tui2 nian2 。
- wei1 feng1 du4 zhu2 lai2 ， yun4 wo3 hao4 zhong1 xian2 。
- yi2 dan4 yi4 yin3 man3 ， er3 re4 zhi1 xin1 xuan1 。
- qu3 zhong1 yu2 yi4 han1 ， qi3 wu3 shan1 shui3 qian2 。
- ren2 sheng1 ji1 he2 shi2 ， tai4 ban4 bai3 you1 jian1 。
- jin1 ri4 ji1 chou2 po4 ， shi3 zhi1 zhuo2 jiu3 xian2 。

## 注释

## 译文

## 赏析
