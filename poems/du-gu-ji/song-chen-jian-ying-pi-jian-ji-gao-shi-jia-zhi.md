---
id: du-gu-ji-song-chen-jian-ying-pi-jian-ji-gao-shi-jia-zhi
title: 送陳兼應辟兼寄高適賈至
titlePinyin: song4 chen2 jian1 ying1 pi4 jian1 ji4 gao1 shi4 jia3 zhi4
titleSlug: song-chen-jian-ying-pi-jian-ji-gao-shi-jia-zhi
author: 獨孤及
authorPinyin: du2 gu1 ji2
authorSlug: du-gu-ji
dynasty: 唐
dynastyPinyin: tang2
dynastySlug: tang
tags: []
---

## 正文

- 結綠處燕石，卞和不必知。
- 所以王佐才，未能忘茅茨。
- 罷官梁山外，穫稻楚水湄。
- 適會傅巖人，虛舟濟川時。
- 天網忽搖頓，公才難棄遺。
- 鳳凰翔千仞，今始一鳴岐。
- 上馬指國門，舉鞭射書帷。
- 預知大人賦，掩却歸來詞。
- 天子方在宥，朝廷張四維。
- 料君能獻可，努力副疇咨。
- 舊友滿皇州，高冠飛翠蕤。
- 相逢絳闕下，應道軒車遲。
- 高侯秉戎翰，策馬觀西夷。
- 方從幕中事，參謀王者師。
- 賈生去洛陽，焜耀琳瑯姿。
- 芳名動北步，逸韻陵南皮。
- 肅肅舉鴻毛，冷然順風吹。
- 波流有同異，由是限別離。
- 漢塞隔隴底，秦川連鎬池。
- 白雲日夜滿，道里安可思。
- 夢想浩盈積，物華愁變衰。
- 因君附錯刀，送遠益淒其。
- 四海各橫絕，九霄應易期。
- 不知故巢燕，決起棲何枝。

## 拼音

- jie2 lü4 chu3 yan4 shi2 ， bian4 he2 bu2 bi4 zhi1 。
- suo3 yi3 wang2 zuo3 cai2 ， wei4 neng2 wang4 mao2 ci2 。
- ba4 guan1 liang2 shan1 wai4 ， huo4 dao4 chu3 shui3 mei2 。
- shi4 hui4 fu4 yan2 ren2 ， xu1 zhou1 ji4 chuan1 shi2 。
- tian1 wang3 hu1 yao2 dun4 ， gong1 cai2 nan2 qi4 yi2 。
- feng4 huang2 xiang2 qian1 ren4 ， jin1 shi3 yi4 ming2 qi2 。
- shang4 ma3 zhi3 guo2 men2 ， ju3 bian1 she4 shu1 wei2 。
- yu4 zhi1 da4 ren2 fu4 ， yan3 que4 gui1 lai2 ci2 。
- tian1 zi3 fang1 zai4 you4 ， chao2 ting2 zhang1 si4 wei2 。
- liao4 jun1 neng2 xian4 ke3 ， nu3 li4 fu4 chou2 zi1 。
- jiu4 you3 man3 huang2 zhou1 ， gao1 guan1 fei1 cui4 rui2 。
- xiang1 feng2 jiang4 que4 xia4 ， ying1 dao4 xuan1 ju1 chi2 。
- gao1 hou2 bing3 rong2 han4 ， ce4 ma3 guan1 xi1 yi2 。
- fang1 cong2 mu4 zhong1 shi4 ， can1 mou2 wang2 zhe3 shi1 。
- jia3 sheng1 qu4 luo4 yang2 ， kun1 yao4 lin2 lang2 zi1 。
- fang1 ming2 dong4 bei3 bu4 ， yi4 yun4 ling2 nan2 pi2 。
- su4 su4 ju3 hong2 mao2 ， leng3 ran2 shun4 feng1 chui1 。
- bo1 liu2 you3 tong2 yi4 ， you2 shi4 xian4 bie2 li2 。
- han4 sai1 ge2 long3 di3 ， qin2 chuan1 lian2 gao3 chi2 。
- bai2 yun2 ri4 ye4 man3 ， dao4 li3 an1 ke3 si1 。
- meng4 xiang3 hao4 ying2 ji1 ， wu4 hua2 chou2 bian4 shuai1 。
- yin1 jun1 fu4 cuo4 dao1 ， song4 yuan3 yi4 qi1 qi2 。
- si4 hai3 ge4 heng2 jue2 ， jiu3 xiao1 ying1 yi4 qi1 。
- bu4 zhi1 gu4 chao2 yan4 ， jue2 qi3 qi1 he2 zhi1 。

## 注释

## 译文

## 赏析
