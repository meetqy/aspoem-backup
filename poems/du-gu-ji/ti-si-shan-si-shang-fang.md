---
id: du-gu-ji-ti-si-shan-si-shang-fang
title: 題思禪寺上方
titlePinyin: ti2 si1 shan4 si4 shang4 fang1
titleSlug: ti-si-shan-si-shang-fang
author: 獨孤及
authorPinyin: du2 gu1 ji2
authorSlug: du-gu-ji
dynasty: 唐
dynastyPinyin: tang2
dynastySlug: tang
tags: []
---

## 正文

- 溪口聞法鼓，停橈登翠屏。
- 攀雲到金界，合掌開禪扃。
- 鬱律衆山抱，空濛花雨零。
- 老僧指香樓，云是不死庭。
- 眇眇于越路，茫茫春草青。
- 遠山噴百谷，繚繞馳東溟。
- 目極道何在，境照心亦冥。
- 騞然諸根空，破結如破瓶。
- 下視三界狹，但聞五濁腥。
- 山中有良藥，吾欲隳天形。

## 拼音

- xi1 kou3 wen2 fa3 gu3 ， ting2 rao2 deng1 cui4 ping2 。
- pan1 yun2 dao4 jin1 jie4 ， he2 zhang3 kai1 shan4 jiong1 。
- yu4 lü4 zhong4 shan1 bao4 ， kong1 meng2 hua1 yu3 ling2 。
- lao3 seng1 zhi3 xiang1 lou2 ， yun2 shi4 bu4 si3 ting2 。
- miao3 miao3 yu2 yue4 lu4 ， mang2 mang2 chun1 cao3 qing1 。
- yuan3 shan1 pen1 bai3 gu3 ， liao2 rao4 chi2 dong1 ming2 。
- mu4 ji2 dao4 he2 zai4 ， jing4 zhao4 xin1 yi4 ming2 。
- huo1 ran2 zhu1 gen1 kong1 ， po4 jie2 ru2 po4 ping2 。
- xia4 shi4 san1 jie4 xia2 ， dan4 wen2 wu3 zhuo2 xing1 。
- shan1 zhong1 you3 liang2 yao4 ， wu2 yu4 hui1 tian1 xing2 。

## 注释

## 译文

## 赏析
