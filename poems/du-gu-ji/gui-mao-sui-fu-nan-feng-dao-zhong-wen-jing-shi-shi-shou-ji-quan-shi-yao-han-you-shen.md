---
id: du-gu-ji-gui-mao-sui-fu-nan-feng-dao-zhong-wen-jing-shi-shi-shou-ji-quan-shi-yao-han-you-shen
title: 癸卯歲赴南豐道中聞京師失守寄權士繇韓幼深
titlePinyin: gui3 mao3 sui4 fu4 nan2 feng1 dao4 zhong1 wen2 jing1 shi1 shi1 shou3 ji4 quan2 shi4 yao2 han2 you4 shen1
titleSlug: gui-mao-sui-fu-nan-feng-dao-zhong-wen-jing-shi-shi-shou-ji-quan-shi-yao-han-you-shen
author: 獨孤及
authorPinyin: du2 gu1 ji2
authorSlug: du-gu-ji
dynasty: 唐
dynastyPinyin: tang2
dynastySlug: tang
tags: []
---

## 正文

- 種田不遇歲，策名不遭時。
- 胡塵晦落日，西望泣路岐。
- 猛虎嘯北風，麕麚皆載馳。
- 深泥駕疲牛，踸踔余何之。
- 詰屈白道轉，繚繞清溪隨。
- 荒谷嘯山鬼，深林啼子規。
- 長歎指故山，三奏歸來詞。
- 不逢眼中人，調苦車逶遲。
- 士繇松筠操，幼深瓊樹姿。
- 別來平安否，何階一申眉。
- 白雲失帝鄉，遠水恨天涯。
- 昂藏雙威鳳，曷月還西枝。
- 努力愛華髮，盛年振羽儀。
- 但令迍難康，不負滄洲期。
- 莫作新亭泣，徒使夷吾嗤。

## 拼音

- zhong3 tian2 bu2 yu4 sui4 ， ce4 ming2 bu4 zao1 shi2 。
- hu2 chen2 hui4 luo4 ri4 ， xi1 wang4 qi4 lu4 qi2 。
- meng3 hu3 xiao4 bei3 feng1 ， jun1 jia1 jie1 zai4 chi2 。
- shen1 ni2 jia4 pi2 niu2 ， chen3 chuo1 yu2 he2 zhi1 。
- jie2 qu1 bai2 dao4 zhuan3 ， liao2 rao4 qing1 xi1 sui2 。
- huang1 gu3 xiao4 shan1 gui3 ， shen1 lin2 ti2 zi3 gui1 。
- chang2 tan4 zhi3 gu4 shan1 ， san1 zou4 gui1 lai2 ci2 。
- bu4 feng2 yan3 zhong1 ren2 ， diao4 ku3 ju1 wei1 chi2 。
- shi4 yao2 song1 yun2 cao1 ， you4 shen1 qiong2 shu4 zi1 。
- bie2 lai2 ping2 an1 fou3 ， he2 jie1 yi4 shen1 mei2 。
- bai2 yun2 shi1 di4 xiang1 ， yuan3 shui3 hen4 tian1 ya2 。
- ang2 cang2 shuang1 wei1 feng4 ， he2 yue4 huan2 xi1 zhi1 。
- nu3 li4 ai4 hua2 fa4 ， sheng4 nian2 zhen4 yu3 yi2 。
- dan4 ling4 zhun1 nan2 kang1 ， bu2 fu4 cang1 zhou1 qi1 。
- mo4 zuo4 xin1 ting2 qi4 ， tu2 shi3 yi2 wu2 chi1 。

## 注释

## 译文

## 赏析
