---
id: du-gu-ji-chou-huang-fu-shi-yu-wang-tian-qian-shan-jian-shi-zhi-zuo
title: 詶皇甫侍御望天灊山見示之作
titlePinyin: chou2 huang2 fu3 shi4 yu4 wang4 tian1 qian2 shan1 jian4 shi4 zhi1 zuo4
titleSlug: chou-huang-fu-shi-yu-wang-tian-qian-shan-jian-shi-zhi-zuo
author: 獨孤及
authorPinyin: du2 gu1 ji2
authorSlug: du-gu-ji
dynasty: 唐
dynastyPinyin: tang2
dynastySlug: tang
tags: [] 
---

## 正文

- 早歲慕五嶽，嘗爲塵機礙。
- 孰知天柱峯，今與郡齋對。
- 隱嶙抱元氣，氤氳含青靄。
- 雲崖媚遠空，石壁寒古塞。
- 漢皇南遊日，望秩此昭配。
- 法駕到谷口，禮容振荒外。
- 焚柴百神趨，執玉萬方會。
- 天旋物順動，德布澤霶霈。
- 講武威已耀，學仙功未艾。
- 黃金竟何成，洪業遽淪昧。
- 度世若一瞬，昨朝已千載。
- 如今封禪壇，唯見雲雨晦。
- 長望哀往古，勞生慚大塊。
- 清暉幸相娛，幽獨知所賴。
- 寒城春方正，初日明可愛。
- 萬殊喜陽和，余亦荷時泰。
- 山色日夜綠，下有清淺瀨。
- 愧作拳僂人，沈迷簿書內。
- 登臨歎拘限，出處悲老大。
- 況聽郢中曲，復識湘南態。
- 思免物累牽，敢令道機退。
- 瞞然誦佳句，持此秋蘭佩。

## 拼音

- zao3 sui4 mu4 wu3 yue4 ， chang2 wei2 chen2 ji1 ai4 。
- shu2 zhi1 tian1 zhu4 feng1 ， jin1 yu3 jun4 zhai1 dui4 。
- yin3 lin2 bao4 yuan2 qi4 ， yin1 yun1 han2 qing1 ai3 。
- yun2 ya2 mei4 yuan3 kong1 ， shi2 bi4 han2 gu3 sai1 。
- han4 huang2 nan2 you2 ri4 ， wang4 zhi4 ci3 zhao1 pei4 。
- fa3 jia4 dao4 gu3 kou3 ， li3 rong2 zhen4 huang1 wai4 。
- fen2 chai2 bai3 shen2 qu1 ， zhi2 yu4 wan4 fang1 hui4 。
- tian1 xuan2 wu4 shun4 dong4 ， de2 bu4 ze2 pang1 pei4 。
- jiang3 wu3 wei1 yi3 yao4 ， xue2 xian1 gong1 wei4 ai4 。
- huang2 jin1 jing4 he2 cheng2 ， hong2 ye4 ju4 lun2 mei4 。
- du4 shi4 ruo4 yi2 shun4 ， zuo2 chao2 yi3 qian1 zai4 。
- ru2 jin1 feng1 shan4 tan2 ， wei2 jian4 yun2 yu3 hui4 。
- chang2 wang4 ai1 wang3 gu3 ， lao2 sheng1 can2 da4 kuai4 。
- qing1 hui1 xing4 xiang1 yu2 ， you1 du2 zhi1 suo3 lai4 。
- han2 cheng2 chun1 fang1 zheng4 ， chu1 ri4 ming2 ke3 ai4 。
- wan4 shu1 xi3 yang2 he2 ， yu2 yi4 he2 shi2 tai4 。
- shan1 se4 ri4 ye4 lü4 ， xia4 you3 qing1 qian3 lai4 。
- kui4 zuo4 quan2 lü3 ren2 ， shen3 mi2 bo2 shu1 nei4 。
- deng1 lin2 tan4 ju1 xian4 ， chu1 chu3 bei1 lao3 da4 。
- kuang4 ting1 ying3 zhong1 qu3 ， fu4 shi2 xiang1 nan2 tai4 。
- si1 mian3 wu4 lei4 qian1 ， gan3 ling4 dao4 ji1 tui4 。
- man2 ran2 song4 jia1 ju4 ， chi2 ci3 qiu1 lan2 pei4 。

## 注释

## 译文

## 赏析
