---
id: du-gu-ji-ke-she-yue-xia-dui-jiu-zui-hou-ji-bi-si-yao
title: 客舍月下對酒醉後寄畢四燿
titlePinyin: ke4 she4 yue4 xia4 dui4 jiu3 zui4 hou4 ji4 bi4 si4 yao4
titleSlug: ke-she-yue-xia-dui-jiu-zui-hou-ji-bi-si-yao
author: 獨孤及
authorPinyin: du2 gu1 ji2
authorSlug: du-gu-ji
dynasty: 唐
dynastyPinyin: tang2
dynastySlug: tang
tags: []
---

## 正文

- 鄉路風雪深，生事憂患迫。
- 天長波瀾廣，高舉無六翮。
- 獨立寒夜移，幽境思彌積。
- 霜月照膽淨，銀河入簷白。
- 沽酒聊自勞，開樽坐簷隙。
- 主人奏絲桐，能使高興劇。
- 清機暫無累，獻酢更絡繹。
- 慷慨葛天歌，愔愔廣陵陌。
- 既醉萬事遺，耳熱心亦適。
- 視身兀如泥，瞪目傲今昔。
- 故人間城闕，音信兩脉脉。
- 別時前盟在，寸景莫自擲。
- 心與白日鬬，十無一滿百。
- 寓形薪火內，甘作天地客。
- 與物無親疎，斗酒勝竹帛。
- 何必用自苦，將貽古賢責。

## 拼音

- xiang1 lu4 feng1 xue3 shen1 ， sheng1 shi4 you1 huan4 po4 。
- tian1 chang2 bo1 lan2 guang3 ， gao1 ju3 wu2 liu4 he2 。
- du2 li4 han2 ye4 yi2 ， you1 jing4 si1 mi2 ji1 。
- shuang1 yue4 zhao4 dan3 jing4 ， yin2 he2 ru4 yan2 bai2 。
- gu1 jiu3 liao2 zi4 lao2 ， kai1 zun1 zuo4 yan2 xi4 。
- zhu3 ren2 zou4 si1 tong2 ， neng2 shi3 gao1 xing1 ju4 。
- qing1 ji1 zan4 wu2 lei4 ， xian4 cu4 geng4 luo4 yi4 。
- kang1 kai3 ge3 tian1 ge1 ， yin1 yin1 guang3 ling2 mo4 。
- ji4 zui4 wan4 shi4 yi2 ， er3 re4 xin1 yi4 shi4 。
- shi4 shen1 wu4 ru2 ni2 ， deng4 mu4 ao4 jin1 xi1 。
- gu4 ren2 jian4 cheng2 que4 ， yin1 xin4 liang3 mo4 mo4 。
- bie2 shi2 qian2 meng2 zai4 ， cun4 jing3 mo4 zi4 zhi4 。
- xin1 yu3 bai2 ri4 dou4 ， shi2 wu2 yi4 man3 bai3 。
- yu4 xing2 xin1 huo3 nei4 ， gan1 zuo4 tian1 di4 ke4 。
- yu3 wu4 wu2 qin1 shu1 ， dou4 jiu3 sheng4 zhu2 bo2 。
- he2 bi4 yong4 zi4 ku3 ， jiang1 yi2 gu3 xian2 ze2 。

## 注释

## 译文

## 赏析
