---
id: fu-bi-ding-zhou-yue-gu-tang
title: 定州閱古堂
titlePinyin: ding4 zhou1 yue4 gu3 tang2
titleSlug: ding-zhou-yue-gu-tang
author: 富弼
authorPinyin: fu4 bi4
authorSlug: fu-bi
dynasty: 宋
dynastyPinyin: song4
dynastySlug: song
tags: []
---

## 正文

- 朔方之兵，勁于九土。
- 尤勁而要，粵惟定武。
- 兵勁在馭，用則羆虎。
- 失馭而勁，驕不可舉。
- 曰保曰貝，閉壁連阻。
- 武爵新守，束手就虜。
- 皇帝曰噫，汝武曷取。
- 有敝必革，以儒于撫。
- 公來帥定，始以威怒。
- 有兵悍橫，一用于斧。
- 連營怛之，膽栗腰傴。
- 既懼而教，如餔如乳。
- 以刺以射，以鉦以鼓。
- 無一不若，師師旅旅。
- 列城自刺，靡不和附。
- 陰沴爲梗，降此大雨。
- 大河破洩，在河之滸。
- 民被黜墊，田入莽污。
- 流離蕩析，不得其所。
- 公慼曰吁，予敢寧處。
- 迺大招來，迺大保聚。
- 乃營帛粟，寒衣饑茹。
- 民歸而安，水下孰禦。
- 强弱死生，由公復慮。
- 曰義曰仁，震肅春煦。
- 合和蒸天，天順以序。
- 公境獨稔，爰麥爰黍。
- 公俗獨樂，夫耕婦杼。
- 人雖曰康，公亦奚豫。
- 謂此一方，民與兵具。
- 務劇任重，稽古其裕。
- 人皆謂公，與古爲伍。
- 公文化民，公武禦侮。
- 何思古人，公不自許。
- 遂擇奇匠，繪于堂宇。
- 列其行事，指掌可數。
- 前有古人，在我門戶。
- 後有來者，依我牆堵。
- 斯堂勿壞，有堂有故。
- 堂之不存，來者曷睹。
- 宏乎煥乎，千載是矩。

## 拼音

- shuo4 fang1 zhi1 bing1 ， jin4 yu2 jiu3 tu3 。
- you2 jin4 er2 yao4 ， yue4 wei2 ding4 wu3 。
- bing1 jin4 zai4 yu4 ， yong4 ze2 pi2 hu3 。
- shi1 yu4 er2 jin4 ， jiao1 bu4 ke3 ju3 。
- yue1 bao3 yue1 bei4 ， bi4 bi4 lian2 zu3 。
- wu3 jue2 xin1 shou3 ， shu4 shou3 jiu4 lu3 。
- huang2 di4 yue1 yi1 ， ru3 wu3 he2 qu3 。
- you3 bi4 bi4 ge2 ， yi3 ru2 yu2 fu3 。
- gong1 lai2 shuai4 ding4 ， shi3 yi3 wei1 nu4 。
- you3 bing1 han4 heng2 ， yi2 yong4 yu2 fu3 。
- lian2 ying2 da2 zhi1 ， dan3 li4 yao1 yu3 。
- ji4 ju4 er2 jiao4 ， ru2 bu1 ru2 ru3 。
- yi3 ci4 yi3 she4 ， yi3 zheng1 yi3 gu3 。
- wu2 yi2 bu2 ruo4 ， shi1 shi1 lü3 lü3 。
- lie4 cheng2 zi4 ci4 ， mi2 bu4 he2 fu4 。
- yin1 li4 wei2 geng3 ， jiang4 ci3 da4 yu3 。
- da4 he2 po4 xie4 ， zai4 he2 zhi1 hu3 。
- min2 bei4 chu4 dian4 ， tian2 ru4 mang3 wu1 。
- liu2 li2 dang4 xi1 ， bu4 de2 qi2 suo3 。
- gong1 qi1 yue1 xu1 ， yu3 gan3 ning2 chu3 。
- nai3 da4 zhao1 lai2 ， nai3 da4 bao3 ju4 。
- nai3 ying2 bo2 su4 ， han2 yi1 ji1 ru2 。
- min2 gui1 er2 an1 ， shui3 xia4 shu2 yu4 。
- qiang2 ruo4 si3 sheng1 ， you2 gong1 fu4 lü4 。
- yue1 yi4 yue1 ren2 ， zhen4 su4 chun1 xu4 。
- he2 he2 zheng1 tian1 ， tian1 shun4 yi3 xu4 。
- gong1 jing4 du2 ren3 ， yuan2 mai4 yuan2 shu3 。
- gong1 su2 du2 le4 ， fu1 geng1 fu4 zhu4 。
- ren2 sui1 yue1 kang1 ， gong1 yi4 xi1 yu4 。
- wei4 ci3 yi4 fang1 ， min2 yu3 bing1 ju4 。
- wu4 ju4 ren4 zhong4 ， ji1 gu3 qi2 yu4 。
- ren2 jie1 wei4 gong1 ， yu3 gu3 wei2 wu3 。
- gong1 wen2 hua4 min2 ， gong1 wu3 yu4 wu3 。
- he2 si1 gu3 ren2 ， gong1 bu2 zi4 xu1 。
- sui4 ze2 qi2 jiang4 ， hui4 yu2 tang2 yu3 。
- lie4 qi2 xing2 shi4 ， zhi3 zhang3 ke3 shu4 。
- qian2 you3 gu3 ren2 ， zai4 wo3 men2 hu4 。
- hou4 you3 lai2 zhe3 ， yi1 wo3 qiang2 du3 。
- si1 tang2 wu4 huai4 ， you3 tang2 you3 gu4 。
- tang2 zhi1 bu4 cun2 ， lai2 zhe3 he2 du3 。
- hong2 hu1 huan4 hu1 ， qian1 zai4 shi4 ju3 。

## 注释

## 译文

## 赏析
