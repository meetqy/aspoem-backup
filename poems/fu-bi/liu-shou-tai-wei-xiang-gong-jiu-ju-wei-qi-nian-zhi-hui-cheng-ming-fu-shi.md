---
id: fu-bi-liu-shou-tai-wei-xiang-gong-jiu-ju-wei-qi-nian-zhi-hui-cheng-ming-fu-shi
title: 留守太尉相公就居爲耆年之會承命賦詩
titlePinyin: liu2 shou3 tai4 wei4 xiang4 gong0 jiu4 ju1 wei2 qi2 nian2 zhi1 hui4 cheng2 ming4 fu4 shi1
titleSlug: liu-shou-tai-wei-xiang-gong-jiu-ju-wei-qi-nian-zhi-hui-cheng-ming-fu-shi
author: 富弼
authorPinyin: fu4 bi4
authorSlug: fu-bi
dynasty: 宋
dynastyPinyin: song4
dynastySlug: song
tags: []
---

## 正文

- 西洛古帝都，衣冠走集地。
- 豈惟名利場，驟爲耆德會。
- 大尹吾舊相，曠懷輕富貴。
- 日與退老游，臺閣并省寺。
- 予慚最衰老，亦許預其次。
- 遂俗肖儀容，爛然彤繪事。
- 閩嶠訪精華，鮫綃布絕藝。
- 令復崇宴衎，聊以示慈惠。
- 幽居近銅駝，荒敝仍湫庳。
- 塞路移君庖，盈車載春醴。
- 獻酬互相趣，歡處不知止。
- 商嶺有四翁，晉林惟七子。
- 較我集諸賢，盛衰何遠爾。
- 茲事實可矜，傳之足千祀。

## 拼音

- xi1 luo4 gu3 di4 du1 ， yi1 guan1 zou3 ji2 di4 。
- qi3 wei2 ming2 li4 chang3 ， zhou4 wei2 qi2 de2 hui4 。
- da4 yin3 wu2 jiu4 xiang1 ， kuang4 huai2 qing1 fu4 gui4 。
- ri4 yu3 tui4 lao3 you2 ， tai2 ge2 bing4 sheng3 si4 。
- yu3 can2 zui4 shuai1 lao3 ， yi4 xu1 yu4 qi2 ci4 。
- sui4 su2 xiao4 yi2 rong2 ， lan4 ran2 tong2 hui4 shi4 。
- min3 jiao4 fang3 jing1 hua2 ， jiao1 xiao1 bu4 jue2 yi4 。
- ling4 fu4 chong2 yan4 kan4 ， liao2 yi3 shi4 ci2 hui4 。
- you1 ju1 jin4 tong2 tuo2 ， huang1 bi4 reng2 qiu1 bi4 。
- sai1 lu4 yi2 jun1 pao2 ， ying2 ju1 zai4 chun1 li3 。
- xian4 chou2 hu4 xiang1 qu4 ， huan1 chu3 bu4 zhi1 zhi3 。
- shang1 ling3 you3 si4 weng1 ， jin4 lin2 wei2 qi1 zi3 。
- jiao4 wo3 ji2 zhu1 xian2 ， sheng4 shuai1 he2 yuan3 er3 。
- zi1 shi4 shi2 ke3 jin1 ， chuan2 zhi1 zu2 qian1 si4 。

## 注释

## 译文

## 赏析
