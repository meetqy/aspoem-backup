---
id: xu-yue-qing-ti-ming-huang-gui-fei-shang-ma-tu
title: 題明皇貴妃上馬圖
titlePinyin: ti2 ming2 huang2 gui4 fei1 shang4 ma3 tu2
titleSlug: ti-ming-huang-gui-fei-shang-ma-tu
author: 許月卿
authorPinyin: xu1 yue4 qing1
authorSlug: xu-yue-qing
dynasty: 宋
dynastyPinyin: song4
dynastySlug: song
tags: []
---

## 正文

- 開元天寶號太平，快活三郎偏縱情。
- 帝閑天驥雲雷駃，回首絕憐妃子醉。
- 海棠酣春睡未足，扶上馬時頹山玉。
- 二璫兩邊扶蹋𩍐，群姬爭扶不用命。
- 萬花叢，玉山花，花朝王，醉牡丹。
- 共立馬前黄幡綽，獻笑顔容似嘲謔。
- 三郎勒馬頻回頭，兩手按膝雙凝眸。
- 夾立兩旁御弓箭，带御器械如行殿。
- 二璫相語儼相向，貴妃未至龍顔望。
- 龍顔不怡吾曹憂，昵昵私語雙燕秋。
- 御前兩驥立仗俟，御龍整暇聊緩轡。
- 卷中何止數十人，十人眼只在一身。
- 朕能墜馬替妃子，不忍花飛驚玉體。
- 三郎但念妃子醉，豈知身醉誤國事。
- 儻知敬是常惺惺，提主人翁教醉醒。
- 醜醜婦斟薄薄酒，醜婦添翁多少壽。
- 無鹽爲后能彊齊，夙夜警戒鷄鳴詩。
- 花鈿安得紛委地，馬嵬安得有墜時。

## 拼音

- kai1 yuan2 tian1 bao3 hao4 tai4 ping2 ， kuai4 huo0 san1 lang2 pian1 zong4 qing2 。
- di4 xian2 tian1 ji4 yun2 lei2 kuai4 ， hui2 shou3 jue2 lian2 fei1 zi0 zui4 。
- hai3 tang2 han1 chun1 shui4 wei4 zu2 ， fu2 shang4 ma3 shi2 tui2 shan1 yu4 。
- er4 dang1 liang3 bian1 fu2 ta4 𩍐， qun2 ji1 zheng1 fu2 bu2 yong4 ming4 。
- wan4 hua1 cong2 ， yu4 shan1 hua1 ， hua1 zhao1 wang2 ， zui4 mu3 dan1 。
- gong4 li4 ma3 qian2 huang2 fan1 chuo4 ， xian4 xiao4 yan2 rong2 si4 chao2 xue4 。
- san1 lang2 le4 ma3 bin1 hui2 tou2 ， liang3 shou3 an4 xi1 shuang1 ning2 mou2 。
- jia1 li4 liang3 pang2 yu4 gong1 jian4 ， dai4 yu4 qi4 xie4 ru2 xing2 dian4 。
- er4 dang1 xiang1 yu3 yan3 xiang1 xiang4 ， gui4 fei1 wei4 zhi4 long2 yan2 wang4 。
- long2 yan2 bu4 yi2 wu2 cao2 you1 ， ni4 ni4 si1 yu3 shuang1 yan4 qiu1 。
- yu4 qian2 liang3 ji4 li4 zhang4 si4 ， yu4 long2 zheng3 xia2 liao2 huan3 pei4 。
- juan4 zhong1 he2 zhi3 shu4 shi2 ren2 ， shi2 ren2 yan3 zhi1 zai4 yi4 shen1 。
- zhen4 neng2 zhui4 ma3 ti4 fei1 zi0 ， bu4 ren3 hua1 fei1 jing1 yu4 ti3 。
- san1 lang2 dan4 nian4 fei1 zi0 zui4 ， qi3 zhi1 shen1 zui4 wu4 guo2 shi4 。
- tang3 zhi1 jing4 shi4 chang2 xing1 xing1 ， ti2 zhu3 ren2 weng1 jiao4 zui4 xing3 。
- chou3 chou3 fu4 zhen1 bao2 bo2 jiu3 ， chou3 fu4 tian1 weng1 duo1 shao3 shou4 。
- wu2 yan2 wei2 hou4 neng2 qiang2 qi2 ， su4 ye4 jing3 jie4 ji1 ming2 shi1 。
- hua1 dian4 an1 de2 fen1 wei3 di4 ， ma3 wei2 an1 de2 you3 zhui4 shi2 。

## 注释

## 译文

## 赏析
