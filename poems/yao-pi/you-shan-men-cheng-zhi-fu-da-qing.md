---
id: yao-pi-you-shan-men-cheng-zhi-fu-da-qing
title: 遊山門呈知府大卿
titlePinyin: you2 shan1 men2 cheng2 zhi1 fu3 da4 qing1
titleSlug: you-shan-men-cheng-zhi-fu-da-qing
author: 姚闢
authorPinyin: yao2 pi4
authorSlug: yao-pi
dynasty: 宋
dynastyPinyin: song4
dynastySlug: song
tags: []
---

## 正文

- 春風到宛陵，太守遇康樂。
- 隱几坐高齋，清風媚林壑。
- 語我諸峰巒，道人古棲託。
- 幽潛遠江漢，秀聳類衡霍。
- 一日贐我遊，大府輟高幕。
- 命車載酒醪，行人飭巾櫜。
- 藍輿渡前溪，野飯即高閣。
- 笑著烏紗巾，行背青山郭。
- 嵇呂重契舊，皮陸索酬酢。
- 幽花弄紫翠，鳴琴唱宮角。
- 靈氣浮融融，蒸風紛漠漠。
- 晚宿黄渡館，泉聲自伊洛。
- 溪童學流觴，盤花遞清酌。
- 歸火破昏街，擁衾聞夜柝。
- 詰朝振衣坐，繅車厭啼𪈴。
- 東壁有舊詩，三賢據安作。
- 筆迹既訛謬，塵版復皴皵。
- 伊人已黄泉，來者誰丹雘。
- 徐徐到山門，青蒼洗昏膜。
- 兩山擘大道，造化自櫜籥。
- 綠蔕凌空飛，江雲半天落。
- 二巖與四洞，靈仙舊淹泊。
- 丹安今不歸，雙門失扃鑰。
- 雲髓凝爲乳，石柱垂如鐸。
- 峭壁斷行路，薜蘿陰附著。
- 秉燭尋龍潭，昏冥認頭角。
- 欲窺心已驚，暫進足還卻。
- 不探驪珠淵，安得長生藥。
- 又上齊雲亭，諸山露崖崿。
- 或涌如波濤，或沸如鼎鑊。
- 幡幢或飛動，塔廟或纓絡。
- 盛如明堂朝，衣冠勢紛錯。
- 尊者不避卑，強者不凌凌弱。
- 嚴如武庫兵，雪霜飾鋒鍔。
- 柔順就赦宥，剛頑即侵掠。
- 或齊如季孟，或比如媒妁。
- 連如魚綴鈎，猛如獸相搏。
- 橫如斗東西，勇如龍潛躍。
- 欲盡聽眺心，疲羸厭芒屩。
- 野僧又語我，文脊倚寥廓。
- 我思鹿裘人，不憚路磽確。
- 左瞻右已迷，前登後皆邈。
- 攀高猿臂引，入險腰𬗖縛。
- 辛勤到深幽，祠宮冷蕭索。
- 金丹已無傳，石室儼如昨。
- 咨嗟兩臺高，日月互盤礴。
- 石豹鳴陰崖，鷹龜露金殻。
- 天河瀉雲潭，千丈不見濁。
- 衆指佛子堂，神靈重然諾。
- 我坐謝公亭，歸舟阻溪涸。
- 爇蕭陰禱祈，暮雨過山腳。
- 善濟雖未通，神變已可愕。
- 蠢蠢塵中人，回首重慚怍。
- 屈曲歸杜遷，復結三天約。
- 傍楫清溪行，萬象皆洗濯。
- 石苔散青絲，玉筍解新籜。
- 路回灘流淙，灑面散雨雹。
- 魚禽遂天性，浮沉隨飲啄。
- 行行明鏡中，兩岸翠如幄。
- 停橈到妙顯，洞府誰開拓。
- 我知巨靈斧，神妙止削。
- 狻猊儼守衛，瓊瑤出追琢。
- 幽蘭香自知，褊茗甘可嚼。
- 老木臥深塢，不肯就工度。
- 蒼石通元精，溫潤抱天璞。
- 古有智琰師，逍遙寄冥寞。
- 四獸雖吾降，一性奚所惡。
- 天子賜詔勤，香象與醍酪。
- 徘徊想遺風，愚迷仰真覺。
- 又疑無爲人，其來非力學。
- 洞門有磨崖，唐賢盛鐫鑿。
- 姓名今尚存，苔蘚已斑駁。
- 遊者來無窮，居者日益數。
- 人事竟糠秕，塵緣易糟粕。
- 唯有稽亭峰，巍峨不銷鑠。
- 仁智樂山水，小大等拳勺。
- 養心即自然，玩物乃浮薄。
- 我今還海涯，身不掛繒繳。
- 世無丹青人，爲我一圖貌。
- 試作山中吟，高情寄鸞鶴。

## 拼音

- chun1 feng1 dao4 wan3 ling2 ， tai4 shou3 yu4 kang1 le4 。
- yin3 ji3 zuo4 gao1 zhai1 ， qing1 feng1 mei4 lin2 he4 。
- yu3 wo3 zhu1 feng1 luan2 ， dao4 ren2 gu3 qi1 tuo1 。
- you1 qian2 yuan3 jiang1 han4 ， xiu4 song3 lei4 heng2 huo4 。
- yi2 ri4 jin4 wo3 you2 ， da4 fu3 chuo4 gao1 mu4 。
- ming4 ju1 zai4 jiu3 lao2 ， xing2 ren2 chi4 jin1 gao1 。
- lan2 yu2 du4 qian2 xi1 ， ye3 fan4 ji2 gao1 ge2 。
- xiao4 zhu4 wu1 sha1 jin1 ， xing2 bei4 qing1 shan1 guo1 。
- ji1 lü3 zhong4 qi4 jiu4 ， pi2 lu4 suo3 chou2 zuo4 。
- you1 hua1 nong4 zi3 cui4 ， ming2 qin2 chang4 gong1 jiao3 。
- ling2 qi4 fu2 rong2 rong2 ， zheng1 feng1 fen1 mo4 mo4 。
- wan3 su4 huang2 du4 guan3 ， quan2 sheng1 zi4 yi1 luo4 。
- xi1 tong2 xue2 liu2 shang1 ， pan2 hua1 di4 qing1 zhuo2 。
- gui1 huo3 po4 hun1 jie1 ， yong1 qin1 wen2 ye4 tuo4 。
- jie2 chao2 zhen4 yi1 zuo4 ， sao1 ju1 yan4 ti2 𪈴。
- dong1 bi4 you3 jiu4 shi1 ， san1 xian2 ju4 an1 zuo4 。
- bi3 ji4 ji4 e2 miu4 ， chen2 ban3 fu4 cun1 que4 。
- yi1 ren2 yi3 huang2 quan2 ， lai2 zhe3 shui2 dan1 huo4 。
- xu2 xu2 dao4 shan1 men2 ， qing1 cang1 xi3 hun1 mo2 。
- liang3 shan1 bo4 da4 dao4 ， zao4 hua4 zi4 gao1 yue4 。
- lü4 di4 ling2 kong1 fei1 ， jiang1 yun2 ban4 tian1 luo4 。
- er4 yan2 yu3 si4 dong4 ， ling2 xian1 jiu4 yan1 bo2 。
- dan1 an1 jin1 bu4 gui1 ， shuang1 men2 shi1 jiong1 yue4 。
- yun2 sui3 ning2 wei2 ru3 ， shi2 zhu4 chui2 ru2 duo2 。
- qiao4 bi4 duan4 xing2 lu4 ， bi4 luo2 yin1 fu4 zhu4 。
- bing3 zhu2 xun2 long2 tan2 ， hun1 ming2 ren4 tou2 jiao3 。
- yu4 kui1 xin1 yi3 jing1 ， zan4 jin4 zu2 huan2 que4 。
- bu2 tan4 li2 zhu1 yuan1 ， an1 de2 chang2 sheng1 yao4 。
- you4 shang4 qi2 yun2 ting2 ， zhu1 shan1 lu4 ya2 e4 。
- huo4 yong3 ru2 bo1 tao1 ， huo4 fei4 ru2 ding3 huo4 。
- fan1 zhuang4 huo4 fei1 dong4 ， ta3 miao4 huo4 ying1 luo4 。
- sheng4 ru2 ming2 tang2 chao2 ， yi1 guan1 shi4 fen1 cuo4 。
- zun1 zhe3 bu2 bi4 bei1 ， qiang2 zhe3 bu4 ling2 ling2 ruo4 。
- yan2 ru2 wu3 ku4 bing1 ， xue3 shuang1 shi4 feng1 e4 。
- rou2 shun4 jiu4 she4 you4 ， gang1 wan2 ji2 qin1 lüe4 。
- huo4 qi2 ru2 ji4 meng4 ， huo4 bi3 ru2 mei2 shuo4 。
- lian2 ru2 yu2 zhui4 gou1 ， meng3 ru2 shou4 xiang1 bo2 。
- heng2 ru2 dou4 dong1 xi1 ， yong3 ru2 long2 qian2 yue4 。
- yu4 jin4 ting1 tiao4 xin1 ， pi2 lei2 yan4 mang2 jue1 。
- ye3 seng1 you4 yu3 wo3 ， wen2 ji3 yi3 liao2 kuo4 。
- wo3 si1 lu4 qiu2 ren2 ， bu2 dan4 lu4 qiao1 que4 。
- zuo3 zhan1 you4 yi3 mi2 ， qian2 deng1 hou4 jie1 miao3 。
- pan1 gao1 yuan2 bi4 yin3 ， ru4 xian3 yao1 𬗖 fu4 。
- xin1 qin2 dao4 shen1 you1 ， ci2 gong1 leng3 xiao1 suo3 。
- jin1 dan1 yi3 wu2 chuan2 ， shi2 shi4 yan3 ru2 zuo2 。
- zi1 jie1 liang3 tai2 gao1 ， ri4 yue4 hu4 pan2 bo2 。
- shi2 bao4 ming2 yin1 ya2 ， ying1 gui1 lu4 jin1 qiao4 。
- tian1 he2 xie4 yun2 tan2 ， qian1 zhang4 bu2 jian4 zhuo2 。
- zhong4 zhi3 fo2 zi3 tang2 ， shen2 ling2 zhong4 ran2 nuo4 。
- wo3 zuo4 xie4 gong1 ting2 ， gui1 zhou1 zu3 xi1 he2 。
- ruo4 xiao1 yin1 dao3 qi2 ， mu4 yu3 guo4 shan1 jiao3 。
- shan4 ji4 sui1 wei4 tong1 ， shen2 bian4 yi3 ke3 e4 。
- chun3 chun3 chen2 zhong1 ren2 ， hui2 shou3 zhong4 can2 zuo4 。
- qu1 qu1 gui1 du4 qian1 ， fu4 jie2 san1 tian1 yue1 。
- bang4 ji2 qing1 xi1 xing2 ， wan4 xiang4 jie1 xi3 zhuo2 。
- shi2 tai2 san4 qing1 si1 ， yu4 sun3 jie3 xin1 tuo4 。
- lu4 hui2 tan1 liu2 cong2 ， sa3 mian4 san4 yu3 bao2 。
- yu2 qin2 sui4 tian1 xing4 ， fu2 chen2 sui2 yin3 zhuo2 。
- hang2 hang2 ming2 jing4 zhong1 ， liang3 an4 cui4 ru2 wo4 。
- ting2 rao2 dao4 miao4 xian3 ， dong4 fu3 shui2 kai1 tuo4 。
- wo3 zhi1 ju4 ling2 fu3 ， shen2 miao4 zhi3 xiao1 。
- suan1 ni2 yan3 shou3 wei4 ， qiong2 yao2 chu1 zhui1 zhuo2 。
- you1 lan2 xiang1 zi4 zhi1 ， bian3 ming2 gan1 ke3 jiao2 。
- lao3 mu4 wo4 shen1 wu4 ， bu4 ken3 jiu4 gong1 du4 。
- cang1 shi2 tong1 yuan2 jing1 ， wen1 run4 bao4 tian1 pu2 。
- gu3 you3 zhi4 yan3 shi1 ， xiao1 yao2 ji4 ming2 mo4 。
- si4 shou4 sui1 wu2 jiang4 ， yi2 xing4 xi1 suo3 e4 。
- tian1 zi3 ci4 zhao4 qin2 ， xiang1 xiang4 yu3 ti2 lao4 。
- pai2 huai2 xiang3 yi2 feng1 ， yu2 mi2 yang3 zhen1 jue2 。
- you4 yi2 wu2 wei2 ren2 ， qi2 lai2 fei1 li4 xue2 。
- dong4 men2 you3 mo2 ya2 ， tang2 xian2 sheng4 juan1 zao2 。
- xing4 ming2 jin1 shang4 cun2 ， tai2 xian3 yi3 ban1 bo2 。
- you2 zhe3 lai2 wu2 qiong2 ， ju1 zhe3 ri4 yi4 shu4 。
- ren2 shi4 jing4 kang1 bi3 ， chen2 yuan2 yi4 zao1 po4 。
- wei2 you3 ji1 ting2 feng1 ， wei1 e2 bu4 xiao1 shuo4 。
- ren2 zhi4 le4 shan1 shui3 ， xiao3 da4 deng3 quan2 shao2 。
- yang3 xin1 ji2 zi4 ran2 ， wan2 wu4 nai3 fu2 bo2 。
- wo3 jin1 huan2 hai3 ya2 ， shen1 bu2 gua4 zeng1 jiao3 。
- shi4 wu2 dan1 qing1 ren2 ， wei2 wo3 yi4 tu2 mao4 。
- shi4 zuo4 shan1 zhong1 yin2 ， gao1 qing2 ji4 luan2 he4 。

## 注释

## 译文

## 赏析
