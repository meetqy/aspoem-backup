---
id: shi-you-xu-shi-men-ge
title: 石門歌
titlePinyin: shi2 men2 ge1
titleSlug: shi-men-ge
author: 釋有需
authorPinyin: shi4 you3 xu1
authorSlug: shi-you-xu
dynasty: 宋
dynastyPinyin: song4
dynastySlug: song
tags: []
---

## 正文

- 吾結草菴蔡溪側，四顧峰巒皆峭壁。
- 石門千仞鎖天津，來者欲登那措足。
- 住此庵中是何緣，不詩不頌亦不禪。
- 饑來苦菜和根煮，疊石爲床困即眠。
- 日照諸峰陰羃羃，負暄孤坐情何適。
- 馴伏珍禽趁不飛，猨猱捫我衣中蝨。
- 閑搘瘦筇六七尺，山行野步扶危力。
- 披雲入草不辭勞，逢人打破修行窟。
- 或停松，或坐石，靜聽溪泉漱鳴玉。
- 源深洞邃來不休，聲聲奏盡無生曲。
- 雜羽流商誰辨的，五音六律徒敲擊。
- 有時乘興上高峰，大笑狂歌天地窄。

## 拼音

- wu2 jie2 cao3 an1 cai4 xi1 ce4 ， si4 gu4 feng1 luan2 jie1 qiao4 bi4 。
- shi2 men2 qian1 ren4 suo3 tian1 jin1 ， lai2 zhe3 yu4 deng1 na4 cuo4 zu2 。
- zhu4 ci3 an1 zhong1 shi4 he2 yuan2 ， bu4 shi1 bu2 song4 yi4 bu2 shan4 。
- ji1 lai2 ku3 cai4 he2 gen1 zhu3 ， die2 shi2 wei2 chuang2 kun4 ji2 mian2 。
- ri4 zhao4 zhu1 feng1 yin1 mi4 mi4 ， fu4 xuan1 gu1 zuo4 qing2 he2 shi4 。
- xun4 fu2 zhen1 qin2 chen4 bu4 fei1 ， yuan2 nao2 men2 wo3 yi1 zhong1 shi1 。
- xian2 zhi1 shou4 qiong2 liu4 qi1 chi3 ， shan1 xing2 ye3 bu4 fu2 wei1 li4 。
- pi1 yun2 ru4 cao3 bu4 ci2 lao2 ， feng2 ren2 da3 po4 xiu1 xing2 ku1 。
- huo4 ting2 song1 ， huo4 zuo4 shi2 ， jing4 ting1 xi1 quan2 shu4 ming2 yu4 。
- yuan2 shen1 dong4 sui4 lai2 bu4 xiu1 ， sheng1 sheng1 zou4 jin4 wu2 sheng1 qu3 。
- za2 yu3 liu2 shang1 shui2 bian4 de0 ， wu3 yin1 liu4 lü4 tu2 qiao1 ji1 。
- you3 shi2 cheng2 xing1 shang4 gao1 feng1 ， da4 xiao4 kuang2 ge1 tian1 di4 zhai3 。

## 注释

## 译文

## 赏析
