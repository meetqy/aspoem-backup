---
id: zhou-bi-da-song-zi-kai-di-huan-jiang-xi
title: 送子開弟還江西
titlePinyin: song4 zi3 kai1 di4 huan2 jiang1 xi1
titleSlug: song-zi-kai-di-huan-jiang-xi
author: 周必大
authorPinyin: zhou1 bi4 da4
authorSlug: zhou-bi-da
dynasty: 宋
dynastyPinyin: song4
dynastySlug: song
tags: []
---

## 正文

- 十年樂家居，豈知離別愁。
- 言遊冠蓋場，聚散靡自由。
- 子從何方來，訪我金陵州。
- 情多語反默，喜極涕翻流。
- 不如並轡出，庶以寫我憂。
- 沉沉長干寺，南軒清且幽。
- 烏衣訪王謝，湮滅那可求。
- 却登覽輝亭，下瞰白鷺洲。
- 羣山競合沓，萬室相牽鈎。
- 回首指鍾阜，黎明戒前騶。
- 林泉與臺殿，勝處皆窮搜。
- 紛紛六朝舊，莽莽今幾邱。
- 弔古轍未環，劇談興方稠。
- 胡爲理書劍，復欲從遠遊。
- 蹉跎六年別，邂逅半月留。
- 臨分敢不盡，苦語誠非偷。
- 期子如良農，勤勤事西疇。
- 慎勿因水旱，而令廢鋤耰。
- 豐歲會可必，行行真有秋。
- 十月風霜動，待子江之頭。

## 拼音

- shi2 nian2 le4 jia1 ju1 ， qi3 zhi1 li2 bie2 chou2 。
- yan2 you2 guan1 gai4 chang3 ， ju4 san4 mi2 zi4 you2 。
- zi3 cong2 he2 fang1 lai2 ， fang3 wo3 jin1 ling2 zhou1 。
- qing2 duo1 yu3 fan3 mo4 ， xi3 ji2 ti4 fan1 liu2 。
- bu4 ru2 bing4 pei4 chu1 ， shu4 yi3 xie3 wo3 you1 。
- chen2 chen2 chang2 gan1 si4 ， nan2 xuan1 qing1 qie3 you1 。
- wu1 yi1 fang3 wang2 xie4 ， yan1 mie4 na4 ke3 qiu2 。
- que4 deng1 lan3 hui1 ting2 ， xia4 kan4 bai2 lu4 zhou1 。
- qun2 shan1 jing4 he2 ta4 ， wan4 shi4 xiang1 qian1 gou1 。
- hui2 shou3 zhi3 zhong1 fu4 ， li2 ming2 jie4 qian2 zou1 。
- lin2 quan2 yu3 tai2 dian4 ， sheng4 chu3 jie1 qiong2 sou1 。
- fen1 fen1 liu4 chao2 jiu4 ， mang3 mang3 jin1 ji1 qiu1 。
- diao4 gu3 zhe2 wei4 huan2 ， ju4 tan2 xing1 fang1 chou2 。
- hu2 wei2 li3 shu1 jian4 ， fu4 yu4 cong2 yuan3 you2 。
- cuo1 tuo2 liu4 nian2 bie2 ， xie4 hou4 ban4 yue4 liu2 。
- lin2 fen1 gan3 bu2 jin4 ， ku3 yu3 cheng2 fei1 tou1 。
- qi1 zi3 ru2 liang2 nong2 ， qin2 qin2 shi4 xi1 chou2 。
- shen4 wu4 yin1 shui3 han4 ， er2 ling4 fei4 chu2 you1 。
- feng1 sui4 hui4 ke3 bi4 ， hang2 hang2 zhen1 you3 qiu1 。
- shi2 yue4 feng1 shuang1 dong4 ， dai4 zi3 jiang1 zhi1 tou2 。

## 注释

## 译文

## 赏析
