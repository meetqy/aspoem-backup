---
id: zhou-bi-da-ci-yun-xing-huai-zheng-tong-pan-you-jiang-shan
title: 次韻邢懷正通判遊蔣山
titlePinyin: ci4 yun4 xing2 huai2 zheng4 tong1 pan4 you2 jiang3 shan1
titleSlug: ci-yun-xing-huai-zheng-tong-pan-you-jiang-shan
author: 周必大
authorPinyin: zhou1 bi4 da4
authorSlug: zhou-bi-da
dynasty: 宋
dynastyPinyin: song4
dynastySlug: song
tags: []
---

## 正文

- 仙人薄蓬萊，乘槎度河滸。
- 舊觀桑田變，今訪鍾山古。
- 駕言出東門，恍若之帝所。
- 朝曦霽青霜，楓葉落紅雨。
- 亭亭望浮圖，隠隠插天宇。
- 坡垂北溟鼇，石卧南山虎。
- 遥聞飯後鍾，絕勝紞如鼓。
- 恭惟布金地，草木誰敢侮。
- 孤芳破冰雪，喜見梅萼吐。
- 同遊皆大雅，緇素競先睹。
- 巾車似元亮，漱石雜孫楚。
- 相將挹靈泉，何用照牛渚。
- 西方化人國，未覺道修阻。
- 法筵盛龍象，一一會心侶。
- 茗盌散午夢，蒲團便軟語。
- 懸知雨花社，重辯風幡舞。
- 相投甚針芥，味道真酪乳。
- 從來草堂靈，俗駕回吾祖。
- 况如雲仍輩，么麽那復數。
- 後車倘許隨，未羨黄金塢。

## 拼音

- xian1 ren2 bao2 peng2 lai2 ， cheng2 cha2 du4 he2 hu3 。
- jiu4 guan1 sang1 tian2 bian4 ， jin1 fang3 zhong1 shan1 gu3 。
- jia4 yan2 chu1 dong1 men2 ， huang3 ruo4 zhi1 di4 suo3 。
- chao2 xi1 ji4 qing1 shuang1 ， feng1 ye4 luo4 hong2 yu3 。
- ting2 ting2 wang4 fu2 tu2 ， yin3 yin3 cha1 tian1 yu3 。
- po1 chui2 bei3 ming2 ao2 ， shi2 wo4 nan2 shan1 hu3 。
- yao2 wen2 fan4 hou4 zhong1 ， jue2 sheng4 dan3 ru2 gu3 。
- gong1 wei2 bu4 jin1 di4 ， cao3 mu4 shui2 gan3 wu3 。
- gu1 fang1 po4 bing1 xue3 ， xi3 jian4 mei2 e4 tu3 。
- tong2 you2 jie1 da4 ya3 ， zi1 su4 jing4 xian1 du3 。
- jin1 ju1 si4 yuan2 liang4 ， shu4 shi2 za2 sun1 chu3 。
- xiang1 jiang1 yi4 ling2 quan2 ， he2 yong4 zhao4 niu2 zhu3 。
- xi1 fang1 hua4 ren2 guo2 ， wei4 jue2 dao4 xiu1 zu3 。
- fa3 yan2 sheng4 long2 xiang4 ， yi1 yi1 hui4 xin1 lü3 。
- ming2 wan3 san4 wu3 meng4 ， pu2 tuan2 bian4 ruan3 yu3 。
- xuan2 zhi1 yu3 hua1 she4 ， zhong4 bian4 feng1 fan1 wu3 。
- xiang1 tou2 shen4 zhen1 jie4 ， wei4 dao4 zhen1 lao4 ru3 。
- cong2 lai2 cao3 tang2 ling2 ， su2 jia4 hui2 wu2 zu3 。
- kuang4 ru2 yun2 reng2 bei4 ， me0 mo2 na4 fu4 shu4 。
- hou4 ju1 tang3 xu1 sui2 ， wei4 xian4 huang2 jin1 wu4 。

## 注释

## 译文

## 赏析
