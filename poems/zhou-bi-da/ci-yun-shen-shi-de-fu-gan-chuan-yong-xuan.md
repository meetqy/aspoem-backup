---
id: zhou-bi-da-ci-yun-shen-shi-de-fu-gan-chuan-yong-xuan
title: 次韻沈世德撫幹川詠軒
titlePinyin: ci4 yun4 shen3 shi4 de2 fu3 gan4 chuan1 yong3 xuan1
titleSlug: ci-yun-shen-shi-de-fu-gan-chuan-yong-xuan
author: 周必大
authorPinyin: zhou1 bi4 da4
authorSlug: zhou-bi-da
dynasty: 宋
dynastyPinyin: song4
dynastySlug: song
tags: []
---

## 正文

- 江山倏清麗，雲月助色澤。
- 向來面面景，今日誰洗滌。
- 主人倚晴檻，回首笑謂客。
- 府公實知己，餘事懶經畫。
- 汙幪廓大厦，軒窗開澤園。
- 架簷逼象緯，植礎壓鹵斥。
- 仰看天宇大，俯覺地軸窄。
- 端如倩巨靈，妙手重開闢。
- 此興固非淺，無入不自適。
- 華關望中敬，棠陰坐上得。
- 波光動藻井，帆影落几席。
- 所欣魚依蒲，未許蝎見壁。
- 陰晴及朝暮，氣象知幾易。
- 飈回有餘韻，鳥度無留迹。
- 市聲沉浩浩，漁唱聞昔昔。
- 油幕多風流，翛然晉八伯。
- 淋漓傳翰墨，鏦擊間金石。
- 連璧喜同志，倚玉許凉德。
- 頗慙陂量容，未忍俗駕勒。
- 惡詩信非備，勿作春秋責。

## 拼音

- jiang1 shan1 shu1 qing1 li2 ， yun2 yue4 zhu4 se4 ze2 。
- xiang4 lai2 mian4 mian4 jing3 ， jin1 ri4 shui2 xi3 di2 。
- zhu3 ren2 yi3 qing2 jian4 ， hui2 shou3 xiao4 wei4 ke4 。
- fu3 gong1 shi2 zhi1 ji3 ， yu2 shi4 lan3 jing1 hua4 。
- wu1 meng2 kuo4 da4 sha4 ， xuan1 chuang1 kai1 ze2 yuan2 。
- jia4 yan2 bi1 xiang4 wei3 ， zhi2 chu3 ya1 lu3 chi4 。
- yang3 kan4 tian1 yu3 da4 ， fu3 jue2 di4 zhou2 zhai3 。
- duan1 ru2 qian4 ju4 ling2 ， miao4 shou3 zhong4 kai1 pi4 。
- ci3 xing1 gu4 fei1 qian3 ， wu2 ru4 bu2 zi4 shi4 。
- hua2 guan1 wang4 zhong1 jing4 ， tang2 yin1 zuo4 shang4 de2 。
- bo1 guang1 dong4 zao3 jing3 ， fan1 ying3 luo4 ji3 xi2 。
- suo3 xin1 yu2 yi1 pu2 ， wei4 xu1 xie1 jian4 bi4 。
- yin1 qing2 ji2 zhao1 mu4 ， qi4 xiang4 zhi1 ji1 yi4 。
- biao1 hui2 you3 yu2 yun4 ， niao3 du4 wu2 liu2 ji4 。
- shi4 sheng1 chen2 hao4 hao4 ， yu2 chang4 wen2 xi1 xi1 。
- you2 mu4 duo1 feng1 liu2 ， xiao1 ran2 jin4 ba1 bo2 。
- lin2 li2 chuan2 han4 mo4 ， cong1 ji1 jian4 jin1 shi2 。
- lian2 bi4 xi3 tong2 zhi4 ， yi3 yu4 xu1 liang2 de2 。
- po1 can2 bei1 liang2 rong2 ， wei4 ren3 su2 jia4 le4 。
- e4 shi1 xin4 fei1 bei4 ， wu4 zuo4 chun1 qiu1 ze2 。

## 注释

## 译文

## 赏析
