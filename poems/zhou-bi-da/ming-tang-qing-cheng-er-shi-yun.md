---
id: zhou-bi-da-ming-tang-qing-cheng-er-shi-yun
title: 明堂慶成二十韻
titlePinyin: ming2 tang2 qing4 cheng2 er4 shi2 yun4
titleSlug: ming-tang-qing-cheng-er-shi-yun
author: 周必大
authorPinyin: zhou1 bi4 da4
authorSlug: zhou-bi-da
dynasty: 宋
dynastyPinyin: song4
dynastySlug: song
tags: []
---

## 正文

- 親饗嚴三歲，邦彝重九筵。
- 祖宗垂統大，天地著功全。
- 惟睿崇昭報，于時展吉蠲。
- 發揮皇祐日，潤色紹興年。
- 稽古千齡契，齋心十日專。
- 揭名新扁榜，書冊屏葷羶。
- 假廟陰雲剝，升禋皓月團。
- 無風摇燭影，有瑞燦星躔。
- 不值連宵雨，那彰倏霽天。
- 貳觴猶翼翼，百拜愈乾乾。
- 歸次徒勞奏，回班特許朘。
- 賀儀隨仗入，霈澤御樓宣。
- 獻胙金絲合，簪花錦綉鮮。
- 慈皇顔有喜，聖孝古無前。
- 和氣騰都邑，歡聲徧海壖。
- 祺祥應曼羨，壽祿自綿延。
- 臣也芻蕘賤，恩斯雨露偏。
- 執綏華蓋裏，草赦玉堂邊。
- 第頌甘居後，逢辰幸獨先。
- 四方今日靖，申誦我將篇。

## 拼音

- qin1 xiang3 yan2 san1 sui4 ， bang1 yi2 chong2 jiu3 yan2 。
- zu3 zong0 chui2 tong3 da4 ， tian1 di4 zhu4 gong1 quan2 。
- wei2 rui4 chong2 zhao1 bao4 ， yu2 shi2 zhan3 ji2 juan1 。
- fa1 hui1 huang2 you4 ri4 ， run4 se4 shao4 xing1 nian2 。
- ji1 gu3 qian1 ling2 qi4 ， zhai1 xin1 shi2 ri4 zhuan1 。
- jie1 ming2 xin1 bian3 bang3 ， shu1 ce4 ping2 hun1 shan1 。
- jia3 miao4 yin1 yun2 bao1 ， sheng1 yin1 hao4 yue4 tuan2 。
- wu2 feng1 yao2 zhu2 ying3 ， you3 rui4 can4 xing1 chan2 。
- bu4 zhi2 lian2 xiao1 yu3 ， na4 zhang1 shu1 ji4 tian1 。
- er4 shang1 you2 yi4 yi4 ， bai3 bai4 yu4 qian2 qian2 。
- gui1 ci4 tu2 lao2 zou4 ， hui2 ban1 te4 xu1 juan1 。
- he4 yi2 sui2 zhang4 ru4 ， pei4 ze2 yu4 lou2 xuan1 。
- xian4 zuo4 jin1 si1 he2 ， zan1 hua1 jin3 xiu4 xian1 。
- ci2 huang2 yan2 you3 xi3 ， sheng4 xiao4 gu3 wu2 qian2 。
- he2 qi4 teng2 dou1 yi4 ， huan1 sheng1 bian4 hai3 ruan2 。
- qi2 xiang2 ying1 man4 xian4 ， shou4 lu4 zi4 mian2 yan2 。
- chen2 ye3 chu2 rao2 jian4 ， en1 si1 yu3 lu4 pian1 。
- zhi2 sui2 hua2 gai4 li3 ， cao3 she4 yu4 tang2 bian1 。
- di4 song4 gan1 ju1 hou4 ， feng2 chen2 xing4 du2 xian1 。
- si4 fang1 jin1 ri4 jing4 ， shen1 song4 wo3 jiang1 pian1 。

## 注释

## 译文

## 赏析
