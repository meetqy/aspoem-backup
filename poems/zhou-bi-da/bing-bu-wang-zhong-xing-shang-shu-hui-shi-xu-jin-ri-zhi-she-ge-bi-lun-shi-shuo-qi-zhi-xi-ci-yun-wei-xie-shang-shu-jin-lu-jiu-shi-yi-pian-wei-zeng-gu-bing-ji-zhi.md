---
id: zhou-bi-da-bing-bu-wang-zhong-xing-shang-shu-hui-shi-xu-jin-ri-zhi-she-ge-bi-lun-shi-shuo-qi-zhi-xi-ci-yun-wei-xie-shang-shu-jin-lu-jiu-shi-yi-pian-wei-zeng-gu-bing-ji-zhi
title: 兵部王仲行尚書惠詩敘近日直舍隔壁論詩說棋之戲次韻爲謝尚書近錄舊詩一篇爲贈故并及之
titlePinyin: bing1 bu4 wang2 zhong4 xing2 shang4 shu1 hui4 shi1 xu4 jin4 ri4 zhi2 she4 ge2 bi4 lun4 shi1 shuo1 qi2 zhi1 xi4 ci4 yun4 wei2 xie4 shang4 shu1 jin4 lu4 jiu4 shi1 yi4 pian1 wei2 zeng4 gu4 bing4 ji2 zhi1
titleSlug: bing-bu-wang-zhong-xing-shang-shu-hui-shi-xu-jin-ri-zhi-she-ge-bi-lun-shi-shuo-qi-zhi-xi-ci-yun-wei-xie-shang-shu-jin-lu-jiu-shi-yi-pian-wei-zeng-gu-bing-ji-zhi
author: 周必大
authorPinyin: zhou1 bi4 da4
authorSlug: zhou-bi-da
dynasty: 宋
dynastyPinyin: song4
dynastySlug: song
tags: []
---

## 正文

- 詩可弄萬象，棋能消百憂。
- 苦吟復苦戰，已過心休休。
- 自從識夫子，十閲長安秋。
- 奇才揜衆俊，博物包九流。
- 游戲亦臻極，他人歎無由。
- 脚踏軟紅塵，手把大白浮。
- 每坐客常屈，有社誰敢投。
- 此事聊復爾，壯懷許聞不。
- 殺虜盧龍溝，鎸羌西海頭。
- 六奇藴秘策，鑿壁那可偷。
- 稍見壺子機，已驚季咸儔。
- 遂盜祖師法，敢與神秀侔。
- 豈如念貧績，明許餘光求。
- 故將綉段贈，不責玉案酬。
- 從今空囊富，免爲杜陵羞。

## 拼音

- shi1 ke3 nong4 wan4 xiang4 ， qi2 neng2 xiao1 bai3 you1 。
- ku3 yin2 fu4 ku3 zhan4 ， yi3 guo4 xin1 xiu1 xiu1 。
- zi4 cong2 shi2 fu1 zi3 ， shi2 yue4 chang2 an1 qiu1 。
- qi2 cai2 yan3 zhong4 jun4 ， bo2 wu4 bao1 jiu3 liu2 。
- you2 xi4 yi4 zhen1 ji2 ， ta1 ren2 tan4 wu2 you2 。
- jiao3 ta4 ruan3 hong2 chen2 ， shou3 ba3 da4 bai2 fu2 。
- mei3 zuo4 ke4 chang2 qu1 ， you3 she4 shui2 gan3 tou2 。
- ci3 shi4 liao2 fu4 er3 ， zhuang4 huai2 xu1 wen2 bu4 。
- sha1 lu3 lu2 long2 gou1 ， juan1 qiang1 xi1 hai3 tou2 。
- liu4 qi2 yun4 mi4 ce4 ， zao2 bi4 na4 ke3 tou1 。
- shao1 jian4 hu2 zi3 ji1 ， yi3 jing1 ji4 xian2 chou2 。
- sui4 dao4 zu3 shi1 fa3 ， gan3 yu3 shen2 xiu4 mou2 。
- qi3 ru2 nian4 pin2 ji4 ， ming2 xu1 yu2 guang1 qiu2 。
- gu4 jiang1 xiu4 duan4 zeng4 ， bu4 ze2 yu4 an4 chou2 。
- cong2 jin1 kong1 nang2 fu4 ， mian3 wei2 du4 ling2 xiu1 。

## 注释

## 译文

## 赏析
