---
id: zhou-bi-da-gong-he-yu-zhi-ci-shi-hao-gu-shi
title: 恭和御製賜史浩古詩
titlePinyin: gong1 he2 yu4 zhi4 ci4 shi3 hao4 gu3 shi1
titleSlug: gong-he-yu-zhi-ci-shi-hao-gu-shi
author: 周必大
authorPinyin: zhou1 bi4 da4
authorSlug: zhou-bi-da
dynasty: 宋
dynastyPinyin: song4
dynastySlug: song
tags: []
---

## 正文

- 粵從三代還，歲月過千𥜥。
- 時豈無賢君，道未契宸旨。
- 煌煌唐太宗，勳業在所喜。
- 寇攘既掃除，蠻貊畢至止。
- 循良布郡邑，惠政寬獄市。
- 忠賢儼班聯，切諫柅浮靡。
- 關輔羅府兵，巖穴聘奇士。
- 民生覆盂安，國勢泰山倚。
- 皇心期過之，風下九萬里。
- 忠厚培本根，文物粲華蕊。
- 淳熙視貞觀，何啻相表裏。
- 屬車尚濤江，列障隔淮水。
- 蠢茲獯鬻氏，作我太清滓。
- 坐令營屯衆，久費糗糧峙。
- 中原厭狼貪，諸將空虎視。
- 安得貫砮楛，來貢尺有咫。
- 六合混一家，耕桑盛生齒。
- 願言講治道，先務當有幾。
- 欲仁斯仁至，患在未舉趾。
- 而况前史中，遺事可尋理。
- 衛英爪與牙，王魏目兼耳。
- 處中頼房杜，虛受忘彼此。
- 不聞國異政，但見車同軌。
- 孰云古道難，僉曰今王是。
- 寸陰勝所競，盛德日方起。
- 舞干格三苗，其效七旬爾。
- 軻稱仁無敵，傳謂禮可已。
- 東鞮及北女，會見朝玉戺。
- 南山竹易殫，陛下功難紀。
- 儒館謾獻歌，將奈詞之骳。

## 拼音

- yue4 cong2 san1 dai4 huan2 ， sui4 yue4 guo4 qian1 𥜥。
- shi2 qi3 wu2 xian2 jun1 ， dao4 wei4 qi4 chen2 zhi3 。
- huang2 huang2 tang2 tai4 zong1 ， xun1 ye4 zai4 suo3 xi3 。
- kou4 rang3 ji4 sao3 chu2 ， man2 mo4 bi4 zhi4 zhi3 。
- xun2 liang2 bu4 jun4 yi4 ， hui4 zheng4 kuan1 yu4 shi4 。
- zhong1 xian2 yan3 ban1 lian2 ， qie4 jian4 ni3 fu2 mi2 。
- guan1 fu3 luo2 fu3 bing1 ， yan2 xue2 pin4 qi2 shi4 。
- min2 sheng1 fu4 yu2 an1 ， guo2 shi4 tai4 shan1 yi3 。
- huang2 xin1 qi1 guo4 zhi1 ， feng1 xia4 jiu3 wan4 li3 。
- zhong1 hou4 pei2 ben3 gen1 ， wen2 wu4 can4 hua2 rui3 。
- chun2 xi1 shi4 zhen1 guan1 ， he2 chi4 xiang1 biao3 li3 。
- shu3 ju1 shang4 tao1 jiang1 ， lie4 zhang4 ge2 huai2 shui3 。
- chun3 zi1 xun1 yu4 shi4 ， zuo4 wo3 tai4 qing1 zi3 。
- zuo4 ling4 ying2 tun2 zhong4 ， jiu3 fei4 qiu3 liang2 zhi4 。
- zhong1 yuan2 yan4 lang2 tan1 ， zhu1 jiang1 kong1 hu3 shi4 。
- an1 de2 guan4 nu3 ku3 ， lai2 gong4 chi3 you3 zhi3 。
- liu4 he2 hun4 yi4 jia1 ， geng1 sang1 sheng4 sheng1 chi3 。
- yuan4 yan2 jiang3 zhi4 dao4 ， xian1 wu4 dang1 you3 ji1 。
- yu4 ren2 si1 ren2 zhi4 ， huan4 zai4 wei4 ju3 zhi3 。
- er2 kuang4 qian2 shi3 zhong1 ， yi2 shi4 ke3 xun2 li3 。
- wei4 ying1 zhua3 yu3 ya2 ， wang2 wei4 mu4 jian1 er3 。
- chu3 zhong1 lai4 fang2 du4 ， xu1 shou4 wang4 bi3 ci3 。
- bu4 wen2 guo2 yi4 zheng4 ， dan4 jian4 ju1 tong2 gui3 。
- shu2 yun2 gu3 dao4 nan2 ， qian1 yue1 jin1 wang2 shi4 。
- cun4 yin1 sheng4 suo3 jing4 ， sheng4 de2 ri4 fang1 qi3 。
- wu3 gan1 ge2 san1 miao2 ， qi2 xiao4 qi1 xun2 er3 。
- ke1 cheng1 ren2 wu2 di2 ， chuan2 wei4 li3 ke3 yi3 。
- dong1 di1 ji2 bei3 nü3 ， hui4 jian4 chao2 yu4 shi4 。
- nan2 shan1 zhu2 yi4 dan1 ， bi4 xia4 gong1 nan2 ji4 。
- ru2 guan3 man2 xian4 ge1 ， jiang1 nai4 ci2 zhi1 bei4 。

## 注释

## 译文

## 赏析
