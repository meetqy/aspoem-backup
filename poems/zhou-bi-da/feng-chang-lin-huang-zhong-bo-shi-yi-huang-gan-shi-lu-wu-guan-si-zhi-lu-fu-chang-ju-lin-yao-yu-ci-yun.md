---
id: zhou-bi-da-feng-chang-lin-huang-zhong-bo-shi-yi-huang-gan-shi-lu-wu-guan-si-zhi-lu-fu-chang-ju-lin-yao-yu-ci-yun
title: 奉常林黄中博士以黄甘食陸務觀司直陸賦長句林邀予次韻
titlePinyin: feng4 chang2 lin2 huang2 zhong1 bo2 shi4 yi3 huang2 gan1 shi2 lu4 wu4 guan1 si1 zhi2 lu4 fu4 chang2 ju4 lin2 yao1 yu3 ci4 yun4
titleSlug: feng-chang-lin-huang-zhong-bo-shi-yi-huang-gan-shi-lu-wu-guan-si-zhi-lu-fu-chang-ju-lin-yao-yu-ci-yun
author: 周必大
authorPinyin: zhou1 bi4 da4
authorSlug: zhou-bi-da
dynasty: 唐
dynastyPinyin: tang2
dynastySlug: tang
tags: [] 
---

## 正文

- 林子勇報國，太華欲力擘。
- 吾嘗歎其材，浮海中巨舶。
- 向來固不用，今用猶迫迮。
- 比興柑纍纍，霜飽實未摘。
- 不使供王羞，何異棄道側。
- 山東一百郡，風氣久限隔。
- 子如又思歸，殊勳定誰冊。
- 孝哉狄梁公，竚立望雲白。
- 親舍豈不念，王事正求索。
- 前聞獻果餘，手餉懷橘客。
- 雖非木奴千，殆過庭實百。
- 兩公相親意，初不主殽核。
- 當于古人求，未可度以臆。
- 如我乃無用，甘作下惠阨。

## 拼音

- lin2 zi3 yong3 bao4 guo2 ， tai4 hua2 yu4 li4 bo4 。
- wu2 chang2 tan4 qi2 cai2 ， fu2 hai3 zhong1 ju4 bo2 。
- xiang4 lai2 gu4 bu2 yong4 ， jin1 yong4 you2 po4 ze2 。
- bi3 xing1 gan1 lei2 lei2 ， shuang1 bao3 shi2 wei4 zhai1 。
- bu4 shi3 gong4 wang2 xiu1 ， he2 yi4 qi4 dao4 ce4 。
- shan1 dong1 yi4 bai3 jun4 ， feng1 qi4 jiu3 xian4 ge2 。
- zi3 ru2 you4 si1 gui1 ， shu1 xun1 ding4 shui2 ce4 。
- xiao4 zai1 di2 liang2 gong1 ， zhu4 li4 wang4 yun2 bai2 。
- qin1 she4 qi3 bu2 nian4 ， wang2 shi4 zheng4 qiu2 suo3 。
- qian2 wen2 xian4 guo3 yu2 ， shou3 xiang3 huai2 ju2 ke4 。
- sui1 fei1 mu4 nu2 qian1 ， dai4 guo4 ting2 shi2 bai3 。
- liang3 gong1 xiang4 qin1 yi4 ， chu1 bu4 zhu3 yao2 he2 。
- dang1 yu2 gu3 ren2 qiu2 ， wei4 ke3 du4 yi3 yi4 。
- ru2 wo3 nai3 wu2 yong4 ， gan1 zuo4 xia4 hui4 e4 。

## 注释

## 译文

## 赏析
