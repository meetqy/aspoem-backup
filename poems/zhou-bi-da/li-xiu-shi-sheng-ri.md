---
id: zhou-bi-da-li-xiu-shi-sheng-ri
title: 李秀實生日
titlePinyin: li3 xiu4 shi2 sheng1 ri4
titleSlug: li-xiu-shi-sheng-ri
author: 周必大
authorPinyin: zhou1 bi4 da4
authorSlug: zhou-bi-da
dynasty: 唐
dynastyPinyin: tang2
dynastySlug: tang
tags: [] 
---

## 正文

- 泰陵耆舊日衰槁，白也胡爲顔色好。
- 何曾山林採大藥，更說方書試鴻寶。
- 千年鼻祖翔太清，至言八千授長生。
- 坐令耳孫守家法，八十鬢綠雙瞳明。
- 昨日人爲澹菴壽，今朝竹院笙歌奏。
- 二老風流總健强，盛事他時恐難又。
- 陛下聖德師文王，作興銳欲恢封疆。
- 盍歸乎來不可緩，凜凜梁棟扶明堂。

## 拼音

- tai4 ling2 qi2 jiu4 ri4 shuai1 gao3 ， bai2 ye3 hu2 wei2 yan2 se4 hao3 。
- he2 ceng2 shan1 lin2 cai3 da4 yao4 ， geng4 shuo1 fang1 shu1 shi4 hong2 bao3 。
- qian1 nian2 bi2 zu3 xiang2 tai4 qing1 ， zhi4 yan2 ba1 qian1 shou4 chang2 sheng1 。
- zuo4 ling4 er3 sun1 shou3 jia1 fa3 ， ba1 shi2 bin4 lü4 shuang1 tong2 ming2 。
- zuo2 ri4 ren2 wei2 dan4 an1 shou4 ， jin1 zhao1 zhu2 yuan4 sheng1 ge1 zou4 。
- er4 lao3 feng1 liu2 zong3 jian4 qiang2 ， sheng4 shi4 ta1 shi2 kong3 nan2 you4 。
- bi4 xia4 sheng4 de2 shi1 wen2 wang2 ， zuo4 xing1 rui4 yu4 hui1 feng1 jiang1 。
- he2 gui1 hu1 lai2 bu4 ke3 huan3 ， lin3 lin3 liang2 dong4 fu2 ming2 tang2 。

## 注释

## 译文

## 赏析
