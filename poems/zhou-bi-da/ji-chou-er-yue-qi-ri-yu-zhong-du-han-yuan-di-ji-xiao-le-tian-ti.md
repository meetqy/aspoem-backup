---
id: zhou-bi-da-ji-chou-er-yue-qi-ri-yu-zhong-du-han-yuan-di-ji-xiao-le-tian-ti
title: 己丑二月七日雨中讀漢元帝紀效樂天體
titlePinyin: ji3 chou3 er4 yue4 qi1 ri4 yu3 zhong1 du2 han4 yuan2 di4 ji4 xiao4 le4 tian1 ti3
titleSlug: ji-chou-er-yue-qi-ri-yu-zhong-du-han-yuan-di-ji-xiao-le-tian-ti
author: 周必大
authorPinyin: zhou1 bi4 da4
authorSlug: zhou-bi-da
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昭君顔如花，萬里度鷄漉。
- 古今罪畫手，妍醜亂羣目。
- 誰知漢天子，袨服自列屋。
- 有如公主親，尚許穹廬辱。
- 况乃嬪嬙微，未得當獯鬻。
- 奈何弄文士，太息爭度曲。
- 生傳琵琶聲，死對青塚哭。
- 向令老後宮，安得載簡牘。
- 一時抱微恨，千古留賸馥。
- 因嗟當時事，賢佞手反覆。
- 守道蕭傅死，效忠京房戮。
- 史臣一張紙，此外誰復錄。
- 有琴何人操，有塚何人肅。
- 重色不重德，聊以砭世俗。

## 拼音

- zhao1 jun1 yan2 ru2 hua1 ， wan4 li3 du4 ji1 lu4 。
- gu3 jin1 zui4 hua4 shou3 ， yan2 chou3 luan4 qun2 mu4 。
- shui2 zhi1 han4 tian1 zi3 ， xuan4 fu2 zi4 lie4 wu1 。
- you3 ru2 gong1 zhu3 qin1 ， shang4 xu1 qiong2 lu2 ru3 。
- kuang4 nai3 pin2 qiang2 wei1 ， wei4 de2 dang1 xun1 yu4 。
- nai4 he2 nong4 wen2 shi4 ， tai4 xi1 zheng1 du4 qu3 。
- sheng1 chuan2 pi2 pa0 sheng1 ， si3 dui4 qing1 zhong3 ku1 。
- xiang4 ling4 lao3 hou4 gong1 ， an1 de2 zai4 jian3 du2 。
- yi4 shi2 bao4 wei1 hen4 ， qian1 gu3 liu2 sheng4 fu4 。
- yin1 jie1 dang1 shi2 shi4 ， xian2 ning4 shou3 fan3 fu4 。
- shou3 dao4 xiao1 fu4 si3 ， xiao4 zhong1 jing1 fang2 lu4 。
- shi3 chen2 yi4 zhang1 zhi3 ， ci3 wai4 shui2 fu4 lu4 。
- you3 qin2 he2 ren2 cao1 ， you3 zhong3 he2 ren2 su4 。
- zhong4 se4 bu2 zhong4 de2 ， liao2 yi3 bian1 shi4 su2 。

## 注释

## 译文

## 赏析
