---
id: zhou-bi-da-qing-dong-gong-sheng-chen-er-shi-yun
title: 慶東宮生辰二十韻
titlePinyin: qing4 dong1 gong1 sheng1 chen2 er4 shi2 yun4
titleSlug: qing-dong-gong-sheng-chen-er-shi-yun
author: 周必大
authorPinyin: zhou1 bi4 da4
authorSlug: zhou-bi-da
dynasty: 宋
dynastyPinyin: song4
dynastySlug: song
tags: []
---

## 正文

- 二聖仁無敵，元良敬有加。
- 一丁昌火運，三合聚皇家。
- 帝子初朱芾，天孫更綠車。
- 東儲今啟誦，重慶昔勛華。
- 異表溫而厲，英辭正且葩。
- 日三朝蠖濩，明兩照幽遐。
- 周鮑吾何嗜，齊蒿爾自邪。
- 金昭全粹質，玉裕絕纖瑕。
- 唐範刊譌謬，丘經辨等差。
- 處心宗淡泊，論樂鄙淫哇。
- 摛藻書盈軸，穿楊箭列靫。
- 共知文武備，頻拜聖神嘉。
- 盤露清承掌，窗風冷度紗。
- 佳辰蓂四葉，樂歲粟千秅。
- 呈瑞芝生草，延年菊試花。
- 震維春不老，鶴禁壽無涯。
- 喜氣均三殿，恩頒出正衙。
- 流香傳御酒，七寶簇宮茶。
- 飣坐麟爲脯，堆盤棗勝瓜。
- 子生同九月，魯國謾多誇。

## 拼音

- er4 sheng4 ren2 wu2 di2 ， yuan2 liang2 jing4 you3 jia1 。
- yi4 ding1 chang1 huo3 yun4 ， san1 he2 ju4 huang2 jia1 。
- di4 zi3 chu1 zhu1 fei4 ， tian1 sun1 geng4 lü4 ju1 。
- dong1 chu3 jin1 qi3 song4 ， zhong4 qing4 xi1 xun1 hua2 。
- yi4 biao3 wen1 er2 li4 ， ying1 ci2 zheng4 qie3 pa1 。
- ri4 san1 zhao1 huo4 hu4 ， ming2 liang3 zhao4 you1 xia2 。
- zhou1 bao4 wu2 he2 shi4 ， qi2 hao1 er3 zi4 xie2 。
- jin1 zhao1 quan2 cui4 zhi4 ， yu4 yu4 jue2 xian1 xia2 。
- tang2 fan4 kan1 e2 miu4 ， qiu1 jing1 bian4 deng3 cha4 。
- chu3 xin1 zong1 dan4 bo2 ， lun4 le4 bi3 yin2 wa1 。
- chi1 zao3 shu1 ying2 zhou2 ， chuan1 yang2 jian4 lie4 cha2 。
- gong4 zhi1 wen2 wu3 bei4 ， bin1 bai4 sheng4 shen2 jia1 。
- pan2 lu4 qing1 cheng2 zhang3 ， chuang1 feng1 leng3 du4 sha1 。
- jia1 chen2 mi4 si4 ye4 ， le4 sui4 su4 qian1 cha2 。
- cheng2 rui4 zhi1 sheng1 cao3 ， yan2 nian2 ju2 shi4 hua1 。
- zhen4 wei2 chun1 bu4 lao3 ， he4 jin4 shou4 wu2 ya2 。
- xi3 qi4 jun1 san1 dian4 ， en1 ban1 chu1 zheng4 ya2 。
- liu2 xiang1 chuan2 yu4 jiu3 ， qi1 bao3 cu4 gong1 cha2 。
- ding4 zuo4 lin2 wei2 pu2 ， dui1 pan2 zao3 sheng4 gua1 。
- zi3 sheng1 tong2 jiu3 yue4 ， lu3 guo2 man2 duo1 kua1 。

## 注释

## 译文

## 赏析
