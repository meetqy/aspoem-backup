---
id: zhou-bi-da-ci-yun-zhang-zhen-fu-zhu-zuo-you-hu-shan
title: 次韻張真父著作遊湖山
titlePinyin: ci4 yun4 zhang1 zhen1 fu4 zhu4 zuo4 you2 hu2 shan1
titleSlug: ci-yun-zhang-zhen-fu-zhu-zuo-you-hu-shan
author: 周必大
authorPinyin: zhou1 bi4 da4
authorSlug: zhou-bi-da
dynasty: 宋
dynastyPinyin: song4
dynastySlug: song
tags: []
---

## 正文

- 今休閣鉛黄，昔念長安遠。
- 出遊寫我憂，駕言豈顧返。
- 撐舟度平湖，蠟屐試疊巘。
- 境幽客更佳，風靜日亦烜。
- 爾僕毋告勞，我足尚忘蹇。
- 眼明見孤山，地禁接上苑。
- 却登靈隠寺，巖壑此其本。
- 經行盡精舍，一一爲排鍵。
- 勝游固可繼，况乃春未晚。
- 所嗟蟣蝨臣，無術助龍衮。
- 頗聞議深討，將士不及飯。
- 古稱格苗頑，不必侵自阮。
- 吾民戰吾地，甌脫未少損。
- 願言休王師，歲熟禾自稛。

## 拼音

- jin1 xiu1 ge2 qian1 huang2 ， xi1 nian4 chang2 an1 yuan3 。
- chu1 you2 xie3 wo3 you1 ， jia4 yan2 qi3 gu4 fan3 。
- cheng1 zhou1 du4 ping2 hu2 ， la4 ji1 shi4 die2 yan3 。
- jing4 you1 ke4 geng4 jia1 ， feng1 jing4 ri4 yi4 xuan1 。
- er3 pu2 wu2 gao4 lao2 ， wo3 zu2 shang4 wang4 jian3 。
- yan3 ming2 jian4 gu1 shan1 ， di4 jin4 jie1 shang4 yuan4 。
- que4 deng1 ling2 yin3 si4 ， yan2 he4 ci3 qi2 ben3 。
- jing1 xing2 jin4 jing1 she4 ， yi1 yi1 wei2 pai2 jian4 。
- sheng4 you2 gu4 ke3 ji4 ， kuang4 nai3 chun1 wei4 wan3 。
- suo3 jie1 ji3 shi1 chen2 ， wu2 shu4 zhu4 long2 gun3 。
- po1 wen2 yi4 shen1 tao3 ， jiang1 shi4 bu4 ji2 fan4 。
- gu3 cheng1 ge2 miao2 wan2 ， bu2 bi4 qin1 zi4 ruan3 。
- wu2 min2 zhan4 wu2 di4 ， ou1 tuo1 wei4 shao3 sun3 。
- yuan4 yan2 xiu1 wang2 shi1 ， sui4 shu2 he2 zi4 kun3 。

## 注释

## 译文

## 赏析
