---
id: zhou-bi-da-yue-shi-ping-e-yue-yan-shi
title: 月石屏蛾月硯詩
titlePinyin: yue4 shi2 ping2 e2 yue4 yan4 shi1
titleSlug: yue-shi-ping-e-yue-yan-shi
author: 周必大
authorPinyin: zhou1 bi4 da4
authorSlug: zhou-bi-da
dynasty: 宋
dynastyPinyin: song4
dynastySlug: song
tags: []
---

## 正文

- 歐公命蘇公，吟咏月石屏。
- 蘇公與范子，酬唱涵星泓。
- 兩公文字祥，天畀子墨卿。
- 嗟予何爲者，而得二美并。
- 屏也歐青氈，流傳到柴荆。
- 硯兮此尤物，秋月端正生。
- 盤拏丹桂枝，瓊繞白玉繩。
- 姮娥寔天眼，皎皎不自呈。
- 但留雙蛾眉，下鎮蟾兔精。
- 我生月斯望，真契非强名。
- 烏玦磨有光，玄雲潤無聲。
- 願賡前賢句，透脅令人驚。

## 拼音

- ou1 gong1 ming4 su1 gong1 ， yin2 yong3 yue4 shi2 ping2 。
- su1 gong1 yu3 fan4 zi3 ， chou2 chang4 han2 xing1 hong2 。
- liang3 gong1 wen2 zi4 xiang2 ， tian1 bi4 zi3 mo4 qing1 。
- jie1 yu3 he2 wei2 zhe3 ， er2 de2 er4 mei3 bing4 。
- ping2 ye3 ou1 qing1 zhan1 ， liu2 chuan2 dao4 chai2 jing1 。
- yan4 xi1 ci3 you2 wu4 ， qiu1 yue4 duan1 zheng4 sheng1 。
- pan2 na2 dan1 gui4 zhi1 ， qiong2 rao4 bai2 yu4 sheng2 。
- heng2 e2 shi2 tian1 yan3 ， jiao3 jiao3 bu2 zi4 cheng2 。
- dan4 liu2 shuang1 e2 mei2 ， xia4 zhen4 chan2 tu4 jing1 。
- wo3 sheng1 yue4 si1 wang4 ， zhen1 qi4 fei1 qiang2 ming2 。
- wu1 jue2 mo2 you3 guang1 ， xuan2 yun2 run4 wu2 sheng1 。
- yuan4 geng1 qian2 xian2 ju4 ， tou4 xie2 ling4 ren2 jing1 。

## 注释

## 译文

## 赏析
