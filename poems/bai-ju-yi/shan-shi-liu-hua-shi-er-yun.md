---
id: bai-ju-yi-shan-shi-liu-hua-shi-er-yun
title: 山石榴花十二韻
titlePinyin: shan1 shi2 liu0 hua1 shi2 er4 yun4
titleSlug: shan-shi-liu-hua-shi-er-yun
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 曄曄復煌煌，花中無比方。
- 豔夭宜小院，條短稱低廊。
- 本是山頭物，今爲砌下芳。
- 千叢相向背，萬朵互低昂。
- 照灼連朱檻，玲瓏暎粉牆。
- 風來添意態，日出助晶光。
- 漸綻臙脂萼，猶含琴軫房。
- 離披亂剪綵，斑駮未勻妝。
- 絳焰燈千炷，紅裙妓一行。
- 此時逢國色，何處覓天香？
- 恐合栽金闕，思將獻玉皇。
- 好差青鳥使，封作百花王。

## 拼音

- ye4 ye4 fu4 huang2 huang2 ， hua1 zhong1 wu2 bi3 fang0 。
- yan4 yao1 yi2 xiao3 yuan4 ， tiao2 duan3 cheng1 di1 lang2 。
- ben3 shi4 shan1 tou2 wu4 ， jin1 wei2 qi4 xia4 fang1 。
- qian1 cong2 xiang1 xiang4 bei4 ， wan4 duo3 hu4 di1 ang2 。
- zhao4 zhuo2 lian2 zhu1 jian4 ， ling2 long2 ying4 fen3 qiang2 。
- feng1 lai2 tian1 yi4 tai4 ， ri4 chu1 zhu4 jing1 guang1 。
- jian4 zhan4 yan1 zhi1 e4 ， you2 han2 qin2 zhen3 fang2 。
- li2 pi1 luan4 jian3 cai3 ， ban1 bo2 wei4 yun2 zhuang1 。
- jiang4 yan4 deng1 qian1 zhu4 ， hong2 qun2 ji4 yi4 hang2 。
- ci3 shi2 feng2 guo2 se4 ， he2 chu3 mi4 tian1 xiang1 ？
- kong3 he2 zai1 jin1 que4 ， si1 jiang1 xian4 yu4 huang2 。
- hao3 cha4 qing1 niao3 shi3 ， feng1 zuo4 bai3 hua1 wang2 。

## 注释

## 译文

## 赏析
