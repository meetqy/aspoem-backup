---
id: bai-ju-yi-ti-niu-xiang-gong-gui-ren-li-zhai-xin-cheng-xiao-tan
title: 題牛相公歸仁里宅新成小灘
titlePinyin: ti2 niu2 xiang4 gong0 gui1 ren2 li3 zhai2 xin1 cheng2 xiao3 tan1
titleSlug: ti-niu-xiang-gong-gui-ren-li-zhai-xin-cheng-xiao-tan
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 平生見流水，見此轉留連。
- 況此朱門內，君家新引泉。
- 伊流決一帶，洛石砌千拳。
- 與君三伏月，滿耳作潺湲。
- 深處碧磷磷，淺處清濺濺。
- 碕岸束嗚咽，沙汀散淪漣。
- 翻浪雪不盡，澄波空共鮮。
- 兩岸灩澦口，一泊瀟湘天。
- 曾作天南客，漂流六七年。
- 何山不倚杖，何水不停船。
- 巴峽聲心裏，松江色眼前。
- 今朝小灘上，能不思悠然。

## 拼音

- ping2 sheng1 jian4 liu2 shui3 ， jian4 ci3 zhuan3 liu2 lian2 。
- kuang4 ci3 zhu1 men2 nei4 ， jun1 jia1 xin1 yin3 quan2 。
- yi1 liu2 jue2 yi2 dai4 ， luo4 shi2 qi4 qian1 quan2 。
- yu3 jun1 san1 fu2 yue4 ， man3 er3 zuo4 chan2 yuan2 。
- shen1 chu3 bi4 lin2 lin2 ， qian3 chu3 qing1 jian4 jian4 。
- qi2 an4 shu4 wu1 yan4 ， sha1 ting1 san4 lun2 lian2 。
- fan1 lang4 xue3 bu2 jin4 ， cheng2 bo1 kong1 gong4 xian1 。
- liang3 an4 yan4 yu4 kou3 ， yi4 bo2 xiao1 xiang1 tian1 。
- ceng2 zuo4 tian1 nan2 ke4 ， piao1 liu2 liu4 qi1 nian2 。
- he2 shan1 bu4 yi3 zhang4 ， he2 shui3 bu4 ting2 chuan2 。
- ba1 xia2 sheng1 xin1 li3 ， song1 jiang1 se4 yan3 qian2 。
- jin1 zhao1 xiao3 tan1 shang4 ， neng2 bu4 si1 you1 ran2 。

## 注释

## 译文

## 赏析
