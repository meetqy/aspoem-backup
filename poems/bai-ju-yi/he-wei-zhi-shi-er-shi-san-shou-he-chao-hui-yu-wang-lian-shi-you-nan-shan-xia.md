---
id: bai-ju-yi-he-wei-zhi-shi-er-shi-san-shou-he-chao-hui-yu-wang-lian-shi-you-nan-shan-xia
title: 和微之詩二十三首 和朝回與王鍊師遊南山下
titlePinyin: he2 wei1 zhi1 shi1 er4 shi2 san1 shou3   he2 chao2 hui2 yu3 wang2 lian4 shi1 you2 nan2 shan1 xia4
titleSlug: he-wei-zhi-shi-er-shi-san-shou-he-chao-hui-yu-wang-lian-shi-you-nan-shan-xia
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 藹藹春景餘，峨峨夏雲初。
- 躞蹀退朝騎，飄颻隨風裾。
- 晨從四丞相，入拜白玉除。
- 暮與一道士，出尋青谿居。
- 吏隱本齊致，朝野孰云殊。
- 道在有中適，機忘無外虞。
- 但媿煙霄上，鸞鳳爲吾徒。
- 又慙雲林間，鷗鶴不我疎。
- 坐傾數杯酒，臥枕一卷書。
- 興酣頭兀兀，睡覺心于于。
- 以此送日月，問師爲何如。

## 拼音

- ai3 ai3 chun1 jing3 yu2 ， e2 e2 xia4 yun2 chu1 。
- xie4 die2 tui4 chao2 qi2 ， piao1 yao2 sui2 feng1 ju1 。
- chen2 cong2 si4 cheng2 xiang4 ， ru4 bai4 bai2 yu4 chu2 。
- mu4 yu3 yi2 dao4 shi0 ， chu1 xun2 qing1 xi1 ju1 。
- li4 yin3 ben3 qi2 zhi4 ， chao2 ye3 shu2 yun2 shu1 。
- dao4 zai4 you3 zhong1 shi4 ， ji1 wang4 wu2 wai4 yu2 。
- dan4 kui4 yan1 xiao1 shang4 ， luan2 feng4 wei2 wu2 tu2 。
- you4 can2 yun2 lin2 jian4 ， ou1 he4 bu4 wo3 shu1 。
- zuo4 qing1 shu4 bei1 jiu3 ， wo4 zhen3 yi2 juan4 shu1 。
- xing1 han1 tou2 wu4 wu4 ， shui4 jue2 xin1 yu2 yu2 。
- yi3 ci3 song4 ri4 yue4 ， wen4 shi1 wei2 he2 ru2 。

## 注释

## 译文

## 赏析
