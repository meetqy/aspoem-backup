---
id: bai-ju-yi-feng-he-pei-ling-gong-xin-cheng-wu-qiao-zhuang-lu-ye-tang-ji-shi
title: 奉和裴令公新成午橋莊綠野堂即事
titlePinyin: feng4 he2 pei2 ling4 gong1 xin1 cheng2 wu3 qiao2 zhuang1 lü4 ye3 tang2 ji2 shi4
titleSlug: feng-he-pei-ling-gong-xin-cheng-wu-qiao-zhuang-lu-ye-tang-ji-shi
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 舊徑開桃李，新池鑿鳳皇。
- 只添丞相閣，不改午橋莊。
- 遠處塵埃少，閑中日月長。
- 青山爲外屏，綠野是前堂。
- 引水多隨勢，栽松不趂行。
- 年華玩風景，春事看農桑。
- 花妬謝家妓，蘭偷荀令香。
- 遊絲飄酒席，瀑布濺琴牀。
- 巢許終身穩，蕭曹到老忙。
- 千年落公便，進退處中央。

## 拼音

- jiu4 jing4 kai1 tao2 li3 ， xin1 chi2 zao2 feng4 huang2 。
- zhi1 tian1 cheng2 xiang4 ge2 ， bu4 gai3 wu3 qiao2 zhuang1 。
- yuan3 chu3 chen2 ai1 shao3 ， xian2 zhong1 ri4 yue4 chang2 。
- qing1 shan1 wei2 wai4 ping2 ， lü4 ye3 shi4 qian2 tang2 。
- yin3 shui3 duo1 sui2 shi4 ， zai1 song1 bu2 chen4 xing2 。
- nian2 hua2 wan2 feng1 jing3 ， chun1 shi4 kan4 nong2 sang1 。
- hua1 du4 xie4 jia1 ji4 ， lan2 tou1 xun2 ling4 xiang1 。
- you2 si1 piao1 jiu3 xi2 ， pu4 bu4 jian4 qin2 chuang2 。
- chao2 xu1 zhong1 shen1 wen3 ， xiao1 cao2 dao4 lao3 mang2 。
- qian1 nian2 luo4 gong1 bian4 ， jin4 tui4 chu3 zhong1 yang1 。

## 注释

## 译文

## 赏析
