---
id: bai-ju-yi-xiao-tao-qian-ti-shi-shi-liu-shou-shi-liu
title: 效陶潛體詩十六首 十六
titlePinyin: xiao4 tao2 qian2 ti3 shi1 shi2 liu4 shou3   shi2 liu4
titleSlug: xiao-tao-qian-ti-shi-shi-liu-shou-shi-liu
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 濟水澄而潔，河水渾而黃。
- 交流列四瀆，清濁不相傷。
- 太公戰牧野，伯夷餓首陽。
- 同時號賢聖，進退不相妨。
- 謂天不愛民，胡爲生稻粱。
- 謂天果愛民，胡爲生豺狼。
- 謂神福善人，孔聖竟栖遑。
- 謂神禍淫人，暴秦終霸王。
- 顏回與黃憲，何辜早夭亡。
- 蝮蛇與鴆鳥，何得壽延長。
- 物理不可測，神道亦難量。
- 舉頭仰問天，天色但蒼蒼。
- 唯當多種黍，日醉手中觴。

## 拼音

- ji4 shui3 cheng2 er2 jie2 ， he2 shui3 hun2 er2 huang2 。
- jiao1 liu2 lie4 si4 du2 ， qing1 zhuo2 bu4 xiang1 shang1 。
- tai4 gong1 zhan4 mu4 ye3 ， bo2 yi2 e4 shou3 yang2 。
- tong2 shi2 hao4 xian2 sheng4 ， jin4 tui4 bu4 xiang1 fang2 。
- wei4 tian1 bu2 ai4 min2 ， hu2 wei2 sheng1 dao4 liang2 。
- wei4 tian1 guo3 ai4 min2 ， hu2 wei2 sheng1 chai2 lang2 。
- wei4 shen2 fu2 shan4 ren2 ， kong3 sheng4 jing4 qi1 huang2 。
- wei4 shen2 huo4 yin2 ren2 ， bao4 qin2 zhong1 ba4 wang2 。
- yan2 hui2 yu3 huang2 xian4 ， he2 gu1 zao3 yao1 wang2 。
- fu4 she2 yu3 zhen4 niao3 ， he2 de2 shou4 yan2 chang2 。
- wu4 li3 bu4 ke3 ce4 ， shen2 dao4 yi4 nan2 liang2 。
- ju3 tou2 yang3 wen4 tian1 ， tian1 se4 dan4 cang1 cang1 。
- wei2 dang1 duo1 zhong3 shu3 ， ri4 zui4 shou3 zhong1 shang1 。

## 注释

## 译文

## 赏析
