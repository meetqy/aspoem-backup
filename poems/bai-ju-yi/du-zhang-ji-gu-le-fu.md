---
id: bai-ju-yi-du-zhang-ji-gu-le-fu
title: 讀張籍古樂府
titlePinyin: du2 zhang1 ji2 gu3 le4 fu3
titleSlug: du-zhang-ji-gu-le-fu
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 張君何爲者，業文三十春。
- 尤工樂府詩，舉代少其倫。
- 爲詩意如何，六義互鋪陳。
- 風雅比興外，未嘗著空文。
- 讀君學仙詩，可諷放佚君。
- 讀君董公詩，可誨貪暴臣。
- 讀君商女詩，可感悍婦仁。
- 讀君勤齊詩，可勸薄夫敦。
- 上可裨教化，舒之濟萬民。
- 下可理情性，卷之善一身。
- 始從青衿歲，迨此白髮新。
- 日夜秉筆吟，心苦力亦勤。
- 時無采詩官，委棄如泥塵。
- 恐君百歲後，滅沒人不聞。
- 願藏中祕書，百代不湮淪。
- 願播內樂府，時得聞至尊。
- 言者志之苗，行者文之根。
- 所以讀君詩，亦知君爲人。
- 如何欲五十，官小身賤貧。
- 病眼街西住，無人行到門。

## 拼音

- zhang1 jun1 he2 wei2 zhe3 ， ye4 wen2 san1 shi2 chun1 。
- you2 gong1 le4 fu3 shi1 ， ju3 dai4 shao3 qi2 lun2 。
- wei2 shi1 yi4 ru2 he2 ， liu4 yi4 hu4 pu1 chen2 。
- feng1 ya3 bi3 xing1 wai4 ， wei4 chang2 zhu4 kong1 wen2 。
- du2 jun1 xue2 xian1 shi1 ， ke3 feng3 fang4 yi4 jun1 。
- du2 jun1 dong3 gong1 shi1 ， ke3 hui4 tan1 bao4 chen2 。
- du2 jun1 shang1 nü3 shi1 ， ke3 gan3 han4 fu4 ren2 。
- du2 jun1 qin2 qi2 shi1 ， ke3 quan4 bao2 fu1 dun1 。
- shang4 ke3 bi4 jiao4 hua4 ， shu1 zhi1 ji4 wan4 min2 。
- xia4 ke3 li3 qing2 xing4 ， juan4 zhi1 shan4 yi4 shen1 。
- shi3 cong2 qing1 jin1 sui4 ， dai4 ci3 bai2 fa4 xin1 。
- ri4 ye4 bing3 bi3 yin2 ， xin1 ku3 li4 yi4 qin2 。
- shi2 wu2 cai3 shi1 guan1 ， wei3 qi4 ru2 ni2 chen2 。
- kong3 jun1 bai3 sui4 hou4 ， mie4 mei2 ren2 bu4 wen2 。
- yuan4 cang2 zhong1 bi4 shu1 ， bai3 dai4 bu4 yan1 lun2 。
- yuan4 bo1 nei4 le4 fu3 ， shi2 de2 wen2 zhi4 zun1 。
- yan2 zhe3 zhi4 zhi1 miao2 ， xing2 zhe3 wen2 zhi1 gen1 。
- suo3 yi3 du2 jun1 shi1 ， yi4 zhi1 jun1 wei2 ren2 。
- ru2 he2 yu4 wu3 shi2 ， guan1 xiao3 shen1 jian4 pin2 。
- bing4 yan3 jie1 xi1 zhu4 ， wu2 ren2 hang2 dao4 men2 。

## 注释

## 译文

## 赏析
