---
id: bai-ju-yi-xu-gu-shi-shi-shou-qi
title: 續古詩十首 七
titlePinyin: xu4 gu3 shi1 shi2 shou3   qi1
titleSlug: xu-gu-shi-shi-shou-qi
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 涼風飄嘉樹，日夜減芳華。
- 下有感秋婦，攀條苦悲嗟。
- 我本幽閑女，結髮事豪家。
- 豪家多婢僕，門內頗驕奢。
- 良人近封候，出入鳴玉珂。
- 自從富貴來，恩薄讒言多。
- 冢婦獨守禮，羣妾互奇衺。
- 但信言有玷，不察心無瑕。
- 容光未銷歇，歡愛忽蹉跎。
- 何意掌上玉，化爲眼中砂。
- 盈盈一尺水，浩浩千丈河。
- 勿言小大異，隨分有風波。
- 閨房猶復爾，邦國當如何。

## 拼音

- liang2 feng1 piao1 jia1 shu4 ， ri4 ye4 jian3 fang1 hua2 。
- xia4 you3 gan3 qiu1 fu4 ， pan1 tiao2 ku3 bei1 jie1 。
- wo3 ben3 you1 xian2 nü3 ， jie2 fa4 shi4 hao2 jia1 。
- hao2 jia1 duo1 bi4 pu2 ， men2 nei4 po1 jiao1 she1 。
- liang2 ren2 jin4 feng1 hou4 ， chu1 ru4 ming2 yu4 ke1 。
- zi4 cong2 fu4 gui4 lai2 ， en1 bao2 chan2 yan2 duo1 。
- zhong3 fu4 du2 shou3 li3 ， qun2 qie4 hu4 qi2 xie2 。
- dan4 xin4 yan2 you3 dian4 ， bu4 cha2 xin1 wu2 xia2 。
- rong2 guang1 wei4 xiao1 xie1 ， huan1 ai4 hu1 cuo1 tuo2 。
- he2 yi4 zhang3 shang4 yu4 ， hua4 wei2 yan3 zhong1 sha1 。
- ying2 ying2 yi4 chi3 shui3 ， hao4 hao4 qian1 zhang4 he2 。
- wu4 yan2 xiao3 da4 yi4 ， sui2 fen1 you3 feng1 bo1 。
- gui1 fang2 you2 fu4 er3 ， bang1 guo2 dang1 ru2 he2 。

## 注释

## 译文

## 赏析
