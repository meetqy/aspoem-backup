---
id: bai-ju-yi-chang-hen-ge
title: 長恨歌
titlePinyin: chang2 hen4 ge1
titleSlug: chang-hen-ge
author: 白居易
authorPinyin: bai2 ju1 yi4
authorSlug: bai-ju-yi
dynasty: 宋
dynastyPinyin: song4
dynastySlug: song
tags: []
---

## 正文

- 漢皇重色思傾國，御宇多年求不得。
- 楊家有女初長成，養在深閨人未識。
- 天生麗質難自棄，一朝選在君王側。
- 回眸一笑百媚生，六宮粉黛無顏色。
- 春寒賜浴華清池，溫泉水滑洗凝脂。
- 侍兒扶起嬌無力，始是新承恩澤時。
- 雲鬢花顏金步搖，芙蓉帳暖度春宵。
- 春宵苦短日高起，從此君王不早朝。
- 承歡侍宴無閑暇，春從春遊夜專夜。
- 後宮佳麗三千人，三千寵愛在一身。
- 金屋妝成嬌侍夜，玉樓宴罷醉和春。
- 姊妹弟兄皆列土，可憐光彩生門戶。
- 遂令天下父母心，不重生男重生女。
- 驪宮高處入青雲，仙樂風飄處處聞。
- 緩歌慢舞凝絲竹，盡日君王看不足。
- 漁陽鞞鼓動地來，驚破霓裳羽衣曲。
- 九重城闕煙塵生，千乘萬騎西南行。
- 翠華搖搖行復止，西出都門百餘里。
- 六軍不發無奈何，宛轉蛾眉馬前死。
- 花鈿委地無人收，翠翹金雀玉搔頭。
- 君王掩面救不得，回看血淚相和流。
- 黃埃散漫風蕭索，雲棧縈紆登劒閣。
- 峨嵋山下少人行，旌旗無光日色薄。
- 蜀江水碧蜀山青，聖主朝朝暮暮情。
- 行宮見月傷心色，夜雨聞鈴腸斷聲。
- 天旋日轉迴龍馭，到此躊躇不能去。
- 馬嵬坡下泥土中，不見玉顏空死處。
- 君臣相顧盡霑衣，東望都門信馬歸。
- 歸來池苑皆依舊，太液芙蓉未央柳。
- 芙蓉如面柳如眉，對此如何不淚垂？
- 春風桃李花開夜，秋雨梧桐葉落時。
- 西宮南苑多秋草，宮葉滿階紅不埽。
- 棃園弟子白髮新，椒房阿監青娥老。
- 夕殿螢飛思悄然，孤燈挑盡未成眠。
- 遲遲鐘鼓初長夜，耿耿星河欲曙天。
- 鴛鴦瓦冷霜華重，翡翠衾寒誰與共。
- 悠悠生死別經年，魂魄不曾來入夢。
- 臨邛道士鴻都客，能以精誠致魂魄。
- 爲感君王展轉思，遂教方士殷勤覓。
- 排空馭氣奔如電，升天入地求之徧。
- 上窮碧落下黃泉，兩處茫茫皆不見。
- 忽聞海上有仙山，山在虛無縹緲間。
- 樓閣玲瓏五雲起，其中綽約多仙子。
- 中有一人字太真，雪膚花貌參差是。
- 金闕西廂叩玉扃，轉教小玉報雙成。
- 聞道漢家天子使，九華帳裏夢魂驚。
- 攬衣推枕起裴回，珠箔銀屏邐迤開。
- 雲鬢半偏新睡覺，花冠不整下堂來。
- 風吹仙袂飄颻舉，猶似霓裳羽衣舞。
- 玉容寂莫淚闌干，棃花一枝春帶雨。
- 含情凝睇謝君王，一別音容兩渺茫。
- 昭陽殿裏恩愛絕，蓬萊宮中日月長。
- 回頭下望人寰處，不見長安見塵霧。
- 唯將舊物表深情，鈿合金釵寄將去。
- 釵留一股合一扇，釵擘黃金合分鈿。
- 但教心似金鈿堅，天上人間會相見。
- 臨別殷勤重寄詞，詞中有誓兩心知。
- 七月七日長生殿，夜半無人私語時。
- 在天願作比翼鳥，在地願爲連理枝。
- 天長地久有時盡，此恨緜緜無絕期。

## 拼音

- han4 huang2 zhong4 se4 si1 qing1 guo2 ， yu4 yu3 duo1 nian2 qiu2 bu4 de2 。
- yang2 jia1 you3 nü3 chu1 chang2 cheng2 ， yang3 zai4 shen1 gui1 ren2 wei4 shi2 。
- tian1 sheng1 li2 zhi4 nan2 zi4 qi4 ， yi4 zhao1 xuan3 zai4 jun1 wang2 ce4 。
- hui2 mou2 yi2 xiao4 bai3 mei4 sheng1 ， liu4 gong1 fen3 dai4 wu2 yan2 se4 。
- chun1 han2 ci4 yu4 hua2 qing1 chi2 ， wen1 quan2 shui3 hua2 xi3 ning2 zhi1 。
- shi4 er2 fu2 qi3 jiao1 wu2 li4 ， shi3 shi4 xin1 cheng2 en1 ze2 shi2 。
- yun2 bin4 hua1 yan2 jin1 bu4 yao2 ， fu2 rong2 zhang4 nuan3 du4 chun1 xiao1 。
- chun1 xiao1 ku3 duan3 ri4 gao1 qi3 ， cong2 ci3 jun1 wang2 bu4 zao3 chao2 。
- cheng2 huan1 shi4 yan4 wu2 xian2 xia2 ， chun1 cong2 chun1 you2 ye4 zhuan1 ye4 。
- hou4 gong1 jia1 li2 san1 qian1 ren2 ， san1 qian1 chong3 ai4 zai4 yi4 shen1 。
- jin1 wu1 zhuang1 cheng2 jiao1 shi4 ye4 ， yu4 lou2 yan4 ba4 zui4 he2 chun1 。
- zi3 mei4 di4 xiong0 jie1 lie4 tu3 ， ke3 lian2 guang1 cai3 sheng1 men2 hu4 。
- sui4 ling4 tian1 xia4 fu4 mu3 xin1 ， bu2 zhong4 sheng1 nan2 chong2 sheng1 nü3 。
- li2 gong1 gao1 chu3 ru4 qing1 yun2 ， xian1 le4 feng1 piao1 chu3 chu3 wen2 。
- huan3 ge1 man4 wu3 ning2 si1 zhu2 ， jin4 ri4 jun1 wang2 kan4 bu4 zu2 。
- yu2 yang2 pi2 gu3 dong4 di4 lai2 ， jing1 po4 ni2 chang2 yu3 yi1 qu3 。
- jiu3 chong2 cheng2 que4 yan1 chen2 sheng1 ， qian1 cheng2 wan4 qi2 xi1 nan2 xing2 。
- cui4 hua2 yao2 yao2 xing2 fu4 zhi3 ， xi1 chu1 dou1 men2 bai3 yu2 li3 。
- liu4 jun1 bu4 fa1 wu2 nai4 he2 ， wan3 zhuan3 e2 mei2 ma3 qian2 si3 。
- hua1 dian4 wei3 di4 wu2 ren2 shou1 ， cui4 qiao2 jin1 que4 yu4 sao1 tou2 。
- jun1 wang2 yan3 mian4 jiu4 bu4 de2 ， hui2 kan4 xue4 lei4 xiang1 he2 liu2 。
- huang2 ai1 san4 man4 feng1 xiao1 suo3 ， yun2 zhan4 ying2 yu1 deng1 jian4 ge2 。
- e2 mei2 shan1 xia4 shao3 ren2 hang2 ， jing1 qi2 wu2 guang1 ri4 se4 bao2 。
- shu3 jiang1 shui3 bi4 shu3 shan1 qing1 ， sheng4 zhu3 zhao1 zhao1 mu4 mu4 qing2 。
- xing2 gong1 jian4 yue4 shang1 xin1 se4 ， ye4 yu3 wen2 ling2 chang2 duan4 sheng1 。
- tian1 xuan2 ri4 zhuan3 hui2 long2 yu4 ， dao4 ci3 chou2 chu2 bu4 neng2 qu4 。
- ma3 wei2 po1 xia4 ni2 tu3 zhong1 ， bu2 jian4 yu4 yan2 kong1 si3 chu3 。
- jun1 chen2 xiang1 gu4 jin4 zhan1 yi1 ， dong1 wang4 dou1 men2 xin4 ma3 gui1 。
- gui1 lai2 chi2 yuan4 jie1 yi1 jiu4 ， tai4 ye4 fu2 rong2 wei4 yang1 liu3 。
- fu2 rong2 ru2 mian4 liu3 ru2 mei2 ， dui4 ci3 ru2 he2 bu2 lei4 chui2 ？
- chun1 feng1 tao2 li3 hua1 kai1 ye4 ， qiu1 yu3 wu2 tong2 ye4 luo4 shi2 。
- xi1 gong1 nan2 yuan4 duo1 qiu1 cao3 ， gong1 ye4 man3 jie1 hong2 bu2 sao4 。
- li2 yuan2 di4 zi3 bai2 fa4 xin1 ， jiao1 fang2 a1 jian1 qing1 e2 lao3 。
- xi1 dian4 ying2 fei1 si1 qiao3 ran2 ， gu1 deng1 tiao1 jin4 wei4 cheng2 mian2 。
- chi2 chi2 zhong1 gu3 chu1 chang2 ye4 ， geng3 geng3 xing1 he2 yu4 shu3 tian1 。
- yuan1 yang1 wa3 leng3 shuang1 hua2 zhong4 ， fei3 cui4 qin1 han2 shui2 yu3 gong4 。
- you1 you1 sheng1 si3 bie2 jing1 nian2 ， hun2 po4 bu4 ceng2 lai2 ru4 meng4 。
- lin2 qiong2 dao4 shi0 hong2 dou1 ke4 ， neng2 yi3 jing1 cheng2 zhi4 hun2 po4 。
- wei2 gan3 jun1 wang2 zhan3 zhuan3 si1 ， sui4 jiao4 fang1 shi4 yin1 qin2 mi4 。
- pai2 kong1 yu4 qi4 ben1 ru2 dian4 ， sheng1 tian1 ru4 di4 qiu2 zhi1 bian4 。
- shang4 qiong2 bi4 luo4 xia4 huang2 quan2 ， liang3 chu3 mang2 mang2 jie1 bu2 jian4 。
- hu1 wen2 hai3 shang4 you3 xian1 shan1 ， shan1 zai4 xu1 wu2 piao3 miao3 jian4 。
- lou2 ge2 ling2 long2 wu3 yun2 qi3 ， qi2 zhong1 chuo4 yue1 duo1 xian1 zi3 。
- zhong1 you3 yi4 ren2 zi4 tai4 zhen1 ， xue3 fu1 hua1 mao4 can1 cha4 shi4 。
- jin1 que4 xi1 xiang1 kou4 yu4 jiong1 ， zhuan3 jiao4 xiao3 yu4 bao4 shuang1 cheng2 。
- wen2 dao4 han4 jia1 tian1 zi3 shi3 ， jiu3 hua2 zhang4 li3 meng4 hun2 jing1 。
- lan3 yi1 tui1 zhen3 qi3 pei2 hui2 ， zhu1 bo2 yin2 ping2 li3 yi3 kai1 。
- yun2 bin4 ban4 pian1 xin1 shui4 jue2 ， hua1 guan1 bu4 zheng3 xia4 tang2 lai2 。
- feng1 chui1 xian1 mei4 piao1 yao2 ju3 ， you2 si4 ni2 shang0 yu3 yi1 wu3 。
- yu4 rong2 ji4 mo4 lei4 lan2 gan1 ， li2 hua1 yi4 zhi1 chun1 dai4 yu3 。
- han2 qing2 ning2 di4 xie4 jun1 wang2 ， yi4 bie2 yin1 rong2 liang3 miao3 mang2 。
- zhao1 yang2 dian4 li3 en1 ai4 jue2 ， peng2 lai2 gong1 zhong1 ri4 yue4 chang2 。
- hui2 tou2 xia4 wang4 ren2 huan2 chu3 ， bu2 jian4 chang2 an1 jian4 chen2 wu4 。
- wei2 jiang1 jiu4 wu4 biao3 shen1 qing2 ， dian4 he2 jin1 chai1 ji4 jiang1 qu4 。
- chai1 liu2 yi4 gu3 he2 yi1 shan4 ， chai1 bo4 huang2 jin1 he2 fen1 dian4 。
- dan4 jiao4 xin1 si4 jin1 dian4 jian1 ， tian1 shang4 ren2 jian4 hui4 xiang1 jian4 。
- lin2 bie2 yin1 qin2 zhong4 ji4 ci2 ， ci2 zhong1 you3 shi4 liang3 xin1 zhi1 。
- qi1 yue4 qi1 ri4 chang2 sheng1 dian4 ， ye4 ban4 wu2 ren2 si1 yu3 shi2 。
- zai4 tian1 yuan4 zuo4 bi3 yi4 niao3 ， zai4 di4 yuan4 wei2 lian2 li3 zhi1 。
- tian1 chang2 di4 jiu3 you3 shi2 jin4 ， ci3 hen4 mian2 mian2 wu2 jue2 qi1 。

## 注释

## 译文

## 赏析
