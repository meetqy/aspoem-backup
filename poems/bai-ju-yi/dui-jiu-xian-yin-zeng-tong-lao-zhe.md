---
id: bai-ju-yi-dui-jiu-xian-yin-zeng-tong-lao-zhe
title: 對酒閑吟贈同老者
titlePinyin: dui4 jiu3 xian2 yin2 zeng4 tong2 lao3 zhe3
titleSlug: dui-jiu-xian-yin-zeng-tong-lao-zhe
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 人生七十稀，我年幸過之。
- 遠行將盡路，春夢欲覺時。
- 家事口不問，世名心不思。
- 老既不足歎，病亦不能治。
- 扶持仰婢僕，將養信妻兒。
- 飢飽進退食，寒暄加減衣。
- 聲妓放鄭衛，裘馬脫輕肥。
- 百事盡除去，尚餘酒與詩。
- 興來吟一篇，吟罷酒一巵。
- 不獨適情性，兼用扶衰羸。
- 雲液灑六腑，陽和生四肢。
- 於中我自樂，此外吾不知。
- 寄問同老者，捨此將安歸。
- 莫學蓬心叟，胷中殘是非。

## 拼音

- ren2 sheng1 qi1 shi2 xi1 ， wo3 nian2 xing4 guo4 zhi1 。
- yuan3 xing2 jiang1 jin4 lu4 ， chun1 meng4 yu4 jue2 shi2 。
- jia1 shi4 kou3 bu2 wen4 ， shi4 ming2 xin1 bu4 si1 。
- lao3 ji4 bu4 zu2 tan4 ， bing4 yi4 bu4 neng2 zhi4 。
- fu2 chi2 yang3 bi4 pu2 ， jiang1 yang3 xin4 qi1 er2 。
- ji1 bao3 jin4 tui4 shi2 ， han2 xuan1 jia1 jian3 yi1 。
- sheng1 ji4 fang4 zheng4 wei4 ， qiu2 ma3 tuo1 qing1 fei2 。
- bai3 shi4 jin4 chu2 qu4 ， shang4 yu2 jiu3 yu3 shi1 。
- xing1 lai2 yin2 yi4 pian1 ， yin2 ba4 jiu3 yi4 zhi1 。
- bu4 du2 shi4 qing2 xing4 ， jian1 yong4 fu2 shuai1 lei2 。
- yun2 ye4 sa3 liu4 fu3 ， yang2 he2 sheng1 si4 zhi1 。
- wu1 zhong1 wo3 zi4 le4 ， ci3 wai4 wu2 bu4 zhi1 。
- ji4 wen4 tong2 lao3 zhe3 ， she3 ci3 jiang1 an1 gui1 。
- mo4 xue2 peng2 xin1 sou3 ， xiong1 zhong1 can2 shi4 fei1 。

## 注释

## 译文

## 赏析
