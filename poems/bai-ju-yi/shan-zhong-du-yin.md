---
id: bai-ju-yi-shan-zhong-du-yin
title: 山中獨吟
titlePinyin: shan1 zhong1 du2 yin2
titleSlug: shan-zhong-du-yin
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 人各有一癖，我癖在章句。
- 萬緣皆已消，此病獨未去。
- 每逢美風景，或對好親故。
- 高聲詠一篇，恍若與神遇。
- 自爲江上客，半在山中住。
- 有時新詩成，獨上東巖路。
- 身倚白石崖，手攀青桂樹。
- 狂吟驚林壑，猿鳥皆窺覰。
- 恐爲世所嗤，故就無人處。

## 拼音

- ren2 ge4 you3 yi4 pi3 ， wo3 pi3 zai4 zhang1 ju4 。
- wan4 yuan2 jie1 yi3 xiao1 ， ci3 bing4 du2 wei4 qu4 。
- mei3 feng2 mei3 feng1 jing3 ， huo4 dui4 hao3 qin1 gu4 。
- gao1 sheng1 yong3 yi4 pian1 ， huang3 ruo4 yu3 shen2 yu4 。
- zi4 wei2 jiang1 shang4 ke4 ， ban4 zai4 shan1 zhong1 zhu4 。
- you3 shi2 xin1 shi1 cheng2 ， du2 shang4 dong1 yan2 lu4 。
- shen1 yi3 bai2 shi2 ya2 ， shou3 pan1 qing1 gui4 shu4 。
- kuang2 yin2 jing1 lin2 he4 ， yuan2 niao3 jie1 kui1 qu4 。
- kong3 wei2 shi4 suo3 chi1 ， gu4 jiu4 wu2 ren2 chu3 。

## 注释

## 译文

## 赏析
