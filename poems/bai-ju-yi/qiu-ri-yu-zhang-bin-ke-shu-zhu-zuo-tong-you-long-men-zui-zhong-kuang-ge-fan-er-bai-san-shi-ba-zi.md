---
id: bai-ju-yi-qiu-ri-yu-zhang-bin-ke-shu-zhu-zuo-tong-you-long-men-zui-zhong-kuang-ge-fan-er-bai-san-shi-ba-zi
title: 秋日與張賓客舒著作同遊龍門醉中狂歌凡二百三十八字
titlePinyin: qiu1 ri4 yu3 zhang1 bin1 ke4 shu1 zhu4 zuo4 tong2 you2 long2 men2 zui4 zhong1 kuang2 ge1 fan2 er4 bai3 san1 shi2 ba1 zi4
titleSlug: qiu-ri-yu-zhang-bin-ke-shu-zhu-zuo-tong-you-long-men-zui-zhong-kuang-ge-fan-er-bai-san-shi-ba-zi
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 秋天高高秋光清，秋風褭褭秋蟲鳴。
- 嵩峰餘霞錦綺卷，伊水細浪鱗甲生。
- 洛陽閑客知無數，少出遊山多在城。
- 商嶺老人自追逐，蓬丘逸士相逢迎。
- 南出鼎門十八里，莊店邐迤橋道平。
- 不寒不熱好時節，鞍馬穩快衣衫輕。
- 竝轡踟躕下西岸，扣舷容與繞中汀。
- 開懷曠達無所繫，觸目勝絕不可名。
- 荷衰欲黃荇猶綠，魚樂自躍鷗不驚。
- 翠藻蔓長孔雀尾，彩船櫓急寒雁聲。
- 家醞一壺白玉液，野花數把黃金英。
- 晝遊四看西日暮，夜話三及東方明。
- 暫停桮觴輟吟詠，我有狂言君試聽。
- 丈夫一生有二志，兼濟獨善難得幷。
- 不能救療生民病，即須先濯塵土纓。
- 況吾頭白眼已闇，終日戚促何所成。
- 不如展眉開口笑，龍門醉臥香山行。

## 拼音

- qiu1 tian1 gao1 gao1 qiu1 guang1 qing1 ， qiu1 feng1 niao3 niao3 qiu1 chong2 ming2 。
- song1 feng1 yu2 xia2 jin3 qi3 juan4 ， yi1 shui3 xi4 lang4 lin2 jia3 sheng1 。
- luo4 yang2 xian2 ke4 zhi1 wu2 shu4 ， shao3 chu1 you2 shan1 duo1 zai4 cheng2 。
- shang1 ling3 lao3 ren2 zi4 zhui1 zhu2 ， peng2 qiu1 yi4 shi4 xiang1 feng2 ying2 。
- nan2 chu1 ding3 men2 shi2 ba1 li3 ， zhuang1 dian4 li3 yi3 qiao2 dao4 ping2 。
- bu4 han2 bu2 re4 hao3 shi2 jie2 ， an1 ma3 wen3 kuai4 yi1 shan1 qing1 。
- bing4 pei4 chi2 chu2 xia4 xi1 an4 ， kou4 xian2 rong2 yu3 rao4 zhong1 ting1 。
- kai1 huai2 kuang4 da2 wu2 suo3 xi4 ， chu4 mu4 sheng4 jue2 bu4 ke3 ming2 。
- he2 shuai1 yu4 huang2 xing4 you2 lü4 ， yu2 le4 zi4 yue4 ou1 bu4 jing1 。
- cui4 zao3 man4 chang2 kong3 que4 wei3 ， cai3 chuan2 lu3 ji2 han2 yan4 sheng1 。
- jia1 yun4 yi4 hu2 bai2 yu4 ye4 ， ye3 hua1 shu4 ba3 huang2 jin1 ying1 。
- zhou4 you2 si4 kan4 xi1 ri4 mu4 ， ye4 hua4 san1 ji2 dong1 fang1 ming2 。
- zan4 ting2 bei1 shang1 chuo4 yin2 yong3 ， wo3 you3 kuang2 yan2 jun1 shi4 ting1 。
- zhang4 fu0 yi4 sheng1 you3 er4 zhi4 ， jian1 ji4 du2 shan4 nan2 de2 bing4 。
- bu4 neng2 jiu4 liao2 sheng1 min2 bing4 ， ji2 xu1 xian1 zhuo2 chen2 tu3 ying1 。
- kuang4 wu2 tou2 bai2 yan3 yi3 an4 ， zhong1 ri4 qi1 cu4 he2 suo3 cheng2 。
- bu4 ru2 zhan3 mei2 kai1 kou3 xiao4 ， long2 men2 zui4 wo4 xiang1 shan1 xing2 。

## 注释

## 译文

## 赏析
