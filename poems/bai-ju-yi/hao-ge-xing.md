---
id: bai-ju-yi-hao-ge-xing
title: 浩歌行
titlePinyin: hao4 ge1 xing2
titleSlug: hao-ge-xing
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 天長地久無終畢，昨夜今朝又明日。
- 鬢髮蒼浪牙齒疎，不覺身年四十七。
- 前去五十有幾年，把鏡照面心茫然。
- 既無長繩繫白日，又無大藥駐朱顏。
- 朱顏日漸不如故，青史功名在何處？
- 欲留年少待富貴，富貴不來年少去。
- 去復去兮如長河，東流赴海無迴波。
- 賢愚貴賤同歸盡，北邙冢墓高嵯峨。
- 古來如此非獨我，未死有酒且高歌。
- 顏回短命伯夷餓，我今所得亦已多。
- 功名富貴須待命，命若不來知奈何。

## 拼音

- tian1 chang2 di4 jiu3 wu2 zhong1 bi4 ， zuo2 ye4 jin1 zhao1 you4 ming2 ri4 。
- bin4 fa4 cang1 lang4 ya2 chi3 shu1 ， bu4 jue2 shen1 nian2 si4 shi2 qi1 。
- qian2 qu4 wu3 shi2 you3 ji1 nian2 ， ba3 jing4 zhao4 mian4 xin1 mang2 ran2 。
- ji4 wu2 chang2 sheng2 xi4 bai2 ri4 ， you4 wu2 da4 yao4 zhu4 zhu1 yan2 。
- zhu1 yan2 ri4 jian4 bu4 ru2 gu4 ， qing1 shi3 gong1 ming2 zai4 he2 chu3 ？
- yu4 liu2 nian2 shao4 dai4 fu4 gui4 ， fu4 gui4 bu4 lai2 nian2 shao4 qu4 。
- qu4 fu4 qu4 xi1 ru2 chang2 he2 ， dong1 liu2 fu4 hai3 wu2 hui2 bo1 。
- xian2 yu2 gui4 jian4 tong2 gui1 jin4 ， bei3 mang2 zhong3 mu4 gao1 cuo2 e2 。
- gu3 lai2 ru2 ci3 fei1 du2 wo3 ， wei4 si3 you3 jiu3 qie3 gao1 ge1 。
- yan2 hui2 duan3 ming4 bo2 yi2 e4 ， wo3 jin1 suo3 de2 yi4 yi3 duo1 。
- gong1 ming2 fu4 gui4 xu1 dai4 ming4 ， ming4 ruo4 bu4 lai2 zhi1 nai4 he2 。

## 注释

## 译文

## 赏析
