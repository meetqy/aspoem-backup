---
id: bai-ju-yi-jie-shu
title: 截樹
titlePinyin: jie2 shu4
titleSlug: jie-shu
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 種樹當前軒，樹高柯葉繁。
- 惜哉遠山色，隱此蒙籠間。
- 一朝持斧斤，手自截其端。
- 萬葉落頭上，千峰來面前。
- 忽似決雲霧，豁達覩青天。
- 又如所念人，久別一款顏。
- 始有清風至，稍見飛鳥還。
- 開懷東南望，目遠心遼然。
- 人各有偏好，物莫能兩全。
- 豈不愛柔條，不如見青山。

## 拼音

- zhong3 shu4 dang1 qian2 xuan1 ， shu4 gao1 ke1 ye4 fan2 。
- xi1 zai1 yuan3 shan1 se4 ， yin3 ci3 meng2 long2 jian4 。
- yi4 zhao1 chi2 fu3 jin1 ， shou3 zi4 jie2 qi2 duan1 。
- wan4 ye4 luo4 tou2 shang4 ， qian1 feng1 lai2 mian4 qian2 。
- hu1 si4 jue2 yun2 wu4 ， huo1 da2 du3 qing1 tian1 。
- you4 ru2 suo3 nian4 ren2 ， jiu3 bie2 yi4 kuan3 yan2 。
- shi3 you3 qing1 feng1 zhi4 ， shao1 jian4 fei1 niao3 huan2 。
- kai1 huai2 dong1 nan2 wang4 ， mu4 yuan3 xin1 liao2 ran2 。
- ren2 ge4 you3 pian1 hao4 ， wu4 mo4 neng2 liang3 quan2 。
- qi3 bu2 ai4 rou2 tiao2 ， bu4 ru2 jian4 qing1 shan1 。

## 注释

## 译文

## 赏析
