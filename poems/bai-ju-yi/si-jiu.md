---
id: bai-ju-yi-si-jiu
title: 思舊
titlePinyin: si1 jiu4
titleSlug: si-jiu
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 閑日一思舊，舊遊如目前。
- 再思今何在，零落歸下泉。
- 退之服硫黃，一病訖不痊。
- 微之鍊秋石，未老身溘然。
- 杜子得丹訣，終日斷腥羶。
- 崔君誇藥力，經冬不衣綿。
- 或疾或暴夭，悉不過中年。
- 唯予不服食，老命反遲延。
- 況在少壯時，亦爲嗜慾牽。
- 但躭葷與血，不識汞與鉛。
- 飢來吞熱物，渴來飲寒泉。
- 詩役五藏神，酒汨三丹田。
- 隨日合破壞，至今粗完全。
- 齒牙未缺落，肢體尚輕便。
- 已開第七秩，飽食仍安眠。
- 且進桮中物，其餘皆付天。

## 拼音

- xian2 ri4 yi4 si1 jiu4 ， jiu4 you2 ru2 mu4 qian2 。
- zai4 si1 jin1 he2 zai4 ， ling2 luo4 gui1 xia4 quan2 。
- tui4 zhi1 fu2 liu2 huang2 ， yi2 bing4 qi4 bu4 quan2 。
- wei1 zhi1 lian4 qiu1 shi2 ， wei4 lao3 shen1 ke4 ran2 。
- du4 zi3 de2 dan1 jue2 ， zhong1 ri4 duan4 xing1 shan1 。
- cui1 jun1 kua1 yao4 li4 ， jing1 dong1 bu4 yi1 mian2 。
- huo4 ji2 huo4 bao4 yao1 ， xi1 bu2 guo4 zhong1 nian2 。
- wei2 yu3 bu4 fu2 shi2 ， lao3 ming4 fan3 chi2 yan2 。
- kuang4 zai4 shao3 zhuang4 shi2 ， yi4 wei2 shi4 yu4 qian1 。
- dan4 dan1 hun1 yu3 xue4 ， bu4 shi2 gong3 yu3 qian1 。
- ji1 lai2 tun1 re4 wu4 ， ke3 lai2 yin3 han2 quan2 。
- shi1 yi4 wu3 cang2 shen2 ， jiu3 mi4 san1 dan1 tian2 。
- sui2 ri4 he2 po4 huai4 ， zhi4 jin1 cu1 wan2 quan2 。
- chi3 ya2 wei4 que1 luo4 ， zhi1 ti3 shang4 qing1 bian4 。
- yi3 kai1 di4 qi1 zhi4 ， bao3 shi2 reng2 an1 mian2 。
- qie3 jin4 bei1 zhong1 wu4 ， qi2 yu2 jie1 fu4 tian1 。

## 注释

## 译文

## 赏析
