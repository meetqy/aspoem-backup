---
id: bai-ju-yi-jiang-nan-xi-feng-xiao-jiu-che-yin-hua-chang-an-jiu-you-xi-zeng-wu-shi-yun
title: 江南喜逢蕭九徹因話長安舊遊戲贈五十韻
titlePinyin: jiang1 nan2 xi3 feng2 xiao1 jiu3 che4 yin1 hua4 chang2 an1 jiu4 you2 xi4 zeng4 wu3 shi2 yun4
titleSlug: jiang-nan-xi-feng-xiao-jiu-che-yin-hua-chang-an-jiu-you-xi-zeng-wu-shi-yun
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 憶昔嬉遊伴，多陪歡宴場。
- 寓居同永樂，幽會共平康。
- 師子尋前曲，聲兒出內坊。
- 花深態奴宅，竹錯得憐堂。
- 庭晚開紅藥，門閑蔭綠楊。
- 經過悉同巷，居處盡連牆。
- 時世高梳髻，風流澹作妝。
- 戴花紅石竹，帔暈紫檳榔。
- 鬢動懸蟬翼，釵垂小鳳行。
- 拂胷輕粉絮，煖手小香囊。
- 選勝移銀燭，邀歡舉玉觴。
- 爐煙凝麝氣，酒色注鵝黃。
- 急管停還奏，繁弦慢更張。
- 雪飛迴舞袖，塵起繞歌梁。
- 舊曲翻調笑，新聲打義揚。
- 名情推阿軌，巧語許秋孃。
- 風暖春將暮，星迴夜未央。
- 宴餘添粉黛，坐久換衣裳。
- 結伴歸深院，分頭入洞房。
- 綵帷開翡翠，羅薦拂鴛鴦。
- 留宿爭牽袖，貪眠各占牀。
- 綠窗籠水影，紅壁背燈光。
- 索鏡收花鈿，邀人解袷襠。
- 暗嬌妝靨笑，私語口脂香。
- 怕聽鐘聲坐，羞明映縵藏。
- 眉殘蛾翠淺，鬟解綠雲長。
- 聚散知無定，憂歡事不常。
- 離筵開夕宴，別騎促晨裝。
- 去住青門外，留連滻水傍。
- 車行遙寄語，馬駐共相望。
- 雲雨分何處，山川共異方。
- 野行初寂莫，店宿乍恓惶。
- 別後嫌宵永，愁來厭歲芳。
- 幾看花結子，頻見露爲霜。
- 歲月何超忽，音容坐渺茫。
- 往還書斷絕，來去夢遊揚。
- 自我辭秦地，逢君客楚鄉。
- 常嗟異岐路，忽喜共舟航。
- 話舊堪垂淚，思鄉數斷腸。
- 愁雲接巫峽，淚竹近瀟湘。
- 月落江湖闊，天高節候涼。
- 浦深煙渺渺，沙冷月蒼蒼。
- 紅葉江楓老，青蕪驛路荒。
- 野風吹蟋蟀，湖水浸菰蔣。
- 帝路何由見，心期不可忘。
- 舊遊千里外，往事十年強。
- 春晝提壺飲，秋林摘橘嘗。
- 強歌還自感，縱飲不成狂。
- 永夜長相憶，逢君各共傷。
- 殷勤萬里意，幷寫贈蕭郎。

## 拼音

- yi4 xi1 xi1 you2 ban4 ， duo1 pei2 huan1 yan4 chang3 。
- yu4 ju1 tong2 yong3 le4 ， you1 hui4 gong4 ping2 kang1 。
- shi1 zi3 xun2 qian2 qu3 ， sheng1 er2 chu1 nei4 fang1 。
- hua1 shen1 tai4 nu2 zhai2 ， zhu2 cuo4 de2 lian2 tang2 。
- ting2 wan3 kai1 hong2 yao4 ， men2 xian2 yin1 lü4 yang2 。
- jing1 guo4 xi1 tong2 xiang4 ， ju1 chu3 jin4 lian2 qiang2 。
- shi2 shi4 gao1 shu1 ji4 ， feng1 liu2 dan4 zuo4 zhuang1 。
- dai4 hua1 hong2 shi2 zhu2 ， pei4 yun4 zi3 bin1 lang2 。
- bin4 dong4 xuan2 chan2 yi4 ， chai1 chui2 xiao3 feng4 xing2 。
- fu2 xiong1 qing1 fen3 xu4 ， xuan1 shou3 xiao3 xiang1 nang2 。
- xuan3 sheng4 yi2 yin2 zhu2 ， yao1 huan1 ju3 yu4 shang1 。
- lu2 yan1 ning2 she4 qi4 ， jiu3 se4 zhu4 e2 huang2 。
- ji2 guan3 ting2 huan2 zou4 ， fan2 xian2 man4 geng4 zhang1 。
- xue3 fei1 hui2 wu3 xiu4 ， chen2 qi3 rao4 ge1 liang2 。
- jiu4 qu3 fan1 diao4 xiao4 ， xin1 sheng1 da3 yi4 yang2 。
- ming2 qing2 tui1 a1 gui3 ， qiao3 yu3 xu1 qiu1 niang2 。
- feng1 nuan3 chun1 jiang1 mu4 ， xing1 hui2 ye4 wei4 yang1 。
- yan4 yu2 tian1 fen3 dai4 ， zuo4 jiu3 huan4 yi1 shang0 。
- jie2 ban4 gui1 shen1 yuan4 ， fen1 tou2 ru4 dong4 fang2 。
- cai3 wei2 kai1 fei3 cui4 ， luo2 jian4 fu2 yuan1 yang1 。
- liu2 su4 zheng1 qian1 xiu4 ， tan1 mian2 ge4 zhan4 chuang2 。
- lü4 chuang1 long2 shui3 ying3 ， hong2 bi4 bei4 deng1 guang1 。
- suo3 jing4 shou1 hua1 dian4 ， yao1 ren2 jie3 jia2 dang1 。
- an4 jiao1 zhuang1 ye4 xiao4 ， si1 yu3 kou3 zhi1 xiang1 。
- pa4 ting1 zhong1 sheng1 zuo4 ， xiu1 ming2 ying4 man4 cang2 。
- mei2 can2 e2 cui4 qian3 ， huan2 jie3 lü4 yun2 chang2 。
- ju4 san4 zhi1 wu2 ding4 ， you1 huan1 shi4 bu4 chang2 。
- li2 yan2 kai1 xi1 yan4 ， bie2 qi2 cu4 chen2 zhuang1 。
- qu4 zhu4 qing1 men2 wai4 ， liu2 lian2 chan3 shui3 bang4 。
- ju1 xing2 yao2 ji4 yu3 ， ma3 zhu4 gong4 xiang1 wang4 。
- yun2 yu3 fen1 he2 chu3 ， shan1 chuan1 gong4 yi4 fang1 。
- ye3 xing2 chu1 ji4 mo4 ， dian4 su4 zha4 xi1 huang2 。
- bie2 hou4 xian2 xiao1 yong3 ， chou2 lai2 yan4 sui4 fang1 。
- ji1 kan4 hua1 jie2 zi3 ， bin1 jian4 lu4 wei2 shuang1 。
- sui4 yue4 he2 chao1 hu1 ， yin1 rong2 zuo4 miao3 mang2 。
- wang3 huan2 shu1 duan4 jue2 ， lai2 qu4 meng4 you2 yang2 。
- zi4 wo3 ci2 qin2 di4 ， feng2 jun1 ke4 chu3 xiang1 。
- chang2 jie1 yi4 qi2 lu4 ， hu1 xi3 gong4 zhou1 hang2 。
- hua4 jiu4 kan1 chui2 lei4 ， si1 xiang1 shu4 duan4 chang2 。
- chou2 yun2 jie1 wu1 xia2 ， lei4 zhu2 jin4 xiao1 xiang1 。
- yue4 luo4 jiang1 hu2 kuo4 ， tian1 gao1 jie2 hou4 liang2 。
- pu3 shen1 yan1 miao3 miao3 ， sha1 leng3 yue4 cang1 cang1 。
- hong2 ye4 jiang1 feng1 lao3 ， qing1 wu2 yi4 lu4 huang1 。
- ye3 feng1 chui1 xi1 shuai4 ， hu2 shui3 jin4 gu1 jiang3 。
- di4 lu4 he2 you2 jian4 ， xin1 qi1 bu4 ke3 wang4 。
- jiu4 you2 qian1 li3 wai4 ， wang3 shi4 shi2 nian2 qiang2 。
- chun1 zhou4 ti2 hu2 yin3 ， qiu1 lin2 zhai1 ju2 chang2 。
- qiang2 ge1 huan2 zi4 gan3 ， zong4 yin3 bu4 cheng2 kuang2 。
- yong3 ye4 chang2 xiang1 yi4 ， feng2 jun1 ge4 gong4 shang1 。
- yin1 qin2 wan4 li3 yi4 ， bing4 xie3 zeng4 xiao1 lang2 。

## 注释

## 译文

## 赏析
