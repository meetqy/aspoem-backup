---
id: bai-ju-yi-fan-bao-ming-yuan-bai-tou-yin
title: 反鮑明遠白頭吟
titlePinyin: fan3 bao4 ming2 yuan3 bai2 tou2 yin2
titleSlug: fan-bao-ming-yuan-bai-tou-yin
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 炎炎者烈火，營營者小蠅。
- 火不熱貞玉，蠅不點清冰。
- 此苟無所受，彼莫能相仍。
- 乃知物性中，各有能不能。
- 古稱怨恨死，則人有所懲。
- 懲淫或應可，在道未爲弘。
- 譬如蜩鷃徒，啾啾啅龍鵬。
- 宜當委之去，寥廓高飛騰。
- 豈能泥塵下，區區酬怨憎。
- 胡爲坐自苦，吞悲仍撫膺。

## 拼音

- yan2 yan2 zhe3 lie4 huo3 ， ying2 ying2 zhe3 xiao3 ying2 。
- huo3 bu2 re4 zhen1 yu4 ， ying2 bu4 dian3 qing1 bing1 。
- ci3 gou3 wu2 suo3 shou4 ， bi3 mo4 neng2 xiang1 reng2 。
- nai3 zhi1 wu4 xing4 zhong1 ， ge4 you3 neng2 bu4 neng2 。
- gu3 cheng1 yuan4 hen4 si3 ， ze2 ren2 you3 suo3 cheng2 。
- cheng2 yin2 huo4 ying1 ke3 ， zai4 dao4 wei4 wei2 hong2 。
- pi4 ru2 tiao2 yan4 tu2 ， jiu1 jiu1 zhuo2 long2 peng2 。
- yi2 dang1 wei3 zhi1 qu4 ， liao2 kuo4 gao1 fei1 teng2 。
- qi3 neng2 ni2 chen2 xia4 ， qu1 qu1 chou2 yuan4 zeng1 。
- hu2 wei2 zuo4 zi4 ku3 ， tun1 bei1 reng2 fu3 ying1 。

## 注释

## 译文

## 赏析
