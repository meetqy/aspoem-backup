---
id: bai-ju-yi-shu-lu-shi-fu
title: 蜀路石婦
titlePinyin: shu3 lu4 shi2 fu4
titleSlug: shu-lu-shi-fu
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 道旁一石婦，無記復無銘。
- 傳是此鄉女，爲婦孝且貞。
- 十五嫁邑人，十六夫征行。
- 夫行二十載，婦獨守孤焭。
- 其夫有父母，老病不安寧。
- 其婦執婦道，一一如禮經。
- 晨昏問起居，恭順發心誠。
- 藥餌自調節，膳羞必甘馨。
- 夫行竟不歸，婦德轉光明。
- 後人高其節，刻石像婦形。
- 儼然整衣巾，若立在閨庭。
- 似見舅姑禮，如聞環珮聲。
- 至今爲婦者，見此孝心生。
- 不比山頭石，空有望夫名。

## 拼音

- dao4 pang2 yi4 shi2 fu4 ， wu2 ji4 fu4 wu2 ming2 。
- chuan2 shi4 ci3 xiang1 nü3 ， wei2 fu4 xiao4 qie3 zhen1 。
- shi2 wu3 jia4 yi4 ren2 ， shi2 liu4 fu1 zheng1 xing2 。
- fu1 xing2 er4 shi2 zai4 ， fu4 du2 shou3 gu1 qiong2 。
- qi2 fu1 you3 fu4 mu3 ， lao3 bing4 bu4 an1 ning2 。
- qi2 fu4 zhi2 fu4 dao4 ， yi1 yi1 ru2 li3 jing1 。
- chen2 hun1 wen4 qi3 ju1 ， gong1 shun4 fa1 xin1 cheng2 。
- yao4 er3 zi4 diao4 jie2 ， shan4 xiu1 bi4 gan1 xin1 。
- fu1 xing2 jing4 bu4 gui1 ， fu4 de2 zhuan3 guang1 ming2 。
- hou4 ren2 gao1 qi2 jie2 ， ke4 shi2 xiang4 fu4 xing2 。
- yan3 ran2 zheng3 yi1 jin1 ， ruo4 li4 zai4 gui1 ting2 。
- si4 jian4 jiu4 gu1 li3 ， ru2 wen2 huan2 pei4 sheng1 。
- zhi4 jin1 wei2 fu4 zhe3 ， jian4 ci3 xiao4 xin1 sheng1 。
- bu4 bi3 shan1 tou2 shi2 ， kong1 you3 wang4 fu1 ming2 。

## 注释

## 译文

## 赏析
