---
id: bai-ju-yi-song-ke-nan-qian
title: 送客南遷
titlePinyin: song4 ke4 nan2 qian1
titleSlug: song-ke-nan-qian
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我說南中事，君應不願聽。
- 曾經身困苦，不覺語叮嚀。
- 燒處愁雲夢，波時憶洞庭。
- 春畬煙勃勃，秋瘴露冥冥。
- 蚊蚋經冬活，魚龍欲雨腥。
- 水蟲能射影，山鬼解藏形。
- 穴掉巴蛇尾，林飄鴆鳥翎。
- 颶風千里黑，䕭草四時青。
- 客似驚弦雁，舟如委浪萍。
- 誰人勸言笑，何計慰漂零。
- 慎勿琴離膝，長須酒滿瓶。
- 大都從此去，宜醉不宜醒。

## 拼音

- wo3 shuo1 nan2 zhong1 shi4 ， jun1 ying1 bu2 yuan4 ting1 。
- ceng2 jing1 shen1 kun4 ku3 ， bu4 jue2 yu3 ding1 ning2 。
- shao1 chu3 chou2 yun2 meng4 ， bo1 shi2 yi4 dong4 ting2 。
- chun1 she1 yan1 bo2 bo2 ， qiu1 zhang4 lu4 ming2 ming2 。
- wen2 rui4 jing1 dong1 huo2 ， yu2 long2 yu4 yu3 xing1 。
- shui3 chong2 neng2 she4 ying3 ， shan1 gui3 jie3 cang2 xing2 。
- xue2 diao4 ba1 she2 wei3 ， lin2 piao1 zhen4 niao3 ling2 。
- ju4 feng1 qian1 li3 hei1 ，䕭 cao3 si4 shi2 qing1 。
- ke4 si4 jing1 xian2 yan4 ， zhou1 ru2 wei3 lang4 ping2 。
- shui2 ren2 quan4 yan2 xiao4 ， he2 ji4 wei4 piao1 ling2 。
- shen4 wu4 qin2 li2 xi1 ， chang2 xu1 jiu3 man3 ping2 。
- da4 du1 cong2 ci3 qu4 ， yi2 zui4 bu4 yi2 xing3 。

## 注释

## 译文

## 赏析
