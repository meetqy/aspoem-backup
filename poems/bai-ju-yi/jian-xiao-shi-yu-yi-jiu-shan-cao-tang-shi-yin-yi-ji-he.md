---
id: bai-ju-yi-jian-xiao-shi-yu-yi-jiu-shan-cao-tang-shi-yin-yi-ji-he
title: 見蕭侍御憶舊山草堂詩因以繼和
titlePinyin: jian4 xiao1 shi4 yu4 yi4 jiu4 shan1 cao3 tang2 shi1 yin1 yi3 ji4 he2
titleSlug: jian-xiao-shi-yu-yi-jiu-shan-cao-tang-shi-yin-yi-ji-he
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 琢玉以爲架，綴珠以爲籠。
- 玉架絆野鶴，珠籠鏁冥鴻。
- 鴻思雲外天，鶴憶松上風。
- 珠玉信爲美，鳥不戀其中。
- 臺中蕭侍御，心與鴻鶴同。
- 晚起慵冠豸，閑行厭避驄。
- 昨見憶山詩，詩思浩無窮。
- 歸夢杳何處，舊居茫水東。
- 秋閑杉桂林，春老芝朮叢。
- 自云別山後，離抱常忡忡。
- 衣繡非不榮，持憲非不雄。
- 所樂不在此，悵望草堂空。

## 拼音

- zhuo2 yu4 yi3 wei2 jia4 ， zhui4 zhu1 yi3 wei2 long2 。
- yu4 jia4 ban4 ye3 he4 ， zhu1 long2 suo3 ming2 hong2 。
- hong2 si1 yun2 wai4 tian1 ， he4 yi4 song1 shang4 feng1 。
- zhu1 yu4 xin4 wei2 mei3 ， niao3 bu2 lian4 qi2 zhong1 。
- tai2 zhong1 xiao1 shi4 yu4 ， xin1 yu3 hong2 he4 tong2 。
- wan3 qi3 yong1 guan1 zhi4 ， xian2 xing2 yan4 bi4 cong1 。
- zuo2 jian4 yi4 shan1 shi1 ， shi1 si1 hao4 wu2 qiong2 。
- gui1 meng4 yao3 he2 chu3 ， jiu4 ju1 mang2 shui3 dong1 。
- qiu1 xian2 shan1 gui4 lin2 ， chun1 lao3 zhi1 zhu2 cong2 。
- zi4 yun2 bie2 shan1 hou4 ， li2 bao4 chang2 chong1 chong1 。
- yi1 xiu4 fei1 bu4 rong2 ， chi2 xian4 fei1 bu4 xiong2 。
- suo3 le4 bu2 zai4 ci3 ， chang4 wang4 cao3 tang2 kong1 。

## 注释

## 译文

## 赏析
