---
id: bai-ju-yi-xin-le-fu-liang-zhu-ge-ci-fo-si-jin-duo-ye
title: 新樂府 兩朱閣	刺佛寺寖多也
titlePinyin: xin1 le4 fu3   liang3 zhu1 ge2 	 ci4 fo2 si4 jin4 duo1 ye3
titleSlug: xin-le-fu-liang-zhu-ge-ci-fo-si-jin-duo-ye
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 兩朱閣，南北相對起。
- 借問何人家，貞元雙帝子。
- 帝子吹簫雙得仙，五雲飄颻飛上天。
- 第宅亭臺不將去，化爲佛寺在人間。
- 妝閤伎樓何寂靜，柳似舞腰池似鏡。
- 花落黃昏悄悄時，不聞歌吹聞鐘磬。
- 寺門敕牓金字書，尼院佛庭寬有餘。
- 青苔明月多閑地，比屋疲人無處居。
- 憶昨平陽宅初置，吞幷平人幾家地。
- 仙去雙雙作梵宮，漸恐人間盡爲寺。

## 拼音

- liang3 zhu1 ge2 ， nan2 bei3 xiang1 dui4 qi3 。
- jie4 wen4 he2 ren2 jia1 ， zhen1 yuan2 shuang1 di4 zi3 。
- di4 zi3 chui1 xiao1 shuang1 de2 xian1 ， wu3 yun2 piao1 yao2 fei1 shang4 tian1 。
- di4 zhai2 ting2 tai2 bu4 jiang1 qu4 ， hua4 wei2 fo2 si4 zai4 ren2 jian4 。
- zhuang1 he2 ji4 lou2 he2 ji4 jing4 ， liu3 si4 wu3 yao1 chi2 si4 jing4 。
- hua1 luo4 huang2 hun1 qiao1 qiao1 shi2 ， bu4 wen2 ge1 chui1 wen2 zhong1 qing4 。
- si4 men2 chi4 bang3 jin1 zi4 shu1 ， ni2 yuan4 fo2 ting2 kuan1 you3 yu2 。
- qing1 tai2 ming2 yue4 duo1 xian2 di4 ， bi3 wu1 pi2 ren2 wu2 chu3 ju1 。
- yi4 zuo2 ping2 yang2 zhai2 chu1 zhi4 ， tun1 bing4 ping2 ren2 ji1 jia1 di4 。
- xian1 qu4 shuang1 shuang1 zuo4 fan4 gong1 ， jian4 kong3 ren2 jian4 jin4 wei2 si4 。

## 注释

## 译文

## 赏析
