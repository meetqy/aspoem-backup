---
id: bai-ju-yi-ni-chang-yu-yi-ge
title: 霓裳羽衣歌
titlePinyin: ni2 chang2 yu3 yi1 ge1
titleSlug: ni-chang-yu-yi-ge
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 我昔元和侍憲皇，曾陪內宴宴昭陽。
- 千歌百舞不可數，就中最愛霓裳舞。
- 舞時寒食春風天，玉鉤欄下香案前。
- 案前舞者顏如玉，不著人家俗衣服。
- 虹裳霞帔步搖冠，鈿瓔纍纍佩珊珊。
- 娉婷似不任羅綺，顧聽樂懸行復止。
- 磬簫箏笛遰相攙，擊擫彈吹聲邐迤。
- 散序六奏未動衣，陽臺宿雲慵不飛。
- 中序擘騞初入拍，秋竹竿裂春冰拆。
- 飄然轉旋迴雪輕，嫣然縱送游龍驚。
- 小垂手後柳無力，斜曳裾時雲欲生。
- 煙蛾歛略不勝態，風袖低昂如有情。
- 上元點鬟招萼綠，王母揮袂別飛瓊。
- 繁音急節十二徧，跳珠撼玉何鏗錚。
- 翔鸞舞了却收翅，唳鶴曲終長引聲。
- 當時乍見驚心目，凝視諦聽殊未足。
- 一落人間八九年，耳冷不曾聞此曲。
- 湓城但聽山魈語，巴峽唯聞杜鵑哭。
- 移領錢唐第二年，始有心情問絲竹。
- 玲瓏箜篌謝好箏，陳寵觱栗沈平笙。
- 清弦脆管纖纖手，教得霓裳一曲成。
- 虛白亭前湖水畔，前後祗應三度按。
- 便除庶子拋却來，聞道如今各星散。
- 今年五月至蘇州，朝鍾暮角催白頭。
- 貪看案牘常侵夜，不聽笙歌直到秋。
- 秋來無事多閑悶，忽憶霓裳無處問。
- 聞君部內多樂徒，問有霓裳舞者無。
- 荅云七縣十萬戶，無人知有霓裳舞。
- 唯寄長歌與我來，題作霓裳羽衣譜。
- 四幅花牋碧間紅，霓裳實錄在其中。
- 千姿萬狀分明見，恰與【昭】陽舞者同。
- 眼前髣髴覩形質，昔日今朝想如一。
- 疑從魂夢呼召來，似著丹青圖寫出。
- 我愛霓裳君合知，發於歌詠形於詩。
- 君不見我歌云，驚破霓裳羽衣曲。
- 又不見我詩云，曲愛霓裳未拍時。
- 由來能事皆有主，楊氏創聲君造譜。
- 君言此舞難得人，須是傾城可憐女。
- 吳妖小玉飛作煙，越豔西施化爲土。
- 嬌花巧笑久寂寥，娃館苧蘿空處所。
- 如君所言誠有是，君試從容聽我語。
- 若求國色始翻傳，但恐人間廢此舞。
- 妍媸優劣寧相遠，大都只在人擡舉。
- 李娟張態君莫嫌，亦擬隨宜且教取。

## 拼音

- wo3 xi1 yuan2 he2 shi4 xian4 huang2 ， ceng2 pei2 nei4 yan4 yan4 zhao1 yang2 。
- qian1 ge1 bai3 wu3 bu4 ke3 shu4 ， jiu4 zhong1 zui4 ai4 ni2 chang2 wu3 。
- wu3 shi2 han2 shi2 chun1 feng1 tian1 ， yu4 gou1 lan2 xia4 xiang1 an4 qian2 。
- an4 qian2 wu3 zhe3 yan2 ru2 yu4 ， bu2 zhu4 ren2 jia1 su2 yi1 fu0 。
- hong2 shang0 xia2 pei4 bu4 yao2 guan1 ， dian4 ying1 lei2 lei2 pei4 shan1 shan1 。
- ping1 ting2 si4 bu2 ren4 luo2 qi3 ， gu4 ting1 le4 xuan2 xing2 fu4 zhi3 。
- qing4 xiao1 zheng1 di2 di4 xiang1 chan1 ， ji1 ye4 dan4 chui1 sheng1 li3 yi3 。
- san4 xu4 liu4 zou4 wei4 dong4 yi1 ， yang2 tai2 su4 yun2 yong1 bu4 fei1 。
- zhong1 xu4 bo4 huo1 chu1 ru4 pai1 ， qiu1 zhu2 gan1 lie4 chun1 bing1 chai1 。
- piao1 ran2 zhuan3 xuan2 hui2 xue3 qing1 ， yan1 ran2 zong4 song4 you2 long2 jing1 。
- xiao3 chui2 shou3 hou4 liu3 wu2 li4 ， xie2 ye4 ju1 shi2 yun2 yu4 sheng1 。
- yan1 e2 lian3 lüe4 bu2 sheng4 tai4 ， feng1 xiu4 di1 ang2 ru2 you3 qing2 。
- shang4 yuan2 dian3 huan2 zhao1 e4 lü4 ， wang2 mu3 hui1 mei4 bie2 fei1 qiong2 。
- fan2 yin1 ji2 jie2 shi2 er4 bian4 ， tiao4 zhu1 han4 yu4 he2 keng1 zheng1 。
- xiang2 luan2 wu3 liao3 que4 shou1 chi4 ， li4 he4 qu3 zhong1 chang2 yin3 sheng1 。
- dang1 shi2 zha4 jian4 jing1 xin1 mu4 ， ning2 shi4 di4 ting1 shu1 wei4 zu2 。
- yi2 luo4 ren2 jian4 ba1 jiu3 nian2 ， er3 leng3 bu4 ceng2 wen2 ci3 qu3 。
- pen2 cheng2 dan4 ting1 shan1 xiao1 yu3 ， ba1 xia2 wei2 wen2 du4 jian1 ku1 。
- yi2 ling3 qian2 tang2 di4 er4 nian2 ， shi3 you3 xin1 qing2 wen4 si1 zhu2 。
- ling2 long2 kong1 hou2 xie4 hao3 zheng1 ， chen2 chong3 bi4 li4 shen3 ping2 sheng1 。
- qing1 xian2 cui4 guan3 xian1 xian1 shou3 ， jiao4 de2 ni2 chang2 yi4 qu3 cheng2 。
- xu1 bai2 ting2 qian2 hu2 shui3 pan4 ， qian2 hou4 zhi1 ying1 san1 du4 an4 。
- bian4 chu2 shu4 zi3 pao1 que4 lai2 ， wen2 dao4 ru2 jin1 ge4 xing1 san4 。
- jin1 nian2 wu3 yue4 zhi4 su1 zhou1 ， chao2 zhong1 mu4 jiao3 cui1 bai2 tou2 。
- tan1 kan4 an4 du2 chang2 qin1 ye4 ， bu4 ting1 sheng1 ge1 zhi2 dao4 qiu1 。
- qiu1 lai2 wu2 shi4 duo1 xian2 men4 ， hu1 yi4 ni2 chang2 wu2 chu3 wen4 。
- wen2 jun1 bu4 nei4 duo1 le4 tu2 ， wen4 you3 ni2 chang2 wu3 zhe3 wu2 。
- da2 yun2 qi1 xian4 shi2 wan4 hu4 ， wu2 ren2 zhi1 you3 ni2 shang0 wu3 。
- wei2 ji4 chang2 ge1 yu3 wo3 lai2 ， ti2 zuo4 ni2 chang2 yu3 yi1 pu3 。
- si4 fu2 hua1 jian1 bi4 jian4 hong2 ， ni2 chang2 shi2 lu4 zai4 qi2 zhong1 。
- qian1 zi1 wan4 zhuang4 fen1 ming2 jian4 ， qia4 yu3 【 zhao1 】 yang2 wu3 zhe3 tong2 。
- yan3 qian2 fang3 fu2 du3 xing2 zhi4 ， xi1 ri4 jin1 zhao1 xiang3 ru2 yi1 。
- yi2 cong2 hun2 meng4 hu1 zhao4 lai2 ， si4 zhu4 dan1 qing1 tu2 xie3 chu1 。
- wo3 ai4 ni2 chang2 jun1 he2 zhi1 ， fa1 wu1 ge1 yong3 xing2 wu1 shi1 。
- jun1 bu2 jian4 wo3 ge1 yun2 ， jing1 po4 ni2 chang2 yu3 yi1 qu3 。
- you4 bu2 jian4 wo3 shi1 yun2 ， qu3 ai4 ni2 chang2 wei4 pai1 shi2 。
- you2 lai2 neng2 shi4 jie1 you3 zhu3 ， yang2 shi4 chuang4 sheng1 jun1 zao4 pu3 。
- jun1 yan2 ci3 wu3 nan2 de2 ren2 ， xu1 shi4 qing1 cheng2 ke3 lian2 nü3 。
- wu2 yao1 xiao3 yu4 fei1 zuo4 yan1 ， yue4 yan4 xi1 shi1 hua4 wei2 tu3 。
- jiao1 hua1 qiao3 xiao4 jiu3 ji4 liao2 ， wa2 guan3 zhu4 luo2 kong1 chu3 suo3 。
- ru2 jun1 suo3 yan2 cheng2 you3 shi4 ， jun1 shi4 cong2 rong2 ting1 wo3 yu3 。
- ruo4 qiu2 guo2 se4 shi3 fan1 chuan2 ， dan4 kong3 ren2 jian4 fei4 ci3 wu3 。
- yan2 chi1 you1 lie4 ning2 xiang1 yuan3 ， da4 du1 zhi1 zai4 ren2 tai2 ju3 。
- li3 juan1 zhang1 tai4 jun1 mo4 xian2 ， yi4 ni3 sui2 yi2 qie3 jiao4 qu3 。

## 注释

## 译文

## 赏析
