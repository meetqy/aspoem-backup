---
id: bai-ju-yi-xin-le-fu-qing-shi-ji-zhong-lie-ye
title: 新樂府 青石		激忠烈也
titlePinyin: xin1 le4 fu3   qing1 shi2 	 	 ji1 zhong1 lie4 ye3
titleSlug: xin-le-fu-qing-shi-ji-zhong-lie-ye
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 青石出自藍田山，兼車運載來長安。
- 工人磨琢欲何用，石不能言我代言。
- 不願作人家墓前神道碣，墳土未乾名已滅。
- 不願作官家道旁德政碑，不鐫實錄鐫虛辭。
- 願爲顏氏段氏碑，雕鏤太尉與太師。
- 刻此兩片堅貞質，狀彼二人忠烈姿。
- 義心如石屹不轉，死節如石確不移。
- 如觀奮擊朱泚日，似見叱訶希烈時。
- 各於其上題名諡，一置高山一沈水。
- 陵谷雖遷碑獨存，骨化爲塵名不死。
- 長使不忠不烈臣，觀碑改節慕爲人。
- 慕爲人，勸事君。

## 拼音

- qing1 shi2 chu1 zi4 lan2 tian2 shan1 ， jian1 ju1 yun4 zai4 lai2 chang2 an1 。
- gong1 ren2 mo2 zhuo2 yu4 he2 yong4 ， shi2 bu4 neng2 yan2 wo3 dai4 yan2 。
- bu2 yuan4 zuo4 ren2 jia1 mu4 qian2 shen2 dao4 jie2 ， fen2 tu3 wei4 qian2 ming2 yi3 mie4 。
- bu2 yuan4 zuo4 guan1 jia1 dao4 pang2 de2 zheng4 bei1 ， bu4 juan1 shi2 lu4 juan1 xu1 ci2 。
- yuan4 wei2 yan2 shi4 duan4 shi4 bei1 ， diao1 lou4 tai4 wei4 yu3 tai4 shi1 。
- ke4 ci3 liang3 pian4 jian1 zhen1 zhi4 ， zhuang4 bi3 er4 ren2 zhong1 lie4 zi1 。
- yi4 xin1 ru2 shi2 yi4 bu4 zhuan3 ， si3 jie2 ru2 shi2 que4 bu4 yi2 。
- ru2 guan1 fen4 ji1 zhu1 ci3 ri4 ， si4 jian4 chi4 he1 xi1 lie4 shi2 。
- ge4 wu1 qi2 shang4 ti2 ming2 shi4 ， yi2 zhi4 gao1 shan1 yi4 shen3 shui3 。
- ling2 gu3 sui1 qian1 bei1 du2 cun2 ， gu3 hua4 wei2 chen2 ming2 bu4 si3 。
- chang2 shi3 bu4 zhong1 bu2 lie4 chen2 ， guan1 bei1 gai3 jie2 mu4 wei2 ren2 。
- mu4 wei2 ren2 ， quan4 shi4 jun1 。

## 注释

## 译文

## 赏析
