---
id: bai-ju-yi-li-qiu-xi-liang-feng-hu-zhi-yan-shu-shao-xiao-ji-shi-yong-huai-ji-bian-zhou-jie-du-shi-li-er-shi-shang-shu
title: 立秋夕涼風忽至炎暑稍消即事詠懷寄汴州節度使李二十尚書
titlePinyin: li4 qiu1 xi1 liang2 feng1 hu1 zhi4 yan2 shu3 shao1 xiao1 ji2 shi4 yong3 huai2 ji4 bian4 zhou1 jie2 du4 shi3 li3 er4 shi2 shang4 shu1
titleSlug: li-qiu-xi-liang-feng-hu-zhi-yan-shu-shao-xiao-ji-shi-yong-huai-ji-bian-zhou-jie-du-shi-li-er-shi-shang-shu
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 嫋嫋簷樹動，好風西南來。
- 紅缸霏微滅，碧幌飄颻開。
- 披襟有餘涼，拂簟無纖埃。
- 但喜煩暑退，不惜光陰催。
- 河秋稍清淺，月午方裴回。
- 或行或坐臥，體適心悠哉。
- 美人在浚都，旌旗繞樓臺。
- 雖非滄溟阻，難見如蓬萊。
- 蟬迎節又換，雁送書未迴。
- 君位日寵重，我年日摧頹。
- 無因風月下，一舉平生杯。

## 拼音

- niao3 niao3 yan2 shu4 dong4 ， hao3 feng1 xi1 nan2 lai2 。
- hong2 gang1 fei1 wei1 mie4 ， bi4 huang3 piao1 yao2 kai1 。
- pi1 jin1 you3 yu2 liang2 ， fu2 dian4 wu2 xian1 ai1 。
- dan4 xi3 fan2 shu3 tui4 ， bu4 xi1 guang1 yin1 cui1 。
- he2 qiu1 shao1 qing1 qian3 ， yue4 wu3 fang1 pei2 hui2 。
- huo4 xing2 huo4 zuo4 wo4 ， ti3 shi4 xin1 you1 zai1 。
- mei3 ren2 zai4 jun4 dou1 ， jing1 qi2 rao4 lou2 tai2 。
- sui1 fei1 cang1 ming2 zu3 ， nan2 jian4 ru2 peng2 lai2 。
- chan2 ying2 jie2 you4 huan4 ， yan4 song4 shu1 wei4 hui2 。
- jun1 wei4 ri4 chong3 zhong4 ， wo3 nian2 ri4 cui1 tui2 。
- wu2 yin1 feng1 yue4 xia4 ， yi4 ju3 ping2 sheng1 bei1 。

## 注释

## 译文

## 赏析
