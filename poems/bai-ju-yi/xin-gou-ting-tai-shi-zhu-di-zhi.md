---
id: bai-ju-yi-xin-gou-ting-tai-shi-zhu-di-zhi
title: 新構亭臺示諸弟姪
titlePinyin: xin1 gou4 ting2 tai2 shi4 zhu1 di4 zhi2
titleSlug: xin-gou-ting-tai-shi-zhu-di-zhi
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 平臺高數尺，臺上結茅茨。
- 東西疏二牖，南北開兩扉。
- 蘆簾前後卷，竹簟當中施。
- 清泠白石枕，疏涼黃葛衣。
- 開襟向風坐，夏日如秋時。
- 嘯傲頗有趣，窺臨不知疲。
- 東窗對華山，三峰碧參差。
- 南檐當渭水，臥見雲帆飛。
- 仰摘枝上果，俯折畦中葵。
- 足以充飢渴，何必慕甘肥。
- 況有好羣從，旦夕相追隨。

## 拼音

- ping2 tai2 gao1 shu4 chi3 ， tai2 shang4 jie2 mao2 ci2 。
- dong1 xi1 shu1 er4 you3 ， nan2 bei3 kai1 liang3 fei1 。
- lu2 lian2 qian2 hou4 juan4 ， zhu2 dian4 dang1 zhong1 shi1 。
- qing1 ling2 bai2 shi2 zhen3 ， shu1 liang2 huang2 ge3 yi1 。
- kai1 jin1 xiang4 feng1 zuo4 ， xia4 ri4 ru2 qiu1 shi2 。
- xiao4 ao4 po1 you3 qu4 ， kui1 lin2 bu4 zhi1 pi2 。
- dong1 chuang1 dui4 hua2 shan1 ， san1 feng1 bi4 can1 cha4 。
- nan2 yan2 dang1 wei4 shui3 ， wo4 jian4 yun2 fan1 fei1 。
- yang3 zhai1 zhi1 shang4 guo3 ， fu3 zhe2 qi2 zhong1 kui2 。
- zu2 yi3 chong1 ji1 ke3 ， he2 bi4 mu4 gan1 fei2 。
- kuang4 you3 hao3 qun2 cong2 ， dan4 xi1 xiang1 zhui1 sui2 。

## 注释

## 译文

## 赏析
