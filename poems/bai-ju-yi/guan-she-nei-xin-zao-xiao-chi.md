---
id: bai-ju-yi-guan-she-nei-xin-zao-xiao-chi
title: 官舍內新鑿小池
titlePinyin: guan1 she4 nei4 xin1 zao2 xiao3 chi2
titleSlug: guan-she-nei-xin-zao-xiao-chi
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 簾下開小池，盈盈水方積。
- 中底鋪白沙，四隅甃青石。
- 勿言不深廣，但取幽人適。
- 泛灩微雨朝，泓澄明月夕。
- 豈無大江水，波浪連天白。
- 未如牀席間，方丈深盈尺。
- 清淺可狎弄，昏煩聊漱滌。
- 最愛曉暝時，一片秋天碧。

## 拼音

- lian2 xia4 kai1 xiao3 chi2 ， ying2 ying2 shui3 fang1 ji1 。
- zhong1 di3 pu1 bai2 sha1 ， si4 yu2 zhou4 qing1 shi2 。
- wu4 yan2 bu4 shen1 guang3 ， dan4 qu3 you1 ren2 shi4 。
- fan4 yan4 wei1 yu3 chao2 ， hong2 cheng2 ming2 yue4 xi1 。
- qi3 wu2 da4 jiang1 shui3 ， bo1 lang4 lian2 tian1 bai2 。
- wei4 ru2 chuang2 xi2 jian4 ， fang1 zhang4 shen1 ying2 chi3 。
- qing1 qian3 ke3 xia2 nong4 ， hun1 fan2 liao2 shu4 di2 。
- zui4 ai4 xiao3 ming2 shi2 ， yi2 pian4 qiu1 tian1 bi4 。

## 注释

## 译文

## 赏析
