---
id: bai-ju-yi-yang-liu-zhi-er-shi-yun
title: 楊柳枝二十韻
titlePinyin: yang2 liu3 zhi1 er4 shi2 yun4
titleSlug: yang-liu-zhi-er-shi-yun
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 小妓攜桃葉，新聲蹋柳枝。
- 妝成剪燭後，醉起拂衫時。
- 繡履嬌行緩，花筵笑上遲。
- 身輕委迴雪，羅薄透凝脂。
- 笙引簧頻煖，箏催柱數移。
- 樂童翻怨調，才子與妍詞。
- 便想人如樹，先將髮比絲。
- 風條搖兩帶，煙葉貼雙眉。
- 口動櫻桃破，鬟低翡翠垂。
- 枝柔腰嫋娜，荑嫩手葳蕤。
- 唳鶴啨呼侶，哀猨夜呌兒。
- 玉敲音歷歷，珠貫字纍纍。
- 袖爲收聲點，釵因赴節遺。
- 重重遍頭別，一一拍心知。
- 塞北愁攀折，江南苦別離。
- 黃遮金谷岸，綠映杏園池。
- 春惜芳華好，秋憐顏色衰。
- 取來歌裏唱，勝向笛中吹。
- 曲罷那能別，情多不自持。
- 纏頭無別物，一首斷腸詩。

## 拼音

- xiao3 ji4 xie2 tao2 ye4 ， xin1 sheng1 ta4 liu3 zhi1 。
- zhuang1 cheng2 jian3 zhu2 hou4 ， zui4 qi3 fu2 shan1 shi2 。
- xiu4 lü3 jiao1 xing2 huan3 ， hua1 yan2 xiao4 shang4 chi2 。
- shen1 qing1 wei3 hui2 xue3 ， luo2 bao2 tou4 ning2 zhi1 。
- sheng1 yin3 huang2 bin1 xuan1 ， zheng1 cui1 zhu4 shu4 yi2 。
- le4 tong2 fan1 yuan4 diao4 ， cai2 zi3 yu3 yan2 ci2 。
- bian4 xiang3 ren2 ru2 shu4 ， xian1 jiang1 fa4 bi3 si1 。
- feng1 tiao2 yao2 liang3 dai4 ， yan1 ye4 tie1 shuang1 mei2 。
- kou3 dong4 ying1 tao2 po4 ， huan2 di1 fei3 cui4 chui2 。
- zhi1 rou2 yao1 niao3 na4 ， yi2 nen4 shou3 wei1 rui2 。
- li4 he4 ying1 hu1 lü3 ， ai1 yuan2 ye4 jiao4 er2 。
- yu4 qiao1 yin1 li4 li4 ， zhu1 guan4 zi4 lei2 lei2 。
- xiu4 wei2 shou1 sheng1 dian3 ， chai1 yin1 fu4 jie2 yi2 。
- chong2 chong2 bian4 tou2 bie2 ， yi1 yi1 pai1 xin1 zhi1 。
- sai4 bei3 chou2 pan1 zhe2 ， jiang1 nan2 ku3 bie2 li2 。
- huang2 zhe1 jin1 gu3 an4 ， lü4 ying4 xing4 yuan2 chi2 。
- chun1 xi1 fang1 hua2 hao3 ， qiu1 lian2 yan2 se4 shuai1 。
- qu3 lai2 ge1 li3 chang4 ， sheng4 xiang4 di2 zhong1 chui1 。
- qu3 ba4 na4 neng2 bie2 ， qing2 duo1 bu2 zi4 chi2 。
- chan2 tou2 wu2 bie2 wu4 ， yi4 shou3 duan4 chang2 shi1 。

## 注释

## 译文

## 赏析
