---
id: bai-ju-yi-lu-dao-xin-ju-er-shi-yun
title: 履道新居二十韻
titlePinyin: lü3 dao4 xin1 ju1 er4 shi2 yun4
titleSlug: lu-dao-xin-ju-er-shi-yun
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 履道坊西角，官河曲北頭。
- 林園四鄰好，風景一家秋。
- 門閉深沈樹，池通淺沮溝。
- 拔青松直上，鋪碧水平流。
- 籬菊黃金合，窗筠綠玉稠。
- 疑連紫陽洞，似到白蘋洲。
- 僧至多同宿，賓來輙少留。
- 豈無詩引興，兼有酒銷憂。
- 移榻臨平岸，攜茶上小舟。
- 果穿聞鳥啄，萍破見魚遊。
- 地與塵相遠，人將境共幽。
- 汎潭菱點鏡，沈浦月生鉤。
- 廚曉煙孤起，庭寒雨半收。
- 老飢初愛粥，瘦冷早披裘。
- 洛下招新隱，秦中忘舊遊。
- 辭章留鳳閤，班籍寄龍樓。
- 病愜官曹靜，閑慙俸祿憂。
- 琴書中有得，衣食外何求。
- 濟世才無取，謀身智不周。
- 應須共心語，萬事一時休。

## 拼音

- lü3 dao4 fang1 xi1 jiao3 ， guan1 he2 qu1 bei3 tou2 。
- lin2 yuan2 si4 lin2 hao3 ， feng1 jing3 yi4 jia1 qiu1 。
- men2 bi4 shen1 shen3 shu4 ， chi2 tong1 qian3 ju3 gou1 。
- ba2 qing1 song1 zhi2 shang4 ， pu1 bi4 shui3 ping2 liu2 。
- li2 ju2 huang2 jin1 he2 ， chuang1 yun2 lü4 yu4 chou2 。
- yi2 lian2 zi3 yang2 dong4 ， si4 dao4 bai2 pin2 zhou1 。
- seng1 zhi4 duo1 tong2 su4 ， bin1 lai2 zhe2 shao3 liu2 。
- qi3 wu2 shi1 yin3 xing1 ， jian1 you3 jiu3 xiao1 you1 。
- yi2 ta4 lin2 ping2 an4 ， xie2 cha2 shang4 xiao3 zhou1 。
- guo3 chuan1 wen2 niao3 zhuo2 ， ping2 po4 jian4 yu2 you2 。
- di4 yu3 chen2 xiang1 yuan3 ， ren2 jiang1 jing4 gong4 you1 。
- fan4 tan2 ling2 dian3 jing4 ， shen3 pu3 yue4 sheng1 gou1 。
- chu2 xiao3 yan1 gu1 qi3 ， ting2 han2 yu3 ban4 shou1 。
- lao3 ji1 chu1 ai4 zhou1 ， shou4 leng3 zao3 pi1 qiu2 。
- luo4 xia4 zhao1 xin1 yin3 ， qin2 zhong1 wang4 jiu4 you2 。
- ci2 zhang1 liu2 feng4 he2 ， ban1 ji2 ji4 long2 lou2 。
- bing4 qie4 guan1 cao2 jing4 ， xian2 can2 feng4 lu4 you1 。
- qin2 shu1 zhong1 you3 de2 ， yi1 shi2 wai4 he2 qiu2 。
- ji4 shi4 cai2 wu2 qu3 ， mou2 shen1 zhi4 bu4 zhou1 。
- ying1 xu1 gong4 xin1 yu3 ， wan4 shi4 yi4 shi2 xiu1 。

## 注释

## 译文

## 赏析
