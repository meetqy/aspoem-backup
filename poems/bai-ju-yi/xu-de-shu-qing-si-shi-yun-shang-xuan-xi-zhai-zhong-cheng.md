---
id: bai-ju-yi-xu-de-shu-qing-si-shi-yun-shang-xuan-xi-zhai-zhong-cheng
title: 敘德書情四十韻上宣歙翟中丞
titlePinyin: xu4 de2 shu1 qing2 si4 shi2 yun4 shang4 xuan1 xi1 zhai2 zhong1 cheng2
titleSlug: xu-de-shu-qing-si-shi-yun-shang-xuan-xi-zhai-zhong-cheng
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 元聖生乘運，忠賢出應期。
- 還將稽古力，助立太平基。
- 土控吳兼越，州連歙與池。
- 山河地襟帶，軍鎮國藩維。
- 廉察安江甸，澄清肅海夷。
- 股肱分外守，耳目付中司。
- 楚老歌來暮，秦人詠去思。
- 望如時雨至，福是歲星移。
- 政靜民無訟，刑行吏不欺。
- 撝謙驚主寵，陰德畏人知。
- 白玉慙溫色，朱繩讓直辭。
- 行爲時領袖，言作世蓍龜。
- 盛幕招賢士，連營訓銳師。
- 光華下鵷鷺，氣色動熊羆。
- 出入麾幢引，登臨劒戟隨。
- 好風迎解榻，美景待搴帷。
- 晴野霞飛綺，春郊柳宛絲。
- 城烏驚畫角，江雁避紅旗。
- 藉草朱輪駐，攀花紫綬垂。
- 山宜謝公屐，洲稱柳家詩。
- 酒氣和芳杜，弦聲亂子規。
- 分毬齊馬首，列舞匝蛾眉。
- 醉惜年光晚，歡憐日影遲。
- 迴塘排玉櫂，歸路擁金羈。
- 自顧龍鍾者，嘗蒙噢咻之。
- 仰山塵不讓，涉海水難爲。
- 身忝鄉人薦，名因國士推。
- 提攜增善價，拂拭長妍姿。
- 射策端心術，遷喬整羽儀。
- 幸穿楊遠葉，謬折桂高枝。
- 佩德潛書帶，銘仁暗勒肌。
- 飭躬趨館舍，拜手挹階墀。
- 霄漢程雖在，風塵迹尚卑。
- 敝衣羞布素，敗屋厭茅茨。
- 養乏晨昏膳，居無伏臘資。
- 盛時貧可恥，壯歲病堪嗤。
- 擢第名方立，耽書力未疲。
- 磨鉛重剸割，策蹇再奔馳。
- 相馬須憐瘦，呼鷹正及飢。
- 扶搖重即事，會有荅恩時。

## 拼音

- yuan2 sheng4 sheng1 cheng2 yun4 ， zhong1 xian2 chu1 ying1 qi1 。
- huan2 jiang1 ji1 gu3 li4 ， zhu4 li4 tai4 ping2 ji1 。
- tu3 kong4 wu2 jian1 yue4 ， zhou1 lian2 xi1 yu3 chi2 。
- shan1 he2 di4 jin1 dai4 ， jun1 zhen4 guo2 fan1 wei2 。
- lian2 cha2 an1 jiang1 dian4 ， cheng2 qing1 su4 hai3 yi2 。
- gu3 gong1 fen4 wai4 shou3 ， er3 mu4 fu4 zhong1 si1 。
- chu3 lao3 ge1 lai2 mu4 ， qin2 ren2 yong3 qu4 si1 。
- wang4 ru2 shi2 yu3 zhi4 ， fu2 shi4 sui4 xing1 yi2 。
- zheng4 jing4 min2 wu2 song4 ， xing2 xing2 li4 bu4 qi1 。
- hui1 qian1 jing1 zhu3 chong3 ， yin1 de2 wei4 ren2 zhi1 。
- bai2 yu4 can2 wen1 se4 ， zhu1 sheng2 rang4 zhi2 ci2 。
- xing2 wei2 shi2 ling3 xiu4 ， yan2 zuo4 shi4 shi1 gui1 。
- sheng4 mu4 zhao1 xian2 shi4 ， lian2 ying2 xun4 rui4 shi1 。
- guang1 hua2 xia4 yuan1 lu4 ， qi4 se4 dong4 xiong2 pi2 。
- chu1 ru4 hui1 zhuang4 yin3 ， deng1 lin2 jian4 ji3 sui2 。
- hao3 feng1 ying2 jie3 ta4 ， mei3 jing3 dai4 qian1 wei2 。
- qing2 ye3 xia2 fei1 qi3 ， chun1 jiao1 liu3 wan3 si1 。
- cheng2 wu1 jing1 hua4 jiao3 ， jiang1 yan4 bi4 hong2 qi2 。
- jie4 cao3 zhu1 lun2 zhu4 ， pan1 hua1 zi3 shou4 chui2 。
- shan1 yi2 xie4 gong1 ji1 ， zhou1 cheng1 liu3 jia1 shi1 。
- jiu3 qi4 he2 fang1 du4 ， xian2 sheng1 luan4 zi3 gui1 。
- fen1 qiu2 qi2 ma3 shou3 ， lie4 wu3 za1 e2 mei2 。
- zui4 xi1 nian2 guang1 wan3 ， huan1 lian2 ri4 ying3 chi2 。
- hui2 tang2 pai2 yu4 zhao4 ， gui1 lu4 yong1 jin1 ji1 。
- zi4 gu4 long2 zhong1 zhe3 ， chang2 meng2 o1 xiu1 zhi1 。
- yang3 shan1 chen2 bu2 rang4 ， she4 hai3 shui3 nan2 wei2 。
- shen1 tian3 xiang1 ren2 jian4 ， ming2 yin1 guo2 shi4 tui1 。
- ti2 xie2 zeng1 shan4 jia4 ， fu2 shi4 chang2 yan2 zi1 。
- she4 ce4 duan1 xin1 shu4 ， qian1 qiao2 zheng3 yu3 yi2 。
- xing4 chuan1 yang2 yuan3 ye4 ， miu4 zhe2 gui4 gao1 zhi1 。
- pei4 de2 qian2 shu1 dai4 ， ming2 ren2 an4 le4 ji1 。
- chi4 gong1 qu1 guan3 she4 ， bai4 shou3 yi4 jie1 chi2 。
- xiao1 han4 cheng2 sui1 zai4 ， feng1 chen2 ji4 shang4 bei1 。
- bi4 yi1 xiu1 bu4 su4 ， bai4 wu1 yan4 mao2 ci2 。
- yang3 fa2 chen2 hun1 shan4 ， ju1 wu2 fu2 la4 zi1 。
- sheng4 shi2 pin2 ke3 chi3 ， zhuang4 sui4 bing4 kan1 chi1 。
- zhuo2 di4 ming2 fang1 li4 ， dan1 shu1 li4 wei4 pi2 。
- mo2 qian1 zhong4 tuan2 ge1 ， ce4 jian3 zai4 ben1 chi2 。
- xiang1 ma3 xu1 lian2 shou4 ， hu1 ying1 zheng4 ji2 ji1 。
- fu2 yao2 zhong4 ji2 shi4 ， hui4 you3 da2 en1 shi2 。

## 注释

## 译文

## 赏析
