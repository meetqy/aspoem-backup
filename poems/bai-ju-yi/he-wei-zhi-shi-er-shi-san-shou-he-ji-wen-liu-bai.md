---
id: bai-ju-yi-he-wei-zhi-shi-er-shi-san-shou-he-ji-wen-liu-bai
title: 和微之詩二十三首 和寄問劉白
titlePinyin: he2 wei1 zhi1 shi1 er4 shi2 san1 shou3   he2 ji4 wen4 liu2 bai2
titleSlug: he-wei-zhi-shi-er-shi-san-shou-he-ji-wen-liu-bai
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 正與劉夢得，醉笑大開口。
- 適值此詩來，歡喜君知否。
- 遂令高卷幕，兼遣重添酒。
- 起望會稽雲，東南一回首。
- 愛君金玉句，舉世誰人有。
- 功用隨日新，資材本天授。
- 吟哦不能散，自午將及酉。
- 遂留夢得眠，匡牀宿東牖。

## 拼音

- zheng4 yu3 liu2 meng4 de2 ， zui4 xiao4 da4 kai1 kou3 。
- shi4 zhi2 ci3 shi1 lai2 ， huan1 xi3 jun1 zhi1 fou3 。
- sui4 ling4 gao1 juan4 mu4 ， jian1 qian3 zhong4 tian1 jiu3 。
- qi3 wang4 hui4 ji1 yun2 ， dong1 nan2 yi4 hui2 shou3 。
- ai4 jun1 jin1 yu4 ju4 ， ju3 shi4 shui2 ren2 you3 。
- gong1 yong4 sui2 ri4 xin1 ， zi1 cai2 ben3 tian1 shou4 。
- yin2 e2 bu4 neng2 san4 ， zi4 wu3 jiang1 ji2 you3 。
- sui4 liu2 meng4 de2 mian2 ， kuang1 chuang2 su4 dong1 you3 。

## 注释

## 译文

## 赏析
