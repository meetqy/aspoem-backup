---
id: bai-ju-yi-lu-ci-hua-zhou-zeng-yuan-you-cheng
title: 旅次華州贈袁右丞
titlePinyin: lü3 ci4 hua2 zhou1 zeng4 yuan2 you4 cheng2
titleSlug: lu-ci-hua-zhou-zeng-yuan-you-cheng
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 渭水綠溶溶，華山青崇崇。
- 山水一何麗，君子在其中。
- 才與世會合，物隨誠感通。
- 德星降人福，時雨助歲功。
- 化行人無訟，囹圄千日空。
- 政順氣亦和，黍稷三年豐。
- 客自帝城來，驅馬出關東。
- 愛此一郡人，如見太古風。
- 方今天子心，憂人正忡忡。
- 安得天下守，盡得如袁公。

## 拼音

- wei4 shui3 lü4 rong2 rong2 ， hua2 shan1 qing1 chong2 chong2 。
- shan1 shui3 yi4 he2 li2 ， jun1 zi3 zai4 qi2 zhong1 。
- cai2 yu3 shi4 hui4 he2 ， wu4 sui2 cheng2 gan3 tong1 。
- de2 xing1 jiang4 ren2 fu2 ， shi2 yu3 zhu4 sui4 gong1 。
- hua4 xing2 ren2 wu2 song4 ， ling2 yu3 qian1 ri4 kong1 。
- zheng4 shun4 qi4 yi4 he2 ， shu3 ji4 san1 nian2 feng1 。
- ke4 zi4 di4 cheng2 lai2 ， qu1 ma3 chu1 guan1 dong1 。
- ai4 ci3 yi2 jun4 ren2 ， ru2 jian4 tai4 gu3 feng1 。
- fang1 jin1 tian1 zi3 xin1 ， you1 ren2 zheng4 chong1 chong1 。
- an1 de2 tian1 xia4 shou3 ， jin4 de2 ru2 yuan2 gong1 。

## 注释

## 译文

## 赏析
