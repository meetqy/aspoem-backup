---
id: bai-ju-yi-xin-le-fu-bu-huang-ci-chang-li-ye
title: 新樂府 捕蝗		刺長吏也
titlePinyin: xin1 le4 fu3   bu3 huang2 	 	 ci4 chang2 li4 ye3
titleSlug: xin-le-fu-bu-huang-ci-chang-li-ye
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 捕蝗捕蝗誰家子，天熱日長飢欲死。
- 興元兵後傷陰陽，和氣蠱蠹化爲蝗。
- 始自兩河及三輔，薦食如蠶飛似雨。
- 雨飛蠶食千里間，不見青苗空赤土。
- 河南長吏言憂農，課人晝夜捕蝗蟲。
- 是時粟斗錢三百，蝗蟲之價與粟同。
- 捕蝗捕蝗竟何利，徒使飢人重勞費。
- 一蟲雖死百蟲來，豈將人力定天災。
- 我聞古之良吏有善政，以政驅蝗蝗出境。
- 又聞貞觀之初道欲昌，文皇仰天吞一蝗。
- 一人有慶兆民賴，是歲雖蝗不爲害。

## 拼音

- bu3 huang2 bu3 huang2 shui2 jia1 zi0 ， tian1 re4 ri4 chang2 ji1 yu4 si3 。
- xing1 yuan2 bing1 hou4 shang1 yin1 yang2 ， he2 qi4 gu3 du4 hua4 wei2 huang2 。
- shi3 zi4 liang3 he2 ji2 san1 fu3 ， jian4 shi2 ru2 can2 fei1 si4 yu3 。
- yu3 fei1 can2 shi2 qian1 li3 jian4 ， bu2 jian4 qing1 miao2 kong1 chi4 tu3 。
- he2 nan2 chang2 li4 yan2 you1 nong2 ， ke4 ren2 zhou4 ye4 bu3 huang2 chong2 。
- shi4 shi2 su4 dou4 qian2 san1 bai3 ， huang2 chong2 zhi1 jia4 yu3 su4 tong2 。
- bu3 huang2 bu3 huang2 jing4 he2 li4 ， tu2 shi3 ji1 ren2 zhong4 lao2 fei4 。
- yi4 chong2 sui1 si3 bai3 chong2 lai2 ， qi3 jiang1 ren2 li4 ding4 tian1 zai1 。
- wo3 wen2 gu3 zhi1 liang2 li4 you3 shan4 zheng4 ， yi3 zheng4 qu1 huang2 huang2 chu1 jing4 。
- you4 wen2 zhen1 guan1 zhi1 chu1 dao4 yu4 chang1 ， wen2 huang2 yang3 tian1 tun1 yi4 huang2 。
- yi4 ren2 you3 qing4 zhao4 min2 lai4 ， shi4 sui4 sui1 huang2 bu4 wei2 hai4 。

## 注释

## 译文

## 赏析
