---
id: bai-ju-yi-jiang-zhou-fu-zhong-zhou-zhi-jiang-ling-yi-lai-zhou-zhong-shi-she-di-wu-shi-yun
title: 江州赴忠州至江陵已來舟中示舍弟五十韻
titlePinyin: jiang1 zhou1 fu4 zhong1 zhou1 zhi4 jiang1 ling2 yi3 lai2 zhou1 zhong1 shi4 she4 di4 wu3 shi2 yun4
titleSlug: jiang-zhou-fu-zhong-zhou-zhi-jiang-ling-yi-lai-zhou-zhong-shi-she-di-wu-shi-yun
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 昔作咸秦客，常思江海行。
- 今來仍盡室，此去又專城。
- 典午猶爲幸，分憂固是榮。
- 箳篂州乘送，艛艓驛船迎。
- 共載皆妻子，同遊即弟兄。
- 寧辭浪跡遠，且貴賞心幷。
- 雲展帆高挂，飆馳櫂迅征。
- 泝流從漢浦，循路轉荆衡。
- 山逐時移色，江隨地改名。
- 風光近東早，水木向南清。
- 夏口煙孤起，湘川雨半晴。
- 日煎紅浪沸，月射白砂明。
- 北渚寒留雁，南枝暖待鶯。
- 駢朱桃露萼，點翠柳含萌。
- 亥市魚鹽聚，神林鼓笛鳴。
- 壺漿椒葉氣，歌曲竹枝聲。
- 繫纜憐沙靜，垂綸愛岸平。
- 水飡紅粒稻，野茹紫花菁。
- 甌汎茶如乳，臺黏酒似餳。
- 膾長抽錦縷，藕脆削瓊英。
- 容易來千里，斯須進一程。
- 未曾勞氣力，漸覺有心情。
- 臥穩添春睡，行遲帶酒酲。
- 忽愁牽世網，便欲濯塵纓。
- 早接文場戰，曾爭翰苑盟。
- 掉頭稱俊造，翹足取公卿。
- 且昧隨時義，徒輸報國誠。
- 衆排恩易失，偏壓勢先傾。
- 虎尾憂危切，鴻毛性命輕。
- 燭蛾誰救活，蠶繭自纏縈。
- 歛手辭雙闕，回眸望兩京。
- 長沙拋賈誼，漳浦臥劉楨。
- 鶗鴂鳴還歇，蟾蜍破又盈。
- 年光同激箭，鄉思極搖旌。
- 潦倒親知笑，衰羸舊識驚。
- 烏頭因感白，魚尾爲勞頳。
- 劒學將何用，丹燒竟不成。
- 孤舟萍一葉，雙鬢雪千莖。
- 老見人情盡，閑思物理精。
- 如湯探冷熱，似博鬬輸贏。
- 險路應須避，迷途莫共爭。
- 此心知止足，何物要經營。
- 玉向泥中潔，松經雪後貞。
- 無妨隱朝市，不必謝寰瀛。
- 但在前非悟，期無後患嬰。
- 多知非景福，少語是元亨。
- 晦即全身藥，明爲伐性兵。
- 昏昏隨世俗，蠢蠢學黎甿。
- 鳥以能言 {構木 = 糸}，龜緣入夢烹。
- 知之一何晚，猶足保餘生。

## 拼音

- xi1 zuo4 xian2 qin2 ke4 ， chang2 si1 jiang1 hai3 xing2 。
- jin1 lai2 reng2 jin4 shi4 ， ci3 qu4 you4 zhuan1 cheng2 。
- dian3 wu3 you2 wei2 xing4 ， fen1 you1 gu4 shi4 rong2 。
- ping2 xing1 zhou1 cheng2 song4 ， lou2 die2 yi4 chuan2 ying2 。
- gong4 zai4 jie1 qi1 zi0 ， tong2 you2 ji2 di4 xiong1 。
- ning2 ci2 lang4 ji4 yuan3 ， qie3 gui4 shang3 xin1 bing4 。
- yun2 zhan3 fan1 gao1 gua4 ， biao1 chi2 zhao4 xun4 zheng1 。
- su4 liu2 cong2 han4 pu3 ， xun2 lu4 zhuan3 jing1 heng2 。
- shan1 zhu2 shi2 yi2 se4 ， jiang1 sui2 di4 gai3 ming2 。
- feng1 guang1 jin4 dong1 zao3 ， shui3 mu4 xiang4 nan2 qing1 。
- xia4 kou3 yan1 gu1 qi3 ， xiang1 chuan1 yu3 ban4 qing2 。
- ri4 jian1 hong2 lang4 fei4 ， yue4 she4 bai2 sha1 ming2 。
- bei3 zhu3 han2 liu2 yan4 ， nan2 zhi1 nuan3 dai4 ying1 。
- pian2 zhu1 tao2 lu4 e4 ， dian3 cui4 liu3 han2 meng2 。
- hai4 shi4 yu2 yan2 ju4 ， shen2 lin2 gu3 di2 ming2 。
- hu2 jiang1 jiao1 ye4 qi4 ， ge1 qu3 zhu2 zhi1 sheng1 。
- xi4 lan3 lian2 sha1 jing4 ， chui2 lun2 ai4 an4 ping2 。
- shui3 can1 hong2 li4 dao4 ， ye3 ru2 zi3 hua1 jing1 。
- ou1 fan4 cha2 ru2 ru3 ， tai2 nian2 jiu3 si4 xing2 。
- kuai4 chang2 chou1 jin3 lü3 ， ou3 cui4 xiao1 qiong2 ying1 。
- rong2 yi4 lai2 qian1 li3 ， si1 xu1 jin4 yi4 cheng2 。
- wei4 ceng2 lao2 qi4 li4 ， jian4 jue2 you3 xin1 qing2 。
- wo4 wen3 tian1 chun1 shui4 ， xing2 chi2 dai4 jiu3 cheng2 。
- hu1 chou2 qian1 shi4 wang3 ， bian4 yu4 zhuo2 chen2 ying1 。
- zao3 jie1 wen2 chang3 zhan4 ， ceng2 zheng1 han4 yuan4 meng2 。
- diao4 tou2 cheng1 jun4 zao4 ， qiao2 zu2 qu3 gong1 qing1 。
- qie3 mei4 sui2 shi2 yi4 ， tu2 shu1 bao4 guo2 cheng2 。
- zhong4 pai2 en1 yi4 shi1 ， pian1 ya1 shi4 xian1 qing1 。
- hu3 wei3 you1 wei1 qie4 ， hong2 mao2 xing4 ming4 qing1 。
- zhu2 e2 shui2 jiu4 huo2 ， can2 jian3 zi4 chan2 ying2 。
- lian3 shou3 ci2 shuang1 que4 ， hui2 mou2 wang4 liang3 jing1 。
- chang2 sha1 pao1 jia3 yi4 ， zhang1 pu3 wo4 liu2 zhen1 。
- ti2 jue2 ming2 huan2 xie1 ， chan2 chu2 po4 you4 ying2 。
- nian2 guang1 tong2 ji1 jian4 ， xiang1 si1 ji2 yao2 jing1 。
- liao2 dao3 qin1 zhi1 xiao4 ， shuai1 lei2 jiu4 shi2 jing1 。
- wu1 tou2 yin1 gan3 bai2 ， yu2 wei3 wei2 lao2 cheng1 。
- jian4 xue2 jiang1 he2 yong4 ， dan1 shao1 jing4 bu4 cheng2 。
- gu1 zhou1 ping2 yi2 ye4 ， shuang1 bin4 xue3 qian1 jing4 。
- lao3 jian4 ren2 qing2 jin4 ， xian2 si1 wu4 li3 jing1 。
- ru2 tang1 tan4 leng3 re4 ， si4 bo2 dou4 shu1 ying2 。
- xian3 lu4 ying1 xu1 bi4 ， mi2 tu2 mo4 gong4 zheng1 。
- ci3 xin1 zhi1 zhi3 zu2 ， he2 wu4 yao4 jing1 ying2 。
- yu4 xiang4 ni2 zhong1 jie2 ， song1 jing1 xue3 hou4 zhen1 。
- wu2 fang2 yin3 chao2 shi4 ， bu2 bi4 xie4 huan2 ying2 。
- dan4 zai4 qian2 fei1 wu4 ， qi1 wu2 hou4 huan4 ying1 。
- duo1 zhi1 fei1 jing3 fu2 ， shao3 yu3 shi4 yuan2 heng1 。
- hui4 ji2 quan2 shen1 yao4 ， ming2 wei2 fa2 xing4 bing1 。
- hun1 hun1 sui2 shi4 su2 ， chun3 chun3 xue2 li2 meng2 。
- niao3 yi3 neng2 yan2 { gou4 mu4 = mi4 }， gui1 yuan2 ru4 meng4 peng1 。
- zhi1 zhi1 yi1 he2 wan3 ， you2 zu2 bao3 yu2 sheng1 。

## 注释

## 译文

## 赏析
