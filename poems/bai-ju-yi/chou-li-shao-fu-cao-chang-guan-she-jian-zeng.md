---
id: bai-ju-yi-chou-li-shao-fu-cao-chang-guan-she-jian-zeng
title: 酬李少府曹長官舍見贈
titlePinyin: chou2 li3 shao4 fu3 cao2 chang2 guan1 she4 jian4 zeng4
titleSlug: chou-li-shao-fu-cao-chang-guan-she-jian-zeng
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 低腰復斂手，心體不遑安。
- 一落風塵下，方知爲吏難。
- 公事與日長，宦情隨歲闌。
- 惆悵青袍袖，芸香無半殘。
- 賴有李夫子，此懷聊自寬。
- 兩心如止水，彼此無波瀾。
- 往往簿書暇，相勸強爲歡。
- 白馬晚蹋雪，淥觴春暖寒。
- 戀月夜同宿，愛山晴共看。
- 野性自相近，不是爲同官。

## 拼音

- di1 yao1 fu4 lian3 shou3 ， xin1 ti3 bu4 huang2 an1 。
- yi2 luo4 feng1 chen2 xia4 ， fang1 zhi1 wei2 li4 nan2 。
- gong1 shi4 yu3 ri4 chang2 ， huan4 qing2 sui2 sui4 lan2 。
- chou2 chang4 qing1 pao2 xiu4 ， yun2 xiang1 wu2 ban4 can2 。
- lai4 you3 li3 fu1 zi3 ， ci3 huai2 liao2 zi4 kuan1 。
- liang3 xin1 ru2 zhi3 shui3 ， bi3 ci3 wu2 bo1 lan2 。
- wang3 wang3 bo2 shu1 xia2 ， xiang1 quan4 qiang2 wei2 huan1 。
- bai2 ma3 wan3 ta4 xue3 ， lu4 shang1 chun1 nuan3 han2 。
- lian4 yue4 ye4 tong2 su4 ， ai4 shan1 qing2 gong4 kan4 。
- ye3 xing4 zi4 xiang1 jin4 ， bu2 shi4 wei2 tong2 guan1 。

## 注释

## 译文

## 赏析
