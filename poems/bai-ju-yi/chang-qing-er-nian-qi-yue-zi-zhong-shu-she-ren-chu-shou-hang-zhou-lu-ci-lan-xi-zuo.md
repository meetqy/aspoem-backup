---
id: bai-ju-yi-chang-qing-er-nian-qi-yue-zi-zhong-shu-she-ren-chu-shou-hang-zhou-lu-ci-lan-xi-zuo
title: 長慶二年七月自中書舍人出守杭州路次藍溪作
titlePinyin: chang2 qing4 er4 nian2 qi1 yue4 zi4 zhong1 shu1 she4 ren2 chu1 shou3 hang2 zhou1 lu4 ci4 lan2 xi1 zuo4
titleSlug: chang-qing-er-nian-qi-yue-zi-zhong-shu-she-ren-chu-shou-hang-zhou-lu-ci-lan-xi-zuo
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 太原一男子，自顧庸且鄙。
- 老逢不次恩，洗拔出泥滓。
- 既居可言地，願助朝廷理。
- 伏閤三上章，戇愚不稱旨。
- 聖人存大體，優貸容不死。
- 鳳詔停舍人，魚書除刺史。
- 冥懷齊寵辱，委順隨行止。
- 我自得此心，於茲十年矣。
- 餘杭乃名郡，郡郭臨江汜。
- 已想海門山，潮聲來入耳。
- 昔予貞元末，羇旅曾遊此。
- 甚覺太守尊，亦諳魚酒美。
- 因生江海興，每羨滄浪水。
- 尚擬拂衣行，況今兼祿仕。
- 青山峰巒接，白日煙塵起。
- 東道既不通，改轅遂南指。
- 自秦窮楚越，浩蕩五千里。
- 聞有賢主人，而多好山水。
- 是行頗爲愜，所歷良可紀。
- 策馬度藍溪，勝遊從此始。

## 拼音

- tai4 yuan2 yi4 nan2 zi3 ， zi4 gu4 yong1 qie3 bi3 。
- lao3 feng2 bu2 ci4 en1 ， xi3 ba2 chu1 ni2 zi3 。
- ji4 ju1 ke3 yan2 di4 ， yuan4 zhu4 chao2 ting2 li3 。
- fu2 he2 san1 shang4 zhang1 ， zhuang4 yu2 bu4 cheng1 zhi3 。
- sheng4 ren2 cun2 da4 ti3 ， you1 dai4 rong2 bu4 si3 。
- feng4 zhao4 ting2 she4 ren2 ， yu2 shu1 chu2 ci4 shi3 。
- ming2 huai2 qi2 chong3 ru3 ， wei3 shun4 sui2 xing2 zhi3 。
- wo3 zi4 de2 ci3 xin1 ， wu1 zi1 shi2 nian2 yi3 。
- yu2 hang2 nai3 ming2 jun4 ， jun4 guo1 lin2 jiang1 si4 。
- yi3 xiang3 hai3 men2 shan1 ， chao2 sheng1 lai2 ru4 er3 。
- xi1 yu3 zhen1 yuan2 mo4 ， ji1 lü3 ceng2 you2 ci3 。
- shen4 jue2 tai4 shou3 zun1 ， yi4 an1 yu2 jiu3 mei3 。
- yin1 sheng1 jiang1 hai3 xing1 ， mei3 xian4 cang1 lang4 shui3 。
- shang4 ni3 fu2 yi1 xing2 ， kuang4 jin1 jian1 lu4 shi4 。
- qing1 shan1 feng1 luan2 jie1 ， bai2 ri4 yan1 chen2 qi3 。
- dong1 dao4 ji4 bu4 tong1 ， gai3 yuan2 sui4 nan2 zhi3 。
- zi4 qin2 qiong2 chu3 yue4 ， hao4 dang4 wu3 qian1 li3 。
- wen2 you3 xian2 zhu3 ren2 ， er2 duo1 hao3 shan1 shui3 。
- shi4 xing2 po1 wei2 qie4 ， suo3 li4 liang2 ke3 ji4 。
- ce4 ma3 du4 lan2 xi1 ， sheng4 you2 cong2 ci3 shi3 。

## 注释

## 译文

## 赏析
