---
id: bai-ju-yi-ti-zuo-yu
title: 題座隅
titlePinyin: ti2 zuo4 yu2
titleSlug: ti-zuo-yu
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 手不任執殳，肩不能荷鋤。
- 量力揆所用，曾不敵一夫。
- 幸因筆研功，得升仕進途。
- 歷官凡五六，祿俸及妻孥。
- 左右有兼僕，出入有單車。
- 自奉雖不厚，亦不至飢劬。
- 若有人及此，傍觀爲何如。
- 雖賢亦爲幸，況我鄙且愚。
- 伯夷古賢人，魯山亦其徒。
- 時哉無奈何，俱化爲餓殍。
- 念彼益自媿，不敢忘斯須。
- 平生榮利心，破滅無遺餘。
- 猶恐塵妄起，題此於座隅。

## 拼音

- shou3 bu2 ren4 zhi2 shu1 ， jian1 bu4 neng2 he2 chu2 。
- liang4 li4 kui2 suo3 yong4 ， ceng2 bu4 di2 yi4 fu1 。
- xing4 yin1 bi3 yan2 gong1 ， de2 sheng1 shi4 jin4 tu2 。
- li4 guan1 fan2 wu3 liu4 ， lu4 feng4 ji2 qi1 nu2 。
- zuo3 you4 you3 jian1 pu2 ， chu1 ru4 you3 dan1 ju1 。
- zi4 feng4 sui1 bu2 hou4 ， yi4 bu2 zhi4 ji1 qu2 。
- ruo4 you3 ren2 ji2 ci3 ， bang4 guan1 wei2 he2 ru2 。
- sui1 xian2 yi4 wei2 xing4 ， kuang4 wo3 bi3 qie3 yu2 。
- bo2 yi2 gu3 xian2 ren2 ， lu3 shan1 yi4 qi2 tu2 。
- shi2 zai1 wu2 nai4 he2 ， ju4 hua4 wei2 e4 piao3 。
- nian4 bi3 yi4 zi4 kui4 ， bu4 gan3 wang4 si1 xu1 。
- ping2 sheng1 rong2 li4 xin1 ， po4 mie4 wu2 yi2 yu2 。
- you2 kong3 chen2 wang4 qi3 ， ti2 ci3 wu1 zuo4 yu2 。

## 注释

## 译文

## 赏析
