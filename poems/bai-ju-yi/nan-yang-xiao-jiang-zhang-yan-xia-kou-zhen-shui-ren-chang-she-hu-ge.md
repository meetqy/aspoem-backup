---
id: bai-ju-yi-nan-yang-xiao-jiang-zhang-yan-xia-kou-zhen-shui-ren-chang-she-hu-ge
title: 南陽小將張彥硤口鎮稅人場射虎歌
titlePinyin: nan2 yang2 xiao3 jiang1 zhang1 yan4 xia2 kou3 zhen4 shui4 ren2 chang3 she4 hu3 ge1
titleSlug: nan-yang-xiao-jiang-zhang-yan-xia-kou-zhen-shui-ren-chang-she-hu-ge
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 海內昔年狎太平，橫目穰穰何崢嶸。
- 天生天殺豈天怒，忍使朝朝餵猛虎。
- 關東驛路多丘荒，行人最忌稅人場。
- 張彥雄特制殘暴，見之叱起如叱羊。
- 鳴弦霹靂越幽阻，往往依林猶旅拒。
- 草際旋看委錦茵，腰間不更抽白羽。
- 老饕已斃衆雛恐，童穉揶揄皆自勇。
- 忠良效順勢亦然，一劒猜狂敢輕動。
- 有文有武方爲國，不是英雄伏不得。
- 試徵張彥作將軍，幾箇將軍願策勳。

## 拼音

- hai3 nei4 xi1 nian2 xia2 tai4 ping2 ， heng2 mu4 rang2 rang2 he2 zheng1 rong2 。
- tian1 sheng1 tian1 sha1 qi3 tian1 nu4 ， ren3 shi3 zhao1 zhao1 wei4 meng3 hu3 。
- guan1 dong1 yi4 lu4 duo1 qiu1 huang1 ， xing2 ren2 zui4 ji4 shui4 ren2 chang3 。
- zhang1 yan4 xiong2 te4 zhi4 can2 bao4 ， jian4 zhi1 chi4 qi3 ru2 chi4 yang2 。
- ming2 xian2 pi1 li4 yue4 you1 zu3 ， wang3 wang3 yi1 lin2 you2 lü3 ju4 。
- cao3 ji4 xuan2 kan4 wei3 jin3 yin1 ， yao1 jian4 bu2 geng4 chou1 bai2 yu3 。
- lao3 tao1 yi3 bi4 zhong4 chu2 kong3 ， tong2 zhi4 ye2 yu2 jie1 zi4 yong3 。
- zhong1 liang2 xiao4 shun4 shi4 yi4 ran2 ， yi2 jian4 cai1 kuang2 gan3 qing1 dong4 。
- you3 wen2 you3 wu3 fang1 wei2 guo2 ， bu2 shi4 ying1 xiong2 fu2 bu4 de2 。
- shi4 zhi3 zhang1 yan4 zuo4 jiang1 jun1 ， ji1 ge4 jiang1 jun1 yuan4 ce4 xun1 。

## 注释

## 译文

## 赏析
