---
id: bai-ju-yi-chao-gui-shu-ji-yuan-ba
title: 朝歸書寄元八
titlePinyin: chao2 gui1 shu1 ji4 yuan2 ba1
titleSlug: chao-gui-shu-ji-yuan-ba
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 進入閤前拜，退就廊下餐。
- 歸來昭國里，人臥馬歇鞍。
- 却睡至日午，起坐心浩然。
- 況當好時節，雨後清和天。
- 柿樹綠陰合，王家庭院寬。
- 缾中鄠縣酒，牆上終南山。
- 獨眠仍獨坐，開襟當風前。
- 禪師與詩客，次第來相看。
- 要語連夜語，須眠終日眠。
- 除非奉朝謁，此外無別牽。
- 年長身且健，官貧心甚安。
- 幸無急病痛，不至苦飢寒。
- 自此聊以適，外緣不能干。
- 唯應靜者信，難爲動者言。
- 臺中元侍御，早晚作郎官。
- 未作郎官際，無人相伴閑。

## 拼音

- jin4 ru4 he2 qian2 bai4 ， tui4 jiu4 lang2 xia4 can1 。
- gui1 lai2 zhao1 guo2 li3 ， ren2 wo4 ma3 xie1 an1 。
- que4 shui4 zhi4 ri4 wu3 ， qi3 zuo4 xin1 hao4 ran2 。
- kuang4 dang1 hao3 shi2 jie2 ， yu3 hou4 qing1 he2 tian1 。
- shi4 shu4 lü4 yin1 he2 ， wang2 jia1 ting2 yuan4 kuan1 。
- ping2 zhong1 hu4 xian4 jiu3 ， qiang2 shang4 zhong1 nan2 shan1 。
- du2 mian2 reng2 du2 zuo4 ， kai1 jin1 dang1 feng1 qian2 。
- shan4 shi1 yu3 shi1 ke4 ， ci4 di4 lai2 xiang1 kan4 。
- yao4 yu3 lian2 ye4 yu3 ， xu1 mian2 zhong1 ri4 mian2 。
- chu2 fei1 feng4 chao2 ye4 ， ci3 wai4 wu2 bie2 qian1 。
- nian2 chang2 shen1 qie3 jian4 ， guan1 pin2 xin1 shen4 an1 。
- xing4 wu2 ji2 bing4 tong4 ， bu2 zhi4 ku3 ji1 han2 。
- zi4 ci3 liao2 yi3 shi4 ， wai4 yuan2 bu4 neng2 gan1 。
- wei2 ying1 jing4 zhe3 xin4 ， nan2 wei2 dong4 zhe3 yan2 。
- tai2 zhong1 yuan2 shi4 yu4 ， zao3 wan3 zuo4 lang2 guan1 。
- wei4 zuo4 lang2 guan1 ji4 ， wu2 ren2 xiang1 ban4 xian2 。

## 注释

## 译文

## 赏析
