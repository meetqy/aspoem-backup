---
id: bai-ju-yi-san-shi-zeng-dao-you
title: 三適贈道友
titlePinyin: san1 shi4 zeng4 dao4 you3
titleSlug: san-shi-zeng-dao-you
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 褐綾袍厚暖，臥蓋行坐披。
- 紫氈履寬穩，蹇步頗相宜。
- 足適已忘履，身適已忘衣。
- 況我心又適，兼忘是與非。
- 三適今爲一，怡怡復熙熙。
- 禪那不動處，混沌未鑿時。
- 此固不可說，爲君強言之。

## 拼音

- he4 ling2 pao2 hou4 nuan3 ， wo4 gai4 xing2 zuo4 pi1 。
- zi3 zhan1 lü3 kuan1 wen3 ， jian3 bu4 po1 xiang1 yi2 。
- zu2 shi4 yi3 wang4 lü3 ， shen1 shi4 yi3 wang4 yi1 。
- kuang4 wo3 xin1 you4 shi4 ， jian1 wang4 shi4 yu3 fei1 。
- san1 shi4 jin1 wei2 yi1 ， yi2 yi2 fu4 xi1 xi1 。
- shan4 na4 bu2 dong4 chu3 ， hun4 dun4 wei4 zao2 shi2 。
- ci3 gu4 bu4 ke3 shuo1 ， wei2 jun1 qiang2 yan2 zhi1 。

## 注释

## 译文

## 赏析
