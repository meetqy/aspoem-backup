---
id: bai-ju-yi-zeng-yuan-zhen
title: 贈元稹
titlePinyin: zeng4 yuan2 zhen3
titleSlug: zeng-yuan-zhen
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 自我從宦遊，七年在長安。
- 所得惟元君，乃知定交難。
- 豈無山上苗，徑寸無歲寒。
- 豈無要津水，咫尺有波瀾。
- 之子異於是，久處誓不諼。
- 無波古井水，有節秋竹竿。
- 一爲同心友，三及芳歲闌。
- 花下鞍馬遊，雪中杯酒歡。
- 衡門相逢迎，不具帶與冠。
- 春風日高睡，秋月夜深看。
- 不爲同登科，不爲同署官。
- 所合在方寸，心源無異端。

## 拼音

- zi4 wo3 cong2 huan4 you2 ， qi1 nian2 zai4 chang2 an1 。
- suo3 de2 wei2 yuan2 jun1 ， nai3 zhi1 ding4 jiao1 nan2 。
- qi3 wu2 shan1 shang4 miao2 ， jing4 cun4 wu2 sui4 han2 。
- qi3 wu2 yao4 jin1 shui3 ， zhi3 chi3 you3 bo1 lan2 。
- zhi1 zi3 yi4 wu1 shi4 ， jiu3 chu3 shi4 bu4 xuan1 。
- wu2 bo1 gu3 jing3 shui3 ， you3 jie2 qiu1 zhu2 gan1 。
- yi4 wei2 tong2 xin1 you3 ， san1 ji2 fang1 sui4 lan2 。
- hua1 xia4 an1 ma3 you2 ， xue3 zhong1 bei1 jiu3 huan1 。
- heng2 men2 xiang1 feng2 ying2 ， bu2 ju4 dai4 yu3 guan1 。
- chun1 feng1 ri4 gao1 shui4 ， qiu1 yue4 ye4 shen1 kan4 。
- bu4 wei2 tong2 deng1 ke1 ， bu4 wei2 tong2 shu3 guan1 。
- suo3 he2 zai4 fang1 cun4 ， xin1 yuan2 wu2 yi4 duan1 。

## 注释

## 译文

## 赏析
