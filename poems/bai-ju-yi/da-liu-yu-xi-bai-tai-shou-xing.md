---
id: bai-ju-yi-da-liu-yu-xi-bai-tai-shou-xing
title: 荅劉禹錫白太守行
titlePinyin: da2 liu2 yu3 xi1 bai2 tai4 shou3 xing2
titleSlug: da-liu-yu-xi-bai-tai-shou-xing
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 吏滿六百石，昔賢輙去之。
- 秩登二千石，今我方罷歸。
- 我秩訝已多，我歸慙已遲。
- 猶勝塵土下，終老無休期。
- 臥乞百日告，起吟五篇詩。
- 朝與府吏別，暮與州民辭。
- 去年到郡時，麥穗黃離離。
- 今年去郡日，稻花白霏霏。
- 爲郡已周歲，半歲罹旱飢。
- 襦袴無一片，甘棠無一枝。
- 何乃老與幼，泣別盡沾衣。
- 下慙蘇人淚，上媿劉君辭。

## 拼音

- li4 man3 liu4 bai3 shi2 ， xi1 xian2 zhe2 qu4 zhi1 。
- zhi4 deng1 er4 qian1 shi2 ， jin1 wo3 fang1 ba4 gui1 。
- wo3 zhi4 ya4 yi3 duo1 ， wo3 gui1 can2 yi3 chi2 。
- you2 sheng4 chen2 tu3 xia4 ， zhong1 lao3 wu2 xiu1 qi1 。
- wo4 qi3 bai3 ri4 gao4 ， qi3 yin2 wu3 pian1 shi1 。
- chao2 yu3 fu3 li4 bie2 ， mu4 yu3 zhou1 min2 ci2 。
- qu4 nian2 dao4 jun4 shi2 ， mai4 sui4 huang2 li2 li2 。
- jin1 nian2 qu4 jun4 ri4 ， dao4 hua1 bai2 fei1 fei1 。
- wei2 jun4 yi3 zhou1 sui4 ， ban4 sui4 li2 han4 ji1 。
- ru2 ku4 wu2 yi2 pian4 ， gan1 tang2 wu2 yi4 zhi1 。
- he2 nai3 lao3 yu3 you4 ， qi4 bie2 jin4 zhan1 yi1 。
- xia4 can2 su1 ren2 lei4 ， shang4 kui4 liu2 jun1 ci2 。

## 注释

## 译文

## 赏析
