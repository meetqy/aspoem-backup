---
id: bai-ju-yi-qing-zhong
title: 青冢
titlePinyin: qing1 zhong3
titleSlug: qing-zhong
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 上有飢鷹號，下有枯蓬走。
- 茫茫邊雪裏，一掬沙培塿。
- 傳是昭君墓，埋閉蛾眉久。
- 凝脂化爲泥，鉛黛復何有。
- 唯有陰怨氣，時生墳左右。
- 鬱鬱如苦霧，不隨骨銷朽。
- 婦人無他才，榮枯繫妍否。
- 何乃明妃命，獨懸畫工手。
- 丹青一詿誤，白黑相紛糾。
- 遂使君眼中，西施作嫫母。
- 同儕傾寵幸，異類爲配偶。
- 禍福安可知，美顏不如醜。
- 何言一時事，可戒千年後。
- 特報後來姝，不須倚眉首。
- 無辭插荆釵，嫁作貧家婦。
- 不見青冢上，行人爲澆酒。

## 拼音

- shang4 you3 ji1 ying1 hao4 ， xia4 you3 ku1 peng2 zou3 。
- mang2 mang2 bian1 xue3 li3 ， yi4 ju1 sha1 pei2 lou3 。
- chuan2 shi4 zhao1 jun1 mu4 ， mai2 bi4 e2 mei2 jiu3 。
- ning2 zhi1 hua4 wei2 ni2 ， qian1 dai4 fu4 he2 you3 。
- wei2 you3 yin1 yuan4 qi4 ， shi2 sheng1 fen2 zuo3 you4 。
- yu4 yu4 ru2 ku3 wu4 ， bu4 sui2 gu3 xiao1 xiu3 。
- fu4 ren2 wu2 ta1 cai2 ， rong2 ku1 xi4 yan2 fou3 。
- he2 nai3 ming2 fei1 ming4 ， du2 xuan2 hua4 gong1 shou3 。
- dan1 qing1 yi2 gua4 wu4 ， bai2 hei1 xiang1 fen1 jiu1 。
- sui4 shi3 jun1 yan3 zhong1 ， xi1 shi1 zuo4 mo2 mu3 。
- tong2 chai2 qing1 chong3 xing4 ， yi4 lei4 wei2 pei4 ou3 。
- huo4 fu2 an1 ke3 zhi1 ， mei3 yan2 bu4 ru2 chou3 。
- he2 yan2 yi4 shi2 shi4 ， ke3 jie4 qian1 nian2 hou4 。
- te4 bao4 hou4 lai2 shu1 ， bu4 xu1 yi3 mei2 shou3 。
- wu2 ci2 cha1 jing1 chai1 ， jia4 zuo4 pin2 jia1 fu4 。
- bu2 jian4 qing1 zhong3 shang4 ， xing2 ren2 wei2 jiao1 jiu3 。

## 注释

## 译文

## 赏析
