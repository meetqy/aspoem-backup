---
id: bai-ju-yi-ti-hai-tu-ping-feng
title: 題海圖屏風
titlePinyin: ti2 hai3 tu2 ping2 feng1
titleSlug: ti-hai-tu-ping-feng
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 海水無風時，波濤安悠悠。
- 鱗介無小大，遂性各沈浮。
- 突兀海底鼇，首冠三神丘。
- 釣網不能制，其來非一秋。
- 或者不量力，謂茲鼇可求。
- 贔屭牽不動，綸絕沈其鉤。
- 一鼇既頓頷，諸鼇齊掉頭。
- 白濤與黑浪，呼吸繞咽喉。
- 噴風激飛廉，鼓波怒陽侯。
- 鯨鯢得其便，張口欲吞舟。
- 萬里無活鱗，百川多倒流。
- 遂使江漢水，朝宗意亦休。
- 蒼然屏風上，此畫良有由。

## 拼音

- hai3 shui3 wu2 feng1 shi2 ， bo1 tao1 an1 you1 you1 。
- lin2 jie4 wu2 xiao3 da4 ， sui4 xing4 ge4 shen3 fu2 。
- tu1 wu4 hai3 di3 ao2 ， shou3 guan1 san1 shen2 qiu1 。
- diao4 wang3 bu4 neng2 zhi4 ， qi2 lai2 fei1 yi4 qiu1 。
- huo4 zhe3 bu2 liang4 li4 ， wei4 zi1 ao2 ke3 qiu2 。
- bi4 xi4 qian1 bu2 dong4 ， lun2 jue2 shen3 qi2 gou1 。
- yi4 ao2 ji4 dun4 han4 ， zhu1 ao2 qi2 diao4 tou2 。
- bai2 tao1 yu3 hei1 lang4 ， hu1 xi1 rao4 yan1 hou2 。
- pen1 feng1 ji1 fei1 lian2 ， gu3 bo1 nu4 yang2 hou2 。
- jing1 ni2 de2 qi2 bian4 ， zhang1 kou3 yu4 tun1 zhou1 。
- wan4 li3 wu2 huo2 lin2 ， bai3 chuan1 duo1 dao3 liu2 。
- sui4 shi3 jiang1 han4 shui3 ， chao2 zong1 yi4 yi4 xiu1 。
- cang1 ran2 ping2 feng1 shang4 ， ci3 hua4 liang2 you3 you2 。

## 注释

## 译文

## 赏析
