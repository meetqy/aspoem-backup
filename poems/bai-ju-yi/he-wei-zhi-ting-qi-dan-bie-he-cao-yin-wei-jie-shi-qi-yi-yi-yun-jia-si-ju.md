---
id: bai-ju-yi-he-wei-zhi-ting-qi-dan-bie-he-cao-yin-wei-jie-shi-qi-yi-yi-yun-jia-si-ju
title: 和微之聽妻彈別鶴操因爲解釋其義依韻加四句
titlePinyin: he2 wei1 zhi1 ting1 qi1 dan4 bie2 he4 cao1 yin1 wei2 jie3 shi4 qi2 yi4 yi1 yun4 jia1 si4 ju4
titleSlug: he-wei-zhi-ting-qi-dan-bie-he-cao-yin-wei-jie-shi-qi-yi-yi-yun-jia-si-ju
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 義重莫若妻，生離不如死。
- 誓將死同穴，其奈生無子。
- 商陵追禮教，婦出不能止。
- 舅姑明旦辭，夫妻中夜起。
- 起聞雙鶴別，若與人相似。
- 聽其悲唳聲，亦如不得已。
- 青田八九月，遼城一萬里。
- 裴回去住雲，嗚咽東西水。
- 寫之在琴曲，聽者酸心髓。
- 況當秋月彈，先入憂人耳。
- 怨抑掩朱弦，沈吟停玉指。
- 一聞無兒歎，相念兩如此。
- 無兒雖薄命，有妻偕老矣。
- 幸免生別離，猶勝商陵氏。

## 拼音

- yi4 zhong4 mo4 ruo4 qi1 ， sheng1 li2 bu4 ru2 si3 。
- shi4 jiang1 si3 tong2 xue2 ， qi2 nai4 sheng1 wu2 zi3 。
- shang1 ling2 zhui1 li3 jiao4 ， fu4 chu1 bu4 neng2 zhi3 。
- jiu4 gu1 ming2 dan4 ci2 ， fu1 qi1 zhong1 ye4 qi3 。
- qi3 wen2 shuang1 he4 bie2 ， ruo4 yu3 ren2 xiang1 si4 。
- ting1 qi2 bei1 li4 sheng1 ， yi4 ru2 bu4 de2 yi3 。
- qing1 tian2 ba1 jiu3 yue4 ， liao2 cheng2 yi2 wan4 li3 。
- pei2 hui2 qu4 zhu4 yun2 ， wu1 yan4 dong1 xi1 shui3 。
- xie3 zhi1 zai4 qin2 qu3 ， ting1 zhe3 suan1 xin1 sui3 。
- kuang4 dang1 qiu1 yue4 dan4 ， xian1 ru4 you1 ren2 er3 。
- yuan4 yi4 yan3 zhu1 xian2 ， shen3 yin2 ting2 yu4 zhi3 。
- yi4 wen2 wu2 er2 tan4 ， xiang1 nian4 liang3 ru2 ci3 。
- wu2 er2 sui1 bo2 ming4 ， you3 qi1 xie2 lao3 yi3 。
- xing4 mian3 sheng1 bie2 li2 ， you2 sheng4 shang1 ling2 shi4 。

## 注释

## 译文

## 赏析
