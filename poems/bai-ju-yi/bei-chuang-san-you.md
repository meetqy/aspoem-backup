---
id: bai-ju-yi-bei-chuang-san-you
title: 北窗三友
titlePinyin: bei3 chuang1 san1 you3
titleSlug: bei-chuang-san-you
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 今日北窗下，自問何所爲。
- 欣然得三友，三友者爲誰。
- 琴罷輙舉酒，酒罷輙吟詩。
- 三友遞相引，循環無已時。
- 一彈愜中心，一詠暢四肢。
- 猶恐中有間，以酒彌縫之。
- 豈獨吾拙好，古人多若斯。
- 嗜詩有淵明，嗜琴有啓期。
- 嗜酒有伯倫，三人皆吾師。
- 或乏儋石儲，或穿帶索衣。
- 弦歌復觴詠，樂道知所歸。
- 三師去已遠，高風不可追。
- 三友游甚熟，無日不相隨。
- 左擲白玉巵，右拂黃金徽。
- 興酣不疊紙，走筆操狂詞。
- 誰能持此詞，爲我謝親知。
- 縱未以爲是，豈以我爲非。

## 拼音

- jin1 ri4 bei3 chuang1 xia4 ， zi4 wen4 he2 suo3 wei2 。
- xin1 ran2 de2 san1 you3 ， san1 you3 zhe3 wei2 shui2 。
- qin2 ba4 zhe2 ju3 jiu3 ， jiu3 ba4 zhe2 yin2 shi1 。
- san1 you3 di4 xiang1 yin3 ， xun2 huan2 wu2 yi3 shi2 。
- yi2 dan4 qie4 zhong1 xin1 ， yi4 yong3 chang4 si4 zhi1 。
- you2 kong3 zhong1 you3 jian4 ， yi3 jiu3 mi2 feng2 zhi1 。
- qi3 du2 wu2 zhuo1 hao3 ， gu3 ren2 duo1 ruo4 si1 。
- shi4 shi1 you3 yuan1 ming2 ， shi4 qin2 you3 qi3 qi1 。
- shi4 jiu3 you3 bo2 lun2 ， san1 ren2 jie1 wu2 shi1 。
- huo4 fa2 dan1 shi2 chu3 ， huo4 chuan1 dai4 suo3 yi1 。
- xian2 ge1 fu4 shang1 yong3 ， le4 dao4 zhi1 suo3 gui1 。
- san1 shi1 qu4 yi3 yuan3 ， gao1 feng1 bu4 ke3 zhui1 。
- san1 you3 you2 shen4 shu2 ， wu2 ri4 bu4 xiang1 sui2 。
- zuo3 zhi4 bai2 yu4 zhi1 ， you4 fu2 huang2 jin1 hui1 。
- xing1 han1 bu4 die2 zhi3 ， zou3 bi3 cao1 kuang2 ci2 。
- shui2 neng2 chi2 ci3 ci2 ， wei2 wo3 xie4 qin1 zhi1 。
- zong4 wei4 yi3 wei2 shi4 ， qi3 yi3 wo3 wei2 fei1 。

## 注释

## 译文

## 赏析
