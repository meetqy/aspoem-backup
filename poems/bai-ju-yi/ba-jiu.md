---
id: bai-ju-yi-ba-jiu
title: 把酒
titlePinyin: ba3 jiu3
titleSlug: ba-jiu
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 把酒仰問天，古今誰不死。
- 所貴未死間，少憂多歡喜。
- 窮通諒在天，憂喜即由己。
- 是故達道人，去彼而取此。
- 勿言未富貴，久忝居祿仕。
- 借問宗族間，幾人拖金紫。
- 勿憂漸衰老，且喜加年紀。
- 試數班行中，幾人及暮齒。
- 朝飱不過飽，五鼎徒爲爾。
- 夕寢止求安，一衾而已矣。
- 此外皆長物，於我雲相似。
- 有子不留金，何況兼無子。

## 拼音

- ba3 jiu3 yang3 wen4 tian1 ， gu3 jin1 shui2 bu4 si3 。
- suo3 gui4 wei4 si3 jian4 ， shao3 you1 duo1 huan1 xi3 。
- qiong2 tong1 liang4 zai4 tian1 ， you1 xi3 ji2 you2 ji3 。
- shi4 gu4 da2 dao4 ren2 ， qu4 bi3 er2 qu3 ci3 。
- wu4 yan2 wei4 fu4 gui4 ， jiu3 tian3 ju1 lu4 shi4 。
- jie4 wen4 zong1 zu2 jian4 ， ji1 ren2 tuo1 jin1 zi3 。
- wu4 you1 jian4 shuai1 lao3 ， qie3 xi3 jia1 nian2 ji4 。
- shi4 shu4 ban1 xing2 zhong1 ， ji1 ren2 ji2 mu4 chi3 。
- chao2 sun1 bu2 guo4 bao3 ， wu3 ding3 tu2 wei2 er3 。
- xi1 qin3 zhi3 qiu2 an1 ， yi4 qin1 er2 yi3 yi3 。
- ci3 wai4 jie1 chang2 wu4 ， wu1 wo3 yun2 xiang1 si4 。
- you3 zi3 bu4 liu2 jin1 ， he2 kuang4 jian1 wu2 zi3 。

## 注释

## 译文

## 赏析
