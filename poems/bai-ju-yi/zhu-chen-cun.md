---
id: bai-ju-yi-zhu-chen-cun
title: 朱陳村
titlePinyin: zhu1 chen2 cun1
titleSlug: zhu-chen-cun
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 徐州古豐縣，有村曰朱陳。
- 去縣百餘里，桑麻青氛氳。
- 機梭聲札札，牛驢走紜紜。
- 女汲澗中水，男采山上薪。
- 縣遠官事少，山深人俗淳。
- 有財不行商，有丁不入軍。
- 家家守村業，頭白不出門。
- 生爲村之民，死爲村之塵。
- 田中老與幼，相見何欣欣。
- 一村唯兩姓，世世爲婚姻。
- 親疎居有族，少長游有羣。
- 黃雞與白酒，歡會不隔旬。
- 生者不遠別，嫁娶先近鄰。
- 死者不遠葬，墳墓多繞村。
- 既安生與死，不苦形與神。
- 所以多壽考，往往見玄孫。
- 我生禮義鄉，少小孤且貧。
- 徒學辨是非，祗自取辛勤。
- 世法貴名教，士人重冠婚。
- 以此自桎梏，信爲大謬人。
- 十歲解讀書，十五能屬文。
- 二十舉秀才，三十爲諫臣。
- 下有妻子累，上有君親恩。
- 承家與事國，望此不肖身。
- 憶昨旅游初，迨今十五春。
- 孤舟三適楚，羸馬四經秦。
- 晝行有飢色，夜寢無安魂。
- 東西不暫住，來往若浮雲。
- 離亂失故鄉，骨肉多散分。
- 江南與江北，各有平生親。
- 平生終日別，逝者隔年聞。
- 朝憂臥至暮，夕哭坐達晨。
- 悲火燒心曲，愁霜侵鬢根。
- 一生苦如此，長羨村中民。

## 拼音

- xu2 zhou1 gu3 feng1 xian4 ， you3 cun1 yue1 zhu1 chen2 。
- qu4 xian4 bai3 yu2 li3 ， sang1 ma2 qing1 fen1 yun1 。
- ji1 suo1 sheng1 zha2 zha2 ， niu2 lü2 zou3 yun2 yun2 。
- nü3 ji2 jian4 zhong1 shui3 ， nan2 cai3 shan1 shang4 xin1 。
- xian4 yuan3 guan1 shi4 shao3 ， shan1 shen1 ren2 su2 chun2 。
- you3 cai2 bu4 xing2 shang1 ， you3 ding1 bu2 ru4 jun1 。
- jia1 jia1 shou3 cun1 ye4 ， tou2 bai2 bu4 chu1 men2 。
- sheng1 wei2 cun1 zhi1 min2 ， si3 wei2 cun1 zhi1 chen2 。
- tian2 zhong1 lao3 yu3 you4 ， xiang1 jian4 he2 xin1 xin1 。
- yi1 cun1 wei2 liang3 xing4 ， shi4 shi4 wei2 hun1 yin1 。
- qin1 shu1 ju1 you3 zu2 ， shao3 chang2 you2 you3 qun2 。
- huang2 ji1 yu3 bai2 jiu3 ， huan1 hui4 bu4 ge2 xun2 。
- sheng1 zhe3 bu4 yuan3 bie2 ， jia4 qu3 xian1 jin4 lin2 。
- si3 zhe3 bu4 yuan3 zang4 ， fen2 mu4 duo1 rao4 cun1 。
- ji4 an1 sheng1 yu3 si3 ， bu4 ku3 xing2 yu3 shen2 。
- suo3 yi3 duo1 shou4 kao3 ， wang3 wang3 jian4 xuan2 sun1 。
- wo3 sheng1 li3 yi4 xiang1 ， shao3 xiao3 gu1 qie3 pin2 。
- tu2 xue2 bian4 shi4 fei1 ， zhi1 zi4 qu3 xin1 qin2 。
- shi4 fa3 gui4 ming2 jiao4 ， shi4 ren2 zhong4 guan1 hun1 。
- yi3 ci3 zi4 zhi4 gu4 ， xin4 wei2 da4 miu4 ren2 。
- shi2 sui4 jie3 du2 shu1 ， shi2 wu3 neng2 shu3 wen2 。
- er4 shi2 ju3 xiu4 cai0 ， san1 shi2 wei2 jian4 chen2 。
- xia4 you3 qi1 zi0 lei4 ， shang4 you3 jun1 qin1 en1 。
- cheng2 jia1 yu3 shi4 guo2 ， wang4 ci3 bu2 xiao4 shen1 。
- yi4 zuo2 lü3 you2 chu1 ， dai4 jin1 shi2 wu3 chun1 。
- gu1 zhou1 san1 shi4 chu3 ， lei2 ma3 si4 jing1 qin2 。
- zhou4 xing2 you3 ji1 se4 ， ye4 qin3 wu2 an1 hun2 。
- dong1 xi1 bu2 zan4 zhu4 ， lai2 wang3 ruo4 fu2 yun2 。
- li2 luan4 shi1 gu4 xiang1 ， gu3 rou4 duo1 san4 fen1 。
- jiang1 nan2 yu3 jiang1 bei3 ， ge4 you3 ping2 sheng1 qin1 。
- ping2 sheng1 zhong1 ri4 bie2 ， shi4 zhe3 ge2 nian2 wen2 。
- chao2 you1 wo4 zhi4 mu4 ， xi1 ku1 zuo4 da2 chen2 。
- bei1 huo3 shao1 xin1 qu3 ， chou2 shuang1 qin1 bin4 gen1 。
- yi4 sheng1 ku3 ru2 ci3 ， chang2 xian4 cun1 zhong1 min2 。

## 注释

## 译文

## 赏析
