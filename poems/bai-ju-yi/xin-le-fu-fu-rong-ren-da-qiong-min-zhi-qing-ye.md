---
id: bai-ju-yi-xin-le-fu-fu-rong-ren-da-qiong-min-zhi-qing-ye
title: 新樂府 縛戎人	達窮民之情也
titlePinyin: xin1 le4 fu3   fu4 rong2 ren2 	 da2 qiong2 min2 zhi1 qing2 ye3
titleSlug: xin-le-fu-fu-rong-ren-da-qiong-min-zhi-qing-ye
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 縛戎人，縛戎人，耳穿面破驅入秦。
- 天子矜憐不忍殺，詔徙東南吳與越。
- 黃衣小使錄姓名，領出長安乘遞行。
- 身被金創面多瘠，扶病徒行日一驛。
- 朝餐飢渴費杯盤，夜臥腥臊汚牀席。
- 忽逢江水憶交河，垂手齊聲嗚咽歌。
- 其中一虜語諸虜，爾苦非多我苦多。
- 同伴行人因借問，欲說喉中氣憤憤。
- 自云鄉管本涼原，大曆年中沒落蕃。
- 一落蕃中四十載，遣著皮裘繫毛帶。
- 唯許正朝服漢儀，斂衣整巾潛淚垂。
- 誓心密定歸鄉計，不使蕃中妻子知。
- 暗思幸有殘筋力，更恐年衰歸不得。
- 蕃候嚴兵鳥不飛，脫身冒死奔逃歸。
- 晝伏宵行經大漠，雲陰月黑風沙惡。
- 驚藏青冢寒草疎，偷渡黃河夜冰薄。
- 忽聞漢軍鼙鼓聲，路傍走出再拜迎。
- 游騎不聽能漢語，將軍遂縛作蕃生。
- 配向東南卑濕地，定無存卹空防備。
- 念此吞聲仰訴天，若爲辛苦度殘年。
- 涼原鄉井不得見，胡地妻兒虛棄捐。
- 沒蕃被囚思漢土，歸漢被劫爲蕃虜。
- 早知如此悔歸來，兩地寧如一處苦。
- 縛戎人，戎人之中我苦辛。
- 自古此冤應未有，漢心漢語吐蕃身。

## 拼音

- fu4 rong2 ren2 ， fu4 rong2 ren2 ， er3 chuan1 mian4 po4 qu1 ru4 qin2 。
- tian1 zi3 jin1 lian2 bu4 ren3 sha1 ， zhao4 xi3 dong1 nan2 wu2 yu3 yue4 。
- huang2 yi1 xiao3 shi3 lu4 xing4 ming2 ， ling3 chu1 chang2 an1 cheng2 di4 xing2 。
- shen1 bei4 jin1 chuang4 mian4 duo1 ji2 ， fu2 bing4 tu2 xing2 ri4 yi2 yi4 。
- chao2 can1 ji1 ke3 fei4 bei1 pan2 ， ye4 wo4 xing1 sao1 wu1 chuang2 xi2 。
- hu1 feng2 jiang1 shui3 yi4 jiao1 he2 ， chui2 shou3 qi2 sheng1 wu1 yan4 ge1 。
- qi2 zhong1 yi4 lu3 yu3 zhu1 lu3 ， er3 ku3 fei1 duo1 wo3 ku3 duo1 。
- tong2 ban4 xing2 ren2 yin1 jie4 wen4 ， yu4 shuo1 hou2 zhong1 qi4 fen4 fen4 。
- zi4 yun2 xiang1 guan3 ben3 liang2 yuan2 ， da4 li4 nian2 zhong1 mei2 luo4 fan1 。
- yi2 luo4 fan1 zhong1 si4 shi2 zai4 ， qian3 zhu4 pi2 qiu2 xi4 mao2 dai4 。
- wei2 xu1 zheng4 chao2 fu2 han4 yi2 ， lian3 yi1 zheng3 jin1 qian2 lei4 chui2 。
- shi4 xin1 mi4 ding4 gui1 xiang1 ji4 ， bu4 shi3 fan1 zhong1 qi1 zi0 zhi1 。
- an4 si1 xing4 you3 can2 jin1 li4 ， geng4 kong3 nian2 shuai1 gui1 bu4 de2 。
- fan1 hou4 yan2 bing1 niao3 bu4 fei1 ， tuo1 shen1 mao4 si3 ben1 tao2 gui1 。
- zhou4 fu2 xiao1 xing2 jing1 da4 mo4 ， yun2 yin1 yue4 hei1 feng1 sha1 e4 。
- jing1 zang4 qing1 zhong3 han2 cao3 shu1 ， tou1 du4 huang2 he2 ye4 bing1 bao2 。
- hu1 wen2 han4 jun1 pi2 gu3 sheng1 ， lu4 bang4 zou3 chu1 zai4 bai4 ying2 。
- you2 qi2 bu4 ting1 neng2 han4 yu3 ， jiang1 jun1 sui4 fu4 zuo4 fan1 sheng1 。
- pei4 xiang4 dong1 nan2 bei1 shi1 di4 ， ding4 wu2 cun2 xu4 kong1 fang2 bei4 。
- nian4 ci3 tun1 sheng1 yang3 su4 tian1 ， ruo4 wei2 xin1 ku3 du4 can2 nian2 。
- liang2 yuan2 xiang1 jing3 bu4 de2 jian4 ， hu2 di4 qi1 er2 xu1 qi4 juan1 。
- mei2 fan1 bei4 qiu2 si1 han4 tu3 ， gui1 han4 bei4 jie2 wei2 fan1 lu3 。
- zao3 zhi1 ru2 ci3 hui3 gui1 lai2 ， liang3 di4 ning2 ru2 yi1 chu3 ku3 。
- fu4 rong2 ren2 ， rong2 ren2 zhi1 zhong1 wo3 ku3 xin1 。
- zi4 gu3 ci3 yuan1 ying1 wei4 you3 ， han4 xin1 han4 yu3 tu3 bo1 shen1 。

## 注释

## 译文

## 赏析
