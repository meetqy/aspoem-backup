---
id: bai-ju-yi-ku-wang-zhi-fu
title: 哭王質夫
titlePinyin: ku1 wang2 zhi4 fu1
titleSlug: ku-wang-zhi-fu
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 仙遊寺前別，別來十年餘。
- 生別猶怏怏，死別復何如。
- 客從梓潼來，道君死不虛。
- 驚疑心未信，欲哭復踟躕。
- 踟躕寢門側，聲發涕亦俱。
- 衣上今日淚，篋中前月書。
- 憐君古人風，重有君子儒。
- 篇詠陶謝輩，風流嵇阮徒。
- 出身既蹇屯，生世仍須臾。
- 誠知天至高，安得不一呼。
- 江南有毒蟒，江北有妖狐。
- 皆享千年壽，多於王質夫。
- 不知彼何德，不識此何辜。

## 拼音

- xian1 you2 si4 qian2 bie2 ， bie2 lai2 shi2 nian2 yu2 。
- sheng1 bie2 you2 yang4 yang4 ， si3 bie2 fu4 he2 ru2 。
- ke4 cong2 zi3 tong2 lai2 ， dao4 jun1 si3 bu4 xu1 。
- jing1 yi2 xin1 wei4 xin4 ， yu4 ku1 fu4 chi2 chu2 。
- chi2 chu2 qin3 men2 ce4 ， sheng1 fa1 ti4 yi4 ju4 。
- yi1 shang4 jin1 ri4 lei4 ， qie4 zhong1 qian2 yue4 shu1 。
- lian2 jun1 gu3 ren2 feng1 ， zhong4 you3 jun1 zi3 ru2 。
- pian1 yong3 tao2 xie4 bei4 ， feng1 liu2 ji1 ruan3 tu2 。
- chu1 shen1 ji4 jian3 tun2 ， sheng1 shi4 reng2 xu1 yu2 。
- cheng2 zhi1 tian1 zhi4 gao1 ， an1 de2 bu4 yi4 hu1 。
- jiang1 nan2 you3 du2 mang3 ， jiang1 bei3 you3 yao1 hu2 。
- jie1 xiang3 qian1 nian2 shou4 ， duo1 wu1 wang2 zhi4 fu1 。
- bu4 zhi1 bi3 he2 de2 ， bu4 shi2 ci3 he2 gu1 。

## 注释

## 译文

## 赏析
