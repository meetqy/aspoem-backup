---
id: bai-ju-yi-zao-ji-feng-bo-yin-huai-li-shi-yi-she-ren
title: 早祭風伯因懷李十一舍人
titlePinyin: zao3 ji4 feng1 bo2 yin1 huai2 li3 shi2 yi1 she4 ren2
titleSlug: zao-ji-feng-bo-yin-huai-li-shi-yi-she-ren
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 遠郡雖褊陋，時祀奉朝經。
- 夙興祭風伯，天氣曉冥冥。
- 導騎與從吏，引我出東坰。
- 水霧重如雨，山火高於星。
- 忽憶早朝日，與君趨紫庭。
- 步登龍尾道，却望終南青。
- 一別身向老，所思心未寧。
- 至今想在耳，玉音尚玲玲。

## 拼音

- yuan3 jun4 sui1 bian3 lou4 ， shi2 si4 feng4 chao2 jing1 。
- su4 xing1 ji4 feng1 bo2 ， tian1 qi4 xiao3 ming2 ming2 。
- dao3 qi2 yu3 cong2 li4 ， yin3 wo3 chu1 dong1 jiong1 。
- shui3 wu4 zhong4 ru2 yu3 ， shan1 huo3 gao1 wu1 xing1 。
- hu1 yi4 zao3 zhao1 ri4 ， yu3 jun1 qu1 zi3 ting2 。
- bu4 deng1 long2 wei3 dao4 ， que4 wang4 zhong1 nan2 qing1 。
- yi4 bie2 shen1 xiang4 lao3 ， suo3 si1 xin1 wei4 ning2 。
- zhi4 jin1 xiang3 zai4 er3 ， yu4 yin1 shang4 ling2 ling2 。

## 注释

## 译文

## 赏析
