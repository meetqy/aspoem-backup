---
id: bai-ju-yi-xiang-dong-you-wu-shi-yun
title: 想東遊五十韻
titlePinyin: xiang3 dong1 you2 wu3 shi2 yun4
titleSlug: xiang-dong-you-wu-shi-yun
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 海內時無事，江南歲有秋。
- 生民皆樂業，地主盡賢侯。
- 郊靜銷戎馬，城高逼斗牛。
- 平河七百里，沃壤二三州。
- 坐有湖山趣，行無風浪憂。
- 食寧妨解纜，寢不廢乘流。
- 泉石諳天竺，煙霞識虎丘。
- 餘芳認蘭澤，遺詠思蘋洲。
- 菡萏紅塗粉，菰蒲綠潑油。
- 鱗差漁戶舍，綺錯稻田溝。
- 紫洞藏仙窟，玄泉貯怪湫。
- 精神昂老鶴，姿彩媚潛蚪。
- 靜閱天工妙，閑窺物狀幽。
- 投竿出比目，擲果下獼猴。
- 味苦蓮心小，漿甜蔗節稠。
- 橘苞從自結，藕孔是誰鎪。
- 逐日移潮信，隨風變櫂謳。
- 遞夫交烈火，候吏次鳴騶。
- 梵塔形疑踊，閶門勢欲浮。
- 客迎攜酒榼，僧待置茶甌。
- 小宴閑談笑，初筵雅獻酬。
- 稍催朱蠟炬，徐動碧牙籌。
- 圓醆飛蓮子，長裾曳石榴。
- 柘枝隨畫鼓，調笑從香毬。
- 幕颺雲飄檻，簾褰月露鉤。
- 舞繁紅袖凝，歌切翠眉愁。
- 弦管寧容歇，桮盤未許收。
- 良辰宜酩酊，卒歲好優游。
- 鱠縷鮮仍細，蓴絲滑且柔。
- 飽餐爲日計，穩睡是身謀。
- 名媿空虛得，官知止足休。
- 自嫌猶屑屑，衆笑大悠悠。
- 物表疎形役，人寰足悔尤。
- 蛾須遠燈燭，兔勿近罝罘。
- 幻世春來夢，浮生水上漚。
- 百憂中莫入，一醉外何求。
- 未死癡王湛，無兒老鄧攸。
- 蜀琴安膝上，周易在牀頭。
- 去去無程客，行行不繫舟。
- 勞君頻問訊，勸我少淹留。
- 雲雨多分散，關山苦阻修。
- 一吟江月別，七見日星周。
- 珠玉傳新什，鵷鸞念故儔。
- 懸旌心宛轉，束楚意綢繆。
- 驛舫妝青雀，官槽䬴紫騮。
- 鏡湖期遠汎，禹穴約冥搜。
- 預掃題詩壁，先開望海樓。
- 飲思親履舄，宿憶竝衾裯。
- 志氣吾衰也，風情子在不。
- 應須相見後，別作一家遊。

## 拼音

- hai3 nei4 shi2 wu2 shi4 ， jiang1 nan2 sui4 you3 qiu1 。
- sheng1 min2 jie1 le4 ye4 ， di4 zhu3 jin4 xian2 hou2 。
- jiao1 jing4 xiao1 rong2 ma3 ， cheng2 gao1 bi1 dou4 niu2 。
- ping2 he2 qi1 bai3 li3 ， wo4 rang3 er4 san1 zhou1 。
- zuo4 you3 hu2 shan1 qu4 ， xing2 wu2 feng1 lang4 you1 。
- shi2 ning2 fang2 jie3 lan3 ， qin3 bu2 fei4 cheng2 liu2 。
- quan2 shi2 an1 tian1 zhu2 ， yan1 xia2 shi2 hu3 qiu1 。
- yu2 fang1 ren4 lan2 ze2 ， yi2 yong3 si1 pin2 zhou1 。
- han4 dan4 hong2 tu2 fen3 ， gu1 pu2 lü4 po1 you2 。
- lin2 cha4 yu2 hu4 she4 ， qi3 cuo4 dao4 tian2 gou1 。
- zi3 dong4 cang2 xian1 ku1 ， xuan2 quan2 zhu4 guai4 qiu1 。
- jing1 shen2 ang2 lao3 he4 ， zi1 cai3 mei4 qian2 dou3 。
- jing4 yue4 tian1 gong1 miao4 ， xian2 kui1 wu4 zhuang4 you1 。
- tou2 gan1 chu1 bi3 mu4 ， zhi4 guo3 xia4 mi2 hou2 。
- wei4 ku3 lian2 xin1 xiao3 ， jiang1 tian2 zhe4 jie2 chou2 。
- ju2 bao1 cong2 zi4 jie2 ， ou3 kong3 shi4 shui2 sou1 。
- zhu2 ri4 yi2 chao2 xin4 ， sui2 feng1 bian4 zhao4 ou1 。
- di4 fu1 jiao1 lie4 huo3 ， hou4 li4 ci4 ming2 zou1 。
- fan4 ta3 xing2 yi2 yong3 ， chang1 men2 shi4 yu4 fu2 。
- ke4 ying2 xie2 jiu3 ke1 ， seng1 dai4 zhi4 cha2 ou1 。
- xiao3 yan4 xian2 tan2 xiao4 ， chu1 yan2 ya3 xian4 chou2 。
- shao1 cui1 zhu1 la4 ju4 ， xu2 dong4 bi4 ya2 chou2 。
- yuan2 zhan3 fei1 lian2 zi3 ， chang2 ju1 ye4 shi2 liu0 。
- zhe4 zhi1 sui2 hua4 gu3 ， diao4 xiao4 cong2 xiang1 qiu2 。
- mu4 yang2 yun2 piao1 jian4 ， lian2 qian1 yue4 lu4 gou1 。
- wu3 fan2 hong2 xiu4 ning2 ， ge1 qie4 cui4 mei2 chou2 。
- xian2 guan3 ning2 rong2 xie1 ， bei1 pan2 wei4 xu1 shou1 。
- liang2 chen2 yi2 ming3 ding3 ， zu2 sui4 hao3 you1 you2 。
- kuai4 lü3 xian1 reng2 xi4 ， chun2 si1 hua2 qie3 rou2 。
- bao3 can1 wei2 ri4 ji4 ， wen3 shui4 shi4 shen1 mou2 。
- ming2 kui4 kong1 xu1 de2 ， guan1 zhi1 zhi3 zu2 xiu1 。
- zi4 xian2 you2 xie4 xie4 ， zhong4 xiao4 da4 you1 you1 。
- wu4 biao3 shu1 xing2 yi4 ， ren2 huan2 zu2 hui3 you2 。
- e2 xu1 yuan3 deng1 zhu2 ， tu4 wu4 jin4 ju1 fu2 。
- huan4 shi4 chun1 lai2 meng4 ， fu2 sheng1 shui3 shang4 ou1 。
- bai3 you1 zhong1 mo4 ru4 ， yi2 zui4 wai4 he2 qiu2 。
- wei4 si3 chi1 wang2 zhan4 ， wu2 er2 lao3 deng4 you1 。
- shu3 qin2 an1 xi1 shang4 ， zhou1 yi4 zai4 chuang2 tou2 。
- qu4 qu4 wu2 cheng2 ke4 ， xing2 xing2 bu2 xi4 zhou1 。
- lao2 jun1 bin1 wen4 xun4 ， quan4 wo3 shao3 yan1 liu2 。
- yun2 yu3 duo1 fen1 san4 ， guan1 shan1 ku3 zu3 xiu1 。
- yi4 yin2 jiang1 yue4 bie2 ， qi1 jian4 ri4 xing1 zhou1 。
- zhu1 yu4 chuan2 xin1 shen2 ， yuan1 luan2 nian4 gu4 chou2 。
- xuan2 jing1 xin1 wan3 zhuan3 ， shu4 chu3 yi4 chou2 mou2 。
- yi4 fang3 zhuang1 qing1 que4 ， guan1 cao2 䬴 zi3 liu2 。
- jing4 hu2 qi1 yuan3 fan4 ， yu3 xue2 yue1 ming2 sou1 。
- yu4 sao3 ti2 shi1 bi4 ， xian1 kai1 wang4 hai3 lou2 。
- yin3 si1 qin1 lü3 xi4 ， su4 yi4 bing4 qin1 dao1 。
- zhi4 qi4 wu2 shuai1 ye3 ， feng1 qing2 zi3 zai4 bu4 。
- ying1 xu1 xiang1 jian4 hou4 ， bie2 zuo4 yi4 jia1 you2 。

## 注释

## 译文

## 赏析
