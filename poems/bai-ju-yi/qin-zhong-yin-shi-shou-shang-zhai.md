---
id: bai-ju-yi-qin-zhong-yin-shi-shou-shang-zhai
title: 秦中吟十首 傷宅
titlePinyin: qin2 zhong1 yin2 shi2 shou3   shang1 zhai2
titleSlug: qin-zhong-yin-shi-shou-shang-zhai
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 誰家起甲第，朱門大道邊。
- 豐屋中櫛比，高牆外迴環。
- 纍纍六七堂，棟宇相連延。
- 一堂費百萬，鬱鬱起青煙。
- 洞房溫且清，寒暑不能干。
- 高堂虛且迥，坐臥見南山。
- 繞廊柴藤架，夾砌紅藥欄。
- 攀枝摘櫻桃，帶花移牡丹。
- 主人此中坐，十載爲大官。
- 廚有臭敗肉，庫有貫朽錢。
- 誰能將我語，問爾骨肉間。
- 豈無窮賤者，忍不救飢寒。
- 如何奉一身，直欲保千年。
- 不見馬家宅，今作奉誠園。

## 拼音

- shui2 jia1 qi3 jia3 di4 ， zhu1 men2 da4 dao4 bian1 。
- feng1 wu1 zhong1 zhi4 bi3 ， gao1 qiang2 wai4 hui2 huan2 。
- lei2 lei2 liu4 qi1 tang2 ， dong4 yu3 xiang1 lian2 yan2 。
- yi4 tang2 fei4 bai3 wan4 ， yu4 yu4 qi3 qing1 yan1 。
- dong4 fang2 wen1 qie3 qing1 ， han2 shu3 bu4 neng2 gan1 。
- gao1 tang2 xu1 qie3 jiong3 ， zuo4 wo4 jian4 nan2 shan1 。
- rao4 lang2 chai2 teng2 jia4 ， jia1 qi4 hong2 yao4 lan2 。
- pan1 zhi1 zhai1 ying1 tao2 ， dai4 hua1 yi2 mu3 dan1 。
- zhu3 ren2 ci3 zhong1 zuo4 ， shi2 zai4 wei2 da4 guan1 。
- chu2 you3 chou4 bai4 rou4 ， ku4 you3 guan4 xiu3 qian2 。
- shui2 neng2 jiang1 wo3 yu3 ， wen4 er3 gu3 rou4 jian4 。
- qi3 wu2 qiong2 jian4 zhe3 ， ren3 bu2 jiu4 ji1 han2 。
- ru2 he2 feng4 yi4 shen1 ， zhi2 yu4 bao3 qian1 nian2 。
- bu2 jian4 ma3 jia1 zhai2 ， jin1 zuo4 feng4 cheng2 yuan2 。

## 注释

## 译文

## 赏析
