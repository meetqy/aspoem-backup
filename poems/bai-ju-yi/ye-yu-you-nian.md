---
id: bai-ju-yi-ye-yu-you-nian
title: 夜雨有念
titlePinyin: ye4 yu3 you3 nian4
titleSlug: ye-yu-you-nian
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 以道治心氣，終歲得晏然。
- 何乃戚戚意，忽來風雨天。
- 既非慕榮顯，又不恤飢寒。
- 胡爲悄不樂，抱膝殘燈前。
- 形影闇相問，心默對以言。
- 骨肉能幾人，各在天一端。
- 吾兄寄宿州，吾弟客東川。
- 南北五千里，吾身在中間。
- 欲去病未能，欲住心不安。
- 有如波上舟，此縛而彼牽。
- 自我向道來，於今六七年。
- 鍊成不二性，消盡千萬緣。
- 唯有恩愛火，往往猶熬煎。
- 豈是藥無効，病多難盡蠲。

## 拼音

- yi3 dao4 zhi4 xin1 qi4 ， zhong1 sui4 de2 yan4 ran2 。
- he2 nai3 qi1 qi1 yi4 ， hu1 lai2 feng1 yu3 tian1 。
- ji4 fei1 mu4 rong2 xian3 ， you4 bu2 xu4 ji1 han2 。
- hu2 wei2 qiao1 bu2 le4 ， bao4 xi1 can2 deng1 qian2 。
- xing2 ying3 an4 xiang1 wen4 ， xin1 mo4 dui4 yi3 yan2 。
- gu3 rou4 neng2 ji1 ren2 ， ge4 zai4 tian1 yi4 duan1 。
- wu2 xiong1 ji4 su4 zhou1 ， wu2 di4 ke4 dong1 chuan1 。
- nan2 bei3 wu3 qian1 li3 ， wu2 shen1 zai4 zhong1 jian4 。
- yu4 qu4 bing4 wei4 neng2 ， yu4 zhu4 xin1 bu4 an1 。
- you3 ru2 bo1 shang4 zhou1 ， ci3 fu4 er2 bi3 qian1 。
- zi4 wo3 xiang4 dao4 lai2 ， wu1 jin1 liu4 qi1 nian2 。
- lian4 cheng2 bu2 er4 xing4 ， xiao1 jin4 qian1 wan4 yuan2 。
- wei2 you3 en1 ai4 huo3 ， wang3 wang3 you2 ao2 jian1 。
- qi3 shi4 yao4 wu2 xiao4 ， bing4 duo1 nan2 jin4 juan1 。

## 注释

## 译文

## 赏析
