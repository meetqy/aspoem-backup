---
id: bai-ju-yi-qin-zhong-yin-shi-shou-wu-xian
title: 秦中吟十首 五弦
titlePinyin: qin2 zhong1 yin2 shi2 shou3   wu3 xian2
titleSlug: qin-zhong-yin-shi-shou-wu-xian
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 清歌且罷唱，紅袂亦停舞。
- 趙叟抱五弦，宛轉當胸撫。
- 大聲麄若散，颯颯風和雨。
- 小聲細欲絕，切切鬼神語。
- 又如鵲報喜，轉作猨啼苦。
- 十指無定音，顛倒宮徵羽。
- 坐客聞此聲，形神若無主。
- 行客聞此聲，駐足不能舉。
- 嗟嗟俗人耳，好今不好古。
- 所以綠窗琴，日日生塵土。

## 拼音

- qing1 ge1 qie3 ba4 chang4 ， hong2 mei4 yi4 ting2 wu3 。
- zhao4 sou3 bao4 wu3 xian2 ， wan3 zhuan3 dang1 xiong1 fu3 。
- da4 sheng1 cu1 ruo4 san4 ， sa4 sa4 feng1 he2 yu3 。
- xiao3 sheng1 xi4 yu4 jue2 ， qie4 qie4 gui3 shen2 yu3 。
- you4 ru2 que4 bao4 xi3 ， zhuan3 zuo4 yuan2 ti2 ku3 。
- shi2 zhi3 wu2 ding4 yin1 ， dian1 dao3 gong1 zhi3 yu3 。
- zuo4 ke4 wen2 ci3 sheng1 ， xing2 shen2 ruo4 wu2 zhu3 。
- xing2 ke4 wen2 ci3 sheng1 ， zhu4 zu2 bu4 neng2 ju3 。
- jie1 jie1 su2 ren2 er3 ， hao3 jin1 bu4 hao3 gu3 。
- suo3 yi3 lü4 chuang1 qin2 ， ri4 ri4 sheng1 chen2 tu3 。

## 注释

## 译文

## 赏析
