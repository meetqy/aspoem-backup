---
id: bai-ju-yi-chang-le-li-xian-ju-ou-ti-shi-liu-yun-jian-ji-liu-shi-wu-gong-yu-wang-shi-yi-qi-lu-er-jiong-lu-si-jiong-cui-shi-ba-xuan-liang-yuan-jiu-zhen-liu-san-shi-er-dun-zhi-zhang-shi-wu-zhong-yuan-shi-wei-xiao-shu-lang
title: 常樂里閑居偶題十六韻兼寄劉十五公輿王十一起呂二炅呂四熲崔十八玄亮元九稹劉三十二敦質張十五仲元時爲校書郎
titlePinyin: chang2 le4 li3 xian2 ju1 ou3 ti2 shi2 liu4 yun4 jian1 ji4 liu2 shi2 wu3 gong1 yu2 wang2 shi2 yi4 qi3 lü3 er4 jiong3 lü3 si4 jiong3 cui1 shi2 ba1 xuan2 liang4 yuan2 jiu3 zhen3 liu2 san1 shi2 er4 dun1 zhi4 zhang1 shi2 wu3 zhong4 yuan2 shi2 wei2 xiao4 shu1 lang2
titleSlug: chang-le-li-xian-ju-ou-ti-shi-liu-yun-jian-ji-liu-shi-wu-gong-yu-wang-shi-yi-qi-lu-er-jiong-lu-si-jiong-cui-shi-ba-xuan-liang-yuan-jiu-zhen-liu-san-shi-er-dun-zhi-zhang-shi-wu-zhong-yuan-shi-wei-xiao-shu-lang
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 帝都名利場，雞鳴無安居。
- 獨有嬾慢者，日高頭未梳。
- 工拙性不同，進退迹遂殊。
- 幸逢太平代，天子好文儒。
- 小才難大用，典校在祕書。
- 三旬兩入省，因得養頑疎。
- 茅屋四五間，一馬二僕夫。
- 俸錢萬六千，月給亦有餘。
- 既無衣食牽，亦少人事拘。
- 遂使少年心，日日常晏如。
- 勿言無知己，躁靜各有徒。
- 蘭臺七八人，出處與之俱。
- 旬時阻談笑，旦夕望軒車。
- 誰能讎校閑，解帶臥吾廬。
- 窗前有竹玩，門外有酒酤。
- 何以待君子，數竿對一壺。

## 拼音

- di4 du1 ming2 li4 chang3 ， ji1 ming2 wu2 an1 ju1 。
- du2 you3 lan3 man4 zhe3 ， ri4 gao1 tou2 wei4 shu1 。
- gong1 zhuo1 xing4 bu4 tong2 ， jin4 tui4 ji4 sui4 shu1 。
- xing4 feng2 tai4 ping2 dai4 ， tian1 zi3 hao3 wen2 ru2 。
- xiao3 cai2 nan2 da4 yong4 ， dian3 xiao4 zai4 bi4 shu1 。
- san1 xun2 liang3 ru4 sheng3 ， yin1 de2 yang3 wan2 shu1 。
- mao2 wu1 si4 wu3 jian4 ， yi4 ma3 er4 pu2 fu1 。
- feng4 qian2 wan4 liu4 qian1 ， yue4 gei3 yi4 you3 yu2 。
- ji4 wu2 yi1 shi2 qian1 ， yi4 shao3 ren2 shi4 ju1 。
- sui4 shi3 shao4 nian2 xin1 ， ri4 ri4 chang2 yan4 ru2 。
- wu4 yan2 wu2 zhi1 ji3 ， zao4 jing4 ge4 you3 tu2 。
- lan2 tai2 qi1 ba1 ren2 ， chu1 chu3 yu3 zhi1 ju4 。
- xun2 shi2 zu3 tan2 xiao4 ， dan4 xi1 wang4 xuan1 ju1 。
- shui2 neng2 chou2 xiao4 xian2 ， jie3 dai4 wo4 wu2 lu2 。
- chuang1 qian2 you3 zhu2 wan2 ， men2 wai4 you3 jiu3 gu1 。
- he2 yi3 dai4 jun1 zi3 ， shu4 gan1 dui4 yi4 hu2 。

## 注释

## 译文

## 赏析
