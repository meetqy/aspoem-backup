---
id: bai-ju-yi-wo-shen
title: 我身
titlePinyin: wo3 shen1
titleSlug: wo-shen
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 我身何所似，似彼孤生蓬。
- 秋霜翦根斷，浩浩隨長風。
- 昔游秦雍間，今落巴蠻中。
- 昔爲意氣郎，今作寂寥翁。
- 外貌雖寂莫，中懷頗沖融。
- 賦命有厚薄，委心任窮通。
- 通當爲大鵬，舉翅摩蒼穹。
- 窮則爲鷦鷯，一枝足自容。
- 苟知此道者，身窮心不窮。

## 拼音

- wo3 shen1 he2 suo3 si4 ， si4 bi3 gu1 sheng1 peng2 。
- qiu1 shuang1 jian3 gen1 duan4 ， hao4 hao4 sui2 chang2 feng1 。
- xi1 you2 qin2 yong1 jian4 ， jin1 luo4 ba1 man2 zhong1 。
- xi1 wei2 yi4 qi4 lang2 ， jin1 zuo4 ji4 liao2 weng1 。
- wai4 mao4 sui1 ji4 mo4 ， zhong1 huai2 po1 chong1 rong2 。
- fu4 ming4 you3 hou4 bao2 ， wei3 xin1 ren4 qiong2 tong1 。
- tong1 dang1 wei2 da4 peng2 ， ju3 chi4 mo2 cang1 qiong2 。
- qiong2 ze2 wei2 jiao1 liao2 ， yi4 zhi1 zu2 zi4 rong2 。
- gou3 zhi1 ci3 dao4 zhe3 ， shen1 qiong2 xin1 bu4 qiong2 。

## 注释

## 译文

## 赏析
