---
id: bai-ju-yi-za-gan
title: 雜感
titlePinyin: za2 gan3
titleSlug: za-gan
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 君子防悔尤，賢人戒行藏。
- 嫌疑遠瓜李，言動慎毫芒。
- 立教固如此，撫事有非常。
- 爲君持所感，仰面問蒼蒼。
- 犬齧桃樹根，李樹反見傷。
- 老龜烹不爛，延禍及枯桑。
- 城門自焚爇，池魚罹其殃。
- 陽貨肆兇暴，仲尼畏於匡。
- 魯酒薄如水，邯鄲開戰場。
- 伯禽鞭見血，過失由成王。
- 都尉身降虜，宮刑加子長。
- 呂安兄不道，都市殺嵇康。
- 斯人死已久，其事甚昭彰。
- 是非不由己，禍患安可防。
- 使我千載後，涕泗滿衣裳。

## 拼音

- jun1 zi3 fang2 hui3 you2 ， xian2 ren2 jie4 xing2 cang2 。
- xian2 yi2 yuan3 gua1 li3 ， yan2 dong4 shen4 hao2 mang2 。
- li4 jiao4 gu4 ru2 ci3 ， fu3 shi4 you3 fei1 chang2 。
- wei2 jun1 chi2 suo3 gan3 ， yang3 mian4 wen4 cang1 cang1 。
- quan3 nie4 tao2 shu4 gen1 ， li3 shu4 fan3 jian4 shang1 。
- lao3 gui1 peng1 bu2 lan4 ， yan2 huo4 ji2 ku1 sang1 。
- cheng2 men2 zi4 fen2 ruo4 ， chi2 yu2 li2 qi2 yang1 。
- yang2 huo4 si4 xiong1 bao4 ， zhong4 ni2 wei4 wu1 kuang1 。
- lu3 jiu3 bao2 ru2 shui3 ， han2 dan1 kai1 zhan4 chang3 。
- bo2 qin2 bian1 jian4 xue4 ， guo4 shi1 you2 cheng2 wang2 。
- du1 wei4 shen1 jiang4 lu3 ， gong1 xing2 jia1 zi3 chang2 。
- lü3 an1 xiong1 bu2 dao4 ， du1 shi4 sha1 ji1 kang1 。
- si1 ren2 si3 yi3 jiu3 ， qi2 shi4 shen4 zhao1 zhang1 。
- shi4 fei1 bu4 you2 ji3 ， huo4 huan4 an1 ke3 fang2 。
- shi3 wo3 qian1 zai4 hou4 ， ti4 si4 man3 yi1 shang0 。

## 注释

## 译文

## 赏析
