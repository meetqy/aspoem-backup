---
id: bai-ju-yi-zao-dong-you-wang-wu-zi-ling-dou-di-yang-tai-shang-fang-wang-tian-tan-ou-yin-cheng-zhang-ji-wen-gu-zhou-zun-shi-zhong-shu-li-xiang-gong
title: 早冬遊王屋自靈都抵陽臺上方望天壇偶吟成章寄溫谷周尊師中書李相公
titlePinyin: zao3 dong1 you2 wang2 wu1 zi4 ling2 dou1 di3 yang2 tai2 shang4 fang1 wang4 tian1 tan2 ou3 yin2 cheng2 zhang1 ji4 wen1 gu3 zhou1 zun1 shi1 zhong1 shu1 li3 xiang4 gong0
titleSlug: zao-dong-you-wang-wu-zi-ling-dou-di-yang-tai-shang-fang-wang-tian-tan-ou-yin-cheng-zhang-ji-wen-gu-zhou-zun-shi-zhong-shu-li-xiang-gong
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 霜降山水清，王屋十月時。
- 石泉碧漾漾，巖樹紅離離。
- 朝爲靈都遊，暮有陽臺期。
- 飄然世塵外，鸞鶴如可追。
- 忽念公程盡，復慙身力衰。
- 天壇在天半，欲上心遲遲。
- 嘗聞此遊者，隱客與損之。
- 各抱貴仙骨，俱非泥垢姿。
- 二人相顧言，彼此稱男兒。
- 若不爲松喬，即須作臯夔。
- 今果如其語，光彩雙葳蕤。
- 一人佩金印，一人翳玉芝。
- 我來高其事，詠歡偶成詩。
- 爲君題石上，欲使故山知。

## 拼音

- shuang1 jiang4 shan1 shui3 qing1 ， wang2 wu1 shi2 yue4 shi2 。
- shi2 quan2 bi4 yang4 yang4 ， yan2 shu4 hong2 li2 li2 。
- chao2 wei2 ling2 dou1 you2 ， mu4 you3 yang2 tai2 qi1 。
- piao1 ran2 shi4 chen2 wai4 ， luan2 he4 ru2 ke3 zhui1 。
- hu1 nian4 gong1 cheng2 jin4 ， fu4 can2 shen1 li4 shuai1 。
- tian1 tan2 zai4 tian1 ban4 ， yu4 shang4 xin1 chi2 chi2 。
- chang2 wen2 ci3 you2 zhe3 ， yin3 ke4 yu3 sun3 zhi1 。
- ge4 bao4 gui4 xian1 gu3 ， ju4 fei1 ni2 gou4 zi1 。
- er4 ren2 xiang1 gu4 yan2 ， bi3 ci3 cheng1 nan2 er2 。
- ruo4 bu4 wei2 song1 qiao2 ， ji2 xu1 zuo4 gao1 kui2 。
- jin1 guo3 ru2 qi2 yu3 ， guang1 cai3 shuang1 wei1 rui2 。
- yi4 ren2 pei4 jin1 yin4 ， yi4 ren2 yi4 yu4 zhi1 。
- wo3 lai2 gao1 qi2 shi4 ， yong3 huan1 ou3 cheng2 shi1 。
- wei2 jun1 ti2 shi2 shang4 ， yu4 shi3 gu4 shan1 zhi1 。

## 注释

## 译文

## 赏析
