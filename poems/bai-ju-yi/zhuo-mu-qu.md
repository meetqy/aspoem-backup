---
id: bai-ju-yi-zhuo-mu-qu
title: 啄木曲
titlePinyin: zhuo2 mu4 qu3
titleSlug: zhuo-mu-qu
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 莫買寶剪刀，虛費千金直。
- 我有心中愁，知君剪不得。
- 莫磨解結錐，徒勞人氣力。
- 我有腸中結，知君解不得。
- 莫染紅絲線，徒誇好顏色。
- 我有雙淚珠，知君穿不得。
- 莫近紅爐火，炎氣徒相逼。
- 我有兩鬢霜，知君銷不得。
- 刀不能剪心愁，錐不能解腸結。
- 線不能穿淚珠，火不能銷鬢雪。
- 不如飲此神聖桮，萬念千憂一時歇。

## 拼音

- mo4 mai3 bao3 jian3 dao1 ， xu1 fei4 qian1 jin1 zhi2 。
- wo3 you3 xin1 zhong1 chou2 ， zhi1 jun1 jian3 bu4 de2 。
- mo4 mo2 jie3 jie2 zhui1 ， tu2 lao2 ren2 qi4 li4 。
- wo3 you3 chang2 zhong1 jie2 ， zhi1 jun1 jie3 bu4 de2 。
- mo4 ran3 hong2 si1 xian4 ， tu2 kua1 hao3 yan2 se4 。
- wo3 you3 shuang1 lei4 zhu1 ， zhi1 jun1 chuan1 bu4 de2 。
- mo4 jin4 hong2 lu2 huo3 ， yan2 qi4 tu2 xiang1 bi1 。
- wo3 you3 liang3 bin4 shuang1 ， zhi1 jun1 xiao1 bu4 de2 。
- dao1 bu4 neng2 jian3 xin1 chou2 ， zhui1 bu4 neng2 jie3 chang2 jie2 。
- xian4 bu4 neng2 chuan1 lei4 zhu1 ， huo3 bu4 neng2 xiao1 bin4 xue3 。
- bu4 ru2 yin3 ci3 shen2 sheng4 bei1 ， wan4 nian4 qian1 you1 yi4 shi2 xie1 。

## 注释

## 译文

## 赏析
