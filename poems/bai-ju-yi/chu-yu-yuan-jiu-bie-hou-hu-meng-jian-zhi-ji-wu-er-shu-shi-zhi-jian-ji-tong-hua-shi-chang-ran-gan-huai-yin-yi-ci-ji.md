---
id: bai-ju-yi-chu-yu-yuan-jiu-bie-hou-hu-meng-jian-zhi-ji-wu-er-shu-shi-zhi-jian-ji-tong-hua-shi-chang-ran-gan-huai-yin-yi-ci-ji
title: 初與元九別後忽夢見之及寤而書適至兼寄桐花詩悵然感懷因以此寄
titlePinyin: chu1 yu3 yuan2 jiu3 bie2 hou4 hu1 meng4 jian4 zhi1 ji2 wu4 er2 shu1 shi4 zhi4 jian1 ji4 tong2 hua1 shi1 chang4 ran2 gan3 huai2 yin1 yi3 ci3 ji4
titleSlug: chu-yu-yuan-jiu-bie-hou-hu-meng-jian-zhi-ji-wu-er-shu-shi-zhi-jian-ji-tong-hua-shi-chang-ran-gan-huai-yin-yi-ci-ji
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 永壽寺中語，新昌坊北分。
- 歸來數行淚，悲事不悲君。
- 悠悠藍田路，自去無消息。
- 計君食宿程，已過商山北。
- 昨夜雲四散，千里同月色。
- 曉來夢見君，應是君相憶。
- 夢中握君手，問君意何如。
- 君言苦相憶，無人可寄書。
- 覺來未及說，叩門聲冬冬。
- 言是商州使，送君書一封。
- 枕上忽驚起，顛倒著衣裳。
- 開緘見手札，一紙十三行。
- 上論遷謫心，下說離別腸。
- 心腸都未盡，不暇敘炎涼。
- 云作此書夜，夜宿商州東。
- 獨對孤燈坐，陽城山館中。
- 夜深作書畢，山月向西斜。
- 月下何所有，一樹紫桐花。
- 桐花半落時，復道正相思。
- 殷勤書背後，兼寄桐花詩。
- 桐花詩八韻，思緒一何深。
- 以我今朝意，憶君此夜心。
- 一章三徧讀，一句十回吟。
- 珍重八十字，字字化爲金。

## 拼音

- yong3 shou4 si4 zhong1 yu3 ， xin1 chang1 fang1 bei3 fen1 。
- gui1 lai2 shu4 xing2 lei4 ， bei1 shi4 bu4 bei1 jun1 。
- you1 you1 lan2 tian2 lu4 ， zi4 qu4 wu2 xiao1 xi0 。
- ji4 jun1 shi2 su4 cheng2 ， yi3 guo4 shang1 shan1 bei3 。
- zuo2 ye4 yun2 si4 san4 ， qian1 li3 tong2 yue4 se4 。
- xiao3 lai2 meng4 jian4 jun1 ， ying1 shi4 jun1 xiang1 yi4 。
- meng4 zhong1 wo4 jun1 shou3 ， wen4 jun1 yi4 he2 ru2 。
- jun1 yan2 ku3 xiang4 yi4 ， wu2 ren2 ke3 ji4 shu1 。
- jue2 lai2 wei4 ji2 shuo1 ， kou4 men2 sheng1 dong1 dong1 。
- yan2 shi4 shang1 zhou1 shi3 ， song4 jun1 shu1 yi4 feng1 。
- zhen3 shang4 hu1 jing1 qi3 ， dian1 dao3 zhu4 yi1 shang0 。
- kai1 jian1 jian4 shou3 zha2 ， yi4 zhi3 shi2 san1 xing2 。
- shang4 lun4 qian1 zhe2 xin1 ， xia4 shuo1 li2 bie2 chang2 。
- xin1 chang2 dou1 wei4 jin4 ， bu4 xia2 xu4 yan2 liang2 。
- yun2 zuo4 ci3 shu1 ye4 ， ye4 su4 shang1 zhou1 dong1 。
- du2 dui4 gu1 deng1 zuo4 ， yang2 cheng2 shan1 guan3 zhong1 。
- ye4 shen1 zuo4 shu1 bi4 ， shan1 yue4 xiang4 xi1 xie2 。
- yue4 xia4 he2 suo3 you3 ， yi2 shu4 zi3 tong2 hua1 。
- tong2 hua1 ban4 luo4 shi2 ， fu4 dao4 zheng4 xiang1 si1 。
- yin1 qin2 shu1 bei4 hou4 ， jian1 ji4 tong2 hua1 shi1 。
- tong2 hua1 shi1 ba1 yun4 ， si1 xu4 yi4 he2 shen1 。
- yi3 wo3 jin1 zhao1 yi4 ， yi4 jun1 ci3 ye4 xin1 。
- yi4 zhang1 san1 bian4 du2 ， yi2 ju4 shi2 hui2 yin2 。
- zhen1 zhong4 ba1 shi2 zi4 ， zi4 zi4 hua4 wei2 jin1 。

## 注释

## 译文

## 赏析
