---
id: bai-ju-yi-shu-shen
title: 書紳
titlePinyin: shu1 shen1
titleSlug: shu-shen
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 仕有職役勞，農有畎畮勤。
- 優哉分司叟，心力無苦辛。
- 歲晚頭又白，自問何欣欣。
- 新酒始開甕，舊穀猶滿囷。
- 吾嘗靜自思，往往夜達晨。
- 何以送吾老，何以安吾貧。
- 歲計莫如穀，飽則不干人。
- 日計莫如醉，醉則兼忘身。
- 誠知有道理，未敢勸交親。
- 恐爲人所哂，聊自書諸紳。

## 拼音

- shi4 you3 zhi2 yi4 lao2 ， nong2 you3 quan3 mu3 qin2 。
- you1 zai1 fen1 si1 sou3 ， xin1 li4 wu2 ku3 xin1 。
- sui4 wan3 tou2 you4 bai2 ， zi4 wen4 he2 xin1 xin1 。
- xin1 jiu3 shi3 kai1 weng4 ， jiu4 gu3 you2 man3 qun1 。
- wu2 chang2 jing4 zi4 si1 ， wang3 wang3 ye4 da2 chen2 。
- he2 yi3 song4 wu2 lao3 ， he2 yi3 an1 wu2 pin2 。
- sui4 ji4 mo4 ru2 gu3 ， bao3 ze2 bu4 gan1 ren2 。
- ri4 ji4 mo4 ru2 zui4 ， zui4 ze2 jian1 wang4 shen1 。
- cheng2 zhi1 you3 dao4 li3 ， wei4 gan3 quan4 jiao1 qin1 。
- kong3 wei2 ren2 suo3 shen3 ， liao2 zi4 shu1 zhu1 shen1 。

## 注释

## 译文

## 赏析
