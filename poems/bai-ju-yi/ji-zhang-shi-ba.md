---
id: bai-ju-yi-ji-zhang-shi-ba
title: 寄張十八
titlePinyin: ji4 zhang1 shi2 ba1
titleSlug: ji-zhang-shi-ba
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 飢止一簞食，渴止一壺漿。
- 出入止一馬，寢興止一牀。
- 此外無長物，於我有若亡。
- 胡然不知足，名利心遑遑。
- 念茲彌嬾放，積習遂爲常。
- 經旬不出門，竟日不下堂。
- 同病者張生，貧僻住延康。
- 慵中每相憶，此意未能忘。
- 迢迢青槐街，相去八九坊。
- 秋來未相見，應有新詩章。
- 早晚來同宿，天氣轉清涼。

## 拼音

- ji1 zhi3 yi4 dan1 shi2 ， ke3 zhi3 yi4 hu2 jiang1 。
- chu1 ru4 zhi3 yi4 ma3 ， qin3 xing1 zhi3 yi4 chuang2 。
- ci3 wai4 wu2 chang2 wu4 ， wu1 wo3 you3 ruo4 wang2 。
- hu2 ran2 bu4 zhi1 zu2 ， ming2 li4 xin1 huang2 huang2 。
- nian4 zi1 mi2 lan3 fang4 ， ji1 xi2 sui4 wei2 chang2 。
- jing1 xun2 bu4 chu1 men2 ， jing4 ri4 bu2 xia4 tang2 。
- tong2 bing4 zhe3 zhang1 sheng1 ， pin2 pi4 zhu4 yan2 kang1 。
- yong1 zhong1 mei3 xiang1 yi4 ， ci3 yi4 wei4 neng2 wang4 。
- tiao2 tiao2 qing1 huai2 jie1 ， xiang1 qu4 ba1 jiu3 fang1 。
- qiu1 lai2 wei4 xiang1 jian4 ， ying1 you3 xin1 shi1 zhang1 。
- zao3 wan3 lai2 tong2 su4 ， tian1 qi4 zhuan3 qing1 liang2 。

## 注释

## 译文

## 赏析
