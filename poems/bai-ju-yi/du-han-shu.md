---
id: bai-ju-yi-du-han-shu
title: 讀漢書
titlePinyin: du2 han4 shu1
titleSlug: du-han-shu
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 禾黍與稂莠，雨來同日滋。
- 桃李與荆棘，霜降同夜萎。
- 草木既區別，榮枯那等夷。
- 茫茫天地意，無乃太無私。
- 小人與君子，用置各有宜。
- 奈何西漢末，忠邪竝信之。
- 不然盡信忠，早絕邪臣窺。
- 不然盡信邪，早使忠臣知。
- 優游兩不斷，盛業日已衰。
- 痛矣蕭京輩，終令陷禍機。
- 每讀元成紀，憤憤令人悲。
- 寄言爲國者，不得學天時。
- 寄言爲臣者，可以鑒於斯。

## 拼音

- he2 shu3 yu3 lang2 you3 ， yu3 lai2 tong2 ri4 zi1 。
- tao2 li3 yu3 jing1 ji2 ， shuang1 jiang4 tong2 ye4 wei3 。
- cao3 mu4 ji4 qu1 bie2 ， rong2 ku1 na4 deng3 yi2 。
- mang2 mang2 tian1 di4 yi4 ， wu2 nai3 tai4 wu2 si1 。
- xiao3 ren2 yu3 jun1 zi3 ， yong4 zhi4 ge4 you3 yi2 。
- nai4 he2 xi1 han4 mo4 ， zhong1 xie2 bing4 xin4 zhi1 。
- bu4 ran2 jin4 xin4 zhong1 ， zao3 jue2 xie2 chen2 kui1 。
- bu4 ran2 jin4 xin4 xie2 ， zao3 shi3 zhong1 chen2 zhi1 。
- you1 you2 liang3 bu2 duan4 ， sheng4 ye4 ri4 yi3 shuai1 。
- tong4 yi3 xiao1 jing1 bei4 ， zhong1 ling4 xian4 huo4 ji1 。
- mei3 du2 yuan2 cheng2 ji4 ， fen4 fen4 ling4 ren2 bei1 。
- ji4 yan2 wei2 guo2 zhe3 ， bu4 de2 xue2 tian1 shi2 。
- ji4 yan2 wei2 chen2 zhe3 ， ke3 yi3 jian4 wu1 si1 。

## 注释

## 译文

## 赏析
