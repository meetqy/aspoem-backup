---
id: bai-ju-yi-he-wei-zhi-shi-er-shi-san-shou-he-zhi-fei
title: 和微之詩二十三首 和知非
titlePinyin: he2 wei1 zhi1 shi1 er4 shi2 san1 shou3   he2 zhi1 fei1
titleSlug: he-wei-zhi-shi-er-shi-san-shou-he-zhi-fei
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 因君知非問，詮較天下事。
- 第一莫若禪，第二無如醉。
- 禪能泯人我，醉可忘榮悴。
- 與君次第言，爲我少留意。
- 儒教重禮法，道家養神氣。
- 重禮足滋彰，養神多避忌。
- 不如學禪定，中有甚深味。
- 曠廓了如空，澄凝勝於睡。
- 屏除默默念，銷盡悠悠思。
- 春無傷春心，秋無感秋淚。
- 坐成真諦樂，如受空王賜。
- 既得脫塵勞，兼應離慙媿。
- 除禪其次醉，此說非無謂。
- 一酌機即忘，三杯性咸遂。
- 逐臣去室婦，降虜敗軍帥。
- 思苦膏火煎，憂深扃鏁祕。
- 須憑百杯沃，莫惜千金費。
- 便似罩中魚，脫飛生兩翅。
- 勸君雖老大，逢酒莫迴避。
- 不然即學禪，兩途同一致。

## 拼音

- yin1 jun1 zhi1 fei1 wen4 ， quan2 jiao4 tian1 xia4 shi4 。
- di4 yi1 mo4 ruo4 shan4 ， di4 er4 wu2 ru2 zui4 。
- shan4 neng2 min3 ren2 wo3 ， zui4 ke3 wang4 rong2 cui4 。
- yu3 jun1 ci4 di4 yan2 ， wei2 wo3 shao3 liu2 yi4 。
- ru2 jiao4 zhong4 li3 fa3 ， dao4 jia1 yang3 shen2 qi4 。
- zhong4 li3 zu2 zi1 zhang1 ， yang3 shen2 duo1 bi4 ji4 。
- bu4 ru2 xue2 shan4 ding4 ， zhong1 you3 shen4 shen1 wei4 。
- kuang4 kuo4 le0 ru2 kong1 ， cheng2 ning2 sheng4 wu1 shui4 。
- bing3 chu2 mo4 mo4 nian4 ， xiao1 jin4 you1 you1 si1 。
- chun1 wu2 shang1 chun1 xin1 ， qiu1 wu2 gan3 qiu1 lei4 。
- zuo4 cheng2 zhen1 di4 le4 ， ru2 shou4 kong1 wang2 ci4 。
- ji4 de2 tuo1 chen2 lao2 ， jian1 ying1 li2 can2 kui4 。
- chu2 shan4 qi2 ci4 zui4 ， ci3 shuo1 fei1 wu2 wei4 。
- yi4 zhuo2 ji1 ji2 wang4 ， san1 bei1 xing4 xian2 sui4 。
- zhu2 chen2 qu4 shi4 fu4 ， jiang4 lu3 bai4 jun1 shuai4 。
- si1 ku3 gao1 huo3 jian1 ， you1 shen1 jiong1 suo3 bi4 。
- xu1 ping2 bai3 bei1 wo4 ， mo4 xi1 qian1 jin1 fei4 。
- bian4 si4 zhao4 zhong1 yu2 ， tuo1 fei1 sheng1 liang3 chi4 。
- quan4 jun1 sui1 lao3 da4 ， feng2 jiu3 mo4 hui2 bi4 。
- bu4 ran2 ji2 xue2 shan4 ， liang3 tu2 tong2 yi2 zhi4 。

## 注释

## 译文

## 赏析
