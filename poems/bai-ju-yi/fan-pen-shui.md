---
id: bai-ju-yi-fan-pen-shui
title: 泛湓水
titlePinyin: fan4 pen2 shui3
titleSlug: fan-pen-shui
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 四月未全熱，麥涼江氣秋。
- 湖山處處好，最愛湓水頭。
- 湓水從東來，一派入江流。
- 可憐似縈帶，中有隨風舟。
- 命酒一臨泛，舍鞍揚櫂謳。
- 放迴岸傍馬，去逐波間鷗。
- 煙浪始渺渺，風襟亦悠悠。
- 初疑上河漢，中若尋瀛洲。
- 汀樹綠拂地，沙草芳未休。
- 青蘿與紫葛，枝蔓垂相樛。
- 繫纜步平岸，迴頭望江州。
- 城雉映水見，隱隱如蜃樓。
- 日入意未盡，將歸復少留。
- 到官行半歲，今日方一遊。
- 此地來何暮，可以寫吾憂。

## 拼音

- si4 yue4 wei4 quan2 re4 ， mai4 liang2 jiang1 qi4 qiu1 。
- hu2 shan1 chu3 chu3 hao3 ， zui4 ai4 pen2 shui3 tou2 。
- pen2 shui3 cong2 dong1 lai2 ， yi2 pai4 ru4 jiang1 liu2 。
- ke3 lian2 si4 ying2 dai4 ， zhong1 you3 sui2 feng1 zhou1 。
- ming4 jiu3 yi4 lin2 fan4 ， she4 an1 yang2 zhao4 ou1 。
- fang4 hui2 an4 bang4 ma3 ， qu4 zhu2 bo1 jian4 ou1 。
- yan1 lang4 shi3 miao3 miao3 ， feng1 jin1 yi4 you1 you1 。
- chu1 yi2 shang4 he2 han4 ， zhong1 ruo4 xun2 ying2 zhou1 。
- ting1 shu4 lü4 fu2 di4 ， sha1 cao3 fang1 wei4 xiu1 。
- qing1 luo2 yu3 zi3 ge3 ， zhi1 man4 chui2 xiang1 jiu1 。
- xi4 lan3 bu4 ping2 an4 ， hui2 tou2 wang4 jiang1 zhou1 。
- cheng2 zhi4 ying4 shui3 jian4 ， yin3 yin3 ru2 shen4 lou2 。
- ri4 ru4 yi4 wei4 jin4 ， jiang1 gui1 fu4 shao3 liu2 。
- dao4 guan1 xing2 ban4 sui4 ， jin1 ri4 fang1 yi4 you2 。
- ci3 di4 lai2 he2 mu4 ， ke3 yi3 xie3 wu2 you1 。

## 注释

## 译文

## 赏析
