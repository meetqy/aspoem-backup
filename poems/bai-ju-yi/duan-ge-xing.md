---
id: bai-ju-yi-duan-ge-xing
title: 短歌行
titlePinyin: duan3 ge1 xing2
titleSlug: duan-ge-xing
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 曈曈太陽如火色，上行千里下一刻。
- 出爲白晝入爲夜，圓轉如珠住不得。
- 住不得，可奈何，爲君舉酒歌短歌。
- 歌聲苦，詞亦苦，四座少年君聽取。
- 今夕未竟明夕催，秋風纔往春風回。
- 人無根蔕時不駐，朱顏白日相隳頹。
- 勸君且強笑一面，勸君且強飲一杯。
- 人生不得長歡樂，年少須臾老到來。

## 拼音

- tong2 tong2 tai4 yang2 ru2 huo3 se4 ， shang4 xing2 qian1 li3 xia4 yi2 ke4 。
- chu1 wei2 bai2 zhou4 ru4 wei2 ye4 ， yuan2 zhuan3 ru2 zhu1 zhu4 bu4 de2 。
- zhu4 bu4 de2 ， ke3 nai4 he2 ， wei2 jun1 ju3 jiu3 ge1 duan3 ge1 。
- ge1 sheng1 ku3 ， ci2 yi4 ku3 ， si4 zuo4 shao4 nian2 jun1 ting1 qu3 。
- jin1 xi1 wei4 jing4 ming2 xi1 cui1 ， qiu1 feng1 cai2 wang3 chun1 feng1 hui2 。
- ren2 wu2 gen1 di4 shi2 bu2 zhu4 ， zhu1 yan2 bai2 ri4 xiang1 hui1 tui2 。
- quan4 jun1 qie3 qiang2 xiao4 yi2 mian4 ， quan4 jun1 qie3 qiang2 yin3 yi4 bei1 。
- ren2 sheng1 bu4 de2 chang2 huan1 le4 ， nian2 shao4 xu1 yu2 lao3 dao4 lai2 。

## 注释

## 译文

## 赏析
