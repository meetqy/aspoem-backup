---
id: bai-ju-yi-xiao-tao-qian-ti-shi-shi-liu-shou-yi
title: 效陶潛體詩十六首 一
titlePinyin: xiao4 tao2 qian2 ti3 shi1 shi2 liu4 shou3   yi1
titleSlug: xiao-tao-qian-ti-shi-shi-liu-shou-yi
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 不動者厚地，不息者高天。
- 無窮者日月，長在者山川。
- 松柏與龜鶴，其壽皆千年。
- 嗟嗟羣物中，而人獨不然。
- 早出向朝市，暮已歸下泉。
- 形質及壽命，危脆若浮煙。
- 堯舜與周孔，古來稱聖賢。
- 借問今何在，一去亦不還。
- 我無不死藥，萬萬隨化遷。
- 所未定知者，修短遲速間。
- 幸及身健日，當歌一尊前。
- 何必待人勸，持此自爲歡。

## 拼音

- bu2 dong4 zhe3 hou4 di4 ， bu4 xi1 zhe3 gao1 tian1 。
- wu2 qiong2 zhe3 ri4 yue4 ， chang2 zai4 zhe3 shan1 chuan1 。
- song1 bai3 yu3 gui1 he4 ， qi2 shou4 jie1 qian1 nian2 。
- jie1 jie1 qun2 wu4 zhong1 ， er2 ren2 du2 bu4 ran2 。
- zao3 chu1 xiang4 chao2 shi4 ， mu4 yi3 gui1 xia4 quan2 。
- xing2 zhi4 ji2 shou4 ming4 ， wei1 cui4 ruo4 fu2 yan1 。
- yao2 shun4 yu3 zhou1 kong3 ， gu3 lai2 cheng1 sheng4 xian2 。
- jie4 wen4 jin1 he2 zai4 ， yi2 qu4 yi4 bu4 huan2 。
- wo3 wu2 bu4 si3 yao4 ， wan4 wan4 sui2 hua4 qian1 。
- suo3 wei4 ding4 zhi1 zhe3 ， xiu1 duan3 chi2 su4 jian4 。
- xing4 ji2 shen1 jian4 ri4 ， dang1 ge1 yi4 zun1 qian2 。
- he2 bi4 dai4 ren2 quan4 ， chi2 ci3 zi4 wei2 huan1 。

## 注释

## 译文

## 赏析
