---
id: bai-ju-yi-xin-le-fu-liao-ling-nian-nu-gong-zhi-lao-ye
title: 新樂府 繚綾		念女工之勞也
titlePinyin: xin1 le4 fu3   liao2 ling2 	 	 nian4 nü3 gong1 zhi1 lao2 ye3
titleSlug: xin-le-fu-liao-ling-nian-nu-gong-zhi-lao-ye
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 繚綾繚綾何所似，不似羅綃與紈綺。
- 應似天台山上月明前，四十五尺瀑布泉。
- 中有文章又奇絕，地鋪白煙花簇雪。
- 織者何人衣者誰，越溪寒女漢宮姬。
- 去年中使宣口敕，天上取樣人間織。
- 織爲雲外秋雁行，染作江南春水色。
- 廣裁衫袖長製帬，金斗熨波刀翦紋。
- 異彩奇文相隱映，轉側看花花不定。
- 昭陽舞人恩正深，春衣一對直千金。
- 汗霑粉汙不再著，曳土蹋泥無惜心。
- 繚綾織成費功績，莫比尋常繒與帛。
- 絲細繰多女手疼，扎扎千聲不盈尺。
- 昭陽殿裏歌舞人，若見織時應也惜。

## 拼音

- liao2 ling2 liao2 ling2 he2 suo3 si4 ， bu2 si4 luo2 xiao1 yu3 wan2 qi3 。
- ying1 si4 tian1 tai1 shan1 shang4 yue4 ming2 qian2 ， si4 shi2 wu3 chi3 pu4 bu4 quan2 。
- zhong1 you3 wen2 zhang1 you4 qi2 jue2 ， di4 pu1 bai2 yan1 hua1 cu4 xue3 。
- zhi1 zhe3 he2 ren2 yi1 zhe3 shui2 ， yue4 xi1 han2 nü3 han4 gong1 ji1 。
- qu4 nian2 zhong1 shi3 xuan1 kou3 chi4 ， tian1 shang4 qu3 yang4 ren2 jian4 zhi1 。
- zhi1 wei2 yun2 wai4 qiu1 yan4 hang2 ， ran3 zuo4 jiang1 nan2 chun1 shui3 se4 。
- guang3 cai2 shan1 xiu4 chang2 zhi4 qun2 ， jin1 dou4 yun4 bo1 dao1 jian3 wen2 。
- yi4 cai3 qi2 wen2 xiang1 yin3 ying4 ， zhuan3 ce4 kan4 hua1 hua1 bu2 ding4 。
- zhao1 yang2 wu3 ren2 en1 zheng4 shen1 ， chun1 yi1 yi2 dui4 zhi2 qian1 jin1 。
- han4 zhan1 fen3 wu1 bu2 zai4 zhu4 ， ye4 tu3 ta4 ni2 wu2 xi1 xin1 。
- liao2 ling2 zhi1 cheng2 fei4 gong1 ji4 ， mo4 bi3 xun2 chang2 zeng1 yu3 bo2 。
- si1 xi4 qiao1 duo1 nü3 shou3 teng2 ， zha1 zha1 qian1 sheng1 bu4 ying2 chi3 。
- zhao1 yang2 dian4 li3 ge1 wu3 ren2 ， ruo4 jian4 zhi1 shi2 ying1 ye3 xi1 。

## 注释

## 译文

## 赏析
