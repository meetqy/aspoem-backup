---
id: bai-ju-yi-xin-le-fu-hu-xuan-nu-jie-jin-xi-ye
title: 新樂府 胡旋女	戒近習也
titlePinyin: xin1 le4 fu3   hu2 xuan2 nü3 	 jie4 jin4 xi2 ye3
titleSlug: xin-le-fu-hu-xuan-nu-jie-jin-xi-ye
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 胡旋女，胡旋女，心應弦，手應鼓。
- 弦鼓一聲雙袖舉，迴雪飄颻轉蓬舞。
- 左旋右轉不知疲，千匝萬周無已時。
- 人間物類無可比，奔車輪緩旋風遲。
- 曲終再拜謝天子，天子爲之微啓齒。
- 胡旋女，出康居，徒勞東來萬里餘。
- 中原自有胡旋者，鬬妙爭能爾不如。
- 天寶季年時欲變，臣妾人人學圜轉。
- 中有太真外祿山，二人最道能胡旋。
- 棃花園中冊作妃，金雞障下養爲兒。
- 祿山胡旋迷君眼，兵過黃河疑未反。
- 貴妃胡旋惑君心，死棄馬嵬念更深。
- 從茲地軸天維轉，五十年來制不禁。
- 胡旋女，莫空舞，數唱此歌悟明主。

## 拼音

- hu2 xuan2 nü3 ， hu2 xuan2 nü3 ， xin1 ying1 xian2 ， shou3 ying1 gu3 。
- xian2 gu3 yi4 sheng1 shuang1 xiu4 ju3 ， hui2 xue3 piao1 yao2 zhuan3 peng2 wu3 。
- zuo3 xuan2 you4 zhuan3 bu4 zhi1 pi2 ， qian1 za1 wan4 zhou1 wu2 yi3 shi2 。
- ren2 jian4 wu4 lei4 wu2 ke3 bi3 ， ben1 ju1 lun2 huan3 xuan2 feng1 chi2 。
- qu3 zhong1 zai4 bai4 xie4 tian1 zi3 ， tian1 zi3 wei2 zhi1 wei1 qi3 chi3 。
- hu2 xuan2 nü3 ， chu1 kang1 ju1 ， tu2 lao2 dong1 lai2 wan4 li3 yu2 。
- zhong1 yuan2 zi4 you3 hu2 xuan2 zhe3 ， dou4 miao4 zheng1 neng2 er3 bu4 ru2 。
- tian1 bao3 ji4 nian2 shi2 yu4 bian4 ， chen2 qie4 ren2 ren2 xue2 huan2 zhuan3 。
- zhong1 you3 tai4 zhen1 wai4 lu4 shan1 ， er4 ren2 zui4 dao4 neng2 hu2 xuan2 。
- li2 hua1 yuan2 zhong1 ce4 zuo4 fei1 ， jin1 ji1 zhang4 xia4 yang3 wei2 er2 。
- lu4 shan1 hu2 xuan2 mi2 jun1 yan3 ， bing1 guo4 huang2 he2 yi2 wei4 fan3 。
- gui4 fei1 hu2 xuan2 huo4 jun1 xin1 ， si3 qi4 ma3 wei2 nian4 geng4 shen1 。
- cong2 zi1 di4 zhou2 tian1 wei2 zhuan3 ， wu3 shi2 nian2 lai2 zhi4 bu4 jin1 。
- hu2 xuan2 nü3 ， mo4 kong1 wu3 ， shu4 chang4 ci3 ge1 wu4 ming2 zhu3 。

## 注释

## 译文

## 赏析
