---
id: bai-ju-yi-feng-he-bian-zhou-ling-hu-ling-gong-er-shi-er-yun
title: 奉和汴州令狐令公二十二韻
titlePinyin: feng4 he2 bian4 zhou1 ling2 hu2 ling4 gong1 er4 shi2 er4 yun4
titleSlug: feng-he-bian-zhou-ling-hu-ling-gong-er-shi-er-yun
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 客有東征者，夷門一落帆。
- 二年方得到，五日未爲淹。
- 在浚旌重葺，遊梁館更添。
- 心因好善樂，貌爲禮賢謙。
- 俗阜知敦勸，民安見察廉。
- 仁風扇道路，陰雨膏閭閻。
- 文律操將柄，兵機釣得鈐。
- 碧幢油葉葉，紅斾火襜襜。
- 景象春加麗，威容曉助嚴。
- 槍森赤豹尾，纛吒黑龍髯。
- 門靜塵初歛，城昏日半銜。
- 選幽開後院，占勝坐前簷。
- 平展絲頭毯，高褰錦額簾。
- 雷搥柘枝鼓，雪擺胡騰衫。
- 髮滑歌釵墜，妝光舞汗霑。
- 回燈花簇簇，過酒玉纖纖。
- 饌盛盤心殢，醅濃盞底黏。
- 陸珍熊掌爛，海味蟹螯鹹。
- 福履千夫祝，形儀四座瞻。
- 羊公長在峴，傅說莫歸巖。
- 眷愛人人遍，風情事事兼。
- 猶嫌客不醉，同賦夜厭厭。

## 拼音

- ke4 you3 dong1 zheng1 zhe3 ， yi2 men2 yi2 luo4 fan1 。
- er4 nian2 fang1 de2 dao4 ， wu3 ri4 wei4 wei2 yan1 。
- zai4 jun4 jing1 zhong4 qi4 ， you2 liang2 guan3 geng4 tian1 。
- xin1 yin1 hao3 shan4 le4 ， mao4 wei2 li3 xian2 qian1 。
- su2 fu4 zhi1 dun1 quan4 ， min2 an1 jian4 cha2 lian2 。
- ren2 feng1 shan4 dao4 lu4 ， yin1 yu3 gao1 lü2 yan2 。
- wen2 lü4 cao1 jiang1 bing3 ， bing1 ji1 diao4 de2 qian2 。
- bi4 zhuang4 you2 ye4 ye4 ， hong2 pei4 huo3 chan1 chan1 。
- jing3 xiang4 chun1 jia1 li2 ， wei1 rong2 xiao3 zhu4 yan2 。
- qiang1 sen1 chi4 bao4 wei3 ， dao4 zha4 hei1 long2 ran2 。
- men2 jing4 chen2 chu1 lian3 ， cheng2 hun1 ri4 ban4 xian2 。
- xuan3 you1 kai1 hou4 yuan4 ， zhan4 sheng4 zuo4 qian2 yan2 。
- ping2 zhan3 si1 tou2 tan3 ， gao1 qian1 jin3 e2 lian2 。
- lei2 chui2 zhe4 zhi1 gu3 ， xue3 bai3 hu2 teng2 shan1 。
- fa4 hua2 ge1 chai1 zhui4 ， zhuang1 guang1 wu3 han4 zhan1 。
- hui2 deng1 hua1 cu4 cu4 ， guo4 jiu3 yu4 xian1 xian1 。
- zhuan4 sheng4 pan2 xin1 ti4 ， pei1 nong2 zhan3 di3 nian2 。
- lu4 zhen1 xiong2 zhang3 lan4 ， hai3 wei4 xie4 ao2 xian2 。
- fu2 lü3 qian1 fu1 zhu4 ， xing2 yi2 si4 zuo4 zhan1 。
- yang2 gong1 chang2 zai4 xian4 ， fu4 shuo1 mo4 gui1 yan2 。
- juan4 ai4 ren2 ren2 bian4 ， feng1 qing2 shi4 shi4 jian1 。
- you2 xian2 ke4 bu2 zui4 ， tong2 fu4 ye4 yan4 yan4 。

## 注释

## 译文

## 赏析
