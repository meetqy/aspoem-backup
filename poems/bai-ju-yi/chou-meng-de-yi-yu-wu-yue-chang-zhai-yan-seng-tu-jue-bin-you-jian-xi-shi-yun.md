---
id: bai-ju-yi-chou-meng-de-yi-yu-wu-yue-chang-zhai-yan-seng-tu-jue-bin-you-jian-xi-shi-yun
title: 酬夢得以予五月長齋延僧徒絕賓友見戲十韻
titlePinyin: chou2 meng4 de2 yi3 yu3 wu3 yue4 chang2 zhai1 yan2 seng1 tu2 jue2 bin1 you3 jian4 xi4 shi2 yun4
titleSlug: chou-meng-de-yi-yu-wu-yue-chang-zhai-yan-seng-tu-jue-bin-you-jian-xi-shi-yun
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 賓客懶逢迎，翛然池館清。
- 簷閑空燕語，林靜未蟬鳴。
- 葷血還休食，杯觴亦罷傾。
- 三春多放逸，五月暫修行。
- 香印朝煙細，紗燈夕焰明。
- 交遊諸長老，師事古先生。
- 禪後心彌寂，齋來體更輕。
- 不唯忘肉味，兼擬滅風情。
- 蒙以聲聞待，難將戲論爭。
- 虛空若有佛，靈運恐先成。

## 拼音

- bin1 ke4 lan3 feng2 ying2 ， xiao1 ran2 chi2 guan3 qing1 。
- yan2 xian2 kong1 yan4 yu3 ， lin2 jing4 wei4 chan2 ming2 。
- hun1 xue4 huan2 xiu1 shi2 ， bei1 shang1 yi4 ba4 qing1 。
- san1 chun1 duo1 fang4 yi4 ， wu3 yue4 zan4 xiu1 xing2 。
- xiang1 yin4 chao2 yan1 xi4 ， sha1 deng1 xi1 yan4 ming2 。
- jiao1 you2 zhu1 chang2 lao3 ， shi1 shi4 gu3 xian1 sheng0 。
- shan4 hou4 xin1 mi2 ji4 ， zhai1 lai2 ti3 geng4 qing1 。
- bu4 wei2 wang4 rou4 wei4 ， jian1 ni3 mie4 feng1 qing2 。
- meng2 yi3 sheng1 wen2 dai4 ， nan2 jiang1 xi4 lun4 zheng1 。
- xu1 kong1 ruo4 you3 fo2 ， ling2 yun4 kong3 xian1 cheng2 。

## 注释

## 译文

## 赏析
