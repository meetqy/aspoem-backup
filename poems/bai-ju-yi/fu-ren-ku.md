---
id: bai-ju-yi-fu-ren-ku
title: 婦人苦
titlePinyin: fu4 ren2 ku3
titleSlug: fu-ren-ku
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 蟬鬢加意梳，蛾眉用心埽。
- 幾度曉妝成，君看不言好。
- 妾身重同穴，君意輕偕老。
- 惆悵去年來，心知未能道。
- 今朝一開口，語少意何深。
- 願引他時事，移君此日心。
- 人言夫婦親，義合如一身。
- 及至死生際，何曾苦樂均。
- 婦人一喪夫，終身守孤孑。
- 有如林中竹，忽被風吹折。
- 一折不重生，枯死猶抱節。
- 男兒若喪婦，能不暫傷情。
- 應似門前柳，逢春易發榮。
- 風吹一枝折，還有一枝生。
- 爲君委曲言，願君再三聽。
- 須知婦人苦，從此莫相輕。

## 拼音

- chan2 bin4 jia1 yi4 shu1 ， e2 mei2 yong4 xin1 sao4 。
- ji1 du4 xiao3 zhuang1 cheng2 ， jun1 kan4 bu4 yan2 hao3 。
- qie4 shen1 zhong4 tong2 xue2 ， jun1 yi4 qing1 xie2 lao3 。
- chou2 chang4 qu4 nian2 lai2 ， xin1 zhi1 wei4 neng2 dao4 。
- jin1 zhao1 yi4 kai1 kou3 ， yu3 shao3 yi4 he2 shen1 。
- yuan4 yin3 ta1 shi2 shi4 ， yi2 jun1 ci3 ri4 xin1 。
- ren2 yan2 fu1 fu4 qin1 ， yi4 he2 ru2 yi1 shen1 。
- ji2 zhi4 si3 sheng1 ji4 ， he2 ceng2 ku3 le4 jun1 。
- fu4 ren2 yi4 sang1 fu1 ， zhong1 shen1 shou3 gu1 jie2 。
- you3 ru2 lin2 zhong1 zhu2 ， hu1 bei4 feng1 chui1 zhe2 。
- yi4 zhe2 bu2 zhong4 sheng1 ， ku1 si3 you2 bao4 jie2 。
- nan2 er2 ruo4 sang1 fu4 ， neng2 bu2 zan4 shang1 qing2 。
- ying1 si4 men2 qian2 liu3 ， feng2 chun1 yi4 fa1 rong2 。
- feng1 chui1 yi4 zhi1 zhe2 ， huan2 you3 yi4 zhi1 sheng1 。
- wei2 jun1 wei3 qu1 yan2 ， yuan4 jun1 zai4 san1 ting1 。
- xu1 zhi1 fu4 ren2 ku3 ， cong2 ci3 mo4 xiang1 qing1 。

## 注释

## 译文

## 赏析
