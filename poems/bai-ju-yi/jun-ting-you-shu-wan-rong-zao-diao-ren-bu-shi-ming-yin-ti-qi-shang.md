---
id: bai-ju-yi-jun-ting-you-shu-wan-rong-zao-diao-ren-bu-shi-ming-yin-ti-qi-shang
title: 郡廳有樹晚榮早凋人不識名因題其上
titlePinyin: jun4 ting1 you3 shu4 wan3 rong2 zao3 diao1 ren2 bu4 shi2 ming2 yin1 ti2 qi2 shang4
titleSlug: jun-ting-you-shu-wan-rong-zao-diao-ren-bu-shi-ming-yin-ti-qi-shang
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 潯陽郡廳後，有樹不知名。
- 秋先梧桐落，春後桃李榮。
- 五月始萌動，八月已凋零。
- 左右皆松桂，四時鬱青青。
- 豈量雨露恩，霑濡不均平。
- 榮枯各有分，天地本無情。
- 顧我亦相類，早衰向晚成。
- 形骸少多病，三十不豐盈。
- 毛鬢早改變，四十白髭生。
- 誰教兩蕭索，相對此江城。

## 拼音

- xun2 yang2 jun4 ting1 hou4 ， you3 shu4 bu4 zhi1 ming2 。
- qiu1 xian1 wu2 tong2 luo4 ， chun1 hou4 tao2 li3 rong2 。
- wu3 yue4 shi3 meng2 dong4 ， ba1 yue4 yi3 diao1 ling2 。
- zuo3 you4 jie1 song1 gui4 ， si4 shi2 yu4 qing1 qing1 。
- qi3 liang2 yu3 lu4 en1 ， zhan1 ru2 bu4 jun1 ping2 。
- rong2 ku1 ge4 you3 fen1 ， tian1 di4 ben3 wu2 qing2 。
- gu4 wo3 yi4 xiang1 lei4 ， zao3 shuai1 xiang4 wan3 cheng2 。
- xing2 hai2 shao3 duo1 bing4 ， san1 shi2 bu4 feng1 ying2 。
- mao2 bin4 zao3 gai3 bian4 ， si4 shi2 bai2 zi1 sheng1 。
- shui2 jiao4 liang3 xiao1 suo3 ， xiang1 dui4 ci3 jiang1 cheng2 。

## 注释

## 译文

## 赏析
