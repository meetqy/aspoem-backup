---
id: bai-ju-yi-shan-shi-liu-ji-yuan-jiu
title: 山石榴寄元九
titlePinyin: shan1 shi2 liu0 ji4 yuan2 jiu3
titleSlug: shan-shi-liu-ji-yuan-jiu
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 山石榴，一名山躑躅，一名杜鵑花。
- 杜鵑啼時花撲撲，九江三月杜鵑來，一聲催得一枝開。
- 江城上佐閑無事，山下斸得廳前栽。
- 爛熳一闌十八樹，根株有數花無數。
- 千房萬葉一時新，嫩紫殷紅鮮麴塵。
- 淚痕裛損燕支臉，剪刀裁破紅綃巾。
- 謫仙初墮愁在世，姹女新嫁嬌泥春。
- 日射血珠將滴地，風飜火燄欲燒人。
- 閑折兩枝持在手，細看不似人間有。
- 花中此物似西施，芙蓉芍藥皆嫫母。
- 奇芳絕豔別者誰，通州遷客元拾遺。
- 拾遺初貶江陵去，去時正值青春暮。
- 商山秦嶺愁殺君，山石榴花紅夾路。
- 題詩報我何所云，苦云色似石榴帬。
- 當時叢畔唯思我，今日闌前只憶君。
- 憶君不見坐銷落，日西風起紅紛紛。

## 拼音

- shan1 shi2 liu0 ， yi4 ming2 shan1 zhi2 zhu2 ， yi4 ming2 du4 jian1 hua1 。
- du4 jian1 ti2 shi2 hua1 pu1 pu1 ， jiu3 jiang1 san1 yue4 du4 jian1 lai2 ， yi4 sheng1 cui1 de2 yi4 zhi1 kai1 。
- jiang1 cheng2 shang4 zuo3 xian2 wu2 shi4 ， shan1 xia4 zhu2 de2 ting1 qian2 zai1 。
- lan4 man4 yi4 lan2 shi2 ba1 shu4 ， gen1 zhu1 you3 shu4 hua1 wu2 shu4 。
- qian1 fang2 wan4 ye4 yi4 shi2 xin1 ， nen4 zi3 yin1 hong2 xian1 qu1 chen2 。
- lei4 hen2 yi4 sun3 yan4 zhi1 lian3 ， jian3 dao1 cai2 po4 hong2 xiao1 jin1 。
- zhe2 xian1 chu1 duo4 chou2 zai4 shi4 ， cha4 nü3 xin1 jia4 jiao1 ni2 chun1 。
- ri4 she4 xue4 zhu1 jiang1 di1 di4 ， feng1 fan1 huo3 yan4 yu4 shao1 ren2 。
- xian2 zhe2 liang3 zhi1 chi2 zai4 shou3 ， xi4 kan4 bu2 si4 ren2 jian4 you3 。
- hua1 zhong1 ci3 wu4 si4 xi1 shi1 ， fu2 rong2 shao2 yao4 jie1 mo2 mu3 。
- qi2 fang1 jue2 yan4 bie2 zhe3 shui2 ， tong1 zhou1 qian1 ke4 yuan2 shi2 yi2 。
- shi2 yi2 chu1 bian3 jiang1 ling2 qu4 ， qu4 shi2 zheng4 zhi2 qing1 chun1 mu4 。
- shang1 shan1 qin2 ling3 chou2 sha1 jun1 ， shan1 shi2 liu0 hua1 hong2 jia1 lu4 。
- ti2 shi1 bao4 wo3 he2 suo3 yun2 ， ku3 yun2 se4 si4 shi2 liu0 qun2 。
- dang1 shi2 cong2 pan4 wei2 si1 wo3 ， jin1 ri4 lan2 qian2 zhi1 yi4 jun1 。
- yi4 jun1 bu2 jian4 zuo4 xiao1 luo4 ， ri4 xi1 feng1 qi3 hong2 fen1 fen1 。

## 注释

## 译文

## 赏析
