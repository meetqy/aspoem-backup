---
id: bai-ju-yi-xian-ju-ou-yin-zhao-zheng-shu-zi-huang-fu-lang-zhong
title: 閑居偶吟招鄭庶子皇甫郎中
titlePinyin: xian2 ju1 ou3 yin2 zhao1 zheng4 shu4 zi3 huang2 fu3 lang2 zhong1
titleSlug: xian-ju-ou-yin-zhao-zheng-shu-zi-huang-fu-lang-zhong
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 自哂此迂叟，少迂老更迂。
- 家計不一問，園林聊自娛。
- 竹間琴一張，池上酒一壺。
- 更無俗物到，但與秋光俱。
- 古石蒼錯落，新泉碧縈紆。
- 焉用車馬客，即此是吾徒。
- 猶有所思人，各在城一隅。
- 杳然愛不見，搔首方踟躕。
- 玄晏風韻遠，子真雲貌孤。
- 誠知厭朝市，何必憶江湖。
- 能來小澗上，一聽潺湲無。

## 拼音

- zi4 shen3 ci3 yu1 sou3 ， shao3 yu1 lao3 geng4 yu1 。
- jia1 ji4 bu4 yi2 wen4 ， yuan2 lin2 liao2 zi4 yu2 。
- zhu2 jian4 qin2 yi4 zhang1 ， chi2 shang4 jiu3 yi4 hu2 。
- geng4 wu2 su2 wu4 dao4 ， dan4 yu3 qiu1 guang1 ju4 。
- gu3 shi2 cang1 cuo4 luo4 ， xin1 quan2 bi4 ying2 yu1 。
- yan1 yong4 ju1 ma3 ke4 ， ji2 ci3 shi4 wu2 tu2 。
- you2 you3 suo3 si1 ren2 ， ge4 zai4 cheng2 yi4 yu2 。
- yao3 ran2 ai4 bu2 jian4 ， sao1 shou3 fang1 chi2 chu2 。
- xuan2 yan4 feng1 yun4 yuan3 ， zi3 zhen1 yun2 mao4 gu1 。
- cheng2 zhi1 yan4 chao2 shi4 ， he2 bi4 yi4 jiang1 hu2 。
- neng2 lai2 xiao3 jian4 shang4 ， yi4 ting1 chan2 yuan2 wu2 。

## 注释

## 译文

## 赏析
