---
id: bai-ju-yi-xia-ri-du-zhi-ji-xiao-shi-yu
title: 夏日獨直寄蕭侍御
titlePinyin: xia4 ri4 du2 zhi2 ji4 xiao1 shi4 yu4
titleSlug: xia-ri-du-zhi-ji-xiao-shi-yu
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 憲臺文法地，翰林清切司。
- 鷹猜課野鶴，驥德責山麋。
- 課責雖不同，同歸非所宜。
- 是以方寸內，忽忽暗相思。
- 夏日獨上直，日長何所爲。
- 澹然無他念，虛靜是吾師。
- 形委有事牽，心與無事期。
- 中臆一以曠，外累都若遺。
- 地貴身不覺，意閑境來隨。
- 但對松與竹，如在山中時。
- 情性聊自適，吟詠偶成詩。
- 此意非夫子，餘人多不知。

## 拼音

- xian4 tai2 wen2 fa3 di4 ， han4 lin2 qing1 qie4 si1 。
- ying1 cai1 ke4 ye3 he4 ， ji4 de2 ze2 shan1 mi2 。
- ke4 ze2 sui1 bu4 tong2 ， tong2 gui1 fei1 suo3 yi2 。
- shi4 yi3 fang1 cun4 nei4 ， hu1 hu1 an4 xiang1 si1 。
- xia4 ri4 du2 shang4 zhi2 ， ri4 chang2 he2 suo3 wei2 。
- dan4 ran2 wu2 ta1 nian4 ， xu1 jing4 shi4 wu2 shi1 。
- xing2 wei3 you3 shi4 qian1 ， xin1 yu3 wu2 shi4 qi1 。
- zhong1 yi4 yi4 yi3 kuang4 ， wai4 lei4 dou1 ruo4 yi2 。
- di4 gui4 shen1 bu4 jue2 ， yi4 xian2 jing4 lai2 sui2 。
- dan4 dui4 song1 yu3 zhu2 ， ru2 zai4 shan1 zhong1 shi2 。
- qing2 xing4 liao2 zi4 shi4 ， yin2 yong3 ou3 cheng2 shi1 。
- ci3 yi4 fei1 fu1 zi3 ， yu2 ren2 duo1 bu4 zhi1 。

## 注释

## 译文

## 赏析
