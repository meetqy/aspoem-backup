---
id: bai-ju-yi-hua-lou-wang-xue-ming-yan-fu-shi
title: 花樓望雪命宴賦詩
titlePinyin: hua1 lou2 wang4 xue3 ming4 yan4 fu4 shi1
titleSlug: hua-lou-wang-xue-ming-yan-fu-shi
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 連天際海白皚皚，好上高樓望一回。
- 何處更能分道路，此時兼不認池臺。
- 萬重雲樹山頭翠，百尺花樓江畔開。
- 素壁聯題分韻句，紅爐巡飲暖寒杯。
- 冰鋪湖水銀爲面，風卷汀沙玉作堆。
- 絆惹舞人春豔曳，句留醉客夜裴回。
- 輸將虛白堂前鶴，失却樟亭驛後梅。
- 別有故情偏憶得，曾經窮苦照書來。

## 拼音

- lian2 tian1 ji4 hai3 bai2 ai2 ai2 ， hao3 shang4 gao1 lou2 wang4 yi4 hui2 。
- he2 chu3 geng4 neng2 fen1 dao4 lu4 ， ci3 shi2 jian1 bu2 ren4 chi2 tai2 。
- wan4 zhong4 yun2 shu4 shan1 tou2 cui4 ， bai3 chi3 hua1 lou2 jiang1 pan4 kai1 。
- su4 bi4 lian2 ti2 fen1 yun4 ju4 ， hong2 lu2 xun2 yin3 nuan3 han2 bei1 。
- bing1 pu1 hu2 shui3 yin2 wei2 mian4 ， feng1 juan4 ting1 sha1 yu4 zuo4 dui1 。
- ban4 re3 wu3 ren2 chun1 yan4 ye4 ， ju4 liu2 zui4 ke4 ye4 pei2 hui2 。
- shu1 jiang1 xu1 bai2 tang2 qian2 he4 ， shi1 que4 zhang1 ting2 yi4 hou4 mei2 。
- bie2 you3 gu4 qing2 pian1 yi4 de2 ， ceng2 jing1 qiong2 ku3 zhao4 shu1 lai2 。

## 注释

## 译文

## 赏析
