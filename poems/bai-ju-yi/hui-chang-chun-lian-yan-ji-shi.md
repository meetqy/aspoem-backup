---
id: bai-ju-yi-hui-chang-chun-lian-yan-ji-shi
title: 會昌春連宴即事
titlePinyin: hui4 chang1 chun1 lian2 yan4 ji2 shi4
titleSlug: hui-chang-chun-lian-yan-ji-shi
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 元年寒食日，上巳暮春天。
- 雞黍三家會，鶯花二節連。
- 光風初澹蕩，美景漸暄妍。
- 簪組蘭亭上，車輿曲水邊。
- 松聲添奏樂，草色助鋪筵。
- 雀舫宜閑泛，螺杯任漫傳。
- 園蔬香帶露，廚柳暗藏煙。
- 麗句輕珠玉，清談勝管弦。
- 陌喧金距鬬，樹動綵繩懸。
- 姹女妝梳豔，遊童衣服鮮。
- 圃香知種蕙，池暖憶開蓮。
- 怪石雲疑觸，夭桃火欲然。
- 正歡唯恐散，雖醉未思眠。
- 嘯傲人間世，追隨地上僊。
- 燕來雙涎涎，雁去累翩翩。
- 行樂真吾事，尋芳獨我先。
- 滯周慙太史，入洛繼先賢。
- 昔恨多分手，今歡謬比肩。
- 病猶陪讌飲，老更奉周旋。
- 望重青雲客，情深白首年。
- 徧嘗珍饌後，許入畫堂前。
- 舞袖翻紅炬，歌鬟插寶蟬。
- 斷金多感激，倚玉貴遷延。
- 說史吞顏注，論詩笑鄭箋。
- 松筠寒不變，膠漆冷彌堅。
- 興伴王尋戴，榮同隗在燕。
- 擲盧誇使氣，刻燭鬬成篇。
- 實藝皆三捷，虛名愧六聯。
- 興闌猶舉白，話靜每思玄。
- 更說歸時好，亭亭月正圓。

## 拼音

- yuan2 nian2 han2 shi2 ri4 ， shang4 si4 mu4 chun1 tian1 。
- ji1 shu3 san1 jia1 hui4 ， ying1 hua1 er4 jie2 lian2 。
- guang1 feng1 chu1 dan4 dang4 ， mei3 jing3 jian4 xuan1 yan2 。
- zan1 zu3 lan2 ting2 shang4 ， ju1 yu2 qu1 shui3 bian1 。
- song1 sheng1 tian1 zou4 le4 ， cao3 se4 zhu4 pu1 yan2 。
- que4 fang3 yi2 xian2 fan4 ， luo2 bei1 ren4 man4 chuan2 。
- yuan2 shu1 xiang1 dai4 lu4 ， chu2 liu3 an4 cang2 yan1 。
- li2 ju4 qing1 zhu1 yu4 ， qing1 tan2 sheng4 guan3 xian2 。
- mo4 xuan1 jin1 ju4 dou4 ， shu4 dong4 cai3 sheng2 xuan2 。
- cha4 nü3 zhuang1 shu1 yan4 ， you2 tong2 yi1 fu0 xian1 。
- pu3 xiang1 zhi1 zhong3 hui4 ， chi2 nuan3 yi4 kai1 lian2 。
- guai4 shi2 yun2 yi2 chu4 ， yao1 tao2 huo3 yu4 ran2 。
- zheng4 huan1 wei2 kong3 san4 ， sui1 zui4 wei4 si1 mian2 。
- xiao4 ao4 ren2 jian4 shi4 ， zhui1 sui2 di4 shang4 xian1 。
- yan4 lai2 shuang1 xian2 xian2 ， yan4 qu4 lei4 pian1 pian1 。
- xing2 le4 zhen1 wu2 shi4 ， xun2 fang1 du2 wo3 xian1 。
- zhi4 zhou1 can2 tai4 shi3 ， ru4 luo4 ji4 xian1 xian2 。
- xi1 hen4 duo1 fen1 shou3 ， jin1 huan1 miu4 bi3 jian1 。
- bing4 you2 pei2 yan4 yin3 ， lao3 geng4 feng4 zhou1 xuan2 。
- wang4 zhong4 qing1 yun2 ke4 ， qing2 shen1 bai2 shou3 nian2 。
- bian4 chang2 zhen1 zhuan4 hou4 ， xu1 ru4 hua4 tang2 qian2 。
- wu3 xiu4 fan1 hong2 ju4 ， ge1 huan2 cha1 bao3 chan2 。
- duan4 jin1 duo1 gan3 ji1 ， yi3 yu4 gui4 qian1 yan2 。
- shuo1 shi3 tun1 yan2 zhu4 ， lun4 shi1 xiao4 zheng4 jian1 。
- song1 yun2 han2 bu2 bian4 ， jiao1 qi1 leng3 mi2 jian1 。
- xing1 ban4 wang2 xun2 dai4 ， rong2 tong2 wei3 zai4 yan4 。
- zhi4 lu2 kua1 shi3 qi4 ， ke4 zhu2 dou4 cheng2 pian1 。
- shi2 yi4 jie1 san1 jie2 ， xu1 ming2 kui4 liu4 lian2 。
- xing1 lan2 you2 ju3 bai2 ， hua4 jing4 mei3 si1 xuan2 。
- geng4 shuo1 gui1 shi2 hao3 ， ting2 ting2 yue4 zheng4 yuan2 。

## 注释

## 译文

## 赏析
