---
id: bai-ju-yi-zi-hui
title: 自誨
titlePinyin: zi4 hui4
titleSlug: zi-hui
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 樂天樂天，來與汝言。
- 汝宜拳拳，終身行焉。
- 物有萬類，錮人如鎖。
- 事有萬感，爇人如火。
- 萬類遰來，鏁汝形骸。
- 使汝未老，形枯如柴。
- 萬感遰至，火汝心懷。
- 使汝未死，心化爲灰。
- 樂天樂天，可不大哀。
- 汝胡不懲往而念來，人生百歲七十稀，設使與汝七十期。
- 汝今年已四十四，却後二十六年能幾時。
- 汝不思二十五六年來事，疾速倏忽如一寐。
- 往日來日皆瞥然，胡爲自苦於其間。
- 樂天樂天，可不大哀。
- 而今而後，汝宜飢而食，渴而飲。
- 晝而興，夜而寢。
- 無浪喜，無妄憂。
- 病則臥，死則休。
- 此中是汝家，此中是汝鄉。
- 汝何捨此而去，自取其遑遑。
- 遑遑兮欲安往哉，樂天樂天歸去來。

## 拼音

- le4 tian1 le4 tian1 ， lai2 yu3 ru3 yan2 。
- ru3 yi2 quan2 quan2 ， zhong1 shen1 xing2 yan1 。
- wu4 you3 wan4 lei4 ， gu4 ren2 ru2 suo3 。
- shi4 you3 wan4 gan3 ， ruo4 ren2 ru2 huo3 。
- wan4 lei4 di4 lai2 ， suo3 ru3 xing2 hai2 。
- shi3 ru3 wei4 lao3 ， xing2 ku1 ru2 chai2 。
- wan4 gan3 di4 zhi4 ， huo3 ru3 xin1 huai2 。
- shi3 ru3 wei4 si3 ， xin1 hua4 wei2 hui1 。
- le4 tian1 le4 tian1 ， ke3 bu2 da4 ai1 。
- ru3 hu2 bu4 cheng2 wang3 er2 nian4 lai2 ， ren2 sheng1 bai3 sui4 qi1 shi2 xi1 ， she4 shi3 yu3 ru3 qi1 shi2 qi1 。
- ru3 jin1 nian2 yi3 si4 shi2 si4 ， que4 hou4 er4 shi2 liu4 nian2 neng2 ji1 shi2 。
- ru3 bu4 si1 er4 shi2 wu3 liu4 nian2 lai2 shi4 ， ji2 su4 shu1 hu1 ru2 yi1 mei4 。
- wang3 ri4 lai2 ri4 jie1 pie1 ran2 ， hu2 wei2 zi4 ku3 wu1 qi2 jian4 。
- le4 tian1 le4 tian1 ， ke3 bu2 da4 ai1 。
- er2 jin1 er2 hou4 ， ru3 yi2 ji1 er2 shi2 ， ke3 er2 yin3 。
- zhou4 er2 xing1 ， ye4 er2 qin3 。
- wu2 lang4 xi3 ， wu2 wang4 you1 。
- bing4 ze2 wo4 ， si3 ze2 xiu1 。
- ci3 zhong1 shi4 ru3 jia1 ， ci3 zhong1 shi4 ru3 xiang1 。
- ru3 he2 she3 ci3 er2 qu4 ， zi4 qu3 qi2 huang2 huang2 。
- huang2 huang2 xi1 yu4 an1 wang3 zai1 ， le4 tian1 le4 tian1 gui1 qu4 lai2 。

## 注释

## 译文

## 赏析
