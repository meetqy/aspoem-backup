---
id: bai-ju-yi-kuang-yan-shi-zhu-zhi
title: 狂言示諸姪
titlePinyin: kuang2 yan2 shi4 zhu1 zhi2
titleSlug: kuang-yan-shi-zhu-zhi
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 世欺不識字，我忝攻文筆。
- 世欺不得官，我忝居班秩。
- 人老多病苦，我今幸無疾。
- 人老多憂累，我今婚嫁畢。
- 心安不移轉，身泰無牽率。
- 所以十年來，形神閑且逸。
- 況當垂老歲，所要無多物。
- 一裘煖過冬，一飯飽終日。
- 勿言舍宅小，不過寢一室。
- 何用鞍馬多，不能騎兩匹。
- 如我優幸身，人中十有七。
- 如我知足心，人中百無一。
- 傍觀愚亦見，當己賢多失。
- 不敢論他人，狂言示諸姪。

## 拼音

- shi4 qi1 bu4 shi2 zi4 ， wo3 tian3 gong1 wen2 bi3 。
- shi4 qi1 bu4 de2 guan1 ， wo3 tian3 ju1 ban1 zhi4 。
- ren2 lao3 duo1 bing4 ku3 ， wo3 jin1 xing4 wu2 ji2 。
- ren2 lao3 duo1 you1 lei4 ， wo3 jin1 hun1 jia4 bi4 。
- xin1 an1 bu4 yi2 zhuan3 ， shen1 tai4 wu2 qian1 lü4 。
- suo3 yi3 shi2 nian2 lai2 ， xing2 shen2 xian2 qie3 yi4 。
- kuang4 dang1 chui2 lao3 sui4 ， suo3 yao4 wu2 duo1 wu4 。
- yi4 qiu2 xuan1 guo4 dong1 ， yi2 fan4 bao3 zhong1 ri4 。
- wu4 yan2 she4 zhai2 xiao3 ， bu2 guo4 qin3 yi2 shi4 。
- he2 yong4 an1 ma3 duo1 ， bu4 neng2 qi2 liang3 pi3 。
- ru2 wo3 you1 xing4 shen1 ， ren2 zhong1 shi2 you3 qi1 。
- ru2 wo3 zhi1 zu2 xin1 ， ren2 zhong1 bai3 wu2 yi1 。
- bang4 guan1 yu2 yi4 jian4 ， dang1 ji3 xian2 duo1 shi1 。
- bu4 gan3 lun4 ta1 ren2 ， kuang2 yan2 shi4 zhu1 zhi2 。

## 注释

## 译文

## 赏析
