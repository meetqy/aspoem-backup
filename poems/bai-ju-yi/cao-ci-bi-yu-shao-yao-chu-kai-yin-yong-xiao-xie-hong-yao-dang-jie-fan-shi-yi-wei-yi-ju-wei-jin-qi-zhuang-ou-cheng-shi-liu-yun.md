---
id: bai-ju-yi-cao-ci-bi-yu-shao-yao-chu-kai-yin-yong-xiao-xie-hong-yao-dang-jie-fan-shi-yi-wei-yi-ju-wei-jin-qi-zhuang-ou-cheng-shi-liu-yun
title: 草詞畢遇芍藥初開因詠小謝紅藥當階翻詩以爲一句未盡其狀偶成十六韻
titlePinyin: cao3 ci2 bi4 yu4 shao2 yao4 chu1 kai1 yin1 yong3 xiao3 xie4 hong2 yao4 dang1 jie1 fan1 shi1 yi3 wei2 yi2 ju4 wei4 jin4 qi2 zhuang4 ou3 cheng2 shi2 liu4 yun4
titleSlug: cao-ci-bi-yu-shao-yao-chu-kai-yin-yong-xiao-xie-hong-yao-dang-jie-fan-shi-yi-wei-yi-ju-wei-jin-qi-zhuang-ou-cheng-shi-liu-yun
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 罷草紫泥詔，起吟紅藥詩。
- 詞頭封送後，花口拆開時。
- 坐對鉤簾久，行觀步履遲。
- 兩三叢爛熳，十二葉參差。
- 背日房微歛，當階朵旋欹。
- 釵葶抽碧股，粉蘂撲黃絲。
- 動蕩情無限，低斜力不支。
- 周迴看未足，比諭語難爲。
- 句漏丹砂裏，僬僥火燄旗。
- 彤雲賸根蒂，絳幘欠纓緌。
- 況有晴風度，仍兼宿露垂。
- 疑香薰罨畫，似淚著胭脂。
- 有意留連我，無言怨思誰。
- 應愁明日落，如恨隔年期。
- 菡萏泥連萼，玫瑰刺繞枝。
- 等量無勝者，唯眼與心知。

## 拼音

- ba4 cao3 zi3 ni2 zhao4 ， qi3 yin2 hong2 yao4 shi1 。
- ci2 tou2 feng1 song4 hou4 ， hua1 kou3 chai1 kai1 shi2 。
- zuo4 dui4 gou1 lian2 jiu3 ， xing2 guan1 bu4 lü3 chi2 。
- liang3 san1 cong2 lan4 man4 ， shi2 er4 ye4 can1 cha4 。
- bei4 ri4 fang2 wei1 lian3 ， dang1 jie1 duo3 xuan2 qi1 。
- chai1 ting2 chou1 bi4 gu3 ， fen3 rui3 pu1 huang2 si1 。
- dong4 dang4 qing2 wu2 xian4 ， di1 xie2 li4 bu4 zhi1 。
- zhou1 hui2 kan4 wei4 zu2 ， bi3 yu4 yu3 nan2 wei2 。
- ju4 lou4 dan1 sha1 li3 ， jiao1 jiao3 huo3 yan4 qi2 。
- tong2 yun2 sheng4 gen1 di4 ， jiang4 ze2 qian4 ying1 rui2 。
- kuang4 you3 qing2 feng1 du4 ， reng2 jian1 su4 lu4 chui2 。
- yi2 xiang1 xun1 yan3 hua4 ， si4 lei4 zhu4 yan1 zhi1 。
- you3 yi4 liu2 lian2 wo3 ， wu2 yan2 yuan4 si1 shui2 。
- ying1 chou2 ming2 ri4 luo4 ， ru2 hen4 ge2 nian2 qi1 。
- han4 dan4 ni2 lian2 e4 ， mei2 gui0 ci4 rao4 zhi1 。
- deng3 liang4 wu2 sheng4 zhe3 ， wei2 yan3 yu3 xin1 zhi1 。

## 注释

## 译文

## 赏析
