---
id: bai-ju-yi-he-dong-chuan-yang-mu-chao-shang-shu-fu-zhong-du-zuo-gan-qi-zai-huai-jian-ji-shi-si-yun
title: 和東川楊慕巢尚書府中獨坐感戚在懷見寄十四韻
titlePinyin: he2 dong1 chuan1 yang2 mu4 chao2 shang4 shu1 fu3 zhong1 du2 zuo4 gan3 qi1 zai4 huai2 jian4 ji4 shi2 si4 yun4
titleSlug: he-dong-chuan-yang-mu-chao-shang-shu-fu-zhong-du-zuo-gan-qi-zai-huai-jian-ji-shi-si-yun
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我是知君者，君今意若何。
- 窮通時不定，苦樂事相和。
- 東蜀歡殊渥，西江歎逝波。
- 只緣榮貴極，翻使感傷多。
- 行斷風驚雁，年侵日下坡。
- 片心休慘戚，雙鬢已蹉跎。
- 紫綬黃金印，青幢白玉珂。
- 老將榮補貼，愁用道銷磨。
- 外府饒杯酒，中堂有綺羅。
- 應須引滿飲，何不放狂歌？
- 錦水通巴峽，香山對洛河。
- 將軍馳鐵馬，少傅步銅駝。
- 深契憐松竹，高情憶薜蘿。
- 懸車年甚遠，未敢故相過。

## 拼音

- wo3 shi4 zhi1 jun1 zhe3 ， jun1 jin1 yi4 ruo4 he2 。
- qiong2 tong1 shi2 bu2 ding4 ， ku3 le4 shi4 xiang4 he2 。
- dong1 shu3 huan1 shu1 wo4 ， xi1 jiang1 tan4 shi4 bo1 。
- zhi1 yuan2 rong2 gui4 ji2 ， fan1 shi3 gan3 shang1 duo1 。
- xing2 duan4 feng1 jing1 yan4 ， nian2 qin1 ri4 xia4 po1 。
- pian4 xin1 xiu1 can3 qi1 ， shuang1 bin4 yi3 cuo1 tuo2 。
- zi3 shou4 huang2 jin1 yin4 ， qing1 zhuang4 bai2 yu4 ke1 。
- lao3 jiang1 rong2 bu3 tie1 ， chou2 yong4 dao4 xiao1 mo2 。
- wai4 fu3 rao2 bei1 jiu3 ， zhong1 tang2 you3 qi3 luo2 。
- ying1 xu1 yin3 man3 yin3 ， he2 bu2 fang4 kuang2 ge1 ？
- jin3 shui3 tong1 ba1 xia2 ， xiang1 shan1 dui4 luo4 he2 。
- jiang1 jun1 chi2 tie3 ma3 ， shao4 fu4 bu4 tong2 tuo2 。
- shen1 qi4 lian2 song1 zhu2 ， gao1 qing2 yi4 bi4 luo2 。
- xuan2 ju1 nian2 shen4 yuan3 ， wei4 gan3 gu4 xiang1 guo4 。

## 注释

## 译文

## 赏析
