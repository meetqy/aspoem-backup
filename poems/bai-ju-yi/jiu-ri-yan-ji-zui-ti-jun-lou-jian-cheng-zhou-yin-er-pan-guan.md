---
id: bai-ju-yi-jiu-ri-yan-ji-zui-ti-jun-lou-jian-cheng-zhou-yin-er-pan-guan
title: 九日宴集醉題郡樓兼呈周殷二判官
titlePinyin: jiu3 ri4 yan4 ji2 zui4 ti2 jun4 lou2 jian1 cheng2 zhou1 yin1 er4 pan4 guan1
titleSlug: jiu-ri-yan-ji-zui-ti-jun-lou-jian-cheng-zhou-yin-er-pan-guan
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 前年九日餘杭郡，呼賓命宴虛白堂。
- 去年九日到東洛，今年九日來吳鄉。
- 兩邊蓬鬢一時白，三處菊花同色黃。
- 一日日知添老病，一年年覺惜重陽。
- 江南九月未搖落，柳青蒲綠稻穟香。
- 姑蘇臺榭倚蒼靄，太湖山水含清光。
- 可憐假日好天色，公門吏靜風景涼。
- 榜舟鞭馬取賓客，掃樓拂席排壺觴。
- 胡琴錚鏦指撥刺，吳娃美麗眉眼長。
- 笙歌一曲思凝絕，金鈿再拜光低昂。
- 日脚欲落備燈燭，風頭漸高加酒漿。
- 觥醆豔飜菡萏葉，舞鬟擺落茱萸房。
- 半酣憑檻起四顧，七堰八門六十坊。
- 遠近高低寺間出，東西南北橋相望。
- 水道脉分櫂鱗次，里閭碁布城冊方。
- 人煙樹色無隙罅，十里一片青茫茫。
- 自問有何才與政，高廳大館居中央。
- 銅魚今乃澤國節，刺史是古吳都王。
- 郊無戎馬郡無事，門有棨戟腰有章。
- 盛時儻來合慚媿，壯歲忽去還感傷。
- 從事醒歸應不可，使君醉倒亦何妨。
- 請君停杯聽我語，此語真實非虛狂。
- 五旬已過不爲夭，七十爲期蓋是常。
- 須知菊酒登高會，從此多無二十場。

## 拼音

- qian2 nian2 jiu3 ri4 yu2 hang2 jun4 ， hu1 bin1 ming4 yan4 xu1 bai2 tang2 。
- qu4 nian2 jiu3 ri4 dao4 dong1 luo4 ， jin1 nian2 jiu3 ri4 lai2 wu2 xiang1 。
- liang3 bian1 peng2 bin4 yi4 shi2 bai2 ， san1 chu3 ju2 hua1 tong2 se4 huang2 。
- yi2 ri4 ri4 zhi1 tian1 lao3 bing4 ， yi4 nian2 nian2 jue2 xi1 zhong4 yang2 。
- jiang1 nan2 jiu3 yue4 wei4 yao2 luo4 ， liu3 qing1 pu2 lü4 dao4 sui4 xiang1 。
- gu1 su1 tai2 xie4 yi3 cang1 ai3 ， tai4 hu2 shan1 shui3 han2 qing1 guang1 。
- ke3 lian2 jia4 ri4 hao3 tian1 se4 ， gong1 men2 li4 jing4 feng1 jing3 liang2 。
- bang3 zhou1 bian1 ma3 qu3 bin1 ke4 ， sao3 lou2 fu2 xi2 pai2 hu2 shang1 。
- hu2 qin2 zheng1 cong1 zhi3 bo1 ci4 ， wu2 wa2 mei3 li2 mei2 yan3 chang2 。
- sheng1 ge1 yi4 qu3 si1 ning2 jue2 ， jin1 dian4 zai4 bai4 guang1 di1 ang2 。
- ri4 jiao3 yu4 luo4 bei4 deng1 zhu2 ， feng1 tou2 jian4 gao1 jia1 jiu3 jiang1 。
- gong1 zhan3 yan4 fan1 han4 dan4 ye4 ， wu3 huan2 bai3 luo4 zhu1 yu2 fang2 。
- ban4 han1 ping2 jian4 qi3 si4 gu4 ， qi1 yan4 ba1 men2 liu4 shi2 fang1 。
- yuan3 jin4 gao1 di1 si4 jian4 chu1 ， dong1 xi1 nan2 bei3 qiao2 xiang1 wang4 。
- shui3 dao4 mai4 fen1 zhao4 lin2 ci4 ， li3 lü2 qi2 bu4 cheng2 ce4 fang1 。
- ren2 yan1 shu4 se4 wu2 xi4 xia4 ， shi2 li3 yi2 pian4 qing1 mang2 mang2 。
- zi4 wen4 you3 he2 cai2 yu3 zheng4 ， gao1 ting1 da4 guan3 ju1 zhong1 yang1 。
- tong2 yu2 jin1 nai3 ze2 guo2 jie2 ， ci4 shi3 shi4 gu3 wu2 dou1 wang2 。
- jiao1 wu2 rong2 ma3 jun4 wu2 shi4 ， men2 you3 qi3 ji3 yao1 you3 zhang1 。
- sheng4 shi2 tang3 lai2 he2 can2 kui4 ， zhuang4 sui4 hu1 qu4 huan2 gan3 shang1 。
- cong2 shi4 xing3 gui1 ying1 bu4 ke3 ， shi3 jun1 zui4 dao3 yi4 he2 fang2 。
- qing3 jun1 ting2 bei1 ting1 wo3 yu3 ， ci3 yu3 zhen1 shi2 fei1 xu1 kuang2 。
- wu3 xun2 yi3 guo4 bu4 wei2 yao1 ， qi1 shi2 wei2 qi1 gai4 shi4 chang2 。
- xu1 zhi1 ju2 jiu3 deng1 gao1 hui4 ， cong2 ci3 duo1 wu2 er4 shi2 chang3 。

## 注释

## 译文

## 赏析
