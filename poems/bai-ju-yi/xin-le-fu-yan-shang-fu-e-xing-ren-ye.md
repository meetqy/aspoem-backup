---
id: bai-ju-yi-xin-le-fu-yan-shang-fu-e-xing-ren-ye
title: 新樂府 鹽商婦	惡幸人也
titlePinyin: xin1 le4 fu3   yan2 shang1 fu4 	 e4 xing4 ren2 ye3
titleSlug: xin-le-fu-yan-shang-fu-e-xing-ren-ye
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 鹽商婦，多金帛，不事田農與蠶績。
- 南北東西不失家，風水爲鄉船作宅。
- 本是揚州小家女，嫁得西江大商客。
- 綠鬟富去金釵多，皓腕肥來銀釧窄。
- 前呼蒼頭後叱婢，問爾因何得如此。
- 壻作鹽商十五年，不屬州縣屬天子。
- 每年鹽利入官時，少入官家多入私。
- 官家利薄私家厚，鹽鐵尚書遠不知。
- 何況江頭魚米賤，紅膾黃橙香稻飯。
- 飽食濃妝倚柁樓，兩朵紅顋花欲綻。
- 鹽商婦，有幸嫁鹽商。
- 終朝美飯食，終歲好衣裳。
- 好衣美食來何處，亦須慙媿桑弘羊。
- 桑弘羊，死已久，不獨漢時今亦有。

## 拼音

- yan2 shang1 fu4 ， duo1 jin1 bo2 ， bu2 shi4 tian2 nong2 yu3 can2 ji4 。
- nan2 bei3 dong1 xi1 bu4 shi1 jia1 ， feng1 shui3 wei2 xiang1 chuan2 zuo4 zhai2 。
- ben3 shi4 yang2 zhou1 xiao3 jia1 nü3 ， jia4 de2 xi1 jiang1 da4 shang1 ke4 。
- lü4 huan2 fu4 qu4 jin1 chai1 duo1 ， hao4 wan4 fei2 lai2 yin2 chuan4 zhai3 。
- qian2 hu1 cang1 tou2 hou4 chi4 bi4 ， wen4 er3 yin1 he2 de2 ru2 ci3 。
- xu4 zuo4 yan2 shang1 shi2 wu3 nian2 ， bu4 shu3 zhou1 xian4 shu3 tian1 zi3 。
- mei3 nian2 yan2 li4 ru4 guan1 shi2 ， shao3 ru4 guan1 jia1 duo1 ru4 si1 。
- guan1 jia1 li4 bao2 si1 jia1 hou4 ， yan2 tie3 shang4 shu1 yuan3 bu4 zhi1 。
- he2 kuang4 jiang1 tou2 yu2 mi3 jian4 ， hong2 kuai4 huang2 cheng2 xiang1 dao4 fan4 。
- bao3 shi2 nong2 zhuang1 yi3 tuo2 lou2 ， liang3 duo3 hong2 sai1 hua1 yu4 zhan4 。
- yan2 shang1 fu4 ， you3 xing4 jia4 yan2 shang1 。
- zhong1 chao2 mei3 fan4 shi2 ， zhong1 sui4 hao3 yi1 shang0 。
- hao3 yi1 mei3 shi2 lai2 he2 chu3 ， yi4 xu1 can2 kui4 sang1 hong2 yang2 。
- sang1 hong2 yang2 ， si3 yi3 jiu3 ， bu4 du2 han4 shi2 jin1 yi4 you3 。

## 注释

## 译文

## 赏析
