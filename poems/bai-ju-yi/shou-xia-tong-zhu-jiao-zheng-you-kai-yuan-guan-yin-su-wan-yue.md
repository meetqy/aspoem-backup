---
id: bai-ju-yi-shou-xia-tong-zhu-jiao-zheng-you-kai-yuan-guan-yin-su-wan-yue
title: 首夏同諸校正遊開元觀因宿玩月
titlePinyin: shou3 xia4 tong2 zhu1 jiao4 zheng4 you2 kai1 yuan2 guan1 yin1 su4 wan2 yue4
titleSlug: shou-xia-tong-zhu-jiao-zheng-you-kai-yuan-guan-yin-su-wan-yue
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 我與二三子，策名在京師。
- 官小無職事，閑於爲客時。
- 沈沈道觀中，心賞期在茲。
- 到門車馬迴，入院巾杖隨。
- 清和四月初，樹木正華滋。
- 風清新葉影，鳥戀殘花枝。
- 向夕天又晴，東南餘霞披。
- 置酒西廊下，待月杯行遲。
- 須臾金魄生，若與吾徒期。
- 光華一照耀，殿角相參差。
- 終夜清景前，笑歌不知疲。
- 長安名利地，此興幾人知。

## 拼音

- wo3 yu3 er4 san1 zi3 ， ce4 ming2 zai4 jing1 shi1 。
- guan1 xiao3 wu2 zhi2 shi4 ， xian2 wu1 wei2 ke4 shi2 。
- shen3 shen3 dao4 guan1 zhong1 ， xin1 shang3 qi1 zai4 zi1 。
- dao4 men2 ju1 ma3 hui2 ， ru4 yuan4 jin1 zhang4 sui2 。
- qing1 he2 si4 yue4 chu1 ， shu4 mu4 zheng4 hua2 zi1 。
- feng1 qing1 xin1 ye4 ying3 ， niao3 lian4 can2 hua1 zhi1 。
- xiang4 xi1 tian1 you4 qing2 ， dong1 nan2 yu2 xia2 pi1 。
- zhi4 jiu3 xi1 lang2 xia4 ， dai4 yue4 bei1 xing2 chi2 。
- xu1 yu2 jin1 po4 sheng1 ， ruo4 yu3 wu2 tu2 qi1 。
- guang1 hua2 yi2 zhao4 yao4 ， dian4 jiao3 xiang1 can1 cha4 。
- zhong1 ye4 qing1 jing3 qian2 ， xiao4 ge1 bu4 zhi1 pi2 。
- chang2 an1 ming2 li4 di4 ， ci3 xing1 ji1 ren2 zhi1 。

## 注释

## 译文

## 赏析
