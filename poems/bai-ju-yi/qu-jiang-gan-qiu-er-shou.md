---
id: bai-ju-yi-qu-jiang-gan-qiu-er-shou
title: 曲江感秋二首
titlePinyin: qu3 jiang1 gan3 qiu1 er4 shou3
titleSlug: qu-jiang-gan-qiu-er-shou
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 元和二年秋，我年三十七。長慶二年秋，我年五十一。
- 中間十四年，六年居譴黜。窮通與榮悴，委運隨外物。
- 遂師廬山遠，重吊湘江屈。夜聽竹枝愁，秋看灩堆沒。
- 近辭巴郡印，又秉綸闈筆。晚遇何足言，白髮映朱紱。
- 銷沉昔意氣，改換舊容質。獨有曲江秋，風煙如往日。
- 疏蕪南岸草，蕭颯西風樹。秋到未幾時，蟬聲又無數。
- 莎平綠茸合，蓮落青房露。今日臨望時，往年感秋處。
- 池中水依舊，城上山如故。獨我鬢間毛，昔黑今垂素。
- 榮名與壯齒，相避如朝暮。時命始欲來，年顏已先去。
- 當春不歡樂，臨老徒驚誤。故作詠懷詩，題于曲江路。

## 拼音

- yuan2 he2 er4 nian2 qiu1 ， wo3 nian2 san1 shi2 qi1 。 chang2 qing4 er4 nian2 qiu1 ， wo3 nian2 wu3 shi2 yi1 。
- zhong1 jian4 shi2 si4 nian2 ， liu4 nian2 ju1 qian3 chu4 。 qiong2 tong1 yu3 rong2 cui4 ， wei3 yun4 sui2 wai4 wu4 。
- sui4 shi1 lu2 shan1 yuan3 ， zhong4 diao4 xiang1 jiang1 qu1 。 ye4 ting1 zhu2 zhi1 chou2 ， qiu1 kan4 yan4 dui1 mei2 。
- jin4 ci2 ba1 jun4 yin4 ， you4 bing3 lun2 wei2 bi3 。 wan3 yu4 he2 zu2 yan2 ， bai2 fa4 ying4 zhu1 fu2 。
- xiao1 chen2 xi1 yi4 qi4 ， gai3 huan4 jiu4 rong2 zhi4 。 du2 you3 qu3 jiang1 qiu1 ， feng1 yan1 ru2 wang3 ri4 。
- shu1 wu2 nan2 an4 cao3 ， xiao1 sa4 xi1 feng1 shu4 。 qiu1 dao4 wei4 ji1 shi2 ， chan2 sheng1 you4 wu2 shu4 。
- sha1 ping2 lü4 rong2 he2 ， lian2 luo4 qing1 fang2 lu4 。 jin1 ri4 lin2 wang4 shi2 ， wang3 nian2 gan3 qiu1 chu3 。
- chi2 zhong1 shui3 yi1 jiu4 ， cheng2 shang4 shan1 ru2 gu4 。 du2 wo3 bin4 jian4 mao2 ， xi1 hei1 jin1 chui2 su4 。
- rong2 ming2 yu3 zhuang4 chi3 ， xiang1 bi4 ru2 zhao1 mu4 。 shi2 ming4 shi3 yu4 lai2 ， nian2 yan2 yi3 xian1 qu4 。
- dang1 chun1 bu4 huan1 le4 ， lin2 lao3 tu2 jing1 wu4 。 gu4 zuo4 yong3 huai2 shi1 ， ti2 yu2 qu3 jiang1 lu4 。

## 注释

## 译文

## 赏析
