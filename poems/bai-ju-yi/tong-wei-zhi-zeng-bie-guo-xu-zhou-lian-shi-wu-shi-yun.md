---
id: bai-ju-yi-tong-wei-zhi-zeng-bie-guo-xu-zhou-lian-shi-wu-shi-yun
title: 同微之贈別郭虛舟鍊師五十韻
titlePinyin: tong2 wei1 zhi1 zeng4 bie2 guo1 xu1 zhou1 lian4 shi1 wu3 shi2 yun4
titleSlug: tong-wei-zhi-zeng-bie-guo-xu-zhou-lian-shi-wu-shi-yun
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我爲江司馬，君爲荆判司。
- 俱當愁悴日，始識虛舟師。
- 師年三十餘，白皙好容儀。
- 專心在鉛汞，餘力工琴碁。
- 靜彈弦數聲，閑飲酒一巵。
- 因指塵土下，蜉蝣良可悲。
- 不聞姑射上，千歲冰雪肌。
- 不見遼城外，古今塚纍纍。
- 嗟我天地間，有術人莫知。
- 得可逃死籍，不唯走三尸。
- 授我參同契，其辭妙且微。
- 六一閟扃鐍，子午守雄雌。
- 我讀隨日悟，心中了無疑。
- 黃芽與紫車，謂其坐致之。
- 自負因自歎，人生號男兒。
- 若不佩金印，即合翳玉芝。
- 高謝人間世，深結山中期。
- 泥壇方合矩，鑄鼎圓中䂓。
- 鑪橐一以動，瑞氣紅輝輝。
- 齋心獨歎拜，中夜偷一窺。
- 二物正訢合，厥狀何怪奇。
- 綢繆夫婦體，狎獵魚龍姿。
- 簡寂館鐘後，紫霄峰曉時。
- 心塵未淨潔，火候遂參差。
- 萬壽覬刀圭，千功失毫釐。
- 先生彈指起，姹女隨煙飛。
- 始知緣會間，陰隲不可移。
- 藥竈今夕罷，詔書明日追。
- 追我復追君，次第承恩私。
- 官雖小大殊，同立白玉墀。
- 我直紫微闥，手進賞罰詞。
- 君侍玉皇座，口含生殺機。
- 直躬易媒孽，浮俗多瑕疵。
- 轉徙今安在，越嶠吳江湄。
- 一提支郡印，一建連帥旗。
- 何言四百里，不見如天涯。
- 秋風旦夕來，白日西南馳。
- 雪霜各滿鬢，朱紫徒爲衣。
- 師從廬山洞，訪舊來於斯。
- 尋君又覓我，風馭紛逶迤。
- 帔裾曳黃絹，鬚髮垂青絲。
- 逢人但歛手，問道亦頷頤。
- 孤雲難久留，十日告將歸。
- 欵曲話平昔，殷勤勉衰羸。
- 後會杳何許，前心日磷緇。
- 俗家無異物，何以充別資。
- 素牋一百句，題附元家詩。
- 朱頂鶴一隻，與師雲間騎。
- 雲間鶴背上，故情若相思。
- 時時摘一句，唱作步虛辭。

## 拼音

- wo3 wei2 jiang1 si1 ma3 ， jun1 wei2 jing1 pan4 si1 。
- ju4 dang1 chou2 cui4 ri4 ， shi3 shi2 xu1 zhou1 shi1 。
- shi1 nian2 san1 shi2 yu2 ， bai2 xi1 hao3 rong2 yi2 。
- zhuan1 xin1 zai4 qian1 gong3 ， yu2 li4 gong1 qin2 qi2 。
- jing4 dan4 xian2 shu4 sheng1 ， xian2 yin3 jiu3 yi4 zhi1 。
- yin1 zhi3 chen2 tu3 xia4 ， fu2 you2 liang2 ke3 bei1 。
- bu4 wen2 gu1 she4 shang4 ， qian1 sui4 bing1 xue3 ji1 。
- bu2 jian4 liao2 cheng2 wai4 ， gu3 jin1 zhong3 lei2 lei2 。
- jie1 wo3 tian1 di4 jian4 ， you3 shu4 ren2 mo4 zhi1 。
- de2 ke3 tao2 si3 ji2 ， bu4 wei2 zou3 san1 shi1 。
- shou4 wo3 can1 tong2 qi4 ， qi2 ci2 miao4 qie3 wei1 。
- liu4 yi1 bi4 jiong1 jue2 ， zi3 wu3 shou3 xiong2 ci2 。
- wo3 du2 sui2 ri4 wu4 ， xin1 zhong1 le0 wu2 yi2 。
- huang2 ya2 yu3 zi3 ju1 ， wei4 qi2 zuo4 zhi4 zhi1 。
- zi4 fu4 yin1 zi4 tan4 ， ren2 sheng1 hao4 nan2 er2 。
- ruo4 bu2 pei4 jin1 yin4 ， ji2 he2 yi4 yu4 zhi1 。
- gao1 xie4 ren2 jian4 shi4 ， shen1 jie2 shan1 zhong1 qi1 。
- ni2 tan2 fang1 he2 ju3 ， zhu4 ding3 yuan2 zhong1 䂓。
- lu2 tuo2 yi4 yi3 dong4 ， rui4 qi4 hong2 hui1 hui1 。
- zhai1 xin1 du2 tan4 bai4 ， zhong1 ye4 tou1 yi4 kui1 。
- er4 wu4 zheng4 xin1 he2 ， jue2 zhuang4 he2 guai4 qi2 。
- chou2 mou2 fu1 fu4 ti3 ， xia2 lie4 yu2 long2 zi1 。
- jian3 ji4 guan3 zhong1 hou4 ， zi3 xiao1 feng1 xiao3 shi2 。
- xin1 chen2 wei4 jing4 jie2 ， huo3 hou0 sui4 can1 cha4 。
- wan4 shou4 ji4 dao1 gui1 ， qian1 gong1 shi1 hao2 li2 。
- xian1 sheng0 dan4 zhi3 qi3 ， cha4 nü3 sui2 yan1 fei1 。
- shi3 zhi1 yuan2 hui4 jian4 ， yin1 zhi4 bu4 ke3 yi2 。
- yao4 zao4 jin1 xi1 ba4 ， zhao4 shu1 ming2 ri4 zhui1 。
- zhui1 wo3 fu4 zhui1 jun1 ， ci4 di4 cheng2 en1 si1 。
- guan1 sui1 xiao3 da4 shu1 ， tong2 li4 bai2 yu4 chi2 。
- wo3 zhi2 zi3 wei1 ta4 ， shou3 jin4 shang3 fa2 ci2 。
- jun1 shi4 yu4 huang2 zuo4 ， kou3 han2 sheng1 sha1 ji1 。
- zhi2 gong1 yi4 mei2 nie4 ， fu2 su2 duo1 xia2 ci1 。
- zhuan3 xi3 jin1 an1 zai4 ， yue4 jiao4 wu2 jiang1 mei2 。
- yi4 ti2 zhi1 jun4 yin4 ， yi2 jian4 lian2 shuai4 qi2 。
- he2 yan2 si4 bai3 li3 ， bu2 jian4 ru2 tian1 ya2 。
- qiu1 feng1 dan4 xi1 lai2 ， bai2 ri4 xi1 nan2 chi2 。
- xue3 shuang1 ge4 man3 bin4 ， zhu1 zi3 tu2 wei2 yi1 。
- shi1 cong2 lu2 shan1 dong4 ， fang3 jiu4 lai2 wu1 si1 。
- xun2 jun1 you4 mi4 wo3 ， feng1 yu4 fen1 wei1 yi2 。
- pei4 ju1 ye4 huang2 juan4 ， xu1 fa4 chui2 qing1 si1 。
- feng2 ren2 dan4 lian3 shou3 ， wen4 dao4 yi4 han4 yi2 。
- gu1 yun2 nan2 jiu3 liu2 ， shi2 ri4 gao4 jiang1 gui1 。
- kuan3 qu3 hua4 ping2 xi1 ， yin1 qin2 mian3 shuai1 lei2 。
- hou4 hui4 yao3 he2 xu1 ， qian2 xin1 ri4 lin2 zi1 。
- su2 jia1 wu2 yi4 wu4 ， he2 yi3 chong1 bie2 zi1 。
- su4 jian1 yi4 bai3 ju4 ， ti2 fu4 yuan2 jia1 shi1 。
- zhu1 ding3 he4 yi4 zhi1 ， yu3 shi1 yun2 jian4 qi2 。
- yun2 jian4 he4 bei4 shang4 ， gu4 qing2 ruo4 xiang1 si1 。
- shi2 shi2 zhai1 yi2 ju4 ， chang4 zuo4 bu4 xu1 ci2 。

## 注释

## 译文

## 赏析
