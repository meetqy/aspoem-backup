---
id: bai-ju-yi-qiu-ri-huai-shao-zhi
title: 秋日懷杓直
titlePinyin: qiu1 ri4 huai2 shao2 zhi2
titleSlug: qiu-ri-huai-shao-zhi
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 晚來天色好，獨出江邊步。
- 憶與李舍人，曲江相近住。
- 常云遇清景，必約同幽趣。
- 若不訪我來，還須覓君去。
- 開眉笑相見，把手期何處。
- 西寺老胡僧，南園亂松樹。
- 攜持小酒榼，吟詠新詩句。
- 同出復同歸，從朝直至暮。
- 風雨忽消散，江山眇回互。
- 潯陽與涔陽，相望空雲霧。
- 心期自乖曠，時景還如故。
- 今日郡齋中，秋光誰共度。

## 拼音

- wan3 lai2 tian1 se4 hao3 ， du2 chu1 jiang1 bian1 bu4 。
- yi4 yu3 li3 she4 ren2 ， qu3 jiang1 xiang1 jin4 zhu4 。
- chang2 yun2 yu4 qing1 jing3 ， bi4 yue1 tong2 you1 qu4 。
- ruo4 bu4 fang3 wo3 lai2 ， huan2 xu1 mi4 jun1 qu4 。
- kai1 mei2 xiao4 xiang1 jian4 ， ba3 shou3 qi1 he2 chu3 。
- xi1 si4 lao3 hu2 seng1 ， nan2 yuan2 luan4 song1 shu4 。
- xie2 chi2 xiao3 jiu3 ke1 ， yin2 yong3 xin1 shi1 ju4 。
- tong2 chu1 fu4 tong2 gui1 ， cong2 chao2 zhi2 zhi4 mu4 。
- feng1 yu3 hu1 xiao1 san4 ， jiang1 shan1 miao3 hui2 hu4 。
- xun2 yang2 yu3 cen2 yang2 ， xiang1 wang4 kong1 yun2 wu4 。
- xin1 qi1 zi4 guai1 kuang4 ， shi2 jing3 huan2 ru2 gu4 。
- jin1 ri4 jun4 zhai1 zhong1 ， qiu1 guang1 shui2 gong4 du4 。

## 注释

## 译文

## 赏析
