---
id: bai-ju-yi-he-wei-zhi-shi-er-shi-san-shou-he-chen-xing-yin-bao-wen-gui-er
title: 和微之詩二十三首 和晨興因報問龜兒
titlePinyin: he2 wei1 zhi1 shi1 er4 shi2 san1 shou3   he2 chen2 xing1 yin1 bao4 wen4 gui1 er2
titleSlug: he-wei-zhi-shi-er-shi-san-shou-he-chen-xing-yin-bao-wen-gui-er
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 冬旦寒慘澹，雲日無晶輝。
- 當此歲暮感，見君晨興詩。
- 君詩亦多苦，苦在兄遠離。
- 我苦不在遠，纏綿肝與脾。
- 西院病孀婦，後牀孤姪兒。
- 黃昏一慟後，夜半十起時。
- 病眼兩行血，衰鬢萬莖絲。
- 咽絕五臟脉，瘦消百骸脂。
- 雙目失一目，四肢斷兩肢。
- 不如溘然逝，安用半活爲。
- 誰謂荼蘗苦，荼蘗甘如飴。
- 誰謂湯火熱，湯火冷如澌。
- 前時君寄詩，憂念問阿龜。
- 喉燥聲氣窒，經年無報辭。
- 及覩晨興句，未吟先涕垂。
- 因茲漣洳際，一吐心中悲。
- 茫茫四海間，此苦唯君知。
- 去我四千里，使我告訴誰。
- 仰頭向青天，但見雁南飛。
- 憑雁寄一語，爲我達微之。
- 弦絕有續膠，樹斬可接枝。
- 唯我中腸斷，應無連得期。

## 拼音

- dong1 dan4 han2 can3 dan4 ， yun2 ri4 wu2 jing1 hui1 。
- dang1 ci3 sui4 mu4 gan3 ， jian4 jun1 chen2 xing1 shi1 。
- jun1 shi1 yi4 duo1 ku3 ， ku3 zai4 xiong1 yuan3 li2 。
- wo3 ku3 bu2 zai4 yuan3 ， chan2 mian2 gan1 yu3 pi2 。
- xi1 yuan4 bing4 shuang1 fu4 ， hou4 chuang2 gu1 zhi2 er2 。
- huang2 hun1 yi2 tong4 hou4 ， ye4 ban4 shi2 qi3 shi2 。
- bing4 yan3 liang3 xing2 xue4 ， shuai1 bin4 wan4 jing4 si1 。
- yan4 jue2 wu3 zang4 mai4 ， shou4 xiao1 bai3 hai2 zhi1 。
- shuang1 mu4 shi1 yi2 mu4 ， si4 zhi1 duan4 liang3 zhi1 。
- bu4 ru2 ke4 ran2 shi4 ， an1 yong4 ban4 huo2 wei2 。
- shui2 wei4 tu2 bo4 ku3 ， tu2 bo4 gan1 ru2 yi2 。
- shui2 wei4 tang1 huo3 re4 ， tang1 huo3 leng3 ru2 si1 。
- qian2 shi2 jun1 ji4 shi1 ， you1 nian4 wen4 a1 gui1 。
- hou2 zao4 sheng1 qi4 zhi4 ， jing1 nian2 wu2 bao4 ci2 。
- ji2 du3 chen2 xing1 ju4 ， wei4 yin2 xian1 ti4 chui2 。
- yin1 zi1 lian2 ru4 ji4 ， yi4 tu3 xin1 zhong1 bei1 。
- mang2 mang2 si4 hai3 jian4 ， ci3 ku3 wei2 jun1 zhi1 。
- qu4 wo3 si4 qian1 li3 ， shi3 wo3 gao4 su4 shui2 。
- yang3 tou2 xiang4 qing1 tian1 ， dan4 jian4 yan4 nan2 fei1 。
- ping2 yan4 ji4 yi4 yu3 ， wei2 wo3 da2 wei1 zhi1 。
- xian2 jue2 you3 xu4 jiao1 ， shu4 zhan3 ke3 jie1 zhi1 。
- wei2 wo3 zhong1 chang2 duan4 ， ying1 wu2 lian2 de2 qi1 。

## 注释

## 译文

## 赏析
