---
id: bai-ju-yi-chou-zhang-tai-zhu-wan-qiu-wo-bing-jian-ji
title: 酬張太祝晚秋臥病見寄
titlePinyin: chou2 zhang1 tai4 zhu4 wan3 qiu1 wo4 bing4 jian4 ji4
titleSlug: chou-zhang-tai-zhu-wan-qiu-wo-bing-jian-ji
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 高才淹禮寺，短羽翔禁林。
- 西街居處遠，北闕官曹深。
- 君病不來訪，我忙難往尋。
- 差池終日別，寥落經年心。
- 露濕綠蕪地，月寒紅樹陰。
- 況茲獨愁夕，聞彼相思吟。
- 上歎言笑阻，下嗟時歲侵。
- 容衰曉窗鏡，思苦秋弦琴。
- 一章錦繡段，八韻瓊瑤音。
- 何以報珍重，慙無雙南金。

## 拼音

- gao1 cai2 yan1 li3 si4 ， duan3 yu3 xiang2 jin4 lin2 。
- xi1 jie1 ju1 chu3 yuan3 ， bei3 que4 guan1 cao2 shen1 。
- jun1 bing4 bu4 lai2 fang3 ， wo3 mang2 nan2 wang3 xun2 。
- cha1 chi2 zhong1 ri4 bie2 ， liao2 luo4 jing1 nian2 xin1 。
- lu4 shi1 lü4 wu2 di4 ， yue4 han2 hong2 shu4 yin1 。
- kuang4 zi1 du2 chou2 xi1 ， wen2 bi3 xiang1 si1 yin2 。
- shang4 tan4 yan2 xiao4 zu3 ， xia4 jie1 shi2 sui4 qin1 。
- rong2 shuai1 xiao3 chuang1 jing4 ， si1 ku3 qiu1 xian2 qin2 。
- yi4 zhang1 jin3 xiu4 duan4 ， ba1 yun4 qiong2 yao2 yin1 。
- he2 yi3 bao4 zhen1 zhong4 ， can2 wu2 shuang1 nan2 jin1 。

## 注释

## 译文

## 赏析
