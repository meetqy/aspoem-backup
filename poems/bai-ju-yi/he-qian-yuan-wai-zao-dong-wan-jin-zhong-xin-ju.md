---
id: bai-ju-yi-he-qian-yuan-wai-zao-dong-wan-jin-zhong-xin-ju
title: 和錢員外早冬玩禁中新菊
titlePinyin: he2 qian2 yuan2 wai4 zao3 dong1 wan2 jin4 zhong1 xin1 ju2
titleSlug: he-qian-yuan-wai-zao-dong-wan-jin-zhong-xin-ju
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 禁署寒氣遲，孟冬菊初坼。
- 新黃間繁綠，爛若金照碧。
- 仙郎小隱日，心似陶彭澤。
- 秋憐潭上看，日慣籬邊摘。
- 今來此地賞，野意潛自適。
- 金馬門內花，玉山峰下客。
- 寒芳引清句，吟玩煙景夕。
- 賜酒色偏宜，握蘭香不敵。
- 淒淒百卉死，歲晚冰霜積。
- 唯有此花開，殷勤助君惜。

## 拼音

- jin4 shu3 han2 qi4 chi2 ， meng4 dong1 ju2 chu1 che4 。
- xin1 huang2 jian4 fan2 lü4 ， lan4 ruo4 jin1 zhao4 bi4 。
- xian1 lang2 xiao3 yin3 ri4 ， xin1 si4 tao2 peng2 ze2 。
- qiu1 lian2 tan2 shang4 kan4 ， ri4 guan4 li2 bian1 zhai1 。
- jin1 lai2 ci3 di4 shang3 ， ye3 yi4 qian2 zi4 shi4 。
- jin1 ma3 men2 nei4 hua1 ， yu4 shan1 feng1 xia4 ke4 。
- han2 fang1 yin3 qing1 ju4 ， yin2 wan2 yan1 jing3 xi1 。
- ci4 jiu3 se4 pian1 yi2 ， wo4 lan2 xiang1 bu4 di2 。
- qi1 qi1 bai3 hui4 si3 ， sui4 wan3 bing1 shuang1 ji1 。
- wei2 you3 ci3 hua1 kai1 ， yin1 qin2 zhu4 jun1 xi1 。

## 注释

## 译文

## 赏析
