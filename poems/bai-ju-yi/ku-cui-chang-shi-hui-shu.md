---
id: bai-ju-yi-ku-cui-chang-shi-hui-shu
title: 哭崔常侍晦叔
titlePinyin: ku1 cui1 chang2 shi4 hui4 shu1
titleSlug: ku-cui-chang-shi-hui-shu
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 頑賤一拳石，精珍百鍊金。
- 名價既相遠，交分何其深。
- 中誠一以合，外物不能侵。
- 逶迤二十年，與世同浮沈。
- 晚有退閑約，白首歸雲林。
- 垂老忽相失，悲哉口語心。
- 春日嵩高陽，秋夜清洛陰。
- 丘園共誰卜，山水共誰尋。
- 風月共誰賞，詩篇共誰吟。
- 花開共誰看，酒熟共誰斟。
- 惠死莊杜口，鍾歿師廢琴。
- 道理使之然，從古非獨今。
- 吾道自此孤，我情安可任。
- 唯將病眼淚，一灑秋風襟。

## 拼音

- wan2 jian4 yi4 quan2 shi2 ， jing1 zhen1 bai3 lian4 jin1 。
- ming2 jia4 ji4 xiang1 yuan3 ， jiao1 fen1 he2 qi2 shen1 。
- zhong1 cheng2 yi4 yi3 he2 ， wai4 wu4 bu4 neng2 qin1 。
- wei1 yi2 er4 shi2 nian2 ， yu3 shi4 tong2 fu2 shen3 。
- wan3 you3 tui4 xian2 yue1 ， bai2 shou3 gui1 yun2 lin2 。
- chui2 lao3 hu1 xiang1 shi1 ， bei1 zai1 kou3 yu3 xin1 。
- chun1 ri4 song1 gao1 yang2 ， qiu1 ye4 qing1 luo4 yin1 。
- qiu1 yuan2 gong4 shui2 bu3 ， shan1 shui3 gong4 shui2 xun2 。
- feng1 yue4 gong4 shui2 shang3 ， shi1 pian1 gong4 shui2 yin2 。
- hua1 kai1 gong4 shui2 kan4 ， jiu3 shu2 gong4 shui2 zhen1 。
- hui4 si3 zhuang1 du4 kou3 ， zhong1 mo4 shi1 fei4 qin2 。
- dao4 li3 shi3 zhi1 ran2 ， cong2 gu3 fei1 du2 jin1 。
- wu2 dao4 zi4 ci3 gu1 ， wo3 qing2 an1 ke3 ren4 。
- wei2 jiang1 bing4 yan3 lei4 ， yi4 sa3 qiu1 feng1 jin1 。

## 注释

## 译文

## 赏析
