---
id: bai-ju-yi-san-yao-zhu-teng-yao
title: 三謠 朱藤謠
titlePinyin: san1 yao2   zhu1 teng2 yao2
titleSlug: san-yao-zhu-teng-yao
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 朱藤朱藤，溫如紅玉，直如朱繩。
- 自我得爾以爲杖，大有裨於股肱。
- 前年左選，東南萬里。
- 交遊別我於國門，親友送我於滻水。
- 登高山兮車倒輪摧，渡漢水兮馬跙蹄開。
- 中途不進，部曲多迴。
- 唯此朱藤，實隨我來。
- 瘴癘之鄉，無人之地。
- 扶衛衰病，驅訶魑魅。
- 吾獨一身，賴爾爲二。
- 或水或陸，自北徂南。
- 泥黏雪滑，足力不堪。
- 吾本兩足，得爾爲三。
- 紫霄峰頭，黃石巖下。
- 松門石磴，不通輿馬。
- 吾與爾披雲撥水，環山繞野。
- 二年蹋徧匡廬間，未嘗一步而相捨。
- 雖有佳子弟，良友朋。
- 扶危助蹇，不如朱藤。
- 嗟乎！窮既若是，通復何如？
- 吾不以常杖待爾，爾勿以常人望吾。
- 朱藤朱藤，吾雖青雲之上，黃泥之下，誓不棄爾於斯須。

## 拼音

- zhu1 teng2 zhu1 teng2 ， wen1 ru2 hong2 yu4 ， zhi2 ru2 zhu1 sheng2 。
- zi4 wo3 de2 er3 yi3 wei2 zhang4 ， da4 you3 bi4 wu1 gu3 gong1 。
- qian2 nian2 zuo3 xuan3 ， dong1 nan2 wan4 li3 。
- jiao1 you2 bie2 wo3 wu1 guo2 men2 ， qin1 you3 song4 wo3 wu1 chan3 shui3 。
- deng1 gao1 shan1 xi1 ju1 dao3 lun2 cui1 ， du4 han4 shui3 xi1 ma3 ju1 ti2 kai1 。
- zhong1 tu2 bu2 jin4 ， bu4 qu3 duo1 hui2 。
- wei2 ci3 zhu1 teng2 ， shi2 sui2 wo3 lai2 。
- zhang4 li4 zhi1 xiang1 ， wu2 ren2 zhi1 di4 。
- fu2 wei4 shuai1 bing4 ， qu1 he1 chi1 mei4 。
- wu2 du2 yi4 shen1 ， lai4 er3 wei2 er4 。
- huo4 shui3 huo4 lu4 ， zi4 bei3 cu2 nan2 。
- ni2 nian2 xue3 hua2 ， zu2 li4 bu4 kan1 。
- wu2 ben3 liang3 zu2 ， de2 er3 wei2 san1 。
- zi3 xiao1 feng1 tou2 ， huang2 shi2 yan2 xia4 。
- song1 men2 shi2 deng4 ， bu4 tong1 yu2 ma3 。
- wu2 yu3 er3 pi1 yun2 bo1 shui3 ， huan2 shan1 rao4 ye3 。
- er4 nian2 ta4 bian4 kuang1 lu2 jian4 ， wei4 chang2 yi2 bu4 er2 xiang1 she3 。
- sui1 you3 jia1 zi3 di4 ， liang2 you3 peng2 。
- fu2 wei1 zhu4 jian3 ， bu4 ru2 zhu1 teng2 。
- jie1 hu1 ！ qiong2 ji4 ruo4 shi4 ， tong1 fu4 he2 ru2 ？
- wu2 bu4 yi3 chang2 zhang4 dai4 er3 ， er3 wu4 yi3 chang2 ren2 wang4 wu2 。
- zhu1 teng2 zhu1 teng2 ， wu2 sui1 qing1 yun2 zhi1 shang4 ， huang2 ni2 zhi1 xia4 ， shi4 bu2 qi4 er3 wu1 si1 xu1 。

## 注释

## 译文

## 赏析
