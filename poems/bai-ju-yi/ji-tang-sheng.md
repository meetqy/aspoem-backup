---
id: bai-ju-yi-ji-tang-sheng
title: 寄唐生
titlePinyin: ji4 tang2 sheng1
titleSlug: ji-tang-sheng
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 賈誼哭時事，阮籍哭路岐。
- 唐生今亦哭，異代同其悲。
- 唐生者何人，五十寒且飢。
- 不悲口無食，不悲身無衣。
- 所悲忠與義，悲甚則哭之。
- 太尉擊賊日，尚書叱盜時。
- 大夫死兇寇，諫議謫蠻夷。
- 每見如此事，聲發涕輒隨。
- 往往聞其風，俗士猶或非。
- 憐君頭半白，其志竟不衰。
- 我亦君之徒，鬱鬱何所爲。
- 不能發聲哭，轉作樂府詩。
- 篇篇無空文，句句必盡規。
- 功高虞人箴，痛甚騷人辭。
- 非求宮律高，不務文字奇。
- 惟歌生民病，願得天子知。
- 未得天子知，甘受時人嗤。
- 藥良氣味苦，琴澹音聲稀。
- 不懼權豪怒，亦任親朋議。
- 人竟無奈何，呼作狂男兒。
- 每逢羣盜息，或遇雲霧披。
- 但自高聲歌，庶幾天聽卑。
- 歌哭雖異名，所感則同歸。
- 寄君三十章，與君爲哭詞。

## 拼音

- jia3 yi4 ku1 shi2 shi4 ， ruan3 ji2 ku1 lu4 qi2 。
- tang2 sheng1 jin1 yi4 ku1 ， yi4 dai4 tong2 qi2 bei1 。
- tang2 sheng1 zhe3 he2 ren2 ， wu3 shi2 han2 qie3 ji1 。
- bu4 bei1 kou3 wu2 shi2 ， bu4 bei1 shen1 wu2 yi1 。
- suo3 bei1 zhong1 yu3 yi4 ， bei1 shen4 ze2 ku1 zhi1 。
- tai4 wei4 ji1 zei2 ri4 ， shang4 shu1 chi4 dao4 shi2 。
- dai4 fu0 si3 xiong1 kou4 ， jian4 yi4 zhe2 man2 yi2 。
- mei3 jian4 ru2 ci3 shi4 ， sheng1 fa1 ti4 zhe2 sui2 。
- wang3 wang3 wen2 qi2 feng1 ， su2 shi4 you2 huo4 fei1 。
- lian2 jun1 tou2 ban4 bai2 ， qi2 zhi4 jing4 bu4 shuai1 。
- wo3 yi4 jun1 zhi1 tu2 ， yu4 yu4 he2 suo3 wei2 。
- bu4 neng2 fa1 sheng1 ku1 ， zhuan3 zuo4 le4 fu3 shi1 。
- pian1 pian1 wu2 kong1 wen2 ， ju4 ju4 bi4 jin4 gui1 。
- gong1 gao1 yu2 ren2 zhen1 ， tong4 shen4 sao1 ren2 ci2 。
- fei1 qiu2 gong1 lü4 gao1 ， bu2 wu4 wen2 zi4 qi2 。
- wei2 ge1 sheng1 min2 bing4 ， yuan4 de2 tian1 zi3 zhi1 。
- wei4 de2 tian1 zi3 zhi1 ， gan1 shou4 shi2 ren2 chi1 。
- yao4 liang2 qi4 wei4 ku3 ， qin2 dan4 yin1 sheng1 xi1 。
- bu2 ju4 quan2 hao2 nu4 ， yi4 ren4 qin1 peng2 yi4 。
- ren2 jing4 wu2 nai4 he2 ， hu1 zuo4 kuang2 nan2 er2 。
- mei3 feng2 qun2 dao4 xi1 ， huo4 yu4 yun2 wu4 pi1 。
- dan4 zi4 gao1 sheng1 ge1 ， shu4 ji1 tian1 ting1 bei1 。
- ge1 ku1 sui1 yi4 ming2 ， suo3 gan3 ze2 tong2 gui1 。
- ji4 jun1 san1 shi2 zhang1 ， yu3 jun1 wei2 ku1 ci2 。

## 注释

## 译文

## 赏析
