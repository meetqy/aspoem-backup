---
id: bai-ju-yi-chou-zheng-shi-yu-duo-yu-chun-kong-guo-shi-san-shi-yun
title: 酬鄭侍御多雨春空過詩三十韻
titlePinyin: chou2 zheng4 shi4 yu4 duo1 yu3 chun1 kong1 guo4 shi1 san1 shi2 yun4
titleSlug: chou-zheng-shi-yu-duo-yu-chun-kong-guo-shi-san-shi-yun
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 南雨來多滯，東風動即狂。
- 月行離畢急，龍走召雲忙。
- 鬼轉雷車響，蛇騰電策光。
- 浸淫天似漏，沮洳地成瘡。
- 慘淡陰煙白，空濛宿霧黃。
- 闇遮千里目，悶結九回腸。
- 寂寞羈臣館，深沈思婦房。
- 鏡昏鸞滅影，衣潤麝消香。
- 蘭濕難紉珮，花凋易落妝。
- 沾黃鶯翅重，滋綠草心長。
- 紫陌皆泥濘，黃汚共淼茫。
- 恐霖成怪沴，望霽劇禎祥。
- 楚柳腰肢嚲，湘筠涕淚滂。
- 晝昏疑是夜，陰盛勝於陽。
- 居士巾皆墊，行人蓋盡張。
- 跳蛙還屢出，移蟻欲深藏。
- 端坐交遊廢，閑行去步妨。
- 愁生垂白叟，惱殺蹋青娘。
- 變海常須慮，爲魚慎勿忘。
- 此時方共懼，何處可相將？
- 已望東溟禱，仍封北戶禳。
- 却思逢旱魃，誰喜見商羊。
- 預怕爲蠶病，先憂作麥傷。
- 惠應施浹洽，政豈假揄揚。
- 祀典修咸秩，農書振滿牀。
- 丹誠期懇苦，白日會昭彰。
- 賑廩賙飢戶，苫城備壞牆。
- 且當營歲事，寧暇惜年芳。
- 德勝令災弭，人安在吏良。
- 尚書心若此，不枉繫金章。

## 拼音

- nan2 yu3 lai2 duo1 zhi4 ， dong1 feng1 dong4 ji2 kuang2 。
- yue4 xing2 li2 bi4 ji2 ， long2 zou3 zhao4 yun2 mang2 。
- gui3 zhuan3 lei2 ju1 xiang3 ， she2 teng2 dian4 ce4 guang1 。
- jin4 yin2 tian1 si4 lou4 ， ju3 ru4 di4 cheng2 chuang1 。
- can3 dan4 yin1 yan1 bai2 ， kong1 meng2 su4 wu4 huang2 。
- an4 zhe1 qian1 li3 mu4 ， men4 jie2 jiu3 hui2 chang2 。
- ji4 mo4 ji1 chen2 guan3 ， shen1 shen3 si1 fu4 fang2 。
- jing4 hun1 luan2 mie4 ying3 ， yi1 run4 she4 xiao1 xiang1 。
- lan2 shi1 nan2 ren4 pei4 ， hua1 diao1 yi4 luo4 zhuang1 。
- zhan1 huang2 ying1 chi4 zhong4 ， zi1 lü4 cao3 xin1 chang2 。
- zi3 mo4 jie1 ni2 ning4 ， huang2 wu1 gong4 miao3 mang2 。
- kong3 lin2 cheng2 guai4 li4 ， wang4 ji4 ju4 zhen1 xiang2 。
- chu3 liu3 yao1 zhi1 duo3 ， xiang1 yun2 ti4 lei4 pang1 。
- zhou4 hun1 yi2 shi4 ye4 ， yin1 sheng4 sheng4 wu1 yang2 。
- ju1 shi4 jin1 jie1 dian4 ， xing2 ren2 gai4 jin4 zhang1 。
- tiao4 wa1 huan2 lü3 chu1 ， yi2 yi3 yu4 shen1 cang2 。
- duan1 zuo4 jiao1 you2 fei4 ， xian2 xing2 qu4 bu4 fang2 。
- chou2 sheng1 chui2 bai2 sou3 ， nao3 sha1 ta4 qing1 niang2 。
- bian4 hai3 chang2 xu1 lü4 ， wei2 yu2 shen4 wu4 wang4 。
- ci3 shi2 fang1 gong4 ju4 ， he2 chu3 ke3 xiang1 jiang1 ？
- yi3 wang4 dong1 ming2 dao3 ， reng2 feng1 bei3 hu4 rang2 。
- que4 si1 feng2 han4 ba2 ， shui2 xi3 jian4 shang1 yang2 。
- yu4 pa4 wei2 can2 bing4 ， xian1 you1 zuo4 mai4 shang1 。
- hui4 ying1 shi1 jia1 qia4 ， zheng4 qi3 jia3 yu2 yang2 。
- si4 dian3 xiu1 xian2 zhi4 ， nong2 shu1 zhen4 man3 chuang2 。
- dan1 cheng2 qi1 ken3 ku3 ， bai2 ri4 hui4 zhao1 zhang1 。
- zhen4 lin3 zhou1 ji1 hu4 ， shan1 cheng2 bei4 huai4 qiang2 。
- qie3 dang1 ying2 sui4 shi4 ， ning2 xia2 xi1 nian2 fang1 。
- de2 sheng4 ling4 zai1 mi3 ， ren2 an1 zai4 li4 liang2 。
- shang4 shu1 xin1 ruo4 ci3 ， bu4 wang3 xi4 jin1 zhang1 。

## 注释

## 译文

## 赏析
