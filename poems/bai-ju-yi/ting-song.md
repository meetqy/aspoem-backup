---
id: bai-ju-yi-ting-song
title: 庭松
titlePinyin: ting2 song1
titleSlug: ting-song
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 堂下何所有，十松當我階。
- 亂立無行次，高下亦不齊。
- 高者三丈長，下者十尺低。
- 有如野生物，不知何人栽。
- 接以青瓦屋，承之白沙臺。
- 朝昏有風月，燥濕無塵泥。
- 疎韻秋槭槭，涼陰夏淒淒。
- 春深微雨夕，滿葉珠蓑蓑。
- 歲暮大雪天，壓枝玉皚皚。
- 四時各有趣，萬木非其儕。
- 去年買此宅，多爲人所咍。
- 一家二十口，移轉就松來。
- 移來有何得，但得煩襟開。
- 即此是益友，豈必交賢才。
- 顧我猶俗士，冠帶走塵埃。
- 未稱爲松主，時時一媿懷。

## 拼音

- tang2 xia4 he2 suo3 you3 ， shi2 song1 dang1 wo3 jie1 。
- luan4 li4 wu2 xing2 ci4 ， gao1 xia4 yi4 bu4 qi2 。
- gao1 zhe3 san1 zhang4 chang2 ， xia4 zhe3 shi2 chi3 di1 。
- you3 ru2 ye3 sheng1 wu4 ， bu4 zhi1 he2 ren2 zai1 。
- jie1 yi3 qing1 wa3 wu1 ， cheng2 zhi1 bai2 sha1 tai2 。
- chao2 hun1 you3 feng1 yue4 ， zao4 shi1 wu2 chen2 ni2 。
- shu1 yun4 qiu1 qi4 qi4 ， liang2 yin1 xia4 qi1 qi1 。
- chun1 shen1 wei1 yu3 xi1 ， man3 ye4 zhu1 suo1 suo1 。
- sui4 mu4 da4 xue3 tian1 ， ya1 zhi1 yu4 ai2 ai2 。
- si4 shi2 ge4 you3 qu4 ， wan4 mu4 fei1 qi2 chai2 。
- qu4 nian2 mai3 ci3 zhai2 ， duo1 wei2 ren2 suo3 hai1 。
- yi4 jia1 er4 shi2 kou3 ， yi2 zhuan3 jiu4 song1 lai2 。
- yi2 lai2 you3 he2 de2 ， dan4 de2 fan2 jin1 kai1 。
- ji2 ci3 shi4 yi4 you3 ， qi3 bi4 jiao1 xian2 cai2 。
- gu4 wo3 you2 su2 shi4 ， guan1 dai4 zou3 chen2 ai1 。
- wei4 cheng1 wei2 song1 zhu3 ， shi2 shi2 yi2 kui4 huai2 。

## 注释

## 译文

## 赏析
