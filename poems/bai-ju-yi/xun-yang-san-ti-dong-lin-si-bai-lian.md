---
id: bai-ju-yi-xun-yang-san-ti-dong-lin-si-bai-lian
title: 潯陽三題 東林寺白蓮
titlePinyin: xun2 yang2 san1 ti2   dong1 lin2 si4 bai2 lian2
titleSlug: xun-yang-san-ti-dong-lin-si-bai-lian
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 東林北塘水，湛湛見底清。
- 中生白芙蓉，菡萏三百莖。
- 白日發光彩，清飆散芳馨。
- 洩香銀囊破，瀉露玉盤傾。
- 我慙塵垢眼，見此瓊瑤英。
- 乃知紅蓮花，虛得清淨名。
- 夏萼敷未歇，秋房結纔成。
- 夜深衆僧寢，獨起繞池行。
- 欲收一顆子，寄向長安城。
- 但恐出山去，人間種不生。

## 拼音

- dong1 lin2 bei3 tang2 shui3 ， zhan4 zhan4 jian4 di3 qing1 。
- zhong1 sheng1 bai2 fu2 rong2 ， han4 dan4 san1 bai3 jing4 。
- bai2 ri4 fa1 guang1 cai3 ， qing1 biao1 san4 fang1 xin1 。
- xie4 xiang1 yin2 nang2 po4 ， xie4 lu4 yu4 pan2 qing1 。
- wo3 can2 chen2 gou4 yan3 ， jian4 ci3 qiong2 yao2 ying1 。
- nai3 zhi1 hong2 lian2 hua1 ， xu1 de2 qing1 jing4 ming2 。
- xia4 e4 fu1 wei4 xie1 ， qiu1 fang2 jie2 cai2 cheng2 。
- ye4 shen1 zhong4 seng1 qin3 ， du2 qi3 rao4 chi2 xing2 。
- yu4 shou1 yi4 ke1 zi3 ， ji4 xiang4 chang2 an1 cheng2 。
- dan4 kong3 chu1 shan1 qu4 ， ren2 jian4 zhong3 bu4 sheng1 。

## 注释

## 译文

## 赏析
