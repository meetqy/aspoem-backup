---
id: bai-ju-yi-qin-zhong-yin-shi-shou-li-bei
title: 秦中吟十首 立碑
titlePinyin: qin2 zhong1 yin2 shi2 shou3   li4 bei1
titleSlug: qin-zhong-yin-shi-shou-li-bei
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 勳德既下衰，文章亦陵夷。
- 但見山中石，立作路旁碑。
- 銘勳悉太公，敘德皆仲尼。
- 復以多爲貴，千言直萬貲。
- 爲文彼何人，想見下筆時。
- 但欲愚者悅，不思賢者嗤。
- 豈獨賢者嗤，仍傳後代疑。
- 古石蒼苔字，安知是媿詞。
- 我聞望江縣，麴令撫惸嫠。
- 在官有仁政，名不聞京師。
- 身歿欲歸葬，百姓遮路岐。
- 攀轅不得歸，留葬此江湄。
- 至今道其名，男女涕皆垂。
- 無人立碑碣，唯有邑人知。

## 拼音

- xun1 de2 ji4 xia4 shuai1 ， wen2 zhang1 yi4 ling2 yi2 。
- dan4 jian4 shan1 zhong1 shi2 ， li4 zuo4 lu4 pang2 bei1 。
- ming2 xun1 xi1 tai4 gong1 ， xu4 de2 jie1 zhong4 ni2 。
- fu4 yi3 duo1 wei2 gui4 ， qian1 yan2 zhi2 wan4 zi1 。
- wei2 wen2 bi3 he2 ren2 ， xiang3 jian4 xia4 bi3 shi2 。
- dan4 yu4 yu2 zhe3 yue4 ， bu4 si1 xian2 zhe3 chi1 。
- qi3 du2 xian2 zhe3 chi1 ， reng2 chuan2 hou4 dai4 yi2 。
- gu3 shi2 cang1 tai2 zi4 ， an1 zhi1 shi4 kui4 ci2 。
- wo3 wen2 wang4 jiang1 xian4 ， qu1 ling4 fu3 qiong2 li2 。
- zai4 guan1 you3 ren2 zheng4 ， ming2 bu4 wen2 jing1 shi1 。
- shen1 mo4 yu4 gui1 zang4 ， bai3 xing4 zhe1 lu4 qi2 。
- pan1 yuan2 bu4 de2 gui1 ， liu2 zang4 ci3 jiang1 mei2 。
- zhi4 jin1 dao4 qi2 ming2 ， nan2 nü3 ti4 jie1 chui2 。
- wu2 ren2 li4 bei1 jie2 ， wei2 you3 yi4 ren2 zhi1 。

## 注释

## 译文

## 赏析
