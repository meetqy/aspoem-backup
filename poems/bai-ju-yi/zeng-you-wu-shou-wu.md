---
id: bai-ju-yi-zeng-you-wu-shou-wu
title: 贈友五首 五
titlePinyin: zeng4 you3 wu3 shou3   wu3
titleSlug: zeng-you-wu-shou-wu
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 三十男有室，二十女有歸。
- 近代多離亂，婚姻多過期。
- 嫁娶既不早，生育常苦遲。
- 兒女未成人，父母已衰羸。
- 凡人貴達日，多在長大時。
- 欲報親不待，孝心無所施。
- 哀哉三牲養，少得及庭闈。
- 惜哉萬鍾粟，多用飽妻兒。
- 誰能正婚禮，待君張國維。
- 庶使孝子心，皆無風樹悲。

## 拼音

- san1 shi2 nan2 you3 shi4 ， er4 shi2 nü3 you3 gui1 。
- jin4 dai4 duo1 li2 luan4 ， hun1 yin1 duo1 guo4 qi1 。
- jia4 qu3 ji4 bu4 zao3 ， sheng1 yu4 chang2 ku3 chi2 。
- er2 nü3 wei4 cheng2 ren2 ， fu4 mu3 yi3 shuai1 lei2 。
- fan2 ren2 gui4 da2 ri4 ， duo1 zai4 chang2 da4 shi2 。
- yu4 bao4 qin1 bu2 dai4 ， xiao4 xin1 wu2 suo3 shi1 。
- ai1 zai1 san1 sheng1 yang3 ， shao3 de2 ji2 ting2 wei2 。
- xi1 zai1 wan4 zhong1 su4 ， duo1 yong4 bao3 qi1 er2 。
- shui2 neng2 zheng4 hun1 li3 ， dai4 jun1 zhang1 guo2 wei2 。
- shu4 shi3 xiao4 zi3 xin1 ， jie1 wu2 feng1 shu4 bei1 。

## 注释

## 译文

## 赏析
