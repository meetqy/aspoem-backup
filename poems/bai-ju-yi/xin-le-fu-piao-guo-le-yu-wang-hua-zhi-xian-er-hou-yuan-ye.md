---
id: bai-ju-yi-xin-le-fu-piao-guo-le-yu-wang-hua-zhi-xian-er-hou-yuan-ye
title: 新樂府 驃國樂	欲王化之先邇後遠也
titlePinyin: xin1 le4 fu3   piao4 guo2 le4 	 yu4 wang2 hua4 zhi1 xian1 er3 hou4 yuan3 ye3
titleSlug: xin-le-fu-piao-guo-le-yu-wang-hua-zhi-xian-er-hou-yuan-ye
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 驃國樂，驃國樂，出自大海西南角。
- 雍羌之子舒難陀，來獻南音奉正朔。
- 德宗立仗御紫庭，黈纊不塞爲爾聽。
- 玉螺一吹椎髻聳，銅鼓一擊文身踊。
- 珠纓炫轉星宿搖，花鬘斗藪龍蛇動。
- 曲終王子啓聖人，臣父願爲唐外臣。
- 左右歡呼何翕習，至尊德廣之所及。
- 須臾百辟詣閤門，俯伏拜表賀至尊。
- 伏見驃人獻新樂，請書國史傳子孫。
- 時有擊壤老農父，暗測君心閑獨語。
- 聞君政化甚聖明，欲感人心致太平。
- 感人在近不在遠，太平由實非由聲。
- 觀身理國國可濟，君如心兮民如體。
- 體生疾苦心憯悽，民得和平君愷悌。
- 貞元之民若未安，驃樂雖聞君不歡。
- 貞元之民苟無病，驃樂不來君亦聖。
- 驃樂驃樂徒喧喧，不如聞此芻蕘言。

## 拼音

- piao4 guo2 le4 ， piao4 guo2 le4 ， chu1 zi4 da4 hai3 xi1 nan2 jiao3 。
- yong1 qiang1 zhi1 zi3 shu1 nan2 tuo2 ， lai2 xian4 nan2 yin1 feng4 zheng4 shuo4 。
- de2 zong1 li4 zhang4 yu4 zi3 ting2 ， tou3 kuang4 bu4 sai1 wei2 er3 ting1 。
- yu4 luo2 yi4 chui1 chui2 ji4 song3 ， tong2 gu3 yi4 ji1 wen2 shen1 yong3 。
- zhu1 ying1 xuan4 zhuan3 xing1 xiu4 yao2 ， hua1 man2 dou4 sou3 long2 she2 dong4 。
- qu3 zhong1 wang2 zi3 qi3 sheng4 ren2 ， chen2 fu4 yuan4 wei2 tang2 wai4 chen2 。
- zuo3 you4 huan1 hu1 he2 xi1 xi2 ， zhi4 zun1 de2 guang3 zhi1 suo3 ji2 。
- xu1 yu2 bai3 pi4 yi4 he2 men2 ， fu3 fu2 bai4 biao3 he4 zhi4 zun1 。
- fu2 jian4 piao4 ren2 xian4 xin1 le4 ， qing3 shu1 guo2 shi3 chuan2 zi3 sun1 。
- shi2 you3 ji1 rang3 lao3 nong2 fu4 ， an4 ce4 jun1 xin1 xian2 du2 yu3 。
- wen2 jun1 zheng4 hua4 shen4 sheng4 ming2 ， yu4 gan3 ren2 xin1 zhi4 tai4 ping2 。
- gan3 ren2 zai4 jin4 bu2 zai4 yuan3 ， tai4 ping2 you2 shi2 fei1 you2 sheng1 。
- guan1 shen1 li3 guo2 guo2 ke3 ji4 ， jun1 ru2 xin1 xi1 min2 ru2 ti3 。
- ti3 sheng1 ji2 ku3 xin1 can3 qi1 ， min2 de2 he2 ping2 jun1 kai3 ti4 。
- zhen1 yuan2 zhi1 min2 ruo4 wei4 an1 ， piao4 le4 sui1 wen2 jun1 bu4 huan1 。
- zhen1 yuan2 zhi1 min2 gou3 wu2 bing4 ， piao4 le4 bu4 lai2 jun1 yi4 sheng4 。
- piao4 le4 piao4 le4 tu2 xuan1 xuan1 ， bu4 ru2 wen2 ci3 chu2 rao2 yan2 。

## 注释

## 译文

## 赏析
