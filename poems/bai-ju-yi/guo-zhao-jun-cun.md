---
id: bai-ju-yi-guo-zhao-jun-cun
title: 過昭君村
titlePinyin: guo4 zhao1 jun1 cun1
titleSlug: guo-zhao-jun-cun
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 靈珠產無種，彩雲出無根。
- 亦如彼姝子，生此遐陋村。
- 至麗物難掩，遽選入君門。
- 獨美衆所嫉，終棄出塞垣。
- 唯此希代色，豈無一顧恩。
- 事排勢須去，不得由至尊。
- 白黑既可變，丹青何足論。
- 竟埋代北骨，不返巴東魂。
- 慘澹晚雲水，依稀舊鄉園。
- 妍姿化已久，但有村名存。
- 村中有遺老，指點爲我言。
- 不敢往者戒，恐貽來者冤。
- 至今村女面，燒灼成瘢痕。

## 拼音

- ling2 zhu1 chan3 wu2 zhong3 ， cai3 yun2 chu1 wu2 gen1 。
- yi4 ru2 bi3 shu1 zi3 ， sheng1 ci3 xia2 lou4 cun1 。
- zhi4 li2 wu4 nan2 yan3 ， ju4 xuan3 ru4 jun1 men2 。
- du2 mei3 zhong4 suo3 ji2 ， zhong1 qi4 chu1 sai4 yuan2 。
- wei2 ci3 xi1 dai4 se4 ， qi3 wu2 yi2 gu4 en1 。
- shi4 pai2 shi4 xu1 qu4 ， bu4 de2 you2 zhi4 zun1 。
- bai2 hei1 ji4 ke3 bian4 ， dan1 qing1 he2 zu2 lun4 。
- jing4 mai2 dai4 bei3 gu3 ， bu4 fan3 ba1 dong1 hun2 。
- can3 dan4 wan3 yun2 shui3 ， yi1 xi1 jiu4 xiang1 yuan2 。
- yan2 zi1 hua4 yi3 jiu3 ， dan4 you3 cun1 ming2 cun2 。
- cun1 zhong1 you3 yi2 lao3 ， zhi3 dian3 wei2 wo3 yan2 。
- bu4 gan3 wang3 zhe3 jie4 ， kong3 yi2 lai2 zhe3 yuan1 。
- zhi4 jin1 cun1 nü3 mian4 ， shao1 zhuo2 cheng2 ban1 hen2 。

## 注释

## 译文

## 赏析
