---
id: bai-ju-yi-zhong-dao-jiang-zhou-gan-jiu-you-ti-jun-lou-shi-yi-yun
title: 重到江州感舊遊題郡樓十一韻
titlePinyin: zhong4 dao4 jiang1 zhou1 gan3 jiu4 you2 ti2 jun4 lou2 shi2 yi1 yun4
titleSlug: zhong-dao-jiang-zhou-gan-jiu-you-ti-jun-lou-shi-yi-yun
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 掌綸知是忝，剖竹信爲榮。
- 才薄官仍重，恩深責尚輕。
- 昔徵從典午，今出自承明。
- 鳳詔休揮翰，漁歌欲濯纓。
- 還乘小艛艓，却到古湓城。
- 醉客臨江待，禪僧出郭迎。
- 青山滿眼在，白髮半頭生。
- 又校三年老，何曾一事成。
- 重過蕭寺宿，再上庾樓行。
- 雲水新秋思，閭閻舊日情。
- 郡民猶認得，司馬詠詩聲。

## 拼音

- zhang3 lun2 zhi1 shi4 tian3 ， pou1 zhu2 xin4 wei2 rong2 。
- cai2 bao2 guan1 reng2 zhong4 ， en1 shen1 ze2 shang4 qing1 。
- xi1 zhi3 cong2 dian3 wu3 ， jin1 chu1 zi4 cheng2 ming2 。
- feng4 zhao4 xiu1 hui1 han4 ， yu2 ge1 yu4 zhuo2 ying1 。
- huan2 cheng2 xiao3 lou2 die2 ， que4 dao4 gu3 pen2 cheng2 。
- zui4 ke4 lin2 jiang1 dai4 ， shan4 seng1 chu1 guo1 ying2 。
- qing1 shan1 man3 yan3 zai4 ， bai2 fa4 ban4 tou2 sheng1 。
- you4 xiao4 san1 nian2 lao3 ， he2 ceng2 yi2 shi4 cheng2 。
- zhong4 guo4 xiao1 si4 su4 ， zai4 shang4 yu3 lou2 xing2 。
- yun2 shui3 xin1 qiu1 si1 ， lü2 yan2 jiu4 ri4 qing2 。
- jun4 min2 you2 ren4 de2 ， si1 ma3 yong3 shi1 sheng1 。

## 注释

## 译文

## 赏析
