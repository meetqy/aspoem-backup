---
id: bai-ju-yi-san-yue-san-ri-fu-xi-luo-bin
title: 三月三日祓禊洛濱
titlePinyin: san1 yue4 san1 ri4 fu2 xi4 luo4 bin1
titleSlug: san-yue-san-ri-fu-xi-luo-bin
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 三月草萋萋，黃鶯歇又啼。
- 柳橋晴有絮，沙路潤無泥。
- 禊事修初半，遊人到欲齊。
- 金鈿耀桃李，絲管駭鳧鷖。
- 轉岸迴船尾，臨流簇馬蹄。
- 鬧翻揚子渡，蹋破魏王堤。
- 妓接謝公宴，詩陪荀令題。
- 舟同李膺泛，醴爲穆生攜。
- 水引春心蕩，花牽醉眼迷。
- 塵街從鼓動，煙樹任鴉棲。
- 舞急紅腰軟，歌遲翠黛低。
- 夜歸何用燭，新月鳳樓西。

## 拼音

- san1 yue4 cao3 qi1 qi1 ， huang2 ying1 xie1 you4 ti2 。
- liu3 qiao2 qing2 you3 xu4 ， sha1 lu4 run4 wu2 ni2 。
- xi4 shi4 xiu1 chu1 ban4 ， you2 ren2 dao4 yu4 qi2 。
- jin1 dian4 yao4 tao2 li3 ， si1 guan3 hai4 fu2 yi1 。
- zhuan3 an4 hui2 chuan2 wei3 ， lin2 liu2 cu4 ma3 ti2 。
- nao4 fan1 yang2 zi3 du4 ， ta4 po4 wei4 wang2 di1 。
- ji4 jie1 xie4 gong1 yan4 ， shi1 pei2 xun2 ling4 ti2 。
- zhou1 tong2 li3 ying1 fan4 ， li3 wei2 mu4 sheng1 xie2 。
- shui3 yin3 chun1 xin1 dang4 ， hua1 qian1 zui4 yan3 mi2 。
- chen2 jie1 cong2 gu3 dong4 ， yan1 shu4 ren4 ya1 qi1 。
- wu3 ji2 hong2 yao1 ruan3 ， ge1 chi2 cui4 dai4 di1 。
- ye4 gui1 he2 yong4 zhu2 ， xin1 yue4 feng4 lou2 xi1 。

## 注释

## 译文

## 赏析
