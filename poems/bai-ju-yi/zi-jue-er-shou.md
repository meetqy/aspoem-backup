---
id: bai-ju-yi-zi-jue-er-shou
title: 自覺二首
titlePinyin: zi4 jue2 er4 shou3
titleSlug: zi-jue-er-shou
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 四十未為老，憂傷早衰惡。前歲二毛生，今年一齒落。
- 形骸日損耗，心事同蕭索。夜寢與朝餐，其間味亦薄。
- 同歲崔舍人，容光方灼灼。始知年與貌，衰盛隨憂樂。
- 畏老老轉迫，憂病病彌縛。不畏複不憂，是除老病藥。
- 朝哭心所愛，暮哭心所親。親愛零落盡，安用身獨存。
- 幾許平生歡，無限骨肉恩。結為腸間痛，聚作鼻頭辛。
- 悲來四支緩，泣盡雙眸昏。所以年四十，心如七十人。
- 我聞浮屠教，中有解脫門。置心為止水，視身如浮雲。
- 鬥擻垢穢衣，度脫生死輪。胡為戀此苦，不去猶逡巡。
- 回念發弘願，願此見在身。但受過去報，不結將來因。
- 誓以智慧水，永洗煩惱塵。不將恩愛子，更種悲憂根。

## 拼音

- si4 shi2 wei4 wei2 lao3 ， you1 shang1 zao3 shuai1 e4 。 qian2 sui4 er4 mao2 sheng1 ， jin1 nian2 yi4 chi3 luo4 。
- xing2 hai2 ri4 sun3 hao4 ， xin1 shi4 tong2 xiao1 suo3 。 ye4 qin3 yu3 chao2 can1 ， qi2 jian4 wei4 yi4 bao2 。
- tong2 sui4 cui1 she4 ren2 ， rong2 guang1 fang1 zhuo2 zhuo2 。 shi3 zhi1 nian2 yu3 mao4 ， shuai1 sheng4 sui2 you1 le4 。
- wei4 lao3 lao3 zhuan3 po4 ， you1 bing4 bing4 mi2 fu4 。 bu2 wei4 fu4 bu4 you1 ， shi4 chu2 lao3 bing4 yao4 。
- chao2 ku1 xin1 suo3 ai4 ， mu4 ku1 xin1 suo3 qin1 。 qin1 ai4 ling2 luo4 jin4 ， an1 yong4 shen1 du2 cun2 。
- ji1 xu1 ping2 sheng1 huan1 ， wu2 xian4 gu3 rou4 en1 。 jie2 wei2 chang2 jian4 tong4 ， ju4 zuo4 bi2 tou2 xin1 。
- bei1 lai2 si4 zhi1 huan3 ， qi4 jin4 shuang1 mou2 hun1 。 suo3 yi3 nian2 si4 shi2 ， xin1 ru2 qi1 shi2 ren2 。
- wo3 wen2 fu2 tu2 jiao4 ， zhong1 you3 jie3 tuo1 men2 。 zhi4 xin1 wei2 zhi3 shui3 ， shi4 shen1 ru2 fu2 yun2 。
- dou4 sou4 gou4 hui4 yi1 ， du4 tuo1 sheng1 si3 lun2 。 hu2 wei2 lian4 ci3 ku3 ， bu2 qu4 you2 qun1 xun2 。
- hui2 nian4 fa1 hong2 yuan4 ， yuan4 ci3 jian4 zai4 shen1 。 dan4 shou4 guo4 qu4 bao4 ， bu4 jie2 jiang1 lai2 yin1 。
- shi4 yi3 zhi4 hui4 shui3 ， yong3 xi3 fan2 nao3 chen2 。 bu4 jiang1 en1 ai4 zi3 ， geng4 zhong3 bei1 you1 gen1 。

## 注释

## 译文

## 赏析
