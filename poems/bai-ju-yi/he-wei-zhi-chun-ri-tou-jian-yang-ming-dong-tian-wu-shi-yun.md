---
id: bai-ju-yi-he-wei-zhi-chun-ri-tou-jian-yang-ming-dong-tian-wu-shi-yun
title: 和微之春日投簡陽明洞天五十韻
titlePinyin: he2 wei1 zhi1 chun1 ri4 tou2 jian3 yang2 ming2 dong4 tian1 wu3 shi2 yun4
titleSlug: he-wei-zhi-chun-ri-tou-jian-yang-ming-dong-tian-wu-shi-yun
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 青陽行已半，白日坐將徂。
- 越國強仍大，稽城高且孤。
- 利饒鹽煮海，名勝水澄湖。
- 牛斗天垂象，台明地展圖。
- 瓌奇填市井，佳麗溢闉闍。
- 句踐遺風霸，西施舊俗姝。
- 船頭龍夭矯，橋脚獸睢盱。
- 鄉味珍蟛蚏，時鮮貴鷓鴣。
- 語言諸夏異，衣服一方殊。
- 擣練蛾眉婢，鳴榔蛙角奴。
- 江清敵伊洛，山翠勝荆巫。
- 華表雙棲鶴，聯檣幾點烏。
- 煙波分渡口，雲樹接城隅。
- 澗遠松如畫，洲平水似鋪。
- 綠科秧早稻，紫笋折新蘆。
- 暖蹋泥中藕，香尋石上蒲。
- 雨來萌盡達，雷後蟄全蘇。
- 柳眼黃絲纇，花房絳蠟珠。
- 林風新竹折，野燒老桑枯。
- 帶嚲長枝蕙，錢穿短貫榆。
- 暄和生野菜，卑濕長街蕪。
- 女浣紗相伴，兒烹鯉一呼。
- 山魈啼稚子，林狖挂山都。
- 產業論蠶蟻，孳生計鴨雛。
- 泉岩雪飄灑，苔壁錦漫糊。
- 堰限舟航路，堤通車馬途。
- 耶溪岸回合，禹廟徑盤紆。
- 洞穴何因鑿，星槎誰與刳。
- 石凹仙藥臼，峰峭佛香爐。
- 去爲投金簡，來因挈玉壺。
- 貴仍招客宿，健未要人扶。
- 聞望賢丞相，儀形美丈夫。
- 前驅駐旌斾，偏坐列笙竽。
- 刺史旟翻隼，尚書履曳鳧。
- 學禪超後有，觀妙造虛無。
- 髻裏傳僧寶，環中得道樞。
- 登樓詩八詠，置硯賦三都。
- 捧擁羅將綺，趨蹌紫與朱。
- 廟謨藏稷卨，兵略貯孫吳。
- 令下三軍整，風高四海趨。
- 千家得慈母，六郡事嚴姑。
- 重士過三哺，輕財抵一銖。
- 送觥歌宛轉，嘲妓笑盧胡。
- 佐飲時炮鼈，蠲酲數鱠鱸。
- 醉鄉雖咫尺，樂事亦須臾。
- 若不中賢聖，何由外智愚。
- 伊予一生志，我爾百年軀。
- 江上三千里，城中十二衢。
- 出多無伴侶，歸只對妻孥。
- 白首青山約，抽身去得無。

## 拼音

- qing1 yang2 xing2 yi3 ban4 ， bai2 ri4 zuo4 jiang1 cu2 。
- yue4 guo2 qiang2 reng2 da4 ， ji1 cheng2 gao1 qie3 gu1 。
- li4 rao2 yan2 zhu3 hai3 ， ming2 sheng4 shui3 cheng2 hu2 。
- niu2 dou4 tian1 chui2 xiang4 ， tai2 ming2 di4 zhan3 tu2 。
- gui1 qi2 tian2 shi4 jing3 ， jia1 li2 yi4 yin1 du1 。
- ju4 jian4 yi2 feng1 ba4 ， xi1 shi1 jiu4 su2 shu1 。
- chuan2 tou2 long2 yao1 jiao3 ， qiao2 jiao3 shou4 sui1 xu1 。
- xiang1 wei4 zhen1 peng2 yue4 ， shi2 xian1 gui4 zhe4 gu1 。
- yu3 yan2 zhu1 xia4 yi4 ， yi1 fu0 yi4 fang1 shu1 。
- dao3 lian4 e2 mei2 bi4 ， ming2 lang2 wa1 jiao3 nu2 。
- jiang1 qing1 di2 yi1 luo4 ， shan1 cui4 sheng4 jing1 wu1 。
- hua2 biao3 shuang1 qi1 he4 ， lian2 qiang2 ji1 dian3 wu1 。
- yan1 bo1 fen1 du4 kou3 ， yun2 shu4 jie1 cheng2 yu2 。
- jian4 yuan3 song1 ru2 hua4 ， zhou1 ping2 shui3 si4 pu1 。
- lü4 ke1 yang1 zao3 dao4 ， zi3 sun3 zhe2 xin1 lu2 。
- nuan3 ta4 ni2 zhong1 ou3 ， xiang1 xun2 shi2 shang4 pu2 。
- yu3 lai2 meng2 jin4 da2 ， lei2 hou4 zhe2 quan2 su1 。
- liu3 yan3 huang2 si1 lei4 ， hua1 fang2 jiang4 la4 zhu1 。
- lin2 feng1 xin1 zhu2 zhe2 ， ye3 shao1 lao3 sang1 ku1 。
- dai4 duo3 chang2 zhi1 hui4 ， qian2 chuan1 duan3 guan4 yu2 。
- xuan1 he2 sheng1 ye3 cai4 ， bei1 shi1 chang2 jie1 wu2 。
- nü3 huan4 sha1 xiang1 ban4 ， er2 peng1 li3 yi4 hu1 。
- shan1 xiao1 ti2 zhi4 zi3 ， lin2 you4 gua4 shan1 dou1 。
- chan3 ye4 lun4 can2 yi3 ， zi1 sheng1 ji4 ya1 chu2 。
- quan2 yan2 xue3 piao1 sa3 ， tai2 bi4 jin3 man4 hu2 。
- yan4 xian4 zhou1 hang2 lu4 ， di1 tong1 ju1 ma3 tu2 。
- ye1 xi1 an4 hui2 he2 ， yu3 miao4 jing4 pan2 yu1 。
- dong4 xue2 he2 yin1 zao2 ， xing1 cha2 shui2 yu3 ku1 。
- shi2 ao1 xian1 yao4 jiu4 ， feng1 qiao4 fo2 xiang1 lu2 。
- qu4 wei2 tou2 jin1 jian3 ， lai2 yin1 qie4 yu4 hu2 。
- gui4 reng2 zhao1 ke4 su4 ， jian4 wei4 yao4 ren2 fu2 。
- wen2 wang4 xian2 cheng2 xiang4 ， yi2 xing2 mei3 zhang4 fu0 。
- qian2 qu1 zhu4 jing1 pei4 ， pian1 zuo4 lie4 sheng1 yu2 。
- ci4 shi3 yu2 fan1 sun3 ， shang4 shu1 lü3 ye4 fu2 。
- xue2 shan4 chao1 hou4 you3 ， guan1 miao4 zao4 xu1 wu2 。
- ji4 li3 chuan2 seng1 bao3 ， huan2 zhong1 de2 dao4 shu1 。
- deng1 lou2 shi1 ba1 yong3 ， zhi4 yan4 fu4 san1 dou1 。
- peng3 yong1 luo2 jiang1 qi3 ， qu1 qiang1 zi3 yu3 zhu1 。
- miao4 mo2 cang2 ji4 xie4 ， bing1 lüe4 zhu4 sun1 wu2 。
- ling4 xia4 san1 jun1 zheng3 ， feng1 gao1 si4 hai3 qu1 。
- qian1 jia1 de2 ci2 mu3 ， liu4 jun4 shi4 yan2 gu1 。
- zhong4 shi4 guo4 san1 bu3 ， qing1 cai2 di3 yi4 zhu1 。
- song4 gong1 ge1 wan3 zhuan3 ， chao2 ji4 xiao4 lu2 hu2 。
- zuo3 yin3 shi2 pao4 bie1 ， juan1 cheng2 shu4 kuai4 lu2 。
- zui4 xiang1 sui1 zhi3 chi3 ， le4 shi4 yi4 xu1 yu2 。
- ruo4 bu4 zhong1 xian2 sheng4 ， he2 you2 wai4 zhi4 yu2 。
- yi1 yu3 yi4 sheng1 zhi4 ， wo3 er3 bai3 nian2 qu1 。
- jiang1 shang4 san1 qian1 li3 ， cheng2 zhong1 shi2 er4 qu2 。
- chu1 duo1 wu2 ban4 lü3 ， gui1 zhi1 dui4 qi1 nu2 。
- bai2 shou3 qing1 shan1 yue1 ， chou1 shen1 qu4 de2 wu2 。

## 注释

## 译文

## 赏析
