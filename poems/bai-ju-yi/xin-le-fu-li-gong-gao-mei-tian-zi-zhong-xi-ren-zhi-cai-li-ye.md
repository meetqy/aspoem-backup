---
id: bai-ju-yi-xin-le-fu-li-gong-gao-mei-tian-zi-zhong-xi-ren-zhi-cai-li-ye
title: 新樂府 驪宮高	美天子重惜人之財力也
titlePinyin: xin1 le4 fu3   li2 gong1 gao1 	 mei3 tian1 zi3 zhong4 xi1 ren2 zhi1 cai2 li4 ye3
titleSlug: xin-le-fu-li-gong-gao-mei-tian-zi-zhong-xi-ren-zhi-cai-li-ye
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 高高驪山上有宮，朱樓紫殿三四重。
- 遲遲兮春日，玉甃暖兮溫泉溢。
- 嫋嫋兮秋風，山蟬鳴兮宮樹紅。
- 翠華不來歲月久，牆有衣兮瓦有松。
- 吾君在位已五載，何不一幸乎其中？
- 西去都門幾多地，吾君不遊有深意。
- 一人出兮不容易，六宮從兮百司備。
- 八十一車千萬騎，朝有宴飫暮有賜。
- 中人之產數百家，未足充君一日費。
- 吾君修己人不知，不自逸兮不自嬉。
- 吾君愛人人不識，不傷財兮不傷力。
- 驪宮高兮高入雲，君之來兮爲一身，君之不來兮爲萬人。

## 拼音

- gao1 gao1 li2 shan1 shang4 you3 gong1 ， zhu1 lou2 zi3 dian4 san1 si4 zhong4 。
- chi2 chi2 xi1 chun1 ri4 ， yu4 zhou4 nuan3 xi1 wen1 quan2 yi4 。
- niao3 niao3 xi1 qiu1 feng1 ， shan1 chan2 ming2 xi1 gong1 shu4 hong2 。
- cui4 hua2 bu4 lai2 sui4 yue4 jiu3 ， qiang2 you3 yi1 xi1 wa3 you3 song1 。
- wu2 jun1 zai4 wei4 yi3 wu3 zai4 ， he2 bu4 yi2 xing4 hu1 qi2 zhong1 ？
- xi1 qu4 dou1 men2 ji1 duo1 di4 ， wu2 jun1 bu4 you2 you3 shen1 yi4 。
- yi4 ren2 chu1 xi1 bu4 rong2 yi4 ， liu4 gong1 cong2 xi1 bai3 si1 bei4 。
- ba1 shi2 yi1 ju1 qian1 wan4 qi2 ， chao2 you3 yan4 yu4 mu4 you3 ci4 。
- zhong1 ren2 zhi1 chan3 shu4 bai3 jia1 ， wei4 zu2 chong1 jun1 yi2 ri4 fei4 。
- wu2 jun1 xiu1 ji3 ren2 bu4 zhi1 ， bu2 zi4 yi4 xi1 bu2 zi4 xi1 。
- wu2 jun1 ai4 ren2 ren2 bu4 shi2 ， bu4 shang1 cai2 xi1 bu4 shang1 li4 。
- li2 gong1 gao1 xi1 gao1 ru4 yun2 ， jun1 zhi1 lai2 xi1 wei2 yi4 shen1 ， jun1 zhi1 bu4 lai2 xi1 wei2 wan4 ren2 。

## 注释

## 译文

## 赏析
