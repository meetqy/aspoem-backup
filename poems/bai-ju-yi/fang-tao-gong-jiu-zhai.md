---
id: bai-ju-yi-fang-tao-gong-jiu-zhai
title: 訪陶公舊宅
titlePinyin: fang3 tao2 gong1 jiu4 zhai2
titleSlug: fang-tao-gong-jiu-zhai
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 垢塵不汚玉，靈鳳不啄羶。
- 嗚呼陶靖節，生彼晉宋間。
- 心實有所守，口終不能言。
- 永惟孤竹子，拂衣首陽山。
- 夷齊各一身，窮餓未爲難。
- 先生有五男，與之同飢寒。
- 腸中食不充，身上衣不完。
- 連徵竟不起，斯可謂真賢。
- 我生君之後，相去五百年。
- 每讀五柳傳，目想心拳拳。
- 昔常詠遺風，著爲十六篇。
- 今來訪故宅，森若君在前。
- 不慕尊有酒，不慕琴無弦。
- 慕君遺榮利，老死此丘園。
- 柴桑古村落，栗里舊山川。
- 不見籬下菊，但餘墟中煙。
- 子孫雖無聞，族氏猶未遷。
- 每逢姓陶人，使我心依然。

## 拼音

- gou4 chen2 bu4 wu1 yu4 ， ling2 feng4 bu4 zhuo2 shan1 。
- wu1 hu1 tao2 jing4 jie2 ， sheng1 bi3 jin4 song4 jian4 。
- xin1 shi2 you3 suo3 shou3 ， kou3 zhong1 bu4 neng2 yan2 。
- yong3 wei2 gu1 zhu2 zi0 ， fu2 yi1 shou3 yang2 shan1 。
- yi2 qi2 ge4 yi4 shen1 ， qiong2 e4 wei4 wei2 nan2 。
- xian1 sheng0 you3 wu3 nan2 ， yu3 zhi1 tong2 ji1 han2 。
- chang2 zhong1 shi2 bu4 chong1 ， shen1 shang4 yi1 bu4 wan2 。
- lian2 zhi3 jing4 bu4 qi3 ， si1 ke3 wei4 zhen1 xian2 。
- wo3 sheng1 jun1 zhi1 hou4 ， xiang1 qu4 wu3 bai3 nian2 。
- mei3 du2 wu3 liu3 chuan2 ， mu4 xiang3 xin1 quan2 quan2 。
- xi1 chang2 yong3 yi2 feng1 ， zhu4 wei2 shi2 liu4 pian1 。
- jin1 lai2 fang3 gu4 zhai2 ， sen1 ruo4 jun1 zai4 qian2 。
- bu2 mu4 zun1 you3 jiu3 ， bu2 mu4 qin2 wu2 xian2 。
- mu4 jun1 yi2 rong2 li4 ， lao3 si3 ci3 qiu1 yuan2 。
- chai2 sang1 gu3 cun1 luo4 ， li4 li3 jiu4 shan1 chuan1 。
- bu2 jian4 li2 xia4 ju2 ， dan4 yu2 xu1 zhong1 yan1 。
- zi3 sun1 sui1 wu2 wen2 ， zu2 shi4 you2 wei4 qian1 。
- mei3 feng2 xing4 tao2 ren2 ， shi3 wo3 xin1 yi1 ran2 。

## 注释

## 译文

## 赏析
