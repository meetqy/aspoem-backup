---
id: bai-ju-yi-qin-zhong-yin-shi-shou-zhong-fu
title: 秦中吟十首 重賦
titlePinyin: qin2 zhong1 yin2 shi2 shou3   zhong4 fu4
titleSlug: qin-zhong-yin-shi-shou-zhong-fu
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 厚地植桑麻，所要濟生民。
- 生民理布帛，所求活一身。
- 身外充征賦，上以奉君親。
- 國家定兩稅，本意在愛人。
- 厥初防其淫，明敕內外臣。
- 稅外加一物，皆以枉法論。
- 奈何歲月久，貪吏得因循。
- 浚我以求寵，斂索無冬春。
- 織絹未成匹，繰絲未盈斤。
- 里胥迫我納，不許暫逡巡。
- 歲暮天地閉，陰風生破村。
- 夜深煙火盡，霰雪白紛紛。
- 幼者形不蔽，老者體無溫。
- 悲喘與寒氣，幷入鼻中辛。
- 昨日輸殘稅，因窺官庫門。
- 繒帛如山積，絲絮如雲屯。
- 號爲羨餘物，隨月獻至尊。
- 奪我身上煖，買爾眼前恩。
- 進入瓊林庫，歲久化爲塵。

## 拼音

- hou4 di4 zhi2 sang1 ma2 ， suo3 yao4 ji4 sheng1 min2 。
- sheng1 min2 li3 bu4 bo2 ， suo3 qiu2 huo2 yi4 shen1 。
- shen1 wai4 chong1 zheng1 fu4 ， shang4 yi3 feng4 jun1 qin1 。
- guo2 jia1 ding4 liang3 shui4 ， ben3 yi4 zai4 ai4 ren2 。
- jue2 chu1 fang2 qi2 yin2 ， ming2 chi4 nei4 wai4 chen2 。
- shui4 wai4 jia1 yi2 wu4 ， jie1 yi3 wang3 fa3 lun4 。
- nai4 he2 sui4 yue4 jiu3 ， tan1 li4 de2 yin1 xun2 。
- jun4 wo3 yi3 qiu2 chong3 ， lian3 suo3 wu2 dong1 chun1 。
- zhi1 juan4 wei4 cheng2 pi3 ， qiao1 si1 wei4 ying2 jin1 。
- li3 xu1 po4 wo3 na4 ， bu4 xu1 zan4 qun1 xun2 。
- sui4 mu4 tian1 di4 bi4 ， yin1 feng1 sheng1 po4 cun1 。
- ye4 shen1 yan1 huo3 jin4 ， xian4 xue3 bai2 fen1 fen1 。
- you4 zhe3 xing2 bu2 bi4 ， lao3 zhe3 ti3 wu2 wen1 。
- bei1 chuan3 yu3 han2 qi4 ， bing4 ru4 bi2 zhong1 xin1 。
- zuo2 ri4 shu1 can2 shui4 ， yin1 kui1 guan1 ku4 men2 。
- zeng1 bo2 ru2 shan1 ji1 ， si1 xu4 ru2 yun2 tun2 。
- hao4 wei2 xian4 yu2 wu4 ， sui2 yue4 xian4 zhi4 zun1 。
- duo2 wo3 shen1 shang4 xuan1 ， mai3 er3 yan3 qian2 en1 。
- jin4 ru4 qiong2 lin2 ku4 ， sui4 jiu3 hua4 wei2 chen2 。

## 注释

## 译文

## 赏析
