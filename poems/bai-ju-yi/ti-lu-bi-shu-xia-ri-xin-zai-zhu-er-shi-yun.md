---
id: bai-ju-yi-ti-lu-bi-shu-xia-ri-xin-zai-zhu-er-shi-yun
title: 題盧祕書夏日新栽竹二十韻
titlePinyin: ti2 lu2 bi4 shu1 xia4 ri4 xin1 zai1 zhu2 er4 shi2 yun4
titleSlug: ti-lu-bi-shu-xia-ri-xin-zai-zhu-er-shi-yun
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 湘竹初封植，盧生此考槃。
- 久持霜節苦，新託露根難。
- 等度須當砌，疎稠要滿闌。
- 買憐分薄俸，栽稱作閑官。
- 葉翦藍羅碎，莖抽玉琯端。
- 幾聲清淅瀝，一簇綠檀欒。
- 未夜青嵐入，先秋白露團。
- 拂肩搖翡翠，熨手弄琅玕。
- 韻透窗風起，陰鋪砌月殘。
- 炎天聞覺冷，窄地見疑寬。
- 梢動勝搖扇，枝低好挂冠。
- 碧籠煙幕幕，珠灑雨珊珊。
- 晚籜晴雲展，陰芽蟄虺蟠。
- 愛從抽馬策，惜未截魚竿。
- 松韻徒煩聽，桃夭不足觀。
- 梁慙當家杏，臺陋本司蘭。
- 撐撥詩人興，勾牽酒客歡。
- 靜連蘆簟滑，涼拂葛衣單。
- 豈止消時暑，應能保歲寒。
- 莫同凡草木，一種夏中看。

## 拼音

- xiang1 zhu2 chu1 feng1 zhi2 ， lu2 sheng1 ci3 kao3 pan2 。
- jiu3 chi2 shuang1 jie2 ku3 ， xin1 tuo1 lu4 gen1 nan2 。
- deng3 du4 xu1 dang1 qi4 ， shu1 chou2 yao4 man3 lan2 。
- mai3 lian2 fen1 bao2 feng4 ， zai1 cheng1 zuo4 xian2 guan1 。
- ye4 jian3 lan2 luo2 sui4 ， jing4 chou1 yu4 guan3 duan1 。
- ji1 sheng1 qing1 xi1 li4 ， yi2 cu4 lü4 tan2 luan2 。
- wei4 ye4 qing1 lan2 ru4 ， xian1 qiu1 bai2 lu4 tuan2 。
- fu2 jian1 yao2 fei3 cui4 ， yun4 shou3 nong4 lang2 gan1 。
- yun4 tou4 chuang1 feng1 qi3 ， yin1 pu1 qi4 yue4 can2 。
- yan2 tian1 wen2 jue2 leng3 ， zhai3 di4 jian4 yi2 kuan1 。
- shao1 dong4 sheng4 yao2 shan4 ， zhi1 di1 hao3 gua4 guan1 。
- bi4 long2 yan1 mu4 mu4 ， zhu1 sa3 yu3 shan1 shan1 。
- wan3 tuo4 qing2 yun2 zhan3 ， yin1 ya2 zhe2 hui1 pan2 。
- ai4 cong2 chou1 ma3 ce4 ， xi1 wei4 jie2 yu2 gan1 。
- song1 yun4 tu2 fan2 ting1 ， tao2 yao1 bu4 zu2 guan1 。
- liang2 can2 dang1 jia1 xing4 ， tai2 lou4 ben3 si1 lan2 。
- cheng1 bo1 shi1 ren2 xing1 ， gou1 qian1 jiu3 ke4 huan1 。
- jing4 lian2 lu2 dian4 hua2 ， liang2 fu2 ge3 yi1 dan1 。
- qi3 zhi3 xiao1 shi2 shu3 ， ying1 neng2 bao3 sui4 han2 。
- mo4 tong2 fan2 cao3 mu4 ， yi4 zhong3 xia4 zhong1 kan4 。

## 注释

## 译文

## 赏析
