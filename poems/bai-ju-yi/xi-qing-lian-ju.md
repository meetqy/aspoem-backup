---
id: bai-ju-yi-xi-qing-lian-ju
title: 喜晴聯句
titlePinyin: xi3 qing2 lian2 ju4
titleSlug: xi-qing-lian-ju
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 苦雨晴何喜，喜於未雨時。
- 氣收雲物變，聲樂鳥烏知。
- 蕙泛光風圃，蘭開皎月池。
- 千峰分遠近，九陌好追隨。
- 白日開天路，玄陰卷地維。
- 餘清在林薄，新照入漣漪。
- 碧樹涼先落，青蕪溼更滋。
- 曬毛經浴鶴，曳尾出泥龜。
- 舞去商羊速，飛來野馬遲。
- 柱邊無潤礎，臺上有游絲。
- 橋淨行塵息，堤長禁柳垂。
- 宮城開睥睨，觀闕麗罘罳。
- 洛水澄清鎮，嵩煙展翠帷。
- 梁成虹乍見，市散蜃初移。
- 藉草風猶暖，攀條露已晞。
- 屋穿添碧瓦，牆缺召金鎚。
- 迥徹來雙目，昏煩去四支。
- 霞文晚煥爛，星影夕參差。
- 爽助門庭肅，寒摧草木衰。
- 黃乾向陽菊，紅洗得霜梨。
- 假蓋閑誰惜，彈弦燥更悲。
- 散蹄良馬穩，炙背野人宜。
- 洞戶晨暉入，空庭宿霧披。
- 推林出書目，傾笥上衣椸。
- 道路行非阻，軒車望可期。
- 無辭訪圭竇，且願見瓊枝。
- 山閣蓬萊客，儲宮羽翼師。
- 每優陪麗句，何暇覿英姿。
- 翫景方搔首，懷人尚斂眉。
- 因吟仲文什，高興盡於斯。

## 拼音

- ku3 yu3 qing2 he2 xi3 ， xi3 wu1 wei4 yu3 shi2 。
- qi4 shou1 yun2 wu4 bian4 ， sheng1 le4 niao3 wu1 zhi1 。
- hui4 fan4 guang1 feng1 pu3 ， lan2 kai1 jiao3 yue4 chi2 。
- qian1 feng1 fen1 yuan3 jin4 ， jiu3 mo4 hao3 zhui1 sui2 。
- bai2 ri4 kai1 tian1 lu4 ， xuan2 yin1 juan4 di4 wei2 。
- yu2 qing1 zai4 lin2 bao2 ， xin1 zhao4 ru4 lian2 yi1 。
- bi4 shu4 liang2 xian1 luo4 ， qing1 wu2 shi1 geng4 zi1 。
- shai4 mao2 jing1 yu4 he4 ， ye4 wei3 chu1 ni2 gui1 。
- wu3 qu4 shang1 yang2 su4 ， fei1 lai2 ye3 ma3 chi2 。
- zhu4 bian1 wu2 run4 chu3 ， tai2 shang4 you3 you2 si1 。
- qiao2 jing4 xing2 chen2 xi1 ， di1 chang2 jin4 liu3 chui2 。
- gong1 cheng2 kai1 pi4 ni4 ， guan1 que4 li2 fu2 si1 。
- luo4 shui3 cheng2 qing1 zhen4 ， song1 yan1 zhan3 cui4 wei2 。
- liang2 cheng2 hong2 zha4 jian4 ， shi4 san4 shen4 chu1 yi2 。
- jie4 cao3 feng1 you2 nuan3 ， pan1 tiao2 lu4 yi3 xi1 。
- wu1 chuan1 tian1 bi4 wa3 ， qiang2 que1 zhao4 jin1 chui2 。
- jiong3 che4 lai2 shuang1 mu4 ， hun1 fan2 qu4 si4 zhi1 。
- xia2 wen2 wan3 huan4 lan4 ， xing1 ying3 xi1 can1 cha4 。
- shuang3 zhu4 men2 ting2 su4 ， han2 cui1 cao3 mu4 shuai1 。
- huang2 qian2 xiang4 yang2 ju2 ， hong2 xi3 de2 shuang1 li2 。
- jia3 gai4 xian2 shui2 xi1 ， dan4 xian2 zao4 geng4 bei1 。
- san4 ti2 liang2 ma3 wen3 ， zhi4 bei4 ye3 ren2 yi2 。
- dong4 hu4 chen2 hui1 ru4 ， kong1 ting2 su4 wu4 pi1 。
- tui1 lin2 chu1 shu1 mu4 ， qing1 si4 shang4 yi1 yi2 。
- dao4 lu4 xing2 fei1 zu3 ， xuan1 ju1 wang4 ke3 qi1 。
- wu2 ci2 fang3 gui1 dou4 ， qie3 yuan4 jian4 qiong2 zhi1 。
- shan1 ge2 peng2 lai2 ke4 ， chu3 gong1 yu3 yi4 shi1 。
- mei3 you1 pei2 li2 ju4 ， he2 xia2 di2 ying1 zi1 。
- wan2 jing3 fang1 sao1 shou3 ， huai2 ren2 shang4 lian3 mei2 。
- yin1 yin2 zhong4 wen2 shen2 ， gao1 xing1 jin4 wu1 si1 。

## 注释

## 译文

## 赏析
