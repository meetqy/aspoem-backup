---
id: bai-ju-yi-he-meng-you-chun-shi-yi-bai-yun
title: 和夢遊春詩一百韻
titlePinyin: he2 meng4 you2 chun1 shi1 yi4 bai3 yun4
titleSlug: he-meng-you-chun-shi-yi-bai-yun
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 昔君夢遊春，夢遊仙山曲。
- 怳若有所遇，似愜平生欲。
- 因尋菖蒲水，漸入桃花谷。
- 到一紅樓家，愛之看不足。
- 池流渡清泚，草嫩蹋綠蓐。
- 門柳闇全低，檐櫻紅半熟。
- 轉行深深院，過盡重重屋。
- 烏龍臥不驚，青鳥飛相逐。
- 漸聞玉珮響，始辨珠履躅。
- 遙見窗下人，娉婷十五六。
- 霞光抱明月，蓮豔開初旭。
- 縹緲雲雨仙，氛氳蘭麝馥。
- 風流薄梳洗，時世寬妝束。
- 袖輭異文綾，裾輕單絲縠。
- 裙腰銀線壓，梳掌金筐蹙。
- 帶襭紫蒲萄，袴花紅石竹。
- 凝情都未語，付意微相矚。
- 眉斂遠山青，鬟低片雲綠。
- 帳牽翡翠帶，被解鴛鴦襆。
- 秀色似堪餐，穠華如可掬。
- 半卷錦頭席，斜鋪繡腰褥。
- 朱脣素指勻，粉汗紅緜撲。
- 心驚睡易覺，夢斷魂難續。
- 籠委獨棲禽，劒分連理木。
- 存誠期有感，誓志貞無黷。
- 京洛八九春，未曾花裏宿。
- 壯年徒自棄，佳會應無復。
- 鸞歌不重聞，鳳兆從茲卜。
- 韋門女清貴，裴氏甥賢淑。
- 羅扇夾花燈，金鞍攢繡轂。
- 既傾南國貌，遂坦東牀腹。
- 劉阮心漸忘，潘楊意方睦。
- 新修履信第，初食尚書祿。
- 九醞備聖賢，八珍窮水陸。
- 秦家重蕭史，彥輔憐衛叔。
- 朝饌饋獨盤，夜醪傾百斛。
- 親賓盛輝赫，妓樂紛曄煜。
- 宿醉纔解酲，朝歡俄枕麴。
- 飲過君子爭，令甚將軍酷。
- 酩酊歌鷓鴣，顛狂舞鴝鵒。
- 月流春夜短，日下秋天速。
- 謝傅隙過駒，蕭娘風過燭。
- 全凋蕣花折，半死梧桐禿。
- 闇鏡對孤鸞，哀弦留寡鵠。
- 淒淒隔幽顯，冉冉移寒燠。
- 萬事此時休，百身何處贖。
- 提攜小兒女，將領舊姻族。
- 再入朱門行，一傍青樓哭。
- 櫪空無廐馬，水涸失池【鶩】。
- 搖落廢井梧，荒涼故籬菊。
- 莓苔上几閣，塵土生琴筑。
- 舞榭綴蠨蛸，歌梁聚蝙蝠。
- 嫁分紅粉妾，賣散蒼頭僕。
- 門客思徬徨，家人泣吚噢。
- 心期正蕭索，宦序仍拘跼。
- 懷策入崤函，驅車辭郟鄏。
- 逢時念既濟，聚學思大畜。
- 端詳筮仕蓍，磨拭穿楊鏃。
- 始從讐校職，首中賢良目。
- 一拔侍瑤墀，再升紆繡服。
- 誓酬君王寵，願使朝廷肅。
- 密勿奏封章，清明操憲牘。
- 鷹韝中病下，豸角當邪觸。
- 糾謬靜東周，申冤動南蜀。
- 危言詆閽寺，直氣忤鈞軸。
- 不忍曲作鉤，乍能折爲玉。
- 捫心無媿畏，騰口有謗讟。
- 只要明是非，何曾虞禍福。
- 車摧太行路，劒落酆城獄。
- 襄漢問修途，荆蠻指殊俗。
- 謫爲江府掾，遣事荆州牧。
- 趨走謁麾幢，喧煩視鞭朴。
- 簿書常自領，縲囚每親鞫。
- 竟日坐官曹，經旬曠休沐。
- 宅荒渚宮草，馬瘦畬田粟。
- 薄俸等涓毫，微官同桎梏。
- 月中照形影，天際辭骨肉。
- 鶴病翅羽垂，獸窮爪牙縮。
- 行看鬚間白，誰勸杯中綠。
- 時傷大野麟，命問長沙鵩。
- 夏梅山雨漬，秋瘴江雲毒。
- 巴水白茫茫，楚山青簇簇。
- 吟君七十韻，是我心所蓄。
- 既去誠莫追，將來幸前勗。
- 欲除憂惱病，當取禪經讀。
- 須悟事皆空，無令念將屬。
- 請思遊春夢，此夢何閃倏。
- 豔色即空花，浮生乃焦穀。
- 良姻在嘉偶，頃剋爲單獨。
- 入仕欲榮身，須臾成黜辱。
- 合者離之始，樂兮憂所伏。
- 愁恨僧祇長，歡榮剎那促。
- 覺悟因傍喻，迷執由當局。
- 膏明誘闇蛾，陽焱奔癡鹿。
- 貪爲苦聚落，愛是悲林麓。
- 水蕩無明波，輪迴死生輻。
- 塵應甘露灑，垢待醍醐浴。
- 障要智燈燒，魔須慧刀戮。
- 外熏性易染，內戰心難衂。
- 法句與心王，期君日三復。

## 拼音

- xi1 jun1 meng4 you2 chun1 ， meng4 you2 xian1 shan1 qu3 。
- huang3 ruo4 you3 suo3 yu4 ， si4 qie4 ping2 sheng1 yu4 。
- yin1 xun2 chang1 pu2 shui3 ， jian4 ru4 tao2 hua1 gu3 。
- dao4 yi4 hong2 lou2 jia1 ， ai4 zhi1 kan4 bu4 zu2 。
- chi2 liu2 du4 qing1 ci3 ， cao3 nen4 ta4 lü4 ru4 。
- men2 liu3 an4 quan2 di1 ， yan2 ying1 hong2 ban4 shu2 。
- zhuan3 xing2 shen1 shen1 yuan4 ， guo4 jin4 chong2 chong2 wu1 。
- wu1 long2 wo4 bu4 jing1 ， qing1 niao3 fei1 xiang1 zhu2 。
- jian4 wen2 yu4 pei4 xiang3 ， shi3 bian4 zhu1 lü3 zhu2 。
- yao2 jian4 chuang1 xia4 ren2 ， ping1 ting2 shi2 wu3 liu4 。
- xia2 guang1 bao4 ming2 yue4 ， lian2 yan4 kai1 chu1 xu4 。
- piao3 miao3 yun2 yu3 xian1 ， fen1 yun1 lan2 she4 fu4 。
- feng1 liu2 bao2 shu1 xi3 ， shi2 shi4 kuan1 zhuang1 shu4 。
- xiu4 ruan3 yi4 wen2 ling2 ， ju1 qing1 dan1 si1 hu2 。
- qun2 yao1 yin2 xian4 ya1 ， shu1 zhang3 jin1 kuang1 cu4 。
- dai4 xie2 zi3 pu2 tao2 ， ku4 hua1 hong2 shi2 zhu2 。
- ning2 qing2 dou1 wei4 yu3 ， fu4 yi4 wei1 xiang1 zhu3 。
- mei2 lian3 yuan3 shan1 qing1 ， huan2 di1 pian4 yun2 lü4 。
- zhang4 qian1 fei3 cui4 dai4 ， bei4 jie3 yuan1 yang1 fu2 。
- xiu4 se4 si4 kan1 can1 ， nong2 hua2 ru2 ke3 ju1 。
- ban4 juan4 jin3 tou2 xi2 ， xie2 pu1 xiu4 yao1 ru4 。
- zhu1 chun2 su4 zhi3 yun2 ， fen3 han4 hong2 mian2 pu1 。
- xin1 jing1 shui4 yi4 jue2 ， meng4 duan4 hun2 nan2 xu4 。
- long2 wei3 du2 qi1 qin2 ， jian4 fen1 lian2 li3 mu4 。
- cun2 cheng2 qi1 you3 gan3 ， shi4 zhi4 zhen1 wu2 du2 。
- jing1 luo4 ba1 jiu3 chun1 ， wei4 ceng2 hua1 li3 su4 。
- zhuang4 nian2 tu2 zi4 qi4 ， jia1 hui4 ying1 wu2 fu4 。
- luan2 ge1 bu2 zhong4 wen2 ， feng4 zhao4 cong2 zi1 bu3 。
- wei2 men2 nü3 qing1 gui4 ， pei2 shi4 sheng1 xian2 shu1 。
- luo2 shan4 jia1 hua1 deng1 ， jin1 an1 zan3 xiu4 gu3 。
- ji4 qing1 nan2 guo2 mao4 ， sui4 tan3 dong1 chuang2 fu4 。
- liu2 ruan3 xin1 jian4 wang4 ， pan1 yang2 yi4 fang1 mu4 。
- xin1 xiu1 lü3 xin4 di4 ， chu1 shi2 shang4 shu1 lu4 。
- jiu3 yun4 bei4 sheng4 xian2 ， ba1 zhen1 qiong2 shui3 lu4 。
- qin2 jia1 zhong4 xiao1 shi3 ， yan4 fu3 lian2 wei4 shu1 。
- chao2 zhuan4 kui4 du2 pan2 ， ye4 lao2 qing1 bai3 hu2 。
- qin1 bin1 sheng4 hui1 he4 ， ji4 le4 fen1 ye4 yu4 。
- su4 zui4 cai2 jie3 cheng2 ， chao2 huan1 e2 zhen3 qu1 。
- yin3 guo4 jun1 zi3 zheng1 ， ling4 shen4 jiang1 jun1 ku4 。
- ming3 ding3 ge1 zhe4 gu1 ， dian1 kuang2 wu3 qu2 yu4 。
- yue4 liu2 chun1 ye4 duan3 ， ri4 xia4 qiu1 tian1 su4 。
- xie4 fu4 xi4 guo4 ju1 ， xiao1 niang2 feng1 guo4 zhu2 。
- quan2 diao1 shun4 hua1 zhe2 ， ban4 si3 wu2 tong2 tu1 。
- an4 jing4 dui4 gu1 luan2 ， ai1 xian2 liu2 gua3 hu2 。
- qi1 qi1 ge2 you1 xian3 ， ran3 ran3 yi2 han2 yu4 。
- wan4 shi4 ci3 shi2 xiu1 ， bai3 shen1 he2 chu3 shu2 。
- ti2 xie2 xiao3 er2 nü3 ， jiang1 ling3 jiu4 yin1 zu2 。
- zai4 ru4 zhu1 men2 xing2 ， yi2 bang4 qing1 lou2 ku1 。
- li4 kong1 wu2 jiu4 ma3 ， shui3 he2 shi1 chi2 【 wu4 】。
- yao2 luo4 fei4 jing3 wu2 ， huang1 liang2 gu4 li2 ju2 。
- mei2 tai2 shang4 ji3 ge2 ， chen2 tu3 sheng1 qin2 zhu4 。
- wu3 xie4 zhui4 xiao1 shao1 ， ge1 liang2 ju4 bian1 fu2 。
- jia4 fen1 hong2 fen3 qie4 ， mai4 san4 cang1 tou2 pu2 。
- men2 ke4 si1 pang2 huang2 ， jia1 ren2 qi4 yi1 o1 。
- xin1 qi1 zheng4 xiao1 suo3 ， huan4 xu4 reng2 ju1 ju2 。
- huai2 ce4 ru4 xiao2 han2 ， qu1 ju1 ci2 jia2 ru3 。
- feng2 shi2 nian4 ji4 ji4 ， ju4 xue2 si1 da4 chu4 。
- duan1 xiang2 shi4 shi4 shi1 ， mo2 shi4 chuan1 yang2 zu2 。
- shi3 cong2 chou2 xiao4 zhi2 ， shou3 zhong1 xian2 liang2 mu4 。
- yi4 ba2 shi4 yao2 chi2 ， zai4 sheng1 yu1 xiu4 fu2 。
- shi4 chou2 jun1 wang2 chong3 ， yuan4 shi3 chao2 ting2 su4 。
- mi4 wu4 zou4 feng1 zhang1 ， qing1 ming2 cao1 xian4 du2 。
- ying1 gou1 zhong1 bing4 xia4 ， zhi4 jiao3 dang1 xie2 chu4 。
- jiu1 miu4 jing4 dong1 zhou1 ， shen1 yuan1 dong4 nan2 shu3 。
- wei1 yan2 di3 hun1 si4 ， zhi2 qi4 wu3 jun1 zhou2 。
- bu4 ren3 qu3 zuo4 gou1 ， zha4 neng2 zhe2 wei2 yu4 。
- men2 xin1 wu2 kui4 wei4 ， teng2 kou3 you3 bang4 du2 。
- zhi3 yao4 ming2 shi4 fei1 ， he2 ceng2 yu2 huo4 fu2 。
- ju1 cui1 tai4 hang2 lu4 ， jian4 luo4 feng1 cheng2 yu4 。
- xiang1 han4 wen4 xiu1 tu2 ， jing1 man2 zhi3 shu1 su2 。
- zhe2 wei2 jiang1 fu3 yuan4 ， qian3 shi4 jing1 zhou1 mu4 。
- qu1 zou3 ye4 hui1 zhuang4 ， xuan1 fan2 shi4 bian1 pu3 。
- bo2 shu1 chang2 zi4 ling3 ， lei2 qiu2 mei3 qin1 ju1 。
- jing4 ri4 zuo4 guan1 cao2 ， jing1 xun2 kuang4 xiu1 mu4 。
- zhai2 huang1 zhu3 gong1 cao3 ， ma3 shou4 she1 tian2 su4 。
- bao2 feng4 deng3 juan1 hao2 ， wei1 guan1 tong2 zhi4 gu4 。
- yue4 zhong1 zhao4 xing2 ying3 ， tian1 ji4 ci2 gu3 rou4 。
- he4 bing4 chi4 yu3 chui2 ， shou4 qiong2 zhao3 ya2 suo1 。
- xing2 kan4 xu1 jian4 bai2 ， shui2 quan4 bei1 zhong1 lü4 。
- shi2 shang1 da4 ye3 lin2 ， ming4 wen4 chang2 sha1 fu2 。
- xia4 mei2 shan1 yu3 zi4 ， qiu1 zhang4 jiang1 yun2 du2 。
- ba1 shui3 bai2 mang2 mang2 ， chu3 shan1 qing1 cu4 cu4 。
- yin2 jun1 qi1 shi2 yun4 ， shi4 wo3 xin1 suo3 xu4 。
- ji4 qu4 cheng2 mo4 zhui1 ， jiang1 lai2 xing4 qian2 xu4 。
- yu4 chu2 you1 nao3 bing4 ， dang1 qu3 shan4 jing1 du2 。
- xu1 wu4 shi4 jie1 kong1 ， wu2 ling4 nian4 jiang1 shu3 。
- qing3 si1 you2 chun1 meng4 ， ci3 meng4 he2 shan3 shu1 。
- yan4 se4 ji2 kong1 hua1 ， fu2 sheng1 nai3 jiao1 gu3 。
- liang2 yin1 zai4 jia1 ou3 ， qing3 kei1 wei2 dan1 du2 。
- ru4 shi4 yu4 rong2 shen1 ， xu1 yu2 cheng2 chu4 ru3 。
- he2 zhe3 li2 zhi1 shi3 ， le4 xi1 you1 suo3 fu2 。
- chou2 hen4 seng1 qi2 chang2 ， huan1 rong2 cha4 na4 cu4 。
- jue2 wu4 yin1 bang4 yu4 ， mi2 zhi2 you2 dang1 ju2 。
- gao1 ming2 you4 an4 e2 ， yang2 yan4 ben1 chi1 lu4 。
- tan1 wei2 ku3 ju4 luo4 ， ai4 shi4 bei1 lin2 lu4 。
- shui3 dang4 wu2 ming2 bo1 ， lun2 hui2 si3 sheng1 fu2 。
- chen2 ying1 gan1 lu4 sa3 ， gou4 dai4 ti2 hu2 yu4 。
- zhang4 yao4 zhi4 deng1 shao1 ， mo2 xu1 hui4 dao1 lu4 。
- wai4 xun1 xing4 yi4 ran3 ， nei4 zhan4 xin1 nan2 nü4 。
- fa3 ju4 yu3 xin1 wang2 ， qi1 jun1 ri4 san1 fu4 。

## 注释

## 译文

## 赏析
