---
id: bai-ju-yi-song-mao-xian-weng
title: 送毛仙翁
titlePinyin: song4 mao2 xian1 weng1
titleSlug: song-mao-xian-weng
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 仙翁已得道，混迹尋巖泉。
- 肌膚冰雪瑩，衣服雲霞鮮。
- 紺髮絲竝緻，齠容花共妍。
- 方瞳點玄漆，高步凌非煙。
- 幾見桑海變，莫知龜鶴年。
- 所憩九清外，所遊五嶽巔。
- 軒昊舊爲侶，松喬難比肩。
- 每嗟人世人，役役如狂顛。
- 孰能脫羈鞅，盡遭名利牽。
- 貌隨歲律換，神逐光陰遷。
- 惟余負憂譴，顦顇湓江壖。
- 衰鬢忽霜白，愁腸如火煎。
- 羈旅坐多感，裴回私自憐。
- 晴眺五老峰，玉洞多神仙。
- 何當憫湮厄，授道安虛孱。
- 我師惠然來，論道窮重玄。
- 浩蕩八溟闊，志泰心超然。
- 形骸既無束，得喪亦都捐。
- 豈識椿菌異，那知鵬鷃懸。
- 丹華既相付，促景定當延。
- 玄功曷可報，感極惟勤拳。
- 霓旌不肯駐，又歸武夷川。
- 語罷倏然別，孤鶴升遙天。
- 賦詩敘明德，永續步虛篇。

## 拼音

- xian1 weng1 yi3 de2 dao4 ， hun4 ji4 xun2 yan2 quan2 。
- ji1 fu1 bing1 xue3 ying2 ， yi1 fu0 yun2 xia2 xian1 。
- gan4 fa4 si1 bing4 zhi4 ， tiao2 rong2 hua1 gong4 yan2 。
- fang1 tong2 dian3 xuan2 qi1 ， gao1 bu4 ling2 fei1 yan1 。
- ji1 jian4 sang1 hai3 bian4 ， mo4 zhi1 gui1 he4 nian2 。
- suo3 qi4 jiu3 qing1 wai4 ， suo3 you2 wu3 yue4 dian1 。
- xuan1 hao4 jiu4 wei2 lü3 ， song1 qiao2 nan2 bi3 jian1 。
- mei3 jie1 ren2 shi4 ren2 ， yi4 yi4 ru2 kuang2 dian1 。
- shu2 neng2 tuo1 ji1 yang1 ， jin4 zao1 ming2 li4 qian1 。
- mao4 sui2 sui4 lü4 huan4 ， shen2 zhu2 guang1 yin1 qian1 。
- wei2 yu2 fu4 you1 qian3 ， qiao2 cui4 pen2 jiang1 ruan2 。
- shuai1 bin4 hu1 shuang1 bai2 ， chou2 chang2 ru2 huo3 jian1 。
- ji1 lü3 zuo4 duo1 gan3 ， pei2 hui2 si1 zi4 lian2 。
- qing2 tiao4 wu3 lao3 feng1 ， yu4 dong4 duo1 shen2 xian1 。
- he2 dang1 min3 yan1 e4 ， shou4 dao4 an1 xu1 chan2 。
- wo3 shi1 hui4 ran2 lai2 ， lun4 dao4 qiong2 zhong4 xuan2 。
- hao4 dang4 ba1 ming2 kuo4 ， zhi4 tai4 xin1 chao1 ran2 。
- xing2 hai2 ji4 wu2 shu4 ， de2 sang1 yi4 dou1 juan1 。
- qi3 shi2 chun1 jun1 yi4 ， na4 zhi1 peng2 yan4 xuan2 。
- dan1 hua2 ji4 xiang1 fu4 ， cu4 jing3 ding4 dang1 yan2 。
- xuan2 gong1 he2 ke3 bao4 ， gan3 ji2 wei2 qin2 quan2 。
- ni2 jing1 bu4 ken3 zhu4 ， you4 gui1 wu3 yi2 chuan1 。
- yu3 ba4 shu1 ran2 bie2 ， gu1 he4 sheng1 yao2 tian1 。
- fu4 shi1 xu4 ming2 de2 ， yong3 xu4 bu4 xu1 pian1 。

## 注释

## 译文

## 赏析
