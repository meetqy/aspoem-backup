---
id: bai-ju-yi-he-wei-zhi-shi-er-shi-san-shou-he-wang-xiao
title: 和微之詩二十三首 和望曉
titlePinyin: he2 wei1 zhi1 shi1 er4 shi2 san1 shou3   he2 wang4 xiao3
titleSlug: he-wei-zhi-shi-er-shi-san-shou-he-wang-xiao
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 休吟稽山曉，聽詠秦城旦。
- 鳴雞初有聲，宿鳥猶未敢。
- 丁丁漏向盡，鼕鼕鼓過半。
- 南山青沈沈，東方白漫漫。
- 街心若流水，城角如斷岸。
- 星河稍隅落，宮闕方輪煥。
- 朝車雷四合，騎火星一貫。
- 赫奕冠蓋盛，熒煌朱紫爛。
- 沙堤亘蟆池，市路遶龍斷。
- 白日忽照耀，紅塵紛散亂。
- 貴教過客避，榮任行人看。
- 祥煙滿虛空，春色無邊畔。
- 鵷行候晷刻，龍尾登霄漢。
- 臺殿暖宜攀，風光晴可翫。
- 草鋪地茵褥，雲卷天幃幔。
- 鶯雜佩鏘鏘，花饒衣粲粲。
- 何言終日樂，獨起臨風歎。
- 歎我同心人，一別春七換。
- 相望山隔礙，欲去官羇絆。
- 何日到江東，超然似張翰。

## 拼音

- xiu1 yin2 ji1 shan1 xiao3 ， ting1 yong3 qin2 cheng2 dan4 。
- ming2 ji1 chu1 you3 sheng1 ， su4 niao3 you2 wei4 gan3 。
- ding1 ding1 lou4 xiang4 jin4 ， dong1 dong1 gu3 guo4 ban4 。
- nan2 shan1 qing1 shen3 shen3 ， dong1 fang1 bai2 man4 man4 。
- jie1 xin1 ruo4 liu2 shui3 ， cheng2 jiao3 ru2 duan4 an4 。
- xing1 he2 shao1 yu2 luo4 ， gong1 que4 fang1 lun2 huan4 。
- chao2 ju1 lei2 si4 he2 ， qi2 huo3 xing1 yi2 guan4 。
- he4 yi4 guan1 gai4 sheng4 ， ying2 huang2 zhu1 zi3 lan4 。
- sha1 di1 gen4 ma0 chi2 ， shi4 lu4 rao4 long2 duan4 。
- bai2 ri4 hu1 zhao4 yao4 ， hong2 chen2 fen1 san4 luan4 。
- gui4 jiao4 guo4 ke4 bi4 ， rong2 ren4 xing2 ren2 kan4 。
- xiang2 yan1 man3 xu1 kong1 ， chun1 se4 wu2 bian1 pan4 。
- yuan1 xing2 hou4 gui3 ke4 ， long2 wei3 deng1 xiao1 han4 。
- tai2 dian4 nuan3 yi2 pan1 ， feng1 guang1 qing2 ke3 wan2 。
- cao3 pu1 di4 yin1 ru4 ， yun2 juan4 tian1 wei2 man4 。
- ying1 za2 pei4 qiang1 qiang1 ， hua1 rao2 yi1 can4 can4 。
- he2 yan2 zhong1 ri4 le4 ， du2 qi3 lin2 feng1 tan4 。
- tan4 wo3 tong2 xin1 ren2 ， yi4 bie2 chun1 qi1 huan4 。
- xiang1 wang4 shan1 ge2 ai4 ， yu4 qu4 guan1 ji1 ban4 。
- he2 ri4 dao4 jiang1 dong1 ， chao1 ran2 si4 zhang1 han4 。

## 注释

## 译文

## 赏析
