---
id: bai-ju-yi-san-yao-su-ping-yao
title: 三謠 素屏謠
titlePinyin: san1 yao2   su4 ping2 yao2
titleSlug: san-yao-su-ping-yao
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 素屏素屏，胡爲乎不文不飾，不丹不青。
- 當世豈無李陽冰之篆字，張旭之筆迹。
- 邊鸞之花鳥，張璪之松石。
- 吾不令加一點一畫於其上，欲爾保真而全白。
- 吾於香爐峰下置草堂，二屏倚在東西牆。
- 夜如明月入我室，曉如白雲圍我牀。
- 我心久養浩然氣，亦欲與爾表裏相輝光。
- 爾不見當今甲第與王宮，織成步障銀屏風。
- 綴珠陷鈿貼雲母，五金七寶相玲瓏。
- 貴豪待此方悅目，晏然寢臥乎其中。
- 素屏素屏，物各有所宜，用各有所施。
- 爾今木爲骨兮紙爲面，捨吾草堂欲何之。

## 拼音

- su4 ping2 su4 ping2 ， hu2 wei2 hu1 bu4 wen2 bu2 shi4 ， bu4 dan1 bu4 qing1 。
- dang1 shi4 qi3 wu2 li3 yang2 bing1 zhi1 zhuan4 zi4 ， zhang1 xu4 zhi1 bi3 ji4 。
- bian1 luan2 zhi1 hua1 niao3 ， zhang1 zao3 zhi1 song1 shi2 。
- wu2 bu2 ling4 jia1 yi4 dian3 yi2 hua4 wu1 qi2 shang4 ， yu4 er3 bao3 zhen1 er2 quan2 bai2 。
- wu2 wu1 xiang1 lu2 feng1 xia4 zhi4 cao3 tang2 ， er4 ping2 yi3 zai4 dong1 xi1 qiang2 。
- ye4 ru2 ming2 yue4 ru4 wo3 shi4 ， xiao3 ru2 bai2 yun2 wei2 wo3 chuang2 。
- wo3 xin1 jiu3 yang3 hao4 ran2 qi4 ， yi4 yu4 yu3 er3 biao3 li3 xiang1 hui1 guang1 。
- er3 bu2 jian4 dang1 jin1 jia3 di4 yu3 wang2 gong1 ， zhi1 cheng2 bu4 zhang4 yin2 ping2 feng1 。
- zhui4 zhu1 xian4 dian4 tie1 yun2 mu3 ， wu3 jin1 qi1 bao3 xiang1 ling2 long2 。
- gui4 hao2 dai4 ci3 fang1 yue4 mu4 ， yan4 ran2 qin3 wo4 hu1 qi2 zhong1 。
- su4 ping2 su4 ping2 ， wu4 ge4 you3 suo3 yi2 ， yong4 ge4 you3 suo3 shi1 。
- er3 jin1 mu4 wei2 gu3 xi1 zhi3 wei2 mian4 ， she3 wu2 cao3 tang2 yu4 he2 zhi1 。

## 注释

## 译文

## 赏析
