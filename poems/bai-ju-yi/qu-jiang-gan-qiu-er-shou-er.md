---
id: bai-ju-yi-qu-jiang-gan-qiu-er-shou-er
title: 曲江感秋二首 二
titlePinyin: qu3 jiang1 gan3 qiu1 er4 shou3   er4
titleSlug: qu-jiang-gan-qiu-er-shou-er
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 疎蕪南岸草，蕭颯西風樹。
- 秋到未幾時，蟬聲又無數。
- 莎平綠茸合，蓮落青房露。
- 今日臨望時，往年感秋處。
- 池中水依舊，城上山如故。
- 獨我鬢間毛，昔黑今垂素。
- 榮名與壯齒，相避如朝暮。
- 時命始欲來，年顏已先去。
- 當春不歡樂，臨老徒驚誤。
- 故作詠懷詩，題於曲江路。

## 拼音

- shu1 wu2 nan2 an4 cao3 ， xiao1 sa4 xi1 feng1 shu4 。
- qiu1 dao4 wei4 ji1 shi2 ， chan2 sheng1 you4 wu2 shu4 。
- sha1 ping2 lü4 rong2 he2 ， lian2 luo4 qing1 fang2 lu4 。
- jin1 ri4 lin2 wang4 shi2 ， wang3 nian2 gan3 qiu1 chu3 。
- chi2 zhong1 shui3 yi1 jiu4 ， cheng2 shang4 shan1 ru2 gu4 。
- du2 wo3 bin4 jian4 mao2 ， xi1 hei1 jin1 chui2 su4 。
- rong2 ming2 yu3 zhuang4 chi3 ， xiang1 bi4 ru2 zhao1 mu4 。
- shi2 ming4 shi3 yu4 lai2 ， nian2 yan2 yi3 xian1 qu4 。
- dang1 chun1 bu4 huan1 le4 ， lin2 lao3 tu2 jing1 wu4 。
- gu4 zuo4 yong3 huai2 shi1 ， ti2 wu1 qu3 jiang1 lu4 。

## 注释

## 译文

## 赏析
