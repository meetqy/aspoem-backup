---
id: bai-ju-yi-xin-le-fu-fa-qu-mei-lie-sheng-zheng-hua-sheng-ye
title: 新樂府 法曲	美列聖，正華聲也
titlePinyin: xin1 le4 fu3   fa3 qu3 	 mei3 lie4 sheng4 ， zheng4 hua2 sheng1 ye3
titleSlug: xin-le-fu-fa-qu-mei-lie-sheng-zheng-hua-sheng-ye
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 法曲法曲歌大定，積德重熙有餘慶。
- 永徽之人舞而詠，法曲法曲舞霓裳。
- 政和世理音洋洋，開元之人樂且康。
- 法曲法曲歌堂堂，堂堂之慶垂無疆。
- 中宗肅宗復鴻業，唐祚中興萬萬葉。
- 法曲法曲合夷歌，夷聲邪亂華聲和。
- 以亂干和天寶末，明年胡塵犯宮闕。
- 乃知法曲本華風，苟能審音與政通。
- 一從胡曲相參錯，不辨興衰與哀樂。
- 願求牙曠正華音，不令夷夏相交侵。

## 拼音

- fa3 qu3 fa3 qu3 ge1 da4 ding4 ， ji1 de2 zhong4 xi1 you3 yu2 qing4 。
- yong3 hui1 zhi1 ren2 wu3 er2 yong3 ， fa3 qu3 fa3 qu3 wu3 ni2 chang2 。
- zheng4 he2 shi4 li3 yin1 yang2 yang2 ， kai1 yuan2 zhi1 ren2 le4 qie3 kang1 。
- fa3 qu3 fa3 qu3 ge1 tang2 tang2 ， tang2 tang2 zhi1 qing4 chui2 wu2 jiang1 。
- zhong1 zong1 su4 zong1 fu4 hong2 ye4 ， tang2 zuo4 zhong1 xing1 wan4 wan4 ye4 。
- fa3 qu3 fa3 qu3 he2 yi2 ge1 ， yi2 sheng1 xie2 luan4 hua2 sheng1 he2 。
- yi3 luan4 gan1 he2 tian1 bao3 mo4 ， ming2 nian2 hu2 chen2 fan4 gong1 que4 。
- nai3 zhi1 fa3 qu3 ben3 hua2 feng1 ， gou3 neng2 shen3 yin1 yu3 zheng4 tong1 。
- yi4 cong2 hu2 qu3 xiang1 can1 cuo4 ， bu2 bian4 xing1 shuai1 yu3 ai1 le4 。
- yuan4 qiu2 ya2 kuang4 zheng4 hua2 yin1 ， bu2 ling4 yi2 xia4 xiang1 jiao1 qin1 。

## 注释

## 译文

## 赏析
