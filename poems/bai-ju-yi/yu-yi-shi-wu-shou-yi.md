---
id: bai-ju-yi-yu-yi-shi-wu-shou-yi
title: 寓意詩五首 一
titlePinyin: yu4 yi4 shi1 wu3 shou3   yi1
titleSlug: yu-yi-shi-wu-shou-yi
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 豫樟生深山，七年而後知。
- 挺高二百尺，本末皆十圍。
- 天子建明堂，此材獨中規。
- 匠人執斤墨，采度將有期。
- 孟冬草木枯，烈火燎山陂。
- 疾風吹猛燄，從根燒到枝。
- 養材三十年，方成棟梁姿。
- 一朝爲灰燼，柯葉無孑遺。
- 地雖生爾材，天不與爾時。
- 不如糞土英，猶有人掇之。
- 已矣勿重陳，重陳令人悲。
- 不悲焚燒苦，但悲采用遲。

## 拼音

- yu4 zhang1 sheng1 shen1 shan1 ， qi1 nian2 er2 hou4 zhi1 。
- ting3 gao1 er4 bai3 chi3 ， ben3 mo4 jie1 shi2 wei2 。
- tian1 zi3 jian4 ming2 tang2 ， ci3 cai2 du2 zhong1 gui1 。
- jiang4 ren2 zhi2 jin1 mo4 ， cai3 du4 jiang1 you3 qi1 。
- meng4 dong1 cao3 mu4 ku1 ， lie4 huo3 liao2 shan1 bei1 。
- ji2 feng1 chui1 meng3 yan4 ， cong2 gen1 shao1 dao4 zhi1 。
- yang3 cai2 san1 shi2 nian2 ， fang1 cheng2 dong4 liang2 zi1 。
- yi4 zhao1 wei2 hui1 jin4 ， ke1 ye4 wu2 jie2 yi2 。
- di4 sui1 sheng1 er3 cai2 ， tian1 bu4 yu3 er3 shi2 。
- bu4 ru2 fen4 tu3 ying1 ， you2 you3 ren2 duo1 zhi1 。
- yi3 yi3 wu4 zhong4 chen2 ， zhong4 chen2 ling4 ren2 bei1 。
- bu4 bei1 fen2 shao1 ku3 ， dan4 bei1 cai3 yong4 chi2 。

## 注释

## 译文

## 赏析
