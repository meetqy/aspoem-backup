---
id: bai-ju-yi-ma-shang-zuo
title: 馬上作
titlePinyin: ma3 shang4 zuo4
titleSlug: ma-shang-zuo
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 處世非不遇，榮身頗有餘。
- 勳爲上柱國，爵乃朝大夫。
- 自問有何才，兩入承明廬。
- 又問有何政，再駕朱輪車。
- 矧予東山人，自惟樸且疎。
- 彈琴復有酒，且慕嵇阮徒。
- 暗被鄉里薦，誤上賢能書。
- 一列朝士籍，遂爲世網拘。
- 高有罾繳憂，下有陷穽虞。
- 每覺宇宙窄，未嘗心體舒。
- 蹉跎二十年，頷下生白鬚。
- 何言左遷去，尚獲專城居。
- 杭州五千里，往若投淵魚。
- 雖未脫簪組，且來泛江湖。
- 吳中多詩人，亦不少酒酤。
- 高聲詠篇什，大笑飛杯盂。
- 五十未全老，尚可且歡娛。
- 用茲送日月，君以爲何如。
- 秋風起江上，白日落路隅。
- 回首語五馬，去矣勿踟躕。

## 拼音

- chu3 shi4 fei1 bu2 yu4 ， rong2 shen1 po1 you3 yu2 。
- xun1 wei2 shang4 zhu4 guo2 ， jue2 nai3 chao2 dai4 fu0 。
- zi4 wen4 you3 he2 cai2 ， liang3 ru4 cheng2 ming2 lu2 。
- you4 wen4 you3 he2 zheng4 ， zai4 jia4 zhu1 lun2 ju1 。
- shen3 yu3 dong1 shan1 ren2 ， zi4 wei2 pu3 qie3 shu1 。
- dan4 qin2 fu4 you3 jiu3 ， qie3 mu4 ji1 ruan3 tu2 。
- an4 bei4 xiang1 li3 jian4 ， wu4 shang4 xian2 neng2 shu1 。
- yi2 lie4 chao2 shi4 ji2 ， sui4 wei2 shi4 wang3 ju1 。
- gao1 you3 zeng1 jiao3 you1 ， xia4 you3 xian4 jing3 yu2 。
- mei3 jue2 yu3 zhou4 zhai3 ， wei4 chang2 xin1 ti3 shu1 。
- cuo1 tuo2 er4 shi2 nian2 ， han4 xia4 sheng1 bai2 xu1 。
- he2 yan2 zuo3 qian1 qu4 ， shang4 huo4 zhuan1 cheng2 ju1 。
- hang2 zhou1 wu3 qian1 li3 ， wang3 ruo4 tou2 yuan1 yu2 。
- sui1 wei4 tuo1 zan1 zu3 ， qie3 lai2 fan4 jiang1 hu2 。
- wu2 zhong1 duo1 shi1 ren2 ， yi4 bu4 shao3 jiu3 gu1 。
- gao1 sheng1 yong3 pian1 shi2 ， da4 xiao4 fei1 bei1 yu2 。
- wu3 shi2 wei4 quan2 lao3 ， shang4 ke3 qie3 huan1 yu2 。
- yong4 zi1 song4 ri4 yue4 ， jun1 yi3 wei2 he2 ru2 。
- qiu1 feng1 qi3 jiang1 shang4 ， bai2 ri4 luo4 lu4 yu2 。
- hui2 shou3 yu3 wu3 ma3 ， qu4 yi3 wu4 chi2 chu2 。

## 注释

## 译文

## 赏析
