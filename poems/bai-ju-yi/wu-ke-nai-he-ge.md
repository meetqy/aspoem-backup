---
id: bai-ju-yi-wu-ke-nai-he-ge
title: 無可奈何歌
titlePinyin: wu2 ke3 nai4 he2 ge1
titleSlug: wu-ke-nai-he-ge
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 無可奈何兮！白日走而朱顏頹，少日往而老日催。
- 生者不住兮死者不迴，況乎寵辱豐顇之外物。
- 又何常不十去而一來，去不可挽兮來不可推。
- 無可奈何兮！已焉哉！惟天長而地久，前無始兮後無終。
- 嗟吾生之幾何，寄瞬息乎其中。
- 又如太倉之稊米，委一粒於萬鍾。
- 何不與道逍遙？
- 委化從容。
- 縱心放志，洩洩融融。
- 胡爲乎分愛惡於生死，繫憂喜於窮通。
- 倔強其骨髓，齟齬其心胷。
- 合冰炭以交戰，祗自苦兮厥躬。
- 彼造物者，云何不爲。
- 此與化者，云何不隨。
- 或喣或吹，或盛或衰。
- 雖千變與萬化，委一順以貫之。
- 爲彼何非，爲此何是。
- 誰冥此心，夢蝶之子。
- 何禍非福，何吉非凶。
- 誰達此觀，喪馬之翁。
- 俾吾爲秋毫之杪，吾亦自足。
- 不見其小，俾吾爲泰山之阿。
- 吾亦無餘，不見其多。
- 是以達人靜則脗然與陰合迹，動則浩然與陽同波。
- 委順而已，孰知其他。
- 時邪命邪！吾其無奈彼何？委邪順邪！彼亦無奈吾何？夫兩無奈何，然後能冥至順而合太和。
- 故吾所以飲太和，扣至順，而爲無可奈何之歌。

## 拼音

- wu2 ke3 nai4 he2 xi1 ！ bai2 ri4 zou3 er2 zhu1 yan2 tui2 ， shao3 ri4 wang3 er2 lao3 ri4 cui1 。
- sheng1 zhe3 bu2 zhu4 xi1 si3 zhe3 bu4 hui2 ， kuang4 hu1 chong3 ru3 feng1 cui4 zhi1 wai4 wu4 。
- you4 he2 chang2 bu4 shi2 qu4 er2 yi4 lai2 ， qu4 bu4 ke3 wan3 xi1 lai2 bu4 ke3 tui1 。
- wu2 ke3 nai4 he2 xi1 ！ yi3 yan1 zai1 ！ wei2 tian1 chang2 er2 di4 jiu3 ， qian2 wu2 shi3 xi1 hou4 wu2 zhong1 。
- jie1 wu2 sheng1 zhi1 ji1 he2 ， ji4 shun4 xi1 hu1 qi2 zhong1 。
- you4 ru2 tai4 cang1 zhi1 ti2 mi3 ， wei3 yi2 li4 wu1 wan4 zhong1 。
- he2 bu4 yu3 dao4 xiao1 yao2 ？
- wei3 hua4 cong2 rong2 。
- zong4 xin1 fang4 zhi4 ， xie4 xie4 rong2 rong2 。
- hu2 wei2 hu1 fen1 ai4 e4 wu1 sheng1 si3 ， xi4 you1 xi3 wu1 qiong2 tong1 。
- jue4 qiang2 qi2 gu3 sui3 ， ju3 yu3 qi2 xin1 xiong1 。
- he2 bing1 tan4 yi3 jiao1 zhan4 ， zhi1 zi4 ku3 xi1 jue2 gong1 。
- bi3 zao4 wu4 zhe3 ， yun2 he2 bu4 wei2 。
- ci3 yu3 hua4 zhe3 ， yun2 he2 bu4 sui2 。
- huo4 xu3 huo4 chui1 ， huo4 sheng4 huo4 shuai1 。
- sui1 qian1 bian4 yu3 wan4 hua4 ， wei3 yi2 shun4 yi3 guan4 zhi1 。
- wei2 bi3 he2 fei1 ， wei2 ci3 he2 shi4 。
- shui2 ming2 ci3 xin1 ， meng4 die2 zhi1 zi3 。
- he2 huo4 fei1 fu2 ， he2 ji2 fei1 xiong1 。
- shui2 da2 ci3 guan1 ， sang1 ma3 zhi1 weng1 。
- bi3 wu2 wei2 qiu1 hao2 zhi1 miao3 ， wu2 yi4 zi4 zu2 。
- bu2 jian4 qi2 xiao3 ， bi3 wu2 wei2 tai4 shan1 zhi1 a1 。
- wu2 yi4 wu2 yu2 ， bu2 jian4 qi2 duo1 。
- shi4 yi3 da2 ren2 jing4 ze2 wen3 ran2 yu3 yin1 he2 ji4 ， dong4 ze2 hao4 ran2 yu3 yang2 tong2 bo1 。
- wei3 shun4 er2 yi3 ， shu2 zhi1 qi2 ta1 。
- shi2 xie2 ming4 xie2 ！ wu2 qi2 wu2 nai4 bi3 he2 ？ wei3 xie2 shun4 xie2 ！ bi3 yi4 wu2 nai4 wu2 he2 ？ fu1 liang3 wu2 nai4 he2 ， ran2 hou4 neng2 ming2 zhi4 shun4 er2 he2 tai4 he2 。
- gu4 wu2 suo3 yi3 yin3 tai4 he2 ， kou4 zhi4 shun4 ， er2 wei2 wu2 ke3 nai4 he2 zhi1 ge1 。

## 注释

## 译文

## 赏析
