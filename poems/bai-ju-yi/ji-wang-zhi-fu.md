---
id: bai-ju-yi-ji-wang-zhi-fu
title: 寄王質夫
titlePinyin: ji4 wang2 zhi4 fu1
titleSlug: ji-wang-zhi-fu
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 憶始識君時，愛君世緣薄。
- 我亦吏王畿，不爲名利著。
- 春尋仙遊洞，秋上雲居閣。
- 樓觀水潺潺，龍潭花漠漠。
- 吟詩石上坐，引酒泉邊酌。
- 因話出處心，心期老巖壑。
- 忽從風雨別，遂被簪纓縛。
- 君作出山雲，我爲入籠鶴。
- 籠深鶴殘顇，山遠雲飄泊。
- 去處雖不同，同負平生約。
- 今來各何在，老去隨所託。
- 我守巴南城，君佐征西幕。
- 年顏漸衰颯，生計仍蕭索。
- 方含去國愁，且羨從軍樂。
- 舊遊疑是夢，往事思如昨。
- 相憶春又深，故山花正落。

## 拼音

- yi4 shi3 shi2 jun1 shi2 ， ai4 jun1 shi4 yuan2 bao2 。
- wo3 yi4 li4 wang2 ji1 ， bu4 wei2 ming2 li4 zhu4 。
- chun1 xun2 xian1 you2 dong4 ， qiu1 shang4 yun2 ju1 ge2 。
- lou2 guan1 shui3 chan2 chan2 ， long2 tan2 hua1 mo4 mo4 。
- yin2 shi1 shi2 shang4 zuo4 ， yin3 jiu3 quan2 bian1 zhuo2 。
- yin1 hua4 chu1 chu3 xin1 ， xin1 qi1 lao3 yan2 he4 。
- hu1 cong2 feng1 yu3 bie2 ， sui4 bei4 zan1 ying1 fu4 。
- jun1 zuo4 chu1 shan1 yun2 ， wo3 wei2 ru4 long2 he4 。
- long2 shen1 he4 can2 cui4 ， shan1 yuan3 yun2 piao1 bo2 。
- qu4 chu3 sui1 bu4 tong2 ， tong2 fu4 ping2 sheng1 yue1 。
- jin1 lai2 ge4 he2 zai4 ， lao3 qu4 sui2 suo3 tuo1 。
- wo3 shou3 ba1 nan2 cheng2 ， jun1 zuo3 zheng1 xi1 mu4 。
- nian2 yan2 jian4 shuai1 sa4 ， sheng1 ji4 reng2 xiao1 suo3 。
- fang1 han2 qu4 guo2 chou2 ， qie3 xian4 cong2 jun1 le4 。
- jiu4 you2 yi2 shi4 meng4 ， wang3 shi4 si1 ru2 zuo2 。
- xiang1 yi4 chun1 you4 shen1 ， gu4 shan1 hua1 zheng4 luo4 。

## 注释

## 译文

## 赏析
