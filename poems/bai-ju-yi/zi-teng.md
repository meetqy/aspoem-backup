---
id: bai-ju-yi-zi-teng
title: 紫藤
titlePinyin: zi3 teng2
titleSlug: zi-teng
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 藤花紫蒙茸，藤葉青扶疎。
- 誰謂好顏色，而爲害有餘。
- 下如蛇屈盤，上若繩縈紆。
- 可憐中間樹，束縛成枯株。
- 柔蔓不自勝，嫋嫋挂空虛。
- 豈知纏樹木，千夫力不如。
- 先柔後爲害，有似諛佞徒。
- 附著君權勢，君迷不肯誅。
- 又如妖婦人，綢繆蠱其夫。
- 奇邪壞人室，夫惑不能除。
- 寄言邦與家，所慎在其初。
- 毫末不早辨，滋蔓信難圖。
- 願以藤爲戒，銘之于座隅。

## 拼音

- teng2 hua1 zi3 meng2 rong2 ， teng2 ye4 qing1 fu2 shu1 。
- shui2 wei4 hao3 yan2 se4 ， er2 wei2 hai4 you3 yu2 。
- xia4 ru2 she2 qu1 pan2 ， shang4 ruo4 sheng2 ying2 yu1 。
- ke3 lian2 zhong1 jian4 shu4 ， shu4 fu4 cheng2 ku1 zhu1 。
- rou2 man4 bu2 zi4 sheng4 ， niao3 niao3 gua4 kong1 xu1 。
- qi3 zhi1 chan2 shu4 mu4 ， qian1 fu1 li4 bu4 ru2 。
- xian1 rou2 hou4 wei2 hai4 ， you3 si4 yu2 ning4 tu2 。
- fu4 zhu4 jun1 quan2 shi4 ， jun1 mi2 bu4 ken3 zhu1 。
- you4 ru2 yao1 fu4 ren2 ， chou2 mou2 gu3 qi2 fu1 。
- qi2 xie2 huai4 ren2 shi4 ， fu1 huo4 bu4 neng2 chu2 。
- ji4 yan2 bang1 yu3 jia1 ， suo3 shen4 zai4 qi2 chu1 。
- hao2 mo4 bu4 zao3 bian4 ， zi1 man4 xin4 nan2 tu2 。
- yuan4 yi3 teng2 wei2 jie4 ， ming2 zhi1 yu2 zuo4 yu2 。

## 注释

## 译文

## 赏析
