---
id: bai-ju-yi-xin-le-fu-dao-zhou-min-mei-chen-yu-ming-zhu-ye
title: 新樂府 道州民	美臣遇明主也
titlePinyin: xin1 le4 fu3   dao4 zhou1 min2 	 mei3 chen2 yu4 ming2 zhu3 ye3
titleSlug: xin-le-fu-dao-zhou-min-mei-chen-yu-ming-zhu-ye
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 道州民，多侏儒，長者不過三尺餘。
- 市作矮奴年進送，號爲道州任土貢。
- 任土貢，寧若斯。
- 不聞使人生別離，老翁哭孫母哭兒。
- 一自陽城來守郡，不進矮奴頻詔問。
- 城云臣按六典書，任土貢有不貢無。
- 道州水土所生者，只有矮民無矮奴。
- 吾君感悟璽書下，歲貢矮奴宜悉罷。
- 道州民，老者幼者何欣欣。
- 父兄子弟始相保，從此得作良人身。
- 道州民，民到于今受其賜，欲說使君先下淚。
- 仍恐兒孫忘使君，生男多以陽爲字。

## 拼音

- dao4 zhou1 min2 ， duo1 zhu1 ru2 ， chang2 zhe3 bu2 guo4 san1 chi3 yu2 。
- shi4 zuo4 ai3 nu2 nian2 jin4 song4 ， hao4 wei2 dao4 zhou1 ren4 tu3 gong4 。
- ren4 tu3 gong4 ， ning2 ruo4 si1 。
- bu4 wen2 shi3 ren2 sheng1 bie2 li2 ， lao3 weng1 ku1 sun1 mu3 ku1 er2 。
- yi2 zi4 yang2 cheng2 lai2 shou3 jun4 ， bu2 jin4 ai3 nu2 bin1 zhao4 wen4 。
- cheng2 yun2 chen2 an4 liu4 dian3 shu1 ， ren4 tu3 gong4 you3 bu2 gong4 wu2 。
- dao4 zhou1 shui3 tu3 suo3 sheng1 zhe3 ， zhi3 you3 ai3 min2 wu2 ai3 nu2 。
- wu2 jun1 gan3 wu4 xi3 shu1 xia4 ， sui4 gong4 ai3 nu2 yi2 xi1 ba4 。
- dao4 zhou1 min2 ， lao3 zhe3 you4 zhe3 he2 xin1 xin1 。
- fu4 xiong1 zi3 di4 shi3 xiang1 bao3 ， cong2 ci3 de2 zuo4 liang2 ren2 shen1 。
- dao4 zhou1 min2 ， min2 dao4 yu2 jin1 shou4 qi2 ci4 ， yu4 shuo1 shi3 jun1 xian1 xia4 lei4 。
- reng2 kong3 er2 sun1 wang4 shi3 jun1 ， sheng1 nan2 duo1 yi3 yang2 wei2 zi4 。

## 注释

## 译文

## 赏析
