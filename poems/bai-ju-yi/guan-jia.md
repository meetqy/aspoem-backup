---
id: bai-ju-yi-guan-jia
title: 觀稼
titlePinyin: guan1 jia4
titleSlug: guan-jia
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 世役不我牽，身心常自若。
- 晚出看田畝，閑行旁村落。
- 纍纍繞場稼，嘖嘖羣飛雀。
- 年豐豈獨人，禽鳥聲亦樂。
- 田翁逢我喜，默起具尊杓。
- 斂手笑相延，社酒有殘酌。
- 媿茲勤且敬，藜杖爲淹泊。
- 言動任天真，未覺農人惡。
- 停杯問生事，夫種妻兒穫。
- 筋力苦疲勞，衣食常單薄。
- 自慙祿仕者，曾不營農作。
- 飽食無所勞，何殊衛人鶴。

## 拼音

- shi4 yi4 bu4 wo3 qian1 ， shen1 xin1 chang2 zi4 ruo4 。
- wan3 chu1 kan4 tian2 mu3 ， xian2 xing2 pang2 cun1 luo4 。
- lei2 lei2 rao4 chang3 jia4 ， ze2 ze2 qun2 fei1 que4 。
- nian2 feng1 qi3 du2 ren2 ， qin2 niao3 sheng1 yi4 le4 。
- tian2 weng1 feng2 wo3 xi3 ， mo4 qi3 ju4 zun1 shao2 。
- lian3 shou3 xiao4 xiang1 yan2 ， she4 jiu3 you3 can2 zhuo2 。
- kui4 zi1 qin2 qie3 jing4 ， li2 zhang4 wei2 yan1 bo2 。
- yan2 dong4 ren4 tian1 zhen1 ， wei4 jue2 nong2 ren2 e4 。
- ting2 bei1 wen4 sheng1 shi4 ， fu1 zhong3 qi1 er2 huo4 。
- jin1 li4 ku3 pi2 lao2 ， yi1 shi2 chang2 dan1 bao2 。
- zi4 can2 lu4 shi4 zhe3 ， ceng2 bu4 ying2 nong2 zuo4 。
- bao3 shi2 wu2 suo3 lao2 ， he2 shu1 wei4 ren2 he4 。

## 注释

## 译文

## 赏析
