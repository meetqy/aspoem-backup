---
id: bai-ju-yi-bu-chu-men
title: 不出門
titlePinyin: bu4 chu1 men2
titleSlug: bu-chu-men
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 彌月不出門，永日無來賓。
- 食飽更拂牀，睡覺一嚬伸。
- 輕箑白鳥羽，新簟青箭筠。
- 方寸方丈室，空然兩無塵。
- 披衣腰不帶，散髮頭不巾。
- 袒跣北窗下，葛天之遺民。
- 一日亦自足，況得以終身。
- 不知天壤內，目我爲何人。

## 拼音

- mi2 yue4 bu4 chu1 men2 ， yong3 ri4 wu2 lai2 bin1 。
- shi2 bao3 geng4 fu2 chuang2 ， shui4 jue2 yi4 pin2 shen1 。
- qing1 sha4 bai2 niao3 yu3 ， xin1 dian4 qing1 jian4 yun2 。
- fang1 cun4 fang1 zhang4 shi4 ， kong1 ran2 liang3 wu2 chen2 。
- pi1 yi1 yao1 bu2 dai4 ， san4 fa4 tou2 bu4 jin1 。
- tan3 xian3 bei3 chuang1 xia4 ， ge3 tian1 zhi1 yi2 min2 。
- yi2 ri4 yi4 zi4 zu2 ， kuang4 de2 yi3 zhong1 shen1 。
- bu4 zhi1 tian1 rang3 nei4 ， mu4 wo3 wei2 he2 ren2 。

## 注释

## 译文

## 赏析
