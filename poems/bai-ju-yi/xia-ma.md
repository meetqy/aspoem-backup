---
id: bai-ju-yi-xia-ma
title: 蝦蟇
titlePinyin: xia1 ma2
titleSlug: xia-ma
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 嘉魚薦宗朝，靈龜貢邦家。
- 應龍能致雨，潤我百穀芽。
- 蠢蠢水族中，無用者蝦蟇。
- 形穢肌肉腥，出沒於泥沙。
- 六月七月交，時雨正滂沱。
- 蝦蟇得其志，快樂無以加。
- 地既蕃其生，使之族類多。
- 天又與其聲，得以相諠譁。
- 豈惟玉池上，汚君清冷波。
- 可獨瑤瑟前，亂君鹿鳴歌。
- 常恐飛上天，跳躍隨姮娥。
- 往往蝕明月，遣君無奈何。

## 拼音

- jia1 yu2 jian4 zong1 chao2 ， ling2 gui1 gong4 bang1 jia1 。
- ying1 long2 neng2 zhi4 yu3 ， run4 wo3 bai3 gu3 ya2 。
- chun3 chun3 shui3 zu2 zhong1 ， wu2 yong4 zhe3 xia1 ma2 。
- xing2 hui4 ji1 rou4 xing1 ， chu1 mei2 wu1 ni2 sha1 。
- liu4 yue4 qi1 yue4 jiao1 ， shi2 yu3 zheng4 pang1 tuo2 。
- xia1 ma2 de2 qi2 zhi4 ， kuai4 le4 wu2 yi3 jia1 。
- di4 ji4 fan1 qi2 sheng1 ， shi3 zhi1 zu2 lei4 duo1 。
- tian1 you4 yu3 qi2 sheng1 ， de2 yi3 xiang1 xuan1 hua2 。
- qi3 wei2 yu4 chi2 shang4 ， wu1 jun1 qing1 leng3 bo1 。
- ke3 du2 yao2 se4 qian2 ， luan4 jun1 lu4 ming2 ge1 。
- chang2 kong3 fei1 shang4 tian1 ， tiao4 yue4 sui2 heng2 e2 。
- wang3 wang3 shi2 ming2 yue4 ， qian3 jun1 wu2 nai4 he2 。

## 注释

## 译文

## 赏析
