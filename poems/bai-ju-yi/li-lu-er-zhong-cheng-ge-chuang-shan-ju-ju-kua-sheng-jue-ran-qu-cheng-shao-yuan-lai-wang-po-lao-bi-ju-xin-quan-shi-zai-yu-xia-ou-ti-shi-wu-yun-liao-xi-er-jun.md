---
id: bai-ju-yi-li-lu-er-zhong-cheng-ge-chuang-shan-ju-ju-kua-sheng-jue-ran-qu-cheng-shao-yuan-lai-wang-po-lao-bi-ju-xin-quan-shi-zai-yu-xia-ou-ti-shi-wu-yun-liao-xi-er-jun
title: 李盧二中丞各創山居俱誇勝絕然去城稍遠來往頗勞弊居新泉實在宇下偶題十五韻聊戲二君
titlePinyin: li3 lu2 er4 zhong1 cheng2 ge4 chuang4 shan1 ju1 ju4 kua1 sheng4 jue2 ran2 qu4 cheng2 shao1 yuan3 lai2 wang3 po1 lao2 bi4 ju1 xin1 quan2 shi2 zai4 yu3 xia4 ou3 ti2 shi2 wu3 yun4 liao2 xi4 er4 jun1
titleSlug: li-lu-er-zhong-cheng-ge-chuang-shan-ju-ju-kua-sheng-jue-ran-qu-cheng-shao-yuan-lai-wang-po-lao-bi-ju-xin-quan-shi-zai-yu-xia-ou-ti-shi-wu-yun-liao-xi-er-jun
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 龍門蒼石壁，浥澗碧潭水。
- 各在一山隅，迢遙幾十里。
- 清鏡碧屏風，惜哉信爲美。
- 愛而不得見，亦與無相似。
- 聞君每來去，矻矻事行李。
- 脂轄復裹糧，心力頗勞止。
- 未如吾舍下，石與泉甚邇。
- 鑿鑿復濺濺，晝夜流不已。
- 洛石千萬拳，襯波鋪錦綺。
- 海珉一兩片，激瀨含宮徵。
- 綠宜春濯足，淨可朝漱齒。
- 遶砌紫鱗遊，拂簾白鳥起。
- 何言履道叟，便是滄浪子。
- 君若趁歸程，請君先到此。
- 願以潺湲聲，洗君塵土耳。

## 拼音

- long2 men2 cang1 shi2 bi4 ， yi4 jian4 bi4 tan2 shui3 。
- ge4 zai4 yi4 shan1 yu2 ， tiao2 yao2 ji1 shi2 li3 。
- qing1 jing4 bi4 ping2 feng1 ， xi1 zai1 xin4 wei2 mei3 。
- ai4 er2 bu4 de2 jian4 ， yi4 yu3 wu2 xiang1 si4 。
- wen2 jun1 mei3 lai2 qu4 ， ku1 ku1 shi4 xing2 li0 。
- zhi1 xia2 fu4 guo3 liang2 ， xin1 li4 po1 lao2 zhi3 。
- wei4 ru2 wu2 she4 xia4 ， shi2 yu3 quan2 shen4 er3 。
- zao2 zao2 fu4 jian4 jian4 ， zhou4 ye4 liu2 bu4 yi3 。
- luo4 shi2 qian1 wan4 quan2 ， chen4 bo1 pu1 jin3 qi3 。
- hai3 min2 yi4 liang3 pian4 ， ji1 lai4 han2 gong1 zhi3 。
- lü4 yi2 chun1 zhuo2 zu2 ， jing4 ke3 chao2 shu4 chi3 。
- rao4 qi4 zi3 lin2 you2 ， fu2 lian2 bai2 niao3 qi3 。
- he2 yan2 lü3 dao4 sou3 ， bian4 shi4 cang1 lang4 zi3 。
- jun1 ruo4 chen4 gui1 cheng2 ， qing3 jun1 xian1 dao4 ci3 。
- yuan4 yi3 chan2 yuan2 sheng1 ， xi3 jun1 chen2 tu3 er3 。

## 注释

## 译文

## 赏析
