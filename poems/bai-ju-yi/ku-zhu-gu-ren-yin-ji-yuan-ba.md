---
id: bai-ju-yi-ku-zhu-gu-ren-yin-ji-yuan-ba
title: 哭諸故人因寄元八
titlePinyin: ku1 zhu1 gu4 ren2 yin1 ji4 yuan2 ba1
titleSlug: ku-zhu-gu-ren-yin-ji-yuan-ba
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 昨日哭寢門，今日哭寢門。
- 借問所哭誰，無非故交親。
- 偉卿既長往，質夫亦幽淪。
- 屈指數年世，收涕自思身。
- 彼皆少於我，先爲泉下人。
- 我今頭半白，焉得身久存。
- 好狂元郎中，相識二十春。
- 昔見君生子，今聞君抱孫。
- 存者盡老大，逝者已成塵。
- 早晚升平宅，開眉一見君。

## 拼音

- zuo2 ri4 ku1 qin3 men2 ， jin1 ri4 ku1 qin3 men2 。
- jie4 wen4 suo3 ku1 shui2 ， wu2 fei1 gu4 jiao1 qin1 。
- wei3 qing1 ji4 chang2 wang3 ， zhi4 fu1 yi4 you1 lun2 。
- qu1 zhi3 shu4 nian2 shi4 ， shou1 ti4 zi4 si1 shen1 。
- bi3 jie1 shao3 wu1 wo3 ， xian1 wei2 quan2 xia4 ren2 。
- wo3 jin1 tou2 ban4 bai2 ， yan1 de2 shen1 jiu3 cun2 。
- hao3 kuang2 yuan2 lang2 zhong1 ， xiang1 shi2 er4 shi2 chun1 。
- xi1 jian4 jun1 sheng1 zi3 ， jin1 wen2 jun1 bao4 sun1 。
- cun2 zhe3 jin4 lao3 da4 ， shi4 zhe3 yi3 cheng2 chen2 。
- zao3 wan3 sheng1 ping2 zhai2 ， kai1 mei2 yi2 jian4 jun1 。

## 注释

## 译文

## 赏析
