---
id: bai-ju-yi-zi-dao-jun-zhai-jin-jing-xun-ri-fang-zhuan-gong-wu-wei-ji-yan-you-tou-xian-zou-bi-ti-er-shi-si-yun-jian-ji-chang-zhou-jia-she-ren-hu-zhou-cui-lang-zhong-reng-cheng-wu-zhong-zhu-ke
title: 自到郡齋僅經旬日方專公務未及宴遊偷閑走筆題二十四韻兼寄常州賈舍人湖州崔郎中仍呈吳中諸客
titlePinyin: zi4 dao4 jun4 zhai1 jin3 jing1 xun2 ri4 fang1 zhuan1 gong1 wu4 wei4 ji2 yan4 you2 tou1 xian2 zou3 bi3 ti2 er4 shi2 si4 yun4 jian1 ji4 chang2 zhou1 jia3 she4 ren2 hu2 zhou1 cui1 lang2 zhong1 reng2 cheng2 wu2 zhong1 zhu1 ke4
titleSlug: zi-dao-jun-zhai-jin-jing-xun-ri-fang-zhuan-gong-wu-wei-ji-yan-you-tou-xian-zou-bi-ti-er-shi-si-yun-jian-ji-chang-zhou-jia-she-ren-hu-zhou-cui-lang-zhong-reng-cheng-wu-zhong-zhu-ke
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 渭北離鄉客，江南守土臣。
- 涉途初改月，入境已經旬。
- 甲郡標天下，環封極海濱。
- 版圖十萬戶，兵籍五千人。
- 自顧才能少，何堪寵命頻。
- 冒榮慙印綬，虛獎負絲綸。
- 候病須通脈，防流要塞津。
- 救煩無若靜，補拙莫如勤。
- 削使科條簡，攤令賦役均。
- 以茲爲報効，安敢不躬親。
- 襦袴提於手，韋弦佩在紳。
- 敢辭稱俗吏，且願活疲民。
- 常未徵黃霸，湖猶借寇恂。
- 媿無鐺脚政，徒忝犬牙鄰。
- 制誥誇黃絹，詩篇占白蘋。
- 銅符拋不得，瓊樹見無因。
- 警寐鐘傳夜，催衙鼓報晨。
- 唯知對胥吏，未暇接親賓。
- 色變雲迎夏，聲殘鳥過春。
- 麥風非逐扇，梅【雨】異隨輪。
- 武寺山如故，王樓月自新。
- 池塘閑長草，絲竹廢生塵。
- 暑遣燒神酎，晴教曬舞茵。
- 待還公事了，亦擬樂吾身。

## 拼音

- wei4 bei3 li2 xiang1 ke4 ， jiang1 nan2 shou3 tu3 chen2 。
- she4 tu2 chu1 gai3 yue4 ， ru4 jing4 yi3 jing1 xun2 。
- jia3 jun4 biao1 tian1 xia4 ， huan2 feng1 ji2 hai3 bin1 。
- ban3 tu2 shi2 wan4 hu4 ， bing1 ji2 wu3 qian1 ren2 。
- zi4 gu4 cai2 neng2 shao3 ， he2 kan1 chong3 ming4 bin1 。
- mao4 rong2 can2 yin4 shou4 ， xu1 jiang3 fu4 si1 lun2 。
- hou4 bing4 xu1 tong1 mai4 ， fang2 liu2 yao4 sai4 jin1 。
- jiu4 fan2 wu2 ruo4 jing4 ， bu3 zhuo1 mo4 ru2 qin2 。
- xiao1 shi3 ke1 tiao2 jian3 ， tan1 ling4 fu4 yi4 jun1 。
- yi3 zi1 wei2 bao4 xiao4 ， an1 gan3 bu4 gong1 qin1 。
- ru2 ku4 ti2 wu1 shou3 ， wei2 xian2 pei4 zai4 shen1 。
- gan3 ci2 cheng1 su2 li4 ， qie3 yuan4 huo2 pi2 min2 。
- chang2 wei4 zhi3 huang2 ba4 ， hu2 you2 jie4 kou4 xun2 。
- kui4 wu2 dang1 jiao3 zheng4 ， tu2 tian3 quan3 ya2 lin2 。
- zhi4 gao4 kua1 huang2 juan4 ， shi1 pian1 zhan4 bai2 pin2 。
- tong2 fu2 pao1 bu4 de2 ， qiong2 shu4 jian4 wu2 yin1 。
- jing3 mei4 zhong1 chuan2 ye4 ， cui1 ya2 gu3 bao4 chen2 。
- wei2 zhi1 dui4 xu1 li4 ， wei4 xia2 jie1 qin1 bin1 。
- se4 bian4 yun2 ying2 xia4 ， sheng1 can2 niao3 guo4 chun1 。
- mai4 feng1 fei1 zhu2 shan4 ， mei2 【 yu3 】 yi4 sui2 lun2 。
- wu3 si4 shan1 ru2 gu4 ， wang2 lou2 yue4 zi4 xin1 。
- chi2 tang2 xian2 chang2 cao3 ， si1 zhu2 fei4 sheng1 chen2 。
- shu3 qian3 shao1 shen2 zhou4 ， qing2 jiao4 shai4 wu3 yin1 。
- dai4 huan2 gong1 shi4 le0 ， yi4 ni3 le4 wu2 shen1 。

## 注释

## 译文

## 赏析
