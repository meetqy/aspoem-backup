---
id: bai-ju-yi-ou-yi-zhuo-shi-shu-shou-ji-cheng-pei-shao-yin-shi-lang-meng-yi-sheng-zhi-si-pian-yi-shi-chou-he-zhong-tou-chang-ju-mei-er-xie-zhi
title: 偶以拙詩數首寄呈裴少尹侍郎蒙以盛製四篇一時酬和重投長句美而謝之
titlePinyin: ou3 yi3 zhuo1 shi1 shu4 shou3 ji4 cheng2 pei2 shao3 yin3 shi4 lang2 meng2 yi3 sheng4 zhi4 si4 pian1 yi4 shi2 chou2 he2 zhong4 tou2 chang2 ju4 mei3 er2 xie4 zhi1
titleSlug: ou-yi-zhuo-shi-shu-shou-ji-cheng-pei-shao-yin-shi-lang-meng-yi-sheng-zhi-si-pian-yi-shi-chou-he-zhong-tou-chang-ju-mei-er-xie-zhi
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 投君之文甚荒蕪，數篇價直一束芻。
- 報我之章何璀璨，纍纍四貫驪龍珠。
- 毛詩三百篇後得，文選六十卷中無。
- 一麋麗龜絕報賽，五鹿連柱難支梧。
- 高興獨因秋日盡，清吟多與好風俱。
- 銀鉤金錯兩殊重，宜上屏風張座隅。

## 拼音

- tou2 jun1 zhi1 wen2 shen4 huang1 wu2 ， shu4 pian1 jia4 zhi2 yi2 shu4 chu2 。
- bao4 wo3 zhi1 zhang1 he2 cui3 can4 ， lei2 lei2 si4 guan4 li2 long2 zhu1 。
- mao2 shi1 san1 bai3 pian1 hou4 de2 ， wen2 xuan3 liu4 shi2 juan4 zhong1 wu2 。
- yi4 mi2 li2 gui1 jue2 bao4 sai4 ， wu3 lu4 lian2 zhu4 nan2 zhi1 wu2 。
- gao1 xing1 du2 yin1 qiu1 ri4 jin4 ， qing1 yin2 duo1 yu3 hao3 feng1 ju4 。
- yin2 gou1 jin1 cuo4 liang3 shu1 zhong4 ， yi2 shang4 ping2 feng1 zhang1 zuo4 yu2 。

## 注释

## 译文

## 赏析
