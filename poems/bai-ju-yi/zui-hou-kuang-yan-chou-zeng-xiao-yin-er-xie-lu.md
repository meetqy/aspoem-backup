---
id: bai-ju-yi-zui-hou-kuang-yan-chou-zeng-xiao-yin-er-xie-lu
title: 醉後狂言酬贈蕭殷二協律
titlePinyin: zui4 hou4 kuang2 yan2 chou2 zeng4 xiao1 yin1 er4 xie2 lü4
titleSlug: zui-hou-kuang-yan-chou-zeng-xiao-yin-er-xie-lu
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 餘杭邑客多羇貧，其間甚者蕭與殷。
- 天寒身上猶衣葛，日高甑中未拂塵。
- 江城山寺十一月，北風吹沙雪紛紛。
- 賓客不見綈袍惠，黎庶未霑襦袴恩。
- 此時太守自慙媿，重衣複衾有餘溫。
- 因命染人與鍼女，先製兩裘贈二君。
- 吳緜細輭桂布密，柔如狐腋白似雲。
- 勞將詩書投贈我，如此小惠何足論。
- 我有大裘君未見，寬廣和暖如陽春。
- 此裘非繒亦非纊，裁以法度絮以仁。
- 刀尺鈍拙製未畢，出亦不獨裹一身。
- 若令在郡得五考，與君展覆杭州人。

## 拼音

- yu2 hang2 yi4 ke4 duo1 ji1 pin2 ， qi2 jian4 shen4 zhe3 xiao1 yu3 yin1 。
- tian1 han2 shen1 shang4 you2 yi1 ge3 ， ri4 gao1 zeng4 zhong1 wei4 fu2 chen2 。
- jiang1 cheng2 shan1 si4 shi2 yi2 yue4 ， bei3 feng1 chui1 sha1 xue3 fen1 fen1 。
- bin1 ke4 bu2 jian4 ti4 pao2 hui4 ， li2 shu4 wei4 zhan1 ru2 ku4 en1 。
- ci3 shi2 tai4 shou3 zi4 can2 kui4 ， zhong4 yi1 fu4 qin1 you3 yu2 wen1 。
- yin1 ming4 ran3 ren2 yu3 zhen1 nü3 ， xian1 zhi4 liang3 qiu2 zeng4 er4 jun1 。
- wu2 mian2 xi4 ruan3 gui4 bu4 mi4 ， rou2 ru2 hu2 ye4 bai2 si4 yun2 。
- lao2 jiang1 shi1 shu1 tou2 zeng4 wo3 ， ru2 ci3 xiao3 hui4 he2 zu2 lun4 。
- wo3 you3 da4 qiu2 jun1 wei4 jian4 ， kuan1 guang3 he2 nuan3 ru2 yang2 chun1 。
- ci3 qiu2 fei1 zeng1 yi4 fei1 kuang4 ， cai2 yi3 fa3 du4 xu4 yi3 ren2 。
- dao1 chi3 dun4 zhuo1 zhi4 wei4 bi4 ， chu1 yi4 bu4 du2 guo3 yi4 shen1 。
- ruo4 ling4 zai4 jun4 de2 wu3 kao3 ， yu3 jun1 zhan3 fu4 hang2 zhou1 ren2 。

## 注释

## 译文

## 赏析
