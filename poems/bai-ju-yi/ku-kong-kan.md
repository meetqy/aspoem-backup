---
id: bai-ju-yi-ku-kong-kan
title: 哭孔戡
titlePinyin: ku1 kong3 kan1
titleSlug: ku-kong-kan
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 洛陽誰不死，戡死聞長安。
- 我是知戡者，聞之涕泫然。
- 戡佐山東軍，非義不可干。
- 拂衣向西來，其道直如弦。
- 從事得如此，人人以爲難。
- 人言明明代，合置在朝端。
- 或望居諫司，有事戡必言。
- 或望居憲府，有邪戡必彈。
- 惜哉兩不諧，沒齒爲閑官。
- 竟不得一日，謇謇立君前。
- 形骸隨衆人，斂葬北邙山。
- 平生剛腸內，直氣歸其間。
- 賢者爲生民，生死懸在天。
- 謂天不愛人，胡爲生其賢。
- 謂天果愛民，胡爲奪其年。
- 茫茫元化中，誰執如此權。

## 拼音

- luo4 yang2 shui2 bu4 si3 ， kan1 si3 wen2 chang2 an1 。
- wo3 shi4 zhi1 kan1 zhe3 ， wen2 zhi1 ti4 xuan4 ran2 。
- kan1 zuo3 shan1 dong1 jun1 ， fei1 yi4 bu4 ke3 gan1 。
- fu2 yi1 xiang4 xi1 lai2 ， qi2 dao4 zhi2 ru2 xian2 。
- cong2 shi4 de2 ru2 ci3 ， ren2 ren2 yi3 wei2 nan2 。
- ren2 yan2 ming2 ming2 dai4 ， he2 zhi4 zai4 chao2 duan1 。
- huo4 wang4 ju1 jian4 si1 ， you3 shi4 kan1 bi4 yan2 。
- huo4 wang4 ju1 xian4 fu3 ， you3 xie2 kan1 bi4 dan4 。
- xi1 zai1 liang3 bu4 xie2 ， mei2 chi3 wei2 xian2 guan1 。
- jing4 bu4 de2 yi2 ri4 ， jian3 jian3 li4 jun1 qian2 。
- xing2 hai2 sui2 zhong4 ren2 ， lian3 zang4 bei3 mang1 shan1 。
- ping2 sheng1 gang1 chang2 nei4 ， zhi2 qi4 gui1 qi2 jian4 。
- xian2 zhe3 wei2 sheng1 min2 ， sheng1 si3 xuan2 zai4 tian1 。
- wei4 tian1 bu2 ai4 ren2 ， hu2 wei2 sheng1 qi2 xian2 。
- wei4 tian1 guo3 ai4 min2 ， hu2 wei2 duo2 qi2 nian2 。
- mang2 mang2 yuan2 hua4 zhong1 ， shui2 zhi2 ru2 ci3 quan2 。

## 注释

## 译文

## 赏析
