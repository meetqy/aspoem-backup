---
id: bai-ju-yi-xian-ti-jia-chi-ji-wang-wu-zhang-dao-shi
title: 閑題家池寄王屋張道士
titlePinyin: xian2 ti2 jia1 chi2 ji4 wang2 wu1 zhang1 dao4 shi0
titleSlug: xian-ti-jia-chi-ji-wang-wu-zhang-dao-shi
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 有石白磷磷，有水清潺潺。
- 有叟頭似雪，婆娑乎其間。
- 進不趨要路，退不入深山。
- 深山太濩落，要路多險艱。
- 不如家池上，樂逸無憂患。
- 有食適吾口，有酒酡吾顏。
- 恍惚遊醉鄉，希夷造玄關。
- 五千言下悟，十二年來閑。
- 富者我不顧，貴者我不攀。
- 唯有天壇子，時來一往還。

## 拼音

- you3 shi2 bai2 lin2 lin2 ， you3 shui3 qing1 chan2 chan2 。
- you3 sou3 tou2 si4 xue3 ， po2 suo1 hu1 qi2 jian4 。
- jin4 bu4 qu1 yao4 lu4 ， tui4 bu2 ru4 shen1 shan1 。
- shen1 shan1 tai4 hu4 luo4 ， yao4 lu4 duo1 xian3 jian1 。
- bu4 ru2 jia1 chi2 shang4 ， le4 yi4 wu2 you1 huan4 。
- you3 shi2 shi4 wu2 kou3 ， you3 jiu3 tuo2 wu2 yan2 。
- huang3 hu1 you2 zui4 xiang1 ， xi1 yi2 zao4 xuan2 guan1 。
- wu3 qian1 yan2 xia4 wu4 ， shi2 er4 nian2 lai2 xian2 。
- fu4 zhe3 wo3 bu2 gu4 ， gui4 zhe3 wo3 bu4 pan1 。
- wei2 you3 tian1 tan2 zi3 ， shi2 lai2 yi4 wang3 huan2 。

## 注释

## 译文

## 赏析
