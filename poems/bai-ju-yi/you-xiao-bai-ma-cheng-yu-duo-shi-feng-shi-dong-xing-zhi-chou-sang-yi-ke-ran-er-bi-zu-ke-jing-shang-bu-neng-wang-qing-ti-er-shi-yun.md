---
id: bai-ju-yi-you-xiao-bai-ma-cheng-yu-duo-shi-feng-shi-dong-xing-zhi-chou-sang-yi-ke-ran-er-bi-zu-ke-jing-shang-bu-neng-wang-qing-ti-er-shi-yun
title: 有小白馬乘馭多時奉使東行至稠桑驛溘然而斃足可驚傷不能忘情題二十韻
titlePinyin: you3 xiao3 bai2 ma3 cheng2 yu4 duo1 shi2 feng4 shi3 dong1 xing2 zhi4 chou2 sang1 yi4 ke4 ran2 er2 bi4 zu2 ke3 jing1 shang1 bu4 neng2 wang4 qing2 ti2 er4 shi2 yun4
titleSlug: you-xiao-bai-ma-cheng-yu-duo-shi-feng-shi-dong-xing-zhi-chou-sang-yi-ke-ran-er-bi-zu-ke-jing-shang-bu-neng-wang-qing-ti-er-shi-yun
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 能驟復能馳，翩翩白馬兒。
- 毛寒一團雪，鬃薄萬條絲。
- 皁蓋春行日，驪駒曉從時。
- 雙旌前獨步，五馬內偏騎。
- 芳草承蹄葉，垂楊拂頂枝。
- 跨將迎好客，惜不換妖姬。
- 慢鞚遊蕭寺，閑驅醉習池。
- 睡來乘作夢，興發倚成詩。
- 鞭爲馴難下，鞍緣穩不離。
- 北歸還共到，東使亦相隨。
- 赭白何曾變，玄黃豈得知。
- 嘶風覺聲急，蹋雪怪行遲。
- 昨夜猶芻秣，今朝尚縶維。
- 臥槽應不起，顧主遂長辭。
- 塵滅駸駸迹，霜留皎皎姿。
- 度關形未改，過隙影難追。
- 念倍燕求駿，情深項別騅。
- 銀收鉤臆帶，金卸絡頭羈。
- 何處埋奇骨，誰家覓弊帷。
- 稠桑驛門外，吟罷涕雙垂。

## 拼音

- neng2 zhou4 fu4 neng2 chi2 ， pian1 pian1 bai2 ma3 er2 。
- mao2 han2 yi4 tuan2 xue3 ， zong1 bao2 wan4 tiao2 si1 。
- zao4 gai4 chun1 xing2 ri4 ， li2 ju1 xiao3 cong2 shi2 。
- shuang1 jing1 qian2 du2 bu4 ， wu3 ma3 nei4 pian1 qi2 。
- fang1 cao3 cheng2 ti2 ye4 ， chui2 yang2 fu2 ding3 zhi1 。
- kua4 jiang1 ying2 hao4 ke4 ， xi1 bu2 huan4 yao1 ji1 。
- man4 kong4 you2 xiao1 si4 ， xian2 qu1 zui4 xi2 chi2 。
- shui4 lai2 cheng2 zuo4 meng4 ， xing1 fa1 yi3 cheng2 shi1 。
- bian1 wei2 xun4 nan2 xia4 ， an1 yuan2 wen3 bu4 li2 。
- bei3 gui1 huan2 gong4 dao4 ， dong1 shi3 yi4 xiang1 sui2 。
- zhe3 bai2 he2 ceng2 bian4 ， xuan2 huang2 qi3 de2 zhi1 。
- si1 feng1 jue2 sheng1 ji2 ， ta4 xue3 guai4 xing2 chi2 。
- zuo2 ye4 you2 chu2 mo4 ， jin1 chao2 shang4 zhi2 wei2 。
- wo4 cao2 ying1 bu4 qi3 ， gu4 zhu3 sui4 chang2 ci2 。
- chen2 mie4 qin1 qin1 ji4 ， shuang1 liu2 jiao3 jiao3 zi1 。
- du4 guan1 xing2 wei4 gai3 ， guo4 xi4 ying3 nan2 zhui1 。
- nian4 bei4 yan4 qiu2 jun4 ， qing2 shen1 xiang4 bie2 zhui1 。
- yin2 shou1 gou1 yi4 dai4 ， jin1 xie4 luo4 tou2 ji1 。
- he2 chu3 mai2 qi2 gu3 ， shui2 jia1 mi4 bi4 wei2 。
- chou2 sang1 yi4 men2 wai4 ， yin2 ba4 ti4 shuang1 chui2 。

## 注释

## 译文

## 赏析
