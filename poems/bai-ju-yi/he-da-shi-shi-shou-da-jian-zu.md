---
id: bai-ju-yi-he-da-shi-shi-shou-da-jian-zu
title: 和荅詩十首 荅箭鏃
titlePinyin: he2 da2 shi1 shi2 shou3   da2 jian4 zu2
titleSlug: he-da-shi-shi-shou-da-jian-zu
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 矢人職司憂，爲箭恐不精。
- 精在利其鏃，錯磨鋒鏑成。
- 插以青竹簳，羽之赤雁翎。
- 勿言分寸鐵，爲用乃長兵。
- 聞有狗盜者，晝伏夜潛行。
- 摩弓拭箭鏃，夜射不待明。
- 一盜既流血，百犬同吠聲。
- 狺狺嘷不已，主人爲之驚。
- 盜心憎主人，主人不知情。
- 反責鏃太利，矢人獲罪名。
- 寄言控弦者，願君少留聽。
- 何不向西射？西天有狼星。
- 何不向東射？東海有長鯨。
- 不然學仁貴，三矢平虜庭。
- 不然學仲連，一發下燕城。
- 胡爲射小盜，此用無乃輕。
- 徒霑一點血，虛汚箭頭腥。

## 拼音

- shi3 ren2 zhi2 si1 you1 ， wei2 jian4 kong3 bu4 jing1 。
- jing1 zai4 li4 qi2 zu2 ， cuo4 mo2 feng1 di2 cheng2 。
- cha1 yi3 qing1 zhu2 gan4 ， yu3 zhi1 chi4 yan4 ling2 。
- wu4 yan2 fen1 cun4 tie3 ， wei2 yong4 nai3 chang2 bing1 。
- wen2 you3 gou3 dao4 zhe3 ， zhou4 fu2 ye4 qian2 xing2 。
- mo2 gong1 shi4 jian4 zu2 ， ye4 she4 bu2 dai4 ming2 。
- yi2 dao4 ji4 liu2 xue4 ， bai3 quan3 tong2 fei4 sheng1 。
- yin2 yin2 hao2 bu4 yi3 ， zhu3 ren2 wei2 zhi1 jing1 。
- dao4 xin1 zeng1 zhu3 ren2 ， zhu3 ren2 bu4 zhi1 qing2 。
- fan3 ze2 zu2 tai4 li4 ， shi3 ren2 huo4 zui4 ming2 。
- ji4 yan2 kong4 xian2 zhe3 ， yuan4 jun1 shao3 liu2 ting1 。
- he2 bu2 xiang4 xi1 she4 ？ xi1 tian1 you3 lang2 xing1 。
- he2 bu2 xiang4 dong1 she4 ？ dong1 hai3 you3 chang2 jing1 。
- bu4 ran2 xue2 ren2 gui4 ， san1 shi3 ping2 lu3 ting2 。
- bu4 ran2 xue2 zhong4 lian2 ， yi4 fa1 xia4 yan4 cheng2 。
- hu2 wei2 she4 xiao3 dao4 ， ci3 yong4 wu2 nai3 qing1 。
- tu2 zhan1 yi4 dian3 xue4 ， xu1 wu1 jian4 tou2 xing1 。

## 注释

## 译文

## 赏析
