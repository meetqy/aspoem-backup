---
id: bai-ju-yi-qi-yun-lou-wan-wang-ou-ti-shi-yun-jian-cheng-feng-shi-yu-zhou-yin-er-xie-lu
title: 齊雲樓晚望偶題十韻兼呈馮侍御周殷二協律
titlePinyin: qi2 yun2 lou2 wan3 wang4 ou3 ti2 shi2 yun4 jian1 cheng2 feng2 shi4 yu4 zhou1 yin1 er4 xie2 lü4
titleSlug: qi-yun-lou-wan-wang-ou-ti-shi-yun-jian-cheng-feng-shi-yu-zhou-yin-er-xie-lu
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 潦倒宦情盡，蕭條芳歲闌。
- 欲辭南國去，重上北城看。
- 複疊江山壯，平鋪井邑寬。
- 人稠過楊府，坊鬧半長安。
- 插霧峰頭沒，穿霞日脚殘。
- 水光紅漾漾，樹色綠漫漫。
- 約略留遺愛，殷勤念舊歡。
- 病拋官職易，老別友朋難。
- 九月全無熱，西風亦未寒。
- 齊雲樓北面，半日凭欄干。

## 拼音

- liao2 dao3 huan4 qing2 jin4 ， xiao1 tiao2 fang1 sui4 lan2 。
- yu4 ci2 nan2 guo2 qu4 ， chong2 shang4 bei3 cheng2 kan4 。
- fu4 die2 jiang1 shan1 zhuang4 ， ping2 pu1 jing3 yi4 kuan1 。
- ren2 chou2 guo4 yang2 fu3 ， fang1 nao4 ban4 chang2 an1 。
- cha1 wu4 feng1 tou2 mei2 ， chuan1 xia2 ri4 jiao3 can2 。
- shui3 guang1 hong2 yang4 yang4 ， shu4 se4 lü4 man4 man4 。
- yue1 lüe4 liu2 yi2 ai4 ， yin1 qin2 nian4 jiu4 huan1 。
- bing4 pao1 guan1 zhi2 yi4 ， lao3 bie2 you3 peng2 nan2 。
- jiu3 yue4 quan2 wu2 re4 ， xi1 feng1 yi4 wei4 han2 。
- qi2 yun2 lou2 bei3 mian4 ， ban4 ri4 ping2 lan2 gan1 。

## 注释

## 译文

## 赏析
