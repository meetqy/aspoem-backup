---
id: bai-ju-yi-ou-zuo-ji-lang-zhi
title: 偶作寄朗之
titlePinyin: ou3 zuo4 ji4 lang3 zhi1
titleSlug: ou-zuo-ji-lang-zhi
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 歷想爲官日，無如刺史時。
- 歡娛接賓客，飽暖及妻兒。
- 自到東都後，安閑更得宜。
- 分司勝刺史，致仕勝分司。
- 何況園林下，欣然得朗之。
- 仰名同舊識，爲樂即新知。
- 有雪先相訪，無花不作期。
- 鬬醲乾釀酒，誇妙細吟詩。
- 里巷千來往，都門五別離。
- 岐分兩迴首，書到一開眉。
- 葉落槐亭院，冰生竹閣池。
- 雀羅誰問訊，鶴氅罷追隨。
- 身與心俱病，容將力共衰。
- 老來多健忘，唯不忘相思。

## 拼音

- li4 xiang3 wei2 guan1 ri4 ， wu2 ru2 ci4 shi3 shi2 。
- huan1 yu2 jie1 bin1 ke4 ， bao3 nuan3 ji2 qi1 er2 。
- zi4 dao4 dong1 dou1 hou4 ， an1 xian2 geng4 de2 yi2 。
- fen1 si1 sheng4 ci4 shi3 ， zhi4 shi4 sheng4 fen1 si1 。
- he2 kuang4 yuan2 lin2 xia4 ， xin1 ran2 de2 lang3 zhi1 。
- yang3 ming2 tong2 jiu4 shi2 ， wei2 le4 ji2 xin1 zhi1 。
- you3 xue3 xian1 xiang1 fang3 ， wu2 hua1 bu2 zuo4 qi1 。
- dou4 nong2 qian2 niang4 jiu3 ， kua1 miao4 xi4 yin2 shi1 。
- li3 xiang4 qian1 lai2 wang3 ， dou1 men2 wu3 bie2 li2 。
- qi2 fen1 liang3 hui2 shou3 ， shu1 dao4 yi4 kai1 mei2 。
- ye4 luo4 huai2 ting2 yuan4 ， bing1 sheng1 zhu2 ge2 chi2 。
- que4 luo2 shui2 wen4 xun4 ， he4 chang3 ba4 zhui1 sui2 。
- shen1 yu3 xin1 ju4 bing4 ， rong2 jiang1 li4 gong4 shuai1 。
- lao3 lai2 duo1 jian4 wang4 ， wei2 bu2 wang4 xiang1 si1 。

## 注释

## 译文

## 赏析
