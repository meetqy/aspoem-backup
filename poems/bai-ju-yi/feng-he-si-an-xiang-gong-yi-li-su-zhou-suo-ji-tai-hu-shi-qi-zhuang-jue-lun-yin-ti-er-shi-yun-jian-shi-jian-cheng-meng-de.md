---
id: bai-ju-yi-feng-he-si-an-xiang-gong-yi-li-su-zhou-suo-ji-tai-hu-shi-qi-zhuang-jue-lun-yin-ti-er-shi-yun-jian-shi-jian-cheng-meng-de
title: 奉和思黯相公以李蘇州所寄太湖石奇狀絕倫因題二十韻見示兼呈夢得
titlePinyin: feng4 he2 si1 an4 xiang4 gong0 yi3 li3 su1 zhou1 suo3 ji4 tai4 hu2 shi2 qi2 zhuang4 jue2 lun2 yin1 ti2 er4 shi2 yun4 jian4 shi4 jian1 cheng2 meng4 de2
titleSlug: feng-he-si-an-xiang-gong-yi-li-su-zhou-suo-ji-tai-hu-shi-qi-zhuang-jue-lun-yin-ti-er-shi-yun-jian-shi-jian-cheng-meng-de
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 錯落復崔嵬，蒼然玉一堆。
- 峰駢仙掌出，罅坼劒門開。
- 峭頂高危矣，盤根下壯哉。
- 精神欺竹樹，氣色壓亭臺。
- 隱起磷磷狀，凝成瑟瑟胚。
- 廉稜露鋒刃，清越扣瓊瑰。
- 岌嶪形將動，巍峩勢欲摧。
- 奇應潛鬼怪，靈合蓄雲雷。
- 黛潤霑新雨，斑明點古苔。
- 未曾栖鳥雀，不肯染塵埃。
- 尖削琅玕筍，窪剜瑪瑙罍。
- 海神移碣石，畫障簇天台。
- 在世爲尤物，如人負逸才。
- 渡江一葦載，入洛五丁推。
- 出處雖無意，升沈亦有媒。
- 拔從水府底，置向相庭隈。
- 對稱吟詩句，看宜把酒杯。
- 終隨金礪用，不學玉山頹。
- 疎傅心偏愛，園公眼屢迴。
- 共嗟無此分，虛管太湖來。

## 拼音

- cuo4 luo4 fu4 cui1 wei2 ， cang1 ran2 yu4 yi4 dui1 。
- feng1 pian2 xian1 zhang3 chu1 ， xia4 che4 jian4 men2 kai1 。
- qiao4 ding3 gao1 wei1 yi3 ， pan2 gen1 xia4 zhuang4 zai1 。
- jing1 shen2 qi1 zhu2 shu4 ， qi4 se4 ya1 ting2 tai2 。
- yin3 qi3 lin2 lin2 zhuang4 ， ning2 cheng2 se4 se4 pei1 。
- lian2 leng2 lu4 feng1 ren4 ， qing1 yue4 kou4 qiong2 gui1 。
- ji2 ye4 xing2 jiang1 dong4 ， wei1 e2 shi4 yu4 cui1 。
- qi2 ying1 qian2 gui3 guai4 ， ling2 he2 xu4 yun2 lei2 。
- dai4 run4 zhan1 xin1 yu3 ， ban1 ming2 dian3 gu3 tai2 。
- wei4 ceng2 qi1 niao3 que4 ， bu4 ken3 ran3 chen2 ai1 。
- jian1 xue1 lang2 gan1 sun3 ， wa1 wan1 ma3 nao3 lei2 。
- hai3 shen2 yi2 jie2 shi2 ， hua4 zhang4 cu4 tian1 tai2 。
- zai4 shi4 wei2 you2 wu4 ， ru2 ren2 fu4 yi4 cai2 。
- du4 jiang1 yi4 wei3 zai4 ， ru4 luo4 wu3 ding1 tui1 。
- chu1 chu3 sui1 wu2 yi4 ， sheng1 shen3 yi4 you3 mei2 。
- ba2 cong2 shui3 fu3 di3 ， zhi4 xiang4 xiang1 ting2 wei1 。
- dui4 cheng1 yin2 shi1 ju4 ， kan4 yi2 ba3 jiu3 bei1 。
- zhong1 sui2 jin1 li4 yong4 ， bu4 xue2 yu4 shan1 tui2 。
- shu1 fu4 xin1 pian1 ai4 ， yuan2 gong1 yan3 lü3 hui2 。
- gong4 jie1 wu2 ci3 fen1 ， xu1 guan3 tai4 hu2 lai2 。

## 注释

## 译文

## 赏析
