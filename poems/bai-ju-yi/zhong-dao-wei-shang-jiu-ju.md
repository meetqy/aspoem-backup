---
id: bai-ju-yi-zhong-dao-wei-shang-jiu-ju
title: 重到渭上舊居
titlePinyin: zhong4 dao4 wei4 shang4 jiu4 ju1
titleSlug: zhong-dao-wei-shang-jiu-ju
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 舊居清渭曲，開門當蔡渡。
- 十年方一還，幾欲迷歸路。
- 追思昔日行，感傷故游處。
- 插柳作高林，種桃成老樹。
- 因驚成人者，盡是舊童孺。
- 試問舊老人，半爲繞村墓。
- 浮生同過客，前後遞來去。
- 白日如弄珠，出沒光不住。
- 人物日改變，舉目悲所遇。
- 回念念我身，安得不衰暮。
- 朱顏銷不歇，白髮生無數。
- 唯有山門外，三峰色如故。

## 拼音

- jiu4 ju1 qing1 wei4 qu3 ， kai1 men2 dang1 cai4 du4 。
- shi2 nian2 fang1 yi4 huan2 ， ji1 yu4 mi2 gui1 lu4 。
- zhui1 si1 xi1 ri4 xing2 ， gan3 shang1 gu4 you2 chu3 。
- cha1 liu3 zuo4 gao1 lin2 ， zhong3 tao2 cheng2 lao3 shu4 。
- yin1 jing1 cheng2 ren2 zhe3 ， jin4 shi4 jiu4 tong2 ru2 。
- shi4 wen4 jiu4 lao3 ren2 ， ban4 wei2 rao4 cun1 mu4 。
- fu2 sheng1 tong2 guo4 ke4 ， qian2 hou4 di4 lai2 qu4 。
- bai2 ri4 ru2 nong4 zhu1 ， chu1 mei2 guang1 bu2 zhu4 。
- ren2 wu4 ri4 gai3 bian4 ， ju3 mu4 bei1 suo3 yu4 。
- hui2 nian4 nian4 wo3 shen1 ， an1 de2 bu4 shuai1 mu4 。
- zhu1 yan2 xiao1 bu4 xie1 ， bai2 fa4 sheng1 wu2 shu4 。
- wei2 you3 shan1 men2 wai4 ， san1 feng1 se4 ru2 gu4 。

## 注释

## 译文

## 赏析
