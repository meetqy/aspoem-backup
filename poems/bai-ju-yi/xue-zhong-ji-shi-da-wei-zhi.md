---
id: bai-ju-yi-xue-zhong-ji-shi-da-wei-zhi
title: 雪中即事荅微之
titlePinyin: xue3 zhong1 ji2 shi4 da2 wei1 zhi1
titleSlug: xue-zhong-ji-shi-da-wei-zhi
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 連夜江雲黃慘澹，平明山雪白糢糊。
- 銀河沙漲三千里，梅嶺花排一萬株。
- 北市風生飄散麪，東樓日出照凝酥。
- 誰家高士關門戶，何處行人失道途？
- 舞鶴庭前毛稍定，擣衣碪上練新鋪。
- 戲團稚女呵紅手，愁坐衰翁對白鬚。
- 壓瘴一州除疾苦，呈豐萬井盡歡娛。
- 潤含玉德懷君子，寒助霜威憶大夫。
- 莫道煙波一水隔，何妨氣候兩鄉殊。
- 越中地暖多成雨，還有瑤臺瓊樹無。

## 拼音

- lian2 ye4 jiang1 yun2 huang2 can3 dan4 ， ping2 ming2 shan1 xue3 bai2 mo2 hu2 。
- yin2 he2 sha1 zhang3 san1 qian1 li3 ， mei2 ling3 hua1 pai2 yi2 wan4 zhu1 。
- bei3 shi4 feng1 sheng1 piao1 san4 mian4 ， dong1 lou2 ri4 chu1 zhao4 ning2 su1 。
- shui2 jia1 gao1 shi4 guan1 men2 hu4 ， he2 chu3 xing2 ren2 shi1 dao4 tu2 ？
- wu3 he4 ting2 qian2 mao2 shao1 ding4 ， dao3 yi1 zhen1 shang4 lian4 xin1 pu1 。
- xi4 tuan2 zhi4 nü3 he1 hong2 shou3 ， chou2 zuo4 shuai1 weng1 dui4 bai2 xu1 。
- ya1 zhang4 yi4 zhou1 chu2 ji2 ku3 ， cheng2 feng1 wan4 jing3 jin4 huan1 yu2 。
- run4 han2 yu4 de2 huai2 jun1 zi3 ， han2 zhu4 shuang1 wei1 yi4 dai4 fu0 。
- mo4 dao4 yan1 bo1 yi4 shui3 ge2 ， he2 fang2 qi4 hou4 liang3 xiang1 shu1 。
- yue4 zhong1 di4 nuan3 duo1 cheng2 yu3 ， huan2 you3 yao2 tai2 qiong2 shu4 wu2 。

## 注释

## 译文

## 赏析
