---
id: bai-ju-yi-luo-yang-you-yu-sou
title: 洛陽有愚叟
titlePinyin: luo4 yang2 you3 yu2 sou3
titleSlug: luo-yang-you-yu-sou
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 洛陽有愚叟，白黑無分別。
- 浪跡雖似狂，謀身亦不拙。
- 點檢盤中飯，非精亦非糲。
- 點檢身上衣，無餘亦無闕。
- 天時方得所，不寒復不熱。
- 體氣正調和，不飢仍不渴。
- 閑將酒壺出，醉向人家歇。
- 野食或烹鮮，寓眠多擁褐。
- 抱琴榮啓樂，荷鍤劉伶達。
- 放眼看青山，任頭生白髮。
- 不知天地內，更得幾年活。
- 從此到終身，盡爲閑日月。

## 拼音

- luo4 yang2 you3 yu2 sou3 ， bai2 hei1 wu2 fen1 bie2 。
- lang4 ji4 sui1 si4 kuang2 ， mou2 shen1 yi4 bu4 zhuo1 。
- dian3 jian3 pan2 zhong1 fan4 ， fei1 jing1 yi4 fei1 li4 。
- dian3 jian3 shen1 shang4 yi1 ， wu2 yu2 yi4 wu2 que4 。
- tian1 shi2 fang1 de2 suo3 ， bu4 han2 fu4 bu2 re4 。
- ti3 qi4 zheng4 diao4 he2 ， bu4 ji1 reng2 bu4 ke3 。
- xian2 jiang1 jiu3 hu2 chu1 ， zui4 xiang4 ren2 jia1 xie1 。
- ye3 shi2 huo4 peng1 xian1 ， yu4 mian2 duo1 yong1 he4 。
- bao4 qin2 rong2 qi3 le4 ， he2 cha1 liu2 ling2 da2 。
- fang4 yan3 kan4 qing1 shan1 ， ren4 tou2 sheng1 bai2 fa4 。
- bu4 zhi1 tian1 di4 nei4 ， geng4 de2 ji1 nian2 huo2 。
- cong2 ci3 dao4 zhong1 shen1 ， jin4 wei2 xian2 ri4 yue4 。

## 注释

## 译文

## 赏析
