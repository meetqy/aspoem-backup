---
id: bai-ju-yi-zeng-wu-dan
title: 贈吳丹
titlePinyin: zeng4 wu2 dan1
titleSlug: zeng-wu-dan
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 巧者力苦勞，智者心苦憂。
- 愛君無巧智，終歲閑悠悠。
- 嘗登御史府，亦佐東諸候。
- 手操糾謬簡，心運決勝籌。
- 宦途似風水，君心如虛舟。
- 泛然而不有，進退得自由。
- 今來脫豸冠，時往侍龍樓。
- 官曹稱心靜，居處隨跡幽。
- 冬負南榮日，支體甚溫柔。
- 夏臥北窗風，枕席如涼秋。
- 南山入舍下，酒甕在牀頭。
- 人間有閑地，何必隱林丘。
- 顧我愚且昧，勞生殊未休。
- 一入金門直，星霜三四周。
- 主恩信難報，近地徒久留。
- 終當乞閑官，退與夫子遊。

## 拼音

- qiao3 zhe3 li4 ku3 lao2 ， zhi4 zhe3 xin1 ku3 you1 。
- ai4 jun1 wu2 qiao3 zhi4 ， zhong1 sui4 xian2 you1 you1 。
- chang2 deng1 yu4 shi3 fu3 ， yi4 zuo3 dong1 zhu1 hou4 。
- shou3 cao1 jiu1 miu4 jian3 ， xin1 yun4 jue2 sheng4 chou2 。
- huan4 tu2 si4 feng1 shui3 ， jun1 xin1 ru2 xu1 zhou1 。
- fan4 ran2 er2 bu4 you3 ， jin4 tui4 de2 zi4 you2 。
- jin1 lai2 tuo1 zhi4 guan1 ， shi2 wang3 shi4 long2 lou2 。
- guan1 cao2 cheng1 xin1 jing4 ， ju1 chu3 sui2 ji4 you1 。
- dong1 fu4 nan2 rong2 ri4 ， zhi1 ti3 shen4 wen1 rou2 。
- xia4 wo4 bei3 chuang1 feng1 ， zhen3 xi2 ru2 liang2 qiu1 。
- nan2 shan1 ru4 she4 xia4 ， jiu3 weng4 zai4 chuang2 tou2 。
- ren2 jian4 you3 xian2 di4 ， he2 bi4 yin3 lin2 qiu1 。
- gu4 wo3 yu2 qie3 mei4 ， lao2 sheng1 shu1 wei4 xiu1 。
- yi2 ru4 jin1 men2 zhi2 ， xing1 shuang1 san1 si4 zhou1 。
- zhu3 en1 xin4 nan2 bao4 ， jin4 di4 tu2 jiu3 liu2 。
- zhong1 dang1 qi3 xian2 guan1 ， tui4 yu3 fu1 zi3 you2 。

## 注释

## 译文

## 赏析
