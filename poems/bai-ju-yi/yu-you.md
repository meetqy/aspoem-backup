---
id: bai-ju-yi-yu-you
title: 諭友
titlePinyin: yu4 you3
titleSlug: yu-you
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 昨夜霜一降，殺君庭中槐。
- 乾葉不待黃，索索飛下來。
- 憐君感節物，晨起步前階。
- 臨風蹋葉立，半日顏色哀。
- 西望長安城，歌鐘十二街。
- 何人不歡樂，君獨心悠哉。
- 白日頭上走，朱顏鏡中頹。
- 平生青雲心，銷化成死灰。
- 我今贈一言，勝飲酒千杯。
- 其言雖甚鄙，可破悒悒懷。
- 朱門有勳貴，陋巷有顏回。
- 窮通各問命，不繫才不才。
- 推此自豁豁，不必待安排。

## 拼音

- zuo2 ye4 shuang1 yi2 jiang4 ， sha1 jun1 ting2 zhong1 huai2 。
- qian2 ye4 bu2 dai4 huang2 ， suo3 suo3 fei1 xia4 lai2 。
- lian2 jun1 gan3 jie2 wu4 ， chen2 qi3 bu4 qian2 jie1 。
- lin2 feng1 ta4 ye4 li4 ， ban4 ri4 yan2 se4 ai1 。
- xi1 wang4 chang2 an1 cheng2 ， ge1 zhong1 shi2 er4 jie1 。
- he2 ren2 bu4 huan1 le4 ， jun1 du2 xin1 you1 zai1 。
- bai2 ri4 tou2 shang4 zou3 ， zhu1 yan2 jing4 zhong1 tui2 。
- ping2 sheng1 qing1 yun2 xin1 ， xiao1 hua4 cheng2 si3 hui1 。
- wo3 jin1 zeng4 yi4 yan2 ， sheng4 yin3 jiu3 qian1 bei1 。
- qi2 yan2 sui1 shen4 bi3 ， ke3 po4 yi4 yi4 huai2 。
- zhu1 men2 you3 xun1 gui4 ， lou4 xiang4 you3 yan2 hui2 。
- qiong2 tong1 ge4 wen4 ming4 ， bu2 xi4 cai2 bu0 cai2 。
- tui1 ci3 zi4 huo1 huo1 ， bu2 bi4 dai4 an1 pai2 。

## 注释

## 译文

## 赏析
