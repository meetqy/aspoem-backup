---
id: bai-ju-yi-dui-jiu
title: 對酒
titlePinyin: dui4 jiu3
titleSlug: dui-jiu
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 人生一百歲，通計三萬日。
- 何況百歲人，人間百無一。
- 賢愚共零落，貴賤同埋沒。
- 東岱前後魂，北邙新舊骨。
- 復聞藥誤者，爲愛延年術。
- 又有憂死者，爲貪政事筆。
- 藥誤不得老，憂死非因疾。
- 誰言人最靈，知得不知失。
- 何如會親友，飲此杯中物。
- 能沃煩慮消，能陶真性出。
- 所以劉阮輩，終年醉兀兀。

## 拼音

- ren2 sheng1 yi4 bai3 sui4 ， tong1 ji4 san1 wan4 ri4 。
- he2 kuang4 bai3 sui4 ren2 ， ren2 jian4 bai3 wu2 yi1 。
- xian2 yu2 gong4 ling2 luo4 ， gui4 jian4 tong2 mai2 mei2 。
- dong1 dai4 qian2 hou4 hun2 ， bei3 mang2 xin1 jiu4 gu3 。
- fu4 wen2 yao4 wu4 zhe3 ， wei2 ai4 yan2 nian2 shu4 。
- you4 you3 you1 si3 zhe3 ， wei2 tan1 zheng4 shi4 bi3 。
- yao4 wu4 bu4 de2 lao3 ， you1 si3 fei1 yin1 ji2 。
- shui2 yan2 ren2 zui4 ling2 ， zhi1 de2 bu4 zhi1 shi1 。
- he2 ru2 hui4 qin1 you3 ， yin3 ci3 bei1 zhong1 wu4 。
- neng2 wo4 fan2 lü4 xiao1 ， neng2 tao2 zhen1 xing4 chu1 。
- suo3 yi3 liu2 ruan3 bei4 ， zhong1 nian2 zui4 wu4 wu4 。

## 注释

## 译文

## 赏析
