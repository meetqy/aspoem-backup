---
id: bai-ju-yi-xin-le-fu-cheng-yan-zhou-mei-sheng-mo-er-qiao-bian-jiang-ye
title: 新樂府 城鹽州	美聖謨而誚邊將也
titlePinyin: xin1 le4 fu3   cheng2 yan2 zhou1 	 mei3 sheng4 mo2 er2 qiao4 bian1 jiang1 ye3
titleSlug: xin-le-fu-cheng-yan-zhou-mei-sheng-mo-er-qiao-bian-jiang-ye
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 城鹽州，城鹽州，城在五原原上頭。
- 蕃東節度鉢闡布，忽見新城當要路。
- 金鳥飛傳贊普聞，建牙傳箭集羣臣。
- 君臣赬面有憂色，皆言勿謂唐無人。
- 自築鹽州十餘載，左衽氈裘不犯塞。
- 晝牧牛羊夜捉生，長去新城百里外。
- 諸邊急警勞戍人，唯此一道無煙塵。
- 靈夏潛安誰復辨，秦原闇通何處見。
- 鄜州驛路好馬來，長安藥肆黃蓍賤。
- 城鹽州，鹽州未城天子憂。
- 德宗按圖自定計，非關將略與廟謀。
- 吾聞高宗中宗世，北虜猖狂最難制。
- 韓公創築受降城，三城鼎峙屯漢兵。
- 東西亙絕數千里，耳冷不聞胡馬聲。
- 如今邊將非無策，心笑韓公築城壁。
- 相看養寇爲身謀，各握強兵固恩澤。
- 願分今日邊將恩，褒贈韓公封子孫。
- 誰能將此鹽州曲，飜作歌詞聞至尊。

## 拼音

- cheng2 yan2 zhou1 ， cheng2 yan2 zhou1 ， cheng2 zai4 wu3 yuan2 yuan2 shang4 tou2 。
- fan1 dong1 jie2 du4 bo1 chan3 bu4 ， hu1 jian4 xin1 cheng2 dang1 yao4 lu4 。
- jin1 niao3 fei1 chuan2 zan4 pu3 wen2 ， jian4 ya2 chuan2 jian4 ji2 qun2 chen2 。
- jun1 chen2 cheng1 mian4 you3 you1 se4 ， jie1 yan2 wu4 wei4 tang2 wu2 ren2 。
- zi4 zhu4 yan2 zhou1 shi2 yu2 zai4 ， zuo3 ren4 zhan1 qiu2 bu2 fan4 sai1 。
- zhou4 mu4 niu2 yang2 ye4 zhuo1 sheng1 ， chang2 qu4 xin1 cheng2 bai3 li3 wai4 。
- zhu1 bian1 ji2 jing3 lao2 shu4 ren2 ， wei2 ci3 yi2 dao4 wu2 yan1 chen2 。
- ling2 xia4 qian2 an1 shui2 fu4 bian4 ， qin2 yuan2 an4 tong1 he2 chu3 jian4 。
- fu1 zhou1 yi4 lu4 hao3 ma3 lai2 ， chang2 an1 yao4 si4 huang2 shi1 jian4 。
- cheng2 yan2 zhou1 ， yan2 zhou1 wei4 cheng2 tian1 zi3 you1 。
- de2 zong1 an4 tu2 zi4 ding4 ji4 ， fei1 guan1 jiang1 lüe4 yu3 miao4 mou2 。
- wu2 wen2 gao1 zong1 zhong1 zong1 shi4 ， bei3 lu3 chang1 kuang2 zui4 nan2 zhi4 。
- han2 gong1 chuang4 zhu4 shou4 xiang2 cheng2 ， san1 cheng2 ding3 zhi4 tun2 han4 bing1 。
- dong1 xi1 gen4 jue2 shu4 qian1 li3 ， er3 leng3 bu4 wen2 hu2 ma3 sheng1 。
- ru2 jin1 bian1 jiang1 fei1 wu2 ce4 ， xin1 xiao4 han2 gong1 zhu4 cheng2 bi4 。
- xiang1 kan4 yang3 kou4 wei2 shen1 mou2 ， ge4 wo4 qiang2 bing1 gu4 en1 ze2 。
- yuan4 fen1 jin1 ri4 bian1 jiang1 en1 ， bao1 zeng4 han2 gong1 feng1 zi3 sun1 。
- shui2 neng2 jiang1 ci3 yan2 zhou1 qu3 ， fan1 zuo4 ge1 ci2 wen2 zhi4 zun1 。

## 注释

## 译文

## 赏析
