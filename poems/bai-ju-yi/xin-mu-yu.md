---
id: bai-ju-yi-xin-mu-yu
title: 新沐浴
titlePinyin: xin1 mu4 yu4
titleSlug: xin-mu-yu
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 形適外無恙，心恬內無憂。
- 夜來新沐浴，肌髮舒且柔。
- 寬裁夾烏帽，厚絮長白裘。
- 裘溫裹我足，帽暖覆我頭。
- 先進酒一杯，次舉粥一甌。
- 半酣半飽時，四體春悠悠。
- 是月歲陰暮，慘冽天地愁。
- 白日冷無光，黃河凍不流。
- 何處征戍行，何人羈旅遊。
- 窮途絕糧客，寒獄無燈囚。
- 勞生彼何苦，遂性我何優。
- 撫心但自媿，孰知其所由。

## 拼音

- xing2 shi4 wai4 wu2 yang4 ， xin1 tian2 nei4 wu2 you1 。
- ye4 lai2 xin1 mu4 yu4 ， ji1 fa4 shu1 qie3 rou2 。
- kuan1 cai2 jia1 wu1 mao4 ， hou4 xu4 chang2 bai2 qiu2 。
- qiu2 wen1 guo3 wo3 zu2 ， mao4 nuan3 fu4 wo3 tou2 。
- xian1 jin4 jiu3 yi4 bei1 ， ci4 ju3 zhou1 yi4 ou1 。
- ban4 han1 ban4 bao3 shi2 ， si4 ti3 chun1 you1 you1 。
- shi4 yue4 sui4 yin1 mu4 ， can3 lie4 tian1 di4 chou2 。
- bai2 ri4 leng3 wu2 guang1 ， huang2 he2 dong4 bu4 liu2 。
- he2 chu3 zheng1 shu4 xing2 ， he2 ren2 ji1 lü3 you2 。
- qiong2 tu2 jue2 liang2 ke4 ， han2 yu4 wu2 deng1 qiu2 。
- lao2 sheng1 bi3 he2 ku3 ， sui4 xing4 wo3 he2 you1 。
- fu3 xin1 dan4 zi4 kui4 ， shu2 zhi1 qi2 suo3 you2 。

## 注释

## 译文

## 赏析
