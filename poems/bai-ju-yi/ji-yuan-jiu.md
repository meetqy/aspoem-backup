---
id: bai-ju-yi-ji-yuan-jiu
title: 寄元九
titlePinyin: ji4 yuan2 jiu3
titleSlug: ji-yuan-jiu
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 身爲近密拘，心爲名檢縛。
- 月夜與花時，少逢杯酒樂。
- 唯有元夫子，閑來同一酌。
- 把手或酣歌，展眉時笑謔。
- 今春除御史，前月之東洛。
- 別來未開顏，塵埃滿尊杓。
- 蕙風晚香盡，槐雨餘花落。
- 秋意一蕭條，離容兩寂莫。
- 況隨白日老，共負青山約。
- 誰識相念心，韝鷹與籠鶴。

## 拼音

- shen1 wei2 jin4 mi4 ju1 ， xin1 wei2 ming2 jian3 fu4 。
- yue4 ye4 yu3 hua1 shi2 ， shao3 feng2 bei1 jiu3 le4 。
- wei2 you3 yuan2 fu1 zi3 ， xian2 lai2 tong2 yi4 zhuo2 。
- ba3 shou3 huo4 han1 ge1 ， zhan3 mei2 shi2 xiao4 xue4 。
- jin1 chun1 chu2 yu4 shi3 ， qian2 yue4 zhi1 dong1 luo4 。
- bie2 lai2 wei4 kai1 yan2 ， chen2 ai1 man3 zun1 shao2 。
- hui4 feng1 wan3 xiang1 jin4 ， huai2 yu3 yu2 hua1 luo4 。
- qiu1 yi4 yi4 xiao1 tiao2 ， li2 rong2 liang3 ji4 mo4 。
- kuang4 sui2 bai2 ri4 lao3 ， gong4 fu4 qing1 shan1 yue1 。
- shui2 shi2 xiang1 nian4 xin1 ， gou1 ying1 yu3 long2 he4 。

## 注释

## 译文

## 赏析
