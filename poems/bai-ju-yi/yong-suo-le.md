---
id: bai-ju-yi-yong-suo-le
title: 詠所樂
titlePinyin: yong3 suo3 le4
titleSlug: yong-suo-le
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 獸樂在山谷，魚樂在陂池。
- 蟲樂在深草，鳥樂在高枝。
- 所樂雖不同，同歸適其宜。
- 不以彼易此，況論是與非。
- 而我何所樂，所樂在分司。
- 分司有何樂，樂哉人不知。
- 官優有祿料，職散無羈縻。
- 嬾與道相近，鈍將閑自隨。
- 昨朝拜表迴，今晚行香歸。
- 歸來北窗下，解巾脫塵衣。
- 冷泉灌我頂，暖水濯四肢。
- 體中幸無疾，臥任清風吹。
- 心中又無事，坐任白日移。
- 或開書一篇，或引酒一巵。
- 但得如今日，終身無厭時。

## 拼音

- shou4 le4 zai4 shan1 gu3 ， yu2 le4 zai4 bei1 chi2 。
- chong2 le4 zai4 shen1 cao3 ， niao3 le4 zai4 gao1 zhi1 。
- suo3 le4 sui1 bu4 tong2 ， tong2 gui1 shi4 qi2 yi2 。
- bu4 yi3 bi3 yi4 ci3 ， kuang4 lun4 shi4 yu3 fei1 。
- er2 wo3 he2 suo3 le4 ， suo3 le4 zai4 fen1 si1 。
- fen1 si1 you3 he2 le4 ， le4 zai1 ren2 bu4 zhi1 。
- guan1 you1 you3 lu4 liao4 ， zhi2 san4 wu2 ji1 mi2 。
- lan3 yu3 dao4 xiang1 jin4 ， dun4 jiang1 xian2 zi4 sui2 。
- zuo2 chao2 bai4 biao3 hui2 ， jin1 wan3 xing2 xiang1 gui1 。
- gui1 lai2 bei3 chuang1 xia4 ， jie3 jin1 tuo1 chen2 yi1 。
- leng3 quan2 guan4 wo3 ding3 ， nuan3 shui3 zhuo2 si4 zhi1 。
- ti3 zhong1 xing4 wu2 ji2 ， wo4 ren4 qing1 feng1 chui1 。
- xin1 zhong1 you4 wu2 shi4 ， zuo4 ren4 bai2 ri4 yi2 。
- huo4 kai1 shu1 yi4 pian1 ， huo4 yin3 jiu3 yi4 zhi1 。
- dan4 de2 ru2 jin1 ri4 ， zhong1 shen1 wu2 yan4 shi2 。

## 注释

## 译文

## 赏析
