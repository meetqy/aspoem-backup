---
id: bai-ju-yi-bing-zhong-ku-jin-luan-zi
title: 病中哭金鑾子
titlePinyin: bing4 zhong1 ku1 jin1 luan2 zi3
titleSlug: bing-zhong-ku-jin-luan-zi
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 豈料吾方病，飜悲汝不全。
- 臥驚從枕上，扶哭就燈前。
- 有女誠爲累，無兒豈免憐。
- 病來纔十日，養得已三年。
- 慈淚隨聲迸，悲腸遇物牽。
- 故衣猶架上，殘藥尚頭邊。
- 送出深村巷，看封小墓田。
- 莫言三里地，此別是終天。

## 拼音

- qi3 liao4 wu2 fang1 bing4 ， fan1 bei1 ru3 bu4 quan2 。
- wo4 jing1 cong2 zhen3 shang4 ， fu2 ku1 jiu4 deng1 qian2 。
- you3 nü3 cheng2 wei2 lei4 ， wu2 er2 qi3 mian3 lian2 。
- bing4 lai2 cai2 shi2 ri4 ， yang3 de2 yi3 san1 nian2 。
- ci2 lei4 sui2 sheng1 beng4 ， bei1 chang2 yu4 wu4 qian1 。
- gu4 yi1 you2 jia4 shang4 ， can2 yao4 shang4 tou2 bian1 。
- song4 chu1 shen1 cun1 xiang4 ， kan4 feng1 xiao3 mu4 tian2 。
- mo4 yan2 san1 li3 di4 ， ci3 bie2 shi4 zhong1 tian1 。

## 注释

## 译文

## 赏析
