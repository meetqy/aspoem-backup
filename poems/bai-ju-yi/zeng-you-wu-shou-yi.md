---
id: bai-ju-yi-zeng-you-wu-shou-yi
title: 贈友五首 一
titlePinyin: zeng4 you3 wu3 shou3   yi1
titleSlug: zeng-you-wu-shou-yi
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 一年十二月，每月有常令。
- 君出臣奉行，謂之握金鏡。
- 由茲六氣順，以遂萬物性。
- 時令一反常，生靈受其病。
- 周漢德下衰，王風始不競。
- 又從斬鼂錯，諸侯益強盛。
- 百里不同禁，四時自爲政。
- 盛夏興土功，方春勦人命。
- 誰能救其失，待君佐邦柄。
- 峨峨象魏門，懸法彝倫正。

## 拼音

- yi4 nian2 shi2 er4 yue4 ， mei3 yue4 you3 chang2 ling4 。
- jun1 chu1 chen2 feng4 xing2 ， wei4 zhi1 wo4 jin1 jing4 。
- you2 zi1 liu4 qi4 shun4 ， yi3 sui4 wan4 wu4 xing4 。
- shi2 ling4 yi4 fan3 chang2 ， sheng1 ling2 shou4 qi2 bing4 。
- zhou1 han4 de2 xia4 shuai1 ， wang2 feng1 shi3 bu2 jing4 。
- you4 cong2 zhan3 chao2 cuo4 ， zhu1 hou2 yi4 qiang2 sheng4 。
- bai3 li3 bu4 tong2 jin4 ， si4 shi2 zi4 wei2 zheng4 。
- sheng4 xia4 xing1 tu3 gong1 ， fang1 chun1 jiao3 ren2 ming4 。
- shui2 neng2 jiu4 qi2 shi1 ， dai4 jun1 zuo3 bang1 bing3 。
- e2 e2 xiang4 wei4 men2 ， xuan2 fa3 yi2 lun2 zheng4 。

## 注释

## 译文

## 赏析
