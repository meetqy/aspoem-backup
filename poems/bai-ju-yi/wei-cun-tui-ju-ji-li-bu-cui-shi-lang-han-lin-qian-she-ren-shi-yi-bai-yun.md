---
id: bai-ju-yi-wei-cun-tui-ju-ji-li-bu-cui-shi-lang-han-lin-qian-she-ren-shi-yi-bai-yun
title: 渭村退居寄禮部崔侍郎翰林錢舍人詩一百韻
titlePinyin: wei4 cun1 tui4 ju1 ji4 li3 bu4 cui1 shi4 lang2 han4 lin2 qian2 she4 ren2 shi1 yi4 bai3 yun4
titleSlug: wei-cun-tui-ju-ji-li-bu-cui-shi-lang-han-lin-qian-she-ren-shi-yi-bai-yun
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 聖代元和歲，閑居渭水陽。
- 不才甘命舛，多幸遇時康。
- 朝野分倫序，賢愚定否臧。
- 重文疎卜式，尚少棄馮唐。
- 由是推天運，從茲樂性場。
- 籠禽放高翥，霧豹得深藏。
- 世慮休相擾，身謀且自強。
- 猶須務衣食，未免事農桑。
- 薙草通三徑，開田占一坊。
- 晝扉扃白版，夜碓埽黃粱。
- 隙地治場圃，閑時糞土疆。
- 枳籬編刺夾，薤壟擘科秧。
- 穡力嫌身病，農心願歲穰。
- 朝衣典杯酒，佩劒博牛羊。
- 困倚栽松鍤，飢提采蕨筐。
- 引泉來後澗，移竹下前岡。
- 生計雖勤苦，家資甚渺茫。
- 塵埃常滿甑，錢帛少盈囊。
- 弟病仍扶杖，妻愁不出房。
- 傳衣念繿縷，舉案笑糟糠。
- 犬吠村胥鬧，蟬鳴織婦忙。
- 納租看縣貼，輸粟問軍倉。
- 夕歇攀村樹，秋行繞野塘。
- 雲容陰慘澹，月色冷悠揚。
- 蕎麥鋪花白，棠棃間葉黃。
- 早寒風摵摵，新霽月蒼蒼。
- 園菜迎霜死，庭蕪過雨荒。
- 檐空愁宿燕，壁闇思啼螿。
- 眼爲看書損，肱因運甓傷。
- 病骸渾似木，老鬢欲成霜。
- 少睡知年長，端憂覺夜長。
- 舊遊多廢忘，往事偶思量。
- 忽憶煙霄路，常陪劒履行。
- 登朝思檢束，入閣學趨蹌。
- 命偶風雲會，恩覃雨露霶。
- 霑枯發枝葉，磨鈍起鋒鋩。
- 崔閤連鑣騖，錢兄接翼翔。
- 齊竽混韶夏，燕石廁琳琅。
- 同日升金馬，分宵直未央。
- 共詞加寵命，合表謝恩光。
- 廐馬驕初跨，天廚味始嘗。
- 朝晡頒餅餌，寒暑賜衣裳。
- 對秉鵝毛筆，俱含雞舌香。
- 青縑衾薄絮，朱裏幕高張。
- 晝食恆連案，宵眠每竝牀。
- 差肩承詔旨，連署進封章。
- 起草偏同視，疑文最共詳。
- 滅私容點竄，窮理析毫芒。
- 便共輸肝膽，何曾異肺腸。
- 慎微參石奮，決密與張湯。
- 禁闥青交瑣，宮垣紫界牆。
- 井闌排菡萏，檐瓦鬬鴛鴦。
- 樓額題鳷鵲，池心浴鳳凰。
- 風枝萬年動，溫樹四時芳。
- 宿露凝金掌，晨暉上璧璫。
- 砌筠塗綠粉，庭果滴紅漿。
- 曉從朝興慶，春陪宴柏梁。
- 傳呼鞭索索，拜舞珮鏘鏘。
- 仙仗環雙闕，神兵闢兩廂。
- 火飜紅尾斾，冰卓白竿槍。
- 滉瀁經魚藻，深沈近浴堂。
- 分庭皆命婦，對院即儲皇。
- 貴主冠浮動，親王轡鬧裝。
- 金鈿相照耀，朱紫間熒煌。
- 毬簇桃花綺，歌巡竹葉觴。
- 窪銀中貴帶，昂黛內人妝。
- 賜禊東城下，頒酺曲水傍。
- 尊罍分聖酒，妓樂借仙倡。
- 淺酌看紅藥，徐吟把綠楊。
- 宴迴過御陌，行歇入僧房。
- 白鹿原東脚，青龍寺北廊。
- 望春花景暖，避暑竹風涼。
- 下直閑如社，尋芳醉似狂。
- 有時還後到，無處不相將。
- 雞鶴初雖雜，蕭蘭久乃彰。
- 來燕隗貴重，去魯孔恓惶。
- 聚散期難定，飛沈勢不常。
- 五年同晝夜，一別似參商。
- 屈折孤生竹，銷摧百鍊鋼。
- 途窮任顦顇，道在肯徬徨。
- 尚念遺簪折，仍憐病雀瘡。
- 卹寒分賜帛，救餒減餘糧。
- 藥物來盈裹，書題寄滿箱。
- 殷勤翰林主，珍重禮闈郎。
- 喣沫誠多謝，摶扶豈所望。
- 提攜勞氣力，吹簸不飛揚。
- 拙劣才何用，龍鍾分自當。
- 妝嫫徒費黛，磨甋詎成璋。
- 習隱將時背，干名與道妨。
- 外身宗老氏，齊物學蒙莊。
- 疎放遺千慮，愚蒙守一方。
- 樂天無怨歎，倚命不劻勷。
- 憤懣胷須豁，交加臂莫攘。
- 珠沈猶是寶，金躍未爲祥。
- 泥尾休搖掉，灰心罷激昂。
- 漸閑親道友，因病事醫王。
- 息亂歸禪定，存神入坐亡。
- 斷癡求慧劒，濟苦得慈航。
- 不動爲吾志，無何是我鄉。
- 可憐身與世，從此兩相忘。

## 拼音

- sheng4 dai4 yuan2 he2 sui4 ， xian2 ju1 wei4 shui3 yang2 。
- bu4 cai2 gan1 ming4 chuan3 ， duo1 xing4 yu4 shi2 kang1 。
- chao2 ye3 fen1 lun2 xu4 ， xian2 yu2 ding4 fou3 zang1 。
- zhong4 wen2 shu1 bu3 shi4 ， shang4 shao3 qi4 feng2 tang2 。
- you2 shi4 tui1 tian1 yun4 ， cong2 zi1 le4 xing4 chang3 。
- long2 qin2 fang4 gao1 zhu4 ， wu4 bao4 de2 shen1 cang2 。
- shi4 lü4 xiu1 xiang1 rao3 ， shen1 mou2 qie3 zi4 qiang2 。
- you2 xu1 wu4 yi1 shi2 ， wei4 mian3 shi4 nong2 sang1 。
- ti4 cao3 tong1 san1 jing4 ， kai1 tian2 zhan4 yi4 fang1 。
- zhou4 fei1 jiong1 bai2 ban3 ， ye4 dui4 sao4 huang2 liang2 。
- xi4 di4 zhi4 chang3 pu3 ， xian2 shi2 fen4 tu3 jiang1 。
- zhi3 li2 bian1 ci4 jia1 ， xie4 long3 bo4 ke1 yang1 。
- se4 li4 xian2 shen1 bing4 ， nong2 xin1 yuan4 sui4 rang2 。
- chao2 yi1 dian3 bei1 jiu3 ， pei4 jian4 bo2 niu2 yang2 。
- kun4 yi3 zai1 song1 cha1 ， ji1 ti2 cai3 jue2 kuang1 。
- yin3 quan2 lai2 hou4 jian4 ， yi2 zhu2 xia4 qian2 gang1 。
- sheng1 ji4 sui1 qin2 ku3 ， jia1 zi1 shen4 miao3 mang2 。
- chen2 ai1 chang2 man3 zeng4 ， qian2 bo2 shao3 ying2 nang2 。
- di4 bing4 reng2 fu2 zhang4 ， qi1 chou2 bu4 chu1 fang2 。
- chuan2 yi1 nian4 lan2 lü3 ， ju3 an4 xiao4 zao1 kang1 。
- quan3 fei4 cun1 xu1 nao4 ， chan2 ming2 zhi1 fu4 mang2 。
- na4 zu1 kan4 xian4 tie1 ， shu1 su4 wen4 jun1 cang1 。
- xi1 xie1 pan1 cun1 shu4 ， qiu1 xing2 rao4 ye3 tang2 。
- yun2 rong2 yin1 can3 dan4 ， yue4 se4 leng3 you1 yang2 。
- qiao2 mai4 pu1 hua1 bai2 ， tang2 li2 jian4 ye4 huang2 。
- zao3 han2 feng1 se4 se4 ， xin1 ji4 yue4 cang1 cang1 。
- yuan2 cai4 ying2 shuang1 si3 ， ting2 wu2 guo4 yu3 huang1 。
- yan2 kong1 chou2 su4 yan4 ， bi4 an4 si1 ti2 jiang1 。
- yan3 wei2 kan4 shu1 sun3 ， gong1 yin1 yun4 pi4 shang1 。
- bing4 hai2 hun2 si4 mu4 ， lao3 bin4 yu4 cheng2 shuang1 。
- shao3 shui4 zhi1 nian2 chang2 ， duan1 you1 jue2 ye4 chang2 。
- jiu4 you2 duo1 fei4 wang4 ， wang3 shi4 ou3 si1 liang0 。
- hu1 yi4 yan1 xiao1 lu4 ， chang2 pei2 jian4 lü3 xing2 。
- deng1 chao2 si1 jian3 shu4 ， ru4 ge2 xue2 qu1 qiang1 。
- ming4 ou3 feng1 yun2 hui4 ， en1 qin2 yu3 lu4 pang1 。
- zhan1 ku1 fa1 zhi1 ye4 ， mo2 dun4 qi3 feng1 mang2 。
- cui1 he2 lian2 biao1 wu4 ， qian2 xiong1 jie1 yi4 xiang2 。
- qi2 yu2 hun4 shao2 xia4 ， yan4 shi2 ce4 lin2 lang2 。
- tong2 ri4 sheng1 jin1 ma3 ， fen1 xiao1 zhi2 wei4 yang1 。
- gong4 ci2 jia1 chong3 ming4 ， he2 biao3 xie4 en1 guang1 。
- jiu4 ma3 jiao1 chu1 kua4 ， tian1 chu2 wei4 shi3 chang2 。
- chao2 bu1 ban1 bing3 er3 ， han2 shu3 ci4 yi1 shang0 。
- dui4 bing3 e2 mao2 bi3 ， ju4 han2 ji1 she2 xiang1 。
- qing1 jian1 qin1 bao2 xu4 ， zhu1 li3 mu4 gao1 zhang1 。
- zhou4 shi2 heng2 lian2 an4 ， xiao1 mian2 mei3 bing4 chuang2 。
- cha4 jian1 cheng2 zhao4 zhi3 ， lian2 shu3 jin4 feng1 zhang1 。
- qi3 cao3 pian1 tong2 shi4 ， yi2 wen2 zui4 gong4 xiang2 。
- mie4 si1 rong2 dian3 cuan4 ， qiong2 li3 xi1 hao2 mang2 。
- bian4 gong4 shu1 gan1 dan3 ， he2 ceng2 yi4 fei4 chang2 。
- shen4 wei1 can1 shi2 fen4 ， jue2 mi4 yu3 zhang1 tang1 。
- jin4 ta4 qing1 jiao1 suo3 ， gong1 yuan2 zi3 jie4 qiang2 。
- jing3 lan2 pai2 han4 dan4 ， yan2 wa3 dou4 yuan1 yang1 。
- lou2 e2 ti2 zhi1 que4 ， chi2 xin1 yu4 feng4 huang2 。
- feng1 zhi1 wan4 nian2 dong4 ， wen1 shu4 si4 shi2 fang1 。
- su4 lu4 ning2 jin1 zhang3 ， chen2 hui1 shang4 bi4 dang1 。
- qi4 yun2 tu2 lü4 fen3 ， ting2 guo3 di1 hong2 jiang1 。
- xiao3 cong2 chao2 xing1 qing4 ， chun1 pei2 yan4 bai3 liang2 。
- chuan2 hu1 bian1 suo3 suo3 ， bai4 wu3 pei4 qiang1 qiang1 。
- xian1 zhang4 huan2 shuang1 que4 ， shen2 bing1 pi4 liang3 xiang1 。
- huo3 fan1 hong2 wei3 pei4 ， bing1 zhuo2 bai2 gan1 qiang1 。
- huang4 yang3 jing1 yu2 zao3 ， shen1 shen3 jin4 yu4 tang2 。
- fen1 ting2 jie1 ming4 fu4 ， dui4 yuan4 ji2 chu3 huang2 。
- gui4 zhu3 guan1 fu2 dong4 ， qin1 wang2 pei4 nao4 zhuang1 。
- jin1 dian4 xiang1 zhao4 yao4 ， zhu1 zi3 jian4 ying2 huang2 。
- qiu2 cu4 tao2 hua1 qi3 ， ge1 xun2 zhu2 ye4 shang1 。
- wa1 yin2 zhong1 gui4 dai4 ， ang2 dai4 nei4 ren2 zhuang1 。
- ci4 xi4 dong1 cheng2 xia4 ， ban1 pu2 qu1 shui3 bang4 。
- zun1 lei2 fen1 sheng4 jiu3 ， ji4 le4 jie4 xian1 chang4 。
- qian3 zhuo2 kan4 hong2 yao4 ， xu2 yin2 ba3 lü4 yang2 。
- yan4 hui2 guo4 yu4 mo4 ， xing2 xie1 ru4 seng1 fang2 。
- bai2 lu4 yuan2 dong1 jiao3 ， qing1 long2 si4 bei3 lang2 。
- wang4 chun1 hua1 jing3 nuan3 ， bi4 shu3 zhu2 feng1 liang2 。
- xia4 zhi2 xian2 ru2 she4 ， xun2 fang1 zui4 si4 kuang2 。
- you3 shi2 huan2 hou4 dao4 ， wu2 chu3 bu4 xiang1 jiang1 。
- ji1 he4 chu1 sui1 za2 ， xiao1 lan2 jiu3 nai3 zhang1 。
- lai2 yan4 wei3 gui4 zhong4 ， qu4 lu3 kong3 xi1 huang2 。
- ju4 san4 qi1 nan2 ding4 ， fei1 shen3 shi4 bu4 chang2 。
- wu3 nian2 tong2 zhou4 ye4 ， yi4 bie2 si4 can1 shang1 。
- qu1 zhe2 gu1 sheng1 zhu2 ， xiao1 cui1 bai3 lian4 gang1 。
- tu2 qiong2 ren4 qiao2 cui4 ， dao4 zai4 ken3 pang2 huang2 。
- shang4 nian4 yi2 zan1 zhe2 ， reng2 lian2 bing4 que4 chuang1 。
- xu4 han2 fen1 ci4 bo2 ， jiu4 nei3 jian3 yu2 liang2 。
- yao4 wu4 lai2 ying2 guo3 ， shu1 ti2 ji4 man3 xiang1 。
- yin1 qin2 han4 lin2 zhu3 ， zhen1 zhong4 li3 wei2 lang2 。
- xu3 mo4 cheng2 duo1 xie4 ， tuan2 fu2 qi3 suo3 wang4 。
- ti2 xie2 lao2 qi4 li4 ， chui1 bo4 bu4 fei1 yang2 。
- zhuo1 lie4 cai2 he2 yong4 ， long2 zhong1 fen1 zi4 dang1 。
- zhuang1 mo2 tu2 fei4 dai4 ， mo2 di4 ju4 cheng2 zhang1 。
- xi2 yin3 jiang1 shi2 bei4 ， gan1 ming2 yu3 dao4 fang2 。
- wai4 shen1 zong1 lao3 shi4 ， qi2 wu4 xue2 meng2 zhuang1 。
- shu1 fang4 yi2 qian1 lü4 ， yu2 meng2 shou3 yi4 fang1 。
- le4 tian1 wu2 yuan4 tan4 ， yi3 ming4 bu4 kuang1 rang2 。
- fen4 men4 xiong1 xu1 huo1 ， jiao1 jia1 bi4 mo4 rang3 。
- zhu1 shen3 you2 shi4 bao3 ， jin1 yue4 wei4 wei2 xiang2 。
- ni2 wei3 xiu1 yao2 diao4 ， hui1 xin1 ba4 ji1 ang2 。
- jian4 xian2 qin1 dao4 you3 ， yin1 bing4 shi4 yi1 wang2 。
- xi1 luan4 gui1 shan4 ding4 ， cun2 shen2 ru4 zuo4 wang2 。
- duan4 chi1 qiu2 hui4 jian4 ， ji4 ku3 de2 ci2 hang2 。
- bu2 dong4 wei2 wu2 zhi4 ， wu2 he2 shi4 wo3 xiang1 。
- ke3 lian2 shen1 yu3 shi4 ， cong2 ci3 liang3 xiang1 wang4 。

## 注释

## 译文

## 赏析
