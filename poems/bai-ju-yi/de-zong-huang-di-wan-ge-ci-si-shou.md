---
id: bai-ju-yi-de-zong-huang-di-wan-ge-ci-si-shou
title: 德宗皇帝挽歌詞四首
titlePinyin: de2 zong1 huang2 di4 wan3 ge1 ci2 si4 shou3
titleSlug: de-zong-huang-di-wan-ge-ci-si-shou
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 執象宗玄祖，貽謀啟孝孫。文高柏梁殿，禮薄霸陵原。
- 宮仗辭天闕，朝儀出國門。生成不可報，二十七年恩。
- 虞帝南巡後，殷宗諒暗中。初辭鑄鼎地，已閉望仙宮。
- 曉落當陵月，秋生滿旆風。前星承帝座，不使北辰空。
- 業大承宗祖，功成付子孫。睿文詩播樂，遺訓史標言。
- 節表中和德，方垂廣利恩。懸知千載後，理代數貞元。
- 夢減三齡壽，哀延七月期。寢園愁望遠，宮仗哭行遲。
- 雲日添寒慘，笳簫向晚悲。因山有遺詔，如葬漢文時。

## 拼音

- zhi2 xiang4 zong1 xuan2 zu3 ， yi2 mou2 qi3 xiao4 sun1 。 wen2 gao1 bai3 liang2 dian4 ， li3 bao2 ba4 ling2 yuan2 。
- gong1 zhang4 ci2 tian1 que4 ， chao2 yi2 chu1 guo2 men2 。 sheng1 cheng2 bu4 ke3 bao4 ， er4 shi2 qi1 nian2 en1 。
- yu2 di4 nan2 xun2 hou4 ， yin1 zong1 liang4 an4 zhong1 。 chu1 ci2 zhu4 ding3 di4 ， yi3 bi4 wang4 xian1 gong1 。
- xiao3 luo4 dang1 ling2 yue4 ， qiu1 sheng1 man3 pei4 feng1 。 qian2 xing1 cheng2 di4 zuo4 ， bu4 shi3 bei3 chen2 kong1 。
- ye4 da4 cheng2 zong1 zu3 ， gong1 cheng2 fu4 zi3 sun1 。 rui4 wen2 shi1 bo1 le4 ， yi2 xun4 shi3 biao1 yan2 。
- jie2 biao3 zhong1 he2 de2 ， fang1 chui2 guang3 li4 en1 。 xuan2 zhi1 qian1 zai4 hou4 ， li3 dai4 shu4 zhen1 yuan2 。
- meng4 jian3 san1 ling2 shou4 ， ai1 yan2 qi1 yue4 qi1 。 qin3 yuan2 chou2 wang4 yuan3 ， gong1 zhang4 ku1 xing2 chi2 。
- yun2 ri4 tian1 han2 can3 ， jia1 xiao1 xiang4 wan3 bei1 。 yin1 shan1 you3 yi2 zhao4 ， ru2 zang4 han4 wen2 shi2 。

## 注释

## 译文

## 赏析
