---
id: bai-ju-yi-da-zai-le-tian-xing
title: 達哉樂天行
titlePinyin: da2 zai1 le4 tian1 xing2
titleSlug: da-zai-le-tian-xing
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 達哉達哉白樂天，分司東都十三年。
- 七旬纔滿冠已挂，半祿未及車先懸。
- 或伴遊客春行樂，或隨山僧夜坐禪。
- 二年忘却問家事，門庭多草廚少煙。
- 庖童朝告鹽米盡，侍婢暮訴衣裳穿。
- 妻孥不悅甥姪悶，而我醉臥方陶然。
- 起來與爾畫生計，薄產處置有後先。
- 先賣南坊十畝園，次賣東都五頃田。
- 然後兼賣所居宅，髣髴獲緡二三千。
- 半與爾充衣食費，半與吾供酒肉錢。
- 吾今已年七十一，眼昏鬚白頭風眩。
- 但恐此錢用不盡，即先朝露歸夜泉。
- 未歸且住亦不惡，飢餐樂飲安穩眠。
- 死生無可無不可，達哉達哉白樂天。

## 拼音

- da2 zai1 da2 zai1 bai2 le4 tian1 ， fen1 si1 dong1 dou1 shi2 san1 nian2 。
- qi1 xun2 cai2 man3 guan1 yi3 gua4 ， ban4 lu4 wei4 ji2 ju1 xian1 xuan2 。
- huo4 ban4 you2 ke4 chun1 xing2 le4 ， huo4 sui2 shan1 seng1 ye4 zuo4 shan4 。
- er4 nian2 wang4 que4 wen4 jia1 shi4 ， men2 ting2 duo1 cao3 chu2 shao3 yan1 。
- pao2 tong2 chao2 gao4 yan2 mi3 jin4 ， shi4 bi4 mu4 su4 yi1 shang0 chuan1 。
- qi1 nu2 bu2 yue4 sheng1 zhi2 men4 ， er2 wo3 zui4 wo4 fang1 tao2 ran2 。
- qi3 lai2 yu3 er3 hua4 sheng1 ji4 ， bao2 chan3 chu3 zhi4 you3 hou4 xian1 。
- xian1 mai4 nan2 fang1 shi2 mu3 yuan2 ， ci4 mai4 dong1 dou1 wu3 qing3 tian2 。
- ran2 hou4 jian1 mai4 suo3 ju1 zhai2 ， fang3 fu2 huo4 min2 er4 san1 qian1 。
- ban4 yu3 er3 chong1 yi1 shi2 fei4 ， ban4 yu3 wu2 gong4 jiu3 rou4 qian2 。
- wu2 jin1 yi3 nian2 qi1 shi2 yi1 ， yan3 hun1 xu1 bai2 tou2 feng1 xuan4 。
- dan4 kong3 ci3 qian2 yong4 bu2 jin4 ， ji2 xian1 zhao1 lu4 gui1 ye4 quan2 。
- wei4 gui1 qie3 zhu4 yi4 bu2 e4 ， ji1 can1 le4 yin3 an1 wen3 mian2 。
- si3 sheng1 wu2 ke3 wu2 bu4 ke3 ， da2 zai1 da2 zai1 bai2 le4 tian1 。

## 注释

## 译文

## 赏析
