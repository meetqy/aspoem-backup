---
id: bai-ju-yi-dai-shu-shi-yi-bai-yun-ji-wei-zhi
title: 代書詩一百韻寄微之
titlePinyin: dai4 shu1 shi1 yi4 bai3 yun4 ji4 wei1 zhi1
titleSlug: dai-shu-shi-yi-bai-yun-ji-wei-zhi
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 憶在貞元歲，初登典校司。
- 身名同日授，心事一言知。
- 肺腑都無隔，形骸兩不羈。
- 疎狂屬年少，閑散爲官卑。
- 分定金蘭契，言通藥石規。
- 交賢方汲汲，友直每偲偲。
- 有月多同賞，無杯不共持。
- 秋風拂琴匣，夜雪卷書帷。
- 高上慈恩塔，幽尋皇子陂。
- 唐昌玉蘂會，崇敬牡丹期。
- 笑勸迂辛酒，閑吟短李詩。
- 儒風愛敦質，佛理賞玄師。
- 度日曾無悶，通宵靡不爲。
- 雙聲聯律句，八面對宮棊。
- 往往遊三省，騰騰出九逵。
- 寒銷直城路，春到曲江池。
- 樹暖枝條弱，山晴彩翠奇。
- 峰攢石綠點，柳宛麴塵絲。
- 岸草煙鋪地，園花雪壓枝。
- 早光紅照耀，新溜碧逶迤。
- 幄幕侵堤布，盤筵占地施。
- 徵伶皆絕藝，選伎悉名姬。
- 粉黛凝春態，金鈿耀水嬉。
- 風流誇墮髻，時世鬬啼眉。
- 密坐隨歡促，華尊逐勝移。
- 香飄歌袂動，翠落舞釵遺。
- 籌插紅螺椀，觥飛白玉巵。
- 打嫌調笑易，飲訝卷波遲。
- 殘席諠譁散，歸鞍酩酊騎。
- 酡顏烏帽側，醉袖玉鞭垂。
- 紫陌傳鐘鼓，紅塵塞路岐。
- 幾時曾蹔別，何處不相隨？
- 茌苒星霜換，迴環節候催。
- 兩衙多請告，三考欲成資。
- 運啓千年聖，天成萬物宜。
- 皆當少壯日，同惜盛明時。
- 光景嗟虛擲，雲霄竊暗窺。
- 攻文朝矻矻，講學夜孜孜。
- 策目穿如札，鋒毫銳若錐。
- 繁張獲鳥網，堅守釣魚坻。
- 竝受夔龍薦，齊陳鼂董詞。
- 萬言經濟略，三策太平基。
- 中第爭無敵，專場戰不疲。
- 輔車排勝陣，掎角搴降旗。
- 雙闕紛容衛，千僚儼等衰。
- 恩隨紫泥降，名向白麻披。
- 既在高科選，還從好爵縻。
- 東垣君諫諍，西邑我驅馳。
- 再喜登烏府，多慙侍赤墀。
- 官班分內外，遊處遂參差。
- 每列鵷鸞序，偏瞻獬豸姿。
- 簡威霜凜冽，衣彩繡葳蕤。
- 正色摧強禦，剛腸嫉喔咿。
- 常憎持祿位，不擬保妻兒。
- 養勇期除惡，輸忠在滅私。
- 下韝驚燕雀，當道懾狐貍。
- 南國人無怨，東臺吏不欺。
- 理冤多定國，切諫甚辛毗。
- 造次行於是，平生志在茲。
- 道將心共直，言與行兼危。
- 水暗波飜覆，山藏路險巇。
- 未爲明主識，已被倖臣疑。
- 木秀遭風折，蘭芳遇霰萎。
- 千鈞勢易壓，一柱力難搘。
- 騰口因成痏，吹毛遂得疵。
- 憂來吟貝錦，謫去詠江蘺。
- 邂逅塵中遇，殷勤馬上辭。
- 賈生離魏闕，王粲向荆夷。
- 水過清源寺，山經綺季祠。
- 心搖漢臯珮，淚墮峴亭碑。
- 驛路緣雲際，城樓枕水湄。
- 思鄉多繞澤，望闕獨登陴。
- 林晚青蕭索，江平綠渺瀰。
- 野秋鳴蟋蟀，沙冷聚鸕鷀。
- 官舍黃茅屋，人家苦竹籬。
- 白醪充夜酌，紅粟備晨炊。
- 寡鶴摧風翮，鰥魚失水鬐。
- 闇雛啼渴旦，涼葉墜相思。
- 一點寒燈滅，三聲曉角吹。
- 藍衫經雨故，驄馬臥霜羸。
- 念涸誰濡沫，嫌醒自歠醨。
- 耳垂無伯樂，舌在有張儀。
- 負氣衝星劒，傾心向日葵。
- 金言自銷鑠，玉性肯磷緇。
- 伸屈須看蠖，窮通莫問龜。
- 定知身是患，應用道爲醫。
- 想子今如彼，嗟予獨在斯。
- 無憀當歲杪，有夢到天涯。
- 坐阻連襟帶，行乖接履綦。
- 潤銷衣上霧，香散室中芝。
- 念遠緣遷貶，驚時爲別離。
- 素書三往復，明月七盈虧。
- 舊里非難到，餘歡不可追。
- 樹依興善老，草傍靜安衰。
- 前事思如昨，中懷寫向誰。
- 北村尋古柏，南宅訪辛夷。
- 此日空搔首，何人共解頤。
- 病多知夜永，年長覺秋悲。
- 不飲長如醉，加餐亦似飢。
- 狂吟一千字，因使寄微之。

## 拼音

- yi4 zai4 zhen1 yuan2 sui4 ， chu1 deng1 dian3 xiao4 si1 。
- shen1 ming2 tong2 ri4 shou4 ， xin1 shi4 yi4 yan2 zhi1 。
- fei4 fu3 dou1 wu2 ge2 ， xing2 hai2 liang3 bu4 ji1 。
- shu1 kuang2 shu3 nian2 shao4 ， xian2 san4 wei2 guan1 bei1 。
- fen1 ding4 jin1 lan2 qi4 ， yan2 tong1 yao4 shi2 gui1 。
- jiao1 xian2 fang1 ji2 ji2 ， you3 zhi2 mei3 cai1 cai1 。
- you3 yue4 duo1 tong2 shang3 ， wu2 bei1 bu2 gong4 chi2 。
- qiu1 feng1 fu2 qin2 xia2 ， ye4 xue3 juan4 shu1 wei2 。
- gao1 shang4 ci2 en1 ta3 ， you1 xun2 huang2 zi3 bei1 。
- tang2 chang1 yu4 rui3 hui4 ， chong2 jing4 mu3 dan1 qi1 。
- xiao4 quan4 yu1 xin1 jiu3 ， xian2 yin2 duan3 li3 shi1 。
- ru2 feng1 ai4 dun1 zhi4 ， fo2 li3 shang3 xuan2 shi1 。
- du4 ri4 ceng2 wu2 men4 ， tong1 xiao1 mi2 bu4 wei2 。
- shuang1 sheng1 lian2 lü4 ju4 ， ba1 mian4 dui4 gong1 qi2 。
- wang3 wang3 you2 san1 sheng3 ， teng2 teng2 chu1 jiu3 kui2 。
- han2 xiao1 zhi2 cheng2 lu4 ， chun1 dao4 qu3 jiang1 chi2 。
- shu4 nuan3 zhi1 tiao2 ruo4 ， shan1 qing2 cai3 cui4 qi2 。
- feng1 zan3 shi2 lü4 dian3 ， liu3 wan3 qu1 chen2 si1 。
- an4 cao3 yan1 pu1 di4 ， yuan2 hua1 xue3 ya1 zhi1 。
- zao3 guang1 hong2 zhao4 yao4 ， xin1 liu1 bi4 wei1 yi2 。
- wo4 mu4 qin1 di1 bu4 ， pan2 yan2 zhan4 di4 shi1 。
- zhi3 ling2 jie1 jue2 yi4 ， xuan3 ji4 xi1 ming2 ji1 。
- fen3 dai4 ning2 chun1 tai4 ， jin1 dian4 yao4 shui3 xi1 。
- feng1 liu2 kua1 duo4 ji4 ， shi2 shi4 dou4 ti2 mei2 。
- mi4 zuo4 sui2 huan1 cu4 ， hua2 zun1 zhu2 sheng4 yi2 。
- xiang1 piao1 ge1 mei4 dong4 ， cui4 luo4 wu3 chai1 yi2 。
- chou2 cha1 hong2 luo2 wan3 ， gong1 fei1 bai2 yu4 zhi1 。
- da3 xian2 diao4 xiao4 yi4 ， yin3 ya4 juan4 bo1 chi2 。
- can2 xi2 xuan1 hua2 san4 ， gui1 an1 ming3 ding3 qi2 。
- tuo2 yan2 wu1 mao4 ce4 ， zui4 xiu4 yu4 bian1 chui2 。
- zi3 mo4 chuan2 zhong1 gu3 ， hong2 chen2 sai1 lu4 qi2 。
- ji1 shi2 ceng2 zan4 bie2 ， he2 chu3 bu4 xiang1 sui2 ？
- chi2 ran3 xing1 shuang1 huan4 ， hui2 huan2 jie2 hou4 cui1 。
- liang3 ya2 duo1 qing3 gao4 ， san1 kao3 yu4 cheng2 zi1 。
- yun4 qi3 qian1 nian2 sheng4 ， tian1 cheng2 wan4 wu4 yi2 。
- jie1 dang1 shao3 zhuang4 ri4 ， tong2 xi1 sheng4 ming2 shi2 。
- guang1 jing3 jie1 xu1 zhi4 ， yun2 xiao1 qie4 an4 kui1 。
- gong1 wen2 chao2 ku1 ku1 ， jiang3 xue2 ye4 zi1 zi1 。
- ce4 mu4 chuan1 ru2 zha2 ， feng1 hao2 rui4 ruo4 zhui1 。
- fan2 zhang1 huo4 niao3 wang3 ， jian1 shou3 diao4 yu2 di3 。
- bing4 shou4 kui2 long2 jian4 ， qi2 chen2 chao2 dong3 ci2 。
- wan4 yan2 jing1 ji4 lüe4 ， san1 ce4 tai4 ping2 ji1 。
- zhong1 di4 zheng1 wu2 di2 ， zhuan1 chang3 zhan4 bu4 pi2 。
- fu3 ju1 pai2 sheng4 zhen4 ， ji3 jiao3 qian1 jiang4 qi2 。
- shuang1 que4 fen1 rong2 wei4 ， qian1 liao2 yan3 deng3 shuai1 。
- en1 sui2 zi3 ni2 jiang4 ， ming2 xiang4 bai2 ma2 pi1 。
- ji4 zai4 gao1 ke1 xuan3 ， huan2 cong2 hao3 jue2 mi2 。
- dong1 yuan2 jun1 jian4 zheng4 ， xi1 yi4 wo3 qu1 chi2 。
- zai4 xi3 deng1 wu1 fu3 ， duo1 can2 shi4 chi4 chi2 。
- guan1 ban1 fen1 nei4 wai4 ， you2 chu3 sui4 can1 cha4 。
- mei3 lie4 yuan1 luan2 xu4 ， pian1 zhan1 xie4 zhi4 zi1 。
- jian3 wei1 shuang1 lin3 lie4 ， yi1 cai3 xiu4 wei1 rui2 。
- zheng4 se4 cui1 qiang2 yu4 ， gang1 chang2 ji2 wo1 yi1 。
- chang2 zeng1 chi2 lu4 wei4 ， bu4 ni3 bao3 qi1 er2 。
- yang3 yong3 qi1 chu2 e4 ， shu1 zhong1 zai4 mie4 si1 。
- xia4 gou1 jing1 yan4 que4 ， dang1 dao4 she4 hu2 li2 。
- nan2 guo2 ren2 wu2 yuan4 ， dong1 tai2 li4 bu4 qi1 。
- li3 yuan1 duo1 ding4 guo2 ， qie4 jian4 shen4 xin1 pi2 。
- zao4 ci4 xing2 wu1 shi4 ， ping2 sheng1 zhi4 zai4 zi1 。
- dao4 jiang1 xin1 gong4 zhi2 ， yan2 yu3 xing2 jian1 wei1 。
- shui3 an4 bo1 fan1 fu4 ， shan1 cang2 lu4 xian3 xi1 。
- wei4 wei2 ming2 zhu3 shi2 ， yi3 bei4 xing4 chen2 yi2 。
- mu4 xiu4 zao1 feng1 zhe2 ， lan2 fang1 yu4 xian4 wei3 。
- qian1 jun1 shi4 yi4 ya1 ， yi2 zhu4 li4 nan2 zhi1 。
- teng2 kou3 yin1 cheng2 wei3 ， chui1 mao2 sui4 de2 ci1 。
- you1 lai2 yin2 bei4 jin3 ， zhe2 qu4 yong3 jiang1 li2 。
- xie4 hou4 chen2 zhong1 yu4 ， yin1 qin2 ma3 shang4 ci2 。
- jia3 sheng1 li2 wei4 que4 ， wang2 can4 xiang4 jing1 yi2 。
- shui3 guo4 qing1 yuan2 si4 ， shan1 jing1 qi3 ji4 ci2 。
- xin1 yao2 han4 gao1 pei4 ， lei4 duo4 xian4 ting2 bei1 。
- yi4 lu4 yuan2 yun2 ji4 ， cheng2 lou2 zhen3 shui3 mei2 。
- si1 xiang1 duo1 rao4 ze2 ， wang4 que4 du2 deng1 pi2 。
- lin2 wan3 qing1 xiao1 suo3 ， jiang1 ping2 lü4 miao3 mi2 。
- ye3 qiu1 ming2 xi1 shuai4 ， sha1 leng3 ju4 lu2 ci2 。
- guan1 she4 huang2 mao2 wu1 ， ren2 jia1 ku3 zhu2 li2 。
- bai2 lao2 chong1 ye4 zhuo2 ， hong2 su4 bei4 chen2 chui1 。
- gua3 he4 cui1 feng1 he2 ， guan1 yu2 shi1 shui3 qi2 。
- an4 chu2 ti2 ke3 dan4 ， liang2 ye4 zhui4 xiang1 si1 。
- yi4 dian3 han2 deng1 mie4 ， san1 sheng1 xiao3 jiao3 chui1 。
- lan2 shan1 jing1 yu3 gu4 ， cong1 ma3 wo4 shuang1 lei2 。
- nian4 he2 shui2 ru2 mo4 ， xian2 xing3 zi4 chuo4 li2 。
- er3 chui2 wu2 bo2 le4 ， she2 zai4 you3 zhang1 yi2 。
- fu4 qi4 chong1 xing1 jian4 ， qing1 xin1 xiang4 ri4 kui2 。
- jin1 yan2 zi4 xiao1 shuo4 ， yu4 xing4 ken3 lin2 zi1 。
- shen1 qu1 xu1 kan4 huo4 ， qiong2 tong1 mo4 wen4 gui1 。
- ding4 zhi1 shen1 shi4 huan4 ， ying1 yong4 dao4 wei2 yi1 。
- xiang3 zi3 jin1 ru2 bi3 ， jie1 yu3 du2 zai4 si1 。
- wu2 liao2 dang1 sui4 miao3 ， you3 meng4 dao4 tian1 ya2 。
- zuo4 zu3 lian2 jin1 dai4 ， xing2 guai1 jie1 lü3 qi2 。
- run4 xiao1 yi1 shang4 wu4 ， xiang1 san4 shi4 zhong1 zhi1 。
- nian4 yuan3 yuan2 qian1 bian3 ， jing1 shi2 wei2 bie2 li2 。
- su4 shu1 san1 wang3 fu4 ， ming2 yue4 qi1 ying2 kui1 。
- jiu4 li3 fei1 nan2 dao4 ， yu2 huan1 bu4 ke3 zhui1 。
- shu4 yi1 xing1 shan4 lao3 ， cao3 bang4 jing4 an1 shuai1 。
- qian2 shi4 si1 ru2 zuo2 ， zhong1 huai2 xie3 xiang4 shui2 。
- bei3 cun1 xun2 gu3 bai3 ， nan2 zhai2 fang3 xin1 yi2 。
- ci3 ri4 kong1 sao1 shou3 ， he2 ren2 gong4 jie3 yi2 。
- bing4 duo1 zhi1 ye4 yong3 ， nian2 chang2 jue2 qiu1 bei1 。
- bu4 yin3 chang2 ru2 zui4 ， jia1 can1 yi4 si4 ji1 。
- kuang2 yin2 yi4 qian1 zi4 ， yin1 shi3 ji4 wei1 zhi1 。

## 注释

## 译文

## 赏析
