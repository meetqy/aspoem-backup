---
id: bai-ju-yi-feng-chou-huai-nan-niu-xiang-gong-si-an-jian-ji-er-shi-si-yun
title: 奉酬淮南牛相公思黯見寄二十四韻
titlePinyin: feng4 chou2 huai2 nan2 niu2 xiang4 gong0 si1 an4 jian4 ji4 er4 shi2 si4 yun4
titleSlug: feng-chou-huai-nan-niu-xiang-gong-si-an-jian-ji-er-shi-si-yun
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 白老忘機客，牛公濟世賢。
- 鷗棲心戀水，鵬舉翅摩天。
- 累就優閑秩，連操造化權。
- 貧司甚蕭灑，榮路自喧闐。
- 望苑三千日，台階十五年。
- 是人皆棄忘，何物不陶甄。
- 籃轝遊嵩嶺，油幢鎮海壖。
- 竹篙撑釣艇，金甲擁樓船。
- 雪夜尋僧舍，春朝列妓筵。
- 長齋儼香火，密宴簇花鈿。
- 自覺閑勝鬧，遙知醉笑禪。
- 是非分未定，會合杳無緣。
- 我正思楊府，君應望洛川。
- 西來風褭褭，南去雁連連。
- 日落龍門外，潮生瓜步前。
- 秋同一時盡，月共兩鄉圓。
- 舊眷交歡在，新文氣調全。
- 慙無白雪曲，難荅碧雲篇。
- 金谷詩誰賞，蕪城賦衆傳。
- 珠應哂魚目，鉛未伏龍泉。
- 遠訊驚魔物，深情寄酒錢。
- 霜紈一百疋，玉柱十三弦。
- 楚醴來尊裏，秦聲送耳邊。
- 何時紅燭下，相對一陶然。

## 拼音

- bai2 lao3 wang4 ji1 ke4 ， niu2 gong1 ji4 shi4 xian2 。
- ou1 qi1 xin1 lian4 shui3 ， peng2 ju3 chi4 mo2 tian1 。
- lei4 jiu4 you1 xian2 zhi4 ， lian2 cao1 zao4 hua4 quan2 。
- pin2 si1 shen4 xiao1 sa3 ， rong2 lu4 zi4 xuan1 tian2 。
- wang4 yuan4 san1 qian1 ri4 ， tai2 jie1 shi2 wu3 nian2 。
- shi4 ren2 jie1 qi4 wang4 ， he2 wu4 bu4 tao2 zhen1 。
- lan2 yu2 you2 song1 ling3 ， you2 zhuang4 zhen4 hai3 ruan2 。
- zhu2 gao1 cheng1 diao4 ting3 ， jin1 jia3 yong1 lou2 chuan2 。
- xue3 ye4 xun2 seng1 she4 ， chun1 chao2 lie4 ji4 yan2 。
- chang2 zhai1 yan3 xiang1 huo3 ， mi4 yan4 cu4 hua1 dian4 。
- zi4 jue2 xian2 sheng4 nao4 ， yao2 zhi1 zui4 xiao4 shan4 。
- shi4 fei1 fen4 wei4 ding4 ， hui4 he2 yao3 wu2 yuan2 。
- wo3 zheng4 si1 yang2 fu3 ， jun1 ying1 wang4 luo4 chuan1 。
- xi1 lai2 feng1 niao3 niao3 ， nan2 qu4 yan4 lian2 lian2 。
- ri4 luo4 long2 men2 wai4 ， chao2 sheng1 gua1 bu4 qian2 。
- qiu1 tong2 yi4 shi2 jin4 ， yue4 gong4 liang3 xiang1 yuan2 。
- jiu4 juan4 jiao1 huan1 zai4 ， xin1 wen2 qi4 diao4 quan2 。
- can2 wu2 bai2 xue3 qu3 ， nan2 da2 bi4 yun2 pian1 。
- jin1 gu3 shi1 shui2 shang3 ， wu2 cheng2 fu4 zhong4 chuan2 。
- zhu1 ying1 shen3 yu2 mu4 ， qian1 wei4 fu2 long2 quan2 。
- yuan3 xun4 jing1 mo2 wu4 ， shen1 qing2 ji4 jiu3 qian2 。
- shuang1 wan2 yi4 bai3 pi3 ， yu4 zhu4 shi2 san1 xian2 。
- chu3 li3 lai2 zun1 li3 ， qin2 sheng1 song4 er3 bian1 。
- he2 shi2 hong2 zhu2 xia4 ， xiang1 dui4 yi4 tao2 ran2 。

## 注释

## 译文

## 赏析
