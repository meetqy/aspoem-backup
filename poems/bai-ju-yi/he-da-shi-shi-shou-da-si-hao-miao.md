---
id: bai-ju-yi-he-da-shi-shi-shou-da-si-hao-miao
title: 和荅詩十首 答四皓廟
titlePinyin: he2 da2 shi1 shi2 shou3   da2 si4 hao4 miao4
titleSlug: he-da-shi-shi-shou-da-si-hao-miao
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 天下有道見，無道卷懷之。
- 此乃聖人語，吾聞諸仲尼。
- 矯矯四先生，同稟希世資。
- 隨時有顯晦，秉道無磷緇。
- 秦皇肆暴虐，二世遘亂離。
- 先生相隨去，商嶺采紫芝。
- 君看秦獄中，戮辱者李斯。
- 劉項爭天下，謀臣竟悅隨。
- 先生如鸞鶴，去入冥冥飛。
- 君看齊鼎中，焦爛者酈其。
- 子房得沛公，自謂相遇遲。
- 八難掉舌樞，三略役心機。
- 辛苦十數年，晝夜形神疲。
- 竟雜霸者道，徒稱帝者師。
- 子房爾則能，此非吾所宜。
- 漢高之季年，嬖寵鍾所私。
- 冢嫡欲廢奪，骨肉相憂疑。
- 豈無子房口，口舌無所施。
- 亦有陳平心，心計將何爲。
- 皤皤四先生，高冠危映眉。
- 從容下南山，顧盼入東闈。
- 前瞻惠太子，左右生羽儀。
- 却顧戚夫人，楚舞無光輝。
- 心不畫一計，口不吐一詞。
- 闇定天下本，遂安劉氏危。
- 子房吾則能，此非爾所知。
- 先生道既光，太子禮甚卑。
- 安車留不住，功成棄如遺。
- 如彼旱天雲，一雨百穀滋。
- 澤則在天下，雲復歸稀夷。
- 勿高巢與由，勿尚呂與伊。
- 巢由往不返，伊呂去不歸。
- 豈如四先生，出處兩逶迤。
- 何必長隱逸，何必長濟時。
- 由來聖人道，無朕不可窺。
- 卷之不盈握，舒之亙八陲。
- 先生道甚明，夫子猶或非。
- 願子辨其惑，爲予吟此詩。

## 拼音

- tian1 xia4 you3 dao4 jian4 ， wu2 dao4 juan4 huai2 zhi1 。
- ci3 nai3 sheng4 ren2 yu3 ， wu2 wen2 zhu1 zhong4 ni2 。
- jiao3 jiao3 si4 xian1 sheng0 ， tong2 bing3 xi1 shi4 zi1 。
- sui2 shi2 you3 xian3 hui4 ， bing3 dao4 wu2 lin2 zi1 。
- qin2 huang2 si4 bao4 nüe4 ， er4 shi4 gou4 luan4 li2 。
- xian1 sheng0 xiang1 sui2 qu4 ， shang1 ling3 cai3 zi3 zhi1 。
- jun1 kan4 qin2 yu4 zhong1 ， lu4 ru3 zhe3 li3 si1 。
- liu2 xiang4 zheng1 tian1 xia4 ， mou2 chen2 jing4 yue4 sui2 。
- xian1 sheng0 ru2 luan2 he4 ， qu4 ru4 ming2 ming2 fei1 。
- jun1 kan4 qi2 ding3 zhong1 ， jiao1 lan4 zhe3 li4 qi2 。
- zi3 fang2 de2 pei4 gong1 ， zi4 wei4 xiang1 yu4 chi2 。
- ba1 nan2 diao4 she2 shu1 ， san1 lüe4 yi4 xin1 ji1 。
- xin1 ku3 shi2 shu4 nian2 ， zhou4 ye4 xing2 shen2 pi2 。
- jing4 za2 ba4 zhe3 dao4 ， tu2 cheng1 di4 zhe3 shi1 。
- zi3 fang2 er3 ze2 neng2 ， ci3 fei1 wu2 suo3 yi2 。
- han4 gao1 zhi1 ji4 nian2 ， bi4 chong3 zhong1 suo3 si1 。
- zhong3 di2 yu4 fei4 duo2 ， gu3 rou4 xiang1 you1 yi2 。
- qi3 wu2 zi3 fang2 kou3 ， kou3 she2 wu2 suo3 shi1 。
- yi4 you3 chen2 ping2 xin1 ， xin1 ji4 jiang1 he2 wei2 。
- po2 po2 si4 xian1 sheng0 ， gao1 guan1 wei1 ying4 mei2 。
- cong2 rong2 xia4 nan2 shan1 ， gu4 pan4 ru4 dong1 wei2 。
- qian2 zhan1 hui4 tai4 zi3 ， zuo3 you4 sheng1 yu3 yi2 。
- que4 gu4 qi1 fu1 ren2 ， chu3 wu3 wu2 guang1 hui1 。
- xin1 bu2 hua4 yi2 ji4 ， kou3 bu4 tu3 yi4 ci2 。
- an4 ding4 tian1 xia4 ben3 ， sui4 an1 liu2 shi4 wei1 。
- zi3 fang2 wu2 ze2 neng2 ， ci3 fei1 er3 suo3 zhi1 。
- xian1 sheng0 dao4 ji4 guang1 ， tai4 zi3 li3 shen4 bei1 。
- an1 ju1 liu2 bu2 zhu4 ， gong1 cheng2 qi4 ru2 yi2 。
- ru2 bi3 han4 tian1 yun2 ， yi4 yu3 bai3 gu3 zi1 。
- ze2 ze2 zai4 tian1 xia4 ， yun2 fu4 gui1 xi1 yi2 。
- wu4 gao1 chao2 yu3 you2 ， wu4 shang4 lü3 yu3 yi1 。
- chao2 you2 wang3 bu4 fan3 ， yi1 lü3 qu4 bu4 gui1 。
- qi3 ru2 si4 xian1 sheng0 ， chu1 chu3 liang3 wei1 yi2 。
- he2 bi4 chang2 yin3 yi4 ， he2 bi4 chang2 ji4 shi2 。
- you2 lai2 sheng4 ren2 dao4 ， wu2 zhen4 bu4 ke3 kui1 。
- juan4 zhi1 bu4 ying2 wo4 ， shu1 zhi1 gen4 ba1 chui2 。
- xian1 sheng0 dao4 shen4 ming2 ， fu1 zi3 you2 huo4 fei1 。
- yuan4 zi3 bian4 qi2 huo4 ， wei2 yu3 yin2 ci3 shi1 。

## 注释

## 译文

## 赏析
