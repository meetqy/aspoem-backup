---
id: bai-ju-yi-chou-si-an-xiang-gong-jian-guo-bi-ju-xi-zeng
title: 酬思黯相公見過弊居戲贈
titlePinyin: chou2 si1 an4 xiang4 gong0 jian4 guo4 bi4 ju1 xi4 zeng4
titleSlug: chou-si-an-xiang-gong-jian-guo-bi-ju-xi-zeng
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 軒蓋光照地，行人爲裴回。
- 呼傳君子出，乃是故人來。
- 訪我入窮巷，引君登小臺。
- 臺前多竹樹，池上無塵埃。
- 貧家何所有，新酒三兩桮。
- 停杯欵曲語，上馬復遲迴。
- 留守不外宿，日斜宮漏催。
- 但留金刀贈，未接玉山頹。
- 家醞不敢惜，待君來即開。
- 邨妓不辭出，恐君囅然咍。

## 拼音

- xuan1 gai4 guang1 zhao4 di4 ， xing2 ren2 wei2 pei2 hui2 。
- hu1 chuan2 jun1 zi3 chu1 ， nai3 shi4 gu4 ren2 lai2 。
- fang3 wo3 ru4 qiong2 xiang4 ， yin3 jun1 deng1 xiao3 tai2 。
- tai2 qian2 duo1 zhu2 shu4 ， chi2 shang4 wu2 chen2 ai1 。
- pin2 jia1 he2 suo3 you3 ， xin1 jiu3 san1 liang3 bei1 。
- ting2 bei1 kuan3 qu3 yu3 ， shang4 ma3 fu4 chi2 hui2 。
- liu2 shou3 bu2 wai4 su4 ， ri4 xie2 gong1 lou4 cui1 。
- dan4 liu2 jin1 dao1 zeng4 ， wei4 jie1 yu4 shan1 tui2 。
- jia1 yun4 bu4 gan3 xi1 ， dai4 jun1 lai2 ji2 kai1 。
- cun1 ji4 bu4 ci2 chu1 ， kong3 jun1 chan3 ran2 hai1 。

## 注释

## 译文

## 赏析
