---
id: bai-ju-yi-pu-she-lai-shi-you-san-chun-xiang-wan-si-zhe-nan-bing-zhi-shuo-cheng-zai-shi-yan-zhe-yin-qi-ti-zhong-wei-lian-ju-pi-bing-zai-zhan-qing-di-nan-jiang-xia-bi-zhi-shi-chan-ran-zi-shen-zou-cheng-pu-she-jian-jian-shang-shu
title: 僕射來示有三春向晚四者難幷之說誠哉是言輒引起題重爲聯句疲兵再戰勍敵難降下筆之時囅然自哂走呈僕射兼簡尚書
titlePinyin: pu2 she4 lai2 shi4 you3 san1 chun1 xiang4 wan3 si4 zhe3 nan2 bing4 zhi1 shuo1 cheng2 zai1 shi4 yan2 zhe2 yin3 qi3 ti2 zhong4 wei2 lian2 ju4 pi2 bing1 zai4 zhan4 qing2 di2 nan2 jiang4 xia4 bi3 zhi1 shi2 chan3 ran2 zi4 shen3 zou3 cheng2 pu2 she4 jian1 jian3 shang4 shu1
titleSlug: pu-she-lai-shi-you-san-chun-xiang-wan-si-zhe-nan-bing-zhi-shuo-cheng-zai-shi-yan-zhe-yin-qi-ti-zhong-wei-lian-ju-pi-bing-zai-zhan-qing-di-nan-jiang-xia-bi-zhi-shi-chan-ran-zi-shen-zou-cheng-pu-she-jian-jian-shang-shu
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 三春今向晚，四者昔難幷。
- 借問低眉坐，何如攜手行。
- 舊遊多過隙，新宴且尋盟。
- 鸚鵡林須樂，麒麟閣未成。
- 分陰當愛惜，遲景好逢迎。
- 林野熏風起，樓臺穀雨晴。
- 牆低山半出，池廣水初平。
- 橋轉長虹曲，舟回小鷁輕。
- 殘花猶布繡，密竹自聞笙。
- 欲過芳菲節，難忘宴慰情。
- 月輪行似箭，時物始如傾。
- 見雁隨兄去，聽鶯求友聲。
- 蕙長書帶展，菰嫩剪刀生。
- 坐密衣裳暖，堂虛絲管清。
- 峰巒侵碧落，草木近朱明。
- 與點非沂水，陪膺是洛城。
- 撥醅爭綠醑，臥酪待朱櫻。
- 幾處能留客，何人喚解酲。
- 舊儀尊右揆，新命寵春卿。
- 有喜鵲頻語，無機鷗不驚。
- 青林思小隱，白雪仰芳名。
- 訪舊殊千里，登高賴九城。
- 酇侯司管鑰，疏傅傲簪纓。
- 綸綍曾同掌，煙霄即上征。
- 冊庭嘗接武，書殿忝連衡。
- 蘭室春彌馥，松心晚更貞。
- 琴招翠羽下，鉤掣紫鱗呈。
- 只願回烏景，誰能避兕觥。
- 方知醉兀兀，應是走營營。
- 鳳閣鸞臺路，從他年少爭。

## 拼音

- san1 chun1 jin1 xiang4 wan3 ， si4 zhe3 xi1 nan2 bing4 。
- jie4 wen4 di1 mei2 zuo4 ， he2 ru2 xie2 shou3 xing2 。
- jiu4 you2 duo1 guo4 xi4 ， xin1 yan4 qie3 xun2 meng2 。
- ying1 wu3 lin2 xu1 le4 ， qi2 lin2 ge2 wei4 cheng2 。
- fen1 yin1 dang1 ai4 xi1 ， chi2 jing3 hao3 feng2 ying2 。
- lin2 ye3 xun1 feng1 qi3 ， lou2 tai2 gu3 yu3 qing2 。
- qiang2 di1 shan1 ban4 chu1 ， chi2 guang3 shui3 chu1 ping2 。
- qiao2 zhuan3 chang2 hong2 qu3 ， zhou1 hui2 xiao3 yi4 qing1 。
- can2 hua1 you2 bu4 xiu4 ， mi4 zhu2 zi4 wen2 sheng1 。
- yu4 guo4 fang1 fei1 jie2 ， nan2 wang4 yan4 wei4 qing2 。
- yue4 lun2 xing2 si4 jian4 ， shi2 wu4 shi3 ru2 qing1 。
- jian4 yan4 sui2 xiong1 qu4 ， ting1 ying1 qiu2 you3 sheng1 。
- hui4 chang2 shu1 dai4 zhan3 ， gu1 nen4 jian3 dao1 sheng1 。
- zuo4 mi4 yi1 shang0 nuan3 ， tang2 xu1 si1 guan3 qing1 。
- feng1 luan2 qin1 bi4 luo4 ， cao3 mu4 jin4 zhu1 ming2 。
- yu3 dian3 fei1 yi2 shui3 ， pei2 ying1 shi4 luo4 cheng2 。
- bo1 pei1 zheng1 lü4 xu3 ， wo4 lao4 dai4 zhu1 ying1 。
- ji1 chu3 neng2 liu2 ke4 ， he2 ren2 huan4 jie3 cheng2 。
- jiu4 yi2 zun1 you4 kui2 ， xin1 ming4 chong3 chun1 qing1 。
- you3 xi3 que4 bin1 yu3 ， wu2 ji1 ou1 bu4 jing1 。
- qing1 lin2 si1 xiao3 yin3 ， bai2 xue3 yang3 fang1 ming2 。
- fang3 jiu4 shu1 qian1 li3 ， deng1 gao1 lai4 jiu3 cheng2 。
- zan4 hou2 si1 guan3 yue4 ， shu1 fu4 ao4 zan1 ying1 。
- lun2 fu2 ceng2 tong2 zhang3 ， yan1 xiao1 ji2 shang4 zheng1 。
- ce4 ting2 chang2 jie1 wu3 ， shu1 dian4 tian3 lian2 heng2 。
- lan2 shi4 chun1 mi2 fu4 ， song1 xin1 wan3 geng4 zhen1 。
- qin2 zhao1 cui4 yu3 xia4 ， gou1 che4 zi3 lin2 cheng2 。
- zhi1 yuan4 hui2 wu1 jing3 ， shui2 neng2 bi4 si4 gong1 。
- fang1 zhi1 zui4 wu4 wu4 ， ying1 shi4 zou3 ying2 ying2 。
- feng4 ge2 luan2 tai2 lu4 ， cong2 ta1 nian2 shao4 zheng1 。

## 注释

## 译文

## 赏析
