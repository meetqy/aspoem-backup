---
id: bai-ju-yi-lan-jing-xi-lao
title: 覽鏡喜老
titlePinyin: lan3 jing4 xi3 lao3
titleSlug: lan-jing-xi-lao
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 今朝覽明鏡，鬚鬢盡成絲。
- 行年六十四，安得不衰羸。
- 親屬惜我老，相顧興歎咨。
- 而我獨微笑，此意何人知。
- 笑罷仍命酒，掩鏡捋白髭。
- 爾輩且安坐，從容聽我詞。
- 生若不足戀，老亦何足悲。
- 生若苟可戀，老即生多時。
- 不老即須夭，不夭即須衰。
- 晚衰勝早夭，此理決不疑。
- 古人亦有言，浮生七十稀。
- 我今欠六歲，多幸或庶幾。
- 儻得及此限，何羨榮啓期。
- 當喜不當歎，更傾酒一巵。

## 拼音

- jin1 zhao1 lan3 ming2 jing4 ， xu1 bin4 jin4 cheng2 si1 。
- xing2 nian2 liu4 shi2 si4 ， an1 de2 bu4 shuai1 lei2 。
- qin1 shu3 xi1 wo3 lao3 ， xiang1 gu4 xing1 tan4 zi1 。
- er2 wo3 du2 wei1 xiao4 ， ci3 yi4 he2 ren2 zhi1 。
- xiao4 ba4 reng2 ming4 jiu3 ， yan3 jing4 lü3 bai2 zi1 。
- er3 bei4 qie3 an1 zuo4 ， cong2 rong2 ting1 wo3 ci2 。
- sheng1 ruo4 bu4 zu2 lian4 ， lao3 yi4 he2 zu2 bei1 。
- sheng1 ruo4 gou3 ke3 lian4 ， lao3 ji2 sheng1 duo1 shi2 。
- bu4 lao3 ji2 xu1 yao1 ， bu4 yao1 ji2 xu1 shuai1 。
- wan3 shuai1 sheng4 zao3 yao1 ， ci3 li3 jue2 bu4 yi2 。
- gu3 ren2 yi4 you3 yan2 ， fu2 sheng1 qi1 shi2 xi1 。
- wo3 jin1 qian4 liu4 sui4 ， duo1 xing4 huo4 shu4 ji1 。
- tang3 de2 ji2 ci3 xian4 ， he2 xian4 rong2 qi3 qi1 。
- dang1 xi3 bu4 dang1 tan4 ， geng4 qing1 jiu3 yi4 zhi1 。

## 注释

## 译文

## 赏析
