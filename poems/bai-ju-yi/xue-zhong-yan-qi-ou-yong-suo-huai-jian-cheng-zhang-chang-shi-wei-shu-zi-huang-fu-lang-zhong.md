---
id: bai-ju-yi-xue-zhong-yan-qi-ou-yong-suo-huai-jian-cheng-zhang-chang-shi-wei-shu-zi-huang-fu-lang-zhong
title: 雪中晏起偶詠所懷兼呈張常侍韋庶子皇甫郎中
titlePinyin: xue3 zhong1 yan4 qi3 ou3 yong3 suo3 huai2 jian1 cheng2 zhang1 chang2 shi4 wei2 shu4 zi3 huang2 fu3 lang2 zhong1
titleSlug: xue-zhong-yan-qi-ou-yong-suo-huai-jian-cheng-zhang-chang-shi-wei-shu-zi-huang-fu-lang-zhong
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 窮陰蒼蒼雪雰雰，雪深沒脛泥埋輪。
- 東家典錢歸礙夜，南家貰米出凌晨。
- 我獨何者無此弊，複帳重衾暖若春。
- 怕寒放嬾不肯動，日高眠足方頻伸。
- 瓶中有酒爐有炭，甕中有飯庖有薪。
- 奴溫婢飽身晏起，致茲快活良有因。
- 上無臯陶伯益廊廟材，的不能匡君輔國活生民。
- 下無巢父許由箕潁操，又不能食薇飲水自苦辛。
- 君不見南山悠悠多白雲，又不見西京浩浩唯紅塵。
- 紅塵鬧熱白雲冷，好於冷熱中間安置身。
- 三年徼倖忝洛尹，兩任優穩爲商賓。
- 非賢非愚非智慧，不貴不富不賤貧。
- 冉冉老去過六十，騰騰閑來經七春。
- 不知張韋與皇甫，私喚我作何如人。

## 拼音

- qiong2 yin1 cang1 cang1 xue3 fen1 fen1 ， xue3 shen1 mei2 jing4 ni2 mai2 lun2 。
- dong1 jia1 dian3 qian2 gui1 ai4 ye4 ， nan2 jia1 shi4 mi3 chu1 ling2 chen2 。
- wo3 du2 he2 zhe3 wu2 ci3 bi4 ， fu4 zhang4 zhong4 qin1 nuan3 ruo4 chun1 。
- pa4 han2 fang4 lan3 bu4 ken3 dong4 ， ri4 gao1 mian2 zu2 fang1 bin1 shen1 。
- ping2 zhong1 you3 jiu3 lu2 you3 tan4 ， weng4 zhong1 you3 fan4 pao2 you3 xin1 。
- nu2 wen1 bi4 bao3 shen1 yan4 qi3 ， zhi4 zi1 kuai4 huo0 liang2 you3 yin1 。
- shang4 wu2 gao1 tao2 bo2 yi4 lang2 miao4 cai2 ， de0 bu4 neng2 kuang1 jun1 fu3 guo2 huo2 sheng1 min2 。
- xia4 wu2 chao2 fu4 xu1 you2 ji1 ying3 cao1 ， you4 bu4 neng2 shi2 wei1 yin3 shui3 zi4 ku3 xin1 。
- jun1 bu2 jian4 nan2 shan1 you1 you1 duo1 bai2 yun2 ， you4 bu2 jian4 xi1 jing1 hao4 hao4 wei2 hong2 chen2 。
- hong2 chen2 nao4 re4 bai2 yun2 leng3 ， hao3 wu1 leng3 re4 zhong1 jian4 an1 zhi4 shen1 。
- san1 nian2 jiao3 xing4 tian3 luo4 yin3 ， liang3 ren4 you1 wen3 wei2 shang1 bin1 。
- fei1 xian2 fei1 yu2 fei1 zhi4 hui4 ， bu2 gui4 bu2 fu4 bu2 jian4 pin2 。
- ran3 ran3 lao3 qu4 guo4 liu4 shi2 ， teng2 teng2 xian2 lai2 jing1 qi1 chun1 。
- bu4 zhi1 zhang1 wei2 yu3 huang2 fu3 ， si1 huan4 wo3 zuo4 he2 ru2 ren2 。

## 注释

## 译文

## 赏析
