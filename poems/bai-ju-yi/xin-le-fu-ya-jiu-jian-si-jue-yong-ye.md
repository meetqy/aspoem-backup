---
id: bai-ju-yi-xin-le-fu-ya-jiu-jian-si-jue-yong-ye
title: 新樂府 鵶九劒	思決壅也
titlePinyin: xin1 le4 fu3   ya1 jiu3 jian4 	 si1 jue2 yong1 ye3
titleSlug: xin-le-fu-ya-jiu-jian-si-jue-yong-ye
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 歐冶子死千年後，精靈闇授張鵶九。
- 鵶九鑄劒吳山中，天與日時神借功。
- 金鐵騰精火飜燄，踴躍求爲鏌鎁劒。
- 劒成未試十餘年，有客持金買一觀。
- 誰知閉匣長思用，三尺青蛇不肯蟠。
- 客有心，劒無口，客代劒言告鵶九。
- 君勿矜我玉可切，君勿誇我鐘可刜。
- 不如持我決浮雲，無令漫漫蔽白日。
- 爲君使無私之光及萬物，蟄蟲昭蘇萌草出。

## 拼音

- ou1 ye3 zi3 si3 qian1 nian2 hou4 ， jing1 ling2 an4 shou4 zhang1 ya1 jiu3 。
- ya1 jiu3 zhu4 jian4 wu2 shan1 zhong1 ， tian1 yu3 ri4 shi2 shen2 jie4 gong1 。
- jin1 tie3 teng2 jing1 huo3 fan1 yan4 ， yong3 yue4 qiu2 wei2 mo4 ye2 jian4 。
- jian4 cheng2 wei4 shi4 shi2 yu2 nian2 ， you3 ke4 chi2 jin1 mai3 yi4 guan1 。
- shui2 zhi1 bi4 xia2 chang2 si1 yong4 ， san1 chi3 qing1 she2 bu4 ken3 pan2 。
- ke4 you3 xin1 ， jian4 wu2 kou3 ， ke4 dai4 jian4 yan2 gao4 ya1 jiu3 。
- jun1 wu4 jin1 wo3 yu4 ke3 qie4 ， jun1 wu4 kua1 wo3 zhong1 ke3 fu2 。
- bu4 ru2 chi2 wo3 jue2 fu2 yun2 ， wu2 ling4 man4 man4 bi4 bai2 ri4 。
- wei2 jun1 shi3 wu2 si1 zhi1 guang1 ji2 wan4 wu4 ， zhe2 chong2 zhao1 su1 meng2 cao3 chu1 。

## 注释

## 译文

## 赏析
