---
id: bai-ju-yi-fang-lu-yan
title: 放旅雁
titlePinyin: fang4 lü3 yan4
titleSlug: fang-lu-yan
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 九江十年冬大雪，江水生冰樹枝折。
- 百鳥無食東西飛，中有旅鴈聲最飢。
- 雪中啄草冰上宿，翅冷騰空飛動遲。
- 江童持網捕將去，手攜入市生賣之。
- 我本北人今譴謫，人鳥雖殊同是客。
- 見此客鳥傷客人，贖汝放汝飛入雲。
- 鴈鴈汝飛向何處？第一莫飛西北去。
- 淮西有賊討未平，百萬甲兵久屯聚。
- 官軍賊軍相守老，食盡兵窮將及汝。
- 健兒飢餓射汝喫，拔汝翅翎爲箭羽。

## 拼音

- jiu3 jiang1 shi2 nian2 dong1 da4 xue3 ， jiang1 shui3 sheng1 bing1 shu4 zhi1 zhe2 。
- bai3 niao3 wu2 shi2 dong1 xi1 fei1 ， zhong1 you3 lü3 yan4 sheng1 zui4 ji1 。
- xue3 zhong1 zhuo2 cao3 bing1 shang4 su4 ， chi4 leng3 teng2 kong1 fei1 dong4 chi2 。
- jiang1 tong2 chi2 wang3 bu3 jiang1 qu4 ， shou3 xie2 ru4 shi4 sheng1 mai4 zhi1 。
- wo3 ben3 bei3 ren2 jin1 qian3 zhe2 ， ren2 niao3 sui1 shu1 tong2 shi4 ke4 。
- jian4 ci3 ke4 niao3 shang1 ke4 ren2 ， shu2 ru3 fang4 ru3 fei1 ru4 yun2 。
- yan4 yan4 ru3 fei1 xiang4 he2 chu3 ？ di4 yi1 mo4 fei1 xi1 bei3 qu4 。
- huai2 xi1 you3 zei2 tao3 wei4 ping2 ， bai3 wan4 jia3 bing1 jiu3 tun2 ju4 。
- guan1 jun1 zei2 jun1 xiang1 shou3 lao3 ， shi2 jin4 bing1 qiong2 jiang1 ji2 ru3 。
- jian4 er2 ji1 e4 she4 ru3 chi1 ， ba2 ru3 chi4 ling2 wei2 jian4 yu3 。

## 注释

## 译文

## 赏析
