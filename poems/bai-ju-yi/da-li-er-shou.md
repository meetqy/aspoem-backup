---
id: bai-ju-yi-da-li-er-shou
title: 達理二首
titlePinyin: da2 li3 er4 shou3
titleSlug: da-li-er-shou
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 何物壯不老，何時窮不通。如彼音與律，宛轉旋為宮。
- 我命獨何薄，多悴而少豐。當壯已先衰，暫泰還長窮。
- 我無奈命何，委順以待終。命無奈我何，方寸如虛空。
- 懵然與化俱，混然與俗同。誰能坐自苦，齟齬於其中。
- 舒姑化為泉，牛哀病作虎。或柳生肘間，或男變為女。
- 鳥獸及水木，本不與民伍。胡然生變遷，不待死歸土。
- 百骸是己物，尚不能為主。況彼時命間，倚伏何足數。
- 時來不可遏，命去焉能取。唯當養浩然，吾聞達人語。

## 拼音

- he2 wu4 zhuang4 bu4 lao3 ， he2 shi2 qiong2 bu4 tong1 。 ru2 bi3 yin1 yu3 lü4 ， wan3 zhuan3 xuan2 wei2 gong1 。
- wo3 ming4 du2 he2 bao2 ， duo1 cui4 er2 shao3 feng1 。 dang1 zhuang4 yi3 xian1 shuai1 ， zan4 tai4 huan2 chang2 qiong2 。
- wo3 wu2 nai4 ming4 he2 ， wei3 shun4 yi3 dai4 zhong1 。 ming4 wu2 nai4 wo3 he2 ， fang1 cun4 ru2 xu1 kong1 。
- meng3 ran2 yu3 hua4 ju4 ， hun4 ran2 yu3 su2 tong2 。 shui2 neng2 zuo4 zi4 ku3 ， ju3 yu3 wu1 qi2 zhong1 。
- shu1 gu1 hua4 wei2 quan2 ， niu2 ai1 bing4 zuo4 hu3 。 huo4 liu3 sheng1 zhou3 jian4 ， huo4 nan2 bian4 wei2 nü3 。
- niao3 shou4 ji2 shui3 mu4 ， ben3 bu4 yu3 min2 wu3 。 hu2 ran2 sheng1 bian4 qian1 ， bu2 dai4 si3 gui1 tu3 。
- bai3 hai2 shi4 ji3 wu4 ， shang4 bu4 neng2 wei2 zhu3 。 kuang4 bi3 shi2 ming4 jian4 ， yi3 fu2 he2 zu2 shu4 。
- shi2 lai2 bu4 ke3 e4 ， ming4 qu4 yan1 neng2 qu3 。 wei2 dang1 yang3 hao4 ran2 ， wu2 wen2 da2 ren2 yu3 。

## 注释

## 译文

## 赏析
