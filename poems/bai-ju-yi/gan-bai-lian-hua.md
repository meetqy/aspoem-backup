---
id: bai-ju-yi-gan-bai-lian-hua
title: 感白蓮花
titlePinyin: gan3 bai2 lian2 hua1
titleSlug: gan-bai-lian-hua
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 白白芙蓉花，本生吳江濆。
- 不與紅者雜，色類自區分。
- 誰移爾至此，姑蘇白使君。
- 初來苦顦顇，久乃芳氛氳。
- 月月葉換葉，年年根生根。
- 陳根與故葉，銷化成泥塵。
- 化者日已遠，來者日復新。
- 一爲池中物，永別江南春。
- 忽想西涼州，中有天寶民。
- 埋歿漢父祖，孳生胡子孫。
- 已忘鄉土戀，豈念君親恩。
- 生人尚復爾，草木何足云。

## 拼音

- bai2 bai2 fu2 rong2 hua1 ， ben3 sheng1 wu2 jiang1 pen1 。
- bu4 yu3 hong2 zhe3 za2 ， se4 lei4 zi4 qu1 fen1 。
- shui2 yi2 er3 zhi4 ci3 ， gu1 su1 bai2 shi3 jun1 。
- chu1 lai2 ku3 qiao2 cui4 ， jiu3 nai3 fang1 fen1 yun1 。
- yue4 yue4 ye4 huan4 ye4 ， nian2 nian2 gen1 sheng1 gen1 。
- chen2 gen1 yu3 gu4 ye4 ， xiao1 hua4 cheng2 ni2 chen2 。
- hua4 zhe3 ri4 yi3 yuan3 ， lai2 zhe3 ri4 fu4 xin1 。
- yi4 wei2 chi2 zhong1 wu4 ， yong3 bie2 jiang1 nan2 chun1 。
- hu1 xiang3 xi1 liang2 zhou1 ， zhong1 you3 tian1 bao3 min2 。
- mai2 mo4 han4 fu4 zu3 ， zi1 sheng1 hu2 zi0 sun1 。
- yi3 wang4 xiang1 tu3 lian4 ， qi3 nian4 jun1 qin1 en1 。
- sheng1 ren2 shang4 fu4 er3 ， cao3 mu4 he2 zu2 yun2 。

## 注释

## 译文

## 赏析
