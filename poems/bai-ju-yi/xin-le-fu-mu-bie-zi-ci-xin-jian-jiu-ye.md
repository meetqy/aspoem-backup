---
id: bai-ju-yi-xin-le-fu-mu-bie-zi-ci-xin-jian-jiu-ye
title: 新樂府 母別子	刺新間舊也
titlePinyin: xin1 le4 fu3   mu3 bie2 zi3 	 ci4 xin1 jian4 jiu4 ye3
titleSlug: xin-le-fu-mu-bie-zi-ci-xin-jian-jiu-ye
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 母別子，子別母，白日無光哭聲苦。
- 關西驃騎大將軍，去年破虜新策勳。
- 敕賜金錢二百萬，洛陽迎得如花人。
- 新人迎來舊人棄，掌上蓮花眼中刺。
- 迎新棄舊未足悲，悲在君家留兩兒。
- 一始扶行一初坐，坐啼行哭牽人衣。
- 以汝夫婦新燕婉，使我母子生別離。
- 不如林中烏與鵲，母不失雛雄伴雌。
- 應似園中桃李樹，花落隨風子在枝。
- 新人新人聽我語，洛陽無限紅樓女。
- 但願將軍重立功，更有新人勝於汝。

## 拼音

- mu3 bie2 zi3 ， zi3 bie2 mu3 ， bai2 ri4 wu2 guang1 ku1 sheng1 ku3 。
- guan1 xi1 piao4 qi2 da4 jiang1 jun1 ， qu4 nian2 po4 lu3 xin1 ce4 xun1 。
- chi4 ci4 jin1 qian2 er4 bai3 wan4 ， luo4 yang2 ying2 de2 ru2 hua1 ren2 。
- xin1 ren2 ying2 lai2 jiu4 ren2 qi4 ， zhang3 shang4 lian2 hua1 yan3 zhong1 ci4 。
- ying2 xin1 qi4 jiu4 wei4 zu2 bei1 ， bei1 zai4 jun1 jia1 liu2 liang3 er2 。
- yi4 shi3 fu2 xing2 yi4 chu1 zuo4 ， zuo4 ti2 xing2 ku1 qian1 ren2 yi1 。
- yi3 ru3 fu1 fu4 xin1 yan4 wan3 ， shi3 wo3 mu3 zi3 sheng1 bie2 li2 。
- bu4 ru2 lin2 zhong1 wu1 yu3 que4 ， mu3 bu4 shi1 chu2 xiong2 ban4 ci2 。
- ying1 si4 yuan2 zhong1 tao2 li3 shu4 ， hua1 luo4 sui2 feng1 zi3 zai4 zhi1 。
- xin1 ren2 xin1 ren2 ting1 wo3 yu3 ， luo4 yang2 wu2 xian4 hong2 lou2 nü3 。
- dan4 yuan4 jiang1 jun1 zhong4 li4 gong1 ， geng4 you3 xin1 ren2 sheng4 wu1 ru3 。

## 注释

## 译文

## 赏析
