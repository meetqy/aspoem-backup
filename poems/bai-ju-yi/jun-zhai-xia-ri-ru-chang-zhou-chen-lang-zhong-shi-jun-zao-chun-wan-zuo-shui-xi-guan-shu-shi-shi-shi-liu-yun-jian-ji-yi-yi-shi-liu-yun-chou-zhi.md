---
id: bai-ju-yi-jun-zhai-xia-ri-ru-chang-zhou-chen-lang-zhong-shi-jun-zao-chun-wan-zuo-shui-xi-guan-shu-shi-shi-shi-liu-yun-jian-ji-yi-yi-shi-liu-yun-chou-zhi
title: 郡齋暇日辱常州陳郎中使君早春晚坐水西館書事詩十六韻見寄亦以十六韻酬之
titlePinyin: jun4 zhai1 xia2 ri4 ru3 chang2 zhou1 chen2 lang2 zhong1 shi3 jun1 zao3 chun1 wan3 zuo4 shui3 xi1 guan3 shu1 shi4 shi1 shi2 liu4 yun4 jian4 ji4 yi4 yi3 shi2 liu4 yun4 chou2 zhi1
titleSlug: jun-zhai-xia-ri-ru-chang-zhou-chen-lang-zhong-shi-jun-zao-chun-wan-zuo-shui-xi-guan-shu-shi-shi-shi-liu-yun-jian-ji-yi-yi-shi-liu-yun-chou-zhi
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 新年多暇日，晏起褰簾坐。
- 睡足心更慵，日高頭未裹。
- 徐傾下藥酒，稍爇煎茶火。
- 誰伴寂寥身，無弦琴在左。
- 遙思毘陵館，春深物嫋娜。
- 波拂黃柳梢，風搖白梅朵。
- 衙門排曉戟，鈴閣開朝鎖。
- 太守水西來，朱衣垂素舸。
- 良辰不易得，佳會無由果。
- 五馬正相望，雙魚忽前墮。
- 魚中獲瑰寶，持玩何磊砢。
- 一百六十言，字字靈珠顆。
- 上申心款曲，下敘時轗軻。
- 才富不如君，道孤還似我。
- 敢辭官遠慢，且貴身安妥。
- 勿復問榮枯，冥心無不可。

## 拼音

- xin1 nian2 duo1 xia2 ri4 ， yan4 qi3 qian1 lian2 zuo4 。
- shui4 zu2 xin1 geng4 yong1 ， ri4 gao1 tou2 wei4 guo3 。
- xu2 qing1 xia4 yao4 jiu3 ， shao1 ruo4 jian1 cha2 huo3 。
- shui2 ban4 ji4 liao2 shen1 ， wu2 xian2 qin2 zai4 zuo3 。
- yao2 si1 pi2 ling2 guan3 ， chun1 shen1 wu4 niao3 na4 。
- bo1 fu2 huang2 liu3 shao1 ， feng1 yao2 bai2 mei2 duo3 。
- ya2 men2 pai2 xiao3 ji3 ， ling2 ge2 kai1 chao2 suo3 。
- tai4 shou3 shui3 xi1 lai2 ， zhu1 yi1 chui2 su4 ge3 。
- liang2 chen2 bu2 yi4 de2 ， jia1 hui4 wu2 you2 guo3 。
- wu3 ma3 zheng4 xiang1 wang4 ， shuang1 yu2 hu1 qian2 duo4 。
- yu2 zhong1 huo4 gui1 bao3 ， chi2 wan2 he2 lei3 luo3 。
- yi4 bai3 liu4 shi2 yan2 ， zi4 zi4 ling2 zhu1 ke1 。
- shang4 shen1 xin1 kuan3 qu1 ， xia4 xu4 shi2 kan3 ke1 。
- cai2 fu4 bu4 ru2 jun1 ， dao4 gu1 huan2 si4 wo3 。
- gan3 ci2 guan1 yuan3 man4 ， qie3 gui4 shen1 an1 tuo3 。
- wu4 fu4 wen4 rong2 ku1 ， ming2 xin1 wu2 bu4 ke3 。

## 注释

## 译文

## 赏析
