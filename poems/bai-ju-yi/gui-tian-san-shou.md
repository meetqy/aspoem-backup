---
id: bai-ju-yi-gui-tian-san-shou
title: 歸田三首
titlePinyin: gui1 tian2 san1 shou3
titleSlug: gui-tian-san-shou
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 人生何所欲，所欲唯兩端。中人愛富貴，高士慕神仙。
- 神仙須有籍，富貴亦在天。莫戀長安道，莫尋方丈山。
- 西京塵浩浩，東海浪漫漫。金門不可入，琪樹何由攀。
- 不如歸山下，如法種春田。
- 種田意已決，決意複何如。賣馬買犢使，徒步歸田廬。
- 迎春治耒耜，候雨辟菑畬。策杖田頭立，躬親課僕夫。
- 吾聞老農言，為稼慎在初。所施不鹵莽，其報必有餘。
- 上求奉王稅，下望備家儲。安得放慵惰，拱手而曳裾。
- 學農未為鄙，親友勿笑餘。更待明年後，自擬執犁鋤。
- 三十為近臣，腰間鳴佩玉。四十為野夫，田中學鋤穀。
- 何言十年內，變化如此速。此理固是常，窮通相倚伏。
- 為魚有深水，為鳥有高木。何必守一方，窘然自牽束。
- 化吾足為馬，吾因以行陸。化吾手為彈，吾因以求肉。
- 形骸為異物，委順心猶足。幸得且歸農，安知不為福。
- 況吾行欲老，瞥若風前燭。孰能俄頃間，將心系榮辱。

## 拼音

- ren2 sheng1 he2 suo3 yu4 ， suo3 yu4 wei2 liang3 duan1 。 zhong1 ren2 ai4 fu4 gui4 ， gao1 shi4 mu4 shen2 xian1 。
- shen2 xian1 xu1 you3 ji2 ， fu4 gui4 yi4 zai4 tian1 。 mo4 lian4 chang2 an1 dao4 ， mo4 xun2 fang1 zhang4 shan1 。
- xi1 jing1 chen2 hao4 hao4 ， dong1 hai3 lang4 man4 man4 。 jin1 men2 bu4 ke3 ru4 ， qi2 shu4 he2 you2 pan1 。
- bu4 ru2 gui1 shan1 xia4 ， ru2 fa3 zhong3 chun1 tian2 。
- zhong3 tian2 yi4 yi3 jue2 ， jue2 yi4 fu4 he2 ru2 。 mai4 ma3 mai3 du2 shi3 ， tu2 bu4 gui1 tian2 lu2 。
- ying2 chun1 zhi4 lei3 si4 ， hou4 yu3 pi4 zi1 she1 。 ce4 zhang4 tian2 tou2 li4 ， gong1 qin1 ke4 pu2 fu1 。
- wu2 wen2 lao3 nong2 yan2 ， wei2 jia4 shen4 zai4 chu1 。 suo3 shi1 bu4 lu3 mang3 ， qi2 bao4 bi4 you3 yu2 。
- shang4 qiu2 feng4 wang2 shui4 ， xia4 wang4 bei4 jia1 chu3 。 an1 de2 fang4 yong1 duo4 ， gong3 shou3 er2 ye4 ju1 。
- xue2 nong2 wei4 wei2 bi3 ， qin1 you3 wu4 xiao4 yu2 。 geng4 dai4 ming2 nian2 hou4 ， zi4 ni3 zhi2 li2 chu2 。
- san1 shi2 wei2 jin4 chen2 ， yao1 jian4 ming2 pei4 yu4 。 si4 shi2 wei2 ye3 fu1 ， tian2 zhong1 xue2 chu2 gu3 。
- he2 yan2 shi2 nian2 nei4 ， bian4 hua4 ru2 ci3 su4 。 ci3 li3 gu4 shi4 chang2 ， qiong2 tong1 xiang1 yi3 fu2 。
- wei2 yu2 you3 shen1 shui3 ， wei2 niao3 you3 gao1 mu4 。 he2 bi4 shou3 yi4 fang1 ， jiong3 ran2 zi4 qian1 shu4 。
- hua4 wu2 zu2 wei2 ma3 ， wu2 yin1 yi3 xing2 lu4 。 hua4 wu2 shou3 wei2 dan4 ， wu2 yin1 yi3 qiu2 rou4 。
- xing2 hai2 wei2 yi4 wu4 ， wei3 shun4 xin1 you2 zu2 。 xing4 de2 qie3 gui1 nong2 ， an1 zhi1 bu4 wei2 fu2 。
- kuang4 wu2 xing2 yu4 lao3 ， pie1 ruo4 feng1 qian2 zhu2 。 shu2 neng2 e2 qing3 jian4 ， jiang1 xin1 xi4 rong2 ru3 。

## 注释

## 译文

## 赏析
