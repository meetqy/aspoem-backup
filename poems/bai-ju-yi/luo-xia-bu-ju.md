---
id: bai-ju-yi-luo-xia-bu-ju
title: 洛下卜居
titlePinyin: luo4 xia4 bu3 ju1
titleSlug: luo-xia-bu-ju
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 三年典郡歸，所得非金帛。
- 天竺石兩片，華亭鶴一隻。
- 飲啄供稻粱，包裹用茵席。
- 誠知是勞費，其奈心愛惜。
- 遠從餘杭郭，同到洛陽陌。
- 下擔拂雲根，開籠展霜翮。
- 貞姿不可雜，高性宜其適。
- 遂就無塵坊，仍求有水宅。
- 東南得幽境，樹老寒泉碧。
- 池畔多竹陰，門前少人跡。
- 未請中庶祿，且脫雙驂易。
- 豈獨爲身謀，安吾鶴與石。

## 拼音

- san1 nian2 dian3 jun4 gui1 ， suo3 de2 fei1 jin1 bo2 。
- tian1 zhu2 shi2 liang3 pian4 ， hua2 ting2 he4 yi4 zhi1 。
- yin3 zhuo2 gong4 dao4 liang2 ， bao1 guo3 yong4 yin1 xi2 。
- cheng2 zhi1 shi4 lao2 fei4 ， qi2 nai4 xin1 ai4 xi1 。
- yuan3 cong2 yu2 hang2 guo1 ， tong2 dao4 luo4 yang2 mo4 。
- xia4 dan1 fu2 yun2 gen1 ， kai1 long2 zhan3 shuang1 he2 。
- zhen1 zi1 bu4 ke3 za2 ， gao1 xing4 yi2 qi2 shi4 。
- sui4 jiu4 wu2 chen2 fang1 ， reng2 qiu2 you3 shui3 zhai2 。
- dong1 nan2 de2 you1 jing4 ， shu4 lao3 han2 quan2 bi4 。
- chi2 pan4 duo1 zhu2 yin1 ， men2 qian2 shao3 ren2 ji4 。
- wei4 qing3 zhong1 shu4 lu4 ， qie3 tuo1 shuang1 can1 yi4 。
- qi3 du2 wei2 shen1 mou2 ， an1 wu2 he4 yu3 shi2 。

## 注释

## 译文

## 赏析
