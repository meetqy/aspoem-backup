---
id: bai-ju-yi-zhong-yin
title: 中隱
titlePinyin: zhong1 yin3
titleSlug: zhong-yin
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 大隱住朝市，小隱入丘樊。
- 丘樊太冷落，朝市太囂諠。
- 不如作中隱，隱在留司官。
- 似出復似處，非忙亦非閑。
- 不勞心與力，又免飢與寒。
- 終歲無公事，隨月有俸錢。
- 君若好登臨，城南有秋山。
- 君若愛遊蕩，城東有春園。
- 君若欲一醉，時出赴賓筵。
- 洛中多君子，可以恣歡言。
- 君若欲高臥，但自深掩關。
- 亦無車馬客，造次到門前。
- 人生處一世，其道難兩全。
- 賤即苦凍餒，貴則多憂患。
- 唯此中隱士，致身吉且安。
- 窮通與豐約，正在四者間。

## 拼音

- da4 yin3 zhu4 chao2 shi4 ， xiao3 yin3 ru4 qiu1 fan2 。
- qiu1 fan2 tai4 leng3 luo4 ， chao2 shi4 tai4 xiao1 xuan1 。
- bu4 ru2 zuo4 zhong1 yin3 ， yin3 zai4 liu2 si1 guan1 。
- si4 chu1 fu4 si4 chu3 ， fei1 mang2 yi4 fei1 xian2 。
- bu4 lao2 xin1 yu3 li4 ， you4 mian3 ji1 yu3 han2 。
- zhong1 sui4 wu2 gong1 shi4 ， sui2 yue4 you3 feng4 qian2 。
- jun1 ruo4 hao3 deng1 lin2 ， cheng2 nan2 you3 qiu1 shan1 。
- jun1 ruo4 ai4 you2 dang4 ， cheng2 dong1 you3 chun1 yuan2 。
- jun1 ruo4 yu4 yi2 zui4 ， shi2 chu1 fu4 bin1 yan2 。
- luo4 zhong1 duo1 jun1 zi3 ， ke3 yi3 zi4 huan1 yan2 。
- jun1 ruo4 yu4 gao1 wo4 ， dan4 zi4 shen1 yan3 guan1 。
- yi4 wu2 ju1 ma3 ke4 ， zao4 ci4 dao4 men2 qian2 。
- ren2 sheng1 chu3 yi2 shi4 ， qi2 dao4 nan2 liang3 quan2 。
- jian4 ji2 ku3 dong4 nei3 ， gui4 ze2 duo1 you1 huan4 。
- wei2 ci3 zhong1 yin3 shi4 ， zhi4 shen1 ji2 qie3 an1 。
- qiong2 tong1 yu3 feng1 yue1 ， zheng4 zai4 si4 zhe3 jian4 。

## 注释

## 译文

## 赏析
