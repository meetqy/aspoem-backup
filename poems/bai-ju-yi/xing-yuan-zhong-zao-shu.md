---
id: bai-ju-yi-xing-yuan-zhong-zao-shu
title: 杏園中棗樹
titlePinyin: xing4 yuan2 zhong1 zao3 shu4
titleSlug: xing-yuan-zhong-zao-shu
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 人言百果中，唯棗凡且鄙。
- 皮皴似龜手，葉小如鼠耳。
- 胡爲不自知，生花此園裏。
- 豈宜遇攀玩，幸免遭傷毀。
- 二月曲江頭，雜英紅旖旎。
- 棗亦在其間，如嫫對西子。
- 東風不擇木，吹喣長未已。
- 眼看欲合抱，得盡生生理。
- 寄言遊春客，乞君一迴視。
- 君愛繞指柔，從君憐柳杞。
- 君求悅目豔，不敢爭桃李。
- 君若作大車，輪軸材須此。

## 拼音

- ren2 yan2 bai3 guo3 zhong1 ， wei2 zao3 fan2 qie3 bi3 。
- pi2 cun1 si4 gui1 shou3 ， ye4 xiao3 ru2 shu3 er3 。
- hu2 wei2 bu2 zi4 zhi1 ， sheng1 hua1 ci3 yuan2 li3 。
- qi3 yi2 yu4 pan1 wan2 ， xing4 mian3 zao1 shang1 hui3 。
- er4 yue4 qu3 jiang1 tou2 ， za2 ying1 hong2 yi3 ni3 。
- zao3 yi4 zai4 qi2 jian4 ， ru2 mo2 dui4 xi1 zi3 。
- dong1 feng1 bu4 ze2 mu4 ， chui1 xu3 chang2 wei4 yi3 。
- yan3 kan4 yu4 he2 bao4 ， de2 jin4 sheng1 sheng1 li3 。
- ji4 yan2 you2 chun1 ke4 ， qi3 jun1 yi4 hui2 shi4 。
- jun1 ai4 rao4 zhi3 rou2 ， cong2 jun1 lian2 liu3 qi3 。
- jun1 qiu2 yue4 mu4 yan4 ， bu4 gan3 zheng1 tao2 li3 。
- jun1 ruo4 zuo4 da4 ju1 ， lun2 zhou2 cai2 xu1 ci3 。

## 注释

## 译文

## 赏析
