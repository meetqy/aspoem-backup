---
id: bai-ju-yi-er-nian-san-yue-wu-ri-zhai-bi-kai-su-dang-shi-ou-yin-zeng-qi-hong-nong-jun-jun
title: 二年三月五日齋畢開素當食偶吟贈妻弘農郡君
titlePinyin: er4 nian2 san1 yue4 wu3 ri4 zhai1 bi4 kai1 su4 dang1 shi2 ou3 yin2 zeng4 qi1 hong2 nong2 jun4 jun1
titleSlug: er-nian-san-yue-wu-ri-zhai-bi-kai-su-dang-shi-ou-yin-zeng-qi-hong-nong-jun-jun
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 睡足肢體暢，晨起開中堂。
- 初旭泛簾幕，微風拂衣裳。
- 二婢扶盥櫛，雙童舁簟牀。
- 庭東有茂樹，其下多陰涼。
- 前月事齋戒，昨日散道塲。
- 以我久蔬素，加籩仍異糧。
- 魴鱗白如雪，蒸炙加桂薑。
- 稻飯紅似花，調沃新酪漿。
- 佐以脯醢味，間之椒薤芳。
- 老憐口尚美，病喜鼻聞香。
- 嬌騃三四孫，索哺遶我傍。
- 山妻未舉案，饞叟已先嘗。
- 憶同牢巹初，家貧共糟糠。
- 今食且如此，何必烹猪羊。
- 況觀姻族間，夫妻半存亡。
- 偕老不易得，白頭何足傷。
- 食罷酒一杯，醉飽吟又狂。
- 緬想梁高士，樂道喜文章。
- 徒誇五噫作，不解贈孟光。

## 拼音

- shui4 zu2 zhi1 ti3 chang4 ， chen2 qi3 kai1 zhong1 tang2 。
- chu1 xu4 fan4 lian2 mu4 ， wei1 feng1 fu2 yi1 shang0 。
- er4 bi4 fu2 guan4 zhi4 ， shuang1 tong2 yu2 dian4 chuang2 。
- ting2 dong1 you3 mao4 shu4 ， qi2 xia4 duo1 yin1 liang2 。
- qian2 yue4 shi4 zhai1 jie4 ， zuo2 ri4 san4 dao4 chang3 。
- yi3 wo3 jiu3 shu1 su4 ， jia1 bian1 reng2 yi4 liang2 。
- fang2 lin2 bai2 ru2 xue3 ， zheng1 zhi4 jia1 gui4 jiang1 。
- dao4 fan4 hong2 si4 hua1 ， diao4 wo4 xin1 lao4 jiang1 。
- zuo3 yi3 pu2 hai3 wei4 ， jian4 zhi1 jiao1 xie4 fang1 。
- lao3 lian2 kou3 shang4 mei3 ， bing4 xi3 bi2 wen2 xiang1 。
- jiao1 si4 san1 si4 sun1 ， suo3 bu3 rao4 wo3 bang4 。
- shan1 qi1 wei4 ju3 an4 ， chan2 sou3 yi3 xian1 chang2 。
- yi4 tong2 lao2 jin3 chu1 ， jia1 pin2 gong4 zao1 kang1 。
- jin1 shi2 qie3 ru2 ci3 ， he2 bi4 peng1 zhu1 yang2 。
- kuang4 guan1 yin1 zu2 jian4 ， fu1 qi1 ban4 cun2 wang2 。
- xie2 lao3 bu2 yi4 de2 ， bai2 tou2 he2 zu2 shang1 。
- shi2 ba4 jiu3 yi4 bei1 ， zui4 bao3 yin2 you4 kuang2 。
- mian3 xiang3 liang2 gao1 shi4 ， le4 dao4 xi3 wen2 zhang1 。
- tu2 kua1 wu3 yi1 zuo4 ， bu4 jie3 zeng4 meng4 guang1 。

## 注释

## 译文

## 赏析
