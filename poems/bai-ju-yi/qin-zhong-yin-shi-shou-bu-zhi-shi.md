---
id: bai-ju-yi-qin-zhong-yin-shi-shou-bu-zhi-shi
title: 秦中吟十首 不致仕
titlePinyin: qin2 zhong1 yin2 shi2 shou3   bu2 zhi4 shi4
titleSlug: qin-zhong-yin-shi-shou-bu-zhi-shi
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 七十而致仕，禮法有明文。
- 何乃貪榮者，斯言如不聞。
- 可憐八九十，齒墮雙眸昏。
- 朝露貪名利，夕陽憂子孫。
- 挂冠顧翠緌，懸車惜朱輪。
- 金章腰不勝，傴僂入君門。
- 誰不愛富貴，誰不戀君恩。
- 年高須告老，名遂合退身。
- 少時共嗤誚，晚歲多因循。
- 賢哉漢二疏，彼獨是何人。
- 寂莫東門路，無人繼去塵。

## 拼音

- qi1 shi2 er2 zhi4 shi4 ， li3 fa3 you3 ming2 wen2 。
- he2 nai3 tan1 rong2 zhe3 ， si1 yan2 ru2 bu4 wen2 。
- ke3 lian2 ba1 jiu3 shi2 ， chi3 duo4 shuang1 mou2 hun1 。
- chao2 lu4 tan1 ming2 li4 ， xi1 yang2 you1 zi3 sun1 。
- gua4 guan1 gu4 cui4 rui2 ， xuan2 ju1 xi1 zhu1 lun2 。
- jin1 zhang1 yao1 bu2 sheng4 ， yu3 lü3 ru4 jun1 men2 。
- shui2 bu2 ai4 fu4 gui4 ， shui2 bu2 lian4 jun1 en1 。
- nian2 gao1 xu1 gao4 lao3 ， ming2 sui4 he2 tui4 shen1 。
- shao3 shi2 gong4 chi1 qiao4 ， wan3 sui4 duo1 yin1 xun2 。
- xian2 zai1 han4 er4 shu1 ， bi3 du2 shi4 he2 ren2 。
- ji4 mo4 dong1 men2 lu4 ， wu2 ren2 ji4 qu4 chen2 。

## 注释

## 译文

## 赏析
