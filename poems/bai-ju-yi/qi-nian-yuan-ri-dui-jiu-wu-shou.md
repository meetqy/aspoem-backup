---
id: bai-ju-yi-qi-nian-yuan-ri-dui-jiu-wu-shou
title: 七年元日對酒五首
titlePinyin: qi1 nian2 yuan2 ri4 dui4 jiu3 wu3 shou3
titleSlug: qi-nian-yuan-ri-dui-jiu-wu-shou
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 慶吊經過懶，逢迎跪拜遲。不因時節日，豈覺此身羸。
- 眾老憂添歲，餘衰喜入春。年開第七秩，屈指幾多人。
- 三杯藍尾酒，一碟膠牙餳。除卻崔常侍，無人共我爭。
- 今朝吳與洛，相憶一欣然。夢得君知否，俱過本命年。
- 同歲崔何在，同年杜又無。應無藏避處，只有且歡娛。

## 拼音

- qing4 diao4 jing1 guo4 lan3 ， feng2 ying2 gui4 bai4 chi2 。 bu4 yin1 shi2 jie2 ri4 ， qi3 jue2 ci3 shen1 lei2 。
- zhong4 lao3 you1 tian1 sui4 ， yu2 shuai1 xi3 ru4 chun1 。 nian2 kai1 di4 qi1 zhi4 ， qu1 zhi3 ji1 duo1 ren2 。
- san1 bei1 lan2 wei3 jiu3 ， yi4 die2 jiao1 ya2 xing2 。 chu2 que4 cui1 chang2 shi4 ， wu2 ren2 gong4 wo3 zheng1 。
- jin1 zhao1 wu2 yu3 luo4 ， xiang1 yi4 yi4 xin1 ran2 。 meng4 de2 jun1 zhi1 fou3 ， ju4 guo4 ben3 ming4 nian2 。
- tong2 sui4 cui1 he2 zai4 ， tong2 nian2 du4 you4 wu2 。 ying1 wu2 cang2 bi4 chu3 ， zhi3 you3 qie3 huan1 yu2 。

## 注释

## 译文

## 赏析
