---
id: bai-ju-yi-he-yu
title: 賀雨
titlePinyin: he4 yu3
titleSlug: he-yu
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 皇帝嗣寶曆，元和三年冬。
- 自冬及春暮，不雨旱爞爞。
- 上心念下民，懼歲成災凶。
- 遂下罪己詔，殷勤告萬邦。
- 帝曰予一人，繼天承祖宗。
- 憂勤不遑寧，夙夜心忡忡。
- 元年誅劉闢，一舉靖巴邛。
- 二年戮李錡，不戰安江東。
- 顧惟眇眇德，遽有巍巍功。
- 或者天降沴，無乃儆予躬。
- 上思天戒，下思致時邕。
- 莫如率其身，慈和與儉恭。
- 乃命罷進獻，乃命賑饑窮。
- 宥死降五刑，責己寬三農。
- 宮女出宣徽，廐馬減飛龍。
- 庶政靡不舉，皆出自宸衷。
- 奔騰道路人，傴僂田野翁。
- 歡呼相告報，感泣涕霑胸。
- 順人人心悅，先天天意從。
- 詔下纔七日，和氣生沖融。
- 凝爲油油雲，散作習習風。
- 晝夜三日雨，淒淒復濛濛。
- 萬心春熙熙，百穀青芃芃。
- 人變愁爲喜，歲易儉爲豐。
- 乃知王者心，憂樂與衆同。
- 皇天與后土，所感無不通。
- 冠珮何鏘鏘，將相及王公。
- 蹈舞呼萬歲，列賀明庭中。
- 小臣誠愚陋，職忝金鑾宮。
- 稽首再三拜，一言獻天聰。
- 君以明爲聖，臣以直爲忠。
- 敢賀有其始，亦願有其終。

## 拼音

- huang2 di4 si4 bao3 li4 ， yuan2 he2 san1 nian2 dong1 。
- zi4 dong1 ji2 chun1 mu4 ， bu4 yu3 han4 chong2 chong2 。
- shang4 xin1 nian4 xia4 min2 ， ju4 sui4 cheng2 zai1 xiong1 。
- sui4 xia4 zui4 ji3 zhao4 ， yin1 qin2 gao4 wan4 bang1 。
- di4 yue1 yu3 yi4 ren2 ， ji4 tian1 cheng2 zu3 zong0 。
- you1 qin2 bu4 huang2 ning2 ， su4 ye4 xin1 chong1 chong1 。
- yuan2 nian2 zhu1 liu2 pi4 ， yi4 ju3 jing4 ba1 qiong2 。
- er4 nian2 lu4 li3 qi2 ， bu2 zhan4 an1 jiang1 dong1 。
- gu4 wei2 miao3 miao3 de2 ， ju4 you3 wei1 wei1 gong1 。
- huo4 zhe3 tian1 jiang4 li4 ， wu2 nai3 jing3 yu3 gong1 。
- shang4 si1 tian1 jie4 ， xia4 si1 zhi4 shi2 yong1 。
- mo4 ru2 lü4 qi2 shen1 ， ci2 he2 yu3 jian3 gong1 。
- nai3 ming4 ba4 jin4 xian4 ， nai3 ming4 zhen4 ji1 qiong2 。
- you4 si3 jiang4 wu3 xing2 ， ze2 ji3 kuan1 san1 nong2 。
- gong1 nü3 chu1 xuan1 hui1 ， jiu4 ma3 jian3 fei1 long2 。
- shu4 zheng4 mi2 bu4 ju3 ， jie1 chu1 zi4 chen2 zhong1 。
- ben1 teng2 dao4 lu4 ren2 ， yu3 lü3 tian2 ye3 weng1 。
- huan1 hu1 xiang1 gao4 bao4 ， gan3 qi4 ti4 zhan1 xiong1 。
- shun4 ren2 ren2 xin1 yue4 ， xian1 tian1 tian1 yi4 cong2 。
- zhao4 xia4 cai2 qi1 ri4 ， he2 qi4 sheng1 chong1 rong2 。
- ning2 wei2 you2 you2 yun2 ， san4 zuo4 xi2 xi2 feng1 。
- zhou4 ye4 san1 ri4 yu3 ， qi1 qi1 fu4 meng2 meng2 。
- wan4 xin1 chun1 xi1 xi1 ， bai3 gu3 qing1 peng2 peng2 。
- ren2 bian4 chou2 wei2 xi3 ， sui4 yi4 jian3 wei2 feng1 。
- nai3 zhi1 wang2 zhe3 xin1 ， you1 le4 yu3 zhong4 tong2 。
- huang2 tian1 yu3 hou4 tu3 ， suo3 gan3 wu2 bu4 tong1 。
- guan1 pei4 he2 qiang1 qiang1 ， jiang1 xiang1 ji2 wang2 gong1 。
- dao3 wu3 hu1 wan4 sui4 ， lie4 he4 ming2 ting2 zhong1 。
- xiao3 chen2 cheng2 yu2 lou4 ， zhi2 tian3 jin1 luan2 gong1 。
- qi3 shou3 zai4 san1 bai4 ， yi4 yan2 xian4 tian1 cong1 。
- jun1 yi3 ming2 wei2 sheng4 ， chen2 yi3 zhi2 wei2 zhong1 。
- gan3 he4 you3 qi2 shi3 ， yi4 yuan4 you3 qi2 zhong1 。

## 注释

## 译文

## 赏析
