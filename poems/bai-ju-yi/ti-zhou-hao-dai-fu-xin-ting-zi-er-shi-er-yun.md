---
id: bai-ju-yi-ti-zhou-hao-dai-fu-xin-ting-zi-er-shi-er-yun
title: 題周皓大夫新亭子二十二韻
titlePinyin: ti2 zhou1 hao4 dai4 fu0 xin1 ting2 zi0 er4 shi2 er4 yun4
titleSlug: ti-zhou-hao-dai-fu-xin-ting-zi-er-shi-er-yun
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 東道常爲主，南亭別待賓。
- 規模何日創，景致一時新。
- 廣砌羅紅藥，疎窗蔭綠筠。
- 鎖開賓閣曉，梯上妓樓春。
- 置醴寧三爵，加籩過八珍。
- 茶香飄紫筍，膾縷落紅鱗。
- 輝赫車輿鬧，珍奇鳥獸馴。
- 獼猴看櫪馬，鸚鵡喚家人。
- 錦額簾高卷，銀花醆慢巡。
- 勸嘗光祿酒，許看洛川神。
- 斂翠凝歌黛，流香動舞巾。
- 帬飜繡鸂鶒，梳陷鈿麒麟。
- 笛怨音含楚，箏嬌語帶秦。
- 侍兒催畫燭，醉客吐文茵。
- 投轄多連夜，鳴珂便達晨。
- 入朝紆紫綬，待漏擁朱輪。
- 貴介交三事，光榮照四鄰。
- 甘濃將奉客，穩暖不緣身。
- 十載歌鐘地，三朝節鉞臣。
- 愛才心倜儻，敦舊禮殷勤。
- 門以招賢盛，家因好事貧。
- 始知豪傑意，富貴爲交親。

## 拼音

- dong1 dao4 chang2 wei2 zhu3 ， nan2 ting2 bie2 dai4 bin1 。
- gui1 mo2 he2 ri4 chuang4 ， jing3 zhi4 yi4 shi2 xin1 。
- guang3 qi4 luo2 hong2 yao4 ， shu1 chuang1 yin1 lü4 yun2 。
- suo3 kai1 bin1 ge2 xiao3 ， ti1 shang4 ji4 lou2 chun1 。
- zhi4 li3 ning2 san1 jue2 ， jia1 bian1 guo4 ba1 zhen1 。
- cha2 xiang1 piao1 zi3 sun3 ， kuai4 lü3 luo4 hong2 lin2 。
- hui1 he4 ju1 yu2 nao4 ， zhen1 qi2 niao3 shou4 xun4 。
- mi2 hou2 kan4 li4 ma3 ， ying1 wu3 huan4 jia1 ren2 。
- jin3 e2 lian2 gao1 juan4 ， yin2 hua1 zhan3 man4 xun2 。
- quan4 chang2 guang1 lu4 jiu3 ， xu1 kan4 luo4 chuan1 shen2 。
- lian3 cui4 ning2 ge1 dai4 ， liu2 xiang1 dong4 wu3 jin1 。
- qun2 fan1 xiu4 xi1 chi4 ， shu1 xian4 dian4 qi2 lin2 。
- di2 yuan4 yin1 han2 chu3 ， zheng1 jiao1 yu3 dai4 qin2 。
- shi4 er2 cui1 hua4 zhu2 ， zui4 ke4 tu3 wen2 yin1 。
- tou2 xia2 duo1 lian2 ye4 ， ming2 ke1 bian4 da2 chen2 。
- ru4 chao2 yu1 zi3 shou4 ， dai4 lou4 yong1 zhu1 lun2 。
- gui4 jie4 jiao1 san1 shi4 ， guang1 rong2 zhao4 si4 lin2 。
- gan1 nong2 jiang1 feng4 ke4 ， wen3 nuan3 bu4 yuan2 shen1 。
- shi2 zai4 ge1 zhong1 di4 ， san1 zhao1 jie2 yue4 chen2 。
- ai4 cai2 xin1 ti4 tang3 ， dun1 jiu4 li3 yin1 qin2 。
- men2 yi3 zhao1 xian2 sheng4 ， jia1 yin1 hao3 shi4 pin2 。
- shi3 zhi1 hao2 jie2 yi4 ， fu4 gui4 wei2 jiao1 qin1 。

## 注释

## 译文

## 赏析
