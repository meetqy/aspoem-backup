---
id: bai-ju-yi-xin-le-fu-hei-tan-long-ji-tan-li-ye
title: 新樂府 黑潭龍	疾貪吏也
titlePinyin: xin1 le4 fu3   hei1 tan2 long2 	 ji2 tan1 li4 ye3
titleSlug: xin-le-fu-hei-tan-long-ji-tan-li-ye
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 黑潭水深黑如墨，傳有神龍人不識。
- 潭上架屋官立祠，龍不能神人神之。
- 豐凶水旱與疾疫，鄉里皆言龍所爲。
- 家家養豚漉清酒，朝祈暮賽依巫口。
- 神之來兮風飄飄，紙錢動兮錦傘搖。
- 神之去兮風亦靜，香火滅兮杯盤冷。
- 肉堆潭岸石，酒潑廟前草。
- 不知龍神享幾多，林鼠山狐長醉飽。
- 狐何幸，豚何辜，年年殺豚將餧狐。
- 狐假龍神食豚盡，九重泉底龍知無。

## 拼音

- hei1 tan2 shui3 shen1 hei1 ru2 mo4 ， chuan2 you3 shen2 long2 ren2 bu4 shi2 。
- tan2 shang4 jia4 wu1 guan1 li4 ci2 ， long2 bu4 neng2 shen2 ren2 shen2 zhi1 。
- feng1 xiong1 shui3 han4 yu3 ji2 yi4 ， xiang1 li3 jie1 yan2 long2 suo3 wei2 。
- jia1 jia1 yang3 tun2 lu4 qing1 jiu3 ， chao2 qi2 mu4 sai4 yi1 wu1 kou3 。
- shen2 zhi1 lai2 xi1 feng1 piao1 piao1 ， zhi3 qian2 dong4 xi1 jin3 san3 yao2 。
- shen2 zhi1 qu4 xi1 feng1 yi4 jing4 ， xiang1 huo3 mie4 xi1 bei1 pan2 leng3 。
- rou4 dui1 tan2 an4 shi2 ， jiu3 po1 miao4 qian2 cao3 。
- bu4 zhi1 long2 shen2 xiang3 ji1 duo1 ， lin2 shu3 shan1 hu2 chang2 zui4 bao3 。
- hu2 he2 xing4 ， tun2 he2 gu1 ， nian2 nian2 sha1 tun2 jiang1 wei4 hu2 。
- hu2 jia3 long2 shen2 shi2 tun2 jin4 ， jiu3 chong2 quan2 di3 long2 zhi1 wu2 。

## 注释

## 译文

## 赏析
