---
id: bai-ju-yi-qi-yi-luo-kou-yi-xi-xiao-shi-yu-shu-zhi-jian-du-xin-shi-yin-feng-tong-xiao-yin-ji-ba-yun
title: 祇役駱口驛喜蕭侍御書至兼覩新詩吟諷通宵因寄八韻
titlePinyin: qi2 yi4 luo4 kou3 yi4 xi3 xiao1 shi4 yu4 shu1 zhi4 jian1 du3 xin1 shi1 yin2 feng3 tong1 xiao1 yin1 ji4 ba1 yun4
titleSlug: qi-yi-luo-kou-yi-xi-xiao-shi-yu-shu-zhi-jian-du-xin-shi-yin-feng-tong-xiao-yin-ji-ba-yun
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 日暮心無憀，吏役正營營。
- 忽驚芳信至，復與新詩幷。
- 是時天無雲，山館有月明。
- 月下讀數徧，風前吟一聲。
- 一吟三四歎，聲盡有餘清。
- 雅哉君子文，詠性不詠情。
- 使我靈府中，鄙恡不得生。
- 始知聽韶濩，可使心和平。

## 拼音

- ri4 mu4 xin1 wu2 liao2 ， li4 yi4 zheng4 ying2 ying2 。
- hu1 jing1 fang1 xin4 zhi4 ， fu4 yu3 xin1 shi1 bing4 。
- shi4 shi2 tian1 wu2 yun2 ， shan1 guan3 you3 yue4 ming2 。
- yue4 xia4 du2 shu4 bian4 ， feng1 qian2 yin2 yi4 sheng1 。
- yi4 yin2 san1 si4 tan4 ， sheng1 jin4 you3 yu2 qing1 。
- ya3 zai1 jun1 zi3 wen2 ， yong3 xing4 bu4 yong3 qing2 。
- shi3 wo3 ling2 fu3 zhong1 ， bi3 lin4 bu4 de2 sheng1 。
- shi3 zhi1 ting1 shao2 hu4 ， ke3 shi3 xin1 he2 ping2 。

## 注释

## 译文

## 赏析
