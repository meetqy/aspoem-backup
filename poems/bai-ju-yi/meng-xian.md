---
id: bai-ju-yi-meng-xian
title: 夢仙
titlePinyin: meng4 xian1
titleSlug: meng-xian
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 人有夢仙者，夢身升上清。
- 坐乘一白鶴，前引雙紅旌。
- 羽衣忽飄飄，玉鸞俄錚錚。
- 半空直下視，人世塵冥冥。
- 漸失鄉國處，纔分山水形。
- 東海一片白，列岳五點青。
- 須臾羣仙來，相引朝玉京。
- 安期羨門輩，列侍如公卿。
- 仰謁玉皇帝，稽首前致誠。
- 帝言汝仙才，努力勿自輕。
- 却後十五年，期汝不死庭。
- 再拜受斯言，既寤喜且驚。
- 祕之不敢泄，誓志居巖扃。
- 恩愛捨骨肉，飲食斷羶腥。
- 朝餐雲母散，夜吸沆瀣精。
- 空山三十載，日望輜軿迎。
- 前期過已久，鸞鶴無來聲。
- 齒髮日衰白，耳目減聰明。
- 一朝同物化，身與糞壤幷。
- 神仙信有之，俗力非可營。
- 苟無金骨相，不列丹臺名。
- 徒傳辟穀法，虛受燒丹經。
- 只自取勤苦，百年終不成。
- 悲哉夢仙人，一夢誤一生。

## 拼音

- ren2 you3 meng4 xian1 zhe3 ， meng4 shen1 sheng1 shang4 qing1 。
- zuo4 cheng2 yi4 bai2 he4 ， qian2 yin3 shuang1 hong2 jing1 。
- yu3 yi1 hu1 piao1 piao1 ， yu4 luan2 e2 zheng1 zheng1 。
- ban4 kong1 zhi2 xia4 shi4 ， ren2 shi4 chen2 ming2 ming2 。
- jian4 shi1 xiang1 guo2 chu3 ， cai2 fen1 shan1 shui3 xing2 。
- dong1 hai3 yi2 pian4 bai2 ， lie4 yue4 wu3 dian3 qing1 。
- xu1 yu2 qun2 xian1 lai2 ， xiang1 yin3 chao2 yu4 jing1 。
- an1 qi1 xian4 men2 bei4 ， lie4 shi4 ru2 gong1 qing1 。
- yang3 ye4 yu4 huang2 di4 ， qi3 shou3 qian2 zhi4 cheng2 。
- di4 yan2 ru3 xian1 cai2 ， nu3 li4 wu4 zi4 qing1 。
- que4 hou4 shi2 wu3 nian2 ， qi1 ru3 bu4 si3 ting2 。
- zai4 bai4 shou4 si1 yan2 ， ji4 wu4 xi3 qie3 jing1 。
- bi4 zhi1 bu4 gan3 xie4 ， shi4 zhi4 ju1 yan2 jiong1 。
- en1 ai4 she3 gu3 rou4 ， yin3 shi2 duan4 shan1 xing1 。
- chao2 can1 yun2 mu3 san4 ， ye4 xi1 hang4 xie4 jing1 。
- kong1 shan1 san1 shi2 zai4 ， ri4 wang4 zi1 ping2 ying2 。
- qian2 qi1 guo4 yi3 jiu3 ， luan2 he4 wu2 lai2 sheng1 。
- chi3 fa4 ri4 shuai1 bai2 ， er3 mu4 jian3 cong1 ming2 。
- yi4 zhao1 tong2 wu4 hua4 ， shen1 yu3 fen4 rang3 bing4 。
- shen2 xian1 xin4 you3 zhi1 ， su2 li4 fei1 ke3 ying2 。
- gou3 wu2 jin1 gu3 xiang4 ， bu2 lie4 dan1 tai2 ming2 。
- tu2 chuan2 pi4 gu3 fa3 ， xu1 shou4 shao1 dan1 jing1 。
- zhi1 zi4 qu3 qin2 ku3 ， bai3 nian2 zhong1 bu4 cheng2 。
- bei1 zai1 meng4 xian1 ren2 ， yi2 meng4 wu4 yi4 sheng1 。

## 注释

## 译文

## 赏析
