---
id: bai-ju-yi-fu-xi-chi-bei-xin-qi-shui-zhai-ji-shi-zhao-bin-ou-ti-shi-liu-yun
title: 府西池北新葺水齋即事招賓偶題十六韻
titlePinyin: fu3 xi1 chi2 bei3 xin1 qi4 shui3 zhai1 ji2 shi4 zhao1 bin1 ou3 ti2 shi2 liu4 yun4
titleSlug: fu-xi-chi-bei-xin-qi-shui-zhai-ji-shi-zhao-bin-ou-ti-shi-liu-yun
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 繚繞府西面，潺湲池北頭。
- 鑿開明月峽，決破白蘋洲。
- 清淺漪瀾急，夤緣浦嶼幽。
- 直衝行徑斷，平入臥齋流。
- 石疊青稜玉，波翻白片鷗。
- 噴時千點雨，澄處一泓油。
- 絕境應難別，同心豈易求。
- 少逢人愛翫，多是我淹留。
- 夾岸鋪長簟，當軒泊小舟。
- 枕前看鶴浴，牀下見魚遊。
- 洞戶斜開扇，疎簾半上鉤。
- 紫浮萍泛泛，碧亞竹修修。
- 讀罷書仍展，碁終局未收。
- 午茶能散睡，卯酒善銷愁。
- 簷雨晚初霽，窗風涼欲休。
- 誰能伴老尹，時復一閑遊。

## 拼音

- liao2 rao4 fu3 xi1 mian4 ， chan2 yuan2 chi2 bei3 tou2 。
- zao2 kai1 ming2 yue4 xia2 ， jue2 po4 bai2 pin2 zhou1 。
- qing1 qian3 yi1 lan2 ji2 ， yin2 yuan2 pu3 yu3 you1 。
- zhi2 chong1 xing2 jing4 duan4 ， ping2 ru4 wo4 zhai1 liu2 。
- shi2 die2 qing1 leng2 yu4 ， bo1 fan1 bai2 pian4 ou1 。
- pen1 shi2 qian1 dian3 yu3 ， cheng2 chu3 yi4 hong2 you2 。
- jue2 jing4 ying1 nan2 bie2 ， tong2 xin1 qi3 yi4 qiu2 。
- shao3 feng2 ren2 ai4 wan2 ， duo1 shi4 wo3 yan1 liu2 。
- jia1 an4 pu1 chang2 dian4 ， dang1 xuan1 bo2 xiao3 zhou1 。
- zhen3 qian2 kan4 he4 yu4 ， chuang2 xia4 jian4 yu2 you2 。
- dong4 hu4 xie2 kai1 shan4 ， shu1 lian2 ban4 shang4 gou1 。
- zi3 fu2 ping2 fan4 fan4 ， bi4 ya1 zhu2 xiu1 xiu1 。
- du2 ba4 shu1 reng2 zhan3 ， qi2 zhong1 ju2 wei4 shou1 。
- wu3 cha2 neng2 san4 shui4 ， mao3 jiu3 shan4 xiao1 chou2 。
- yan2 yu3 wan3 chu1 ji4 ， chuang1 feng1 liang2 yu4 xiu1 。
- shui2 neng2 ban4 lao3 yin3 ， shi2 fu4 yi4 xian2 you2 。

## 注释

## 译文

## 赏析
