---
id: bai-ju-yi-fan-chun-chi
title: 泛春池
titlePinyin: fan4 chun1 chi2
titleSlug: fan-chun-chi
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 白蘋湘渚曲，綠篠剡溪口。
- 各在天一涯，信美非吾有。
- 何如此庭內，水竹交左右。
- 霜竹百千竿，煙波六七畝。
- 泓澄動階砌，澹泞映戶牖。
- 蛇皮細有紋，鏡面清無垢。
- 主人過橋來，雙童扶一叟。
- 恐汚清泠波，塵纓先抖擻。
- 波上一葉舟，舟中一尊酒。
- 酒開舟不繫，去去隨所偶。
- 或繞蒲浦前，或泊桃島後。
- 未撥落杯花，低衝拂面柳。
- 半酣迷所在，倚榜兀回首。
- 不知此何處，復是人寰否。
- 誰知始疏鑿，幾主相傳受。
- 楊家去云遠，田氏將非久。
- 天與愛水人，終焉落吾手。

## 拼音

- bai2 pin2 xiang1 zhu3 qu3 ， lü4 xiao3 shan4 xi1 kou3 。
- ge4 zai4 tian1 yi4 ya2 ， xin4 mei3 fei1 wu2 you3 。
- he2 ru2 ci3 ting2 nei4 ， shui3 zhu2 jiao1 zuo3 you4 。
- shuang1 zhu2 bai3 qian1 gan1 ， yan1 bo1 liu4 qi1 mu3 。
- hong2 cheng2 dong4 jie1 qi4 ， dan4 ning4 ying4 hu4 you3 。
- she2 pi2 xi4 you3 wen2 ， jing4 mian4 qing1 wu2 gou4 。
- zhu3 ren2 guo4 qiao2 lai2 ， shuang1 tong2 fu2 yi4 sou3 。
- kong3 wu1 qing1 ling2 bo1 ， chen2 ying1 xian1 dou3 sou4 。
- bo1 shang4 yi2 ye4 zhou1 ， zhou1 zhong1 yi4 zun1 jiu3 。
- jiu3 kai1 zhou1 bu2 xi4 ， qu4 qu4 sui2 suo3 ou3 。
- huo4 rao4 pu2 pu3 qian2 ， huo4 bo2 tao2 dao3 hou4 。
- wei4 bo1 luo4 bei1 hua1 ， di1 chong1 fu2 mian4 liu3 。
- ban4 han1 mi2 suo3 zai4 ， yi3 bang3 wu4 hui2 shou3 。
- bu4 zhi1 ci3 he2 chu3 ， fu4 shi4 ren2 huan2 fou3 。
- shui2 zhi1 shi3 shu1 zao2 ， ji1 zhu3 xiang1 chuan2 shou4 。
- yang2 jia1 qu4 yun2 yuan3 ， tian2 shi4 jiang1 fei1 jiu3 。
- tian1 yu3 ai4 shui3 ren2 ， zhong1 yan1 luo4 wu2 shou3 。

## 注释

## 译文

## 赏析
