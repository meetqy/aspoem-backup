---
id: bai-ju-yi-quan-jiu
title: 勸酒
titlePinyin: quan4 jiu3
titleSlug: quan-jiu
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 昨與美人對尊酒，朱顏如花腰似柳。
- 今與美人傾一杯，秋風颯颯頭上來。
- 年光似水向東去，兩鬢不禁白日催。
- 東鄰起樓高百尺，璇題照日光相射。
- 珠翠無非二八人，盤筵何啻三千客。
- 鄰家儒者方下帷，夜誦古書朝忍飢。
- 身年三十未入仕，仰望東鄰安可期。
- 一朝逸翮乘風勢，金榜高張登上第。
- 春闈未了冬登科，九萬摶風誰與繼。
- 不逾十稔居台衡，門前車馬紛縱橫。
- 人人仰望在何處，造化筆頭雲雨生。
- 東鄰高樓色未改，主人云亡息猶在。
- 金玉車馬一不存，朱門更有何人待。
- 牆垣反鎖長安春，樓臺漸漸屬西鄰。
- 松篁薄暮亦栖鳥，桃李無情還笑人。
- 憶昔東鄰宅初搆，雲甍彩棟皆非舊。
- 瑇瑁筵前翡翠栖，芙蓉池上鴛鴦鬬。
- 日往月來凡幾秋，一衰一盛何悠悠。
- 但教帝里笙歌在，池上年年醉五侯。

## 拼音

- zuo2 yu3 mei3 ren2 dui4 zun1 jiu3 ， zhu1 yan2 ru2 hua1 yao1 si4 liu3 。
- jin1 yu3 mei3 ren2 qing1 yi4 bei1 ， qiu1 feng1 sa4 sa4 tou2 shang4 lai2 。
- nian2 guang1 si4 shui3 xiang4 dong1 qu4 ， liang3 bin4 bu4 jin1 bai2 ri4 cui1 。
- dong1 lin2 qi3 lou2 gao1 bai3 chi3 ， xuan2 ti2 zhao4 ri4 guang1 xiang1 she4 。
- zhu1 cui4 wu2 fei1 er4 ba1 ren2 ， pan2 yan2 he2 chi4 san1 qian1 ke4 。
- lin2 jia1 ru2 zhe3 fang1 xia4 wei2 ， ye4 song4 gu3 shu1 chao2 ren3 ji1 。
- shen1 nian2 san1 shi2 wei4 ru4 shi4 ， yang3 wang4 dong1 lin2 an1 ke3 qi1 。
- yi4 zhao1 yi4 he2 cheng2 feng1 shi4 ， jin1 bang3 gao1 zhang1 deng1 shang4 di4 。
- chun1 wei2 wei4 liao3 dong1 deng1 ke1 ， jiu3 wan4 tuan2 feng1 shui2 yu3 ji4 。
- bu4 yu2 shi2 ren3 ju1 tai2 heng2 ， men2 qian2 ju1 ma3 fen1 zong4 heng2 。
- ren2 ren2 yang3 wang4 zai4 he2 chu3 ， zao4 hua4 bi3 tou2 yun2 yu3 sheng1 。
- dong1 lin2 gao1 lou2 se4 wei4 gai3 ， zhu3 ren2 yun2 wang2 xi1 you2 zai4 。
- jin1 yu4 ju1 ma3 yi2 bu4 cun2 ， zhu1 men2 geng4 you3 he2 ren2 dai4 。
- qiang2 yuan2 fan3 suo3 chang2 an1 chun1 ， lou2 tai2 jian4 jian4 shu3 xi1 lin2 。
- song1 huang2 bo2 mu4 yi4 qi1 niao3 ， tao2 li3 wu2 qing2 huan2 xiao4 ren2 。
- yi4 xi1 dong1 lin2 zhai2 chu1 gou4 ， yun2 meng2 cai3 dong4 jie1 fei1 jiu4 。
- dai4 mao4 yan2 qian2 fei3 cui4 qi1 ， fu2 rong2 chi2 shang4 yuan1 yang1 dou4 。
- ri4 wang3 yue4 lai2 fan2 ji1 qiu1 ， yi4 shuai1 yi2 sheng4 he2 you1 you1 。
- dan4 jiao4 di4 li3 sheng1 ge1 zai4 ， chi2 shang4 nian2 nian2 zui4 wu3 hou2 。

## 注释

## 译文

## 赏析
