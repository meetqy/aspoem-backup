---
id: bai-ju-yi-xin-chang-xin-ju-shu-shi-si-shi-yun-yin-ji-yuan-lang-zhong-zhang-bo-shi
title: 新昌新居書事四十韻因寄元郎中張博士
titlePinyin: xin1 chang1 xin1 ju1 shu1 shi4 si4 shi2 yun4 yin1 ji4 yuan2 lang2 zhong1 zhang1 bo2 shi4
titleSlug: xin-chang-xin-ju-shu-shi-si-shi-yun-yin-ji-yuan-lang-zhong-zhang-bo-shi
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 冒寵已三遷，歸期始二年。
- 囊中貯餘俸，園外買閑田。
- 狐兔同三逕，蒿萊共一壥。
- 新園聊剗穢，舊屋且扶顛。
- 簷漏移傾瓦，梁欹換蠹椽。
- 平治遶臺路，整頓近階甎。
- 巷狹開容駕，牆低壘過肩。
- 門閭堪駐蓋，堂室可鋪筵。
- 丹鳳樓當後，青龍寺在前。
- 市街塵不到，宮樹影相連。
- 省史嫌坊遠，豪家笑地偏。
- 敢勞賓客訪，或望子孫傳。
- 不覓他人愛，唯將自性便。
- 等閑栽樹木，隨分占風煙。
- 逸致因心得，幽期遇境牽。
- 松聲疑澗底，草色勝河邊。
- 虛潤冰銷地，晴和日出天。
- 苔行滑如簟，莎坐軟於綿。
- 簾每當山卷，帷多帶月褰。
- 籬東花掩映，窗北竹嬋娟。
- 跡慕青門隱，名慙紫禁仙。
- 假歸思晚沐，朝去戀春眠。
- 拙薄才無取，疎慵職不專。
- 題牆書命筆，沽酒率分錢。
- 柏杵舂靈藥，銅瓶漱暖泉。
- 爐香穿蓋散，籠燭隔紗然。
- 陳室何曾掃，陶琴不要弦。
- 屏除俗事盡，養活道情全。
- 尚有妻孥累，猶爲組綬纏。
- 終須拋爵祿，漸擬斷腥羶。
- 大抵宗莊叟，私心事竺乾。
- 浮榮水劃字，真諦火生蓮。
- 梵部經十二，玄書字五千。
- 是非都付夢，語默不妨禪。
- 博士官猶冷，郎中病已痊。
- 多同僻處住，久結靜中緣。
- 緩步攜筇杖，徐吟展蜀箋。
- 老宜閑語話，悶憶好詩篇。
- 蠻榼來方瀉，蒙茶到始煎。
- 無辭數相見，鬢髮各蒼然。

## 拼音

- mao4 chong3 yi3 san1 qian1 ， gui1 qi1 shi3 er4 nian2 。
- nang2 zhong1 zhu4 yu2 feng4 ， yuan2 wai4 mai3 xian2 tian2 。
- hu2 tu4 tong2 san1 jing4 ， hao1 lai2 gong4 yi4 chan2 。
- xin1 yuan2 liao2 chan3 hui4 ， jiu4 wu1 qie3 fu2 dian1 。
- yan2 lou4 yi2 qing1 wa3 ， liang2 qi1 huan4 du4 chuan2 。
- ping2 zhi4 rao4 tai2 lu4 ， zheng3 dun4 jin4 jie1 zhuan1 。
- xiang4 xia2 kai1 rong2 jia4 ， qiang2 di1 lei3 guo4 jian1 。
- men2 lü2 kan1 zhu4 gai4 ， tang2 shi4 ke3 pu1 yan2 。
- dan1 feng4 lou2 dang1 hou4 ， qing1 long2 si4 zai4 qian2 。
- shi4 jie1 chen2 bu2 dao4 ， gong1 shu4 ying3 xiang1 lian2 。
- sheng3 shi3 xian2 fang1 yuan3 ， hao2 jia1 xiao4 di4 pian1 。
- gan3 lao2 bin1 ke4 fang3 ， huo4 wang4 zi0 sun1 chuan2 。
- bu2 mi4 ta1 ren2 ai4 ， wei2 jiang1 zi4 xing4 bian4 。
- deng3 xian2 zai1 shu4 mu4 ， sui2 fen1 zhan4 feng1 yan1 。
- yi4 zhi4 yin1 xin1 de2 ， you1 qi1 yu4 jing4 qian1 。
- song1 sheng1 yi2 jian4 di3 ， cao3 se4 sheng4 he2 bian1 。
- xu1 run4 bing1 xiao1 di4 ， qing2 he2 ri4 chu1 tian1 。
- tai2 xing2 hua2 ru2 dian4 ， sha1 zuo4 ruan3 wu1 mian2 。
- lian2 mei3 dang1 shan1 juan4 ， wei2 duo1 dai4 yue4 qian1 。
- li2 dong1 hua1 yan3 ying4 ， chuang1 bei3 zhu2 chan2 juan1 。
- ji4 mu4 qing1 men2 yin3 ， ming2 can2 zi3 jin4 xian1 。
- jia3 gui1 si1 wan3 mu4 ， chao2 qu4 lian4 chun1 mian2 。
- zhuo1 bao2 cai2 wu2 qu3 ， shu1 yong1 zhi2 bu4 zhuan1 。
- ti2 qiang2 shu1 ming4 bi3 ， gu1 jiu3 lü4 fen1 qian2 。
- bai3 chu3 chong1 ling2 yao4 ， tong2 ping2 shu4 nuan3 quan2 。
- lu2 xiang1 chuan1 gai4 san4 ， long2 zhu2 ge2 sha1 ran2 。
- chen2 shi4 he2 ceng2 sao3 ， tao2 qin2 bu2 yao4 xian2 。
- bing3 chu2 su2 shi4 jin4 ， yang3 huo2 dao4 qing2 quan2 。
- shang4 you3 qi1 nu2 lei4 ， you2 wei2 zu3 shou4 chan2 。
- zhong1 xu1 pao1 jue2 lu4 ， jian4 ni3 duan4 xing1 shan1 。
- da4 di3 zong1 zhuang1 sou3 ， si1 xin1 shi4 zhu2 qian2 。
- fu2 rong2 shui3 hua2 zi4 ， zhen1 di4 huo3 sheng1 lian2 。
- fan4 bu4 jing1 shi2 er4 ， xuan2 shu1 zi4 wu3 qian1 。
- shi4 fei1 dou1 fu4 meng4 ， yu3 mo4 bu4 fang2 shan4 。
- bo2 shi4 guan1 you2 leng3 ， lang2 zhong1 bing4 yi3 quan2 。
- duo1 tong2 pi4 chu3 zhu4 ， jiu3 jie2 jing4 zhong1 yuan2 。
- huan3 bu4 xie2 qiong2 zhang4 ， xu2 yin2 zhan3 shu3 jian1 。
- lao3 yi2 xian2 yu3 hua4 ， men4 yi4 hao3 shi1 pian1 。
- man2 ke1 lai2 fang1 xie4 ， meng2 cha2 dao4 shi3 jian1 。
- wu2 ci2 shu4 xiang1 jian4 ， bin4 fa4 ge4 cang1 ran2 。

## 注释

## 译文

## 赏析
