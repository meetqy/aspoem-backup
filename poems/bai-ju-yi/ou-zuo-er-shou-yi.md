---
id: bai-ju-yi-ou-zuo-er-shou-yi
title: 偶作二首 一
titlePinyin: ou3 zuo4 er4 shou3   yi1
titleSlug: ou-zuo-er-shou-yi
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 擾擾貪生人，幾何不夭閼。
- 遑遑愛名人，幾何能貴達。
- 伊余信多幸，拖紫垂白髮。
- 身爲三品官，年已五十八。
- 筋骸雖早衰，尚未苦羸惙。
- 資產雖不豐，亦不甚貧竭。
- 登山力猶在，遇酒興時發。
- 無事日月長，不羈天地闊。
- 安身有處所，適意無時節。
- 解帶松下風，抱琴池上月。
- 人間所重者，相印將軍鉞。
- 謀慮繫安危，威權主生殺。
- 焦心一身苦，炙手旁人熱。
- 未必方寸間，得如吾快活。

## 拼音

- rao3 rao3 tan1 sheng1 ren2 ， ji1 he2 bu4 yao1 e4 。
- huang2 huang2 ai4 ming2 ren2 ， ji1 he2 neng2 gui4 da2 。
- yi1 yu2 xin4 duo1 xing4 ， tuo1 zi3 chui2 bai2 fa4 。
- shen1 wei2 san1 pin3 guan1 ， nian2 yi3 wu3 shi2 ba1 。
- jin1 hai2 sui1 zao3 shuai1 ， shang4 wei4 ku3 lei2 chuo4 。
- zi1 chan3 sui1 bu4 feng1 ， yi4 bu2 shen4 pin2 jie2 。
- deng1 shan1 li4 you2 zai4 ， yu4 jiu3 xing1 shi2 fa1 。
- wu2 shi4 ri4 yue4 chang2 ， bu4 ji1 tian1 di4 kuo4 。
- an1 shen1 you3 chu3 suo3 ， shi4 yi4 wu2 shi2 jie2 。
- jie3 dai4 song1 xia4 feng1 ， bao4 qin2 chi2 shang4 yue4 。
- ren2 jian4 suo3 zhong4 zhe3 ， xiang1 yin4 jiang1 jun1 yue4 。
- mou2 lü4 xi4 an1 wei1 ， wei1 quan2 zhu3 sheng1 sha1 。
- jiao1 xin1 yi4 shen1 ku3 ， zhi4 shou3 pang2 ren2 re4 。
- wei4 bi4 fang1 cun4 jian4 ， de2 ru2 wu2 kuai4 huo0 。

## 注释

## 译文

## 赏析
