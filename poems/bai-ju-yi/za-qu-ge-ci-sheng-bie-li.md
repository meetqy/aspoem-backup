---
id: bai-ju-yi-za-qu-ge-ci-sheng-bie-li
title: 雜曲歌辭 生別離
titlePinyin: za2 qu3 ge1 ci2   sheng1 bie2 li2
titleSlug: za-qu-ge-ci-sheng-bie-li
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 食蘗不易食梅難，蘗能苦兮梅能酸。
- 未如生別之爲難，苦在心兮酸在肝。
- 晨雞載鳴殘月沒，征馬重嘶行人出。
- 迴看骨肉哭一聲，梅酸蘗苦甘如蜜。
- 黃河水白黃雲秋，行人河邊相對愁。
- 天寒野曠何處宿？棠梨葉戰風颼颼。
- 生離別，生離別，憂從中來無斷絕。
- 憂積心勞血氣衰，未年三十生白髮。

## 拼音

- shi2 bo4 bu2 yi4 shi2 mei2 nan2 ， bo4 neng2 ku3 xi1 mei2 neng2 suan1 。
- wei4 ru2 sheng1 bie2 zhi1 wei2 nan2 ， ku3 zai4 xin1 xi1 suan1 zai4 gan1 。
- chen2 ji1 zai4 ming2 can2 yue4 mei2 ， zheng1 ma3 zhong4 si1 xing2 ren2 chu1 。
- hui2 kan4 gu3 rou4 ku1 yi4 sheng1 ， mei2 suan1 bo4 ku3 gan1 ru2 mi4 。
- huang2 he2 shui3 bai2 huang2 yun2 qiu1 ， xing2 ren2 he2 bian1 xiang1 dui4 chou2 。
- tian1 han2 ye3 kuang4 he2 chu3 su4 ？ tang2 li2 ye4 zhan4 feng1 sou1 sou1 。
- sheng1 li2 bie2 ， sheng1 li2 bie2 ， you1 cong2 zhong1 lai2 wu2 duan4 jue2 。
- you1 ji1 xin1 lao2 xue4 qi4 shuai1 ， wei4 nian2 san1 shi2 sheng1 bai2 fa4 。

## 注释

## 译文

## 赏析
