---
id: bai-ju-yi-xiang-he-ge-ci-duan-ge-xing-er-shou-er
title: 相和歌辭 短歌行二首 二
titlePinyin: xiang1 he2 ge1 ci2   duan3 ge1 xing2 er4 shou3   er4
titleSlug: xiang-he-ge-ci-duan-ge-xing-er-shou-er
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 世人求富貴，多爲身嗜欲。
- 盛衰不自由，得失常相逐。
- 問君少年日，苦學將干祿。
- 負笈塵中遊，抱書雪前宿。
- 布衾不周體，藜茄纔充腹。
- 三十登宦途，五十被朝服。
- 奴溫已挾纊，馬肥初食粟。
- 未敢議歡遊，尚爲名檢束。
- 耳目聾暗後，堂上調絲竹。
- 牙齒缺落時，盤中堆酒肉。
- 彼來此已去，外餘中不足。
- 少壯與榮華，相避如寒燠。
- 青雲去地遠，白日終天速。
- 從古無奈何，短歌聽一曲。

## 拼音

- shi4 ren2 qiu2 fu4 gui4 ， duo1 wei2 shen1 shi4 yu4 。
- sheng4 shuai1 bu2 zi4 you2 ， de2 shi1 chang2 xiang1 zhu2 。
- wen4 jun1 shao4 nian2 ri4 ， ku3 xue2 jiang1 gan1 lu4 。
- fu4 ji2 chen2 zhong1 you2 ， bao4 shu1 xue3 qian2 su4 。
- bu4 qin1 bu4 zhou1 ti3 ， li2 qie2 cai2 chong1 fu4 。
- san1 shi2 deng1 huan4 tu2 ， wu3 shi2 bei4 chao2 fu2 。
- nu2 wen1 yi3 xie2 kuang4 ， ma3 fei2 chu1 shi2 su4 。
- wei4 gan3 yi4 huan1 you2 ， shang4 wei2 ming2 jian3 shu4 。
- er3 mu4 long2 an4 hou4 ， tang2 shang4 diao4 si1 zhu2 。
- ya2 chi3 que1 luo4 shi2 ， pan2 zhong1 dui1 jiu3 rou4 。
- bi3 lai2 ci3 yi3 qu4 ， wai4 yu2 zhong1 bu4 zu2 。
- shao3 zhuang4 yu3 rong2 hua2 ， xiang1 bi4 ru2 han2 yu4 。
- qing1 yun2 qu4 di4 yuan3 ， bai2 ri4 zhong1 tian1 su4 。
- cong2 gu3 wu2 nai4 he2 ， duan3 ge1 ting1 yi4 qu3 。

## 注释

## 译文

## 赏析
