---
id: bai-ju-yi-chi-luo-ci
title: 齒落辭
titlePinyin: chi3 luo4 ci2
titleSlug: chi-luo-ci
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 嗟嗟乎雙齒，自吾有之爾。
- 俾爾嚼肉咀蔬，銜杯漱水。
- 豐吾膚革，滋吾血髓。
- 從幼逮老，勤亦至矣。
- 幸有輔車，非無齗齶。
- 胡然捨我，一旦雙落。
- 齒雖無情，吾豈無情。
- 老與齒別，齒隨涕零。
- 我老日來，爾去不迴。
- 嗟嗟乎雙齒，孰謂而來哉？孰謂而去哉？齒不能言，請以意宣。
- 爲口中之物，忽乎六十餘年。
- 昔君之壯也，血剛齒堅。
- 今君之老矣，血衰齒寒。
- 輔車齗齶，日削月朘。
- 上參差而下𠨜𦤞，曾何足以少安。
- 嘻！君其聽哉，女長辭姥，臣老辭主。
- 髮衰辭頭，葉枯辭樹。
- 物無細大，功成者去，君何嗟嗟？
- 獨不聞諸道經，我身非我有也，蓋天地之委形。
- 君何嗟嗟？
- 又不聞諸佛說，是身如浮雲，須臾變滅。
- 由是而言，君何有焉？
- 所宜委百骸而順萬化，胡爲乎嗟嗟於一牙一齒之間。
- 吾應曰：吾過矣，爾之言然。

## 拼音

- jie1 jie1 hu1 shuang1 chi3 ， zi4 wu2 you3 zhi1 er3 。
- bi3 er3 jiao2 rou4 zui3 shu1 ， xian2 bei1 shu4 shui3 。
- feng1 wu2 fu1 ge2 ， zi1 wu2 xue4 sui3 。
- cong2 you4 dai3 lao3 ， qin2 yi4 zhi4 yi3 。
- xing4 you3 fu3 ju1 ， fei1 wu2 yin1 e4 。
- hu2 ran2 she3 wo3 ， yi2 dan4 shuang1 luo4 。
- chi3 sui1 wu2 qing2 ， wu2 qi3 wu2 qing2 。
- lao3 yu3 chi3 bie2 ， chi3 sui2 ti4 ling2 。
- wo3 lao3 ri4 lai2 ， er3 qu4 bu4 hui2 。
- jie1 jie1 hu1 shuang1 chi3 ， shu2 wei4 er2 lai2 zai1 ？ shu2 wei4 er2 qu4 zai1 ？ chi3 bu4 neng2 yan2 ， qing3 yi3 yi4 xuan1 。
- wei2 kou3 zhong1 zhi1 wu4 ， hu1 hu1 liu4 shi2 yu2 nian2 。
- xi1 jun1 zhi1 zhuang4 ye3 ， xue4 gang1 chi3 jian1 。
- jin1 jun1 zhi1 lao3 yi3 ， xue4 shuai1 chi3 han2 。
- fu3 ju1 yin1 e4 ， ri4 xiao1 yue4 juan1 。
- shang4 can1 cha4 er2 xia4 𠨜𦤞， ceng2 he2 zu2 yi3 shao3 an1 。
- xi1 ！ jun1 qi2 ting1 zai1 ， nü3 chang2 ci2 lao3 ， chen2 lao3 ci2 zhu3 。
- fa4 shuai1 ci2 tou2 ， ye4 ku1 ci2 shu4 。
- wu4 wu2 xi4 da4 ， gong1 cheng2 zhe3 qu4 ， jun1 he2 jie1 jie1 ？
- du2 bu4 wen2 zhu1 dao4 jing1 ， wo3 shen1 fei1 wo3 you3 ye3 ， gai4 tian1 di4 zhi1 wei3 xing2 。
- jun1 he2 jie1 jie1 ？
- you4 bu4 wen2 zhu1 fo2 shuo1 ， shi4 shen1 ru2 fu2 yun2 ， xu1 yu2 bian4 mie4 。
- you2 shi4 er2 yan2 ， jun1 he2 you3 yan1 ？
- suo3 yi2 wei3 bai3 hai2 er2 shun4 wan4 hua4 ， hu2 wei2 hu1 jie1 jie1 wu1 yi4 ya2 yi4 chi3 zhi1 jian4 。
- wu2 ying1 yue1 ： wu2 guo4 yi3 ， er3 zhi1 yan2 ran2 。

## 注释

## 译文

## 赏析
