---
id: bai-ju-yi-he-da-shi-shi-shou-he-fen-shui-ling
title: 和荅詩十首 和分水嶺
titlePinyin: he2 da2 shi1 shi2 shou3   he2 fen1 shui3 ling3
titleSlug: he-da-shi-shi-shou-he-fen-shui-ling
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 高嶺峻稜稜，細泉流亹亹。
- 勢分合不得，東西隨所委。
- 悠悠草蔓底，濺濺石罅裏。
- 分流來幾年，晝夜兩如此。
- 朝宗遠不及，去海三千里。
- 浸潤小無功，山苗長旱死。
- 縈紆用無所，奔迫流不已。
- 唯作嗚咽聲，夜入行人耳。
- 有源殊不竭，無坎終難止。
- 同出而異流，君看何所似。
- 有似骨肉親，派別從茲始。
- 又似勢利交，波瀾相背起。
- 所以贈君詩，將君何所比。
- 不比山上泉，比君井中水。

## 拼音

- gao1 ling3 jun4 leng2 leng2 ， xi4 quan2 liu2 wei3 wei3 。
- shi4 fen1 he2 bu4 de2 ， dong1 xi1 sui2 suo3 wei3 。
- you1 you1 cao3 man4 di3 ， jian4 jian4 shi2 xia4 li3 。
- fen1 liu2 lai2 ji1 nian2 ， zhou4 ye4 liang3 ru2 ci3 。
- chao2 zong1 yuan3 bu4 ji2 ， qu4 hai3 san1 qian1 li3 。
- jin4 run4 xiao3 wu2 gong1 ， shan1 miao2 chang2 han4 si3 。
- ying2 yu1 yong4 wu2 suo3 ， ben1 po4 liu2 bu4 yi3 。
- wei2 zuo4 wu1 yan4 sheng1 ， ye4 ru4 hang2 ren2 er3 。
- you3 yuan2 shu1 bu4 jie2 ， wu2 kan3 zhong1 nan2 zhi3 。
- tong2 chu1 er2 yi4 liu2 ， jun1 kan4 he2 suo3 si4 。
- you3 si4 gu3 rou4 qin1 ， pai4 bie2 cong2 zi1 shi3 。
- you4 si4 shi4 li4 jiao1 ， bo1 lan2 xiang1 bei1 qi3 。
- suo3 yi3 zeng4 jun1 shi1 ， jiang1 jun1 he2 suo3 bi3 。
- bu4 bi3 shan1 shang4 quan2 ， bi3 jun1 jing3 zhong1 shui3 。

## 注释

## 译文

## 赏析
