---
id: bai-ju-yi-song-ke-chun-you-ling-nan-er-shi-yun
title: 送客春遊嶺南二十韻
titlePinyin: song4 ke4 chun1 you2 ling3 nan2 er4 shi2 yun4
titleSlug: song-ke-chun-you-ling-nan-er-shi-yun
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 已訝遊何遠，仍嗟別太頻。
- 離容君蹙促，贈語我殷勤。
- 迢遰天南面，蒼茫海北漘。
- 訶陵國分界，交趾郡爲鄰。
- 蓊鬱三光晦，溫暾四氣勻。
- 陰晴變寒暑，昏曉錯星辰。
- 瘴地難爲老，蠻陬不易馴。
- 土民稀白首，洞主盡黃巾。
- 戰艦猶驚浪，戎車未息塵。
- 紅旗圍卉服，紫綬裹文身。
- 麪苦桄榔裛，漿酸橄欖新。
- 牙檣迎海舶，銅鼓賽江神。
- 不凍貪泉暖，無霜毒草春。
- 雲煙蟒蛇氣，刀劒鰐魚鱗。
- 路足羈棲客，官多謫逐臣。
- 天黃生颶母，雨黑長楓人。
- 迴使先傳語，征軒早返輪。
- 須防杯裏蠱，莫愛橐中珍。
- 北與南殊俗，身將貨孰親。
- 嘗聞君子誡，憂道不憂貧。

## 拼音

- yi3 ya4 you2 he2 yuan3 ， reng2 jie1 bie2 tai4 bin1 。
- li2 rong2 jun1 cu4 cu4 ， zeng4 yu3 wo3 yin1 qin2 。
- tiao2 di4 tian1 nan2 mian4 ， cang1 mang2 hai3 bei3 chun2 。
- he1 ling2 guo2 fen1 jie4 ， jiao1 zhi3 jun4 wei2 lin2 。
- weng3 yu4 san1 guang1 hui4 ， wen1 tun1 si4 qi4 yun2 。
- yin1 qing2 bian4 han2 shu3 ， hun1 xiao3 cuo4 xing1 chen2 。
- zhang4 di4 nan2 wei2 lao3 ， man2 zou1 bu2 yi4 xun4 。
- tu3 min2 xi1 bai2 shou3 ， dong4 zhu3 jin4 huang2 jin1 。
- zhan4 jian4 you2 jing1 lang4 ， rong2 ju1 wei4 xi1 chen2 。
- hong2 qi2 wei2 hui4 fu2 ， zi3 shou4 guo3 wen2 shen1 。
- mian4 ku3 guang1 lang2 yi4 ， jiang1 suan1 gan3 lan3 xin1 。
- ya2 qiang2 ying2 hai3 bo2 ， tong2 gu3 sai4 jiang1 shen2 。
- bu2 dong4 tan1 quan2 nuan3 ， wu2 shuang1 du2 cao3 chun1 。
- yun2 yan1 mang3 she2 qi4 ， dao1 jian4 e4 yu2 lin2 。
- lu4 zu2 ji1 qi1 ke4 ， guan1 duo1 zhe2 zhu2 chen2 。
- tian1 huang2 sheng1 ju4 mu3 ， yu3 hei1 chang2 feng1 ren2 。
- hui2 shi3 xian1 chuan2 yu3 ， zheng1 xuan1 zao3 fan3 lun2 。
- xu1 fang2 bei1 li3 gu3 ， mo4 ai4 tuo2 zhong1 zhen1 。
- bei3 yu3 nan2 shu1 su2 ， shen1 jiang1 huo4 shu2 qin1 。
- chang2 wen2 jun1 zi3 jie4 ， you1 dao4 bu4 you1 pin2 。

## 注释

## 译文

## 赏析
