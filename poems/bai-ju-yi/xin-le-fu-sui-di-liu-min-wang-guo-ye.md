---
id: bai-ju-yi-xin-le-fu-sui-di-liu-min-wang-guo-ye
title: 新樂府 隋堤柳	憫亡國也
titlePinyin: xin1 le4 fu3   sui2 di1 liu3 	 min3 wang2 guo2 ye3
titleSlug: xin-le-fu-sui-di-liu-min-wang-guo-ye
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 隋堤柳，歲久年深盡衰朽。
- 風飄飄兮雨蕭蕭，三株兩株汴河口。
- 老枝病葉愁殺人，曾經大業年中春。
- 大業年中煬天子，種柳成行夾流水。
- 西自黃河東至淮，綠陰一千三百里。
- 大業末年春暮月，柳色如煙絮如雪。
- 南幸江都恣佚遊，應將此柳繫龍舟。
- 紫髯郎將護錦纜，青娥御史直迷樓。
- 海內財力此時竭，舟中歌笑何日休。
- 上荒下困勢不久，宗社之危如綴旒。
- 煬天子，自言福祚長無窮，豈知皇子封酅公。
- 龍舟未過彭城閤，義旗已入長安宮。
- 蕭牆禍生人事變，晏駕不得歸秦中。
- 土墳數尺何處葬，吳公臺下多悲風。
- 二百年來汴河路，沙草和煙朝復暮。
- 後王何以鑒前王，請看隋堤亡國樹。

## 拼音

- sui2 di1 liu3 ， sui4 jiu3 nian2 shen1 jin4 shuai1 xiu3 。
- feng1 piao1 piao1 xi1 yu3 xiao1 xiao1 ， san1 zhu1 liang3 zhu1 bian4 he2 kou3 。
- lao3 zhi1 bing4 ye4 chou2 sha1 ren2 ， ceng2 jing1 da4 ye4 nian2 zhong1 chun1 。
- da4 ye4 nian2 zhong1 yang2 tian1 zi3 ， zhong3 liu3 cheng2 xing2 jia1 liu2 shui3 。
- xi1 zi4 huang2 he2 dong1 zhi4 huai2 ， lü4 yin1 yi4 qian1 san1 bai3 li3 。
- da4 ye4 mo4 nian2 chun1 mu4 yue4 ， liu3 se4 ru2 yan1 xu4 ru2 xue3 。
- nan2 xing4 jiang1 du1 zi4 yi4 you2 ， ying1 jiang1 ci3 liu3 xi4 long2 zhou1 。
- zi3 ran2 lang2 jiang1 hu4 jin3 lan3 ， qing1 e2 yu4 shi3 zhi2 mi2 lou2 。
- hai3 nei4 cai2 li4 ci3 shi2 jie2 ， zhou1 zhong1 ge1 xiao4 he2 ri4 xiu1 。
- shang4 huang1 xia4 kun4 shi4 bu4 jiu3 ， zong1 she4 zhi1 wei1 ru2 zhui4 liu2 。
- yang2 tian1 zi3 ， zi4 yan2 fu2 zuo4 chang2 wu2 qiong2 ， qi3 zhi1 huang2 zi3 feng1 xi1 gong1 。
- long2 zhou1 wei4 guo4 peng2 cheng2 he2 ， yi4 qi2 yi3 ru4 chang2 an1 gong1 。
- xiao1 qiang2 huo4 sheng1 ren2 shi4 bian4 ， yan4 jia4 bu4 de2 gui1 qin2 zhong1 。
- tu3 fen2 shu4 chi3 he2 chu3 zang4 ， wu2 gong1 tai2 xia4 duo1 bei1 feng1 。
- er4 bai3 nian2 lai2 bian4 he2 lu4 ， sha1 cao3 he2 yan1 chao2 fu4 mu4 。
- hou4 wang2 he2 yi3 jian4 qian2 wang2 ， qing3 kan4 sui2 di1 wang2 guo2 shu4 。

## 注释

## 译文

## 赏析
