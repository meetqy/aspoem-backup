---
id: bai-ju-yi-wan-ban-kai-hua-zeng-huang-fu-lang-zhong
title: 翫半開花贈皇甫郎中
titlePinyin: wan2 ban4 kai1 hua1 zeng4 huang2 fu3 lang2 zhong1
titleSlug: wan-ban-kai-hua-zeng-huang-fu-lang-zhong
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 勿訝春來晚，無嫌花發遲。
- 人憐全盛日，我愛半開時。
- 紫蠟黏爲蔕，紅蘇點作蕤。
- 成都新夾纈，梁漢碎臙脂。
- 樹杪真珠顆，牆頭小女兒。
- 淺深妝駮落，高下火參差。
- 蝶戲爭香朵，鶯啼選穩枝。
- 好教郎作伴，合共酒相隨。
- 醉翫無勝此，狂嘲更讓誰。
- 猶殘少年興，不似老人詩。
- 西日憑輕照，東風莫殺吹。
- 明朝應爛熳，後夜更離披。
- 林下遙相憶，尊前闇有期。
- 銜杯嚼蘂思，唯我與君知。

## 拼音

- wu4 ya4 chun1 lai2 wan3 ， wu2 xian2 hua1 fa1 chi2 。
- ren2 lian2 quan2 sheng4 ri4 ， wo3 ai4 ban4 kai1 shi2 。
- zi3 la4 nian2 wei2 di4 ， hong2 su1 dian3 zuo4 rui2 。
- cheng2 du1 xin1 jia1 xie4 ， liang2 han4 sui4 yan1 zhi1 。
- shu4 miao3 zhen1 zhu1 ke1 ， qiang2 tou2 xiao3 nü3 er2 。
- qian3 shen1 zhuang1 bo2 luo4 ， gao1 xia4 huo3 can1 cha4 。
- die2 xi4 zheng1 xiang1 duo3 ， ying1 ti2 xuan3 wen3 zhi1 。
- hao3 jiao4 lang2 zuo4 ban4 ， he2 gong4 jiu3 xiang1 sui2 。
- zui4 wan2 wu2 sheng4 ci3 ， kuang2 chao2 geng4 rang4 shui2 。
- you2 can2 shao4 nian2 xing1 ， bu2 si4 lao3 ren2 shi1 。
- xi1 ri4 ping2 qing1 zhao4 ， dong1 feng1 mo4 sha1 chui1 。
- ming2 chao2 ying1 lan4 man4 ， hou4 ye4 geng4 li2 pi1 。
- lin2 xia4 yao2 xiang1 yi4 ， zun1 qian2 an4 you3 qi1 。
- xian2 bei1 jiao2 rui3 si1 ， wei2 wo3 yu3 jun1 zhi1 。

## 注释

## 译文

## 赏析
