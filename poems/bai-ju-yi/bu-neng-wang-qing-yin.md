---
id: bai-ju-yi-bu-neng-wang-qing-yin
title: 不能忘情吟
titlePinyin: bu4 neng2 wang4 qing2 yin2
titleSlug: bu-neng-wang-qing-yin
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 鬻駱馬兮放楊柳枝，掩翠黛兮頓金羈。
- 馬不能言兮長鳴而却顧，楊柳枝再拜長跪而致辭。
- 辭曰：主乘此駱五年，凡千有八百日。
- 銜橜之下，不驚不逸。
- 素事主十年，凡三千有六百日。
- 巾櫛之間，無違無失。
- 今素貌雖陋，未至衰摧。
- 駱力猶壯，又無虺隤。
- 即駱之力，尚可以代主一步。
- 素之歌，亦可以送主一杯。
- 一旦雙去，有去無迴。
- 故素將去，其辭也苦。
- 駱將去，其鳴也哀。
- 此人之情也，馬之情也，豈主君獨無情哉？
- 予俯而歎，仰而咍，且曰：駱、駱，爾勿嘶，素、素，爾勿啼，駱反廐，素反閨。
- 吾疾雖作，年雖頹，幸未及項籍之將死。
- 何必一日之內，棄騅兮而別虞兮，乃目素兮素兮。
- 爲我歌楊柳枝，我姑酌彼金罍，我與爾歸醉鄉去來。

## 拼音

- yu4 luo4 ma3 xi1 fang4 yang2 liu3 zhi1 ， yan3 cui4 dai4 xi1 dun4 jin1 ji1 。
- ma3 bu4 neng2 yan2 xi1 chang2 ming2 er2 que4 gu4 ， yang2 liu3 zhi1 zai4 bai4 chang2 gui4 er2 zhi4 ci2 。
- ci2 yue1 ： zhu3 cheng2 ci3 luo4 wu3 nian2 ， fan2 qian1 you3 ba1 bai3 ri4 。
- xian2 jue2 zhi1 xia4 ， bu4 jing1 bu2 yi4 。
- su4 shi4 zhu3 shi2 nian2 ， fan2 san1 qian1 you3 liu4 bai3 ri4 。
- jin1 zhi4 zhi1 jian4 ， wu2 wei2 wu2 shi1 。
- jin1 su4 mao4 sui1 lou4 ， wei4 zhi4 shuai1 cui1 。
- luo4 li4 you2 zhuang4 ， you4 wu2 hui1 tui2 。
- ji2 luo4 zhi1 li4 ， shang4 ke3 yi3 dai4 zhu3 yi2 bu4 。
- su4 zhi1 ge1 ， yi4 ke3 yi3 song4 zhu3 yi4 bei1 。
- yi2 dan4 shuang1 qu4 ， you3 qu4 wu2 hui2 。
- gu4 su4 jiang1 qu4 ， qi2 ci2 ye3 ku3 。
- luo4 jiang1 qu4 ， qi2 ming2 ye3 ai1 。
- ci3 ren2 zhi1 qing2 ye3 ， ma3 zhi1 qing2 ye3 ， qi3 zhu3 jun1 du2 wu2 qing2 zai1 ？
- yu3 fu3 er2 tan4 ， yang3 er2 hai1 ， qie3 yue1 ： luo4 、 luo4 ， er3 wu4 si1 ， su4 、 su4 ， er3 wu4 ti2 ， luo4 fan3 jiu4 ， su4 fan3 gui1 。
- wu2 ji2 sui1 zuo4 ， nian2 sui1 tui2 ， xing4 wei4 ji2 xiang4 ji2 zhi1 jiang1 si3 。
- he2 bi4 yi2 ri4 zhi1 nei4 ， qi4 zhui1 xi1 er2 bie2 yu2 xi1 ， nai3 mu4 su4 xi1 su4 xi1 。
- wei2 wo3 ge1 yang2 liu3 zhi1 ， wo3 gu1 zhuo2 bi3 jin1 lei2 ， wo3 yu3 er3 gui1 zui4 xiang1 qu4 lai2 。

## 注释

## 译文

## 赏析
