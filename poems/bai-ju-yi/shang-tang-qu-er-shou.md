---
id: bai-ju-yi-shang-tang-qu-er-shou
title: 傷唐衢二首
titlePinyin: shang1 tang2 qu2 er4 shou3
titleSlug: shang-tang-qu-er-shou
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 自我心存道，外物少能逼。常排傷心事，不為長歎息。
- 忽聞唐衢死，不覺動顏色。悲端從東來，觸我心惻惻。
- 伊昔未相知，偶遊滑台側。同宿李翱家，一言如舊識。
- 酒酣出送我，風雪黃河北。日西並馬頭，語別至昏黑。
- 君歸向東鄭，我來游上國。交心不交面，從此重相憶。
- 憐君儒家子，不得詩書力。五十著青衫，試官無祿食。
- 遺文僅千首，六義無差忒。散在京洛間，何人為收拾。
- 憶昨元和初，忝備諫官位。是時兵革後，生民正憔悴。
- 但傷民病痛，不識時忌諱。遂作秦中吟，一吟悲一事。
- 貴人皆怪怒，閒人亦非訾。天高未及聞，荊棘生滿地。
- 惟有唐衢見，知我平生志。一讀興歎嗟，再吟垂涕泗。
- 因和三十韻，手題遠緘寄。致吾陳杜間，賞愛非常意。
- 此人無複見，此詩猶可貴。今日開篋看，蠹魚損文字。
- 不知何處葬，欲問先歔欷。終去哭墳前，還君一掬淚。

## 拼音

- zi4 wo3 xin1 cun2 dao4 ， wai4 wu4 shao3 neng2 bi1 。 chang2 pai2 shang1 xin1 shi4 ， bu4 wei2 chang2 tan4 xi1 。
- hu1 wen2 tang2 qu2 si3 ， bu4 jue2 dong4 yan2 se4 。 bei1 duan1 cong2 dong1 lai2 ， chu4 wo3 xin1 ce4 ce4 。
- yi1 xi1 wei4 xiang1 zhi1 ， ou3 you2 hua2 tai2 ce4 。 tong2 su4 li3 ao2 jia1 ， yi4 yan2 ru2 jiu4 shi2 。
- jiu3 han1 chu1 song4 wo3 ， feng1 xue3 huang2 he2 bei3 。 ri4 xi1 bing4 ma3 tou2 ， yu3 bie2 zhi4 hun1 hei1 。
- jun1 gui1 xiang4 dong1 zheng4 ， wo3 lai2 you2 shang4 guo2 。 jiao1 xin1 bu4 jiao1 mian4 ， cong2 ci3 zhong4 xiang1 yi4 。
- lian2 jun1 ru2 jia1 zi3 ， bu4 de2 shi1 shu1 li4 。 wu3 shi2 zhu4 qing1 shan1 ， shi4 guan1 wu2 lu4 shi2 。
- yi2 wen2 jin3 qian1 shou3 ， liu4 yi4 wu2 cha4 te4 。 san4 zai4 jing1 luo4 jian4 ， he2 ren2 wei2 shou1 shi0 。
- yi4 zuo2 yuan2 he2 chu1 ， tian3 bei4 jian4 guan1 wei4 。 shi4 shi2 bing1 ge2 hou4 ， sheng1 min2 zheng4 qiao2 cui4 。
- dan4 shang1 min2 bing4 tong4 ， bu4 shi2 shi2 ji4 hui4 。 sui4 zuo4 qin2 zhong1 yin2 ， yi4 yin2 bei1 yi2 shi4 。
- gui4 ren2 jie1 guai4 nu4 ， xian2 ren2 yi4 fei1 zi1 。 tian1 gao1 wei4 ji2 wen2 ， jing1 ji2 sheng1 man3 di4 。
- wei2 you3 tang2 qu2 jian4 ， zhi1 wo3 ping2 sheng1 zhi4 。 yi4 du2 xing1 tan4 jie1 ， zai4 yin2 chui2 ti4 si4 。
- yin1 he2 san1 shi2 yun4 ， shou3 ti2 yuan3 jian1 ji4 。 zhi4 wu2 chen2 du4 jian4 ， shang3 ai4 fei1 chang2 yi4 。
- ci3 ren2 wu2 fu4 jian4 ， ci3 shi1 you2 ke3 gui4 。 jin1 ri4 kai1 qie4 kan4 ， du4 yu2 sun3 wen2 zi4 。
- bu4 zhi1 he2 chu3 zang4 ， yu4 wen4 xian1 xu1 xi1 。 zhong1 qu4 ku1 fen2 qian2 ， huan2 jun1 yi4 ju1 lei4 。

## 注释

## 译文

## 赏析
