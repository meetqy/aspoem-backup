---
id: bai-ju-yi-dui-jiu-shi-xing-jian
title: 對酒示行簡
titlePinyin: dui4 jiu3 shi4 xing2 jian3
titleSlug: dui-jiu-shi-xing-jian
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 今旦一尊酒，歡暢何怡怡。
- 此樂從中來，他人安得知。
- 兄弟唯二人，遠別恆苦悲。
- 今春自巴峽，萬里平安歸。
- 復有雙幼妹，笄年未結褵。
- 昨日嫁娶畢，良人皆可依。
- 憂念兩消釋，如刀斷羈縻。
- 身輕心無繫，忽欲凌空飛。
- 人生苟有累，食肉常如飢。
- 我心既無苦，飲水亦可肥。
- 行簡勸爾酒，停杯聽我辭。
- 不歎鄉國遠，不嫌官祿微。
- 但願我與爾，終老不相離。

## 拼音

- jin1 dan4 yi4 zun1 jiu3 ， huan1 chang4 he2 yi2 yi2 。
- ci3 le4 cong2 zhong1 lai2 ， ta1 ren2 an1 de2 zhi1 。
- xiong1 di4 wei2 er4 ren2 ， yuan3 bie2 heng2 ku3 bei1 。
- jin1 chun1 zi4 ba1 xia2 ， wan4 li3 ping2 an1 gui1 。
- fu4 you3 shuang1 you4 mei4 ， ji1 nian2 wei4 jie2 li2 。
- zuo2 ri4 jia4 qu3 bi4 ， liang2 ren2 jie1 ke3 yi1 。
- you1 nian4 liang3 xiao1 shi4 ， ru2 dao1 duan4 ji1 mi2 。
- shen1 qing1 xin1 wu2 xi4 ， hu1 yu4 ling2 kong1 fei1 。
- ren2 sheng1 gou3 you3 lei4 ， shi2 rou4 chang2 ru2 ji1 。
- wo3 xin1 ji4 wu2 ku3 ， yin3 shui3 yi4 ke3 fei2 。
- xing2 jian3 quan4 er3 jiu3 ， ting2 bei1 ting1 wo3 ci2 。
- bu2 tan4 xiang1 guo2 yuan3 ， bu4 xian2 guan1 lu4 wei1 。
- dan4 yuan4 wo3 yu3 er3 ， zhong1 lao3 bu4 xiang1 li2 。

## 注释

## 译文

## 赏析
