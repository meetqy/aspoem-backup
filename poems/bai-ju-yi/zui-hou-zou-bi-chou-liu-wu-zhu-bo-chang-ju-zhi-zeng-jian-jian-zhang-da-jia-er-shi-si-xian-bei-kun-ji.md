---
id: bai-ju-yi-zui-hou-zou-bi-chou-liu-wu-zhu-bo-chang-ju-zhi-zeng-jian-jian-zhang-da-jia-er-shi-si-xian-bei-kun-ji
title: 醉後走筆酬劉五主簿長句之贈兼簡張大賈二十四先輩昆季
titlePinyin: zui4 hou4 zou3 bi3 chou2 liu2 wu3 zhu3 bo2 chang2 ju4 zhi1 zeng4 jian1 jian3 zhang1 da4 jia3 er4 shi2 si4 xian1 bei4 kun1 ji4
titleSlug: zui-hou-zou-bi-chou-liu-wu-zhu-bo-chang-ju-zhi-zeng-jian-jian-zhang-da-jia-er-shi-si-xian-bei-kun-ji
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 劉兄文高行孤立，十五年前名翕習。
- 是時相遇在符離，我年二十君三十。
- 得意忘年心迹親，寓居同縣日知聞。
- 衡門寂莫朝尋我，古寺蕭條暮訪君。
- 朝來暮去多攜手，窮巷貧居何所有。
- 秋燈夜寫聯句詩，春雪朝傾煖寒酒。
- 陴湖綠愛白鷗飛，濉水清憐紅鯉肥。
- 偶語閑攀芳樹立，相扶醉蹋落花歸。
- 張賈弟兄同里巷，乘閑數數來相訪。
- 雨天連宿草堂中，月夜徐行石橋上。
- 我年漸長忽自驚，鏡中冉冉髭鬚生。
- 心畏後時同勵志，身牽前事各求名。
- 問我栖栖何所適，鄉人薦爲鹿鳴客。
- 二千里別謝交遊，三十韻詩慰行役。
- 出門可憐唯一身，敝裘瘦馬入咸秦。
- 鼕鼕街鼓紅塵闇，晚到長安無主人。
- 二賈二張與余弟，軀車邐迤來相繼。
- 操詞握賦爲干戈，鋒銳森然勝氣多。
- 齊入文場同苦戰，五人十載九登科。
- 二張得雋名居甲，美退爭雄重告捷。
- 棠棣輝榮竝桂枝，芝蘭芳馥和荆葉。
- 唯有沅犀屈未伸，握中自謂駭雞珍。
- 三年不鳴鳴必大，豈獨駭雞當駭人。
- 元和運啓千年聖，同遇明時余最幸。
- 始辭祕閣吏王畿，遽列諫垣升禁闈。
- 蹇步何堪鳴珮玉，衰容不稱著朝衣。
- 閶闔晨開朝百辟，冕旒不動香煙碧。
- 步登龍尾上虛空，立去天顏無咫尺。
- 宮花似雪從乘輿，禁月如霜坐直廬。
- 身賤每驚隨內宴，才微常媿草天書。
- 晚松寒竹新昌第，職居密近門多閉。
- 日暮銀臺下直回，故人到門門暫開。
- 回頭下馬一相顧，塵土滿衣何處來？
- 斂手炎涼敘未畢，先說舊山今悔出。
- 岐陽旅宦少歡娛，江左羇遊費時日。
- 贈我一篇行路吟，吟之句句披沙金。
- 歲月徒催白髮貌，泥塗不屈青雲心。
- 誰會茫茫天地意，短才獲用長才棄。
- 我隨鵷鷺入煙雲，謬上丹墀爲近臣。
- 君同鸞鳳棲荆棘，猶著青袍作選人。
- 惆悵知賢不能薦，徒爲出入蓬萊殿。
- 月慙諫紙二百張，歲媿俸錢三十萬。
- 大底浮榮何足道，幾度相逢即身老。
- 且傾斗酒慰羇愁，重話符離問舊遊。
- 北巷鄰居幾家去，東林舊院何人住。
- 武里村花落復開，流溝山色應如故。
- 感此酬君千字詩，醉中分手又何之。
- 須知通塞尋常事，莫歎浮沈先後時。
- 慷慨臨歧重相勉，殷勤別後加餐飯。
- 君不見買臣衣錦還故鄉，五十身榮未爲晚。

## 拼音

- liu2 xiong1 wen2 gao1 hang2 gu1 li4 ， shi2 wu3 nian2 qian2 ming2 xi1 xi2 。
- shi4 shi2 xiang1 yu4 zai4 fu2 li2 ， wo3 nian2 er4 shi2 jun1 san1 shi2 。
- de2 yi4 wang4 nian2 xin1 ji4 qin1 ， yu4 ju1 tong2 xian4 ri4 zhi1 wen2 。
- heng2 men2 ji4 mo4 chao2 xun2 wo3 ， gu3 si4 xiao1 tiao2 mu4 fang3 jun1 。
- chao2 lai2 mu4 qu4 duo1 xie2 shou3 ， qiong2 xiang4 pin2 ju1 he2 suo3 you3 。
- qiu1 deng1 ye4 xie3 lian2 ju4 shi1 ， chun1 xue3 chao2 qing1 xuan1 han2 jiu3 。
- pi2 hu2 lü4 ai4 bai2 ou1 fei1 ， sui1 shui3 qing1 lian2 hong2 li3 fei2 。
- ou3 yu3 xian2 pan1 fang1 shu4 li4 ， xiang1 fu2 zui4 ta4 luo4 hua1 gui1 。
- zhang1 jia3 di4 xiong0 tong2 li3 xiang4 ， cheng2 xian2 shu4 shu4 lai2 xiang1 fang3 。
- yu3 tian1 lian2 su4 cao3 tang2 zhong1 ， yue4 ye4 xu2 hang2 shi2 qiao2 shang4 。
- wo3 nian2 jian4 chang2 hu1 zi4 jing1 ， jing4 zhong1 ran3 ran3 zi1 xu1 sheng1 。
- xin1 wei4 hou4 shi2 tong2 li4 zhi4 ， shen1 qian1 qian2 shi4 ge4 qiu2 ming2 。
- wen4 wo3 qi1 qi1 he2 suo3 shi4 ， xiang1 ren2 jian4 wei2 lu4 ming2 ke4 。
- er4 qian1 li3 bie2 xie4 jiao1 you2 ， san1 shi2 yun4 shi1 wei4 xing2 yi4 。
- chu1 men2 ke3 lian2 wei2 yi1 shen1 ， bi4 qiu2 shou4 ma3 ru4 xian2 qin2 。
- dong1 dong1 jie1 gu3 hong2 chen2 an4 ， wan3 dao4 chang2 an1 wu2 zhu3 ren2 。
- er4 jia3 er4 zhang1 yu3 yu2 di4 ， qu1 ju1 li3 yi3 lai2 xiang1 ji4 。
- cao1 ci2 wo4 fu4 wei2 gan1 ge1 ， feng1 rui4 sen1 ran2 sheng4 qi4 duo1 。
- qi2 ru4 wen2 chang3 tong2 ku3 zhan4 ， wu3 ren2 shi2 zai4 jiu3 deng1 ke1 。
- er4 zhang1 de2 jun4 ming2 ju1 jia3 ， mei3 tui4 zheng1 xiong2 zhong4 gao4 jie2 。
- tang2 di4 hui1 rong2 bing4 gui4 zhi1 ， zhi1 lan2 fang1 fu4 he2 jing1 ye4 。
- wei2 you3 yuan2 xi1 qu1 wei4 shen1 ， wo4 zhong1 zi4 wei4 hai4 ji1 zhen1 。
- san1 nian2 bu4 ming2 ming2 bi4 da4 ， qi3 du2 hai4 ji1 dang1 hai4 ren2 。
- yuan2 he2 yun4 qi3 qian1 nian2 sheng4 ， tong2 yu4 ming2 shi2 yu2 zui4 xing4 。
- shi3 ci2 bi4 ge2 li4 wang2 ji1 ， ju4 lie4 jian4 yuan2 sheng1 jin4 wei2 。
- jian3 bu4 he2 kan1 ming2 pei4 yu4 ， shuai1 rong2 bu4 cheng1 zhu4 chao2 yi1 。
- chang1 he2 chen2 kai1 chao2 bai3 pi4 ， mian3 liu2 bu2 dong4 xiang1 yan1 bi4 。
- bu4 deng1 long2 wei3 shang4 xu1 kong1 ， li4 qu4 tian1 yan2 wu2 zhi3 chi3 。
- gong1 hua1 si4 xue3 cong2 cheng2 yu2 ， jin4 yue4 ru2 shuang1 zuo4 zhi2 lu2 。
- shen1 jian4 mei3 jing1 sui2 nei4 yan4 ， cai2 wei1 chang2 kui4 cao3 tian1 shu1 。
- wan3 song1 han2 zhu2 xin1 chang1 di4 ， zhi2 ju1 mi4 jin4 men2 duo1 bi4 。
- ri4 mu4 yin2 tai2 xia4 zhi2 hui2 ， gu4 ren2 dao4 men2 men2 zan4 kai1 。
- hui2 tou2 xia4 ma3 yi4 xiang1 gu4 ， chen2 tu3 man3 yi1 he2 chu3 lai2 ？
- lian3 shou3 yan2 liang2 xu4 wei4 bi4 ， xian1 shuo1 jiu4 shan1 jin1 hui3 chu1 。
- qi2 yang2 lü3 huan4 shao3 huan1 yu2 ， jiang1 zuo3 ji1 you2 fei4 shi2 ri4 。
- zeng4 wo3 yi4 pian1 xing2 lu4 yin2 ， yin2 zhi1 ju4 ju4 pi1 sha1 jin1 。
- sui4 yue4 tu2 cui1 bai2 fa4 mao4 ， ni2 tu2 bu4 qu1 qing1 yun2 xin1 。
- shui2 hui4 mang2 mang2 tian1 di4 yi4 ， duan3 cai2 huo4 yong4 chang2 cai2 qi4 。
- wo3 sui2 yuan1 lu4 ru4 yan1 yun2 ， miu4 shang4 dan1 chi2 wei2 jin4 chen2 。
- jun1 tong2 luan2 feng4 qi1 jing1 ji2 ， you2 zhu4 qing1 pao2 zuo4 xuan3 ren2 。
- chou2 chang4 zhi1 xian2 bu4 neng2 jian4 ， tu2 wei2 chu1 ru4 peng2 lai2 dian4 。
- yue4 can2 jian4 zhi3 er4 bai3 zhang1 ， sui4 kui4 feng4 qian2 san1 shi2 wan4 。
- da4 di3 fu2 rong2 he2 zu2 dao4 ， ji1 du4 xiang1 feng2 ji2 shen1 lao3 。
- qie3 qing1 dou4 jiu3 wei4 ji1 chou2 ， zhong4 hua4 fu2 li2 wen4 jiu4 you2 。
- bei3 xiang4 lin2 ju1 ji1 jia1 qu4 ， dong1 lin2 jiu4 yuan4 he2 ren2 zhu4 。
- wu3 li3 cun1 hua1 luo4 fu4 kai1 ， liu2 gou1 shan1 se4 ying1 ru2 gu4 。
- gan3 ci3 chou2 jun1 qian1 zi4 shi1 ， zui4 zhong1 fen1 shou3 you4 he2 zhi1 。
- xu1 zhi1 tong1 sai1 xun2 chang2 shi4 ， mo4 tan4 fu2 shen3 xian1 hou4 shi2 。
- kang1 kai3 lin2 qi2 zhong4 xiang1 mian3 ， yin1 qin2 bie2 hou4 jia1 can1 fan4 。
- jun1 bu2 jian4 mai3 chen2 yi1 jin3 huan2 gu4 xiang1 ， wu3 shi2 shen1 rong2 wei4 wei2 wan3 。

## 注释

## 译文

## 赏析
