---
id: bai-ju-yi-he-wei-zhi-shi-er-shi-san-shou-he-zhu-cang-hua
title: 和微之詩二十三首 和祝蒼華
titlePinyin: he2 wei1 zhi1 shi1 er4 shi2 san1 shou3   he2 zhu4 cang1 hua2
titleSlug: he-wei-zhi-shi-er-shi-san-shou-he-zhu-cang-hua
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 日居復月諸，環迴照下土。
- 使我玄雲髮，化爲素絲縷。
- 稟質本羸劣，養生仍莽鹵。
- 痛飲困連宵，悲吟飢過午。
- 遂令頭上髮，種種無尺五。
- 根稀比黍苗，梢細同釵股。
- 豈是乏膏沐，非關櫛風雨。
- 最爲悲傷多，心焦衰落苦。
- 餘者能有幾，落者不可數。
- 禿似鵲填河，墮如烏解羽。
- 蒼華何用祝，苦辭亦休吐。
- 匹如剃頭僧，豈要巾冠主。

## 拼音

- ri4 ju1 fu4 yue4 zhu1 ， huan2 hui2 zhao4 xia4 tu3 。
- shi3 wo3 xuan2 yun2 fa4 ， hua4 wei2 su4 si1 lü3 。
- bing3 zhi4 ben3 lei2 lie4 ， yang3 sheng1 reng2 mang3 lu3 。
- tong4 yin3 kun4 lian2 xiao1 ， bei1 yin2 ji1 guo4 wu3 。
- sui4 ling4 tou2 shang4 fa4 ， zhong3 zhong3 wu2 chi3 wu3 。
- gen1 xi1 bi3 shu3 miao2 ， shao1 xi4 tong2 chai1 gu3 。
- qi3 shi4 fa2 gao1 mu4 ， fei1 guan1 zhi4 feng1 yu3 。
- zui4 wei2 bei1 shang1 duo1 ， xin1 jiao1 shuai1 luo4 ku3 。
- yu2 zhe3 neng2 you3 ji1 ， luo4 zhe3 bu4 ke3 shu4 。
- tu1 si4 que4 tian2 he2 ， duo4 ru2 wu1 jie3 yu3 。
- cang1 hua2 he2 yong4 zhu4 ， ku3 ci2 yi4 xiu1 tu3 。
- pi3 ru2 ti4 tou2 seng1 ， qi3 yao4 jin1 guan1 zhu3 。

## 注释

## 译文

## 赏析
