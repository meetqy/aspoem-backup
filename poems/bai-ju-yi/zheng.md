---
id: bai-ju-yi-zheng
title: 箏
titlePinyin: zheng1
titleSlug: zheng
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 雲髻飄蕭綠，花顏旖旎紅。
- 雙眸剪秋水，十指剝春蔥。
- 楚豔爲門閥，秦聲是女工。
- 甲明銀玓瓅，柱觸玉玲瓏。
- 猨苦啼嫌月，鶯嬌語䛏風。
- 移愁來手底，送恨入弦中。
- 趙瑟清相似，胡琴鬧不同。
- 慢彈迴斷雁，急奏轉飛蓬。
- 霜珮鏘還委，冰泉咽復通。
- 珠聯千拍碎，刀截一聲終。
- 倚麗精神定，矜能意態融。
- 歇時情不斷，休去思無窮。
- 燈下青春夜，尊前白首翁。
- 且聽應得在，老耳未多聾。

## 拼音

- yun2 ji4 piao1 xiao1 lü4 ， hua1 yan2 yi3 ni3 hong2 。
- shuang1 mou2 jian3 qiu1 shui3 ， shi2 zhi3 bao1 chun1 cong1 。
- chu3 yan4 wei2 men2 fa2 ， qin2 sheng1 shi4 nü3 gong1 。
- jia3 ming2 yin2 di4 li4 ， zhu4 chu4 yu4 ling2 long2 。
- yuan2 ku3 ti2 xian2 yue4 ， ying1 jiao1 yu3 䛏 feng1 。
- yi2 chou2 lai2 shou3 di3 ， song4 hen4 ru4 xian2 zhong1 。
- zhao4 se4 qing1 xiang1 si4 ， hu2 qin2 nao4 bu4 tong2 。
- man4 dan4 hui2 duan4 yan4 ， ji2 zou4 zhuan3 fei1 peng2 。
- shuang1 pei4 qiang1 huan2 wei3 ， bing1 quan2 yan4 fu4 tong1 。
- zhu1 lian2 qian1 pai1 sui4 ， dao1 jie2 yi4 sheng1 zhong1 。
- yi3 li2 jing1 shen2 ding4 ， jin1 neng2 yi4 tai4 rong2 。
- xie1 shi2 qing2 bu2 duan4 ， xiu1 qu4 si1 wu2 qiong2 。
- deng1 xia4 qing1 chun1 ye4 ， zun1 qian2 bai2 shou3 weng1 。
- qie3 ting1 ying1 de2 zai4 ， lao3 er3 wei4 duo1 long2 。

## 注释

## 译文

## 赏析
