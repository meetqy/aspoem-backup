---
id: bai-ju-yi-xin-le-fu-yin-shan-dao-ji-tan-lu-ye
title: 新樂府 陰山道	疾貪虜也
titlePinyin: xin1 le4 fu3   yin1 shan1 dao4 	 ji2 tan1 lu3 ye3
titleSlug: xin-le-fu-yin-shan-dao-ji-tan-lu-ye
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 陰山道，陰山道，紇邏敦肥水泉好。
- 每至戎人送馬時，道旁千里無纖草。
- 草盡泉枯馬病羸，飛龍但印骨與皮。
- 五十匹縑易一匹，縑去馬來無了日。
- 養無所用去非宜，每歲死傷十六七。
- 縑絲不足女工苦，疎織短截充匹數。
- 藕絲蛛網三丈餘，迴紇訴稱無用處。
- 咸安公主號可敦，遠爲可汗頻奏論。
- 元和二年下新敕，內出金帛酬馬直。
- 仍詔江淮馬價縑，從此不令疎短織。
- 合羅將軍呼萬歲，捧授金銀與縑綵。
- 誰知黠虜啓貪心，明年馬多來一倍。
- 縑漸好，馬漸多，陰山虜，奈爾何。

## 拼音

- yin1 shan1 dao4 ， yin1 shan1 dao4 ， he2 luo2 dun1 fei2 shui3 quan2 hao3 。
- mei3 zhi4 rong2 ren2 song4 ma3 shi2 ， dao4 pang2 qian1 li3 wu2 xian1 cao3 。
- cao3 jin4 quan2 ku1 ma3 bing4 lei2 ， fei1 long2 dan4 yin4 gu3 yu3 pi2 。
- wu3 shi2 pi3 jian1 yi4 yi4 pi3 ， jian1 qu4 ma3 lai2 wu2 le0 ri4 。
- yang3 wu2 suo3 yong4 qu4 fei1 yi2 ， mei3 sui4 si3 shang1 shi2 liu4 qi1 。
- jian1 si1 bu4 zu2 nü3 gong1 ku3 ， shu1 zhi1 duan3 jie2 chong1 pi3 shu4 。
- ou3 si1 zhu1 wang3 san1 zhang4 yu2 ， hui2 he2 su4 cheng1 wu2 yong4 chu3 。
- xian2 an1 gong1 zhu3 hao4 ke3 dun1 ， yuan3 wei2 ke4 han2 bin1 zou4 lun4 。
- yuan2 he2 er4 nian2 xia4 xin1 chi4 ， nei4 chu1 jin1 bo2 chou2 ma3 zhi2 。
- reng2 zhao4 jiang1 huai2 ma3 jia4 jian1 ， cong2 ci3 bu2 ling4 shu1 duan3 zhi1 。
- he2 luo2 jiang1 jun1 hu1 wan4 sui4 ， peng3 shou4 jin1 yin2 yu3 jian1 cai3 。
- shui2 zhi1 xia2 lu3 qi3 tan1 xin1 ， ming2 nian2 ma3 duo1 lai2 yi2 bei4 。
- jian1 jian4 hao3 ， ma3 jian4 duo1 ， yin1 shan1 lu3 ， nai4 er3 he2 。

## 注释

## 译文

## 赏析
