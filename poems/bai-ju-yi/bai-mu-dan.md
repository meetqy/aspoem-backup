---
id: bai-ju-yi-bai-mu-dan
title: 白牡丹
titlePinyin: bai2 mu3 dan1
titleSlug: bai-mu-dan
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 城中看花客，旦暮走營營。
- 素華人不顧，亦占牡丹名。
- 閉在深寺中，車馬無來聲。
- 唯有錢學士，盡日繞叢行。
- 憐此皓然質，無人自芳馨。
- 衆嫌我獨賞，移植在中庭。
- 留景夜不暝，迎光曙先明。
- 對之心亦靜，虛白相向生。
- 唐昌玉蘂花，攀玩衆所爭。
- 折來比顏色，一種如瑤瓊。
- 彼因稀見貴，此以多爲輕。
- 始知無正色，愛惡隨人情。
- 豈惟花獨爾，理與人事幷。
- 君看入時者，紫豔與紅英。

## 拼音

- cheng2 zhong1 kan4 hua1 ke4 ， dan4 mu4 zou3 ying2 ying2 。
- su4 hua2 ren2 bu2 gu4 ， yi4 zhan4 mu3 dan1 ming2 。
- bi4 zai4 shen1 si4 zhong1 ， ju1 ma3 wu2 lai2 sheng1 。
- wei2 you3 qian2 xue2 shi4 ， jin4 ri4 rao4 cong2 xing2 。
- lian2 ci3 hao4 ran2 zhi4 ， wu2 ren2 zi4 fang1 xin1 。
- zhong4 xian2 wo3 du2 shang3 ， yi2 zhi2 zai4 zhong1 ting2 。
- liu2 jing3 ye4 bu4 ming2 ， ying2 guang1 shu3 xian1 ming2 。
- dui4 zhi1 xin1 yi4 jing4 ， xu1 bai2 xiang1 xiang4 sheng1 。
- tang2 chang1 yu4 rui3 hua1 ， pan1 wan2 zhong4 suo3 zheng1 。
- zhe2 lai2 bi3 yan2 se4 ， yi4 zhong3 ru2 yao2 qiong2 。
- bi3 yin1 xi1 jian4 gui4 ， ci3 yi3 duo1 wei2 qing1 。
- shi3 zhi1 wu2 zheng4 se4 ， ai4 e4 sui2 ren2 qing2 。
- qi3 wei2 hua1 du2 er3 ， li3 yu3 ren2 shi4 bing4 。
- jun1 kan4 ru4 shi2 zhe3 ， zi3 yan4 yu3 hong2 ying1 。

## 注释

## 译文

## 赏析
