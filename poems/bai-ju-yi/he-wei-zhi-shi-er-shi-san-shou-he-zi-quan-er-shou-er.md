---
id: bai-ju-yi-he-wei-zhi-shi-er-shi-san-shou-he-zi-quan-er-shou-er
title: 和微之詩二十三首 和自勸二首 二
titlePinyin: he2 wei1 zhi1 shi1 er4 shi2 san1 shou3   he2 zi4 quan4 er4 shou3   er4
titleSlug: he-wei-zhi-shi-er-shi-san-shou-he-zi-quan-er-shou-er
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 急景凋年急於水，念此攬衣中夜起。
- 門無宿客共誰言，暖酒挑燈對妻子。
- 身飲數杯妻一醆，餘酌分張與兒女。
- 微酣靜坐未能眠，風霰蕭蕭打窗紙。
- 自問有何才與術，入爲丞郎出刺史。
- 爭知壽命短復長，豈得營營心不止。
- 請看韋孔與錢崔，半月之間四人死。

## 拼音

- ji2 jing3 diao1 nian2 ji2 wu1 shui3 ， nian4 ci3 lan3 yi1 zhong1 ye4 qi3 。
- men2 wu2 su4 ke4 gong4 shui2 yan2 ， nuan3 jiu3 tiao1 deng1 dui4 qi1 zi0 。
- shen1 yin3 shu4 bei1 qi1 yi4 zhan3 ， yu2 zhuo2 fen1 zhang1 yu3 er2 nü3 。
- wei1 han1 jing4 zuo4 wei4 neng2 mian2 ， feng1 xian4 xiao1 xiao1 da3 chuang1 zhi3 。
- zi4 wen4 you3 he2 cai2 yu3 shu4 ， ru4 wei2 cheng2 lang2 chu1 ci4 shi3 。
- zheng1 zhi1 shou4 ming4 duan3 fu4 chang2 ， qi3 de2 ying2 ying2 xin1 bu4 zhi3 。
- qing3 kan4 wei2 kong3 yu3 qian2 cui1 ， ban4 yue4 zhi1 jian4 si4 ren2 si3 。

## 注释

## 译文

## 赏析
