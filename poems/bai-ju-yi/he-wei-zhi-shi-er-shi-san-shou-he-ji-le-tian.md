---
id: bai-ju-yi-he-wei-zhi-shi-er-shi-san-shou-he-ji-le-tian
title: 和微之詩二十三首 和寄樂天
titlePinyin: he2 wei1 zhi1 shi1 er4 shi2 san1 shou3   he2 ji4 le4 tian1
titleSlug: he-wei-zhi-shi-er-shi-san-shou-he-ji-le-tian
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 賢愚類相交，人情之大率。
- 然自古今來，幾人號膠漆。
- 近聞屈指數，元某與白乙。
- 旁愛及弟兄，中權避家室。
- 松筠與金石，未足喻堅密。
- 在車如輪轅，在身如肘腋。
- 又如風雲會，天使相召匹。
- 不似勢利交，有名而無實。
- 頃我在杭歲，值君之越日。
- 望愁來儀遲，宴惜流景疾。
- 坐耀黃金帶，酌酡頳玉質。
- 酣歌口不停，狂舞衣相拂。
- 平生賞心事，施展十未一。
- 會笑始啞啞，離嗟乃唧唧。
- 餞筵纔收拾，征櫂遽排【比】。
- 後恨苦緜緜，前歡何卒卒。
- 居人色慘淡，行子心紆鬱。
- 風袂去時揮，雲帆望中失。
- 宿酲和別思，目眩心忽忽。
- 病魂黯然銷，老淚淒其出。
- 別君只如昨，芳歲換六七。
- 俱是官家身，後期難自必。

## 拼音

- xian2 yu2 lei4 xiang1 jiao1 ， ren2 qing2 zhi1 da4 shuai4 。
- ran2 zi4 gu3 jin1 lai2 ， ji1 ren2 hao4 jiao1 qi1 。
- jin4 wen2 qu1 zhi3 shu4 ， yuan2 mou3 yu3 bai2 yi3 。
- pang2 ai4 ji2 di4 xiong0 ， zhong1 quan2 bi4 jia1 shi4 。
- song1 yun2 yu3 jin1 shi2 ， wei4 zu2 yu4 jian1 mi4 。
- zai4 ju1 ru2 lun2 yuan2 ， zai4 shen1 ru2 zhou3 ye4 。
- you4 ru2 feng1 yun2 hui4 ， tian1 shi3 xiang1 zhao4 pi3 。
- bu2 si4 shi4 li4 jiao1 ， you3 ming2 er2 wu2 shi2 。
- qing3 wo3 zai4 hang2 sui4 ， zhi2 jun1 zhi1 yue4 ri4 。
- wang4 chou2 lai2 yi2 chi2 ， yan4 xi1 liu2 jing3 ji2 。
- zuo4 yao4 huang2 jin1 dai4 ， zhuo2 tuo2 cheng1 yu4 zhi4 。
- han1 ge1 kou3 bu4 ting2 ， kuang2 wu3 yi1 xiang1 fu2 。
- ping2 sheng1 shang3 xin1 shi4 ， shi1 zhan3 shi2 wei4 yi1 。
- hui4 xiao4 shi3 ya3 ya3 ， li2 jie1 nai3 ji1 ji1 。
- jian4 yan2 cai2 shou1 shi0 ， zheng1 zhao4 ju4 pai2 【 bi3 】。
- hou4 hen4 ku3 mian2 mian2 ， qian2 huan1 he2 zu2 zu2 。
- ju1 ren2 se4 can3 dan4 ， xing2 zi3 xin1 yu1 yu4 。
- feng1 mei4 qu4 shi2 hui1 ， yun2 fan1 wang4 zhong1 shi1 。
- su4 cheng2 he2 bie2 si1 ， mu4 xuan4 xin1 hu1 hu1 。
- bing4 hun2 an4 ran2 xiao1 ， lao3 lei4 qi1 qi2 chu1 。
- bie2 jun1 zhi1 ru2 zuo2 ， fang1 sui4 huan4 liu4 qi1 。
- ju4 shi4 guan1 jia1 shen1 ， hou4 qi1 nan2 zi4 bi4 。

## 注释

## 译文

## 赏析
