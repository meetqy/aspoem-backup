---
id: bai-ju-yi-he-da-shi-shi-shou-he-gu-she
title: 和荅詩十首 和古社
titlePinyin: he2 da2 shi1 shi2 shou3   he2 gu3 she4
titleSlug: he-da-shi-shi-shou-he-gu-she
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 廢村多年樹，生在古社隈。
- 爲作妖狐窟，心空身未摧。
- 妖狐變美女，社樹成樓臺。
- 黃昏行人過，見者心裴回。
- 飢鵰竟不捉，老犬反爲媒。
- 歲媚少年客，十去九不迴。
- 昨夜雲雨合，烈風驅迅雷。
- 風拔樹根出，雷劈社壇開。
- 飛電化爲火，妖狐燒作灰。
- 天明至其所，清曠無氛埃。
- 舊地葺村落，新田闢荒萊。
- 始知天降火，不必常爲災。
- 勿謂神默默，勿謂天恢恢。
- 勿喜犬不捕，勿誇鵰不猜。
- 寄言狐媚者，天火有時來。

## 拼音

- fei4 cun1 duo1 nian2 shu4 ， sheng1 zai4 gu3 she4 wei1 。
- wei2 zuo4 yao1 hu2 ku1 ， xin1 kong1 shen1 wei4 cui1 。
- yao1 hu2 bian4 mei3 nü3 ， she4 shu4 cheng2 lou2 tai2 。
- huang2 hun1 xing2 ren2 guo4 ， jian4 zhe3 xin1 pei2 hui2 。
- ji1 diao1 jing4 bu4 zhuo1 ， lao3 quan3 fan3 wei2 mei2 。
- sui4 mei4 shao4 nian2 ke4 ， shi2 qu4 jiu3 bu4 hui2 。
- zuo2 ye4 yun2 yu3 he2 ， lie4 feng1 qu1 xun4 lei2 。
- feng1 ba2 shu4 gen1 chu1 ， lei2 pi1 she4 tan2 kai1 。
- fei1 dian4 hua4 wei2 huo3 ， yao1 hu2 shao1 zuo4 hui1 。
- tian1 ming2 zhi4 qi2 suo3 ， qing1 kuang4 wu2 fen1 ai1 。
- jiu4 di4 qi4 cun1 luo4 ， xin1 tian2 pi4 huang1 lai2 。
- shi3 zhi1 tian1 jiang4 huo3 ， bu2 bi4 chang2 wei2 zai1 。
- wu4 wei4 shen2 mo4 mo4 ， wu4 wei4 tian1 hui1 hui1 。
- wu4 xi3 quan3 bu4 bu3 ， wu4 kua1 diao1 bu4 cai1 。
- ji4 yan2 hu2 mei4 zhe3 ， tian1 huo3 you3 shi2 lai2 。

## 注释

## 译文

## 赏析
