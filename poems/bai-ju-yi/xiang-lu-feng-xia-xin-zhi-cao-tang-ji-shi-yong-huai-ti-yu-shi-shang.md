---
id: bai-ju-yi-xiang-lu-feng-xia-xin-zhi-cao-tang-ji-shi-yong-huai-ti-yu-shi-shang
title: 香爐峰下新置草堂，即事詠懷，題于石上
titlePinyin: xiang1 lu2 feng1 xia4 xin1 zhi4 cao3 tang2 ， ji2 shi4 yong3 huai2 ， ti2 yu2 shi2 shang4
titleSlug: xiang-lu-feng-xia-xin-zhi-cao-tang-ji-shi-yong-huai-ti-yu-shi-shang
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 香爐峰北面，遺愛寺西偏。白石何鑿鑿，清流亦潺潺。
- 有松數十株，有竹千餘竿。松張翠傘蓋，竹倚青琅玕。
- 其下無人居，悠哉多歲年。有時聚猿鳥，終日空風煙。
- 時有沉冥子，姓白字樂天。平生無所好，見此心依然。
- 如獲終老地，忽乎不知還。架岩結茅宇，斫壑開茶園。
- 何以洗我耳，屋頭飛落泉。何以淨我眼，砌下生白蓮。
- 左手攜一壺，右手挈五弦。傲然意自足，箕踞於其間。
- 興酣仰天歌，歌中聊寄言。言我本野夫，誤為世網牽。
- 時來昔捧日，老去今歸山。倦鳥得茂樹，涸魚返清源。
- 舍此欲焉往，人間多險艱。

## 拼音

- xiang1 lu2 feng1 bei3 mian4 ， yi2 ai4 si4 xi1 pian1 。 bai2 shi2 he2 zao2 zao2 ， qing1 liu2 yi4 chan2 chan2 。
- you3 song1 shu4 shi2 zhu1 ， you3 zhu2 qian1 yu2 gan1 。 song1 zhang1 cui4 san3 gai4 ， zhu2 yi3 qing1 lang2 gan1 。
- qi2 xia4 wu2 ren2 ju1 ， you1 zai1 duo1 sui4 nian2 。 you3 shi2 ju4 yuan2 niao3 ， zhong1 ri4 kong1 feng1 yan1 。
- shi2 you3 chen2 ming2 zi3 ， xing4 bai2 zi4 le4 tian1 。 ping2 sheng1 wu2 suo3 hao3 ， jian4 ci3 xin1 yi1 ran2 。
- ru2 huo4 zhong1 lao3 di4 ， hu1 hu1 bu4 zhi1 huan2 。 jia4 yan2 jie2 mao2 yu3 ， zhuo2 he4 kai1 cha2 yuan2 。
- he2 yi3 xi3 wo3 er3 ， wu1 tou2 fei1 luo4 quan2 。 he2 yi3 jing4 wo3 yan3 ， qi4 xia4 sheng1 bai2 lian2 。
- zuo3 shou3 xie2 yi4 hu2 ， you4 shou3 qie4 wu3 xian2 。 ao4 ran2 yi4 zi4 zu2 ， ji1 ju4 wu1 qi2 jian4 。
- xing1 han1 yang3 tian1 ge1 ， ge1 zhong1 liao2 ji4 yan2 。 yan2 wo3 ben3 ye3 fu1 ， wu4 wei2 shi4 wang3 qian1 。
- shi2 lai2 xi1 peng3 ri4 ， lao3 qu4 jin1 gui1 shan1 。 juan4 niao3 de2 mao4 shu4 ， he2 yu2 fan3 qing1 yuan2 。
- she3 ci3 yu4 yan1 wang3 ， ren2 jian4 duo1 xian3 jian1 。

## 注释

## 译文

## 赏析
