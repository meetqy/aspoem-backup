---
id: bai-ju-yi-qiu-ju-shu-huai
title: 秋居書懷
titlePinyin: qiu1 ju1 shu1 huai2
titleSlug: qiu-ju-shu-huai
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 門前少賓客，階下多松竹。
- 秋景下西牆，涼風入東屋。
- 有琴慵不弄，有書閑不讀。
- 盡日方寸中，澹然無所欲。
- 何須廣居處，不用多積蓄。
- 丈室可容身，斗儲可充腹。
- 況無治道術，坐受官家祿。
- 不種一株桑，不鋤一壠穀。
- 終朝飽飯餐，卒歲豐衣服。
- 持此知媿心，自然易爲足。

## 拼音

- men2 qian2 shao3 bin1 ke4 ， jie1 xia4 duo1 song1 zhu2 。
- qiu1 jing3 xia4 xi1 qiang2 ， liang2 feng1 ru4 dong1 wu1 。
- you3 qin2 yong1 bu2 nong4 ， you3 shu1 xian2 bu4 du2 。
- jin4 ri4 fang1 cun4 zhong1 ， dan4 ran2 wu2 suo3 yu4 。
- he2 xu1 guang3 ju1 chu3 ， bu2 yong4 duo1 ji1 xu4 。
- zhang4 shi4 ke3 rong2 shen1 ， dou4 chu3 ke3 chong1 fu4 。
- kuang4 wu2 zhi4 dao4 shu4 ， zuo4 shou4 guan1 jia1 lu4 。
- bu4 zhong3 yi4 zhu1 sang1 ， bu4 chu2 yi4 long3 gu3 。
- zhong1 chao2 bao3 fan4 can1 ， zu2 sui4 feng1 yi1 fu0 。
- chi2 ci3 zhi1 kui4 xin1 ， zi4 ran2 yi4 wei2 zu2 。

## 注释

## 译文

## 赏析
