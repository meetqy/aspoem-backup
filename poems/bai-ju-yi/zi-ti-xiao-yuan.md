---
id: bai-ju-yi-zi-ti-xiao-yuan
title: 自題小園
titlePinyin: zi4 ti2 xiao3 yuan2
titleSlug: zi-ti-xiao-yuan
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 不鬬門館華，不鬬林園大。
- 但鬬爲主人，一坐十餘載。
- 迴看甲乙第，列在都城內。
- 素垣夾朱門，藹藹遙相對。
- 主人安在哉，富貴去不迴。
- 池乃爲魚鑿，林乃爲禽栽。
- 何如小園主，拄杖閑即來。
- 親賓有時會，琴酒連夜開。
- 以此聊自足，不羨大池臺。

## 拼音

- bu2 dou4 men2 guan3 hua2 ， bu2 dou4 lin2 yuan2 da4 。
- dan4 dou4 wei2 zhu3 ren2 ， yi2 zuo4 shi2 yu2 zai4 。
- hui2 kan4 jia3 yi3 di4 ， lie4 zai4 du1 cheng2 nei4 。
- su4 yuan2 jia1 zhu1 men2 ， ai3 ai3 yao2 xiang1 dui4 。
- zhu3 ren2 an1 zai4 zai1 ， fu4 gui4 qu4 bu4 hui2 。
- chi2 nai3 wei2 yu2 zao2 ， lin2 nai3 wei2 qin2 zai1 。
- he2 ru2 xiao3 yuan2 zhu3 ， zhu3 zhang4 xian2 ji2 lai2 。
- qin1 bin1 you3 shi2 hui4 ， qin2 jiu3 lian2 ye4 kai1 。
- yi3 ci3 liao2 zi4 zu2 ， bu2 xian4 da4 chi2 tai2 。

## 注释

## 译文

## 赏析
