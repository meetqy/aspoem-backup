---
id: bai-ju-yi-chou-lu-bi-shu-er-shi-yun
title: 酬盧祕書二十韻
titlePinyin: chou2 lu2 bi4 shu1 er4 shi2 yun4
titleSlug: chou-lu-bi-shu-er-shi-yun
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 謬歷文場選，慙非翰苑才。
- 雲霄高暫致，毛羽弱先摧。
- 識分忘軒冕，知歸返草萊。
- 杜陵書積蠹，豐獄劒生苔。
- 晦厭鳴雞雨，春驚震蟄雷。
- 舊恩收墜履，新律動寒灰。
- 鳳詔容徐起，鵷行許重陪。
- 衰顏雖拂拭，蹇步尚低徊。
- 睡少鐘偏警，行遲漏苦摧。
- 風霜趁朝去，泥雪拜陵迴。
- 上感君猶念，傍慙友或推。
- 石頑鐫費匠，女醜嫁勞媒。
- 倏忽青春度，奔波白日頹。
- 性將時共背，病與老俱來。
- 聞有蓬壺客，知懷杞梓材。
- 世家標甲第，官職滯麟臺。
- 筆盡鉛黃點，詩成錦繡堆。
- 嘗思豁雲霧，忽喜訪塵埃。
- 心爲論文合，眉因勸善開。
- 不勝珍重意，滿袖寫瓊瓌。

## 拼音

- miu4 li4 wen2 chang3 xuan3 ， can2 fei1 han4 yuan4 cai2 。
- yun2 xiao1 gao1 zan4 zhi4 ， mao2 yu3 ruo4 xian1 cui1 。
- shi2 fen1 wang4 xuan1 mian3 ， zhi1 gui1 fan3 cao3 lai2 。
- du4 ling2 shu1 ji1 du4 ， feng1 yu4 jian4 sheng1 tai2 。
- hui4 yan4 ming2 ji1 yu3 ， chun1 jing1 zhen4 zhe2 lei2 。
- jiu4 en1 shou1 zhui4 lü3 ， xin1 lü4 dong4 han2 hui1 。
- feng4 zhao4 rong2 xu2 qi3 ， yuan1 xing2 xu1 zhong4 pei2 。
- shuai1 yan2 sui1 fu2 shi4 ， jian3 bu4 shang4 di1 huai2 。
- shui4 shao3 zhong1 pian1 jing3 ， xing2 chi2 lou4 ku3 cui1 。
- feng1 shuang1 chen4 chao2 qu4 ， ni2 xue3 bai4 ling2 hui2 。
- shang4 gan3 jun1 you2 nian4 ， bang4 can2 you3 huo4 tui1 。
- shi2 wan2 juan1 fei4 jiang4 ， nü3 chou3 jia4 lao2 mei2 。
- shu1 hu1 qing1 chun1 du4 ， ben1 bo1 bai2 ri4 tui2 。
- xing4 jiang1 shi2 gong4 bei4 ， bing4 yu3 lao3 ju4 lai2 。
- wen2 you3 peng2 hu2 ke4 ， zhi1 huai2 qi3 zi3 cai2 。
- shi4 jia1 biao1 jia3 di4 ， guan1 zhi2 zhi4 lin2 tai2 。
- bi3 jin4 qian1 huang2 dian3 ， shi1 cheng2 jin3 xiu4 dui1 。
- chang2 si1 huo1 yun2 wu4 ， hu1 xi3 fang3 chen2 ai1 。
- xin1 wei2 lun4 wen2 he2 ， mei2 yin1 quan4 shan4 kai1 。
- bu2 sheng4 zhen1 zhong4 yi4 ， man3 xiu4 xie3 qiong2 gui1 。

## 注释

## 译文

## 赏析
