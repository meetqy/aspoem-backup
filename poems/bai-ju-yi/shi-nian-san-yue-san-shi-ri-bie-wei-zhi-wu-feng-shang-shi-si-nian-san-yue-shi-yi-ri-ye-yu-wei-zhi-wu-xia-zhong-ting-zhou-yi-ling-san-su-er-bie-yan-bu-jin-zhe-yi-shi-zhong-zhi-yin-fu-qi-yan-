---
id: bai-ju-yi-shi-nian-san-yue-san-shi-ri-bie-wei-zhi-wu-feng-shang-shi-si-nian-san-yue-shi-yi-ri-ye-yu-wei-zhi-wu-xia-zhong-ting-zhou-yi-ling-san-su-er-bie-yan-bu-jin-zhe-yi-shi-zhong-zhi-yin-fu-qi-yan-shi-qi-yun-yi-zeng-qie-yu-ji-suo-yu-zhi-di-yu-xiang-jian-zhi-shi-wei-ta-nian-hui-hua-zhang-ben-ye
title: 十年三月三十日別微之於[灃]上十四年三月十一日夜遇微之於峽中停舟夷陵三宿而別言不盡者以詩終之因賦七言十七韻以贈且欲記所遇之地與相見之時爲他年會話張本也
titlePinyin: shi2 nian2 san1 yue4 san1 shi2 ri4 bie2 wei1 zhi1 wu1 [ feng1 ] shang4 shi2 si4 nian2 san1 yue4 shi2 yi1 ri4 ye4 yu4 wei1 zhi1 wu1 xia2 zhong1 ting2 zhou1 yi2 ling2 san1 su4 er2 bie2 yan2 bu2 jin4 zhe3 yi3 shi1 zhong1 zhi1 yin1 fu4 qi1 yan2 shi2 qi1 yun4 yi3 zeng4 qie3 yu4 ji4 suo3 yu4 zhi1 di4 yu3 xiang1 jian4 zhi1 shi2 wei2 ta1 nian2 hui4 hua4 zhang1 ben3 ye3
titleSlug: shi-nian-san-yue-san-shi-ri-bie-wei-zhi-wu-feng-shang-shi-si-nian-san-yue-shi-yi-ri-ye-yu-wei-zhi-wu-xia-zhong-ting-zhou-yi-ling-san-su-er-bie-yan-bu-jin-zhe-yi-shi-zhong-zhi-yin-fu-qi-yan-shi-qi-yun-yi-zeng-qie-yu-ji-suo-yu-zhi-di-yu-xiang-jian-zhi-shi-wei-ta-nian-hui-hua-zhang-ben-ye
author: 白居易
authorPinyin: bai2 ju1 yi4
authorSlug: bai-ju-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 【灃】水店頭春盡日，送君上馬謫通川。
- 夷陵峽口明月夜，此處逢君是偶然。
- 一別五年方見面，相攜三宿未迴船。
- 坐從日暮唯長歎，語到天明竟未眠。
- 齒髮蹉跎將五十，關河迢遞過三千。
- 生涯共寄滄江上，鄉國俱拋白日邊。
- 往事渺茫都似夢，舊遊流落半歸泉。
- 醉悲灑淚春杯裏，吟苦支頤曉燭前。
- 莫問龍鍾惡官職，且聽清脆好文篇。
- 別來只是成詩癖，老去何曾更酒顛。
- 各限王程須去住，重開離宴貴留連。
- 黃牛渡北移征櫂，白狗崖東卷別筵。
- 神女臺雲閑繚繞，使君灘水急潺湲。
- 風淒暝色愁楊柳，月弔宵聲哭杜鵑。
- 萬丈赤幢潭底日，一條白練峽中天。
- 君還秦地辭炎徼，我向忠州入瘴煙。
- 未死會應相見在，又知何地復何年。

## 拼音

- 【 feng1 】 shui3 dian4 tou2 chun1 jin4 ri4 ， song4 jun1 shang4 ma3 zhe2 tong1 chuan1 。
- yi2 ling2 xia2 kou3 ming2 yue4 ye4 ， ci3 chu3 feng2 jun1 shi4 ou3 ran2 。
- yi4 bie2 wu3 nian2 fang1 jian4 mian4 ， xiang1 xie2 san1 su4 wei4 hui2 chuan2 。
- zuo4 cong2 ri4 mu4 wei2 chang2 tan4 ， yu3 dao4 tian1 ming2 jing4 wei4 mian2 。
- chi3 fa4 cuo1 tuo2 jiang1 wu3 shi2 ， guan1 he2 tiao2 di4 guo4 san1 qian1 。
- sheng1 ya2 gong4 ji4 cang1 jiang1 shang4 ， xiang1 guo2 ju4 pao1 bai2 ri4 bian1 。
- wang3 shi4 miao3 mang2 dou1 si4 meng4 ， jiu4 you2 liu2 luo4 ban4 gui1 quan2 。
- zui4 bei1 sa3 lei4 chun1 bei1 li3 ， yin2 ku3 zhi1 yi2 xiao3 zhu2 qian2 。
- mo4 wen4 long2 zhong1 e4 guan1 zhi2 ， qie3 ting1 qing1 cui4 hao3 wen2 pian1 。
- bie2 lai2 zhi3 shi4 cheng2 shi1 pi3 ， lao3 qu4 he2 ceng2 geng4 jiu3 dian1 。
- ge4 xian4 wang2 cheng2 xu1 qu4 zhu4 ， zhong4 kai1 li2 yan4 gui4 liu2 lian2 。
- huang2 niu2 du4 bei3 yi2 zheng1 zhao4 ， bai2 gou3 ya2 dong1 juan4 bie2 yan2 。
- shen2 nü3 tai2 yun2 xian2 liao2 rao4 ， shi3 jun1 tan1 shui3 ji2 chan2 yuan2 。
- feng1 qi1 ming2 se4 chou2 yang2 liu3 ， yue4 diao4 xiao1 sheng1 ku1 du4 jian1 。
- wan4 zhang4 chi4 zhuang4 tan2 di3 ri4 ， yi4 tiao2 bai2 lian4 xia2 zhong1 tian1 。
- jun1 huan2 qin2 di4 ci2 yan2 jiao3 ， wo3 xiang4 zhong1 zhou1 ru4 zhang4 yan1 。
- wei4 si3 hui4 ying1 xiang1 jian4 zai4 ， you4 zhi1 he2 di4 fu4 he2 nian2 。

## 注释

## 译文

## 赏析
