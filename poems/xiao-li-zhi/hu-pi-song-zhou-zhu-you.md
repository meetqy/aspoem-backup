---
id: xiao-li-zhi-hu-pi-song-zhou-zhu-you
title: 虎皮送周竹友
titlePinyin: hu3 pi2 song4 zhou1 zhu2 you3
titleSlug: hu-pi-song-zhou-zhu-you
author: 蕭立之
authorPinyin: xiao1 li4 zhi1
authorSlug: xiao-li-zhi
dynasty: 宋
dynastyPinyin: song4
dynastySlug: song
tags: []
---

## 正文

- 南山有虎額欲白，當年馮婦搏不得。
- 牛羊食盡麋鹿無，樵蘇不來道榛棘。
- 莫徭客子心膽雄，雞翎銜矢山桑弓。
- 憑林翳樹斃一發，狐鳴雀噪寒山空。
- 向來霧雨不下食，也知文采真足惜。
- 蕭森素壁動斕斑，猛氣雄姿見風格。
- 我如杜陵不願施錦鯨，琢詩包卷送贈君。
- 知君家學有太極，自是臯比席上人。
- 翦裁更入革工手，高堂寢處魑魅走。
- 尊前一色老萊衣，爲太夫人千載壽。

## 拼音

- nan2 shan1 you3 hu3 e2 yu4 bai2 ， dang1 nian2 feng2 fu4 bo2 bu4 de2 。
- niu2 yang2 shi2 jin4 mi2 lu4 wu2 ， qiao2 su1 bu4 lai2 dao4 zhen1 ji2 。
- mo4 yao2 ke4 zi3 xin1 dan3 xiong2 ， ji1 ling2 xian2 shi3 shan1 sang1 gong1 。
- ping2 lin2 yi4 shu4 bi4 yi4 fa1 ， hu2 ming2 que4 zao4 han2 shan1 kong1 。
- xiang4 lai2 wu4 yu3 bu2 xia4 shi2 ， ye3 zhi1 wen2 cai3 zhen1 zu2 xi1 。
- xiao1 sen1 su4 bi4 dong4 lan2 ban1 ， meng3 qi4 xiong2 zi1 jian4 feng1 ge2 。
- wo3 ru2 du4 ling2 bu2 yuan4 shi1 jin3 jing1 ， zhuo2 shi1 bao1 juan4 song4 zeng4 jun1 。
- zhi1 jun1 jia1 xue2 you3 tai4 ji2 ， zi4 shi4 gao1 bi3 xi2 shang4 ren2 。
- jian3 cai2 geng4 ru4 ge2 gong1 shou3 ， gao1 tang2 qin3 chu3 chi1 mei4 zou3 。
- zun1 qian2 yi2 se4 lao3 lai2 yi1 ， wei2 tai4 fu1 ren2 qian1 zai4 shou4 。

## 注释

## 译文

## 赏析
