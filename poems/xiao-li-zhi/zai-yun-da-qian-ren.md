---
id: xiao-li-zhi-zai-yun-da-qian-ren
title: 再韻答前人
titlePinyin: zai4 yun4 da2 qian2 ren2
titleSlug: zai-yun-da-qian-ren
author: 蕭立之
authorPinyin: xiao1 li4 zhi1
authorSlug: xiao-li-zhi
dynasty: 宋
dynastyPinyin: song4
dynastySlug: song
tags: []
---

## 正文

- 我窮嗜客如黄歇，藜藿家風曾歃血。
- 公田稻秫五十畝，倒盡空樽雙眥裂。
- 床頭有甕不忍嘗，麯塵爛爛篘無漿。
- 知君亦笑肉食鄙，輟贈一鼎春風香。
- 有燋尚足供轑釜，顛倒柔青縈菜縷。
- 看看雙頰上紅潮，絕勝檳榔驅瘴霧。

## 拼音

- wo3 qiong2 shi4 ke4 ru2 huang2 xie1 ， li2 huo4 jia1 feng1 ceng2 sha4 xue4 。
- gong1 tian2 dao4 shu2 wu3 shi2 mu3 ， dao3 jin4 kong1 zun1 shuang1 zi4 lie4 。
- chuang2 tou2 you3 weng4 bu4 ren3 chang2 ， qu1 chen2 lan4 lan4 chou1 wu2 jiang1 。
- zhi1 jun1 yi4 xiao4 rou4 shi2 bi3 ， chuo4 zeng4 yi4 ding3 chun1 feng1 xiang1 。
- you3 jiao1 shang4 zu2 gong4 lao3 fu3 ， dian1 dao3 rou2 qing1 ying2 cai4 lü3 。
- kan4 kan4 shuang1 jia2 shang4 hong2 chao2 ， jue2 sheng4 bin1 lang2 qu1 zhang4 wu4 。

## 注释

## 译文

## 赏析
