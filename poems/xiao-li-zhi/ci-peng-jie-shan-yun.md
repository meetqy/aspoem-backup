---
id: xiao-li-zhi-ci-peng-jie-shan-yun
title: 次彭介山韻
titlePinyin: ci4 peng2 jie4 shan1 yun4
titleSlug: ci-peng-jie-shan-yun
author: 蕭立之
authorPinyin: xiao1 li4 zhi1
authorSlug: xiao-li-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 丹崖老屋金精秋，玉虬駕我萬里遊。
- 黄岑山下有小洞，北湖一曲三年留。
- 山猿無聲鶴不舞，種玉田荒長琪樹。
- 仙人驚怪不歸來，閑却劉郎金掌露。
- 蛩音忽爾聞空虛，吟交憶此湖上居。
- 賦詩繫賊喙三尺，愧死李志羞曹蜍。
- 玉雪亭邊無點熱，飛昇臺上留仙轍。
- 訊速相就君不來，射工含沙能宗孽。
- 大篇雋永西風前，谷簾水共曾坑煎。
- 半生吟事入勳業，力田那不逢豐年。
- 十八灘頭喚歸棹，彫胡米香蘋葉老。
- 簿書塵裏眼生花，徑欲推敲尋瘦島。

## 拼音

- dan1 ya2 lao3 wu1 jin1 jing1 qiu1 ， yu4 qiu2 jia4 wo3 wan4 li3 you2 。
- huang2 cen2 shan1 xia4 you3 xiao3 dong4 ， bei3 hu2 yi4 qu3 san1 nian2 liu2 。
- shan1 yuan2 wu2 sheng1 he4 bu4 wu3 ， zhong3 yu4 tian2 huang1 chang2 qi2 shu4 。
- xian1 ren2 jing1 guai4 bu4 gui1 lai2 ， xian2 que4 liu2 lang2 jin1 zhang3 lu4 。
- qiong2 yin1 hu1 er3 wen2 kong1 xu1 ， yin2 jiao1 yi4 ci3 hu2 shang4 ju1 。
- fu4 shi1 xi4 zei2 hui4 san1 chi3 ， kui4 si3 li3 zhi4 xiu1 cao2 chu2 。
- yu4 xue3 ting2 bian1 wu2 dian3 re4 ， fei1 sheng1 tai2 shang4 liu2 xian1 zhe2 。
- xun4 su4 xiang1 jiu4 jun1 bu4 lai2 ， she4 gong1 han2 sha1 neng2 zong1 nie4 。
- da4 pian1 jun4 yong3 xi1 feng1 qian2 ， gu3 lian2 shui3 gong4 ceng2 keng1 jian1 。
- ban4 sheng1 yin2 shi4 ru4 xun1 ye4 ， li4 tian2 na4 bu4 feng2 feng1 nian2 。
- shi2 ba1 tan1 tou2 huan4 gui1 zhao4 ， diao1 hu2 mi3 xiang1 pin2 ye4 lao3 。
- bo2 shu1 chen2 li3 yan3 sheng1 hua1 ， jing4 yu4 tui1 qiao1 xun2 shou4 dao3 。

## 注释

## 译文

## 赏析
