---
id: xiao-li-zhi-ti-zuo-wei-si-jie-ben-mo
title: 題左尉死節本末
titlePinyin: ti2 zuo3 wei4 si3 jie2 ben3 mo4
titleSlug: ti-zuo-wei-si-jie-ben-mo
author: 蕭立之
authorPinyin: xiao1 li4 zhi1
authorSlug: xiao-li-zhi
dynasty: 宋
dynastyPinyin: song4
dynastySlug: song
tags: []
---

## 正文

- 江頭鐵騎飛腥塵，孤城釜沸游游鱗。
- 景陵少府赤心膽，直與海嶽爭輪囷。
- 食窮矢盡空弮起，生爲南臣死南鬼。
- 百三十指閉門中，血翦羶刀如踐蟻。
- 巴陵城下丹青明，孤兒襁褓今簪纓。
- 雖然惜不援漢制，尉印有子侯于鉼。
- 有生必死理之常，以義處死君之剛。
- 雪窗細字燈前卷，髮豎毛寒雙淚濺。
- 愧無李瀚筆如椽，傳看人間配巡遠。

## 拼音

- jiang1 tou2 tie3 qi2 fei1 xing1 chen2 ， gu1 cheng2 fu3 fei4 you2 you2 lin2 。
- jing3 ling2 shao4 fu3 chi4 xin1 dan3 ， zhi2 yu3 hai3 yue4 zheng1 lun2 qun1 。
- shi2 qiong2 shi3 jin4 kong1 quan1 qi3 ， sheng1 wei2 nan2 chen2 si3 nan2 gui3 。
- bai3 san1 shi2 zhi3 bi4 men2 zhong1 ， xue4 jian3 shan1 dao1 ru2 jian4 yi3 。
- ba1 ling2 cheng2 xia4 dan1 qing1 ming2 ， gu1 er2 qiang3 bao3 jin1 zan1 ying1 。
- sui1 ran2 xi1 bu4 yuan2 han4 zhi4 ， wei4 yin4 you3 zi3 hou2 yu2 bing3 。
- you3 sheng1 bi4 si3 li3 zhi1 chang2 ， yi3 yi4 chu3 si3 jun1 zhi1 gang1 。
- xue3 chuang1 xi4 zi4 deng1 qian2 juan4 ， fa4 shu4 mao2 han2 shuang1 lei4 jian4 。
- kui4 wu2 li3 han4 bi3 ru2 chuan2 ， chuan2 kan4 ren2 jian4 pei4 xun2 yuan3 。

## 注释

## 译文

## 赏析
