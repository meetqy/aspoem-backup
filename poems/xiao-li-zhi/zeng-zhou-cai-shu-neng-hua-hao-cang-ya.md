---
id: xiao-li-zhi-zeng-zhou-cai-shu-neng-hua-hao-cang-ya
title: 贈周材叔能畫號蒼崖
titlePinyin: zeng4 zhou1 cai2 shu1 neng2 hua4 hao4 cang1 ya2
titleSlug: zeng-zhou-cai-shu-neng-hua-hao-cang-ya
author: 蕭立之
authorPinyin: xiao1 li4 zhi1
authorSlug: xiao-li-zhi
dynasty: 宋
dynastyPinyin: song4
dynastySlug: song
tags: []
---

## 正文

- 昔見蒼崖畫，今讀蒼崖詩。
- 問今十日水石間，幻作五字七字何能奇。
- 君言詩畫本一律，等以造化供娛嬉。
- 閉門磐礴天耆定，往往清氣流詩脾。
- 急將畫意入詩律，兔起鶻落無由追。
- 有聲無聲强分別，妙處正不差毫釐。
- 人言精藝不兩能，似亦可洗千年疑。
- 梅花江頭窮竹枝，遥指八境窮烟霏。
- 勿云詩工畫師耻，老瓊笑人焉用彼。
- 江南和糴米如珠，急圖流民獻天子。

## 拼音

- xi1 jian4 cang1 ya2 hua4 ， jin1 du2 cang1 ya2 shi1 。
- wen4 jin1 shi2 ri4 shui3 shi2 jian4 ， huan4 zuo4 wu3 zi4 qi1 zi4 he2 neng2 qi2 。
- jun1 yan2 shi1 hua4 ben3 yi2 lü4 ， deng3 yi3 zao4 hua4 gong4 yu2 xi1 。
- bi4 men2 pan2 bo2 tian1 qi2 ding4 ， wang3 wang3 qing1 qi4 liu2 shi1 pi2 。
- ji2 jiang1 hua4 yi4 ru4 shi1 lü4 ， tu4 qi3 gu3 luo4 wu2 you2 zhui1 。
- you3 sheng1 wu2 sheng1 qiang2 fen1 bie2 ， miao4 chu3 zheng4 bu2 cha4 hao2 li2 。
- ren2 yan2 jing1 yi4 bu4 liang3 neng2 ， si4 yi4 ke3 xi3 qian1 nian2 yi2 。
- mei2 hua1 jiang1 tou2 qiong2 zhu2 zhi1 ， yao2 zhi3 ba1 jing4 qiong2 yan1 fei1 。
- wu4 yun2 shi1 gong1 hua4 shi1 chi3 ， lao3 qiong2 xiao4 ren2 yan1 yong4 bi3 。
- jiang1 nan2 he2 di2 mi3 ru2 zhu1 ， ji2 tu2 liu2 min2 xian4 tian1 zi3 。

## 注释

## 译文

## 赏析
