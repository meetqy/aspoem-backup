---
id: xiao-li-zhi-zhou-fu-pan-song-jin-ji-chen-guang-wen-gu-feng-jian-shi-ci-yun-er-shi-ju
title: 周府判送錦鷄陳廣文古風見示次韻二十句
titlePinyin: zhou1 fu3 pan4 song4 jin3 ji1 chen2 guang3 wen2 gu3 feng1 jian4 shi4 ci4 yun4 er4 shi2 ju4
titleSlug: zhou-fu-pan-song-jin-ji-chen-guang-wen-gu-feng-jian-shi-ci-yun-er-shi-ju
author: 蕭立之
authorPinyin: xiao1 li4 zhi1
authorSlug: xiao-li-zhi
dynasty: 宋
dynastyPinyin: song4
dynastySlug: song
tags: []
---

## 正文

- 溧陽寒尉饑欲啼，擁爐一席鷦鷯枝。
- 鴟夷取醉與唾宜，持書推戶知爲誰。
- 抽緘讀書哦新詩，如渴得飲夢得歸。
- 妓圍婉轉嬌鶑詞，也復感此山梁悲。
- 文禽只合長交頸，著語嫵媚相携持。
- 當年飲啄擅山澤，十步百步相追隨。
- 清波照影輒自愛，竟日墮此畢者機。
- 憐渠求牡著樊籞，輒贈可使炫朝飛。
- 于魔不忍仁者事，豈此玩物心冥迷。
- 三邊風寒鐵爲衣，白日黯黯天無輝。
- 室家憂煩怨曠起，新婚之別歸何時。
- 存心愛物一命耳，公漸柄用酬隆知。
- 蒼芒獨立將疇依，勿諉大家聾與癡。

## 拼音

- li4 yang2 han2 wei4 ji1 yu4 ti2 ， yong1 lu2 yi4 xi2 jiao1 liao2 zhi1 。
- chi1 yi2 qu3 zui4 yu3 tuo4 yi2 ， chi2 shu1 tui1 hu4 zhi1 wei2 shui2 。
- chou1 jian1 du2 shu1 o4 xin1 shi1 ， ru2 ke3 de2 yin3 meng4 de2 gui1 。
- ji4 wei2 wan3 zhuan3 jiao1 ying1 ci2 ， ye3 fu4 gan3 ci3 shan1 liang2 bei1 。
- wen2 qin2 zhi1 he2 chang2 jiao1 jing3 ， zhu4 yu3 wu3 mei4 xiang1 xie2 chi2 。
- dang1 nian2 yin3 zhuo2 shan4 shan1 ze2 ， shi2 bu4 bai3 bu4 xiang1 zhui1 sui2 。
- qing1 bo1 zhao4 ying3 zhe2 zi4 ai4 ， jing4 ri4 duo4 ci3 bi4 zhe3 ji1 。
- lian2 qu2 qiu2 mu3 zhu4 fan2 yu4 ， zhe2 zeng4 ke3 shi3 xuan4 chao2 fei1 。
- yu2 mo2 bu4 ren3 ren2 zhe3 shi4 ， qi3 ci3 wan2 wu4 xin1 ming2 mi2 。
- san1 bian1 feng1 han2 tie3 wei2 yi1 ， bai2 ri4 an4 an4 tian1 wu2 hui1 。
- shi4 jia1 you1 fan2 yuan4 kuang4 qi3 ， xin1 hun1 zhi1 bie2 gui1 he2 shi2 。
- cun2 xin1 ai4 wu4 yi2 ming4 er3 ， gong1 jian4 bing3 yong4 chou2 long2 zhi1 。
- cang1 mang2 du2 li4 jiang1 chou2 yi1 ， wu4 wei3 da4 jia1 long2 yu3 chi1 。

## 注释

## 译文

## 赏析
