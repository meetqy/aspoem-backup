---
id: xiao-li-zhi-he-zao-shan-shan-jie-ge-wei-shi-zhen-zhi-zuo
title: 閤皂山杉節歌爲士真姪作
titlePinyin: he2 zao4 shan1 shan1 jie2 ge1 wei2 shi4 zhen1 zhi2 zuo4
titleSlug: he-zao-shan-shan-jie-ge-wei-shi-zhen-zhi-zuo
author: 蕭立之
authorPinyin: xiao1 li4 zhi1
authorSlug: xiao-li-zhi
dynasty: 宋
dynastyPinyin: song4
dynastySlug: song
tags: []
---

## 正文

- 右玄仙翁開洞府，手掇靈杉種烟雨。
- 一根磈礧獨千年，其榮不生枯不死。
- 前年木價愁達官，一枝墮地琤琅玕。
- 斧斤肯爲盤錯赦，夭矯尚欲丹霄干。
- 初疑雷公下林壑，夜取乖龍截頭角。
- 又言石家鐵如意，擊損珊瑚半凋落。
- 神剜鬼斷何可求，摩挲往往驚吟眸。
- 犧尊詎是材所願，爾囿於數將奚尤。
- 神仙靈物生風雹，寧與塵凡供翫謔。
- 請君持用懸丹崖，留補金精飛去鶴。

## 拼音

- you4 xuan2 xian1 weng1 kai1 dong4 fu3 ， shou3 duo1 ling2 shan1 zhong3 yan1 yu3 。
- yi4 gen1 wei3 lei2 du2 qian1 nian2 ， qi2 rong2 bu4 sheng1 ku1 bu4 si3 。
- qian2 nian2 mu4 jia4 chou2 da2 guan1 ， yi4 zhi1 duo4 di4 cheng1 lang2 gan1 。
- fu3 jin1 ken3 wei2 pan2 cuo4 she4 ， yao1 jiao3 shang4 yu4 dan1 xiao1 gan1 。
- chu1 yi2 lei2 gong1 xia4 lin2 he4 ， ye4 qu3 guai1 long2 jie2 tou2 jiao3 。
- you4 yan2 shi2 jia1 tie3 ru2 yi4 ， ji1 sun3 shan1 hu2 ban4 diao1 luo4 。
- shen2 wan1 gui3 duan4 he2 ke3 qiu2 ， mo2 suo1 wang3 wang3 jing1 yin2 mou2 。
- xi1 zun1 ju4 shi4 cai2 suo3 yuan4 ， er3 you4 wu1 shu4 jiang1 xi1 you2 。
- shen2 xian1 ling2 wu4 sheng1 feng1 bao2 ， ning2 yu3 chen2 fan2 gong4 wan2 xue4 。
- qing3 jun1 chi2 yong4 xuan2 dan1 ya2 ， liu2 bu3 jin1 jing1 fei1 qu4 he4 。

## 注释

## 译文

## 赏析
