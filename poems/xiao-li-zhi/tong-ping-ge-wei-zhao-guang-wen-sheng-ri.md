---
id: xiao-li-zhi-tong-ping-ge-wei-zhao-guang-wen-sheng-ri
title: 銅瓶歌爲趙廣文生日
titlePinyin: tong2 ping2 ge1 wei2 zhao4 guang3 wen2 sheng1 ri4
titleSlug: tong-ping-ge-wei-zhao-guang-wen-sheng-ri
author: 蕭立之
authorPinyin: xiao1 li4 zhi1
authorSlug: xiao-li-zhi
dynasty: 宋
dynastyPinyin: song4
dynastySlug: song
tags: []
---

## 正文

- 平生愛此雙瓶古，千里携持走塵土。
- 滑如女膚色馬肝，間著花枝相媚嫵。
- 鄞江博士諸王孫，無氈坐客今三年。
- 群仙招手喚歸去，紫薇怨殺春風前。
- 華堂此日春風酒，顧我覊窮無一有。
- 發囊得此雙銅瓶，啄詩包裹爲君壽。
- 瓶之體兮正而不阿，瓶之質兮朴而無華。
- 虛中不足稱儲粟，汲冷澗水供煎茶。
- 此君清苦於君似，擬人以倫正如此。
- 相看一笑姑置之，金石結交從此始。

## 拼音

- ping2 sheng1 ai4 ci3 shuang1 ping2 gu3 ， qian1 li3 xie2 chi2 zou3 chen2 tu3 。
- hua2 ru2 nü3 fu1 se4 ma3 gan1 ， jian4 zhu4 hua1 zhi1 xiang1 mei4 wu3 。
- yin2 jiang1 bo2 shi4 zhu1 wang2 sun1 ， wu2 zhan1 zuo4 ke4 jin1 san1 nian2 。
- qun2 xian1 zhao1 shou3 huan4 gui1 qu4 ， zi3 wei1 yuan4 sha1 chun1 feng1 qian2 。
- hua2 tang2 ci3 ri4 chun1 feng1 jiu3 ， gu4 wo3 ji1 qiong2 wu2 yi4 you3 。
- fa1 nang2 de2 ci3 shuang1 tong2 ping2 ， zhuo2 shi1 bao1 guo3 wei2 jun1 shou4 。
- ping2 zhi1 ti3 xi1 zheng4 er2 bu4 a1 ， ping2 zhi1 zhi4 xi1 pu3 er2 wu2 hua2 。
- xu1 zhong1 bu4 zu2 cheng1 chu3 su4 ， ji2 leng3 jian4 shui3 gong4 jian1 cha2 。
- ci3 jun1 qing1 ku3 wu1 jun1 si4 ， ni3 ren2 yi3 lun2 zheng4 ru2 ci3 。
- xiang1 kan4 yi2 xiao4 gu1 zhi4 zhi1 ， jin1 shi2 jie2 jiao1 cong2 ci3 shi3 。

## 注释

## 译文

## 赏析
