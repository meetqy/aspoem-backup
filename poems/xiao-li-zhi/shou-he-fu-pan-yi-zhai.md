---
id: xiao-li-zhi-shou-he-fu-pan-yi-zhai
title: 壽何府判易齋
titlePinyin: shou4 he2 fu3 pan4 yi4 zhai1
titleSlug: shou-he-fu-pan-yi-zhai
author: 蕭立之
authorPinyin: xiao1 li4 zhi1
authorSlug: xiao-li-zhi
dynasty: 宋
dynastyPinyin: song4
dynastySlug: song
tags: []
---

## 正文

- 我欲壽公酒，酒薄不敢斟。
- 我欲壽公詩，詩調不成音。
- 酌公試酌鄞江水，頌公請頌鄞人心。
- 江水之清有涇渭，人心之同無古今。
- 紛紛巧捷褰裳趨，公獨坦履垂紳裾。
- 研桑心計論錙銖，公獨一飯不顧餘。
- 王謝子弟山澤癯，葵莧之腹貯詩書。
- 燕居如齊好嗜無，澹然文君對相如。
- 試從邦人數前後，監州頗見有此否。
- 日邊催整早朝車，堂上且傾初度酒。
- 欲晴未晴霜淡濃，欲香未香梅信風。
- 眼前時事好閉口，只折梅花來壽公。

## 拼音

- wo3 yu4 shou4 gong1 jiu3 ， jiu3 bao2 bu4 gan3 zhen1 。
- wo3 yu4 shou4 gong1 shi1 ， shi1 diao4 bu4 cheng2 yin1 。
- zhuo2 gong1 shi4 zhuo2 yin2 jiang1 shui3 ， song4 gong1 qing3 song4 yin2 ren2 xin1 。
- jiang1 shui3 zhi1 qing1 you3 jing1 wei4 ， ren2 xin1 zhi1 tong2 wu2 gu3 jin1 。
- fen1 fen1 qiao3 jie2 qian1 shang0 qu1 ， gong1 du2 tan3 lü3 chui2 shen1 ju1 。
- yan2 sang1 xin1 ji4 lun4 zi1 zhu1 ， gong1 du2 yi2 fan4 bu2 gu4 yu2 。
- wang2 xie4 zi3 di4 shan1 ze2 qu2 ， kui2 xian4 zhi1 fu4 zhu4 shi1 shu1 。
- yan4 ju1 ru2 qi2 hao3 shi4 wu2 ， dan4 ran2 wen2 jun1 dui4 xiang1 ru2 。
- shi4 cong2 bang1 ren2 shu4 qian2 hou4 ， jian1 zhou1 po1 jian4 you3 ci3 fou3 。
- ri4 bian1 cui1 zheng3 zao3 chao2 ju1 ， tang2 shang4 qie3 qing1 chu1 du4 jiu3 。
- yu4 qing2 wei4 qing2 shuang1 dan4 nong2 ， yu4 xiang1 wei4 xiang1 mei2 xin4 feng1 。
- yan3 qian2 shi2 shi4 hao3 bi4 kou3 ， zhi1 zhe2 mei2 hua1 lai2 shou4 gong1 。

## 注释

## 译文

## 赏析
