---
id: xiao-li-zhi-gui-dong-xing-ci-liu-ti-shu-tong-nian-jian-ji-shan-xing-yun
title: 桂東行次劉提屬同年見寄山行韻
titlePinyin: gui4 dong1 xing2 ci4 liu2 ti2 shu3 tong2 nian2 jian4 ji4 shan1 xing2 yun4
titleSlug: gui-dong-xing-ci-liu-ti-shu-tong-nian-jian-ji-shan-xing-yun
author: 蕭立之
authorPinyin: xiao1 li4 zhi1
authorSlug: xiao-li-zhi
dynasty: 宋
dynastyPinyin: song4
dynastySlug: song
tags: []
---

## 正文

- 桂東有山何高哉，牽蘿挽葛登嵬崔。
- 桄榔屯雲白日暗，瘴霧颯颯吹黄埃。
- 懸崖峭壁穴鼯狖，碎啄爭食嗚爭隈。
- 平生忍饑北窗卧，瘦馬却載青衫來。
- 江南解作斷腸句，更生年少今多才。
- 曲江座上倚寒玉，落月下照秋千崖。
- 北湖尊酒誰主客，公榮不飲從渠猜。
- 雁峯臺前羣玉府，檄羽忽作先春雷。
- 烏公取士有巨眼，十里祖道梨花杯。
- 蒲團覊我著蕭寺，官梅雪盡萱榴開。
- 凝香閣下得休告，雨坐十日無輿臺。
- 新吟大軸忽到手，懸冰跨雪秋皚皚。
- 請從今日□□□，慰我相思腸九回。

## 拼音

- gui4 dong1 you3 shan1 he2 gao1 zai1 ， qian1 luo2 wan3 ge3 deng1 wei2 cui1 。
- guang1 lang2 tun2 yun2 bai2 ri4 an4 ， zhang4 wu4 sa4 sa4 chui1 huang2 ai1 。
- xuan2 ya2 qiao4 bi4 xue2 wu2 you4 ， sui4 zhuo2 zheng1 shi2 wu1 zheng1 wei1 。
- ping2 sheng1 ren3 ji1 bei3 chuang1 wo4 ， shou4 ma3 que4 zai4 qing1 shan1 lai2 。
- jiang1 nan2 jie3 zuo4 duan4 chang2 ju4 ， geng4 sheng1 nian2 shao4 jin1 duo1 cai2 。
- qu3 jiang1 zuo4 shang4 yi3 han2 yu4 ， luo4 yue4 xia4 zhao4 qiu1 qian1 ya2 。
- bei3 hu2 zun1 jiu3 shui2 zhu3 ke4 ， gong1 rong2 bu4 yin3 cong2 qu2 cai1 。
- yan4 feng1 tai2 qian2 qun2 yu4 fu3 ， xi2 yu3 hu1 zuo4 xian1 chun1 lei2 。
- wu1 gong1 qu3 shi4 you3 ju4 yan3 ， shi2 li3 zu3 dao4 li2 hua1 bei1 。
- pu2 tuan2 ji1 wo3 zhu4 xiao1 si4 ， guan1 mei2 xue3 jin4 xuan1 liu2 kai1 。
- ning2 xiang1 ge2 xia4 de2 xiu1 gao4 ， yu3 zuo4 shi2 ri4 wu2 yu2 tai2 。
- xin1 yin2 da4 zhou2 hu1 dao4 shou3 ， xuan2 bing1 kua4 xue3 qiu1 ai2 ai2 。
- qing3 cong2 jin1 ri4 □□□， wei4 wo3 xiang1 si1 chang2 jiu3 hui2 。

## 注释

## 译文

## 赏析
