---
id: chen-you-sheng-liu-hua-ting
title: 流化亭
titlePinyin: liu2 hua4 ting2
titleSlug: liu-hua-ting
author: 陳有聲
authorPinyin: chen2 you3 sheng1
authorSlug: chen-you-sheng
dynasty: 宋
dynastyPinyin: song4
dynastySlug: song
tags: []
---

## 正文

- 惟聖觀化，自源而流。
- 惟吏觀化，自邑而州。
- 聖念於民，吏職其憂。
- 民壅於化，則吏之尤。
- 我相此邦，此邦之休。
- 昔民睽睽，胥戕以劉。
- 今民熙熙，式歌且謳。
- 昔民啼饑，穀粒不收。
- 今民夷懌，無佩犢與牛。
- 是曰化國，莫知其由。
- 我儀圖之，惟孝友張侯。
- 侯有令德，不競不絿。
- 澤濡而春，令肅而秋。
- 靡夙夜不勤，惟民之諏。
- 孰冤而伸，孰貧而賙。
- 孰梗而頑，去其賊蟊。
- 孰巧而奸，鍛其戈矛。
- 惟教化不行，如疾弗瘳。
- 既觀厥成，泮渙以賙。
- 經之營之，爰始爰謀。
- 乃築斯亭，于江之陬。
- 如跂斯翼，如方斯輈。
- 如虹維橋，如鷁維舟，如蓬萊瀛洲。
- 匪曰予觀，臨深極幽。
- 爾化於成，其政優優。
- 如彼時雨，雲之油油。
- 如彼源泉，集於澮溝，惟百世以留。
- 遡彼源矣，其流悠悠。
- 登彼亭矣，其樂浮浮。
- 爾嚚爾頑，化而善柔。
- 爾利爾銛，化而鋤耰。
- 爾文而化，爲蘇爲歐。
- 爾俗而化，爲虞爲周。
- 大德小德，厥義可求。
- 無不爾承，厥德莫酬。

## 拼音

- wei2 sheng4 guan1 hua4 ， zi4 yuan2 er2 liu2 。
- wei2 li4 guan1 hua4 ， zi4 yi4 er2 zhou1 。
- sheng4 nian4 wu1 min2 ， li4 zhi2 qi2 you1 。
- min2 yong1 wu1 hua4 ， ze2 li4 zhi1 you2 。
- wo3 xiang1 ci3 bang1 ， ci3 bang1 zhi1 xiu1 。
- xi1 min2 kui2 kui2 ， xu1 qiang1 yi3 liu2 。
- jin1 min2 xi1 xi1 ， shi4 ge1 qie3 ou1 。
- xi1 min2 ti2 ji1 ， gu3 li4 bu4 shou1 。
- jin1 min2 yi2 yi4 ， wu2 pei4 du2 yu3 niu2 。
- shi4 yue1 hua4 guo2 ， mo4 zhi1 qi2 you2 。
- wo3 yi2 tu2 zhi1 ， wei2 xiao4 you3 zhang1 hou2 。
- hou2 you3 ling4 de2 ， bu2 jing4 bu4 qiu2 。
- ze2 ru2 er2 chun1 ， ling4 su4 er2 qiu1 。
- mi2 su4 ye4 bu4 qin2 ， wei2 min2 zhi1 zou1 。
- shu2 yuan1 er2 shen1 ， shu2 pin2 er2 zhou1 。
- shu2 geng3 er2 wan2 ， qu4 qi2 zei2 mao2 。
- shu2 qiao3 er2 jian1 ， duan4 qi2 ge1 mao2 。
- wei2 jiao4 hua4 bu4 xing2 ， ru2 ji2 fu2 chou1 。
- ji4 guan1 jue2 cheng2 ， pan4 huan4 yi3 zhou1 。
- jing1 zhi1 ying2 zhi1 ， yuan2 shi3 yuan2 mou2 。
- nai3 zhu4 si1 ting2 ， yu2 jiang1 zhi1 zou1 。
- ru2 qi2 si1 yi4 ， ru2 fang1 si1 zhou1 。
- ru2 hong2 wei2 qiao2 ， ru2 yi4 wei2 zhou1 ， ru2 peng2 lai2 ying2 zhou1 。
- fei3 yue1 yu3 guan1 ， lin2 shen1 ji2 you1 。
- er3 hua4 wu1 cheng2 ， qi2 zheng4 you1 you1 。
- ru2 bi3 shi2 yu3 ， yun2 zhi1 you2 you2 。
- ru2 bi3 yuan2 quan2 ， ji2 wu1 kuai4 gou1 ， wei2 bai3 shi4 yi3 liu2 。
- su4 bi3 yuan2 yi3 ， qi2 liu2 you1 you1 。
- deng1 bi3 ting2 yi3 ， qi2 le4 fu2 fu2 。
- er3 yin2 er3 wan2 ， hua4 er2 shan4 rou2 。
- er3 li4 er3 xian1 ， hua4 er2 chu2 you1 。
- er3 wen2 er2 hua4 ， wei2 su1 wei2 ou1 。
- er3 su2 er2 hua4 ， wei2 yu2 wei2 zhou1 。
- da4 de2 xiao3 de2 ， jue2 yi4 ke3 qiu2 。
- wu2 bu4 er3 cheng2 ， jue2 de2 mo4 chou2 。

## 注释

## 译文

## 赏析
