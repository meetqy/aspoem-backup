---
id: chen-you-sheng-chong-xiu-sheng-ji-yuan
title: 重修聖濟院
titlePinyin: chong2 xiu1 sheng4 ji4 yuan4
titleSlug: chong-xiu-sheng-ji-yuan
author: 陳有聲
authorPinyin: chen2 you3 sheng1
authorSlug: chen-you-sheng
dynasty: 宋
dynastyPinyin: song4
dynastySlug: song
tags: []
---

## 正文

- 蒙泉距宜春，相去百餘里。
- 有僧來問余，借問何姓氏。
- 乃余昔所敬，見之蹙然喜。
- 敘余語未既，省記到山始。
- 屋廬今何如，舊者存有幾。
- 一別十八年，再見復在此。
- 僧云今勝前，百蠹費更理。
- 昔茅塞蹊徑，今道平如砥。
- 昔門不容蓋，今可駟結軌。
- 昔堂地一坳，今去天尺咫。
- 翬飛兩廡列，翼從萬瓦起。
- 古殿布丹雘，雲龕照青紫。
- 臨流地寬曠，一带碧清泚。
- 竹院密回環，松關秀兩峙。
- 峰巒對青眼，泉石洗幽耳。
- 最上兩龍湫，層崖狀奇詭。
- 水旱凡禱祈，響答應甚邇。
- 載念此招提，明禪祖基址。
- 傳燈焰不續，老子心所耻。
- 莊嚴七寶界，因果非偶爾。
- 問余求篇題，以爲歲月紀。
- 余老書最拙，況在塵箠裏。
- 欲到身未能，欲輟請未已。
- 忽然若天會，拈筆書滿紙。
- 大空一浮漚，無成亦無毀。
- 廣闊包八荒，歛藏歸一指。
- 道足滿須彌，意合在稊米。
- 幻成如是觀，佛亦不在是。
- 虛空白且光，澄波靜無滓。
- 四山時出雲，一月照徹底。
- 天開道門庭，不斷佛種子。
- 心地日杲杲，光照千萬祀。

## 拼音

- meng2 quan2 ju4 yi2 chun1 ， xiang1 qu4 bai3 yu2 li3 。
- you3 seng1 lai2 wen4 yu2 ， jie4 wen4 he2 xing4 shi4 。
- nai3 yu2 xi1 suo3 jing4 ， jian4 zhi1 cu4 ran2 xi3 。
- xu4 yu2 yu3 wei4 ji4 ， sheng3 ji4 dao4 shan1 shi3 。
- wu1 lu2 jin1 he2 ru2 ， jiu4 zhe3 cun2 you3 ji1 。
- yi4 bie2 shi2 ba1 nian2 ， zai4 jian4 fu4 zai4 ci3 。
- seng1 yun2 jin1 sheng4 qian2 ， bai3 du4 fei4 geng4 li3 。
- xi1 mao2 se4 qi1 jing4 ， jin1 dao4 ping2 ru2 di3 。
- xi1 men2 bu4 rong2 gai4 ， jin1 ke3 si4 jie2 gui3 。
- xi1 tang2 di4 yi2 ao4 ， jin1 qu4 tian1 chi3 zhi3 。
- hui1 fei1 liang3 wu3 lie4 ， yi4 cong2 wan4 wa3 qi3 。
- gu3 dian4 bu4 dan1 huo4 ， yun2 kan1 zhao4 qing1 zi3 。
- lin2 liu2 di4 kuan1 kuang4 ， yi2 dai4 bi4 qing1 ci3 。
- zhu2 yuan4 mi4 hui2 huan2 ， song1 guan1 xiu4 liang3 zhi4 。
- feng1 luan2 dui4 qing1 yan3 ， quan2 shi2 xi3 you1 er3 。
- zui4 shang4 liang3 long2 qiu1 ， ceng2 ya2 zhuang4 qi2 gui3 。
- shui3 han4 fan2 dao3 qi2 ， xiang3 da2 ying1 shen4 er3 。
- zai4 nian4 ci3 zhao1 ti2 ， ming2 shan4 zu3 ji1 zhi3 。
- chuan2 deng1 yan4 bu2 xu4 ， lao3 zi3 xin1 suo3 chi3 。
- zhuang1 yan2 qi1 bao3 jie4 ， yin1 guo3 fei1 ou3 er3 。
- wen4 yu2 qiu2 pian1 ti2 ， yi3 wei2 sui4 yue4 ji4 。
- yu2 lao3 shu1 zui4 zhuo1 ， kuang4 zai4 chen2 chui2 li3 。
- yu4 dao4 shen1 wei4 neng2 ， yu4 chuo4 qing3 wei4 yi3 。
- hu1 ran2 ruo4 tian1 hui4 ， nian1 bi3 shu1 man3 zhi3 。
- da4 kong1 yi4 fu2 ou1 ， wu2 cheng2 yi4 wu2 hui3 。
- guang3 kuo4 bao1 ba1 huang1 ， lian3 cang2 gui1 yi4 zhi3 。
- dao4 zu2 man3 xu1 mi2 ， yi4 he2 zai4 ti2 mi3 。
- huan4 cheng2 ru2 shi4 guan1 ， fo2 yi4 bu2 zai4 shi4 。
- xu1 kong4 bai2 qie3 guang1 ， cheng2 bo1 jing4 wu2 zi3 。
- si4 shan1 shi2 chu1 yun2 ， yi1 yue4 zhao4 che4 di3 。
- tian1 kai1 dao4 men2 ting2 ， bu2 duan4 fo2 zhong3 zi3 。
- xin1 di4 ri4 gao3 gao3 ， guang1 zhao4 qian1 wan4 si4 。

## 注释

## 译文

## 赏析
