---
id: liu-chang-qing-zao-chun-zeng-bie-zhao-ju-shi-huan-jiang-zuo-shi-chang-qing-xia-di-gui-song-yang-jiu-ju
title: 早春贈別趙居士還江左時長卿下第歸嵩陽舊居
titlePinyin: zao3 chun1 zeng4 bie2 zhao4 ju1 shi4 huan2 jiang1 zuo3 shi2 chang2 qing1 xia4 di4 gui1 song1 yang2 jiu4 ju1
titleSlug: zao-chun-zeng-bie-zhao-ju-shi-huan-jiang-zuo-shi-chang-qing-xia-di-gui-song-yang-jiu-ju
author: 劉長卿
authorPinyin: liu2 chang2 qing1
authorSlug: liu-chang-qing
dynasty: 唐
dynastyPinyin: tang2
dynastySlug: tang
tags: []
---

## 正文

- 見君風塵裏，意出風塵外。
- 自有滄洲期，含情十餘載。
- 深居鳳城曲，日預龍華會。
- 果得僧家緣，能遺俗人態。
- 一身今已適，萬物知何愛。
- 悟法電已空，看心水無礙。
- 且將窮妙理，兼欲尋勝概。
- 何獨謝客遊，當爲遠公輩。
- 放舟馳楚郭，負杖辭秦塞。
- 目送南飛雲，令人想吳會。
- 遙思舊遊處，髣髴疑相對。
- 夜火金陵城，春煙石頭瀨。
- 滄波極天末，萬里明如帶。
- 一片孤客帆，飄然向青靄。
- 楚天合江氣，雲色常霮䨴。
- 隱見湖中山，相連數州內。
- 君行意可得，全與時人背。
- 歸路隨楓林，還鄉念蓴菜。
- 顧予尚羈束，何幸承眄睞。
- 素願徒自勤，清機本難逮。
- 累幸忝賓薦，末路逢沙汰。
- 濩落名不成，裴回意空大。
- 逢時雖貴達，守道甘易退。
- 逆旅鄉夢頻，春風客心碎。
- 別君日已遠，離念無明晦。
- 予亦返柴荆，山田事耕耒。

## 拼音

- jian4 jun1 feng1 chen2 li3 ， yi4 chu1 feng1 chen2 wai4 。
- zi4 you3 cang1 zhou1 qi1 ， han2 qing2 shi2 yu2 zai4 。
- shen1 ju1 feng4 cheng2 qu3 ， ri4 yu4 long2 hua2 hui4 。
- guo3 de2 seng1 jia1 yuan2 ， neng2 yi2 su2 ren2 tai4 。
- yi4 shen1 jin1 yi3 shi4 ， wan4 wu4 zhi1 he2 ai4 。
- wu4 fa3 dian4 yi3 kong1 ， kan4 xin1 shui3 wu2 ai4 。
- qie3 jiang1 qiong2 miao4 li3 ， jian1 yu4 xun2 sheng4 gai4 。
- he2 du2 xie4 ke4 you2 ， dang1 wei2 yuan3 gong1 bei4 。
- fang4 zhou1 chi2 chu3 guo1 ， fu4 zhang4 ci2 qin2 sai1 。
- mu4 song4 nan2 fei1 yun2 ， ling4 ren2 xiang3 wu2 hui4 。
- yao2 si1 jiu4 you2 chu3 ， fang3 fu2 yi2 xiang1 dui4 。
- ye4 huo3 jin1 ling2 cheng2 ， chun1 yan1 shi2 tou2 lai4 。
- cang1 bo1 ji2 tian1 mo4 ， wan4 li3 ming2 ru2 dai4 。
- yi2 pian4 gu1 ke4 fan1 ， piao1 ran2 xiang4 qing1 ai3 。
- chu3 tian1 he2 jiang1 qi4 ， yun2 se4 chang2 dan4 䨴。
- yin3 jian4 hu2 zhong1 shan1 ， xiang1 lian2 shu4 zhou1 nei4 。
- jun1 xing2 yi4 ke3 de2 ， quan2 yu3 shi2 ren2 bei4 。
- gui1 lu4 sui2 feng1 lin2 ， huan2 xiang1 nian4 chun2 cai4 。
- gu4 yu3 shang4 ji1 shu4 ， he2 xing4 cheng2 mian3 lai4 。
- su4 yuan4 tu2 zi4 qin2 ， qing1 ji1 ben3 nan2 dai3 。
- lei4 xing4 tian3 bin1 jian4 ， mo4 lu4 feng2 sha1 tai4 。
- hu4 luo4 ming2 bu4 cheng2 ， pei2 hui2 yi4 kong1 da4 。
- feng2 shi2 sui1 gui4 da2 ， shou3 dao4 gan1 yi4 tui4 。
- ni4 lü3 xiang1 meng4 bin1 ， chun1 feng1 ke4 xin1 sui4 。
- bie2 jun1 ri4 yi3 yuan3 ， li2 nian4 wu2 ming2 hui4 。
- yu3 yi4 fan3 chai2 jing1 ， shan1 tian2 shi4 geng1 lei3 。

## 注释

## 译文

## 赏析
