---
id: liu-chang-qing-qiu-ri-xia-kou-she-han-yang-xian-li-xiang-gong
title: 秋日夏口涉漢陽獻李相公
titlePinyin: qiu1 ri4 xia4 kou3 she4 han4 yang2 xian4 li3 xiang4 gong0
titleSlug: qiu-ri-xia-kou-she-han-yang-xian-li-xiang-gong
author: 劉長卿
authorPinyin: liu2 chang2 qing1
authorSlug: liu-chang-qing
dynasty: 唐
dynastyPinyin: tang2
dynastySlug: tang
tags: []
---

## 正文

- 日望衡門處，心知漢水濆。
- 偶乘青雀舫，還在白鷗羣。
- 間氣生靈秀，先朝翼戴勳。
- 藏弓身已退，焚藳事難聞。
- 舊業成青草，全家寄白雲。
- 松蘿長稚子，風景逐新文。
- 山帶寒城出，江依古岸分。
- 楚歌悲遠客，羌笛怨孤軍。
- 鼎罷調梅久，門看種藥勤。
- 十年猶去國，黃葉又紛紛。

## 拼音

- ri4 wang4 heng2 men2 chu3 ， xin1 zhi1 han4 shui3 pen1 。
- ou3 cheng2 qing1 que4 fang3 ， huan2 zai4 bai2 ou1 qun2 。
- jian4 qi4 sheng1 ling2 xiu4 ， xian1 chao2 yi4 dai4 xun1 。
- cang2 gong1 shen1 yi3 tui4 ， fen2 gao3 shi4 nan2 wen2 。
- jiu4 ye4 cheng2 qing1 cao3 ， quan2 jia1 ji4 bai2 yun2 。
- song1 luo2 chang2 zhi4 zi3 ， feng1 jing3 zhu2 xin1 wen2 。
- shan1 dai4 han2 cheng2 chu1 ， jiang1 yi1 gu3 an4 fen1 。
- chu3 ge1 bei1 yuan3 ke4 ， qiang1 di2 yuan4 gu1 jun1 。
- ding3 ba4 diao4 mei2 jiu3 ， men2 kan4 zhong3 yao4 qin2 。
- shi2 nian2 you2 qu4 guo2 ， huang2 ye4 you4 fen1 fen1 。

## 注释

## 译文

## 赏析
