---
id: liu-chang-qing-gui-yang-xi-zhou-wan-bo-gu-qiao-cun-zhu-ren
title: 桂陽西州晚泊古橋村住人
titlePinyin: gui4 yang2 xi1 zhou1 wan3 bo2 gu3 qiao2 cun1 zhu4 ren2
titleSlug: gui-yang-xi-zhou-wan-bo-gu-qiao-cun-zhu-ren
author: 劉長卿
authorPinyin: liu2 chang2 qing1
authorSlug: liu-chang-qing
dynasty: 唐
dynastyPinyin: tang2
dynastySlug: tang
tags: []
---

## 正文

- 洛陽別離久，江上心可得。
- 惆悵增暮情，瀟湘復秋色。
- 故山隔何處，落日羨歸翼。
- 滄海空自流，白鷗不相識。
- 悲蛬滿荆渚，輟櫂徒沾臆。
- 行客念寒衣，主人愁夜織。
- 帝鄉片雲去，遙寄千里憶。
- 南路隨天長，征帆杳無極。

## 拼音

- luo4 yang2 bie2 li2 jiu3 ， jiang1 shang4 xin1 ke3 de2 。
- chou2 chang4 zeng1 mu4 qing2 ， xiao1 xiang1 fu4 qiu1 se4 。
- gu4 shan1 ge2 he2 chu3 ， luo4 ri4 xian4 gui1 yi4 。
- cang1 hai3 kong1 zi4 liu2 ， bai2 ou1 bu4 xiang1 shi2 。
- bei1 qiong2 man3 jing1 zhu3 ， chuo4 zhao4 tu2 zhan1 yi4 。
- xing2 ke4 nian4 han2 yi1 ， zhu3 ren2 chou2 ye4 zhi1 。
- di4 xiang1 pian4 yun2 qu4 ， yao2 ji4 qian1 li3 yi4 。
- nan2 lu4 sui2 tian1 chang2 ， zheng1 fan1 yao3 wu2 ji2 。

## 注释

## 译文

## 赏析
