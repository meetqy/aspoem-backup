---
id: liu-chang-qing-ye-yan-luo-yang-cheng-jiu-zhu-bo-zhai-song-yang-san-shan-ren-wang-tian-tai-xun-zhi-zhe-shan-shi-yin-ju
title: 夜宴洛陽程九主簿宅送楊三山人往天台尋智者禪師隱居
titlePinyin: ye4 yan4 luo4 yang2 cheng2 jiu3 zhu3 bo2 zhai2 song4 yang2 san1 shan1 ren2 wang3 tian1 tai2 xun2 zhi4 zhe3 shan4 shi1 yin3 ju1
titleSlug: ye-yan-luo-yang-cheng-jiu-zhu-bo-zhai-song-yang-san-shan-ren-wang-tian-tai-xun-zhi-zhe-shan-shi-yin-ju
author: 劉長卿
authorPinyin: liu2 chang2 qing1
authorSlug: liu-chang-qing
dynasty: 唐
dynastyPinyin: tang2
dynastySlug: tang
tags: []
---

## 正文

- 東林問逋客，何處棲幽偏？
- 滿腹萬餘卷，息機三十年。
- 志圖良已久，鬢髮空蒼然。
- 調嘯寄疎曠，形骸如棄捐。
- 本家關西族，別業嵩陽田。
- 雲臥能獨往，山棲幸周旋。
- 垂竿不在魚，賣藥不爲錢。
- 藜杖閑倚壁，松花常醉眠。
- 頃辭青溪隱，來訪赤縣仙。
- 南畝自甘賤，中朝唯愛賢。
- 仍空世諦法，遠結天台緣。
- 魏闕從此去，滄洲知所便。
- 主人瓊枝秀，寵別瑤華篇。
- 落日掃塵榻，春風吹客船。
- 此行頗自適，物外誰能牽。
- 弄棹白蘋裏，挂帆飛鳥邊。
- 落潮見孤嶼，徹底觀澄漣。
- 雁過湖上月，猿聲峰際天。
- 羣峰趨海嶠，千里黛相連。
- 遙倚赤城上，曈曈初日圓。
- 昔聞智公隱，此地常安禪。
- 千載已如夢，一燈今尚傳。
- 雲龕閉遺影，石窟無人煙。
- 古寺暗喬木，春崖鳴細泉。
- 流塵既寂寞，緬想增嬋娟。
- 山鳥怨庭樹，門人思步蓮。
- 夷猶懷永路，悵望臨清川。
- 漁人來夢裏，沙鷗飛眼前。
- 獨遊豈易愜，羣動多相纏。
- 羨爾五湖夜，往來閑扣舷。

## 拼音

- dong1 lin2 wen4 bu1 ke4 ， he2 chu3 qi1 you1 pian1 ？
- man3 fu4 wan4 yu2 juan4 ， xi1 ji1 san1 shi2 nian2 。
- zhi4 tu2 liang2 yi3 jiu3 ， bin4 fa4 kong1 cang1 ran2 。
- diao4 xiao4 ji4 shu1 kuang4 ， xing2 hai2 ru2 qi4 juan1 。
- ben3 jia1 guan1 xi1 zu2 ， bie2 ye4 song1 yang2 tian2 。
- yun2 wo4 neng2 du2 wang3 ， shan1 qi1 xing4 zhou1 xuan2 。
- chui2 gan1 bu2 zai4 yu2 ， mai4 yao4 bu4 wei2 qian2 。
- li2 zhang4 xian2 yi3 bi4 ， song1 hua1 chang2 zui4 mian2 。
- qing3 ci2 qing1 xi1 yin3 ， lai2 fang3 chi4 xian4 xian1 。
- nan2 mu3 zi4 gan1 jian4 ， zhong1 chao2 wei2 ai4 xian2 。
- reng2 kong1 shi4 di4 fa3 ， yuan3 jie2 tian1 tai2 yuan2 。
- wei4 que4 cong2 ci3 qu4 ， cang1 zhou1 zhi1 suo3 bian4 。
- zhu3 ren2 qiong2 zhi1 xiu4 ， chong3 bie2 yao2 hua2 pian1 。
- luo4 ri4 sao3 chen2 ta4 ， chun1 feng1 chui1 ke4 chuan2 。
- ci3 xing2 po1 zi4 shi4 ， wu4 wai4 shui2 neng2 qian1 。
- nong4 zhao4 bai2 pin2 li3 ， gua4 fan1 fei1 niao3 bian1 。
- luo4 chao2 jian4 gu1 yu3 ， che4 di3 guan1 cheng2 lian2 。
- yan4 guo4 hu2 shang4 yue4 ， yuan2 sheng1 feng1 ji4 tian1 。
- qun2 feng1 qu1 hai3 jiao4 ， qian1 li3 dai4 xiang1 lian2 。
- yao2 yi3 chi4 cheng2 shang4 ， tong2 tong2 chu1 ri4 yuan2 。
- xi1 wen2 zhi4 gong1 yin3 ， ci3 di4 chang2 an1 shan4 。
- qian1 zai4 yi3 ru2 meng4 ， yi4 deng1 jin1 shang4 chuan2 。
- yun2 kan1 bi4 yi2 ying3 ， shi2 ku1 wu2 ren2 yan1 。
- gu3 si4 an4 qiao2 mu4 ， chun1 ya2 ming2 xi4 quan2 。
- liu2 chen2 ji4 ji4 mo4 ， mian3 xiang3 zeng1 chan2 juan1 。
- shan1 niao3 yuan4 ting2 shu4 ， men2 ren2 si1 bu4 lian2 。
- yi2 you2 huai2 yong3 lu4 ， chang4 wang4 lin2 qing1 chuan1 。
- yu2 ren2 lai2 meng4 li3 ， sha1 ou1 fei1 yan3 qian2 。
- du2 you2 qi3 yi4 qie4 ， qun2 dong4 duo1 xiang4 chan2 。
- xian4 er3 wu3 hu2 ye4 ， wang3 lai2 xian2 kou4 xian2 。

## 注释

## 译文

## 赏析
