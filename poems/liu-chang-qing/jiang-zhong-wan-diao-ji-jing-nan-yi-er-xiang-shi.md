---
id: liu-chang-qing-jiang-zhong-wan-diao-ji-jing-nan-yi-er-xiang-shi
title: 江中晚釣寄荆南一二相識
titlePinyin: jiang1 zhong1 wan3 diao4 ji4 jing1 nan2 yi1 er4 xiang1 shi2
titleSlug: jiang-zhong-wan-diao-ji-jing-nan-yi-er-xiang-shi
author: 劉長卿
authorPinyin: liu2 chang2 qing1
authorSlug: liu-chang-qing
dynasty: 唐
dynastyPinyin: tang2
dynastySlug: tang
tags: [] 
---

## 正文

- 楚郭微雨收，荆門遙在目。
- 漾舟水雲裏，日暮春江綠。
- 霽華靜洲渚，暝色連松竹。
- 月出波上時，人歸渡頭宿。
- 一身已無累，萬事更何欲。
- 漁父自夷猶，白鷗不羈束。
- 既憐滄浪水，復愛滄浪曲。
- 不見眼中人，相思心斷續。

## 拼音

- chu3 guo1 wei1 yu3 shou1 ， jing1 men2 yao2 zai4 mu4 。
- yang4 zhou1 shui3 yun2 li3 ， ri4 mu4 chun1 jiang1 lü4 。
- ji4 hua2 jing4 zhou1 zhu3 ， ming2 se4 lian2 song1 zhu2 。
- yue4 chu1 bo1 shang4 shi2 ， ren2 gui1 du4 tou2 su4 。
- yi4 shen1 yi3 wu2 lei4 ， wan4 shi4 geng4 he2 yu4 。
- yu2 fu4 zi4 yi2 you2 ， bai2 ou1 bu4 ji1 shu4 。
- ji4 lian2 cang1 lang4 shui3 ， fu4 ai4 cang1 lang4 qu3 。
- bu2 jian4 yan3 zhong1 ren2 ， xiang1 si1 xin1 duan4 xu4 。

## 注释

## 译文

## 赏析
