---
id: liu-chang-qing-ke-she-zeng-bie-wei-jiu-jian-fu-ren-he-nan-wei-shi-qi-zao-fu-ren-zheng-xian-jiu-bian-jin-sheng
title: 客舍贈別韋九建赴任河南韋十七造赴任鄭縣就便覲省
titlePinyin: ke4 she4 zeng4 bie2 wei2 jiu3 jian4 fu4 ren4 he2 nan2 wei2 shi2 qi1 zao4 fu4 ren4 zheng4 xian4 jiu4 bian4 jin4 sheng3
titleSlug: ke-she-zeng-bie-wei-jiu-jian-fu-ren-he-nan-wei-shi-qi-zao-fu-ren-zheng-xian-jiu-bian-jin-sheng
author: 劉長卿
authorPinyin: liu2 chang2 qing1
authorSlug: liu-chang-qing
dynasty: 唐
dynastyPinyin: tang2
dynastySlug: tang
tags: []
---

## 正文

- 與子頗疇昔，常時仰英髦。
- 弟兄盡公器，詩賦凌風騷。
- 頃者遊上國，獨能光選曹。
- 香名冠二陸，精鑒逢山濤。
- 且副倚門望，莫辭趨府勞。
- 桃花照綵服，草色連青袍。
- 征馬臨素滻，離人傾濁醪。
- 華山微雨霽，祠上殘雲高。
- 而我倦棲屑，別君良鬱陶。
- 春風亦未已，旅思空滔滔。
- 拙分甘棄置，窮居長蓬蒿。
- 人生未鵾化，物議如鴻毛。
- 迢遞兩鄉別，殷勤一寶刀。

## 拼音

- yu3 zi3 po1 chou2 xi1 ， chang2 shi2 yang3 ying1 mao2 。
- di4 xiong0 jin4 gong1 qi4 ， shi1 fu4 ling2 feng1 sao1 。
- qing3 zhe3 you2 shang4 guo2 ， du2 neng2 guang1 xuan3 cao2 。
- xiang1 ming2 guan1 er4 lu4 ， jing1 jian4 feng2 shan1 tao1 。
- qie3 fu4 yi3 men2 wang4 ， mo4 ci2 qu1 fu3 lao2 。
- tao2 hua1 zhao4 cai3 fu2 ， cao3 se4 lian2 qing1 pao2 。
- zheng1 ma3 lin2 su4 chan3 ， li2 ren2 qing1 zhuo2 lao2 。
- hua2 shan1 wei1 yu3 ji4 ， ci2 shang4 can2 yun2 gao1 。
- er2 wo3 juan4 qi1 xie4 ， bie2 jun1 liang2 yu4 tao2 。
- chun1 feng1 yi4 wei4 yi3 ， lü3 si1 kong1 tao1 tao1 。
- zhuo1 fen1 gan1 qi4 zhi4 ， qiong2 ju1 chang2 peng2 hao1 。
- ren2 sheng1 wei4 kun1 hua4 ， wu4 yi4 ru2 hong2 mao2 。
- tiao2 di4 liang3 xiang1 bie2 ， yin1 qin2 yi4 bao3 dao1 。

## 注释

## 译文

## 赏析
