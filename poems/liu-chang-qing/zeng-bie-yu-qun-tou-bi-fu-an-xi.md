---
id: liu-chang-qing-zeng-bie-yu-qun-tou-bi-fu-an-xi
title: 贈別于羣投筆赴安西
titlePinyin: zeng4 bie2 yu2 qun2 tou2 bi3 fu4 an1 xi1
titleSlug: zeng-bie-yu-qun-tou-bi-fu-an-xi
author: 劉長卿
authorPinyin: liu2 chang2 qing1
authorSlug: liu-chang-qing
dynasty: 唐
dynastyPinyin: tang2
dynastySlug: tang
tags: []
---

## 正文

- 風流一才子，經史仍滿腹。
- 心鏡萬象生，文鋒衆人服。
- 頃遊靈臺下，頻棄荆山玉。
- 蹭蹬空數年，裴回冀微祿。
- 朅來投筆硯，長揖謝親族。
- 且欲圖變通，安能守拘束。
- 本持鄉曲譽，肯料泥塗辱。
- 誰謂命迍邅，還令計反覆。
- 西戎今未弭，胡騎屯山谷。
- 坐恃龍豹韜，全輕蜂蠆毒。
- 拂衣從此去，擁傳一何速。
- 元帥許提攜，他人佇瞻矚。
- 出門寡儔侶，矧乃無僮僕。
- 黠虜時相逢，黃沙暮愁宿。
- 蕭條遠回首，萬里如在目。
- 漢境天西窮，【胡】山海邊綠。
- 想聞羌笛處，淚盡關山曲。
- 地闊鳥飛遲，風寒馬毛縮。
- 邊愁殊浩蕩，離思空斷續。
- 塞上歸限賒，尊前別期促。
- 知君志不小，一舉凌鴻鵠。
- 且願樂從軍，功名在殊俗。

## 拼音

- feng1 liu2 yi4 cai2 zi3 ， jing1 shi3 reng2 man3 fu4 。
- xin1 jing4 wan4 xiang4 sheng1 ， wen2 feng1 zhong4 ren2 fu2 。
- qing3 you2 ling2 tai2 xia4 ， bin1 qi4 jing1 shan1 yu4 。
- ceng4 deng4 kong1 shu4 nian2 ， pei2 hui2 ji4 wei1 lu4 。
- qie4 lai2 tou2 bi3 yan4 ， chang2 yi1 xie4 qin1 zu2 。
- qie3 yu4 tu2 bian4 tong1 ， an1 neng2 shou3 ju1 shu4 。
- ben3 chi2 xiang1 qu3 yu4 ， ken3 liao4 ni2 tu2 ru3 。
- shui2 wei4 ming4 zhun1 zhan1 ， huan2 ling4 ji4 fan3 fu4 。
- xi1 rong2 jin1 wei4 mi3 ， hu2 qi2 tun2 shan1 gu3 。
- zuo4 shi4 long2 bao4 tao1 ， quan2 qing1 feng1 chai4 du2 。
- fu2 yi1 cong2 ci3 qu4 ， yong1 chuan2 yi4 he2 su4 。
- yuan2 shuai4 xu1 ti2 xie2 ， ta1 ren2 zhu4 zhan1 zhu3 。
- chu1 men2 gua3 chou2 lü3 ， shen3 nai3 wu2 tong2 pu2 。
- xia2 lu3 shi2 xiang1 feng2 ， huang2 sha1 mu4 chou2 su4 。
- xiao1 tiao2 yuan3 hui2 shou3 ， wan4 li3 ru2 zai4 mu4 。
- han4 jing4 tian1 xi1 qiong2 ，【 hu2 】 shan1 hai3 bian1 lü4 。
- xiang3 wen2 qiang1 di2 chu3 ， lei4 jin4 guan1 shan1 qu3 。
- di4 kuo4 niao3 fei1 chi2 ， feng1 han2 ma3 mao2 suo1 。
- bian1 chou2 shu1 hao4 dang4 ， li2 si1 kong1 duan4 xu4 。
- sai4 shang4 gui1 xian4 she1 ， zun1 qian2 bie2 qi1 cu4 。
- zhi1 jun1 zhi4 bu4 xiao3 ， yi4 ju3 ling2 hong2 hu2 。
- qie3 yuan4 le4 cong2 jun1 ， gong1 ming2 zai4 shu1 su2 。

## 注释

## 译文

## 赏析
