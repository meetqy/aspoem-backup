---
id: liu-chang-qing-ba-she-guan-hou-jiang-huan-jiu-ju-liu-ci-li-shi-yu
title: 罷攝官後將還舊居留辭李侍御
titlePinyin: ba4 she4 guan1 hou4 jiang1 huan2 jiu4 ju1 liu2 ci2 li3 shi4 yu4
titleSlug: ba-she-guan-hou-jiang-huan-jiu-ju-liu-ci-li-shi-yu
author: 劉長卿
authorPinyin: liu2 chang2 qing1
authorSlug: liu-chang-qing
dynasty: 唐
dynastyPinyin: tang2
dynastySlug: tang
tags: [] 
---

## 正文

- 江海今爲客，風波失所依。
- 白雲心已負，黃綬計仍非。
- 累辱羣公薦，頻霑一尉微。
- 去緣焚玉石，來爲采葑菲。
- 州縣名何在，漁樵事亦違。
- 故山桃李月，初服薜蘿衣。
- 熊軾分朝寄，龍韜解賊圍。
- 風謠傳吏體，雲物助兵威。
- 白雲飄辭律，青春發禮闈。
- 引軍橫吹動，援翰捷書揮。
- 草映翻營綠，花臨檄羽飛。
- 全吳爭轉戰，狂虜怯知機。
- 憶昨趨金節，臨時廢玉徽。
- 俗流應不厭，靜者或相譏。
- 世難慵干謁，時閑喜放歸。
- 潘郎悲白髮，謝客愛清輝。
- 樗散材因棄，交親迹已稀。
- 獨愁看五柳，無事掩雙扉。
- 世累多行路，生涯向釣磯。
- 榜連溪水碧，家羨渚田肥。
- 旅食傷飄梗，巖棲憶采薇。
- 悠然獨歸去，回首望旌旗。

## 拼音

- jiang1 hai3 jin1 wei2 ke4 ， feng1 bo1 shi1 suo3 yi1 。
- bai2 yun2 xin1 yi3 fu4 ， huang2 shou4 ji4 reng2 fei1 。
- lei4 ru3 qun2 gong1 jian4 ， bin1 zhan1 yi2 wei4 wei1 。
- qu4 yuan2 fen2 yu4 shi2 ， lai2 wei2 cai3 feng1 fei1 。
- zhou1 xian4 ming2 he2 zai4 ， yu2 qiao2 shi4 yi4 wei2 。
- gu4 shan1 tao2 li3 yue4 ， chu1 fu2 bi4 luo2 yi1 。
- xiong2 shi4 fen1 chao2 ji4 ， long2 tao1 jie3 zei2 wei2 。
- feng1 yao2 chuan2 li4 ti3 ， yun2 wu4 zhu4 bing1 wei1 。
- bai2 yun2 piao1 ci2 lü4 ， qing1 chun1 fa1 li3 wei2 。
- yin3 jun1 heng2 chui1 dong4 ， yuan2 han4 jie2 shu1 hui1 。
- cao3 ying4 fan1 ying2 lü4 ， hua1 lin2 xi2 yu3 fei1 。
- quan2 wu2 zheng1 zhuan3 zhan4 ， kuang2 lu3 qie4 zhi1 ji1 。
- yi4 zuo2 qu1 jin1 jie2 ， lin2 shi2 fei4 yu4 hui1 。
- su2 liu2 ying1 bu2 yan4 ， jing4 zhe3 huo4 xiang1 ji1 。
- shi4 nan2 yong1 gan1 ye4 ， shi2 xian2 xi3 fang4 gui1 。
- pan1 lang2 bei1 bai2 fa4 ， xie4 ke4 ai4 qing1 hui1 。
- chu1 san4 cai2 yin1 qi4 ， jiao1 qin1 ji4 yi3 xi1 。
- du2 chou2 kan4 wu3 liu3 ， wu2 shi4 yan3 shuang1 fei1 。
- shi4 lei4 duo1 xing2 lu4 ， sheng1 ya2 xiang4 diao4 ji1 。
- bang3 lian2 xi1 shui3 bi4 ， jia1 xian4 zhu3 tian2 fei2 。
- lü3 shi2 shang1 piao1 geng3 ， yan2 qi1 yi4 cai3 wei1 。
- you1 ran2 du2 gui1 qu4 ， hui2 shou3 wang4 jing1 qi2 。

## 注释

## 译文

## 赏析
