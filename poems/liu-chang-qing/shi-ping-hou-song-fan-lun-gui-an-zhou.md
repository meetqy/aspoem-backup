---
id: liu-chang-qing-shi-ping-hou-song-fan-lun-gui-an-zhou
title: 時平後送范倫歸安州
titlePinyin: shi2 ping2 hou4 song4 fan4 lun2 gui1 an1 zhou1
titleSlug: shi-ping-hou-song-fan-lun-gui-an-zhou
author: 劉長卿
authorPinyin: liu2 chang2 qing1
authorSlug: liu-chang-qing
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昨聞戰罷圖麟閣，破虜收兵卷戎幕。
- 滄海初看漢月明，紫微已見胡星落。
- 憶昔扁舟此南渡，荆棘煙塵滿歸路。
- 與君攜手姑蘇臺，望鄉一日登幾迴。
- 白雲飛鳥去寂寞，吳山楚岫空崔嵬。
- 事往時平還舊丘，青青春草近家愁。
- 洛陽舉目今誰在，潁水無情應自流。
- 吳苑西人去欲稀，留連一日空知非。
- 江潭歲盡愁不盡，鴻鴈春歸身未歸。
- 萬里遙懸帝鄉憶，五年空帶風塵色。
- 却到長安逢故人，不道姓名應不識。

## 拼音

- zuo2 wen2 zhan4 ba4 tu2 lin2 ge2 ， po4 lu3 shou1 bing1 juan4 rong2 mu4 。
- cang1 hai3 chu1 kan4 han4 yue4 ming2 ， zi3 wei1 yi3 jian4 hu2 xing1 luo4 。
- yi4 xi1 pian1 zhou1 ci3 nan2 du4 ， jing1 ji2 yan1 chen2 man3 gui1 lu4 。
- yu3 jun1 xie2 shou3 gu1 su1 tai2 ， wang4 xiang1 yi2 ri4 deng1 ji1 hui2 。
- bai2 yun2 fei1 niao3 qu4 ji4 mo4 ， wu2 shan1 chu3 xiu4 kong1 cui1 wei2 。
- shi4 wang3 shi2 ping2 huan2 jiu4 qiu1 ， qing1 qing1 chun1 cao3 jin4 jia1 chou2 。
- luo4 yang2 ju3 mu4 jin1 shui2 zai4 ， ying3 shui3 wu2 qing2 ying1 zi4 liu2 。
- wu2 yuan4 xi1 ren2 qu4 yu4 xi1 ， liu2 lian2 yi2 ri4 kong1 zhi1 fei1 。
- jiang1 tan2 sui4 jin4 chou2 bu2 jin4 ， hong2 yan4 chun1 gui1 shen1 wei4 gui1 。
- wan4 li3 yao2 xuan2 di4 xiang1 yi4 ， wu3 nian2 kong1 dai4 feng1 chen2 se4 。
- que4 dao4 chang2 an1 feng2 gu4 ren2 ， bu2 dao4 xing4 ming2 ying1 bu4 shi2 。

## 注释

## 译文

## 赏析
