---
id: liu-chang-qing-ku-zhang-yuan-wai-ji
title: 哭張員外繼
titlePinyin: ku1 zhang1 yuan2 wai4 ji4
titleSlug: ku-zhang-yuan-wai-ji
author: 劉長卿
authorPinyin: liu2 chang2 qing1
authorSlug: liu-chang-qing
dynasty: 唐
dynastyPinyin: tang2
dynastySlug: tang
tags: []
---

## 正文

- 慟哭鍾陵下，東流與別離。
- 二星來不返，雙劒沒相隨。
- 獨繼先賢傳，誰刊有道碑。
- 故園荒峴曲，旅櫬寄天涯。
- 白簡曾連拜，滄洲每共思。
- 撫孤憐齒穉，歎逝顧身衰。
- 泉壤成終古，雲山若在時。
- 秋風鄰笛發，寒日寢門悲。
- 世難愁歸路，家貧緩葬期。
- 舊賓傷未散，夕臨咽常遲。
- 自此辭張邵，何由見戴逵。
- 獨聞山吏部，流涕訪孤兒。

## 拼音

- tong4 ku1 zhong1 ling2 xia4 ， dong1 liu2 yu3 bie2 li2 。
- er4 xing1 lai2 bu4 fan3 ， shuang1 jian4 mei2 xiang1 sui2 。
- du2 ji4 xian1 xian2 chuan2 ， shui2 kan1 you3 dao4 bei1 。
- gu4 yuan2 huang1 xian4 qu3 ， lü3 chen4 ji4 tian1 ya2 。
- bai2 jian3 ceng2 lian2 bai4 ， cang1 zhou1 mei3 gong4 si1 。
- fu3 gu1 lian2 chi3 zhi4 ， tan4 shi4 gu4 shen1 shuai1 。
- quan2 rang3 cheng2 zhong1 gu3 ， yun2 shan1 ruo4 zai4 shi2 。
- qiu1 feng1 lin2 di2 fa1 ， han2 ri4 qin3 men2 bei1 。
- shi4 nan2 chou2 gui1 lu4 ， jia1 pin2 huan3 zang4 qi1 。
- jiu4 bin1 shang1 wei4 san4 ， xi1 lin2 yan4 chang2 chi2 。
- zi4 ci3 ci2 zhang1 shao4 ， he2 you2 jian4 dai4 kui2 。
- du2 wen2 shan1 li4 bu4 ， liu2 ti4 fang3 gu1 er2 。

## 注释

## 译文

## 赏析
