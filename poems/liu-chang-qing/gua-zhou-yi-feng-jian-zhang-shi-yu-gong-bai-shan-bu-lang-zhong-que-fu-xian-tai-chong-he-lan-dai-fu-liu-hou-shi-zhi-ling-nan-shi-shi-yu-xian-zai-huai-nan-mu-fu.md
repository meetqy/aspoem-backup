---
id: liu-chang-qing-gua-zhou-yi-feng-jian-zhang-shi-yu-gong-bai-shan-bu-lang-zhong-que-fu-xian-tai-chong-he-lan-dai-fu-liu-hou-shi-zhi-ling-nan-shi-shi-yu-xian-zai-huai-nan-mu-fu
title: 瓜洲驛奉餞張侍御公拜膳部郎中却復憲臺充賀蘭大夫留後使之嶺南時侍御先在淮南幕府
titlePinyin: gua1 zhou1 yi4 feng4 jian4 zhang1 shi4 yu4 gong1 bai4 shan4 bu4 lang2 zhong1 que4 fu4 xian4 tai2 chong1 he4 lan2 dai4 fu0 liu2 hou4 shi3 zhi1 ling3 nan2 shi2 shi4 yu4 xian1 zai4 huai2 nan2 mu4 fu3
titleSlug: gua-zhou-yi-feng-jian-zhang-shi-yu-gong-bai-shan-bu-lang-zhong-que-fu-xian-tai-chong-he-lan-dai-fu-liu-hou-shi-zhi-ling-nan-shi-shi-yu-xian-zai-huai-nan-mu-fu
author: 劉長卿
authorPinyin: liu2 chang2 qing1
authorSlug: liu-chang-qing
dynasty: 唐
dynastyPinyin: tang2
dynastySlug: tang
tags: []
---

## 正文

- 太華高標峻，青陽淑氣盤。
- 屬辭傾渤澥，稱價掩琅玕。
- 楊葉頻推中，芸香早拜官。
- 後來慚轍跡，先達仰門闌。
- 佐劇勞黃綬，提綱疾素餐。
- 風生趨府步，筆偃觸邪冠。
- 骨鯁知難屈，鋒鋩豈易干。
- 佇將調玉鉉，翻自落金丸。
- 異議那容直，專權本畏彈。
- 寸心寧有負，三黜竟無端。
- 適喜鴻私降，旋驚羽檄攢。
- 國憐朝市易，人怨虎狼殘。
- 天地龍初見，風塵虜未殫。
- 隨川歸少海，就日背長安。
- 副相榮分寄，輸忠義不刊。
- 擊胡馳汗馬，遷蜀扈鳴鑾。
- 月罷名卿署，星懸上將壇。
- 三軍搖斾出，百越畫圖觀。
- 茅茹能相引，泥沙肯再蟠。
- 兼榮知任重，交辟許才難。
- 勁直隨臺柏，芳香動省蘭。
- 璧從全趙去，鵬自北溟摶。
- 星象銜新寵，風霜帶舊寒。
- 是非生倚伏，榮辱繫悲歡。
- 疇昔偏殊眄，屯蒙獨永歎。
- 不才成擁腫，失計似邯鄲。
- 江國傷移律，家山憶考槃。
- 一爲鷗鳥誤，三見露華團。
- 回首青雲裏，應憐濁水瀾。
- 愧將生事托，羞向鬢毛看。
- 知己傷愆素，他人自好丹。
- 鄉春連楚越，旅宿寄風湍。
- 世路東流水，滄江一釣竿。
- 松聲伯禹穴，草色子陵灘。
- 度嶺情何遽，臨流興未闌。
- 梅花分路遠，揚子上潮寬。
- 夢想懷依倚，煙波限渺漫。
- 且愁無去雁，寧翼少回鸞。
- 極浦春帆迥，空郊晚騎單。
- 獨憐南渡月，今夕送歸鞍。

## 拼音

- tai4 hua2 gao1 biao1 jun4 ， qing1 yang2 shu1 qi4 pan2 。
- shu3 ci2 qing1 bo2 xie4 ， cheng1 jia4 yan3 lang2 gan1 。
- yang2 ye4 bin1 tui1 zhong1 ， yun2 xiang1 zao3 bai4 guan1 。
- hou4 lai2 can2 zhe2 ji4 ， xian1 da2 yang3 men2 lan2 。
- zuo3 ju4 lao2 huang2 shou4 ， ti2 gang1 ji2 su4 can1 。
- feng1 sheng1 qu1 fu3 bu4 ， bi3 yan3 chu4 xie2 guan1 。
- gu3 geng3 zhi1 nan2 qu1 ， feng1 mang2 qi3 yi4 gan1 。
- zhu4 jiang1 diao4 yu4 xuan4 ， fan1 zi4 luo4 jin1 wan2 。
- yi4 yi4 na4 rong2 zhi2 ， zhuan1 quan2 ben3 wei4 dan4 。
- cun4 xin1 ning2 you3 fu4 ， san1 chu4 jing4 wu2 duan1 。
- shi4 xi3 hong2 si1 jiang4 ， xuan2 jing1 yu3 xi2 zan3 。
- guo2 lian2 chao2 shi4 yi4 ， ren2 yuan4 hu3 lang2 can2 。
- tian1 di4 long2 chu1 jian4 ， feng1 chen2 lu3 wei4 dan1 。
- sui2 chuan1 gui1 shao3 hai3 ， jiu4 ri4 bei4 chang2 an1 。
- fu4 xiang1 rong2 fen1 ji4 ， shu1 zhong1 yi4 bu4 kan1 。
- ji1 hu2 chi2 han4 ma3 ， qian1 shu3 hu4 ming2 luan2 。
- yue4 ba4 ming2 qing1 shu3 ， xing1 xuan2 shang4 jiang1 tan2 。
- san1 jun1 yao2 pei4 chu1 ， bai3 yue4 hua4 tu2 guan1 。
- mao2 ru2 neng2 xiang1 yin3 ， ni2 sha1 ken3 zai4 pan2 。
- jian1 rong2 zhi1 ren4 zhong4 ， jiao1 pi4 xu1 cai2 nan2 。
- jin4 zhi2 sui2 tai2 bai3 ， fang1 xiang1 dong4 sheng3 lan2 。
- bi4 cong2 quan2 zhao4 qu4 ， peng2 zi4 bei3 ming2 tuan2 。
- xing1 xiang4 xian2 xin1 chong3 ， feng1 shuang1 dai4 jiu4 han2 。
- shi4 fei1 sheng1 yi3 fu2 ， rong2 ru3 xi4 bei1 huan1 。
- chou2 xi1 pian1 shu1 mian3 ， tun2 meng2 du2 yong3 tan4 。
- bu4 cai2 cheng2 yong1 zhong3 ， shi1 ji4 si4 han2 dan1 。
- jiang1 guo2 shang1 yi2 lü4 ， jia1 shan1 yi4 kao3 pan2 。
- yi4 wei2 ou1 niao3 wu4 ， san1 jian4 lu4 hua2 tuan2 。
- hui2 shou3 qing1 yun2 li3 ， ying1 lian2 zhuo2 shui3 lan2 。
- kui4 jiang1 sheng1 shi4 tuo1 ， xiu1 xiang4 bin4 mao2 kan4 。
- zhi1 ji3 shang1 qian1 su4 ， ta1 ren2 zi4 hao4 dan1 。
- xiang1 chun1 lian2 chu3 yue4 ， lü3 su4 ji4 feng1 tuan1 。
- shi4 lu4 dong1 liu2 shui3 ， cang1 jiang1 yi2 diao4 gan1 。
- song1 sheng1 bo2 yu3 xue2 ， cao3 shai3 zi0 ling2 tan1 。
- du4 ling3 qing2 he2 ju4 ， lin2 liu2 xing1 wei4 lan2 。
- mei2 hua1 fen1 lu4 yuan3 ， yang2 zi3 shang4 chao2 kuan1 。
- meng4 xiang3 huai2 yi1 yi3 ， yan1 bo1 xian4 miao3 man4 。
- qie3 chou2 wu2 qu4 yan4 ， ning2 yi4 shao3 hui2 luan2 。
- ji2 pu3 chun1 fan1 jiong3 ， kong1 jiao1 wan3 qi2 dan1 。
- du2 lian2 nan2 du4 yue4 ， jin1 xi1 song4 gui1 an1 。

## 注释

## 译文

## 赏析
