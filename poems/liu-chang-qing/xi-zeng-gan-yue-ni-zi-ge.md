---
id: liu-chang-qing-xi-zeng-gan-yue-ni-zi-ge
title: 戲贈干越尼子歌
titlePinyin: xi4 zeng4 gan1 yue4 ni2 zi3 ge1
titleSlug: xi-zeng-gan-yue-ni-zi-ge
author: 劉長卿
authorPinyin: liu2 chang2 qing1
authorSlug: liu-chang-qing
dynasty: 唐
dynastyPinyin: tang2
dynastySlug: tang
tags: []
---

## 正文

- 鄱陽女子年十五，家本秦人今在楚。
- 厭向春江空浣沙，龍宮落髮披袈裟。
- 五年持戒長一食，至今猶自顏如花。
- 亭亭獨立青蓮下，忍草禪枝繞精舍。
- 自用黃金買地居，能嫌碧玉隨人嫁。
- 北客相逢疑姓秦，鉛花拋却仍青春。
- 一花一竹如有意，不語不笑能留人。
- 黃鸝欲棲白日暮，天香未散經行處。
- 却對香爐閑誦經，春泉漱玉寒泠泠。
- 雲房寂寂夜鐘後，吳音清切令人聽。
- 人聽吳音歌一曲，杳然如在諸天宿。
- 誰堪世事更相牽，惆悵迴船江水淥。

## 拼音

- po2 yang2 nü3 zi3 nian2 shi2 wu3 ， jia1 ben3 qin2 ren2 jin1 zai4 chu3 。
- yan4 xiang4 chun1 jiang1 kong1 huan4 sha1 ， long2 gong1 luo4 fa4 pi1 jia1 sha1 。
- wu3 nian2 chi2 jie4 chang2 yi4 shi2 ， zhi4 jin1 you2 zi4 yan2 ru2 hua1 。
- ting2 ting2 du2 li4 qing1 lian2 xia4 ， ren3 cao3 shan4 zhi1 rao4 jing1 she4 。
- zi4 yong4 huang2 jin1 mai3 di4 ju1 ， neng2 xian2 bi4 yu4 sui2 ren2 jia4 。
- bei3 ke4 xiang1 feng2 yi2 xing4 qin2 ， qian1 hua1 pao1 que4 reng2 qing1 chun1 。
- yi4 hua1 yi4 zhu2 ru2 you3 yi4 ， bu4 yu3 bu2 xiao4 neng2 liu2 ren2 。
- huang2 li2 yu4 qi1 bai2 ri4 mu4 ， tian1 xiang1 wei4 san4 jing1 xing2 chu3 。
- que4 dui4 xiang1 lu2 xian2 song4 jing1 ， chun1 quan2 shu4 yu4 han2 ling2 ling2 。
- yun2 fang2 ji4 ji4 ye4 zhong1 hou4 ， wu2 yin1 qing1 qie4 ling4 ren2 ting1 。
- ren2 ting1 wu2 yin1 ge1 yi4 qu3 ， yao3 ran2 ru2 zai4 zhu1 tian1 su4 。
- shui2 kan1 shi4 shi4 geng4 xiang1 qian1 ， chou2 chang4 hui2 chuan2 jiang1 shui3 lu4 。

## 注释

## 译文

## 赏析
