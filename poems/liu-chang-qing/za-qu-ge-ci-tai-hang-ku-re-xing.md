---
id: liu-chang-qing-za-qu-ge-ci-tai-hang-ku-re-xing
title: 雜曲歌辭 太行苦熱行
titlePinyin: za2 qu3 ge1 ci2   tai4 hang2 ku3 re4 xing2
titleSlug: za-qu-ge-ci-tai-hang-ku-re-xing
author: 劉長卿
authorPinyin: liu2 chang2 qing1
authorSlug: liu-chang-qing
dynasty: 唐
dynastyPinyin: tang2
dynastySlug: tang
tags: []
---

## 正文

- 迢迢太行路，自古稱險惡。
- 千騎儼欲前，羣峯望如削。
- 火雲從中起，仰視飛鳥落。
- 汗馬臥高原，危旌倚長薄。
- 清風何不至？赤日方煎爍。
- 石露山木焦，鱗窮水泉涸。
- 九重今旰食，萬里傳明略。
- 諸將候軒車，元兇愁鼎鑊。
- 何勞短兵接，自有長纓縛。
- 通越事豈難，渡瀘功未博。
- 朝辭羊腸坂，夕望貝丘郭。
- 漳水斜遶營，常山遙入幕。
- 永懷姑蘇下，因寄建安作。
- 白雪和誠難，滄波意空託。
- 陳琳書記好，王粲從軍樂。
- 早晚歸漢庭，隨君上麟閣。

## 拼音

- tiao2 tiao2 tai4 hang2 lu4 ， zi4 gu3 cheng1 xian3 e4 。
- qian1 qi2 yan3 yu4 qian2 ， qun2 feng1 wang4 ru2 xiao1 。
- huo3 yun2 cong2 zhong1 qi3 ， yang3 shi4 fei1 niao3 luo4 。
- han4 ma3 wo4 gao1 yuan2 ， wei1 jing1 yi3 chang2 bao2 。
- qing1 feng1 he2 bu2 zhi4 ？ chi4 ri4 fang1 jian1 shuo4 。
- shi2 lu4 shan1 mu4 jiao1 ， lin2 qiong2 shui3 quan2 he2 。
- jiu3 chong2 jin1 gan4 shi2 ， wan4 li3 chuan2 ming2 lüe4 。
- zhu1 jiang1 hou4 xuan1 ju1 ， yuan2 xiong1 chou2 ding3 huo4 。
- he2 lao2 duan3 bing1 jie1 ， zi4 you3 chang2 ying1 fu4 。
- tong1 yue4 shi4 qi3 nan2 ， du4 lu2 gong1 wei4 bo2 。
- chao2 ci2 yang2 chang2 ban3 ， xi1 wang4 bei4 qiu1 guo1 。
- zhang1 shui3 xie2 rao4 ying2 ， chang2 shan1 yao2 ru4 mu4 。
- yong3 huai2 gu1 su1 xia4 ， yin1 ji4 jian4 an1 zuo4 。
- bai2 xue3 he2 cheng2 nan2 ， cang1 bo1 yi4 kong1 tuo1 。
- chen2 lin2 shu1 ji4 hao3 ， wang2 can4 cong2 jun1 le4 。
- zao3 wan3 gui1 han4 ting2 ， sui2 jun1 shang4 lin2 ge2 。

## 注释

## 译文

## 赏析
