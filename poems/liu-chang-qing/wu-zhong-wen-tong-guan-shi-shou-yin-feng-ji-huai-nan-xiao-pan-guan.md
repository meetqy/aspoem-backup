---
id: liu-chang-qing-wu-zhong-wen-tong-guan-shi-shou-yin-feng-ji-huai-nan-xiao-pan-guan
title: 吳中聞潼關失守因奉寄淮南蕭判官
titlePinyin: wu2 zhong1 wen2 tong2 guan1 shi1 shou3 yin1 feng4 ji4 huai2 nan2 xiao1 pan4 guan1
titleSlug: wu-zhong-wen-tong-guan-shi-shou-yin-feng-ji-huai-nan-xiao-pan-guan
author: 劉長卿
authorPinyin: liu2 chang2 qing1
authorSlug: liu-chang-qing
dynasty: 唐
dynastyPinyin: tang2
dynastySlug: tang
tags: []
---

## 正文

- 一鴈飛吳天，羈人傷暮律。
- 松江風嫋嫋，波上片帆疾。
- 木落姑蘇臺，霜收洞庭橘。
- 蕭條長洲外，唯見寒山出。
- 胡馬嘶秦雲，漢兵亂相失。
- 關中因竊據，天下共憂慄。
- 南楚有瓊枝，相思怨瑤瑟。
- 一身寄滄洲，萬里看白日。
- 赴敵甘負戈，論兵勇投筆。
- 臨風但攘臂，擇木將委質。
- 不如歸遠山，雲臥飯松栗。

## 拼音

- yi2 yan4 fei1 wu2 tian1 ， ji1 ren2 shang1 mu4 lü4 。
- song1 jiang1 feng1 niao3 niao3 ， bo1 shang4 pian4 fan1 ji2 。
- mu4 luo4 gu1 su1 tai2 ， shuang1 shou1 dong4 ting2 ju2 。
- xiao1 tiao2 chang2 zhou1 wai4 ， wei2 jian4 han2 shan1 chu1 。
- hu2 ma3 si1 qin2 yun2 ， han4 bing1 luan4 xiang1 shi1 。
- guan1 zhong1 yin1 qie4 ju4 ， tian1 xia4 gong4 you1 li4 。
- nan2 chu3 you3 qiong2 zhi1 ， xiang1 si1 yuan4 yao2 se4 。
- yi4 shen1 ji4 cang1 zhou1 ， wan4 li3 kan4 bai2 ri4 。
- fu4 di2 gan1 fu4 ge1 ， lun4 bing1 yong3 tou2 bi3 。
- lin2 feng1 dan4 rang3 bi4 ， ze2 mu4 jiang1 wei3 zhi4 。
- bu4 ru2 gui1 yuan3 shan1 ， yun2 wo4 fan4 song1 li4 。

## 注释

## 译文

## 赏析
