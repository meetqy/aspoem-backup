---
id: liu-chang-qing-dui-yu-zeng-ji-yin-ma-shao-fu-kao-cheng-jiang-shao-fu-jian-xian-cheng-wu-wu-xiong-nan-hua-er-xiong
title: 對雨贈濟陰馬少府考城蔣少府兼獻成武五兄南華二兄
titlePinyin: dui4 yu3 zeng4 ji4 yin1 ma3 shao4 fu3 kao3 cheng2 jiang3 shao4 fu3 jian1 xian4 cheng2 wu3 wu3 xiong1 nan2 hua2 er4 xiong1
titleSlug: dui-yu-zeng-ji-yin-ma-shao-fu-kao-cheng-jiang-shao-fu-jian-xian-cheng-wu-wu-xiong-nan-hua-er-xiong
author: 劉長卿
authorPinyin: liu2 chang2 qing1
authorSlug: liu-chang-qing
dynasty: 唐
dynastyPinyin: tang2
dynastySlug: tang
tags: []
---

## 正文

- 繁雲兼家思，彌望連濟北。
- 日暮微雨中，州城帶秋色。
- 蕭條主人靜，落葉飛不息。
- 鄉夢寒更頻，蟲聲夜相逼。
- 二賢縱橫器，久滯徒勞職。
- 笑語和風騷，雍容事文墨。
- 吾兄即時彥，前路良未測。
- 秋水百丈清，寒松一枝直。
- 此心欲引託，誰爲生羽翼。
- 且復頓歸鞍，杯中雪胸臆。

## 拼音

- fan2 yun2 jian1 jia1 si1 ， mi2 wang4 lian2 ji4 bei3 。
- ri4 mu4 wei1 yu3 zhong1 ， zhou1 cheng2 dai4 qiu1 se4 。
- xiao1 tiao2 zhu3 ren2 jing4 ， luo4 ye4 fei1 bu4 xi1 。
- xiang1 meng4 han2 geng4 bin1 ， chong2 sheng1 ye4 xiang1 bi1 。
- er4 xian2 zong4 heng2 qi4 ， jiu3 zhi4 tu2 lao2 zhi2 。
- xiao4 yu3 he2 feng1 sao1 ， yong1 rong2 shi4 wen2 mo4 。
- wu2 xiong1 ji2 shi2 yan4 ， qian2 lu4 liang2 wei4 ce4 。
- qiu1 shui3 bai3 zhang4 qing1 ， han2 song1 yi4 zhi1 zhi2 。
- ci3 xin1 yu4 yin3 tuo1 ， shui2 wei2 sheng1 yu3 yi4 。
- qie3 fu4 dun4 gui1 an1 ， bei1 zhong1 xue3 xiong1 yi4 。

## 注释

## 译文

## 赏析
