---
id: liu-chang-qing-guan-men-wang-hua-shan
title: 關門望華山
titlePinyin: guan1 men2 wang4 hua2 shan1
titleSlug: guan-men-wang-hua-shan
author: 劉長卿
authorPinyin: liu2 chang2 qing1
authorSlug: liu-chang-qing
dynasty: 唐
dynastyPinyin: tang2
dynastySlug: tang
tags: []
---

## 正文

- 客路瞻太華，三峰高際天。
- 夏雲亙百里，合沓遙相連。
- 雷雨飛半腹，太陽在其巔。
- 翠微關上近，瀑布林梢懸。
- 愛此衆容秀，能令西望偏。
- 徘徊忘暝色，泱漭成陰煙。
- 會是朝百靈，亦聞會羣仙。
- 瓊漿豈易挹，毛女非空傳。
- 髣髴仍佇想，幽期如眼前。
- 金天有青廟，松柏隱蒼然。

## 拼音

- ke4 lu4 zhan1 tai4 hua2 ， san1 feng1 gao1 ji4 tian1 。
- xia4 yun2 gen4 bai3 li3 ， he2 ta4 yao2 xiang1 lian2 。
- lei2 yu3 fei1 ban4 fu4 ， tai4 yang2 zai4 qi2 dian1 。
- cui4 wei1 guan1 shang4 jin4 ， pu4 bu4 lin2 shao1 xuan2 。
- ai4 ci3 zhong4 rong2 xiu4 ， neng2 ling4 xi1 wang4 pian1 。
- pai2 huai2 wang4 ming2 se4 ， yang1 mang3 cheng2 yin1 yan1 。
- hui4 shi4 chao2 bai3 ling2 ， yi4 wen2 hui4 qun2 xian1 。
- qiong2 jiang1 qi3 yi4 yi4 ， mao2 nü3 fei1 kong1 chuan2 。
- fang3 fu2 reng2 zhu4 xiang3 ， you1 qi1 ru2 yan3 qian2 。
- jin1 tian1 you3 qing1 miao4 ， song1 bai3 yin3 cang1 ran2 。

## 注释

## 译文

## 赏析
