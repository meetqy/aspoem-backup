---
id: liu-chang-qing-wan-ci-hu-kou-you-huai
title: 晚次湖口有懷
titlePinyin: wan3 ci4 hu2 kou3 you3 huai2
titleSlug: wan-ci-hu-kou-you-huai
author: 劉長卿
authorPinyin: liu2 chang2 qing1
authorSlug: liu-chang-qing
dynasty: 唐
dynastyPinyin: tang2
dynastySlug: tang
tags: [] 
---

## 正文

- 靄然空水合，目極平江暮。
- 南望天無涯，孤帆落何處。
- 頃爲衡湘客，頗見湖山趣。
- 朝氣和楚雲，夕陽映江樹。
- 帝鄉勞想望，萬里心來去。
- 白髮生扁舟，滄波滿歸路。
- 秋風今已至，日夜雁南度。
- 木葉辭洞庭，紛紛落無數。

## 拼音

- ai3 ran2 kong1 shui3 he2 ， mu4 ji2 ping2 jiang1 mu4 。
- nan2 wang4 tian1 wu2 ya2 ， gu1 fan1 luo4 he2 chu3 。
- qing3 wei2 heng2 xiang1 ke4 ， po1 jian4 hu2 shan1 qu4 。
- chao2 qi4 he2 chu3 yun2 ， xi1 yang2 ying4 jiang1 shu4 。
- di4 xiang1 lao2 xiang3 wang4 ， wan4 li3 xin1 lai2 qu4 。
- bai2 fa4 sheng1 pian1 zhou1 ， cang1 bo1 man3 gui1 lu4 。
- qiu1 feng1 jin1 yi3 zhi4 ， ri4 ye4 yan4 nan2 du4 。
- mu4 ye4 ci2 dong4 ting2 ， fen1 fen1 luo4 wu2 shu4 。

## 注释

## 译文

## 赏析
