---
id: liu-chang-qing-jing-kou-huai-luo-yang-jiu-ju-jian-ji-guang-ling-er-san-zhi-ji
title: 京口懷洛陽舊居兼寄廣陵二三知己
titlePinyin: jing1 kou3 huai2 luo4 yang2 jiu4 ju1 jian1 ji4 guang3 ling2 er4 san1 zhi1 ji3
titleSlug: jing-kou-huai-luo-yang-jiu-ju-jian-ji-guang-ling-er-san-zhi-ji
author: 劉長卿
authorPinyin: liu2 chang2 qing1
authorSlug: liu-chang-qing
dynasty: 唐
dynastyPinyin: tang2
dynastySlug: tang
tags: [] 
---

## 正文

- 川闊悲無梁，藹然滄波夕。
- 天涯一飛鳥，日暮南徐客。
- 氣混京口雲，潮吞海門石。
- 孤帆候風進，夜色帶江白。
- 一水阻佳期，相望空脉脉。
- 那堪歲芳盡，更使春夢積。
- 故國胡塵飛，遠山楚雲隔。
- 家人想何在，庭草爲誰碧。
- 惆悵空傷情，滄浪有餘跡。
- 嚴陵七里灘，攜手同所適。

## 拼音

- chuan1 kuo4 bei1 wu2 liang2 ， ai3 ran2 cang1 bo1 xi1 。
- tian1 ya2 yi4 fei1 niao3 ， ri4 mu4 nan2 xu2 ke4 。
- qi4 hun4 jing1 kou3 yun2 ， chao2 tun1 hai3 men2 shi2 。
- gu1 fan1 hou4 feng1 jin4 ， ye4 se4 dai4 jiang1 bai2 。
- yi4 shui3 zu3 jia1 qi1 ， xiang1 wang4 kong1 mo4 mo4 。
- na4 kan1 sui4 fang1 jin4 ， geng4 shi3 chun1 meng4 ji1 。
- gu4 guo2 hu2 chen2 fei1 ， yuan3 shan1 chu3 yun2 ge2 。
- jia1 ren2 xiang3 he2 zai4 ， ting2 cao3 wei2 shui2 bi4 。
- chou2 chang4 kong1 shang1 qing2 ， cang1 lang4 you3 yu2 ji4 。
- yan2 ling2 qi1 li3 tan1 ， xie2 shou3 tong2 suo3 shi4 。

## 注释

## 译文

## 赏析
