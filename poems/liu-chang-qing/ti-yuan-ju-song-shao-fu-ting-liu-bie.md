---
id: liu-chang-qing-ti-yuan-ju-song-shao-fu-ting-liu-bie
title: 題冤句宋少府廳留別
titlePinyin: ti2 yuan1 ju4 song4 shao4 fu3 ting1 liu2 bie2
titleSlug: ti-yuan-ju-song-shao-fu-ting-liu-bie
author: 劉長卿
authorPinyin: liu2 chang2 qing1
authorSlug: liu-chang-qing
dynasty: 唐
dynastyPinyin: tang2
dynastySlug: tang
tags: [] 
---

## 正文

- 宋侯人之秀，獨步南曹吏。
- 世上無此才，天生一公器。
- 尚甘黃綬屈，未適青雲意。
- 洞澈萬頃陂，昂藏千里驥。
- 從宦聞苦節，應物推高誼。
- 薄俸不自資，傾家共人費。
- 顧予倦棲託，終日憂窮匱。
- 開口即有求，私心豈無愧。
- 幸逢東道主，因輟西征騎。
- 對話堪息機，披文欲忘味。
- 壺觴招過客，几案無留事。
- 綠樹映層城，蒼苔覆閑地。
- 一言重然諾，累夕陪宴慰。
- 何意秋風來，颯然動歸思。
- 留歡殊自愜，去念能爲累。
- 草色愁別時，槐花落行次。
- 臨期仍把手，此會良不易。
- 他日瓊樹枝，相思勞夢寐。

## 拼音

- song4 hou2 ren2 zhi1 xiu4 ， du2 bu4 nan2 cao2 li4 。
- shi4 shang4 wu2 ci3 cai2 ， tian1 sheng1 yi4 gong1 qi4 。
- shang4 gan1 huang2 shou4 qu1 ， wei4 shi4 qing1 yun2 yi4 。
- dong4 che4 wan4 qing3 bei1 ， ang2 cang2 qian1 li3 ji4 。
- cong2 huan4 wen2 ku3 jie2 ， ying1 wu4 tui1 gao1 yi4 。
- bao2 feng4 bu2 zi4 zi1 ， qing1 jia1 gong4 ren2 fei4 。
- gu4 yu3 juan4 qi1 tuo1 ， zhong1 ri4 you1 qiong2 kui4 。
- kai1 kou3 ji2 you3 qiu2 ， si1 xin1 qi3 wu2 kui4 。
- xing4 feng2 dong1 dao4 zhu3 ， yin1 chuo4 xi1 zheng1 qi2 。
- dui4 hua4 kan1 xi1 ji1 ， pi1 wen2 yu4 wang4 wei4 。
- hu2 shang1 zhao1 guo4 ke4 ， ji1 an4 wu2 liu2 shi4 。
- lü4 shu4 ying4 ceng2 cheng2 ， cang1 tai2 fu4 xian2 di4 。
- yi4 yan2 zhong4 ran2 nuo4 ， lei4 xi1 pei2 yan4 wei4 。
- he2 yi4 qiu1 feng1 lai2 ， sa4 ran2 dong4 gui1 si1 。
- liu2 huan1 shu1 zi4 qie4 ， qu4 nian4 neng2 wei2 lei4 。
- cao3 se4 chou2 bie2 shi2 ， huai2 hua1 luo4 xing2 ci4 。
- lin2 qi1 reng2 ba3 shou3 ， ci3 hui4 liang2 bu2 yi4 。
- ta1 ri4 qiong2 shu4 zhi1 ， xiang1 si1 lao2 meng4 mei4 。

## 注释

## 译文

## 赏析
