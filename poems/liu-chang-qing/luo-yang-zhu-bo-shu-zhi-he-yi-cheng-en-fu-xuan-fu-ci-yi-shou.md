---
id: liu-chang-qing-luo-yang-zhu-bo-shu-zhi-he-yi-cheng-en-fu-xuan-fu-ci-yi-shou
title: 洛陽主簿叔知和驛承恩赴選伏辭一首
titlePinyin: luo4 yang2 zhu3 bo2 shu1 zhi1 he2 yi4 cheng2 en1 fu4 xuan3 fu2 ci2 yi4 shou3
titleSlug: luo-yang-zhu-bo-shu-zhi-he-yi-cheng-en-fu-xuan-fu-ci-yi-shou
author: 劉長卿
authorPinyin: liu2 chang2 qing1
authorSlug: liu-chang-qing
dynasty: 唐
dynastyPinyin: tang2
dynastySlug: tang
tags: [] 
---

## 正文

- 仲父王佐材，屈身仇香位。
- 一從理京劇，萬事皆容易。
- 則知無不可，通變有餘地。
- 器宇溟渤寬，文鋒鏌铘利。
- 憧憧洛陽道，日夕皇華使。
- 二載出江亭，一心奉王事。
- 功成良可錄，道在知無愧。
- 天府留香名，銓闈就明試。
- 賦詩皆舊友，攀轍多新吏。
- 綵服辭高堂，青袍擁征騎。
- 此行季春月，時物正鮮媚。
- 官柳陰相連，桃花色如醉。
- 長安想在目，前路遙髣髴。
- 落日看華山，關門逼青翠。
- 行襜稍已隔，結戀無能慰。
- 誰念尊酒間，裴回竹林意。

## 拼音

- zhong4 fu4 wang2 zuo3 cai2 ， qu1 shen1 chou2 xiang1 wei4 。
- yi4 cong2 li3 jing1 ju4 ， wan4 shi4 jie1 rong2 yi4 。
- ze2 zhi1 wu2 bu4 ke3 ， tong1 bian4 you3 yu2 di4 。
- qi4 yu3 ming2 bo2 kuan1 ， wen2 feng1 mo4 ye2 li4 。
- chong1 chong1 luo4 yang2 dao4 ， ri4 xi1 huang2 hua2 shi3 。
- er4 zai4 chu1 jiang1 ting2 ， yi4 xin1 feng4 wang2 shi4 。
- gong1 cheng2 liang2 ke3 lu4 ， dao4 zai4 zhi1 wu2 kui4 。
- tian1 fu3 liu2 xiang1 ming2 ， quan2 wei2 jiu4 ming2 shi4 。
- fu4 shi1 jie1 jiu4 you3 ， pan1 zhe2 duo1 xin1 li4 。
- cai3 fu2 ci2 gao1 tang2 ， qing1 pao2 yong1 zheng1 qi2 。
- ci3 xing2 ji4 chun1 yue4 ， shi2 wu4 zheng4 xian1 mei4 。
- guan1 liu3 yin1 xiang1 lian2 ， tao2 hua1 se4 ru2 zui4 。
- chang2 an1 xiang3 zai4 mu4 ， qian2 lu4 yao2 fang3 fu2 。
- luo4 ri4 kan4 hua2 shan1 ， guan1 men2 bi1 qing1 cui4 。
- xing2 chan1 shao1 yi3 ge2 ， jie2 lian4 wu2 neng2 wei4 。
- shui2 nian4 zun1 jiu3 jian4 ， pei2 hui2 zhu2 lin2 yi4 。

## 注释

## 译文

## 赏析
