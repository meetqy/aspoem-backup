---
id: liu-chang-qing-sun-quan-gu-cheng-xia-huai-gu-jian-song-you-ren-gui-jian-ye
title: 孫權故城下懷古兼送友人歸建業
titlePinyin: sun1 quan2 gu4 cheng2 xia4 huai2 gu3 jian1 song4 you3 ren2 gui1 jian4 ye4
titleSlug: sun-quan-gu-cheng-xia-huai-gu-jian-song-you-ren-gui-jian-ye
author: 劉長卿
authorPinyin: liu2 chang2 qing1
authorSlug: liu-chang-qing
dynasty: 唐
dynastyPinyin: tang2
dynastySlug: tang
tags: [] 
---

## 正文

- 雄圖爭割據，神器終不守。
- 上下武昌城，長江竟何有。
- 古來壯臺榭，事往悲陵阜。
- 寥落幾家人，猶依數株柳。
- 威靈絕想像，蕪沒空林藪。
- 野徑春草中，郊扉夕陽後。
- 逢君從此去，背楚方東走。
- 煙際指金陵，潮時過湓口。
- 行人已何在，臨水徒揮手。
- 惆悵不能歸，孤帆沒雲久。

## 拼音

- xiong2 tu2 zheng1 ge1 ju4 ， shen2 qi4 zhong1 bu4 shou3 。
- shang4 xia4 wu3 chang1 cheng2 ， chang2 jiang1 jing4 he2 you3 。
- gu3 lai2 zhuang4 tai2 xie4 ， shi4 wang3 bei1 ling2 fu4 。
- liao2 luo4 ji1 jia1 ren2 ， you2 yi1 shu4 zhu1 liu3 。
- wei1 ling2 jue2 xiang3 xiang4 ， wu2 mei2 kong1 lin2 sou3 。
- ye3 jing4 chun1 cao3 zhong1 ， jiao1 fei1 xi1 yang2 hou4 。
- feng2 jun1 cong2 ci3 qu4 ， bei4 chu3 fang1 dong1 zou3 。
- yan1 ji4 zhi3 jin1 ling2 ， chao2 shi2 guo4 pen2 kou3 。
- xing2 ren2 yi3 he2 zai4 ， lin2 shui3 tu2 hui1 shou3 。
- chou2 chang4 bu4 neng2 gui1 ， gu1 fan1 mei2 yun2 jiu3 。

## 注释

## 译文

## 赏析
