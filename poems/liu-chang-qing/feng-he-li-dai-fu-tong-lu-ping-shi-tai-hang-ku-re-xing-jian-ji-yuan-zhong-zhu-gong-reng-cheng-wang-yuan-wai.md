---
id: liu-chang-qing-feng-he-li-dai-fu-tong-lu-ping-shi-tai-hang-ku-re-xing-jian-ji-yuan-zhong-zhu-gong-reng-cheng-wang-yuan-wai
title: 奉和李大夫同呂評事太行苦熱行兼寄院中諸公仍呈王員外
titlePinyin: feng4 he2 li3 dai4 fu0 tong2 lü3 ping2 shi4 tai4 hang2 ku3 re4 xing2 jian1 ji4 yuan4 zhong1 zhu1 gong1 reng2 cheng2 wang2 yuan2 wai4
titleSlug: feng-he-li-dai-fu-tong-lu-ping-shi-tai-hang-ku-re-xing-jian-ji-yuan-zhong-zhu-gong-reng-cheng-wang-yuan-wai
author: 劉長卿
authorPinyin: liu2 chang2 qing1
authorSlug: liu-chang-qing
dynasty: 唐
dynastyPinyin: tang2
dynastySlug: tang
tags: []
---

## 正文

- 迢遞太行路，自古稱險惡。
- 千騎儼欲前，羣峰望如削。
- 火雲從中出，仰視飛鳥落。
- 汗馬臥高原，危旌倚長薄。
- 清風竟不至，赤日方煎鑠。
- 石枯山木燋，鱗窮水泉涸。
- 九重今旰食，萬里傳明略。
- 諸將候軒車，元凶愁鼎鑊。
- 何勞短兵接，自有長纓縛。
- 通越事豈難，渡瀘功未博。
- 朝辭羊腸阪，夕望貝丘郭。
- 漳水斜遶營，常山遙入幕。
- 永懷姑蘇下，遙寄建安作。
- 白雪和難成，滄波意空託。
- 陳琳書記好，王粲從軍樂。
- 早晚歸漢廷，隨公上麟閣。

## 拼音

- tiao2 di4 tai4 hang2 lu4 ， zi4 gu3 cheng1 xian3 e4 。
- qian1 qi2 yan3 yu4 qian2 ， qun2 feng1 wang4 ru2 xiao1 。
- huo3 yun2 cong2 zhong1 chu1 ， yang3 shi4 fei1 niao3 luo4 。
- han4 ma3 wo4 gao1 yuan2 ， wei1 jing1 yi3 chang2 bao2 。
- qing1 feng1 jing4 bu2 zhi4 ， chi4 ri4 fang1 jian1 shuo4 。
- shi2 ku1 shan1 mu4 jiao1 ， lin2 qiong2 shui3 quan2 he2 。
- jiu3 chong2 jin1 gan4 shi2 ， wan4 li3 chuan2 ming2 lüe4 。
- zhu1 jiang1 hou4 xuan1 ju1 ， yuan2 xiong1 chou2 ding3 huo4 。
- he2 lao2 duan3 bing1 jie1 ， zi4 you3 chang2 ying1 fu4 。
- tong1 yue4 shi4 qi3 nan2 ， du4 lu2 gong1 wei4 bo2 。
- chao2 ci2 yang2 chang2 ban3 ， xi1 wang4 bei4 qiu1 guo1 。
- zhang1 shui3 xie2 rao4 ying2 ， chang2 shan1 yao2 ru4 mu4 。
- yong3 huai2 gu1 su1 xia4 ， yao2 ji4 jian4 an1 zuo4 。
- bai2 xue3 he2 nan2 cheng2 ， cang1 bo1 yi4 kong1 tuo1 。
- chen2 lin2 shu1 ji4 hao3 ， wang2 can4 cong2 jun1 le4 。
- zao3 wan3 gui1 han4 ting2 ， sui2 gong1 shang4 lin2 ge2 。

## 注释

## 译文

## 赏析
