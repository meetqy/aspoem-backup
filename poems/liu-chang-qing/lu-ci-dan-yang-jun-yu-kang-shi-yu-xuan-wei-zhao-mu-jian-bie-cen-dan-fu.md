---
id: liu-chang-qing-lu-ci-dan-yang-jun-yu-kang-shi-yu-xuan-wei-zhao-mu-jian-bie-cen-dan-fu
title: 旅次丹陽郡遇康侍御宣慰召募兼別岑單父
titlePinyin: lü3 ci4 dan1 yang2 jun4 yu4 kang1 shi4 yu4 xuan1 wei4 zhao4 mu4 jian1 bie2 cen2 dan1 fu4
titleSlug: lu-ci-dan-yang-jun-yu-kang-shi-yu-xuan-wei-zhao-mu-jian-bie-cen-dan-fu
author: 劉長卿
authorPinyin: liu2 chang2 qing1
authorSlug: liu-chang-qing
dynasty: 唐
dynastyPinyin: tang2
dynastySlug: tang
tags: []
---

## 正文

- 客心暮千里，回首煙花繁。
- 楚水渡歸夢，春江連故園。
- 羈人懷上國，驕虜窺中原。
- 胡馬暫爲害，漢臣多負恩。
- 羽書晝夜飛，海內風塵昏。
- 雙鬢日已白，孤舟心且論。
- 繡衣從此來，汗馬宣王言。
- 憂憤激忠勇，悲歡動黎元。
- 南徐爭赴難，發卒如雲屯。
- 倚劒看太白，洗兵臨海門。
- 故人亦滄洲，少別堪傷魂。
- 積翠下京口，歸潮落山根。
- 如何天外帆，又此波上尊。
- 空使憶君處，鶯聲催淚痕。

## 拼音

- ke4 xin1 mu4 qian1 li3 ， hui2 shou3 yan1 hua1 fan2 。
- chu3 shui3 du4 gui1 meng4 ， chun1 jiang1 lian2 gu4 yuan2 。
- ji1 ren2 huai2 shang4 guo2 ， jiao1 lu3 kui1 zhong1 yuan2 。
- hu2 ma3 zan4 wei2 hai4 ， han4 chen2 duo1 fu4 en1 。
- yu3 shu1 zhou4 ye4 fei1 ， hai3 nei4 feng1 chen2 hun1 。
- shuang1 bin4 ri4 yi3 bai2 ， gu1 zhou1 xin1 qie3 lun4 。
- xiu4 yi1 cong2 ci3 lai2 ， han4 ma3 xuan1 wang2 yan2 。
- you1 fen4 ji1 zhong1 yong3 ， bei1 huan1 dong4 li2 yuan2 。
- nan2 xu2 zheng1 fu4 nan2 ， fa1 zu2 ru2 yun2 tun2 。
- yi3 jian4 kan4 tai4 bai2 ， xi3 bing1 lin2 hai3 men2 。
- gu4 ren2 yi4 cang1 zhou1 ， shao3 bie2 kan1 shang1 hun2 。
- ji1 cui4 xia4 jing1 kou3 ， gui1 chao2 luo4 shan1 gen1 。
- ru2 he2 tian1 wai4 fan1 ， you4 ci3 bo1 shang4 zun1 。
- kong1 shi3 yi4 jun1 chu3 ， ying1 sheng1 cui1 lei4 hen2 。

## 注释

## 译文

## 赏析
