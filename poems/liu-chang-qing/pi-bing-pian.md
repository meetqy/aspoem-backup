---
id: liu-chang-qing-pi-bing-pian
title: 疲兵篇
titlePinyin: pi2 bing1 pian1
titleSlug: pi-bing-pian
author: 劉長卿
authorPinyin: liu2 chang2 qing1
authorSlug: liu-chang-qing
dynasty: 唐
dynastyPinyin: tang2
dynastySlug: tang
tags: []
---

## 正文

- 驕虜乘秋下薊門，陰山日夕煙塵昏。
- 三軍疲馬力已盡，百戰殘兵功未論。
- 陣雲泱漭屯塞北，羽書紛紛來不息。
- 孤城望處增斷腸，折劍看時可霑臆。
- 元戎日夕且歌舞，不念關山久辛苦。
- 自矜倚劍氣凌雲，却笑聞笳淚如雨。
- 萬里飄颻空此身，十年征戰老胡塵。
- 赤心報國無片賞，白首還家有幾人。
- 朔風蕭蕭動枯草，旌旗獵獵榆關道。
- 漢月何曾照客心，胡笳只解催人老。
- 軍前仍欲破重圍，閨裏猶應愁未歸。
- 小婦十年啼夜織，行人九月憶寒衣。
- 飲馬滹河晚更清，行吹羗笛遠歸營。
- 只恨漢家多苦戰，徒遺金鏃滿長城。

## 拼音

- jiao1 lu3 cheng2 qiu1 xia4 ji4 men2 ， yin1 shan1 ri4 xi1 yan1 chen2 hun1 。
- san1 jun1 pi2 ma3 li4 yi3 jin4 ， bai3 zhan4 can2 bing1 gong1 wei4 lun4 。
- zhen4 yun2 yang1 mang3 tun2 sai4 bei3 ， yu3 shu1 fen1 fen1 lai2 bu4 xi1 。
- gu1 cheng2 wang4 chu3 zeng1 duan4 chang2 ， zhe2 jian4 kan4 shi2 ke3 zhan1 yi4 。
- yuan2 rong2 ri4 xi1 qie3 ge1 wu3 ， bu2 nian4 guan1 shan1 jiu3 xin1 ku3 。
- zi4 jin1 yi3 jian4 qi4 ling2 yun2 ， que4 xiao4 wen2 jia1 lei4 ru2 yu3 。
- wan4 li3 piao1 yao2 kong1 ci3 shen1 ， shi2 nian2 zheng1 zhan4 lao3 hu2 chen2 。
- chi4 xin1 bao4 guo2 wu2 pian4 shang3 ， bai2 shou3 huan2 jia1 you3 ji1 ren2 。
- shuo4 feng1 xiao1 xiao1 dong4 ku1 cao3 ， jing1 qi2 lie4 lie4 yu2 guan1 dao4 。
- han4 yue4 he2 ceng2 zhao4 ke4 xin1 ， hu2 jia1 zhi1 jie3 cui1 ren2 lao3 。
- jun1 qian2 reng2 yu4 po4 zhong4 wei2 ， gui1 li3 you2 ying1 chou2 wei4 gui1 。
- xiao3 fu4 shi2 nian2 ti2 ye4 zhi1 ， xing2 ren2 jiu3 yue4 yi4 han2 yi1 。
- yin3 ma3 hu1 he2 wan3 geng4 qing1 ， xing2 chui1 qiang1 di2 yuan3 gui1 ying2 。
- zhi1 hen4 han4 jia1 duo1 ku3 zhan4 ， tu2 yi2 jin1 zu2 man3 chang2 cheng2 。

## 注释

## 译文

## 赏析
