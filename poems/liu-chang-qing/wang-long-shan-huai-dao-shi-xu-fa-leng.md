---
id: liu-chang-qing-wang-long-shan-huai-dao-shi-xu-fa-leng
title: 望龍山懷道士許法稜
titlePinyin: wang4 long2 shan1 huai2 dao4 shi0 xu1 fa3 leng2
titleSlug: wang-long-shan-huai-dao-shi-xu-fa-leng
author: 劉長卿
authorPinyin: liu2 chang2 qing1
authorSlug: liu-chang-qing
dynasty: 唐
dynastyPinyin: tang2
dynastySlug: tang
tags: [] 
---

## 正文

- 心惆悵，望龍山。
- 雲之際，鳥獨還。
- 懸崖絕壁幾千丈，綠蘿嫋嫋不可攀。
- 龍山高，誰能踐。
- 靈原中，蒼翠晚。
- 嵐煙瀑水如向人，終日迢迢空在眼。
- 中有一人披霓裳，誦經山頂飧瓊漿。
- 空林閑坐獨焚香，真官列侍儼成行。
- 朝入青霄禮玉堂，夜掃白雲眠石牀。
- 桃花洞裏居人滿，桂樹山中住日長，龍山高高遙相望。

## 拼音

- xin1 chou2 chang4 ， wang4 long2 shan1 。
- yun2 zhi1 ji4 ， niao3 du2 huan2 。
- xuan2 ya2 jue2 bi4 ji1 qian1 zhang4 ， lü4 luo2 niao3 niao3 bu4 ke3 pan1 。
- long2 shan1 gao1 ， shui2 neng2 jian4 。
- ling2 yuan2 zhong1 ， cang1 cui4 wan3 。
- lan2 yan1 pu4 shui3 ru2 xiang4 ren2 ， zhong1 ri4 tiao2 tiao2 kong1 zai4 yan3 。
- zhong1 you3 yi4 ren2 pi1 ni2 chang2 ， song4 jing1 shan1 ding3 sun1 qiong2 jiang1 。
- kong1 lin2 xian2 zuo4 du2 fen2 xiang1 ， zhen1 guan1 lie4 shi4 yan3 cheng2 xing2 。
- chao2 ru4 qing1 xiao1 li3 yu4 tang2 ， ye4 sao3 bai2 yun2 mian2 shi2 chuang2 。
- tao2 hua1 dong4 li3 ju1 ren2 man3 ， gui4 shu4 shan1 zhong1 zhu4 ri4 chang2 ， long2 shan1 gao1 gao1 yao2 xiang1 wang4 。

## 注释

## 译文

## 赏析
