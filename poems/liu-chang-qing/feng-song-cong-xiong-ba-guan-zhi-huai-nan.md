---
id: liu-chang-qing-feng-song-cong-xiong-ba-guan-zhi-huai-nan
title: 奉送從兄罷官之淮南
titlePinyin: feng4 song4 cong2 xiong1 ba4 guan1 zhi1 huai2 nan2
titleSlug: feng-song-cong-xiong-ba-guan-zhi-huai-nan
author: 劉長卿
authorPinyin: liu2 chang2 qing1
authorSlug: liu-chang-qing
dynasty: 唐
dynastyPinyin: tang2
dynastySlug: tang
tags: []
---

## 正文

- 何事浮溟渤，元戎棄鏌鎁。
- 漁竿吾道在，鷗鳥世情賒。
- 玄髮他鄉換，滄洲此路遐。
- 泝沿隨桂檝，醒醉任松華。
- 離別誰堪道，艱危更可嗟。
- 兵鋒搖海內，王命隔天涯。
- 鐘漏移長樂，衣冠接永嘉。
- 還當拂氛祲，那復臥雲霞。
- 溪路漫岡轉，夕陽歸鳥斜。
- 萬艘江縣郭，一樹海人家。
- 揮袂看朱紱，揚帆指白沙。
- 春風獨迴首，愁思極如麻。

## 拼音

- he2 shi4 fu2 ming2 bo2 ， yuan2 rong2 qi4 mo4 ye2 。
- yu2 gan1 wu2 dao4 zai4 ， ou1 niao3 shi4 qing2 she1 。
- xuan2 fa4 ta1 xiang1 huan4 ， cang1 zhou1 ci3 lu4 xia2 。
- su4 yan2 sui2 gui4 ji2 ， xing3 zui4 ren4 song1 hua2 。
- li2 bie2 shui2 kan1 dao4 ， jian1 wei1 geng4 ke3 jie1 。
- bing1 feng1 yao2 hai3 nei4 ， wang2 ming4 ge2 tian1 ya2 。
- zhong1 lou4 yi2 chang2 le4 ， yi1 guan1 jie1 yong3 jia1 。
- huan2 dang1 fu2 fen1 jin4 ， na4 fu4 wo4 yun2 xia2 。
- xi1 lu4 man4 gang1 zhuan3 ， xi1 yang2 gui1 niao3 xie2 。
- wan4 sou1 jiang1 xian4 guo1 ， yi2 shu4 hai3 ren2 jia1 。
- hui1 mei4 kan4 zhu1 fu2 ， yang2 fan1 zhi3 bai2 sha1 。
- chun1 feng1 du2 hui2 shou3 ， chou2 si1 ji2 ru2 ma2 。

## 注释

## 译文

## 赏析
