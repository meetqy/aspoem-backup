---
id: chu-guang-xi-deng-xi-ma-tai-zuo
title: 登戲馬臺作
titlePinyin: deng1 xi4 ma3 tai2 zuo4
titleSlug: deng-xi-ma-tai-zuo
author: 儲光羲
authorPinyin: chu3 guang1 xi1
authorSlug: chu-guang-xi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 君不見宋公仗鉞誅燕後，英雄踴躍爭趨走。
- 小會衣冠呂梁壑，大徵甲卒碻磝口。
- 天門神武樹元勳，九日茱萸饗六軍。
- 泛泛樓船遊極浦，搖搖歌吹動浮雲。
- 居人滿目市朝變，覇業猶存齊楚甸。
- 泗水南流桐柏川，沂山北走瑯琊縣。
- 滄海沈沈晨霧開，彭城烈烈秋風來。
- 少年自古未得意，日暮蕭條登古臺。

## 拼音

- jun1 bu2 jian4 song4 gong1 zhang4 yue4 zhu1 yan4 hou4 ， ying1 xiong2 yong3 yue4 zheng1 qu1 zou3 。
- xiao3 hui4 yi1 guan1 lü3 liang2 he4 ， da4 zhi3 jia3 zu2 qiao1 ao2 kou3 。
- tian1 men2 shen2 wu3 shu4 yuan2 xun1 ， jiu3 ri4 zhu1 yu2 xiang3 liu4 jun1 。
- fan4 fan4 lou2 chuan2 you2 ji2 pu3 ， yao2 yao2 ge1 chui1 dong4 fu2 yun2 。
- ju1 ren2 man3 mu4 shi4 chao2 bian4 ， ba4 ye4 you2 cun2 qi2 chu3 dian4 。
- si4 shui3 nan2 liu2 tong2 bai3 chuan1 ， yi2 shan1 bei3 zou3 lang2 ya2 xian4 。
- cang1 hai3 shen3 shen3 chen2 wu4 kai1 ， peng2 cheng2 lie4 lie4 qiu1 feng1 lai2 。
- shao4 nian2 zi4 gu3 wei4 de2 yi4 ， ri4 mu4 xiao1 tiao2 deng1 gu3 tai2 。

## 注释

## 译文

## 赏析
