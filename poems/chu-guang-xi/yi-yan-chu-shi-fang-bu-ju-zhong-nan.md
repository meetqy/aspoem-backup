---
id: chu-guang-xi-yi-yan-chu-shi-fang-bu-ju-zhong-nan
title: 貽閻處士防卜居終南
titlePinyin: yi2 yan2 chu3 shi4 fang2 bu3 ju1 zhong1 nan2
titleSlug: yi-yan-chu-shi-fang-bu-ju-zhong-nan
author: 儲光羲
authorPinyin: chu3 guang1 xi1
authorSlug: chu-guang-xi
dynasty: 唐
dynastyPinyin: tang2
dynastySlug: tang
tags: []
---

## 正文

- 春風搖雜樹，言別還江汜。
- 堅冰生綠潭，又客三千里。
- 兆夢唯顏色，懸情乃文史。
- 滌耳貴清言，披歡遲玉趾。
- 秦城疑舊廬，佇立問焉如。
- 稚子跪而說，還山將隱居。
- 竹林既深遠，松宇復清虛。
- 跡逈事多逸，心安趣有餘。
- 石門動高韻，草堂新著書。
- 騫飛久超絕，蹇足空躊躇。
- 猶有昔時意，望君當照車。
- 驅車當六國，何以須潛默。
- 聖主常徵賢，羣公每舉德。
- 此時方獨往，身志將何欲。
- 願謝山中人，廻車首歸躅。

## 拼音

- chun1 feng1 yao2 za2 shu4 ， yan2 bie2 huan2 jiang1 si4 。
- jian1 bing1 sheng1 lü4 tan2 ， you4 ke4 san1 qian1 li3 。
- zhao4 meng4 wei2 yan2 se4 ， xuan2 qing2 nai3 wen2 shi3 。
- di2 er3 gui4 qing1 yan2 ， pi1 huan1 chi2 yu4 zhi3 。
- qin2 cheng2 yi2 jiu4 lu2 ， zhu4 li4 wen4 yan1 ru2 。
- zhi4 zi3 gui4 er2 shuo1 ， huan2 shan1 jiang1 yin3 ju1 。
- zhu2 lin2 ji4 shen1 yuan3 ， song1 yu3 fu4 qing1 xu1 。
- ji4 jiong3 shi4 duo1 yi4 ， xin1 an1 qu4 you3 yu2 。
- shi2 men2 dong4 gao1 yun4 ， cao3 tang2 xin1 zhu4 shu1 。
- qian1 fei1 jiu3 chao1 jue2 ， jian3 zu2 kong1 chou2 chu2 。
- you2 you3 xi1 shi2 yi4 ， wang4 jun1 dang1 zhao4 ju1 。
- qu1 ju1 dang1 liu4 guo2 ， he2 yi3 xu1 qian2 mo4 。
- sheng4 zhu3 chang2 zhi3 xian2 ， qun2 gong1 mei3 ju3 de2 。
- ci3 shi2 fang1 du2 wang3 ， shen1 zhi4 jiang1 he2 yu4 。
- yuan4 xie4 shan1 zhong1 ren2 ， hui2 ju1 shou3 gui1 zhu2 。

## 注释

## 译文

## 赏析
