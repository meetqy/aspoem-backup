---
id: chu-guang-xi-yi-yu-chu-shi
title: 貽余處士
titlePinyin: yi2 yu2 chu3 shi4
titleSlug: yi-yu-chu-shi
author: 儲光羲
authorPinyin: chu3 guang1 xi1
authorSlug: chu-guang-xi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 故園至新浦，遙復未百里。
- 北望是他邦，紛吾即遊士。
- 潮來津門啓，罷楫信流水。
- 客意乃成歡，舟人亦相喜。
- 遲遲菱荇上，泛泛孤蒲裏。
- 漸聞商旅喧，猶見鳧鷖起。
- 市亭忽雲構，方物如山峙。
- 吳王昔喪元，隋帝又滅祀。
- 停艫一以眺，太息興亡理。
- 秋苑故池田，宮門新柳杞。
- 我行苦炎月，乃及清昊始。
- 此地日逢迎，終思隱君子。
- 莫言異舒卷，形音在心耳。

## 拼音

- gu4 yuan2 zhi4 xin1 pu3 ， yao2 fu4 wei4 bai3 li3 。
- bei3 wang4 shi4 ta1 bang1 ， fen1 wu2 ji2 you2 shi4 。
- chao2 lai2 jin1 men2 qi3 ， ba4 ji2 xin4 liu2 shui3 。
- ke4 yi4 nai3 cheng2 huan1 ， zhou1 ren2 yi4 xiang1 xi3 。
- chi2 chi2 ling2 xing4 shang4 ， fan4 fan4 gu1 pu2 li3 。
- jian4 wen2 shang1 lü3 xuan1 ， you2 jian4 fu2 yi1 qi3 。
- shi4 ting2 hu1 yun2 gou4 ， fang1 wu4 ru2 shan1 zhi4 。
- wu2 wang2 xi1 sang1 yuan2 ， sui2 di4 you4 mie4 si4 。
- ting2 lu2 yi4 yi3 tiao4 ， tai4 xi1 xing1 wang2 li3 。
- qiu1 yuan4 gu4 chi2 tian2 ， gong1 men2 xin1 liu3 qi3 。
- wo3 xing2 ku3 yan2 yue4 ， nai3 ji2 qing1 hao4 shi3 。
- ci3 di4 ri4 feng2 ying2 ， zhong1 si1 yin3 jun1 zi3 。
- mo4 yan2 yi4 shu1 juan3 ， xing2 yin1 zai4 xin1 er3 。

## 注释

## 译文

## 赏析
