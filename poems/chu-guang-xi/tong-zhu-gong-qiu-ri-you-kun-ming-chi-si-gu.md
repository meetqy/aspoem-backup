---
id: chu-guang-xi-tong-zhu-gong-qiu-ri-you-kun-ming-chi-si-gu
title: 同諸公秋日遊昆明池思古
titlePinyin: tong2 zhu1 gong1 qiu1 ri4 you2 kun1 ming2 chi2 si1 gu3
titleSlug: tong-zhu-gong-qiu-ri-you-kun-ming-chi-si-gu
author: 儲光羲
authorPinyin: chu3 guang1 xi1
authorSlug: chu-guang-xi
dynasty: 唐
dynastyPinyin: tang2
dynastySlug: tang
tags: []
---

## 正文

- 僕人理車騎，西出金光逵。
- 蒼蒼白帝郊，我將遊靈池。
- 太陰連晦朔，雨與天根違。
- 淒風披田原，橫汙益山陂。
- 農畯盡顛沛，顧望稼穡悲。
- 皇靈惻羣甿，神政張天維。
- 坤紀戮屏翳，元綱扶逶迤。
- 迴塘清滄流，大曜懸金暉。
- 秋色浮渾沌，清光隨漣漪。
- 豫章盡莓苔，柳杞成枯枝。
- 驟聞漢天子，征彼西南夷。
- 伐棘開洪淵，秉旄訓我師。
- 震雲靈鼉鼓，照水蛟龍旂。
- 銳士千萬人，猛氣如熊羆。
- 刑罰一以正，干戈自有儀。
- 坐作河漢傾，進退樓船飛。
- 羽發鴻鴈落，檜動芙蓉披。
- 峨峨三雲宮，肅肅振旅歸。
- 惡德忽小醜，器用窮地貲。
- 上兵貴伐謀，此道不能爲。
- 吁哉蒸人苦，始曰征伐非。
- 穆穆軒轅朝，耀德守方陲。
- 君臣日安閑，遠近無怨思。
- 石鯨既蹭蹬，女牛亦流離。
- 獱獺遊渚隅，葭蘆生漘湄。
- 坎埳四十里，填淤今已微。
- 江伯方翱翔，天吳亟往來。
- 桑榆慘無色，佇立暮霏霏。
- 老幼樵木還，賓從迴鞿羈。
- 帝夢鮮魚索，明月當報時。

## 拼音

- pu2 ren2 li3 ju1 qi2 ， xi1 chu1 jin1 guang1 kui2 。
- cang1 cang1 bai2 di4 jiao1 ， wo3 jiang1 you2 ling2 chi2 。
- tai4 yin1 lian2 hui4 shuo4 ， yu3 yu3 tian1 gen1 wei2 。
- qi1 feng1 pi1 tian2 yuan2 ， heng2 wu1 yi4 shan1 bei1 。
- nong2 jun4 jin4 dian1 pei4 ， gu4 wang4 jia4 se4 bei1 。
- huang2 ling2 ce4 qun2 meng2 ， shen2 zheng4 zhang1 tian1 wei2 。
- kun1 ji4 lu4 ping2 yi4 ， yuan2 gang1 fu2 wei1 yi2 。
- hui2 tang2 qing1 cang1 liu2 ， da4 yao4 xuan2 jin1 hui1 。
- qiu1 se4 fu2 hun2 dun4 ， qing1 guang1 sui2 lian2 yi1 。
- yu4 zhang1 jin4 mei2 tai2 ， liu3 qi3 cheng2 ku1 zhi1 。
- zhou4 wen2 han4 tian1 zi3 ， zheng1 bi3 xi1 nan2 yi2 。
- fa2 ji2 kai1 hong2 yuan1 ， bing3 mao2 xun4 wo3 shi1 。
- zhen4 yun2 ling2 tuo2 gu3 ， zhao4 shui3 jiao1 long2 qi2 。
- rui4 shi4 qian1 wan4 ren2 ， meng3 qi4 ru2 xiong2 pi2 。
- xing2 fa2 yi4 yi3 zheng4 ， gan1 ge1 zi4 you3 yi2 。
- zuo4 zuo4 he2 han4 qing1 ， jin4 tui4 lou2 chuan2 fei1 。
- yu3 fa1 hong2 yan4 luo4 ， gui4 dong4 fu2 rong2 pi1 。
- e2 e2 san1 yun2 gong1 ， su4 su4 zhen4 lü3 gui1 。
- e4 de2 hu1 xiao3 chou3 ， qi4 yong4 qiong2 di4 zi1 。
- shang4 bing1 gui4 fa2 mou2 ， ci3 dao4 bu4 neng2 wei2 。
- xu1 zai1 zheng1 ren2 ku3 ， shi3 yue1 zheng1 fa2 fei1 。
- mu4 mu4 xuan1 yuan2 chao2 ， yao4 de2 shou3 fang1 chui2 。
- jun1 chen2 ri4 an1 xian2 ， yuan3 jin4 wu2 yuan4 si1 。
- shi2 jing1 ji4 ceng4 deng4 ， nü3 niu2 yi4 liu2 li2 。
- bian1 ta3 you2 zhu3 yu2 ， jia1 lu2 sheng1 chun2 mei2 。
- kan3 kan3 si4 shi2 li3 ， tian2 yu1 jin1 yi3 wei1 。
- jiang1 bo2 fang1 ao2 xiang2 ， tian1 wu2 ji2 wang3 lai2 。
- sang1 yu2 can3 wu2 se4 ， zhu4 li4 mu4 fei1 fei1 。
- lao3 you4 qiao2 mu4 huan2 ， bin1 cong2 hui2 ji1 ji1 。
- di4 meng4 xian1 yu2 suo3 ， ming2 yue4 dang1 bao4 shi2 。

## 注释

## 译文

## 赏析
