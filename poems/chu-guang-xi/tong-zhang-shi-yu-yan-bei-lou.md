---
id: chu-guang-xi-tong-zhang-shi-yu-yan-bei-lou
title: 同張侍御宴北樓
titlePinyin: tong2 zhang1 shi4 yu4 yan4 bei3 lou2
titleSlug: tong-zhang-shi-yu-yan-bei-lou
author: 儲光羲
authorPinyin: chu3 guang1 xi1
authorSlug: chu-guang-xi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 今之太守古諸侯，出入雙旌垂七旒。
- 朝覽干戈時聽訟，暮延賓客復登樓。
- 西山漠漠崦嵫色，北渚沈沈江漢流。
- 良宵清淨方高會，繡服光輝聯皂蓋。
- 魚龍恍惚堦墀下，雲霧杳冥窗戶外。
- 水靈慷慨行泣珠，游女飄颻思解佩。
- 蒼蒼低月半遙城，落落疎星滿太清。
- 不分開襟悲楚奏，願言吹笛退胡兵。
- 軒后青丘埋䝟貐，周王白羽掃欃槍。
- 期君武節朝龍闕，余亦翱翔歸玉京。

## 拼音

- jin1 zhi1 tai4 shou3 gu3 zhu1 hou2 ， chu1 ru4 shuang1 jing1 chui2 qi1 liu2 。
- chao2 lan3 gan1 ge1 shi2 ting1 song4 ， mu4 yan2 bin1 ke4 fu4 deng1 lou2 。
- xi1 shan1 mo4 mo4 yan1 zi1 se4 ， bei3 zhu3 shen3 shen3 jiang1 han4 liu2 。
- liang2 xiao1 qing1 jing4 fang1 gao1 hui4 ， xiu4 fu2 guang1 hui1 lian2 zao4 gai4 。
- yu2 long2 huang3 hu1 jie1 chi2 xia4 ， yun2 wu4 yao3 ming2 chuang1 hu4 wai4 。
- shui3 ling2 kang1 kai3 xing2 qi4 zhu1 ， you2 nü3 piao1 yao2 si1 jie3 pei4 。
- cang1 cang1 di1 yue4 ban4 yao2 cheng2 ， luo4 luo4 shu1 xing1 man3 tai4 qing1 。
- bu4 fen1 kai1 jin1 bei1 chu3 zou4 ， yuan4 yan2 chui1 di2 tui4 hu2 bing1 。
- xuan1 hou4 qing1 qiu1 mai2 䝟 yu3 ， zhou1 wang2 bai2 yu3 sao3 chan2 qiang1 。
- qi1 jun1 wu3 jie2 chao2 long2 que4 ， yu2 yi4 ao2 xiang2 gui1 yu4 jing1 。

## 注释

## 译文

## 赏析
