---
id: chu-guang-xi-you-mao-shan-wu-shou
title: 游茅山五首
titlePinyin: you2 mao2 shan1 wu3 shou3
titleSlug: you-mao-shan-wu-shou
author: 儲光羲
authorPinyin: chu3 guang1 xi1
authorSlug: chu-guang-xi
dynasty: 唐
dynastyPinyin: tang2
dynastySlug: tang
tags: []
---

## 正文

- 十年別鄉縣，西雲入皇州。此意在觀國，不言空遠遊。
- 九衢平若水，利往無輕舟。北洛反初路，東江還故丘。
- 春山多秀木，碧澗盡清流。不見子桑扈，當從方外求。
- 世業傳儒行，行成非不榮。其如懷獨善，況以聞長生。
- 家近華陽洞，早年深此情。巾車雲路入，理棹瑤溪行。
- 天地朝光滿，江山春色明。王庭有軒冕，此日方知輕。
- 平生非作者，望古懷清芬。心以道為際，行將時不群。
- 茲山在人境，靈貺久傳聞。遠勢一峰出，近形千嶂分。
- 冬春有茂草，朝暮多鮮雲。此去亦何極，但言西日曛。
- 昔賢居柱下，今我去人間。良以直心曠，兼之外視閑。
- 垂綸非釣國，好學異希顏。落日登高嶼，悠然望遠山。
- 溪流碧水去，雲帶清陰還。想見中林士，岩扉長不關。
- 名嶽征仙事，清都訪道書。山門入松柏，天路涵空虛。
- 南極見朝采，西潭聞夜漁。遠心尚雲宿，浪跡出林居。
- 為己存實際，忘形同化初。此行良已矣，不樂複何如。

## 拼音

- shi2 nian2 bie2 xiang1 xian4 ， xi1 yun2 ru4 huang2 zhou1 。 ci3 yi4 zai4 guan1 guo2 ， bu4 yan2 kong1 yuan3 you2 。
- jiu3 qu2 ping2 ruo4 shui3 ， li4 wang3 wu2 qing1 zhou1 。 bei3 luo4 fan3 chu1 lu4 ， dong1 jiang1 huan2 gu4 qiu1 。
- chun1 shan1 duo1 xiu4 mu4 ， bi4 jian4 jin4 qing1 liu2 。 bu2 jian4 zi3 sang1 hu4 ， dang1 cong2 fang1 wai4 qiu2 。
- shi4 ye4 chuan2 ru2 xing2 ， xing2 cheng2 fei1 bu4 rong2 。 qi2 ru2 huai2 du2 shan4 ， kuang4 yi3 wen2 chang2 sheng1 。
- jia1 jin4 hua2 yang2 dong4 ， zao3 nian2 shen1 ci3 qing2 。 jin1 ju1 yun2 lu4 ru4 ， li3 zhao4 yao2 xi1 xing2 。
- tian1 di4 chao2 guang1 man3 ， jiang1 shan1 chun1 se4 ming2 。 wang2 ting2 you3 xuan1 mian3 ， ci3 ri4 fang1 zhi1 qing1 。
- ping2 sheng1 fei1 zuo4 zhe3 ， wang4 gu3 huai2 qing1 fen1 。 xin1 yi3 dao4 wei2 ji4 ， xing2 jiang1 shi2 bu4 qun2 。
- zi1 shan1 zai4 ren2 jing4 ， ling2 kuang4 jiu3 chuan2 wen2 。 yuan3 shi4 yi4 feng1 chu1 ， jin4 xing2 qian1 zhang4 fen1 。
- dong1 chun1 you3 mao4 cao3 ， zhao1 mu4 duo1 xian1 yun2 。 ci3 qu4 yi4 he2 ji2 ， dan4 yan2 xi1 ri4 xun1 。
- xi1 xian2 ju1 zhu4 xia4 ， jin1 wo3 qu4 ren2 jian4 。 liang2 yi3 zhi2 xin1 kuang4 ， jian1 zhi1 wai4 shi4 xian2 。
- chui2 lun2 fei1 diao4 guo2 ， hao3 xue2 yi4 xi1 yan2 。 luo4 ri4 deng1 gao1 yu3 ， you1 ran2 wang4 yuan3 shan1 。
- xi1 liu2 bi4 shui3 qu4 ， yun2 dai4 qing1 yin1 huan2 。 xiang3 jian4 zhong1 lin2 shi4 ， yan2 fei1 chang2 bu4 guan1 。
- ming2 yue4 zheng1 xian1 shi4 ， qing1 dou1 fang3 dao4 shu1 。 shan1 men2 ru4 song1 bai3 ， tian1 lu4 han2 kong1 xu1 。
- nan2 ji2 jian4 chao2 cai3 ， xi1 tan2 wen2 ye4 yu2 。 yuan3 xin1 shang4 yun2 su4 ， lang4 ji4 chu1 lin2 ju1 。
- wei2 ji3 cun2 shi2 ji4 ， wang4 xing2 tong2 hua4 chu1 。 ci3 xing2 liang2 yi3 yi3 ， bu2 le4 fu4 he2 ru2 。

## 注释

## 译文

## 赏析
