---
id: chu-guang-xi-tong-wang-shi-san-wei-ku-yin-yao
title: 同王十三維哭殷遙
titlePinyin: tong2 wang2 shi2 san1 wei2 ku1 yin1 yao2
titleSlug: tong-wang-shi-san-wei-ku-yin-yao
author: 儲光羲
authorPinyin: chu3 guang1 xi1
authorSlug: chu-guang-xi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 生理無不盡，念君在中年。
- 遊道雖未深，舉世莫能賢。
- 筮仕苦貧賤，爲客少田園。
- 膏腴不可求，乃在許西偏。
- 四鄰盡桑柘，咫尺開牆垣。
- 內艱未及虞，形影隨化遷。
- 茅茨俯苫蓋，雙殯兩楹間。
- 時聞孤女號，逈出陌與阡。
- 慈烏亂飛鳴，猛獸亦以跧。
- 故人王夫子，靜念無生篇。
- 哀樂久已絕，聞之將泫然。
- 太陽蔽空虛，雨雪浮蒼山。
- 迢遰親靈櫬，顧予悲絕絃。
- 處順與安時，及此乃空言。

## 拼音

- sheng1 li3 wu2 bu2 jin4 ， nian4 jun1 zai4 zhong1 nian2 。
- you2 dao4 sui1 wei4 shen1 ， ju3 shi4 mo4 neng2 xian2 。
- shi4 shi4 ku3 pin2 jian4 ， wei2 ke4 shao3 tian2 yuan2 。
- gao1 yu2 bu4 ke3 qiu2 ， nai3 zai4 xu1 xi1 pian1 。
- si4 lin2 jin4 sang1 zhe4 ， zhi3 chi3 kai1 qiang2 yuan2 。
- nei4 jian1 wei4 ji2 yu2 ， xing2 ying3 sui2 hua4 qian1 。
- mao2 ci2 fu3 shan1 gai4 ， shuang1 bin4 liang3 ying2 jian4 。
- shi2 wen2 gu1 nü3 hao4 ， jiong3 chu1 mo4 yu3 qian1 。
- ci2 wu1 luan4 fei1 ming2 ， meng3 shou4 yi4 yi3 quan2 。
- gu4 ren2 wang2 fu1 zi3 ， jing4 nian4 wu2 sheng1 pian1 。
- ai1 le4 jiu3 yi3 jue2 ， wen2 zhi1 jiang1 xuan4 ran2 。
- tai4 yang2 bi4 kong1 xu1 ， yu3 xue3 fu2 cang1 shan1 。
- tiao2 di4 qin1 ling2 chen4 ， gu4 yu3 bei1 jue2 xian2 。
- chu3 shun4 yu3 an1 shi2 ， ji2 ci3 nai3 kong1 yan2 。

## 注释

## 译文

## 赏析
