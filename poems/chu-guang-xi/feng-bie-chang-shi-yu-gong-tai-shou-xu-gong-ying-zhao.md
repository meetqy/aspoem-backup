---
id: chu-guang-xi-feng-bie-chang-shi-yu-gong-tai-shou-xu-gong-ying-zhao
title: 奉別長史庾公太守徐公應召
titlePinyin: feng4 bie2 chang2 shi3 yu3 gong1 tai4 shou3 xu2 gong1 ying1 zhao4
titleSlug: feng-bie-chang-shi-yu-gong-tai-shou-xu-gong-ying-zhao
author: 儲光羲
authorPinyin: chu3 guang1 xi1
authorSlug: chu-guang-xi
dynasty: 唐
dynastyPinyin: tang2
dynastySlug: tang
tags: []
---

## 正文

- 烈風起江漢，白浪忽如山。
- 方伯驟勤王，杞人亦憂天。
- 酆鎬頃霾晦，雲龍召我賢。
- 車騎北艱苦，艅艎西泝沿。
- 水靈靜湍瀨，猛獸趨後先。
- 龍樓開新陽，萬里出雲間。
- 宇宙既焜耀，崇德濟巨川。
- 受命在神宗，振兵猶軒轅。
- 煌煌踰涿鹿，穆穆更坤元。
- 明王朝太階，遠邇望嘉言。
- 遊子淡何思，江湖將永年。

## 拼音

- lie4 feng1 qi3 jiang1 han4 ， bai2 lang4 hu1 ru2 shan1 。
- fang1 bo2 zhou4 qin2 wang2 ， qi3 ren2 yi4 you1 tian1 。
- feng1 gao3 qing3 mai2 hui4 ， yun2 long2 zhao4 wo3 xian2 。
- ju1 qi2 bei3 jian1 ku3 ， yu2 huang2 xi1 su4 yan2 。
- shui3 ling2 jing4 tuan1 lai4 ， meng3 shou4 qu1 hou4 xian1 。
- long2 lou2 kai1 xin1 yang2 ， wan4 li3 chu1 yun2 jian4 。
- yu3 zhou4 ji4 kun1 yao4 ， chong2 de2 ji4 ju4 chuan1 。
- shou4 ming4 zai4 shen2 zong1 ， zhen4 bing1 you2 xuan1 yuan2 。
- huang2 huang2 yu2 zhuo1 lu4 ， mu4 mu4 geng4 kun1 yuan2 。
- ming2 wang2 chao2 tai4 jie1 ， yuan3 er3 wang4 jia1 yan2 。
- you2 zi3 dan4 he2 si1 ， jiang1 hu2 jiang1 yong3 nian2 。

## 注释

## 译文

## 赏析
