---
id: chu-guang-xi-ge-shu-dai-fu-song-de
title: 哥舒大夫頌德
titlePinyin: ge1 shu1 dai4 fu0 song4 de2
titleSlug: ge-shu-dai-fu-song-de
author: 儲光羲
authorPinyin: chu3 guang1 xi1
authorSlug: chu-guang-xi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 天紀啓真命，君生臣亦生。
- 乃知赤帝子，復有蒼龍精。
- 神武建皇極，文昌開將星。
- 超超渭濱器，落落山西名。
- 畫閫入受脤，鑿門出扞城。
- 戎人昧正朔，我有軒轅兵。
- 隴路起豐鎬，關雲隨斾旌。
- 河湟訓兵甲，義勇方橫行。
- 韓魏多銳士，蹶張在幕庭。
- 大非四決軋，石堡高崢嶸。
- 攻伐若振槁，孰云非神明。
- 嘉謀即天意，驟勝由師貞。
- 枯草被西陸，烈風昏太清。
- 戢戈旄頭落，牧馬崑崙平。
- 賓從儼冠蓋，封山紀天聲。
- 來朝芙蓉闕，鳴玉飄華纓。
- 直道濟時憲，天邦遂輕刑。
- 抗書報知己，松柏亦以榮。
- 嘉命列上第，德輝照天京。
- 在車持簡墨，粲粲皆詞英。
- 顧我搶榆者，莫能翔青冥。
- 遊燕非騏驥，躑躅思長鳴。

## 拼音

- tian1 ji4 qi3 zhen1 ming4 ， jun1 sheng1 chen2 yi4 sheng1 。
- nai3 zhi1 chi4 di4 zi3 ， fu4 you3 cang1 long2 jing1 。
- shen2 wu3 jian4 huang2 ji2 ， wen2 chang1 kai1 jiang1 xing1 。
- chao1 chao1 wei4 bin1 qi4 ， luo4 luo4 shan1 xi1 ming2 。
- hua4 kun3 ru4 shou4 shen4 ， zao2 men2 chu1 han4 cheng2 。
- rong2 ren2 mei4 zheng4 shuo4 ， wo3 you3 xuan1 yuan2 bing1 。
- long3 lu4 qi3 feng1 gao3 ， guan1 yun2 sui2 pei4 jing1 。
- he2 huang2 xun4 bing1 jia3 ， yi4 yong3 fang1 heng2 xing2 。
- han2 wei4 duo1 rui4 shi4 ， jue3 zhang1 zai4 mu4 ting2 。
- da4 fei1 si4 jue2 ya4 ， shi2 bao3 gao1 zheng1 rong2 。
- gong1 fa2 ruo4 zhen4 gao3 ， shu2 yun2 fei1 shen2 ming2 。
- jia1 mou2 ji2 tian1 yi4 ， zhou4 sheng4 you2 shi1 zhen1 。
- ku1 cao3 bei4 xi1 lu4 ， lie4 feng1 hun1 tai4 qing1 。
- ji2 ge1 mao2 tou2 luo4 ， mu4 ma3 kun1 lun2 ping2 。
- bin1 cong2 yan3 guan1 gai4 ， feng1 shan1 ji4 tian1 sheng1 。
- lai2 chao2 fu2 rong2 que4 ， ming2 yu4 piao1 hua2 ying1 。
- zhi2 dao4 ji4 shi2 xian4 ， tian1 bang1 sui4 qing1 xing2 。
- kang4 shu1 bao4 zhi1 ji3 ， song1 bai3 yi4 yi3 rong2 。
- jia1 ming4 lie4 shang4 di4 ， de2 hui1 zhao4 tian1 jing1 。
- zai4 ju1 chi2 jian3 mo4 ， can4 can4 jie1 ci2 ying1 。
- gu4 wo3 qiang1 yu2 zhe3 ， mo4 neng2 xiang2 qing1 ming2 。
- you2 yan4 fei1 qi2 ji4 ， zhi2 zhu2 si1 chang2 ming2 。

## 注释

## 译文

## 赏析
