---
id: chu-guang-xi-chou-li-chu-shi-shan-zhong-jian-zeng
title: 酬李處士山中見贈
titlePinyin: chou2 li3 chu3 shi4 shan1 zhong1 jian4 zeng4
titleSlug: chou-li-chu-shi-shan-zhong-jian-zeng
author: 儲光羲
authorPinyin: chu3 guang1 xi1
authorSlug: chu-guang-xi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 厥初遊太學，相與極周旋。
- 含采共朝暮，知言同古先。
- 孟陽題劒閣，子雲獻甘泉。
- 斯須曠千里，婉娩將十年。
- 今來豔陽月，好鳥鳴翩翩。
- 同聲既求友，不肖亦懷賢。
- 引領遲芳信，果枉瑤華篇。
- 成頌非其德，高文徒自妍。
- 聲塵邈超越，比興起孤絕。
- 始信郢中人，乃能歌白雪。
- 跂予北堂夜，搖筆酬明哲。
- 綠竹動清風，層軒靜華月。
- 想像南山下，恬然謝朝列。
- 猶恐鶗鴂鳴，坐看芳草歇。
- 邀以青松色，同之白華潔。
- 永願登龍門，相將持此節。

## 拼音

- jue2 chu1 you2 tai4 xue2 ， xiang1 yu3 ji2 zhou1 xuan2 。
- han2 cai3 gong4 zhao1 mu4 ， zhi1 yan2 tong2 gu3 xian1 。
- meng4 yang2 ti2 jian4 ge2 ， zi3 yun2 xian4 gan1 quan2 。
- si1 xu1 kuang4 qian1 li3 ， wan3 mian3 jiang1 shi2 nian2 。
- jin1 lai2 yan4 yang2 yue4 ， hao3 niao3 ming2 pian1 pian1 。
- tong2 sheng1 ji4 qiu2 you3 ， bu2 xiao4 yi4 huai2 xian2 。
- yin3 ling3 chi2 fang1 xin4 ， guo3 wang3 yao2 hua2 pian1 。
- cheng2 song4 fei1 qi2 de2 ， gao1 wen2 tu2 zi4 yan2 。
- sheng1 chen2 miao3 chao1 yue4 ， bi3 xing1 qi3 gu1 jue2 。
- shi3 xin4 ying3 zhong1 ren2 ， nai3 neng2 ge1 bai2 xue3 。
- qi2 yu3 bei3 tang2 ye4 ， yao2 bi3 chou2 ming2 zhe2 。
- lü4 zhu2 dong4 qing1 feng1 ， ceng2 xuan1 jing4 hua2 yue4 。
- xiang3 xiang4 nan2 shan1 xia4 ， tian2 ran2 xie4 chao2 lie4 。
- you2 kong3 ti2 jue2 ming2 ， zuo4 kan4 fang1 cao3 xie1 。
- yao1 yi3 qing1 song1 se4 ， tong2 zhi1 bai2 hua2 jie2 。
- yong3 yuan4 deng1 long2 men2 ， xiang1 jiang1 chi2 ci3 jie2 。

## 注释

## 译文

## 赏析
