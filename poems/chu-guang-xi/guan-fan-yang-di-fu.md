---
id: chu-guang-xi-guan-fan-yang-di-fu
title: 觀范陽遞俘
titlePinyin: guan1 fan4 yang2 di4 fu2
titleSlug: guan-fan-yang-di-fu
author: 儲光羲
authorPinyin: chu3 guang1 xi1
authorSlug: chu-guang-xi
dynasty: 唐
dynastyPinyin: tang2
dynastySlug: tang
tags: []
---

## 正文

- 北河旄星隕，鬼方獮林胡。
- 羣師舞弓矢，電發歸燕墟。
- 皇皇軒轅君，贊贊臯陶謨。
- 方思壯軍實，遠近遞生俘。
- 車馬踐大逵，合沓成深渠。
- 牧人過橐駞，校正引騊駼。
- 烈風朝送寒，雲雪靄天隅。
- 草木同一色，誰能辨榮枯。
- 四履封元戎，百金酬勇夫。
- 大邦武功爵，固與炎皇殊。

## 拼音

- bei3 he2 mao2 xing1 yun3 ， gui3 fang1 xian3 lin2 hu2 。
- qun2 shi1 wu3 gong1 shi3 ， dian4 fa1 gui1 yan4 xu1 。
- huang2 huang2 xuan1 yuan2 jun1 ， zan4 zan4 gao1 tao2 mo2 。
- fang1 si1 zhuang4 jun1 shi2 ， yuan3 jin4 di4 sheng1 fu2 。
- ju1 ma3 jian4 da4 kui2 ， he2 ta4 cheng2 shen1 qu2 。
- mu4 ren2 guo4 tuo2 tuo2 ， jiao4 zheng4 yin3 tao2 tu2 。
- lie4 feng1 chao2 song4 han2 ， yun2 xue3 ai3 tian1 yu2 。
- cao3 mu4 tong2 yi2 se4 ， shui2 neng2 bian4 rong2 ku1 。
- si4 lü3 feng1 yuan2 rong2 ， bai3 jin1 chou2 yong3 fu1 。
- da4 bang1 wu3 gong1 jue2 ， gu4 yu3 yan2 huang2 shu1 。

## 注释

## 译文

## 赏析
