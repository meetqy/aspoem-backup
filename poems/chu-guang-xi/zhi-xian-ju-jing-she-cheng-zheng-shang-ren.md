---
id: chu-guang-xi-zhi-xian-ju-jing-she-cheng-zheng-shang-ren
title: 至閑居精舍呈正上人
titlePinyin: zhi4 xian2 ju1 jing1 she4 cheng2 zheng4 shang4 ren2
titleSlug: zhi-xian-ju-jing-she-cheng-zheng-shang-ren
author: 儲光羲
authorPinyin: chu3 guang1 xi1
authorSlug: chu-guang-xi
dynasty: 唐
dynastyPinyin: tang2
dynastySlug: tang
tags: []
---

## 正文

- 太室三招提，其趣皆不同。
- 不同非一趣，況是天遊宮。
- 雙嶺前夾門，閣道復橫空。
- 寶坊若花積，宛轉不可窮。
- 流泉自成池，清松信饒風。
- 秋晏景氣逈，皛明丹素功。
- 將近隱者鄰，遠與西山通。
- 大師假惠照，念以息微躬。

## 拼音

- tai4 shi4 san1 zhao1 ti2 ， qi2 qu4 jie1 bu4 tong2 。
- bu4 tong2 fei1 yi2 qu4 ， kuang4 shi4 tian1 you2 gong1 。
- shuang1 ling3 qian2 jia1 men2 ， ge2 dao4 fu4 heng2 kong1 。
- bao3 fang1 ruo4 hua1 ji1 ， wan3 zhuan3 bu4 ke3 qiong2 。
- liu2 quan2 zi4 cheng2 chi2 ， qing1 song1 xin4 rao2 feng1 。
- qiu1 yan4 jing3 qi4 jiong3 ， xiao3 ming2 dan1 su4 gong1 。
- jiang1 jin4 yin3 zhe3 lin2 ， yuan3 yu3 xi1 shan1 tong1 。
- da4 shi1 jia3 hui4 zhao4 ， nian4 yi3 xi1 wei1 gong1 。

## 注释

## 译文

## 赏析
