---
id: chu-guang-xi-ci-tian-yuan-shi-zai-hua-yin-fa-bing-zuo-shi-you-lang-guan-dian-fa
title: 次天元十載華陰發兵作時有郎官點發
titlePinyin: ci4 tian1 yuan2 shi2 zai4 hua2 yin1 fa1 bing1 zuo4 shi2 you3 lang2 guan1 dian3 fa1
titleSlug: ci-tian-yuan-shi-zai-hua-yin-fa-bing-zuo-shi-you-lang-guan-dian-fa
author: 儲光羲
authorPinyin: chu3 guang1 xi1
authorSlug: chu-guang-xi
dynasty: 唐
dynastyPinyin: tang2
dynastySlug: tang
tags: []
---

## 正文

- 鬼方生獫狁，時寇盧龍營。
- 帝念霍嫖姚，詔發咸林兵。
- 天星下文閣，簡師臨我城。
- 三陌觀勇夫，五餌謀長纓。
- 雷野大車發，震雲靈鼓鳴。
- 太華色莽蒼，清渭風交橫。
- 胡馬悲雨雪，詩人歌斾旌。
- 閼氏爲女奴，單于作邊氓。
- 神皇麒麟閣，大將不書名。

## 拼音

- gui3 fang1 sheng1 xian3 yun3 ， shi2 kou4 lu2 long2 ying2 。
- di4 nian4 huo4 piao2 yao2 ， zhao4 fa1 xian2 lin2 bing1 。
- tian1 xing1 xia4 wen2 ge2 ， jian3 shi1 lin2 wo3 cheng2 。
- san1 mo4 guan1 yong3 fu1 ， wu3 er3 mou2 chang2 ying1 。
- lei2 ye3 da4 ju1 fa1 ， zhen4 yun2 ling2 gu3 ming2 。
- tai4 hua2 se4 mang3 cang1 ， qing1 wei4 feng1 jiao1 heng2 。
- hu2 ma3 bei1 yu3 xue3 ， shi1 ren2 ge1 pei4 jing1 。
- e4 shi4 wei2 nü3 nu2 ， dan1 yu2 zuo4 bian1 mang2 。
- shen2 huang2 qi2 lin2 ge2 ， da4 jiang1 bu4 shu1 ming2 。

## 注释

## 译文

## 赏析
