---
id: dai-shu-lun-zeng-kang-lao-ren-qia
title: 贈康老人洽
titlePinyin: zeng4 kang1 lao3 ren2 qia4
titleSlug: zeng-kang-lao-ren-qia
author: 戴叔倫
authorPinyin: dai4 shu1 lun2
authorSlug: dai-shu-lun
dynasty: 唐
dynastyPinyin: tang2
dynastySlug: tang
tags: [] 
---

## 正文

- 酒泉布衣舊才子，少小知名帝城裏。
- 一篇飛入九重門，樂府喧喧聞至尊。
- 宮中美人皆唱得，七貴因之盡相識。
- 南鄰北里日經過，處處淹留樂事多。
- 不脫弊裘輕錦綺，長吟佳句掩笙歌。
- 賢王貴主於我厚，駿馬蒼頭如己有。
- 暗將心事隔風塵，盡擲年光逐杯酒。
- 青門幾度見春歸，折柳尋花送落暉。
- 杜陵往往逢秋暮，望月臨風攀古樹。
- 繁霜入鬢何足論，舊國連天不知處。
- 爾來倏忽五十年，却憶當時思眇然。
- 多識故侯悲宿草，曾看流水沒桑田。
- 百人會中一身在，被褐飲瓢終不改。
- 陌頭車馬共營營，不解如君任此生。

## 拼音

- jiu3 quan2 bu4 yi1 jiu4 cai2 zi3 ， shao3 xiao3 zhi1 ming2 di4 cheng2 li3 。
- yi4 pian1 fei1 ru4 jiu3 chong2 men2 ， le4 fu3 xuan1 xuan1 wen2 zhi4 zun1 。
- gong1 zhong1 mei3 ren2 jie1 chang4 de2 ， qi1 gui4 yin1 zhi1 jin4 xiang1 shi2 。
- nan2 lin2 bei3 li3 ri4 jing1 guo4 ， chu3 chu3 yan1 liu2 le4 shi4 duo1 。
- bu4 tuo1 bi4 qiu2 qing1 jin3 qi3 ， chang2 yin2 jia1 ju4 yan3 sheng1 ge1 。
- xian2 wang2 gui4 zhu3 wu1 wo3 hou4 ， jun4 ma3 cang1 tou2 ru2 ji3 you3 。
- an4 jiang1 xin1 shi4 ge2 feng1 chen2 ， jin4 zhi4 nian2 guang1 zhu2 bei1 jiu3 。
- qing1 men2 ji1 du4 jian4 chun1 gui1 ， zhe2 liu3 xun2 hua1 song4 luo4 hui1 。
- du4 ling2 wang3 wang3 feng2 qiu1 mu4 ， wang4 yue4 lin2 feng1 pan1 gu3 shu4 。
- fan2 shuang1 ru4 bin4 he2 zu2 lun4 ， jiu4 guo2 lian2 tian1 bu4 zhi1 chu3 。
- er3 lai2 shu1 hu1 wu3 shi2 nian2 ， que4 yi4 dang1 shi2 si1 miao3 ran2 。
- duo1 shi2 gu4 hou2 bei1 su4 cao3 ， ceng2 kan4 liu2 shui3 mei2 sang1 tian2 。
- bai3 ren2 hui4 zhong1 yi4 shen1 zai4 ， bei4 he4 yin3 piao2 zhong1 bu4 gai3 。
- mo4 tou2 ju1 ma3 gong4 ying2 ying2 ， bu4 jie3 ru2 jun1 ren4 ci3 sheng1 。

## 注释

## 译文

## 赏析
