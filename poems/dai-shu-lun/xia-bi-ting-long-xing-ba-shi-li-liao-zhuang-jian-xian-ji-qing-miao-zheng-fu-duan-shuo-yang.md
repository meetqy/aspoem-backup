---
id: dai-shu-lun-xia-bi-ting-long-xing-ba-shi-li-liao-zhuang-jian-xian-ji-qing-miao-zheng-fu-duan-shuo-yang
title: 下鼻亭瀧行八十里聊狀艱險寄青苗鄭副端朔陽
titlePinyin: xia4 bi2 ting2 long2 xing2 ba1 shi2 li3 liao2 zhuang4 jian1 xian3 ji4 qing1 miao2 zheng4 fu4 duan1 shuo4 yang2
titleSlug: xia-bi-ting-long-xing-ba-shi-li-liao-zhuang-jian-xian-ji-qing-miao-zheng-fu-duan-shuo-yang
author: 戴叔倫
authorPinyin: dai4 shu1 lun2
authorSlug: dai-shu-lun
dynasty: 唐
dynastyPinyin: tang2
dynastySlug: tang
tags: []
---

## 正文

- 瀧水天際來，鼻山地中坼。
- 盤渦幾十處，疊溜皆千尺。
- 直寫卷沈沙，驚翻衝絕壁。
- 淙淙振崖谷，洶洶竟朝夕。
- 人語不自聞，日光亂相射。
- 艤舟始搖漾，舉棹旋奔激。
- 既下同建瓴，半空方避石。
- 前危苦未盡，後險何其迫。
- 倏閃疾風雷，蒼皇蕩魂魄。
- 因隨伏流出，忽與跳波隔。
- 遠想欲回軒，豈茲還泛鷁。
- 雲涯多候館，努力勤登歷。

## 拼音

- long2 shui3 tian1 ji4 lai2 ， bi2 shan1 di4 zhong1 che4 。
- pan2 wo1 ji1 shi2 chu3 ， die2 liu1 jie1 qian1 chi3 。
- zhi2 xie3 juan4 shen3 sha1 ， jing1 fan1 chong1 jue2 bi4 。
- cong2 cong2 zhen4 ya2 gu3 ， xiong1 xiong1 jing4 zhao1 xi1 。
- ren2 yu3 bu2 zi4 wen2 ， ri4 guang1 luan4 xiang1 she4 。
- yi3 zhou1 shi3 yao2 yang4 ， ju3 zhao4 xuan2 ben1 ji1 。
- ji4 xia4 tong2 jian4 ling2 ， ban4 kong1 fang1 bi4 shi2 。
- qian2 wei1 ku3 wei4 jin4 ， hou4 xian3 he2 qi2 po4 。
- shu1 shan3 ji2 feng1 lei2 ， cang1 huang2 dang4 hun2 po4 。
- yin1 sui2 fu2 liu2 chu1 ， hu1 yu3 tiao4 bo1 ge2 。
- yuan3 xiang3 yu4 hui2 xuan1 ， qi3 zi1 huan2 fan4 yi4 。
- yun2 ya2 duo1 hou4 guan3 ， nu3 li4 qin2 deng1 li4 。

## 注释

## 译文

## 赏析
