---
id: dai-shu-lun-feng-tian-chou-bie-zheng-jian-yi-yun-kui-lu-shi-yi-jing-liang-jian-bie-zhi-zuo
title: 奉天酬別鄭諫議雲逵盧拾遺景亮見別之作
titlePinyin: feng4 tian1 chou2 bie2 zheng4 jian4 yi4 yun2 kui2 lu2 shi2 yi2 jing3 liang4 jian4 bie2 zhi1 zuo4
titleSlug: feng-tian-chou-bie-zheng-jian-yi-yun-kui-lu-shi-yi-jing-liang-jian-bie-zhi-zuo
author: 戴叔倫
authorPinyin: dai4 shu1 lun2
authorSlug: dai-shu-lun
dynasty: 唐
dynastyPinyin: tang2
dynastySlug: tang
tags: []
---

## 正文

- 巨孽盜都城，傳聞天下驚。
- 陪臣九江畔，走馬來赴難。
- 伏奏見龍顏，旋持手詔還。
- 單車不可駐，朱檻未遑攀。
- 故人出相餞，共悲行路難。
- 臨岐荷贈言，對酒獨傷魂。
- 世故山川險，憂多思慮昏。
- 重陰蔽芳月，疊嶺明舊雪。
- 泥積轍更深，木冰花不發。
- 鄭君間世賢，忠孝乃雙全。
- 大義棄妻子，至淳易生死。
- 知心三四人，越境千餘里。
- 駿馬帳前發，驚塵路旁起。
- 樓頭俛首看，莫敢相留止。
- 拜闕奏良圖，留中沃聖謨。
- 洗兵救衞郡，誘敵討幽都。
- 名亞典屬國，良選諫大夫。
- 從容九霄上，談笑授陰符。
- 盧生富才術，特立居近密。
- 採掇獻吾君，朝廷視聽新。
- 寬饒狂自比，汲黯直爲鄰。
- 就列繼三事，主文當七人。
- 可憐長守道，不覺五逢春。
- 昔去城南陌，各爲天際客。
- 關河煙霧深，寸步音塵隔。
- 羈旅忽相遇，別離又茲夕。
- 前悲涕未乾，後喜心已慼。
- 而我方老大，頗爲風眩迫。
- 夫君幷少年，何爾鬢鬚白。
- 惆悵語不盡，裴回情轉劇。
- 一尊自共持，以慰長相憶。

## 拼音

- ju4 nie4 dao4 du1 cheng2 ， chuan2 wen2 tian1 xia4 jing1 。
- pei2 chen2 jiu3 jiang1 pan4 ， zou3 ma3 lai2 fu4 nan2 。
- fu2 zou4 jian4 long2 yan2 ， xuan2 chi2 shou3 zhao4 huan2 。
- dan1 ju1 bu4 ke3 zhu4 ， zhu1 jian4 wei4 huang2 pan1 。
- gu4 ren2 chu1 xiang1 jian4 ， gong4 bei1 xing2 lu4 nan2 。
- lin2 qi2 he2 zeng4 yan2 ， dui4 jiu3 du2 shang1 hun2 。
- shi4 gu4 shan1 chuan1 xian3 ， you1 duo1 si1 lü4 hun1 。
- zhong4 yin1 bi4 fang1 yue4 ， die2 ling3 ming2 jiu4 xue3 。
- ni2 ji1 zhe2 geng4 shen1 ， mu4 bing1 hua1 bu4 fa1 。
- zheng4 jun1 jian4 shi4 xian2 ， zhong1 xiao4 nai3 shuang1 quan2 。
- da4 yi4 qi4 qi1 zi0 ， zhi4 chun2 yi4 sheng1 si3 。
- zhi1 xin1 san1 si4 ren2 ， yue4 jing4 qian1 yu2 li3 。
- jun4 ma3 zhang4 qian2 fa1 ， jing1 chen2 lu4 pang2 qi3 。
- lou2 tou2 fu3 shou3 kan4 ， mo4 gan3 xiang1 liu2 zhi3 。
- bai4 que4 zou4 liang2 tu2 ， liu2 zhong1 wo4 sheng4 mo2 。
- xi3 bing1 jiu4 wei4 jun4 ， you4 di2 tao3 you1 dou1 。
- ming2 ya1 dian3 shu3 guo2 ， liang2 xuan3 jian4 dai4 fu0 。
- cong2 rong2 jiu3 xiao1 shang4 ， tan2 xiao4 shou4 yin1 fu2 。
- lu2 sheng1 fu4 cai2 shu4 ， te4 li4 ju1 jin4 mi4 。
- cai3 duo1 xian4 wu2 jun1 ， chao2 ting2 shi4 ting1 xin1 。
- kuan1 rao2 kuang2 zi4 bi3 ， ji2 an4 zhi2 wei2 lin2 。
- jiu4 lie4 ji4 san1 shi4 ， zhu3 wen2 dang1 qi1 ren2 。
- ke3 lian2 chang2 shou3 dao4 ， bu4 jue2 wu3 feng2 chun1 。
- xi1 qu4 cheng2 nan2 mo4 ， ge4 wei2 tian1 ji4 ke4 。
- guan1 he2 yan1 wu4 shen1 ， cun4 bu4 yin1 chen2 ge2 。
- ji1 lü3 hu1 xiang1 yu4 ， bie2 li2 you4 zi1 xi1 。
- qian2 bei1 ti4 wei4 qian2 ， hou4 xi3 xin1 yi3 qi1 。
- er2 wo3 fang1 lao3 da4 ， po1 wei2 feng1 xuan4 po4 。
- fu1 jun1 bing4 shao4 nian2 ， he2 er3 bin4 xu1 bai2 。
- chou2 chang4 yu3 bu2 jin4 ， pei2 hui2 qing2 zhuan3 ju4 。
- yi4 zun1 zi4 gong4 chi2 ， yi3 wei4 chang2 xiang1 yi4 。

## 注释

## 译文

## 赏析
