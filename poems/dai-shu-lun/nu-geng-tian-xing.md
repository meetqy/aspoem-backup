---
id: dai-shu-lun-nu-geng-tian-xing
title: 女耕田行
titlePinyin: nü3 geng1 tian2 xing2
titleSlug: nu-geng-tian-xing
author: 戴叔倫
authorPinyin: dai4 shu1 lun2
authorSlug: dai-shu-lun
dynasty: 唐
dynastyPinyin: tang2
dynastySlug: tang
tags: [] 
---

## 正文

- 乳燕入巢笋成竹，誰家二女種新穀。
- 無人無牛不及犁，持刀斫地翻作泥。
- 自言家貧母年老，長兄從軍未娶嫂。
- 去年災疫牛囤空，截絹買刀都市中。
- 頭巾掩面畏人識，以刀代牛誰與同。
- 姊妹相攜心正苦，不見路人唯見土。
- 疏通畦隴防亂苗，整頓溝塍待時雨。
- 日正南岡下餉歸，可憐朝雉擾驚飛。
- 東鄰西舍花發盡，共惜餘芳淚滿衣。

## 拼音

- ru3 yan4 ru4 chao2 sun3 cheng2 zhu2 ， shui2 jia1 er4 nü3 zhong3 xin1 gu3 。
- wu2 ren2 wu2 niu2 bu4 ji2 li2 ， chi2 dao1 zhuo2 di4 fan1 zuo4 ni2 。
- zi4 yan2 jia1 pin2 mu3 nian2 lao3 ， chang2 xiong1 cong2 jun1 wei4 qu3 sao3 。
- qu4 nian2 zai1 yi4 niu2 tun2 kong1 ， jie2 juan4 mai3 dao1 du1 shi4 zhong1 。
- tou2 jin1 yan3 mian4 wei4 ren2 shi2 ， yi3 dao1 dai4 niu2 shui2 yu3 tong2 。
- zi3 mei4 xiang1 xie2 xin1 zheng4 ku3 ， bu2 jian4 lu4 ren2 wei2 jian4 tu3 。
- shu1 tong1 qi2 long3 fang2 luan4 miao2 ， zheng3 dun4 gou1 cheng2 dai4 shi2 yu3 。
- ri4 zheng4 nan2 gang1 xia4 xiang3 gui1 ， ke3 lian2 chao2 zhi4 rao3 jing1 fei1 。
- dong1 lin2 xi1 she4 hua1 fa1 jin4 ， gong4 xi1 yu2 fang1 lei4 man3 yi1 。

## 注释

## 译文

## 赏析
