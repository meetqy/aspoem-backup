---
id: liu-ji-sun-san-gao-ci-yong-gu-san-shou-qi-er
title: 三高祠詠古三首  其二
titlePinyin: san1 gao1 ci2 yong3 gu3 san1 shou3     qi2 er4
titleSlug: san-gao-ci-yong-gu-san-shou-qi-er
author: 劉季孫
authorPinyin: liu2 ji4 sun1
authorSlug: liu-ji-sun
dynasty: 宋
dynastyPinyin: song4
dynastySlug: song
tags: []
---

## 正文

- 吳江淨如鏡，吳艇輕如飛。
- 吳山遠如畫，此景天下稀。
- 秋風曉槭槭，秋雨涼霏霏。
- 誰將菰菜擷，正是鱸魚肥。
- 時有季鷹者，懷此知所歸。
- 浩歌有餘樂，肯樂首陽饑。
- 親朋不可挽，飄忽雲邊衣。
- 亦聞有富貴，大第嚴朱扉。
- 食必列鐘鼎，侍妾鳴珠璣。
- 簪裾望顔色，賓從生光輝。
- 一言轉造化，枯朽生芳菲。
- 功高責更重，勢或干天威。
- 福深禍亦稱，顛覆始知機。
- 斯人悟茲理，弔世潛歟欷。
- 浮沉顧寵祿，安能與心違。
- 滄波浩無際，草木情依依。
- 可以恣幽步，白雲藏釣磯。
- 靜引一杯酒，高歌憐昨非。
- 數峰太湖上，斜陽明翠微。
- 虛亭展遺像，想見猶忘機。

## 拼音

- wu2 jiang1 jing4 ru2 jing4 ， wu2 ting3 qing1 ru2 fei1 。
- wu2 shan1 yuan3 ru2 hua4 ， ci3 jing3 tian1 xia4 xi1 。
- qiu1 feng1 xiao3 qi4 qi4 ， qiu1 yu3 liang2 fei1 fei1 。
- shui2 jiang1 gu1 cai4 xie2 ， zheng4 shi4 lu2 yu2 fei2 。
- shi2 you3 ji4 ying1 zhe3 ， huai2 ci3 zhi1 suo3 gui1 。
- hao4 ge1 you3 yu2 le4 ， ken3 le4 shou3 yang2 ji1 。
- qin1 peng2 bu4 ke3 wan3 ， piao1 hu1 yun2 bian1 yi1 。
- yi4 wen2 you3 fu4 gui4 ， da4 di4 yan2 zhu1 fei1 。
- shi2 bi4 lie4 zhong1 ding3 ， shi4 qie4 ming2 zhu1 ji1 。
- zan1 ju1 wang4 yan2 se4 ， bin1 cong2 sheng1 guang1 hui1 。
- yi4 yan2 zhuan3 zao4 hua4 ， ku1 xiu3 sheng1 fang1 fei1 。
- gong1 gao1 ze2 geng4 zhong4 ， shi4 huo4 gan1 tian1 wei1 。
- fu2 shen1 huo4 yi4 cheng1 ， dian1 fu4 shi3 zhi1 ji1 。
- si1 ren2 wu4 zi1 li3 ， diao4 shi4 qian2 yu2 xi1 。
- fu2 chen2 gu4 chong3 lu4 ， an1 neng2 yu3 xin1 wei2 。
- cang1 bo1 hao4 wu2 ji4 ， cao3 mu4 qing2 yi1 yi1 。
- ke3 yi3 zi4 you1 bu4 ， bai2 yun2 cang2 diao4 ji1 。
- jing4 yin3 yi4 bei1 jiu3 ， gao1 ge1 lian2 zuo2 fei1 。
- shu4 feng1 tai4 hu2 shang4 ， xie2 yang2 ming2 cui4 wei1 。
- xu1 ting2 zhan3 yi2 xiang4 ， xiang3 jian4 you2 wang4 ji1 。

## 注释

## 译文

## 赏析
