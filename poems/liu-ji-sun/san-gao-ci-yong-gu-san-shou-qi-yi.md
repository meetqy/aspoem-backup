---
id: liu-ji-sun-san-gao-ci-yong-gu-san-shou-qi-yi
title: 三高祠詠古三首  其一
titlePinyin: san1 gao1 ci2 yong3 gu3 san1 shou3     qi2 yi1
titleSlug: san-gao-ci-yong-gu-san-shou-qi-yi
author: 劉季孫
authorPinyin: liu2 ji4 sun1
authorSlug: liu-ji-sun
dynasty: 宋
dynastyPinyin: song4
dynastySlug: song
tags: []
---

## 正文

- 大湖際天碧，浩蕩浮萬象。
- 中有洞庭山，天作蓬壺樣。
- 蘆葦秋蕭蕭，時聞發漁唱。
- 風順如可尋，月明迷所向。
- 有人在扁舟，髪白意夷曠。
- 扣舷了不顧，出沒信波浪。
- 心已類水石，何由知得喪。
- 遺民至如今，自古惟越相。
- 初爲吳都囚，君臣憂醢醬。
- 忍恥人謂愚，祈生世知妄。
- 尪癯脫萬死，歸國奇謀創。
- 行師舞群姓，下令躍諸將。
- 夜半覆姑蘇，夫差始悲愴。
- 安惻寬晷刻，反掌成伯王。
- 江山入會稽，功高誰與抗。
- 寵利速禍敗，忠臣半誅放。
- 遯去舉邦求，君王鑄形狀。
- 寂寥數千年，相見霜縑上。

## 拼音

- da4 hu2 ji4 tian1 bi4 ， hao4 dang4 fu2 wan4 xiang4 。
- zhong1 you3 dong4 ting2 shan1 ， tian1 zuo4 peng2 hu2 yang4 。
- lu2 wei3 qiu1 xiao1 xiao1 ， shi2 wen2 fa1 yu2 chang4 。
- feng1 shun4 ru2 ke3 xun2 ， yue4 ming2 mi2 suo3 xiang4 。
- you3 ren2 zai4 pian1 zhou1 ， fa4 bai2 yi4 yi2 kuang4 。
- kou4 xian2 le0 bu2 gu4 ， chu1 mei2 xin4 bo1 lang4 。
- xin1 yi3 lei4 shui3 shi2 ， he2 you2 zhi1 de2 sang1 。
- yi2 min2 zhi4 ru2 jin1 ， zi4 gu3 wei2 yue4 xiang1 。
- chu1 wei2 wu2 dou1 qiu2 ， jun1 chen2 you1 hai3 jiang4 。
- ren3 chi3 ren2 wei4 yu2 ， qi2 sheng1 shi4 zhi1 wang4 。
- wang1 qu2 tuo1 wan4 si3 ， gui1 guo2 qi2 mou2 chuang4 。
- xing2 shi1 wu3 qun2 xing4 ， xia4 ling4 yue4 zhu1 jiang1 。
- ye4 ban4 fu4 gu1 su1 ， fu1 chai1 shi3 bei1 chuang4 。
- an1 ce4 kuan1 gui3 ke4 ， fan3 zhang3 cheng2 bo2 wang2 。
- jiang1 shan1 ru4 hui4 ji1 ， gong1 gao1 shui2 yu3 kang4 。
- chong3 li4 su4 huo4 bai4 ， zhong1 chen2 ban4 zhu1 fang4 。
- dun4 qu4 ju3 bang1 qiu2 ， jun1 wang2 zhu4 xing2 zhuang4 。
- ji4 liao2 shu4 qian1 nian2 ， xiang1 jian4 shuang1 jian1 shang4 。

## 注释

## 译文

## 赏析
