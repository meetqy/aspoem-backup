---
id: liu-ji-sun-san-gao-ci-yong-gu-san-shou-qi-san
title: 三高祠詠古三首  其三
titlePinyin: san1 gao1 ci2 yong3 gu3 san1 shou3     qi2 san1
titleSlug: san-gao-ci-yong-gu-san-shou-qi-san
author: 劉季孫
authorPinyin: liu2 ji4 sun1
authorSlug: liu-ji-sun
dynasty: 宋
dynastyPinyin: song4
dynastySlug: song
tags: []
---

## 正文

- 人物盛東南，莫如吳郡陸。
- 漢季逮唐來，班班聞史牘。
- 門庭迭輝赫，龍虎爭馳逐。
- 風流郁蘭桂，氣象鮮車服。
- 魯望乃其裔，清標映宗族。
- 文章及者鮮，意趣超然獨。
- 寧從一瓢飲，不枉萬鍾祿。
- 雲煙藹巾袖，星斗粲胸腹。
- 來居笠澤旁，蕭蕭數間屋。
- 廚中甑起塵，筆下珠盈斛。
- 吟須僧舍題，醉就友人宿。
- 醒將太玄解，臥把離騷讀。
- 心惟近漁釣，跡亦混樵牧。
- 韻高誰可聽，皮子往還熟。
- 唱酬數百篇，名流必雌伏。
- 業書類有道，不賦長沙鵩。
- 晚泊松江上，遺圖見眉目。
- 分明孤鶴姿，軒昂駭鷄騖。

## 拼音

- ren2 wu4 sheng4 dong1 nan2 ， mo4 ru2 wu2 jun4 lu4 。
- han4 ji4 dai3 tang2 lai2 ， ban1 ban1 wen2 shi3 du2 。
- men2 ting2 die2 hui1 he4 ， long2 hu3 zheng1 chi2 zhu2 。
- feng1 liu2 yu4 lan2 gui4 ， qi4 xiang4 xian1 ju1 fu2 。
- lu3 wang4 nai3 qi2 yi4 ， qing1 biao1 ying4 zong1 zu2 。
- wen2 zhang1 ji2 zhe3 xian1 ， yi4 qu4 chao1 ran2 du2 。
- ning2 cong2 yi4 piao2 yin3 ， bu4 wang3 wan4 zhong1 lu4 。
- yun2 yan1 ai3 jin1 xiu4 ， xing1 dou3 can4 xiong1 fu4 。
- lai2 ju1 li4 ze2 pang2 ， xiao1 xiao1 shu4 jian4 wu1 。
- chu2 zhong1 zeng4 qi3 chen2 ， bi3 xia4 zhu1 ying2 hu2 。
- yin2 xu1 seng1 she4 ti2 ， zui4 jiu4 you3 ren2 su4 。
- xing3 jiang1 tai4 xuan2 jie3 ， wo4 ba3 li2 sao1 du2 。
- xin1 wei2 jin4 yu2 diao4 ， ji4 yi4 hun4 qiao2 mu4 。
- yun4 gao1 shui2 ke3 ting1 ， pi2 zi0 wang3 huan2 shu2 。
- chang4 chou2 shu4 bai3 pian1 ， ming2 liu2 bi4 ci2 fu2 。
- ye4 shu1 lei4 you3 dao4 ， bu2 fu4 chang2 sha1 fu2 。
- wan3 bo2 song1 jiang1 shang4 ， yi2 tu2 jian4 mei2 mu4 。
- fen1 ming2 gu1 he4 zi1 ， xuan1 ang2 hai4 ji1 wu4 。

## 注释

## 译文

## 赏析
