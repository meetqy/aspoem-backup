---
id: wu-long-han-feng-yong-zhi-hao-bing-hu-gong-shui-mo-dan-qing
title: 馮永之號冰壺工水墨丹青
titlePinyin: feng2 yong3 zhi1 hao4 bing1 hu2 gong1 shui3 mo4 dan1 qing1
titleSlug: feng-yong-zhi-hao-bing-hu-gong-shui-mo-dan-qing
author: 吳龍翰
authorPinyin: wu2 long2 han4
authorSlug: wu-long-han
dynasty: 宋
dynastyPinyin: song4
dynastySlug: song
tags: []
---

## 正文

- 半生江海冰壺翁，擔風荷雨七尺笻。
- 爛嚼扶葉紫金椹，玉樓光徹十二重。
- 飽喫孤山白玉花，一鑿九竅開玲瓏。
- 能鉟明月鑄雙眼，故能搜索異景窺神功。
- 能穿星斗掛胸次，故能神遊八極之鴻濛。
- 手撼烟雲出硯石，酒酣奮筆驅雷風。
- 迴山轉海有力量，頃刻鵞溪幻出白練之寒江，碧玉之奇峯。
- 瀟湘洞庭忽在眼，冷落烟竹蒼梧空。
- 碧天萬里渺無際，但見隠隠歸飛鴻。
- 江門過雨涼如許，木落瀟瀟秋滿浦。
- 月明何處起漁歌，小艇人歸急搖櫓。
- 鷗沙漠漠洲渚昏，無數寒鴉栖古渡。
- 景物變態雖無窮，筆端有口一一吐。
- 研丹吮粉尤精奇，直與王爵争毫釐。
- 寧肯没骨媚時好，逸氣往往追徐熙。
- 一點春風幾花卉，化工權柄君所私。
- 獻之牸牛韓幹馬，滕王蛺蝶僧繇魚。
- 下筆衆妙各俱足，開卷錯落中珠璣。
- 顧家層樓連天起，俗士那敢窺藩籬。
- 嘔心抽思何自苦，乃使肌骨化作枯松枝。
- 君不見梅邉有狂客，風饕雪虐寧忍饑。
- 吟軀未老貌先老，不覺兩髩紛如絲。

## 拼音

- ban4 sheng1 jiang1 hai3 bing1 hu2 weng1 ， dan1 feng1 he2 yu3 qi1 chi3 qiong2 。
- lan4 jiao2 fu2 ye4 zi3 jin1 shen4 ， yu4 lou2 guang1 che4 shi2 er4 zhong4 。
- bao3 chi1 gu1 shan1 bai2 yu4 hua1 ， yi4 zao2 jiu3 qiao4 kai1 ling2 long2 。
- neng2 pi1 ming2 yue4 zhu4 shuang1 yan3 ， gu4 neng2 sou1 suo3 yi4 jing3 kui1 shen2 gong1 。
- neng2 chuan1 xing1 dou3 gua4 xiong1 ci4 ， gu4 neng2 shen2 you2 ba1 ji2 zhi1 hong2 meng2 。
- shou3 han4 yan1 yun2 chu1 yan4 shi2 ， jiu3 han1 fen4 bi3 qu1 lei2 feng1 。
- hui2 shan1 zhuan3 hai3 you3 li4 liang4 ， qing3 ke4 e2 xi1 huan4 chu1 bai2 lian4 zhi1 han2 jiang1 ， bi4 yu4 zhi1 qi2 feng1 。
- xiao1 xiang1 dong4 ting2 hu1 zai4 yan3 ， leng3 luo4 yan1 zhu2 cang1 wu2 kong1 。
- bi4 tian1 wan4 li3 miao3 wu2 ji4 ， dan4 jian4 yin3 yin3 gui1 fei1 hong2 。
- jiang1 men2 guo4 yu3 liang2 ru2 xu1 ， mu4 luo4 xiao1 xiao1 qiu1 man3 pu3 。
- yue4 ming2 he2 chu3 qi3 yu2 ge1 ， xiao3 ting3 ren2 gui1 ji2 yao2 lu3 。
- ou1 sha1 mo4 mo4 zhou1 zhu3 hun1 ， wu2 shu4 han2 ya1 qi1 gu3 du4 。
- jing3 wu4 bian4 tai4 sui1 wu2 qiong2 ， bi3 duan1 you3 kou3 yi1 yi1 tu3 。
- yan2 dan1 shun3 fen3 you2 jing1 qi2 ， zhi2 yu3 wang2 jue2 zheng1 hao2 li2 。
- ning2 ken3 mei2 gu3 mei4 shi2 hao3 ， yi4 qi4 wang3 wang3 zhui1 xu2 xi1 。
- yi4 dian3 chun1 feng1 ji1 hua1 hui4 ， hua4 gong1 quan2 bing3 jun1 suo3 si1 。
- xian4 zhi1 zi4 niu2 han2 gan4 ma3 ， teng2 wang2 jia2 die2 seng1 yao2 yu2 。
- xia4 bi3 zhong4 miao4 ge4 ju4 zu2 ， kai1 juan4 cuo4 luo4 zhong1 zhu1 ji1 。
- gu4 jia1 ceng2 lou2 lian2 tian1 qi3 ， su2 shi4 na4 gan3 kui1 fan1 li2 。
- ou3 xin1 chou1 si1 he2 zi4 ku3 ， nai3 shi3 ji1 gu3 hua4 zuo4 ku1 song1 zhi1 。
- jun1 bu2 jian4 mei2 bian1 you3 kuang2 ke4 ， feng1 tao1 xue3 nüe4 ning2 ren3 ji1 。
- yin2 qu1 wei4 lao3 mao4 xian1 lao3 ， bu4 jue2 liang3 bin4 fen1 ru2 si1 。

## 注释

## 译文

## 赏析
