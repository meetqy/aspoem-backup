---
id: wu-long-han-ceng-cui-lou
title: 層翠樓
titlePinyin: ceng2 cui4 lou2
titleSlug: ceng-cui-lou
author: 吳龍翰
authorPinyin: wu2 long2 han4
authorSlug: wu-long-han
dynasty: 宋
dynastyPinyin: song4
dynastySlug: song
tags: []
---

## 正文

- 結樓書屋傍，獨占林塘幽。
- 飛檐瞰寒碧，照影虹霓浮。
- 層巒萬蒼翠，峭屼生戈矛。
- 黛眉與螺髻，故故含嬌羞。
- 此時樓中人，片心隨白鷗。
- 風吹烏紗帽，露滴紫綺裘。
- 白雲入我望，逸興何悠悠。
- 沆瀣供晨餐，酌以碧玉甌。
- 朝暾散朱景，嚥約十二樓。
- 願言追黄鶴，致身八極遊。
- 慷慨笛聲發，滿樓明月秋。

## 拼音

- jie2 lou2 shu1 wu1 bang4 ， du2 zhan4 lin2 tang2 you1 。
- fei1 yan2 kan4 han2 bi4 ， zhao4 ying3 hong2 ni2 fu2 。
- ceng2 luan2 wan4 cang1 cui4 ， qiao4 wu4 sheng1 ge1 mao2 。
- dai4 mei2 yu3 luo2 ji4 ， gu4 gu4 han2 jiao1 xiu1 。
- ci3 shi2 lou2 zhong1 ren2 ， pian4 xin1 sui2 bai2 ou1 。
- feng1 chui1 wu1 sha1 mao4 ， lu4 di1 zi3 qi3 qiu2 。
- bai2 yun2 ru4 wo3 wang4 ， yi4 xing1 he2 you1 you1 。
- hang4 xie4 gong4 chen2 can1 ， zhuo2 yi3 bi4 yu4 ou1 。
- chao2 tun1 san4 zhu1 jing3 ， yan4 yue1 shi2 er4 lou2 。
- yuan4 yan2 zhui1 huang2 he4 ， zhi4 shen1 ba1 ji2 you2 。
- kang1 kai3 di2 sheng1 fa1 ， man3 lou2 ming2 yue4 qiu1 。

## 注释

## 译文

## 赏析
