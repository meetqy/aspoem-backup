---
id: wu-long-han-ti-guo-zhi-xian-bo-zu-hai-chao-fu-hou
title: 題國直先伯祖海潮賦後
titlePinyin: ti2 guo2 zhi2 xian1 bo2 zu3 hai3 chao2 fu4 hou4
titleSlug: ti-guo-zhi-xian-bo-zu-hai-chao-fu-hou
author: 吳龍翰
authorPinyin: wu2 long2 han4
authorSlug: wu-long-han
dynasty: 宋
dynastyPinyin: song4
dynastySlug: song
tags: []
---

## 正文

- 銀山突兀蒼海頭，夜半鼓噪萬貔貅。
- 爭雄角力轉坤軸，旋磨塵世偕浮漚。
- 朝朝暮暮自消長，誰言於此隨海鰌。
- 鴟革裹尸已塵土，未必怒怨卒未休。
- 看公立論屈前輩，筆端有力挽萬牛。
- 孤峰絕崖氣象古，亦復粲粲珊瑚鈎。
- 分明掘見陰陽根，判斷造化之深幽。
- 玄機發泄天帝嗔，此文正恐雷霆收。
- 不然亦似畫鳥跡，長夜鬼哭聲啾啾。
- 公自騎鯨去不返，滿江明月蘆花秋。

## 拼音

- yin2 shan1 tu1 wu4 cang1 hai3 tou2 ， ye4 ban4 gu3 zao4 wan4 pi2 xiu1 。
- zheng1 xiong2 jue2 li4 zhuan3 kun1 zhou2 ， xuan2 mo2 chen2 shi4 xie2 fu2 ou1 。
- zhao1 zhao1 mu4 mu4 zi4 xiao1 chang2 ， shui2 yan2 wu1 ci3 sui2 hai3 qiu1 。
- chi1 ge2 guo3 shi1 yi3 chen2 tu3 ， wei4 bi4 nu4 yuan4 zu2 wei4 xiu1 。
- kan4 gong1 li4 lun4 qu1 qian2 bei4 ， bi3 duan1 you3 li4 wan3 wan4 niu2 。
- gu1 feng1 jue2 ya2 qi4 xiang4 gu3 ， yi4 fu4 can4 can4 shan1 hu2 gou1 。
- fen1 ming2 jue2 jian4 yin1 yang2 gen1 ， pan4 duan4 zao4 hua4 zhi1 shen1 you1 。
- xuan2 ji1 fa1 xie4 tian1 di4 chen1 ， ci3 wen2 zheng4 kong3 lei2 ting2 shou1 。
- bu4 ran2 yi4 si4 hua4 niao3 ji4 ， chang2 ye4 gui3 ku1 sheng1 jiu1 jiu1 。
- gong1 zi4 qi2 jing1 qu4 bu4 fan3 ， man3 jiang1 ming2 yue4 lu2 hua1 qiu1 。

## 注释

## 译文

## 赏析
