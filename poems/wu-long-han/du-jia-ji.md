---
id: wu-long-han-du-jia-ji
title: 讀家集
titlePinyin: du2 jia1 ji2
titleSlug: du-jia-ji
author: 吳龍翰
authorPinyin: wu2 long2 han4
authorSlug: wu-long-han
dynasty: 宋
dynastyPinyin: song4
dynastySlug: song
tags: []
---

## 正文

- 吾家友堂翁，硯影雙髩寒。
- 刻志鑽書史，篝燈照夜闌。
- 學術三代上，文章兩漢間。
- 胸次秋沆瀣，詞吐玉琅玕。
- 寃哉命壓頭，那復博一官。
- 二塤策科第，亦不到金鑾。
- 友堂紛遺稿，幾成汲塚殘。
- 江東兵燹餘，白璧喜重完。
- 會當乞鴻筆，清名期不刋。

## 拼音

- wu2 jia1 you3 tang2 weng1 ， yan4 ying3 shuang1 bin4 han2 。
- ke4 zhi4 zuan1 shu1 shi3 ， gou1 deng1 zhao4 ye4 lan2 。
- xue2 shu4 san1 dai4 shang4 ， wen2 zhang1 liang3 han4 jian4 。
- xiong1 ci4 qiu1 hang4 xie4 ， ci2 tu3 yu4 lang2 gan1 。
- yuan1 zai1 ming4 ya1 tou2 ， na4 fu4 bo2 yi4 guan1 。
- er4 xun1 ce4 ke1 di4 ， yi4 bu2 dao4 jin1 luan2 。
- you3 tang2 fen1 yi2 gao3 ， ji1 cheng2 ji2 zhong3 can2 。
- jiang1 dong1 bing1 xian3 yu2 ， bai2 bi4 xi3 zhong4 wan2 。
- hui4 dang1 qi3 hong2 bi3 ， qing1 ming2 qi1 bu2 qian4 。

## 注释

## 译文

## 赏析
