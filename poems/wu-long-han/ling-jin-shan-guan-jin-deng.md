---
id: wu-long-han-ling-jin-shan-guan-jin-deng
title: 靈金山觀金燈
titlePinyin: ling2 jin1 shan1 guan1 jin1 deng1
titleSlug: ling-jin-shan-guan-jin-deng
author: 吳龍翰
authorPinyin: wu2 long2 han4
authorSlug: wu-long-han
dynasty: 唐
dynastyPinyin: tang2
dynastySlug: tang
tags: [] 
---

## 正文

- 嵯峨靈金山，峭壁偕天長。
- 巑岏萬蒼翠，無復敢頡頏。
- 登臨勞逺目，久羈塵俗韁。
- 天風送笻屐，此願今一償。
- 所喜侍老親，贔屭升崇岡。
- 琪樹藹柔絲，瑤草超羣芳。
- 松聲入幽懐，妙樂非笙簧。
- 好鳥相勸酬，醉我林中觴。
- 我吟遊仙詩，客和招隠章。
- 起舞沸懽笑，人影亂夕陽。
- 何妨阿堵女，山北敞虚堂。
- 石池閟甘泉，瓦爐騰妙香。
- 昔言山有靈，金燈夜呈祥。
- 信哉華嚴經，佛眉施白光。
- 澄公有妙力，一笑通禪房。
- 詎知山石間，而有金光藏。
- 崦嵫下朱景，山氣相激揚。
- 若以色見佛，扵法參與商。
- 我生事迂濶，咄咄顛復狂。
- 讀書獵千古，浩氣凌八荒。
- 乃欲落鬚髪，掬水曹溪傍。
- 吹以無孔笛，倒騎牛一場。
- 手擊混沌開，有此硬脊梁。
- 指點生死根，棒喝行諸方。

## 拼音

- cuo2 e2 ling2 jin1 shan1 ， qiao4 bi4 xie2 tian1 chang2 。
- cuan2 wan2 wan4 cang1 cui4 ， wu2 fu4 gan3 jie2 hang2 。
- deng1 lin2 lao2 yuan3 mu4 ， jiu3 ji1 chen2 su2 jiang1 。
- tian1 feng1 song4 qiong2 ji1 ， ci3 yuan4 jin1 yi4 chang2 。
- suo3 xi3 shi4 lao3 qin1 ， bi4 xi4 sheng1 chong2 gang1 。
- qi2 shu4 ai3 rou2 si1 ， yao2 cao3 chao1 qun2 fang1 。
- song1 sheng1 ru4 you1 huai2 ， miao4 le4 fei1 sheng1 huang2 。
- hao3 niao3 xiang1 quan4 chou2 ， zui4 wo3 lin2 zhong1 shang1 。
- wo3 yin2 you2 xian1 shi1 ， ke4 he2 zhao1 yin3 zhang1 。
- qi3 wu3 fei4 huan1 xiao4 ， ren2 ying3 luan4 xi1 yang2 。
- he2 fang2 a1 du3 nü3 ， shan1 bei3 chang3 xu1 tang2 。
- shi2 chi2 bi4 gan1 quan2 ， wa3 lu2 teng2 miao4 xiang1 。
- xi1 yan2 shan1 you3 ling2 ， jin1 deng1 ye4 cheng2 xiang2 。
- xin4 zai1 hua2 yan2 jing1 ， fo2 mei2 shi1 bai2 guang1 。
- cheng2 gong1 you3 miao4 li4 ， yi2 xiao4 tong1 shan4 fang2 。
- ju4 zhi1 shan1 shi2 jian4 ， er2 you3 jin1 guang1 cang2 。
- yan1 zi1 xia4 zhu1 jing3 ， shan1 qi4 xiang1 ji1 yang2 。
- ruo4 yi3 se4 jian4 fo2 ， yu2 fa3 can1 yu3 shang1 。
- wo3 sheng1 shi4 yu1 kuo4 ， duo1 duo1 dian1 fu4 kuang2 。
- du2 shu1 lie4 qian1 gu3 ， hao4 qi4 ling2 ba1 huang1 。
- nai3 yu4 luo4 xu1 fa4 ， ju1 shui3 cao2 xi1 bang4 。
- chui1 yi3 wu2 kong3 di2 ， dao3 qi2 niu2 yi4 chang3 。
- shou3 ji1 hun4 dun4 kai1 ， you3 ci3 ying4 ji3 liang2 。
- zhi3 dian3 sheng1 si3 gen1 ， bang4 he4 xing2 zhu1 fang1 。

## 注释

## 译文

## 赏析
