---
id: ju-ruo-shui-you-ling-yan
title: 遊靈巖
titlePinyin: you2 ling2 yan2
titleSlug: you-ling-yan
author: 車若水
authorPinyin: ju1 ruo4 shui3
authorSlug: ju-ruo-shui
dynasty: 宋
dynastyPinyin: song4
dynastySlug: song
tags: []
---

## 正文

- 一徑碧如合，四山危欲墮。
- 天低鳥不飛，露濕龍常過。
- 巖根小葉下，境凈不可唾。
- 深杳洞出雲，冷鐘佛驚卧。
- 川僧住八年，有此清福大。
- 而我尋盟來，坐借蒲團破。
- 燈深眼雙青，各話其所課。
- 我穀未必實，他華已成果。
- 歸來宜有餘，吾道豈全懦。
- 壁間清獻存，當年愧輕和。

## 拼音

- yi2 jing4 bi4 ru2 he2 ， si4 shan1 wei1 yu4 duo4 。
- tian1 di1 niao3 bu4 fei1 ， lu4 shi1 long2 chang2 guo4 。
- yan2 gen1 xiao3 ye4 xia4 ， jing4 jing4 bu4 ke3 tuo4 。
- shen1 yao3 dong4 chu1 yun2 ， leng3 zhong1 fo2 jing1 wo4 。
- chuan1 seng1 zhu4 ba1 nian2 ， you3 ci3 qing1 fu2 da4 。
- er2 wo3 xun2 meng2 lai2 ， zuo4 jie4 pu2 tuan2 po4 。
- deng1 shen1 yan3 shuang1 qing1 ， ge4 hua4 qi2 suo3 ke4 。
- wo3 gu3 wei4 bi4 shi2 ， ta1 hua2 yi3 cheng2 guo3 。
- gui1 lai2 yi2 you3 yu2 ， wu2 dao4 qi3 quan2 nuo4 。
- bi4 jian4 qing1 xian4 cun2 ， dang1 nian2 kui4 qing1 he2 。

## 注释

## 译文

## 赏析
