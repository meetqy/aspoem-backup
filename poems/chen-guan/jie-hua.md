---
id: chen-guan-jie-hua
title: 接花
titlePinyin: jie1 hua1
titleSlug: jie-hua
author: 陳瓘
authorPinyin: chen2 guan4
authorSlug: chen-guan
dynasty: 宋
dynastyPinyin: song4
dynastySlug: song
tags: []
---

## 正文

- 色紅可使紫，葉單可使千。
- 花小可使大，子少可使繁。
- 天賦有定質，我力能使遷。
- 自矜接花手，可奪造化權。
- 衆聞悉驚詫，遣我屢嘆吁。
- 用智固巧矣，天時可易歟。
- 我欲春採菊，我欲冬賞桃。
- 汝不能栽接，汝巧亦徒勞。
- 雨露草必生，雪霜松不死。
- 不死有本性，必生亦時爾。
- 汝之所變易，是亦時所爲。
- 時乎不可違，何物不隨時。

## 拼音

- se4 hong2 ke3 shi3 zi3 ， ye4 dan1 ke3 shi3 qian1 。
- hua1 xiao3 ke3 shi3 da4 ， zi3 shao3 ke3 shi3 fan2 。
- tian1 fu4 you3 ding4 zhi4 ， wo3 li4 neng2 shi3 qian1 。
- zi4 jin1 jie1 hua1 shou3 ， ke3 duo2 zao4 hua4 quan2 。
- zhong4 wen2 xi1 jing1 cha4 ， qian3 wo3 lü3 tan4 xu1 。
- yong4 zhi4 gu4 qiao3 yi3 ， tian1 shi2 ke3 yi4 yu2 。
- wo3 yu4 chun1 cai3 ju2 ， wo3 yu4 dong1 shang3 tao2 。
- ru3 bu4 neng2 zai1 jie1 ， ru3 qiao3 yi4 tu2 lao2 。
- yu3 lu4 cao3 bi4 sheng1 ， xue3 shuang1 song1 bu4 si3 。
- bu4 si3 you3 ben3 xing4 ， bi4 sheng1 yi4 shi2 er3 。
- ru3 zhi1 suo3 bian4 yi4 ， shi4 yi4 shi2 suo3 wei2 。
- shi2 hu1 bu4 ke3 wei2 ， he2 wu4 bu4 sui2 shi2 。

## 注释

## 译文

## 赏析
