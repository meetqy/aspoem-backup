---
id: chen-guan-cheng-zhi-fu-si-feng-er-shi-yun
title: 呈知府司封二十韵
titlePinyin: cheng2 zhi1 fu3 si1 feng1 er4 shi2 yun4
titleSlug: cheng-zhi-fu-si-feng-er-shi-yun
author: 陳瓘
authorPinyin: chen2 guan4
authorSlug: chen-guan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 錦帳含香士，高名壓搢紳。
- 南昌移皂蓋，東潁憩朱輪。
- 孝悌資延壽，耕桑頼信臣。
- 優游千里治，談笑六朝均。
- 竟日庭無訟，期年俗已淳。
- 休誇兩岐秀，未若四時春。
- 近遠皆霑澤，施爲固有神。
- 歡謳連別壤，美績播嚴宸。
- 夙慕冰壺潔，終期驥足伸。
- 燕閒成吏隠，蕭灑得湖濱。
- 烟柳籠亭檻，雲波盪釣綸。
- 微風牽藻荇，小棹送鱸蓴。
- 繆作堂中客，慚陪席上珍。
- 開樽寧草草，延語每諄諄。
- 齷齪才非異，吹噓意獨親。
- 摘鞍方邂逅，攬轡又逡巡。
- 麗巧裁新詠，緘題及鄙人。
- 曹劉風自古，李杜格殊倫。
- 拜賜欣愉甚，臨分感歎頻。
- 悠悠京國路，重染滿衣塵。

## 拼音

- jin3 zhang4 han2 xiang1 shi4 ， gao1 ming2 ya1 jin4 shen1 。
- nan2 chang1 yi2 zao4 gai4 ， dong1 ying3 qi4 zhu1 lun2 。
- xiao4 ti4 zi1 yan2 shou4 ， geng1 sang1 lai4 xin4 chen2 。
- you1 you2 qian1 li3 zhi4 ， tan2 xiao4 liu4 chao2 jun1 。
- jing4 ri4 ting2 wu2 song4 ， qi1 nian2 su2 yi3 chun2 。
- xiu1 kua1 liang3 qi2 xiu4 ， wei4 ruo4 si4 shi2 chun1 。
- jin4 yuan3 jie1 zhan1 ze2 ， shi1 wei2 gu4 you3 shen2 。
- huan1 ou1 lian2 bie2 rang3 ， mei3 ji4 bo1 yan2 chen2 。
- su4 mu4 bing1 hu2 jie2 ， zhong1 qi1 ji4 zu2 shen1 。
- yan4 xian2 cheng2 li4 yin3 ， xiao1 sa3 de2 hu2 bin1 。
- yan1 liu3 long2 ting2 jian4 ， yun2 bo1 dang4 diao4 lun2 。
- wei1 feng1 qian1 zao3 xing4 ， xiao3 zhao4 song4 lu2 chun2 。
- mou2 zuo4 tang2 zhong1 ke4 ， can2 pei2 xi2 shang4 zhen1 。
- kai1 zun1 ning2 cao3 cao3 ， yan2 yu3 mei3 zhun1 zhun1 。
- wo4 chuo4 cai2 fei1 yi4 ， chui1 xu1 yi4 du2 qin1 。
- zhai1 an1 fang1 xie4 hou4 ， lan3 pei4 you4 qun1 xun2 。
- li2 qiao3 cai2 xin1 yong3 ， jian1 ti2 ji2 bi3 ren2 。
- cao2 liu2 feng1 zi4 gu3 ， li3 du4 ge2 shu1 lun2 。
- bai4 ci4 xin1 yu2 shen4 ， lin2 fen1 gan3 tan4 bin1 。
- you1 you1 jing1 guo2 lu4 ， zhong4 ran3 man3 yi1 chen2 。

## 注释

## 译文

## 赏析
