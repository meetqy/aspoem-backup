---
id: qiu-chong-he-zhang-xiao-bo-xue-chuang-shi-yun
title: 和張孝伯雪窗詩韻
titlePinyin: he2 zhang1 xiao4 bo2 xue3 chuang1 shi1 yun4
titleSlug: he-zhang-xiao-bo-xue-chuang-shi-yun
author: 丘崈
authorPinyin: qiu1 chong2
authorSlug: qiu-chong
dynasty: 宋
dynastyPinyin: song4
dynastySlug: song
tags: []
---

## 正文

- 洞門陰陰無俗客，樓觀清雄使君宅。
- 晴窗妙墨燦銀鉤，要比粉闈冬夏白。
- 秀將嵩少只簷間，恍如積霰觀商顔。
- 藍田塞關底足異，城陽郡樓那可攀。
- 窗中四時同一念，不作寒溫顛倒見。
- 試看炎蒸定有無，始知此景無遷變。
- 都城畏日騰朝光，趦趄奔競車馬行。
- 靦面內熱者誰子，來此爲卿心骨涼。

## 拼音

- dong4 men2 yin1 yin1 wu2 su2 ke4 ， lou2 guan1 qing1 xiong2 shi3 jun1 zhai2 。
- qing2 chuang1 miao4 mo4 can4 yin2 gou1 ， yao4 bi3 fen3 wei2 dong1 xia4 bai2 。
- xiu4 jiang1 song1 shao3 zhi1 yan2 jian4 ， huang3 ru2 ji1 xian4 guan1 shang1 yan2 。
- lan2 tian2 sai1 guan1 di3 zu2 yi4 ， cheng2 yang2 jun4 lou2 na4 ke3 pan1 。
- chuang1 zhong1 si4 shi2 tong2 yi2 nian4 ， bu2 zuo4 han2 wen1 dian1 dao3 jian4 。
- shi4 kan4 yan2 zheng1 ding4 you3 wu2 ， shi3 zhi1 ci3 jing3 wu2 qian1 bian4 。
- du1 cheng2 wei4 ri4 teng2 chao2 guang1 ， zi1 ju1 ben1 jing4 ju1 ma3 xing2 。
- mian3 mian4 nei4 re4 zhe3 shui2 zi3 ， lai2 ci3 wei2 qing1 xin1 gu3 liang2 。

## 注释

## 译文

## 赏析
