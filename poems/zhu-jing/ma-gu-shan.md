---
id: zhu-jing-ma-gu-shan
title: 麻姑山
titlePinyin: ma2 gu1 shan1
titleSlug: ma-gu-shan
author: 朱京
authorPinyin: zhu1 jing1
authorSlug: zhu-jing
dynasty: 唐
dynastyPinyin: tang2
dynastySlug: tang
tags: [] 
---

## 正文

- 仙都朝百靈，奇絕衆峰冠。
- 朝初五馬遊，萬里卷雲幔。
- 春陽散地脈，指顧群陰泮。
- 刻玉露巉巖，嚴嚴色足憚。
- 怪木走獰虬，老藤連朽貫。
- 峰勢忽騫騰，天馬脫脩絆。
- 飛流三百尺，餘沫拂霄漢。
- 空谷隱晴雷，聒耳笑語亂。
- 所願化日長，誰憂斧柯爛。
- 況復值此時，桃竹分相半。
- 乘興事幽尋，頓覺神還觀。
- 信步忘險易，履襪遭污漫。
- 恣觀融結巧，疑費陰陽炭。
- 暝色生四垂，孤煙起樵爨。
- 千騎去如飛，夕陽人影散。

## 拼音

- xian1 du1 chao2 bai3 ling2 ， qi2 jue2 zhong4 feng1 guan1 。
- chao2 chu1 wu3 ma3 you2 ， wan4 li3 juan4 yun2 man4 。
- chun1 yang2 san4 di4 mai4 ， zhi3 gu4 qun2 yin1 pan4 。
- ke4 yu4 lu4 chan2 yan2 ， yan2 yan2 se4 zu2 dan4 。
- guai4 mu4 zou3 ning2 qiu2 ， lao3 teng2 lian2 xiu3 guan4 。
- feng1 shi4 hu1 qian1 teng2 ， tian1 ma3 tuo1 xiu1 ban4 。
- fei1 liu2 san1 bai3 chi3 ， yu2 mo4 fu2 xiao1 han4 。
- kong1 gu3 yin3 qing2 lei2 ， guo1 er3 xiao4 yu3 luan4 。
- suo3 yuan4 hua4 ri4 chang2 ， shui2 you1 fu3 ke1 lan4 。
- kuang4 fu4 zhi2 ci3 shi2 ， tao2 zhu2 fen1 xiang4 ban4 。
- cheng2 xing1 shi4 you1 xun2 ， dun4 jue2 shen2 huan2 guan1 。
- xin4 bu4 wang4 xian3 yi4 ， lü3 wa4 zao1 wu1 man4 。
- zi4 guan1 rong2 jie2 qiao3 ， yi2 fei4 yin1 yang2 tan4 。
- ming2 se4 sheng1 si4 chui2 ， gu1 yan1 qi3 qiao2 cuan4 。
- qian1 qi2 qu4 ru2 fei1 ， xi1 yang2 ren2 ying3 san4 。

## 注释

## 译文

## 赏析
