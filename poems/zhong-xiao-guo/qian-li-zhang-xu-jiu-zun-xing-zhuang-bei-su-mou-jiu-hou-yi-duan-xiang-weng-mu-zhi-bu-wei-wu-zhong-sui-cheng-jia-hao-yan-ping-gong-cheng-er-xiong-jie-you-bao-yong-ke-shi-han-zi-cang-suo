---
id: zhong-xiao-guo-qian-li-zhang-xu-jiu-zun-xing-zhuang-bei-su-mou-jiu-hou-yi-duan-xiang-weng-mu-zhi-bu-wei-wu-zhong-sui-cheng-jia-hao-yan-ping-gong-cheng-er-xiong-jie-you-bao-yong-ke-shi-han-zi-cang-suo-jian-duan-xiang-zhi-ju-bei-mian-yi-mou-bu-kui-bi-zhuo-mian-qiang-xu-diao-xing-zhu-zhang-jin-fu-zhi
title: 千里丈蓄酒尊形狀孛窣某酒後以短項翁目之不謂誤中遂成佳號彥平功成二兄皆有褒咏可使韓子蒼縮肩短項之句北面矣某不揆鄙拙勉强續貂幸諸丈斤斧之
titlePinyin: qian1 li3 zhang4 xu4 jiu3 zun1 xing2 zhuang4 bei4 su1 mou3 jiu3 hou4 yi3 duan3 xiang4 weng1 mu4 zhi1 bu2 wei4 wu4 zhong1 sui4 cheng2 jia1 hao4 yan4 ping2 gong1 cheng2 er4 xiong1 jie1 you3 bao1 yong3 ke3 shi3 han2 zi3 cang1 suo1 jian1 duan3 xiang4 zhi1 ju4 bei3 mian4 yi3 mou3 bu4 kui2 bi3 zhuo1 mian3 qiang3 xu4 diao1 xing4 zhu1 zhang4 jin1 fu3 zhi1
titleSlug: qian-li-zhang-xu-jiu-zun-xing-zhuang-bei-su-mou-jiu-hou-yi-duan-xiang-weng-mu-zhi-bu-wei-wu-zhong-sui-cheng-jia-hao-yan-ping-gong-cheng-er-xiong-jie-you-bao-yong-ke-shi-han-zi-cang-suo-jian-duan-xiang-zhi-ju-bei-mian-yi-mou-bu-kui-bi-zhuo-mian-qiang-xu-diao-xing-zhu-zhang-jin-fu-zhi
author: 鍾孝國
authorPinyin: zhong1 xiao4 guo2
authorSlug: zhong-xiao-guo
dynasty: 宋
dynastyPinyin: song4
dynastySlug: song
tags: []
---

## 正文

- 少陵先生時不偶，老瓦盆中醉林莽。
- 江湖散人名益窮，魚殻傾尊不論斗。
- 孤風異行同襟期，食鮭未必富三九。
- 凌烟功名舉世事，不直兩公一杯酒。
- 會稽夫子有古心，嗜好眇追千載友。
- 陶尊中産同蒼筠，短項不肯鍾罍群。
- 章綬黄篾差緇塵，肺腸桑落心崑崙。
- 始知其中殊陋貌，一點不受泥沙渾。
- 時從往古窮玄微，坐隅兀側長相隨。
- 送余醉鄉謝膠擾，回頭轉覺人間小。

## 拼音

- shao3 ling2 xian1 sheng1 shi2 bu4 ou3 ， lao3 wa3 pen2 zhong1 zui4 lin2 mang3 。
- jiang1 hu2 san4 ren2 ming2 yi4 qiong2 ， yu2 qiao4 qing1 zun1 bu2 lun4 dou4 。
- gu1 feng1 yi4 xing2 tong2 jin1 qi1 ， shi2 gui1 wei4 bi4 fu4 san1 jiu3 。
- ling2 yan1 gong1 ming2 ju3 shi4 shi4 ， bu4 zhi2 liang3 gong1 yi4 bei1 jiu3 。
- hui4 ji1 fu1 zi3 you3 gu3 xin1 ， shi4 hao4 miao3 zhui1 qian1 zai4 you3 。
- tao2 zun1 zhong1 chan3 tong2 cang1 yun2 ， duan3 xiang4 bu4 ken3 zhong1 lei2 qun2 。
- zhang1 shou4 huang2 mie4 cha4 zi1 chen2 ， fei4 chang2 sang1 luo4 xin1 kun1 lun2 。
- shi3 zhi1 qi2 zhong1 shu1 lou4 mao4 ， yi4 dian3 bu2 shou4 ni2 sha1 hun2 。
- shi2 cong2 wang3 gu3 qiong2 xuan2 wei1 ， zuo4 yu2 wu4 ce4 chang2 xiang1 sui2 。
- song4 yu2 zui4 xiang1 xie4 jiao1 rao3 ， hui2 tou2 zhuan3 jue2 ren2 jian4 xiao3 。

## 注释

## 译文

## 赏析
