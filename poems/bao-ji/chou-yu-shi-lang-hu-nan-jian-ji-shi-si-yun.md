---
id: bao-ji-chou-yu-shi-lang-hu-nan-jian-ji-shi-si-yun
title: 酬于侍郎湖南見寄十四韻
titlePinyin: chou2 yu2 shi4 lang2 hu2 nan2 jian4 ji4 shi2 si4 yun4
titleSlug: chou-yu-shi-lang-hu-nan-jian-ji-shi-si-yun
author: 包佶
authorPinyin: bao1 ji2
authorSlug: bao-ji
dynasty: 唐
dynastyPinyin: tang2
dynastySlug: tang
tags: []
---

## 正文

- 桂嶺千崖斷，湘流一派通。
- 長沙今賈傅，東海舊于公。
- 章甫經殊俗，離騷繼雅風。
- 金閨文作字，玉匣氣成虹。
- 翰墨時招侶，丹青夙在公。
- 主恩留左掖，人望積南宮。
- 巧拙循名異，浮沈顧位同。
- 九遷歸上略，三已契愚衷。
- 責謝庭中吏，悲寬塞上翁。
- 楚材欣有適，燕石愧無功。
- 山曉重嵐外，林春苦霧中。
- 雪花翻海鶴，波影倒江楓。
- 去札頻逢信，回帆早挂空。
- 避賢方有日，非敢愛微躬。

## 拼音

- gui4 ling3 qian1 ya2 duan4 ， xiang1 liu2 yi2 pai4 tong1 。
- chang2 sha1 jin1 jia3 fu4 ， dong1 hai3 jiu4 yu2 gong1 。
- zhang1 fu3 jing1 shu1 su2 ， li2 sao1 ji4 ya3 feng1 。
- jin1 gui1 wen2 zuo4 zi4 ， yu4 xia2 qi4 cheng2 hong2 。
- han4 mo4 shi2 zhao1 lü3 ， dan1 qing1 su4 zai4 gong1 。
- zhu3 en1 liu2 zuo3 ye4 ， ren2 wang4 ji1 nan2 gong1 。
- qiao3 zhuo1 xun2 ming2 yi4 ， fu2 shen3 gu4 wei4 tong2 。
- jiu3 qian1 gui1 shang4 lüe4 ， san1 yi3 qi4 yu2 zhong1 。
- ze2 xie4 ting2 zhong1 li4 ， bei1 kuan1 sai4 shang4 weng1 。
- chu3 cai2 xin1 you3 shi4 ， yan4 shi2 kui4 wu2 gong1 。
- shan1 xiao3 zhong4 lan2 wai4 ， lin2 chun1 ku3 wu4 zhong1 。
- xue3 hua1 fan1 hai3 he4 ， bo1 ying3 dao3 jiang1 feng1 。
- qu4 zha2 bin1 feng2 xin4 ， hui2 fan1 zao3 gua4 kong1 。
- bi4 xian2 fang1 you3 ri4 ， fei1 gan3 ai4 wei1 gong1 。

## 注释

## 译文

## 赏析
