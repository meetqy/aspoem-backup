---
id: mi-fu-ling-xi-shi
title: 菱溪石
titlePinyin: ling2 xi1 shi2
titleSlug: ling-xi-shi
author: 米芾
authorPinyin: mi3 fu2
authorSlug: mi-fu
dynasty: 宋
dynastyPinyin: song4
dynastySlug: song
tags: []
---

## 正文

- 長虹潜貫幽巖窟，綠烟更染秋波骨。
- 不容俗眼覘神功，只向菱溪作靈物。
- 少室仙人領一麾，至誠發遍山中奇。
- 雄雌亭亭兩挺出，宛若碧玉含春漪。
- 朱欄碧甃拱山麓，翠霧彤霞掩幽谷。
- 能將膚寸起清泉，幾見峰前春雨足。
- 邇來新飾紫微宮，奇詭搜索林泉空。
- 五色磊磊可補缺，三品往往慚收功。
- 紫衣使者御天敕，肯教閟此蒼苔色。
- 菱溪脫迹飛上天，迴看幽谷空雲烟。

## 拼音

- chang2 hong2 qian2 guan4 you1 yan2 ku1 ， lü4 yan1 geng4 ran3 qiu1 bo1 gu3 。
- bu4 rong2 su2 yan3 chan1 shen2 gong1 ， zhi1 xiang4 ling2 xi1 zuo4 ling2 wu4 。
- shao3 shi4 xian1 ren2 ling3 yi4 hui1 ， zhi4 cheng2 fa1 bian4 shan1 zhong1 qi2 。
- xiong2 ci2 ting2 ting2 liang3 ting3 chu1 ， wan3 ruo4 bi4 yu4 han2 chun1 yi1 。
- zhu1 lan2 bi4 zhou4 gong3 shan1 lu4 ， cui4 wu4 tong2 xia2 yan3 you1 gu3 。
- neng2 jiang1 fu1 cun4 qi3 qing1 quan2 ， ji1 jian4 feng1 qian2 chun1 yu3 zu2 。
- er3 lai2 xin1 shi4 zi3 wei1 gong1 ， qi2 gui3 sou1 suo3 lin2 quan2 kong1 。
- wu3 se4 lei3 lei3 ke3 bu3 que1 ， san1 pin3 wang3 wang3 can2 shou1 gong1 。
- zi3 yi1 shi3 zhe3 yu4 tian1 chi4 ， ken3 jiao4 bi4 ci3 cang1 tai2 se4 。
- ling2 xi1 tuo1 ji4 fei1 shang4 tian1 ， hui2 kan4 you1 gu3 kong1 yun2 yan1 。

## 注释

## 译文

## 赏析
