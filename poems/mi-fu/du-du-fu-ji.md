---
id: mi-fu-du-du-fu-ji
title: 讀杜甫集
titlePinyin: du2 du4 fu3 ji2
titleSlug: du-du-fu-ji
author: 米芾
authorPinyin: mi3 fu2
authorSlug: mi-fu
dynasty: 宋
dynastyPinyin: song4
dynastySlug: song
tags: []
---

## 正文

- 少陵平生饑，乃以醉飽死。
- 惜哉斯人窮，四海無寄趾。
- 後傳水仙召，牛渚花相比。
- 神怪反愛才，時人乃封豕。
- 遺文何崛奇，岱輿載屭贔。
- 貫穿破九流，突兀撐一氣。
- 自嘆萬古名，寂寞身後事。
- 此老遑遑心，懸鶉破無裏。
- 我行自嘉禾，卧欹一蓬底。
- 烈曦畏俄中，開卷爲磨洗。

## 拼音

- shao3 ling2 ping2 sheng1 ji1 ， nai3 yi3 zui4 bao3 si3 。
- xi1 zai1 si1 ren2 qiong2 ， si4 hai3 wu2 ji4 zhi3 。
- hou4 chuan2 shui3 xian1 zhao4 ， niu2 zhu3 hua1 xiang1 bi3 。
- shen2 guai4 fan3 ai4 cai2 ， shi2 ren2 nai3 feng1 shi3 。
- yi2 wen2 he2 jue2 qi2 ， dai4 yu2 zai4 xi4 bi4 。
- guan4 chuan1 po4 jiu3 liu2 ， tu1 wu4 cheng1 yi2 qi4 。
- zi4 tan4 wan4 gu3 ming2 ， ji4 mo4 shen1 hou4 shi4 。
- ci3 lao3 huang2 huang2 xin1 ， xuan2 chun2 po4 wu2 li3 。
- wo3 xing2 zi4 jia1 he2 ， wo4 qi1 yi4 peng2 di3 。
- lie4 xi1 wei4 e2 zhong1 ， kai1 juan4 wei2 mo2 xi3 。

## 注释

## 译文

## 赏析
