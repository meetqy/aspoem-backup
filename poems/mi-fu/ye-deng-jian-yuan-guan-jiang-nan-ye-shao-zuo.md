---
id: mi-fu-ye-deng-jian-yuan-guan-jiang-nan-ye-shao-zuo
title: 夜登鑑遠觀江南野燒作
titlePinyin: ye4 deng1 jian4 yuan3 guan1 jiang1 nan2 ye3 shao1 zuo4
titleSlug: ye-deng-jian-yuan-guan-jiang-nan-ye-shao-zuo
author: 米芾
authorPinyin: mi3 fu2
authorSlug: mi-fu
dynasty: 宋
dynastyPinyin: song4
dynastySlug: song
tags: []
---

## 正文

- 君不見紅旗一卷無奔北，龍驤將軍初下蜀。
- 又不見天兵十萬領藩曹，百丈靈旗照江國。
- 高樓夜登有鑒賞，江南野燒深山谷。
- 烈勢已覺逼南辰，龍蛇膏血如爆竹。
- 故應玉石俱被焚，老樵拾炭投斧斤。
- 長松巨梓中大厦，一隨烈焰同塵埃。
- 人言木自爲風戛，木中生火自焚爇。
- 欲知利害日相磨，此火害人尤慘熱。

## 拼音

- jun1 bu2 jian4 hong2 qi2 yi2 juan4 wu2 ben1 bei3 ， long2 xiang1 jiang1 jun1 chu1 xia4 shu3 。
- you4 bu2 jian4 tian1 bing1 shi2 wan4 ling3 fan1 cao2 ， bai3 zhang4 ling2 qi2 zhao4 jiang1 guo2 。
- gao1 lou2 ye4 deng1 you3 jian4 shang3 ， jiang1 nan2 ye3 shao1 shen1 shan1 gu3 。
- lie4 shi4 yi3 jue2 bi1 nan2 chen2 ， long2 she2 gao1 xue4 ru2 bao4 zhu2 。
- gu4 ying1 yu4 shi2 ju4 bei4 fen2 ， lao3 qiao2 shi2 tan4 tou2 fu3 jin1 。
- chang2 song1 ju4 zi3 zhong1 da4 sha4 ， yi4 sui2 lie4 yan4 tong2 chen2 ai1 。
- ren2 yan2 mu4 zi4 wei2 feng1 jia2 ， mu4 zhong1 sheng1 huo3 zi4 fen2 ruo4 。
- yu4 zhi1 li4 hai4 ri4 xiang1 mo2 ， ci3 huo3 hai4 ren2 you2 can3 re4 。

## 注释

## 译文

## 赏析
