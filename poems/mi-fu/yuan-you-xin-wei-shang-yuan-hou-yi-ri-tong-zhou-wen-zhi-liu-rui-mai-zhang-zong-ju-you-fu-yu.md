---
id: mi-fu-yuan-you-xin-wei-shang-yuan-hou-yi-ri-tong-zhou-wen-zhi-liu-rui-mai-zhang-zong-ju-you-fu-yu
title: 元祐辛未上元後一日同周文之劉瑞邁章縱矩游浮玉
titlePinyin: yuan2 you4 xin1 wei4 shang4 yuan2 hou4 yi2 ri4 tong2 zhou1 wen2 zhi1 liu2 rui4 mai4 zhang1 zong4 ju3 you2 fu2 yu4
titleSlug: yuan-you-xin-wei-shang-yuan-hou-yi-ri-tong-zhou-wen-zhi-liu-rui-mai-zhang-zong-ju-you-fu-yu
author: 米芾
authorPinyin: mi3 fu2
authorSlug: mi-fu
dynasty: 宋
dynastyPinyin: song4
dynastySlug: song
tags: []
---

## 正文

- 近臈昔夾衣，入春今重裘。
- 天運亦已廣，四序或不周。
- 張燈兒戲歇，發興在滄洲。
- 茲山通玄府，瑶壇帝曾遊。
- 荷衣可薦藻，神清不沉牛。
- 厭俗入喧亂，風波屢爲憂。
- 昨夕浄名天，結客湧不留。
- 一唈寄心契，江澄客漾舟。
- 冰磴若見拒，寒荄如有愁。
- 大塊欲動蟄，陰壑尚潜虬。
- 重賞定誰與，春光會和柔。
- 臨曠攝北若，持坏結東流。
- 卧石带白雲，勒崖託千秋。
- 焦公心賞佳，掃跡願相投。
- 分山飛鳥爭，劃水遊鱗讎。
- 借我一錫地，爲公瓢掛頭。

## 拼音

- jin4 la4 xi1 jia1 yi1 ， ru4 chun1 jin1 zhong4 qiu2 。
- tian1 yun4 yi4 yi3 guang3 ， si4 xu4 huo4 bu4 zhou1 。
- zhang1 deng1 er2 xi4 xie1 ， fa1 xing1 zai4 cang1 zhou1 。
- zi1 shan1 tong1 xuan2 fu3 ， yao2 tan2 di4 ceng2 you2 。
- he2 yi1 ke3 jian4 zao3 ， shen2 qing1 bu4 chen2 niu2 。
- yan4 su2 ru4 xuan1 luan4 ， feng1 bo1 lü3 wei2 you1 。
- zuo2 xi1 jing4 ming2 tian1 ， jie2 ke4 yong3 bu4 liu2 。
- yi2 yi4 ji4 xin1 qi4 ， jiang1 cheng2 ke4 yang4 zhou1 。
- bing1 deng4 ruo4 jian4 ju4 ， han2 gai1 ru2 you3 chou2 。
- da4 kuai4 yu4 dong4 zhe2 ， yin1 he4 shang4 qian2 qiu2 。
- zhong4 shang3 ding4 shui2 yu3 ， chun1 guang1 hui4 he2 rou2 。
- lin2 kuang4 she4 bei3 ruo4 ， chi2 huai4 jie2 dong1 liu2 。
- wo4 shi2 dai4 bai2 yun2 ， le4 ya2 tuo1 qian1 qiu1 。
- jiao1 gong1 xin1 shang3 jia1 ， sao3 ji4 yuan4 xiang1 tou2 。
- fen1 shan1 fei1 niao3 zheng1 ， hua2 shui3 you2 lin2 chou2 。
- jie4 wo3 yi4 xi1 di4 ， wei2 gong1 piao2 gua4 tou2 。

## 注释

## 译文

## 赏析
