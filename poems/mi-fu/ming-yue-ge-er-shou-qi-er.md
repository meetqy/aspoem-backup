---
id: mi-fu-ming-yue-ge-er-shou-qi-er
title: 明月歌二首  其二
titlePinyin: ming2 yue4 ge1 er4 shou3     qi2 er4
titleSlug: ming-yue-ge-er-shou-qi-er
author: 米芾
authorPinyin: mi3 fu2
authorSlug: mi-fu
dynasty: 宋
dynastyPinyin: song4
dynastySlug: song
tags: []
---

## 正文

- 姮娥竊藥爲飛仙，夜食丹霞凌紫烟。
- 瞥開銀碧排翠鈿，信手拂掠新妝妍。
- 蛾眉點出爭嬋娟，皎然嬌額臨風前。
- 佳人再拜心拳拳，多生端有好姻緣。
- 掀雲直指烏號懸，下射萬頃楊花氈。
- 南飛驚鵲殊可憐，北堂人冷空無眠。
- 彩霞欲掣舞衣揎，水精梳插籠鬢蟬。
- 方諸滴瀝生流泉，老蚌呼吸凝芳鮮。
- 誰家破鏡飛上天，滿林玉玦相勾連。
- 多情應照載花船，無窮解趁尋春鞭。
- 蓂莢自與桂華偏，駒隙誰爭白兔先。
- 斯須幾望摶清圓，白毫宛轉吞大千。
- 纖埃不隔知無邊，蘂宮可掬疑深穿。
- 瓊華隨步翻繡筵，琉璃倒海傾長川。
- 買來曾不用一錢，笙歌醉賞須年年。

## 拼音

- heng2 e2 qie4 yao4 wei2 fei1 xian1 ， ye4 shi2 dan1 xia2 ling2 zi3 yan1 。
- pie1 kai1 yin2 bi4 pai2 cui4 dian4 ， xin4 shou3 fu2 lüe4 xin1 zhuang1 yan2 。
- e2 mei2 dian3 chu1 zheng1 chan2 juan1 ， jiao3 ran2 jiao1 e2 lin2 feng1 qian2 。
- jia1 ren2 zai4 bai4 xin1 quan2 quan2 ， duo1 sheng1 duan1 you3 hao3 yin1 yuan2 。
- xian1 yun2 zhi2 zhi3 wu1 hao4 xuan2 ， xia4 she4 wan4 qing3 yang2 hua1 zhan1 。
- nan2 fei1 jing1 que4 shu1 ke3 lian2 ， bei3 tang2 ren2 leng3 kong1 wu2 mian2 。
- cai3 xia2 yu4 che4 wu3 yi1 xuan1 ， shui3 jing1 shu1 cha1 long2 bin4 chan2 。
- fang1 zhu1 di1 li4 sheng1 liu2 quan2 ， lao3 bang4 hu1 xi1 ning2 fang1 xian1 。
- shui2 jia1 po4 jing4 fei1 shang4 tian1 ， man3 lin2 yu4 jue2 xiang1 gou1 lian2 。
- duo1 qing2 ying1 zhao4 zai4 hua1 chuan2 ， wu2 qiong2 jie3 chen4 xun2 chun1 bian1 。
- mi4 jia2 zi4 yu3 gui4 hua2 pian1 ， ju1 xi4 shui2 zheng1 bai2 tu4 xian1 。
- si1 xu1 ji1 wang4 tuan2 qing1 yuan2 ， bai2 hao2 wan3 zhuan3 tun1 da4 qian1 。
- xian1 ai1 bu4 ge2 zhi1 wu2 bian1 ， rui3 gong1 ke3 ju1 yi2 shen1 chuan1 。
- qiong2 hua2 sui2 bu4 fan1 xiu4 yan2 ， liu2 li2 dao3 hai3 qing1 chang2 chuan1 。
- mai3 lai2 ceng2 bu2 yong4 yi4 qian2 ， sheng1 ge1 zui4 shang3 xu1 nian2 nian2 。

## 注释

## 译文

## 赏析
