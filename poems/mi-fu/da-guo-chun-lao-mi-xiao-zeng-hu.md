---
id: mi-fu-da-guo-chun-lao-mi-xiao-zeng-hu
title: 答郭純老秘校贈笏
titlePinyin: da2 guo1 chun2 lao3 mi4 xiao4 zeng4 hu4
titleSlug: da-guo-chun-lao-mi-xiao-zeng-hu
author: 米芾
authorPinyin: mi3 fu2
authorSlug: mi-fu
dynasty: 宋
dynastyPinyin: song4
dynastySlug: song
tags: []
---

## 正文

- 銀蟾倒掛搖清輝，當中桂子初低垂。
- 飛空已歷萬古盡，下照不使秋毫欺。
- 轉盼冰輪湧東海，長天一派成琉璃。
- 栽培不畏雪霜苦，剪拂豈容刀斧爲。
- 明河無聲駕飛葉，紫府有陌馳修枝。
- 姮娥愛惜日已久，玉階亦貴秋風吹。
- 寧論匠石可斲削，還恐風雷堪出治。
- 列真洞府秘不得，紫微宮闕藏其私。
- 金童來授玉女捧，投之寶篋那能窺。
- 每當方士脫凡骨，賜予一根朝帝墀。
- 入手既覺袨服羽，照人端不羞朝曦。
- 乃知不是風塵物，握出風塵真所宜。
- 邇來地不愛此寶，名喧東魯誇珍奇。
- 千金欲易不可得，橫紋錯落青絲披。
- 胡爲夫子遠寄我，意以華豪驚絳帷。
- 低頭拜賜亦已厚，我欲效報君須知。
- 三年大聘獵英俊，捫膺吐氣生虹蜺。
- 揉藍綵服俯可取，携將直上青雲梯。
- 翱翔歡呼起拜舞，仰瞻日彩生堯眉。
- 雞人忽報洞天曉，看取飛升變化時。

## 拼音

- yin2 chan2 dao3 gua4 yao2 qing1 hui1 ， dang1 zhong1 gui4 zi3 chu1 di1 chui2 。
- fei1 kong1 yi3 li4 wan4 gu3 jin4 ， xia4 zhao4 bu4 shi3 qiu1 hao2 qi1 。
- zhuan3 pan4 bing1 lun2 yong3 dong1 hai3 ， chang2 tian1 yi2 pai4 cheng2 liu2 li2 。
- zai1 pei2 bu2 wei4 xue3 shuang1 ku3 ， jian3 fu2 qi3 rong2 dao1 fu3 wei2 。
- ming2 he2 wu2 sheng1 jia4 fei1 ye4 ， zi3 fu3 you3 mo4 chi2 xiu1 zhi1 。
- heng2 e2 ai4 xi1 ri4 yi3 jiu3 ， yu4 jie1 yi4 gui4 qiu1 feng1 chui1 。
- ning2 lun4 jiang4 shi2 ke3 zhuo2 xiao1 ， huan2 kong3 feng1 lei2 kan1 chu1 zhi4 。
- lie4 zhen1 dong4 fu3 mi4 bu4 de2 ， zi3 wei1 gong1 que4 cang2 qi2 si1 。
- jin1 tong2 lai2 shou4 yu4 nü3 peng3 ， tou2 zhi1 bao3 qie4 na4 neng2 kui1 。
- mei3 dang1 fang1 shi4 tuo1 fan2 gu3 ， ci4 yu3 yi4 gen1 chao2 di4 chi2 。
- ru4 shou3 ji4 jue2 xuan4 fu2 yu3 ， zhao4 ren2 duan1 bu4 xiu1 chao2 xi1 。
- nai3 zhi1 bu2 shi4 feng1 chen2 wu4 ， wo4 chu1 feng1 chen2 zhen1 suo3 yi2 。
- er3 lai2 di4 bu2 ai4 ci3 bao3 ， ming2 xuan1 dong1 lu3 kua1 zhen1 qi2 。
- qian1 jin1 yu4 yi4 bu4 ke3 de2 ， heng2 wen2 cuo4 luo4 qing1 si1 pi1 。
- hu2 wei2 fu1 zi3 yuan3 ji4 wo3 ， yi4 yi3 hua2 hao2 jing1 jiang4 wei2 。
- di1 tou2 bai4 ci4 yi4 yi3 hou4 ， wo3 yu4 xiao4 bao4 jun1 xu1 zhi1 。
- san1 nian2 da4 pin4 lie4 ying1 jun4 ， men2 ying1 tu3 qi4 sheng1 hong2 ni2 。
- rou2 lan2 cai3 fu2 fu3 ke3 qu3 ， xie2 jiang1 zhi2 shang4 qing1 yun2 ti1 。
- ao2 xiang2 huan1 hu1 qi3 bai4 wu3 ， yang3 zhan1 ri4 cai3 sheng1 yao2 mei2 。
- ji1 ren2 hu1 bao4 dong4 tian1 xiao3 ， kan4 qu3 fei1 sheng1 bian4 hua4 shi2 。

## 注释

## 译文

## 赏析
