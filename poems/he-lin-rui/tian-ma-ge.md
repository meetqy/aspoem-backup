---
id: he-lin-rui-tian-ma-ge
title: 天馬歌
titlePinyin: tian1 ma3 ge1
titleSlug: tian-ma-ge
author: 何麟瑞
authorPinyin: he2 lin2 rui4
authorSlug: he-lin-rui
dynasty: 宋
dynastyPinyin: song4
dynastySlug: song
tags: []
---

## 正文

- 崑崙高哉二千五百餘里，日月相隠避。
- 黄河發源下有渥洼水，大宛群馬飲其澨。
- 天馬下與群馬戲，産駒一日可千里。
- 滴汗化作燕支水，國人縛藁爲人置水際。
- 久與馬習不經意，一朝却被人馽繫。
- 張騫使還報天子，天子不惜金珠與重幣，期以此馬可立致。
- 大宛使人欺漢使，致煩浞野樓蘭七百騎，攻虜其王馬始至。
- 此馬初入天廄時，一十二閑無敢嘶。
- 萬乘臨觀動一笑，盛氣從此無四夷。
- 君王神武不世出，天産神物相追隨。
- 高皇手提三尺劍，蹙秦誅項一指麾。
- 天下馬上得，不聞取馬外國爲。
- 龍如可豢龍亦物，馬果龍種豈受羈。
- 徒令物故過半不補失，輪臺一詔悔已遲。
- 此詩欲學旅獒可，光武一牛亦足噓漢火。

## 拼音

- kun1 lun2 gao1 zai1 er4 qian1 wu3 bai3 yu2 li3 ， ri4 yue4 xiang4 yin3 bi4 。
- huang2 he2 fa1 yuan2 xia4 you3 wo4 wa1 shui3 ， da4 wan3 qun2 ma3 yin3 qi2 shi4 。
- tian1 ma3 xia4 yu3 qun2 ma3 xi4 ， chan3 ju1 yi2 ri4 ke3 qian1 li3 。
- di1 han4 hua4 zuo4 yan4 zhi1 shui3 ， guo2 ren2 fu4 gao3 wei2 ren2 zhi4 shui3 ji4 。
- jiu3 yu3 ma3 xi2 bu4 jing1 yi4 ， yi4 zhao1 que4 bei4 ren2 zhi2 xi4 。
- zhang1 qian1 shi3 huan2 bao4 tian1 zi3 ， tian1 zi3 bu4 xi1 jin1 zhu1 yu3 zhong4 bi4 ， qi1 yi3 ci3 ma3 ke3 li4 zhi4 。
- da4 wan3 shi3 ren2 qi1 han4 shi3 ， zhi4 fan2 zhuo2 ye3 lou2 lan2 qi1 bai3 qi2 ， gong1 lu3 qi2 wang2 ma3 shi3 zhi4 。
- ci3 ma3 chu1 ru4 tian1 jiu4 shi2 ， yi1 shi2 er4 xian2 wu2 gan3 si1 。
- wan4 cheng2 lin2 guan1 dong4 yi2 xiao4 ， sheng4 qi4 cong2 ci3 wu2 si4 yi2 。
- jun1 wang2 shen2 wu3 bu2 shi4 chu1 ， tian1 chan3 shen2 wu4 xiang1 zhui1 sui2 。
- gao1 huang2 shou3 ti2 san1 chi3 jian4 ， cu4 qin2 zhu1 xiang4 yi4 zhi3 hui1 。
- tian1 xia4 ma3 shang4 de2 ， bu4 wen2 qu3 ma3 wai4 guo2 wei2 。
- long2 ru2 ke3 huan4 long2 yi4 wu4 ， ma3 guo3 long2 zhong3 qi3 shou4 ji1 。
- tu2 ling4 wu4 gu4 guo4 ban4 bu4 bu3 shi1 ， lun2 tai2 yi2 zhao4 hui3 yi3 chi2 。
- ci3 shi1 yu4 xue2 lü3 ao2 ke3 ， guang1 wu3 yi4 niu2 yi4 zu2 xu1 han4 huo3 。

## 注释

## 译文

## 赏析
