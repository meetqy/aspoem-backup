---
id: xu-guang-pu-ti-huang-ju-cai-qiu-shan-tu
title: 題黃居寀秋山圖
titlePinyin: ti2 huang2 ju1 cai3 qiu1 shan1 tu2
titleSlug: ti-huang-ju-cai-qiu-shan-tu
author: 徐光溥
authorPinyin: xu2 guang1 pu3
authorSlug: xu-guang-pu
dynasty: 唐
dynastyPinyin: tang2
dynastySlug: tang
tags: []
---

## 正文

- 天與黃筌藝奇絕，筆精迴感重瞳悅。
- 運思潛通造化工，揮毫定得神仙訣。
- 秋來奉詔寫秋山，寫在輕綃數幅間。
- 高低向背無遺勢，重巒疊嶂何孱顏。
- 目想心存妙尤極，研巧覈能狀不得。
- 珍禽異獸皆自馴，奇花怪木非因植。
- 崎嶇石磴絕遊蹤，薄霧冥冥藏半峰。
- 娑蘿掩映迷仙洞，薜荔纍垂繳古松。
- 月檻參橋□，僧老坐搘筇。
- 屈原江上嬋娟竹，陶潛籬下芳菲菊。
- 良宵祗恐鷓鴣啼，晴波但見鴛鴦浴。
- 暮煙羃羃鏁村塢，一葉扁舟橫野度。
- 颯颯白蘋欲起風，黯黯紅蕉猶帶雨。
- 曲沼芙蓉香馥郁，長汀蘆荻花 {艹 / 糓} 蓛。
- 雁過孤峰帖遠青，鹿傍小溪飲殘綠。
- 秋山秀兮秋江靜，江光山色相輝映。
- 雪迸飛泉濺釣磯，雲分落葉擁樵徑。
- 張璪松石徒稱奇，邊鸞花鳥何足窺。
- 白旻鷹逞凌風勢，薛稷鶴誇警露姿。
- 方原畫山空巉巖，峭壁枯槎人見嫌。
- 孫位畫水多洶湧，驚湍怒濤人見恐。
- 若教對此定妍媸，必定伏膺懷愧悚。
- 再三展向冕旒側，便是移山回磵力。
- 大李小李滅聲華，獻之愷之無顏色。
- 髣髴垂綸渭水濱，吾皇覩之思良臣。
- 依稀荷鍤傅巖野，吾皇覩之求賢者。
- 從茲仄展復懸旌，宵衣旰食安天下。
- 才當老人星應候，願與南山俱獻壽。
- 微臣稽首貢長歌，丹青景化同天和。

## 拼音

- tian1 yu3 huang2 quan2 yi4 qi2 jue2 ， bi3 jing1 hui2 gan3 zhong4 tong2 yue4 。
- yun4 si1 qian2 tong1 zao4 hua4 gong1 ， hui1 hao2 ding4 de2 shen2 xian1 jue2 。
- qiu1 lai2 feng4 zhao4 xie3 qiu1 shan1 ， xie3 zai4 qing1 xiao1 shu4 fu2 jian4 。
- gao1 di1 xiang4 bei4 wu2 yi2 shi4 ， zhong4 luan2 die2 zhang4 he2 chan2 yan2 。
- mu4 xiang3 xin1 cun2 miao4 you2 ji2 ， yan2 qiao3 he2 neng2 zhuang4 bu4 de2 。
- zhen1 qin2 yi4 shou4 jie1 zi4 xun4 ， qi2 hua1 guai4 mu4 fei1 yin1 zhi2 。
- qi2 qu1 shi2 deng4 jue2 you2 zong1 ， bao2 wu4 ming2 ming2 cang2 ban4 feng1 。
- suo1 luo2 yan3 ying4 mi2 xian1 dong4 ， bi4 li4 lei2 chui2 jiao3 gu3 song1 。
- yue4 jian4 can1 qiao2 □， seng1 lao3 zuo4 zhi1 qiong2 。
- qu1 yuan2 jiang1 shang4 chan2 juan1 zhu2 ， tao2 qian2 li2 xia4 fang1 fei1 ju2 。
- liang2 xiao1 zhi1 kong3 zhe4 gu1 ti2 ， qing2 bo1 dan4 jian4 yuan1 yang1 yu4 。
- mu4 yan1 mi4 mi4 suo3 cun1 wu4 ， yi2 ye4 pian1 zhou1 heng2 ye3 du4 。
- sa4 sa4 bai2 pin2 yu4 qi3 feng1 ， an4 an4 hong2 jiao1 you2 dai4 yu3 。
- qu3 zhao3 fu2 rong2 xiang1 fu4 yu4 ， chang2 ting1 lu2 di2 hua1 { ao3 / gu3 } ce4 。
- yan4 guo4 gu1 feng1 tie1 yuan3 qing1 ， lu4 bang4 xiao3 xi1 yin3 can2 lü4 。
- qiu1 shan1 xiu4 xi1 qiu1 jiang1 jing4 ， jiang1 guang1 shan1 se4 xiang4 hui1 ying4 。
- xue3 beng4 fei1 quan2 jian4 diao4 ji1 ， yun2 fen1 luo4 ye4 yong1 qiao2 jing4 。
- zhang1 zao3 song1 shi2 tu2 cheng1 qi2 ， bian1 luan2 hua1 niao3 he2 zu2 kui1 。
- bai2 min2 ying1 cheng3 ling2 feng1 shi4 ， xue1 ji4 he4 kua1 jing3 lu4 zi1 。
- fang1 yuan2 hua4 shan1 kong1 chan2 yan2 ， qiao4 bi4 ku1 cha2 ren2 jian4 xian2 。
- sun1 wei4 hua4 shui3 duo1 xiong1 yong3 ， jing1 tuan1 nu4 tao1 ren2 jian4 kong3 。
- ruo4 jiao4 dui4 ci3 ding4 yan2 chi1 ， bi4 ding4 fu2 ying1 huai2 kui4 song3 。
- zai4 san1 zhan3 xiang4 mian3 liu2 ce4 ， bian4 shi4 yi2 shan1 hui2 jian4 li4 。
- da4 li3 xiao3 li3 mie4 sheng1 hua2 ， xian4 zhi1 kai3 zhi1 wu2 yan2 se4 。
- fang3 fu2 chui2 lun2 wei4 shui3 bin1 ， wu2 huang2 du3 zhi1 si1 liang2 chen2 。
- yi1 xi1 he2 cha1 fu4 yan2 ye3 ， wu2 huang2 du3 zhi1 qiu2 xian2 zhe3 。
- cong2 zi1 ze4 zhan3 fu4 xuan2 jing1 ， xiao1 yi1 gan4 shi2 an1 tian1 xia4 。
- cai2 dang1 lao3 ren2 xing1 ying1 hou4 ， yuan4 yu3 nan2 shan1 ju4 xian4 shou4 。
- wei1 chen2 qi3 shou3 gong4 chang2 ge1 ， dan1 qing1 jing3 hua4 tong2 tian1 he2 。

## 注释

## 译文

## 赏析
