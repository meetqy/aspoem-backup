---
id: yu-guan-fu-yong-huai
title: 咏懷
titlePinyin: yong3 huai2
titleSlug: yong-huai
author: 余觀復
authorPinyin: yu2 guan1 fu4
authorSlug: yu-guan-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 山容洗眼青，江光照肌白。
- 翻枝鵲查查，抱葉蟬嘖嘖。
- 蒹葭摇風聲，梧桐淡秋色。
- 草木了無能，陰陽互相激。
- 人於大化中，真成逆旅客。
- 藏舟夜半移，不假賁育力。
- 塵網罩八紘，貪夫受羅織。
- 蹇予丘壑姿，一室頗安適。
- 荒尋縱奇懷，清詭吊塵迹。
- 風摇泛海槎，雨澀登山屐。
- 世遠事荒唐，天高興寥閴。
- 渺渺孤征鴻，一舉振六翮。
- 此意人莫知，獨嘯巖扉寂。

## 拼音

- shan1 rong2 xi3 yan3 qing1 ， jiang1 guang1 zhao4 ji1 bai2 。
- fan1 zhi1 que4 cha2 cha2 ， bao4 ye4 chan2 ze2 ze2 。
- jian1 jia1 yao2 feng1 sheng1 ， wu2 tong2 dan4 qiu1 se4 。
- cao3 mu4 le0 wu2 neng2 ， yin1 yang2 hu4 xiang1 ji1 。
- ren2 wu1 da4 hua4 zhong1 ， zhen1 cheng2 ni4 lü3 ke4 。
- cang2 zhou1 ye4 ban4 yi2 ， bu4 jia3 bi4 yu4 li4 。
- chen2 wang3 zhao4 ba1 hong2 ， tan1 fu1 shou4 luo2 zhi1 。
- jian3 yu3 qiu1 he4 zi1 ， yi2 shi4 po1 an1 shi4 。
- huang1 xun2 zong4 qi2 huai2 ， qing1 gui3 diao4 chen2 ji4 。
- feng1 yao2 fan4 hai3 cha2 ， yu3 se4 deng1 shan1 ji1 。
- shi4 yuan3 shi4 huang1 tang2 ， tian1 gao1 xing1 liao2 qu4 。
- miao3 miao3 gu1 zheng1 hong2 ， yi4 ju3 zhen4 liu4 he2 。
- ci3 yi4 ren2 mo4 zhi1 ， du2 xiao4 yan2 fei1 ji4 。

## 注释

## 译文

## 赏析
