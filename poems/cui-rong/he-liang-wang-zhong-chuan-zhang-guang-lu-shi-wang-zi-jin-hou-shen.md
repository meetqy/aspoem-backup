---
id: cui-rong-he-liang-wang-zhong-chuan-zhang-guang-lu-shi-wang-zi-jin-hou-shen
title: 和梁王衆傳張光祿是王子晉後身
titlePinyin: he2 liang2 wang2 zhong4 chuan2 zhang1 guang1 lu4 shi4 wang2 zi3 jin4 hou4 shen1
titleSlug: he-liang-wang-zhong-chuan-zhang-guang-lu-shi-wang-zi-jin-hou-shen
author: 崔融
authorPinyin: cui1 rong2
authorSlug: cui-rong
dynasty: 唐
dynastyPinyin: tang2
dynastySlug: tang
tags: []
---

## 正文

- 聞有沖天客，披雲下帝畿。
- 三年上賓去，千載忽來歸。
- 昔偶浮丘伯，今同丁令威。
- 中郎才貌是，柱史姓名非。
- 祗召趨龍闕，承恩拜虎闈。
- 丹成金鼎獻，酒至玉杯揮。
- 天仗分旄節，朝容間羽衣。
- 舊壇何處所，新廟坐光輝。
- 漢主存仙要，淮南愛道機。
- 朝朝緱氏鶴，長向洛城飛。

## 拼音

- wen2 you3 chong1 tian1 ke4 ， pi1 yun2 xia4 di4 ji1 。
- san1 nian2 shang4 bin1 qu4 ， qian1 zai4 hu1 lai2 gui1 。
- xi1 ou3 fu2 qiu1 bo2 ， jin1 tong2 ding1 ling4 wei1 。
- zhong1 lang2 cai2 mao4 shi4 ， zhu4 shi3 xing4 ming2 fei1 。
- zhi1 zhao4 qu1 long2 que4 ， cheng2 en1 bai4 hu3 wei2 。
- dan1 cheng2 jin1 ding3 xian4 ， jiu3 zhi4 yu4 bei1 hui1 。
- tian1 zhang4 fen1 mao2 jie2 ， chao2 rong2 jian4 yu3 yi1 。
- jiu4 tan2 he2 chu3 suo3 ， xin1 miao4 zuo4 guang1 hui1 。
- han4 zhu3 cun2 xian1 yao4 ， huai2 nan2 ai4 dao4 ji1 。
- zhao1 zhao1 gou1 shi4 he4 ， chang2 xiang4 luo4 cheng2 fei1 。

## 注释

## 译文

## 赏析
