---
id: shi-de-zhi-wu-xi-tu
title: 浯溪圖
titlePinyin: wu2 xi1 tu2
titleSlug: wu-xi-tu
author: 釋德止
authorPinyin: shi4 de2 zhi3
authorSlug: shi-de-zhi
dynasty: 宋
dynastyPinyin: song4
dynastySlug: song
tags: []
---

## 正文

- 夷途勿拋控，拋控馬多失。
- 挹水勿極量，極量器多溢。
- 安史起天寶，轉戰竟奔北。
- 辭臣獻頌詩，要垂萬世則。
- 一字堪白首，大書仍深刻。
- 誰作浯溪圖，千里在咫尺。
- 飛湍如有聲，旁匯浸層碧。
- 巉絕半巖間，髣髴見鳥迹。
- 不覺加手磨，真恐苔蘚沒。
- 國姓前後異，天運古今一。
- 向來文武才，坐籌或操筆。
- 種種皆可稱，俯仰重歎息。
- 願君寶此圖，置之丹粉壁。
- 昔人如可作，想像壯胸臆。

## 拼音

- yi2 tu2 wu4 pao1 kong4 ， pao1 kong4 ma3 duo1 shi1 。
- yi4 shui3 wu4 ji2 liang2 ， ji2 liang2 qi4 duo1 yi4 。
- an1 shi3 qi3 tian1 bao3 ， zhuan3 zhan4 jing4 ben1 bei3 。
- ci2 chen2 xian4 song4 shi1 ， yao4 chui2 wan4 shi4 ze2 。
- yi2 zi4 kan1 bai2 shou3 ， da4 shu1 reng2 shen1 ke4 。
- shui2 zuo4 wu2 xi1 tu2 ， qian1 li3 zai4 zhi3 chi3 。
- fei1 tuan1 ru2 you3 sheng1 ， pang2 hui4 jin4 ceng2 bi4 。
- chan2 jue2 ban4 yan2 jian4 ， fang3 fu2 jian4 niao3 ji4 。
- bu4 jue2 jia1 shou3 mo2 ， zhen1 kong3 tai2 xian3 mei2 。
- guo2 xing4 qian2 hou4 yi4 ， tian1 yun4 gu3 jin1 yi1 。
- xiang4 lai2 wen2 wu3 cai2 ， zuo4 chou2 huo4 cao1 bi3 。
- zhong3 zhong3 jie1 ke3 cheng1 ， fu3 yang3 zhong4 tan4 xi1 。
- yuan4 jun1 bao3 ci3 tu2 ， zhi4 zhi1 dan1 fen3 bi4 。
- xi1 ren2 ru2 ke3 zuo4 ， xiang3 xiang4 zhuang4 xiong1 yi4 。

## 注释

## 译文

## 赏析
