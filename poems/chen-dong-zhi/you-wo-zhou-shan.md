---
id: chen-dong-zhi-you-wo-zhou-shan
title: 游沃洲山
titlePinyin: you2 wo4 zhou1 shan1
titleSlug: you-wo-zhou-shan
author: 陳東之
authorPinyin: chen2 dong1 zhi1
authorSlug: chen-dong-zhi
dynasty: 宋
dynastyPinyin: song4
dynastySlug: song
tags: []
---

## 正文

- 我本名山人，屢作名山興。
- 天台一住三十年，盡日捫蘿陟雲磴。
- 上攬四萬八千丈之高秋，參差明河兩肩並。
- 下瞰三百六十度之朝暾，滅沒飛烟八荒浄。
- 或隨仙氣得丹牀，雙闕夜深看斗柄。
- 今年積雨天地晴，一策快作西南征。
- 沃洲最佳天姥勝，連山直下秋崢嶸。
- 竹萌修纖會稽箭，芝莖菌蠢商山英。
- 秋陽不碎空翠影，絕壑倒瀉銀河聲。
- 山腰細路如絲直，三兩漁樵行落日。
- 炊烟暝色小茅屋，松子秋聲斷崖石。
- 溪流飯屑胡麻香，土軟春膏霜朮白。
- 送書松際有猿公，問酒磵陰多木客。
- 青冥樓閣仙人家，鬰藍流光瀉晴碧。
- 霓旌隊下鶴萬群，絳節朝回雲五色。
- 人間但有桃花源，桃花春香流水渾。
- 三生凡骨不得到，兩耳夜半空聽猿。
- 李白尋真不得返，支遁卜築遠費錢。
- 至今山靈護光怪，石蘿山薜餘秋妍。
- 陳郎故宅更深閟，雞犬林塘隔塵世。
- 清秋著屐一登之，路僻夕陰門半箇。
- 盤陀石在長楠陰，脫略塵纓換秋意。
- 晴窗示我兩山圖，老眼摩挲觀一二。
- 便揮健筆寫我詩，惜哉賞音今絕稀。
- 謫仙一去五百載，人間山水無清輝。
- 舊時仙人白雲唱，怪我白首歸何時。
- 我生白首歷浩劫，眼中億萬蟲沙春夢非。
- 陳郎挽我十日住，掉頭不顧自有南山期。
- 餐霞絕粒鍊精魄，長生之學非荒嬉。
- 三千年前有宿約，來已不早歸不遲。
- 長揖群仙謝兒輩，倒挾萬里冥鴻飛。

## 拼音

- wo3 ben3 ming2 shan1 ren2 ， lü3 zuo4 ming2 shan1 xing1 。
- tian1 tai2 yi2 zhu4 san1 shi2 nian2 ， jin4 ri4 men2 luo2 zhi4 yun2 deng4 。
- shang4 lan3 si4 wan4 ba1 qian1 zhang4 zhi1 gao1 qiu1 ， can1 cha4 ming2 he2 liang3 jian1 bing4 。
- xia4 kan4 san1 bai3 liu4 shi2 du4 zhi1 chao2 tun1 ， mie4 mei2 fei1 yan1 ba1 huang1 jing4 。
- huo4 sui2 xian1 qi4 de2 dan1 chuang2 ， shuang1 que4 ye4 shen1 kan4 dou3 bing3 。
- jin1 nian2 ji1 yu3 tian1 di4 qing2 ， yi2 ce4 kuai4 zuo4 xi1 nan2 zheng1 。
- wo4 zhou1 zui4 jia1 tian1 lao3 sheng4 ， lian2 shan1 zhi2 xia4 qiu1 zheng1 rong2 。
- zhu2 meng2 xiu1 xian1 hui4 ji1 jian4 ， zhi1 jing4 jun1 chun3 shang1 shan1 ying1 。
- qiu1 yang2 bu2 sui4 kong1 cui4 ying3 ， jue2 he4 dao3 xie4 yin2 he2 sheng1 。
- shan1 yao1 xi4 lu4 ru2 si1 zhi2 ， san1 liang3 yu2 qiao2 xing2 luo4 ri4 。
- chui1 yan1 ming2 se4 xiao3 mao2 wu1 ， song1 zi3 qiu1 sheng1 duan4 ya2 shi2 。
- xi1 liu2 fan4 xie4 hu2 ma2 xiang1 ， tu3 ruan3 chun1 gao1 shuang1 zhu2 bai2 。
- song4 shu1 song1 ji4 you3 yuan2 gong1 ， wen4 jiu3 jian4 yin1 duo1 mu4 ke4 。
- qing1 ming2 lou2 ge2 xian1 ren2 jia1 ， yu4 lan2 liu2 guang1 xie4 qing2 bi4 。
- ni2 jing1 dui4 xia4 he4 wan4 qun2 ， jiang4 jie2 chao2 hui2 yun2 wu3 se4 。
- ren2 jian4 dan4 you3 tao2 hua1 yuan2 ， tao2 hua1 chun1 xiang1 liu2 shui3 hun2 。
- san1 sheng1 fan2 gu3 bu4 de2 dao4 ， liang3 er3 ye4 ban4 kong1 ting1 yuan2 。
- li3 bai2 xun2 zhen1 bu4 de2 fan3 ， zhi1 dun4 bu3 zhu4 yuan3 fei4 qian2 。
- zhi4 jin1 shan1 ling2 hu4 guang1 guai4 ， shi2 luo2 shan1 bi4 yu2 qiu1 yan2 。
- chen2 lang2 gu4 zhai2 geng4 shen1 bi4 ， ji1 quan3 lin2 tang2 ge2 chen2 shi4 。
- qing1 qiu1 zhu4 ji1 yi4 deng1 zhi1 ， lu4 pi4 xi1 yin1 men2 ban4 ge4 。
- pan2 tuo2 shi2 zai4 chang2 nan2 yin1 ， tuo1 lüe4 chen2 ying1 huan4 qiu1 yi4 。
- qing2 chuang1 shi4 wo3 liang3 shan1 tu2 ， lao3 yan3 mo2 suo1 guan1 yi1 er4 。
- bian4 hui1 jian4 bi3 xie3 wo3 shi1 ， xi1 zai1 shang3 yin1 jin1 jue2 xi1 。
- zhe2 xian1 yi2 qu4 wu3 bai3 zai4 ， ren2 jian4 shan1 shui3 wu2 qing1 hui1 。
- jiu4 shi2 xian1 ren2 bai2 yun2 chang4 ， guai4 wo3 bai2 shou3 gui1 he2 shi2 。
- wo3 sheng1 bai2 shou3 li4 hao4 jie2 ， yan3 zhong1 yi4 wan4 chong2 sha1 chun1 meng4 fei1 。
- chen2 lang2 wan3 wo3 shi2 ri4 zhu4 ， diao4 tou2 bu2 gu4 zi4 you3 nan2 shan1 qi1 。
- can1 xia2 jue2 li4 lian4 jing1 po4 ， chang2 sheng1 zhi1 xue2 fei1 huang1 xi1 。
- san1 qian1 nian2 qian2 you3 su4 yue1 ， lai2 yi3 bu4 zao3 gui1 bu4 chi2 。
- chang2 yi1 qun2 xian1 xie4 er2 bei4 ， dao3 xie2 wan4 li3 ming2 hong2 fei1 。

## 注释

## 译文

## 赏析
