---
id: lu-gong-zhu-fen-ti-de-ying-mu-hu
title: 分題得癭木壺
titlePinyin: fen1 ti2 de2 ying3 mu4 hu2
titleSlug: fen-ti-de-ying-mu-hu
author: 呂公著
authorPinyin: lü3 gong1 zhu4
authorSlug: lu-gong-zhu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 天地産衆材，任材謂之智。
- 棟桷與楹杙，小大無有棄。
- 方者以矩度，圓者中規制。
- 嗟爾木之癭，何異肉有贅。
- 生成擁腫姿，賦象難取類。
- 檃括所不施，鉤繩爲爾廢。
- 大匠睨而往，惻然乃有意。
- 孰非造化功，而終朽不器。
- 刳剔虛其中，朱漆爲之僞。
- 斟漿挹酒醴，施用惟其利。
- 犧象非不珍，金罍豈不貴。
- 設之于楹階，十目肯注視。
- 幸因左右容，反見爲奇異。
- 人之于才性，夫豈遠于是。
- 性雖有不善，在教之揉勵。
- 才亡不可用，由上所措置。
- 飾陋就其長，皆得爲良士。
- 執一以廢百，衆功何由備。
- 是惟聖人心，能通天下志。

## 拼音

- tian1 di4 chan3 zhong4 cai2 ， ren4 cai2 wei4 zhi1 zhi4 。
- dong4 jue2 yu3 ying2 yi4 ， xiao3 da4 wu2 you3 qi4 。
- fang1 zhe3 yi3 ju3 du4 ， yuan2 zhe3 zhong1 gui1 zhi4 。
- jie1 er3 mu4 zhi1 ying3 ， he2 yi4 rou4 you3 zhui4 。
- sheng1 cheng2 yong1 zhong3 zi1 ， fu4 xiang4 nan2 qu3 lei4 。
- yin3 kuo4 suo3 bu4 shi1 ， gou1 sheng2 wei2 er3 fei4 。
- da4 jiang4 ni4 er2 wang3 ， ce4 ran2 nai3 you3 yi4 。
- shu2 fei1 zao4 hua4 gong1 ， er2 zhong1 xiu3 bu2 qi4 。
- ku1 ti1 xu1 qi2 zhong1 ， zhu1 qi1 wei2 zhi1 wei3 。
- zhen1 jiang1 yi4 jiu3 li3 ， shi1 yong4 wei2 qi2 li4 。
- xi1 xiang4 fei1 bu4 zhen1 ， jin1 lei2 qi3 bu2 gui4 。
- she4 zhi1 yu2 ying2 jie1 ， shi2 mu4 ken3 zhu4 shi4 。
- xing4 yin1 zuo3 you4 rong2 ， fan3 jian4 wei2 qi2 yi4 。
- ren2 zhi1 yu2 cai2 xing4 ， fu1 qi3 yuan3 yu2 shi4 。
- xing4 sui1 you3 bu2 shan4 ， zai4 jiao4 zhi1 rou2 li4 。
- cai2 wang2 bu4 ke3 yong4 ， you2 shang4 suo3 cuo4 zhi4 。
- shi4 lou4 jiu4 qi2 chang2 ， jie1 de2 wei2 liang2 shi4 。
- zhi2 yi4 yi3 fei4 bai3 ， zhong4 gong1 he2 you2 bei4 。
- shi4 wei2 sheng4 ren2 xin1 ， neng2 tong1 tian1 xia4 zhi4 。

## 注释

## 译文

## 赏析
