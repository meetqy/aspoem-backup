---
id: cai-kan-feng-he-zi-zhen-xue-shi-yong-xue-zhi-shen
title: 奉和子真學士詠雪之什
titlePinyin: feng4 he2 zi3 zhen1 xue2 shi4 yong3 xue3 zhi1 shen2
titleSlug: feng-he-zi-zhen-xue-shi-yong-xue-zhi-shen
author: 蔡戡
authorPinyin: cai4 kan1
authorSlug: cai-kan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 千里同雲欲曛黑，風掠寒郊聲摵摵。
- 初疑窗外忽增明，俄見階前已紛積。
- 曉來戲作漫天飛，臘後喜占平地尺。
- 回飆凌亂競穿簾，作態橫斜巧投隙。
- 乾坤浩蕩迷俯仰，唯有寒江湛空碧。
- 扁舟遠訪漫乘興，敗履徐行間留跡。
- 向晚漁蓑入畫圖，清夜雞窗映文籍。
- 從教高卧野人廬，未饒低謁王侯宅。
- 灞橋才子更清絕，强把枯腸苦搜索。
- 最憐擾擾雪中人，晨突無煙有饑色。
- 何當三白兆豐年，盡挽八荒歸樂國。
- 不但新春壓災瘴，且喜明年飫麩麥。
- 我家頼有二頃田，老去功名慵轉劇。
- 人生一飽復何求，卒歲優游聊自得。

## 拼音

- qian1 li3 tong2 yun2 yu4 xun1 hei1 ， feng1 lüe4 han2 jiao1 sheng1 se4 se4 。
- chu1 yi2 chuang1 wai4 hu1 zeng1 ming2 ， e2 jian4 jie1 qian2 yi3 fen1 ji1 。
- xiao3 lai2 xi4 zuo4 man4 tian1 fei1 ， la4 hou4 xi3 zhan4 ping2 di4 chi3 。
- hui2 biao1 ling2 luan4 jing4 chuan1 lian2 ， zuo4 tai4 heng2 xie2 qiao3 tou2 xi4 。
- qian2 kun1 hao4 dang4 mi2 fu3 yang3 ， wei2 you3 han2 jiang1 zhan4 kong1 bi4 。
- pian1 zhou1 yuan3 fang3 man4 cheng2 xing1 ， bai4 lü3 xu2 hang2 jian4 liu2 ji4 。
- xiang4 wan3 yu2 suo1 ru4 hua4 tu2 ， qing1 ye4 ji1 chuang1 ying4 wen2 ji2 。
- cong2 jiao4 gao1 wo4 ye3 ren2 lu2 ， wei4 rao2 di1 ye4 wang2 hou2 zhai2 。
- ba4 qiao2 cai2 zi3 geng4 qing1 jue2 ， qiang2 ba3 ku1 chang2 ku3 sou1 suo3 。
- zui4 lian2 rao3 rao3 xue3 zhong1 ren2 ， chen2 tu1 wu2 yan1 you3 ji1 se4 。
- he2 dang1 san1 bai2 zhao4 feng1 nian2 ， jin4 wan3 ba1 huang1 gui1 le4 guo2 。
- bu2 dan4 xin1 chun1 ya1 zai1 zhang4 ， qie3 xi3 ming2 nian2 yu4 fu1 mai4 。
- wo3 jia1 lai4 you3 er4 qing3 tian2 ， lao3 qu4 gong1 ming2 yong1 zhuan3 ju4 。
- ren2 sheng1 yi4 bao3 fu4 he2 qiu2 ， zu2 sui4 you1 you2 liao2 zi4 de2 。

## 注释

## 译文

## 赏析
