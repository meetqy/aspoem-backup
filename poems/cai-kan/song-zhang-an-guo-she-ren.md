---
id: cai-kan-song-zhang-an-guo-she-ren
title: 送張安國舍人
titlePinyin: song4 zhang1 an1 guo2 she4 ren2
titleSlug: song-zhang-an-guo-she-ren
author: 蔡戡
authorPinyin: cai4 kan1
authorSlug: cai-kan
dynasty: 宋
dynastyPinyin: song4
dynastySlug: song
tags: []
---

## 正文

- 若有人兮下天陬，乘雲戲作人間遊。
- 飄飄逸氣橫九州，明光射策動冕旒。
- 一揮坐遣千人休，老生瑟縮徒包羞。
- 餘子走僵汗且流，自顧跛鼈驚驊騮。
- 大兒文舉小兒脩，眼高四海非吾儔。
- 堂堂人物傾曹劉，冰壺玉尺懸清秋。
- 胸次二十八宿周，筆力乃與造化侔。
- 揮毫落紙蟠龍虯，殘篇醉墨人爭收。
- 蚤年嬉笑登瀛洲，螭坳鳳閣增皇猷。
- 出典方面分顧憂，昔襦今袴歡成謳。
- 六州父老思故侯，往往在處甘棠留。
- 祠庭均逸心夷猶，祇恐富貴來相求。
- 公今起自曲江頭，蒲帆十幅風颼飀。
- 微官拘縛如楚囚，雖欲從公嗟無由。
- 君王仄席勤咨諏，姓字當已覆金甌。
- 入登廊廟參籌謀，勳庸併使書銀鈎。
- 他時東閣羅枚鄒，賤子還許登門不。

## 拼音

- ruo4 you3 ren2 xi1 xia4 tian1 zou1 ， cheng2 yun2 xi4 zuo4 ren2 jian4 you2 。
- piao1 piao1 yi4 qi4 heng2 jiu3 zhou1 ， ming2 guang1 she4 ce4 dong4 mian3 liu2 。
- yi4 hui1 zuo4 qian3 qian1 ren2 xiu1 ， lao3 sheng1 se4 suo1 tu2 bao1 xiu1 。
- yu2 zi3 zou3 jiang1 han4 qie3 liu2 ， zi4 gu4 bo3 bie1 jing1 hua2 liu2 。
- da4 er2 wen2 ju3 xiao3 er2 xiu1 ， yan3 gao1 si4 hai3 fei1 wu2 chou2 。
- tang2 tang2 ren2 wu4 qing1 cao2 liu2 ， bing1 hu2 yu4 chi3 xuan2 qing1 qiu1 。
- xiong1 ci4 er4 shi2 ba1 xiu4 zhou1 ， bi3 li4 nai3 yu3 zao4 hua4 mou2 。
- hui1 hao2 luo4 zhi3 pan2 long2 qiu2 ， can2 pian1 zui4 mo4 ren2 zheng1 shou1 。
- zao3 nian2 xi1 xiao4 deng1 ying2 zhou1 ， chi1 ao4 feng4 ge2 zeng1 huang2 you2 。
- chu1 dian3 fang1 mian4 fen1 gu4 you1 ， xi1 ru2 jin1 ku4 huan1 cheng2 ou1 。
- liu4 zhou1 fu4 lao3 si1 gu4 hou2 ， wang3 wang3 zai4 chu3 gan1 tang2 liu2 。
- ci2 ting2 jun1 yi4 xin1 yi2 you2 ， qi2 kong3 fu4 gui4 lai2 xiang1 qiu2 。
- gong1 jin1 qi3 zi4 qu3 jiang1 tou2 ， pu2 fan1 shi2 fu2 feng1 sou1 liu2 。
- wei1 guan1 ju1 fu4 ru2 chu3 qiu2 ， sui1 yu4 cong2 gong1 jie1 wu2 you2 。
- jun1 wang2 ze4 xi2 qin2 zi1 zou1 ， xing4 zi4 dang1 yi3 fu4 jin1 ou1 。
- ru4 deng1 lang2 miao4 can1 chou2 mou2 ， xun1 yong1 bing4 shi3 shu1 yin2 gou1 。
- ta1 shi2 dong1 ge2 luo2 mei2 zou1 ， jian4 zi3 huan2 xu1 deng1 men2 bu4 。

## 注释

## 译文

## 赏析
