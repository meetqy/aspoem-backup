---
id: cai-kan-he-yang-ting-xiu-you-pu-jian-zhi-shen
title: 和楊廷秀游蒲澗之什
titlePinyin: he2 yang2 ting2 xiu4 you2 pu2 jian4 zhi1 shen2
titleSlug: he-yang-ting-xiu-you-pu-jian-zhi-shen
author: 蔡戡
authorPinyin: cai4 kan1
authorSlug: cai-kan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我來戲作南海游，兩驚落葉鳴新秋。
- 文書暇日得勝侶，登臨清賞追遨頭。
- 萬壑爭流如爪裂，天公幻出神仙窟。
- 巖前滴水七月寒，巖下飛濤四時雪。
- 要當躡履携枯藤，躋攀石磴褰裳行。
- 勿令俗物敗人意，暫止喝道聽松聲。
- 安期已去寧復見，井竈漫傳丹九轉。
- 尚餘玉舄在人間，特特追尋不辭遠。
- 脚力已盡病莫興，好山無窮相送迎。
- 山林鐘鼎雖異趣，嶔崎犖确皆勞生。
- 更上危樓臨峭壁，時見疎林鳥飛白。
- 一峰突兀鬰相望，萬頃滄波湛空碧。
- 此身疑是在蓬壺，下瞰城郭如盤盂。
- 恨無詩才可八斗，領略羣山但巵酒。
- 人生上壽不百年，白雲駕我我即仙。
- 從此去天只尺五，俯仰人間自今古。

## 拼音

- wo3 lai2 xi4 zuo4 nan2 hai3 you2 ， liang3 jing1 luo4 ye4 ming2 xin1 qiu1 。
- wen2 shu1 xia2 ri4 de2 sheng4 lü3 ， deng1 lin2 qing1 shang3 zhui1 ao2 tou2 。
- wan4 he4 zheng1 liu2 ru2 zhua3 lie4 ， tian1 gong1 huan4 chu1 shen2 xian1 ku1 。
- yan2 qian2 di1 shui3 qi1 yue4 han2 ， yan2 xia4 fei1 tao1 si4 shi2 xue3 。
- yao4 dang1 nie4 lü3 xie2 ku1 teng2 ， ji1 pan1 shi2 deng4 qian1 shang0 xing2 。
- wu4 ling4 su2 wu4 bai4 ren2 yi4 ， zan4 zhi3 he4 dao4 ting1 song1 sheng1 。
- an1 qi1 yi3 qu4 ning2 fu4 jian4 ， jing3 zao4 man4 chuan2 dan1 jiu3 zhuan3 。
- shang4 yu2 yu4 xi4 zai4 ren2 jian4 ， te4 te4 zhui1 xun2 bu4 ci2 yuan3 。
- jiao3 li4 yi3 jin4 bing4 mo4 xing1 ， hao3 shan1 wu2 qiong2 xiang1 song4 ying2 。
- shan1 lin2 zhong1 ding3 sui1 yi4 qu4 ， qin1 qi2 luo4 que4 jie1 lao2 sheng1 。
- geng4 shang4 wei1 lou2 lin2 qiao4 bi4 ， shi2 jian4 shu1 lin2 niao3 fei1 bai2 。
- yi4 feng1 tu1 wu4 yu4 xiang1 wang4 ， wan4 qing3 cang1 bo1 zhan4 kong1 bi4 。
- ci3 shen1 yi2 shi4 zai4 peng2 hu2 ， xia4 kan4 cheng2 guo1 ru2 pan2 yu2 。
- hen4 wu2 shi1 cai2 ke3 ba1 dou3 ， ling3 lüe4 qun2 shan1 dan4 zhi1 jiu3 。
- ren2 sheng1 shang4 shou4 bu4 bai3 nian2 ， bai2 yun2 jia4 wo3 wo3 ji2 xian1 。
- cong2 ci3 qu4 tian1 zhi1 chi3 wu3 ， fu3 yang3 ren2 jian4 zi4 jin1 gu3 。

## 注释

## 译文

## 赏析
