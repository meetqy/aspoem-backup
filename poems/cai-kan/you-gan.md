---
id: cai-kan-you-gan
title: 有感
titlePinyin: you3 gan3
titleSlug: you-gan
author: 蔡戡
authorPinyin: cai4 kan1
authorSlug: cai-kan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 人生一世間，常苦不自足。
- 冬寒但重裘，日食唯一肉。
- 所須能幾何，甘心事馳逐。
- 何郎費萬錢，徒令厭僮僕。
- 長卿乘駟馬，祇欲誇世俗。
- 于我何有哉，浮榮不償辱。
- 回思五鼎烹，焉用萬鍾祿。
- 朱紫蒙陷穽，簪笏如桎梏。
- 勿爲觳觫牛，寧作擁腫木。
- 君看白玉堂，未比黄茅屋。
- 卧聽元戎報五更，何如日高三丈春睡熟。

## 拼音

- ren2 sheng1 yi2 shi4 jian4 ， chang2 ku3 bu2 zi4 zu2 。
- dong1 han2 dan4 zhong4 qiu2 ， ri4 shi2 wei2 yi1 rou4 。
- suo3 xu1 neng2 ji1 he2 ， gan1 xin1 shi4 chi2 zhu2 。
- he2 lang2 fei4 wan4 qian2 ， tu2 ling4 yan4 tong2 pu2 。
- chang2 qing1 cheng2 si4 ma3 ， qi2 yu4 kua1 shi4 su2 。
- yu2 wo3 he2 you3 zai1 ， fu2 rong2 bu4 chang2 ru3 。
- hui2 si1 wu3 ding3 peng1 ， yan1 yong4 wan4 zhong1 lu4 。
- zhu1 zi3 meng2 xian4 jing3 ， zan1 hu4 ru2 zhi4 gu4 。
- wu4 wei2 hu2 su4 niu2 ， ning2 zuo4 yong1 zhong3 mu4 。
- jun1 kan4 bai2 yu4 tang2 ， wei4 bi3 huang2 mao2 wu1 。
- wo4 ting1 yuan2 rong2 bao4 wu3 geng1 ， he2 ru2 ri4 gao1 san1 zhang4 chun1 shui4 shu2 。

## 注释

## 译文

## 赏析
