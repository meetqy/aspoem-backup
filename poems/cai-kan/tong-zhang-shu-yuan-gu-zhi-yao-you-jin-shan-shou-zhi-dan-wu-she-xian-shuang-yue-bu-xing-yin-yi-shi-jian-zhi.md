---
id: cai-kan-tong-zhang-shu-yuan-gu-zhi-yao-you-jin-shan-shou-zhi-dan-wu-she-xian-shuang-yue-bu-xing-yin-yi-shi-jian-zhi
title: 同張叔囦顧致堯遊金山受之憚於涉險爽約不行因以詩簡之
titlePinyin: tong2 zhang1 shu1 yuan1 gu4 zhi4 yao2 you2 jin1 shan1 shou4 zhi1 dan4 wu1 she4 xian3 shuang3 yue1 bu4 xing2 yin1 yi3 shi1 jian3 zhi1
titleSlug: tong-zhang-shu-yuan-gu-zhi-yao-you-jin-shan-shou-zhi-dan-wu-she-xian-shuang-yue-bu-xing-yin-yi-shi-jian-zhi
author: 蔡戡
authorPinyin: cai4 kan1
authorSlug: cai-kan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我昔遊天都，策足蓬萊山。
- 風日不到處，意謂非人寰。
- 一涉勢利塗，未免塵埃間。
- 了知此身累，痛自鎸冥頑。
- 浩然動歸志，暫得浮心閒。
- 金焦勝絕地，自古名東南。
- 兩峰鬰相望，宛若雙雲鬟。
- 我欲事幽討，不憚涉險艱。
- 同行二三子，壯氣不可干。
- 欣然從我遊，竟日勞躋攀。
- 江神亦可人，爲我風少慳。
- 要知仗忠信，可以行百蠻。
- 阿連有童心，平生怯波瀾。
- 欲去足先澀，未語膽已寒。
- 謂有性命憂，力勉終辭難。
- 我行自不惡，盡得奇絕觀。
- 匆匆理回棹，此興殊未闌。
- 阿連驚我歸，喜氣形眉端。
- 殷勤爲我賀，不意能生還。
- 索酒共一醉，相對俱歡顔。

## 拼音

- wo3 xi1 you2 tian1 du1 ， ce4 zu2 peng2 lai2 shan1 。
- feng1 ri4 bu2 dao4 chu3 ， yi4 wei4 fei1 ren2 huan2 。
- yi2 she4 shi4 li4 tu2 ， wei4 mian3 chen2 ai1 jian4 。
- liao3 zhi1 ci3 shen1 lei4 ， tong4 zi4 juan1 ming2 wan2 。
- hao4 ran2 dong4 gui1 zhi4 ， zan4 de2 fu2 xin1 xian2 。
- jin1 jiao1 sheng4 jue2 di4 ， zi4 gu3 ming2 dong1 nan2 。
- liang3 feng1 yu4 xiang1 wang4 ， wan3 ruo4 shuang1 yun2 huan2 。
- wo3 yu4 shi4 you1 tao3 ， bu2 dan4 she4 xian3 jian1 。
- tong2 hang2 er4 san1 zi3 ， zhuang4 qi4 bu4 ke3 gan1 。
- xin1 ran2 cong2 wo3 you2 ， jing4 ri4 lao2 ji1 pan1 。
- jiang1 shen2 yi4 ke3 ren2 ， wei2 wo3 feng1 shao3 qian1 。
- yao4 zhi1 zhang4 zhong1 xin4 ， ke3 yi3 xing2 bai3 man2 。
- a1 lian2 you3 tong2 xin1 ， ping2 sheng1 qie4 bo1 lan2 。
- yu4 qu4 zu2 xian1 se4 ， wei4 yu3 dan3 yi3 han2 。
- wei4 you3 xing4 ming4 you1 ， li4 mian3 zhong1 ci2 nan2 。
- wo3 xing2 zi4 bu2 e4 ， jin4 de2 qi2 jue2 guan1 。
- cong1 cong1 li3 hui2 zhao4 ， ci3 xing1 shu1 wei4 lan2 。
- a1 lian2 jing1 wo3 gui1 ， xi3 qi4 xing2 mei2 duan1 。
- yin1 qin2 wei2 wo3 he4 ， bu2 yi4 neng2 sheng1 huan2 。
- suo3 jiu3 gong4 yi2 zui4 ， xiang1 dui4 ju4 huan1 yan2 。

## 注释

## 译文

## 赏析
