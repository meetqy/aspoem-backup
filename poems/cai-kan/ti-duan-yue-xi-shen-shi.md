---
id: cai-kan-ti-duan-yue-xi-shen-shi
title: 題端約喜神詩
titlePinyin: ti2 duan1 yue1 xi3 shen2 shi1
titleSlug: ti-duan-yue-xi-shen-shi
author: 蔡戡
authorPinyin: cai4 kan1
authorSlug: cai-kan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 高樓結蜃橋垂虹，人間夢幻色即空。
- 何勞愚智徒相攻，無異蠻觸戰蝸蟲。
- 先生學道尤溫恭，皎然明月來窗櫳。
- 幅巾宛有林下風，身雖隠約聲如鏞。
- 何人爲寫冰雪容，屹若山立凝神鋒。
- 長松詰曲盤虯龍，朱藤緩步行松中。
- 治世乃有商山翁，青鞋不踏京塵紅。
- 宦遊已悟禽入籠，誰能薄祿仰釜鍾。
- 百年駒隙成匆匆，一廛可老荆谿東。

## 拼音

- gao1 lou2 jie2 shen4 qiao2 chui2 hong2 ， ren2 jian4 meng4 huan4 se4 ji2 kong1 。
- he2 lao2 yu2 zhi4 tu2 xiang1 gong1 ， wu2 yi4 man2 chu4 zhan4 wo1 chong2 。
- xian1 sheng0 xue2 dao4 you2 wen1 gong1 ， jiao3 ran2 ming2 yue4 lai2 chuang1 long2 。
- fu2 jin1 wan3 you3 lin2 xia4 feng1 ， shen1 sui1 yin3 yue1 sheng1 ru2 yong1 。
- he2 ren2 wei2 xie3 bing1 xue3 rong2 ， yi4 ruo4 shan1 li4 ning2 shen2 feng1 。
- chang2 song1 jie2 qu3 pan2 qiu2 long2 ， zhu1 teng2 huan3 bu4 xing2 song1 zhong1 。
- zhi4 shi4 nai3 you3 shang1 shan1 weng1 ， qing1 xie2 bu2 ta4 jing1 chen2 hong2 。
- huan4 you2 yi3 wu4 qin2 ru4 long2 ， shui2 neng2 bao2 lu4 yang3 fu3 zhong1 。
- bai3 nian2 ju1 xi4 cheng2 cong1 cong1 ， yi4 chan2 ke3 lao3 jing1 xi1 dong1 。

## 注释

## 译文

## 赏析
