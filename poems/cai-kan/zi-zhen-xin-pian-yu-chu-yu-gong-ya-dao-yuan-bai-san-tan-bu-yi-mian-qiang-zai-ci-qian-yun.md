---
id: cai-kan-zi-zhen-xin-pian-yu-chu-yu-gong-ya-dao-yuan-bai-san-tan-bu-yi-mian-qiang-zai-ci-qian-yun
title: 子真新篇愈出愈工壓倒元白三歎不已勉强再次前韻
titlePinyin: zi3 zhen1 xin1 pian1 yu4 chu1 yu4 gong1 ya1 dao3 yuan2 bai2 san1 tan4 bu4 yi3 mian3 qiang3 zai4 ci4 qian2 yun4
titleSlug: zi-zhen-xin-pian-yu-chu-yu-gong-ya-dao-yuan-bai-san-tan-bu-yi-mian-qiang-zai-ci-qian-yun
author: 蔡戡
authorPinyin: cai4 kan1
authorSlug: cai-kan
dynasty: 宋
dynastyPinyin: song4
dynastySlug: song
tags: []
---

## 正文

- 獨守寒窗坐昏黑，怪底打門聲摵摵。
- 呼童秉燭誦新詩，篋笥珠璣喜盈積。
- 君家文焰萬丈長，愧我才慳真退尺。
- 往來政自足風流，唱酬聊可供閒隙。
- 劇談快飲坐生春，一笑相看眼俱碧。
- 曉來百鳥報新晴，漸喜門前多轍迹。
- 眼明頓覺有春意，耳冷况聞開樂籍。
- 何勞空泛剡溪舟，不如沉醉高陽宅。
- 樓迥吹殘玉笛寒，杯乾笑指銀瓶索。
- 遥知塞上積雪深，千里關山同一色。
- 夕烽罷警鐵衣閒，聘幣星馳交兩國。
- 使華不用吞旃毛，邊吏何憂取溫麥。
- 祇憐魚貫挽舟人，墮指裂膚聲苦劇。
- 東風吹作一尺泥，山鳥却愁行不得。

## 拼音

- du2 shou3 han2 chuang1 zuo4 hun1 hei1 ， guai4 di3 da3 men2 sheng1 se4 se4 。
- hu1 tong2 bing3 zhu2 song4 xin1 shi1 ， qie4 si4 zhu1 ji1 xi3 ying2 ji1 。
- jun1 jia1 wen2 yan4 wan4 zhang4 chang2 ， kui4 wo3 cai2 qian1 zhen1 tui4 chi3 。
- wang3 lai2 zheng4 zi4 zu2 feng1 liu2 ， chang4 chou2 liao2 ke3 gong1 xian2 xi4 。
- ju4 tan2 kuai4 yin3 zuo4 sheng1 chun1 ， yi2 xiao4 xiang1 kan4 yan3 ju4 bi4 。
- xiao3 lai2 bai3 niao3 bao4 xin1 qing2 ， jian4 xi3 men2 qian2 duo1 zhe2 ji4 。
- yan3 ming2 dun4 jue2 you3 chun1 yi4 ， er3 leng3 kuang4 wen2 kai1 le4 ji2 。
- he2 lao2 kong1 fan4 shan4 xi1 zhou1 ， bu4 ru2 chen2 zui4 gao1 yang2 zhai2 。
- lou2 jiong3 chui1 can2 yu4 di2 han2 ， bei1 qian2 xiao4 zhi3 yin2 ping2 suo3 。
- yao2 zhi1 sai4 shang4 ji1 xue3 shen1 ， qian1 li3 guan1 shan1 tong2 yi2 se4 。
- xi1 feng1 ba4 jing3 tie3 yi1 xian2 ， pin4 bi4 xing1 chi2 jiao1 liang3 guo2 。
- shi3 hua2 bu2 yong4 tun1 zhan1 mao2 ， bian1 li4 he2 you1 qu3 wen1 mai4 。
- qi2 lian2 yu2 guan4 wan3 zhou1 ren2 ， duo4 zhi3 lie4 fu1 sheng1 ku3 ju4 。
- dong1 feng1 chui1 zuo4 yi4 chi3 ni2 ， shan1 niao3 que4 chou2 xing2 bu4 de2 。

## 注释

## 译文

## 赏析
