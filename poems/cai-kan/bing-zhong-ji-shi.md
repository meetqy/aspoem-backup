---
id: cai-kan-bing-zhong-ji-shi
title: 病中紀事
titlePinyin: bing4 zhong1 ji4 shi4
titleSlug: bing-zhong-ji-shi
author: 蔡戡
authorPinyin: cai4 kan1
authorSlug: cai-kan
dynasty: 宋
dynastyPinyin: song4
dynastySlug: song
tags: []
---

## 正文

- 我生天地間，甲子倏一周。
- 歲與命相迫，災釁非人謀。
- 抱病卧漳浦，荏苒久不瘳。
- 傴僂腰欲折，偃仰筋如抽。
- 痛楚徹心膂，呻吟損咽喉。
- 浹背汗淋瀝，環膝寒颼飀。
- 晨興服絺綌，夜卧重衾裯。
- 垢膩生蟣蝨，爬搔變瘡疣。
- 寢食殆俱廢，起處寧自由。
- 跬步遠千里，窘局如拘囚。
- 艾火既妄灼，藥劑還輕投。
- 以此千金軀，寄命庸醫流。
- 展轉幾十旬，初夏俄清秋。
- 去死一間耳，自歎如浮漚。
- 有身即有患，無生乃無憂。
- 彭殤齊壽夭，螻蟻同王侯。
- 四大非我有，外物何勞求。
- 委心以待盡，死生任浮休。

## 拼音

- wo3 sheng1 tian1 di4 jian4 ， jia3 zi3 shu1 yi4 zhou1 。
- sui4 yu3 ming4 xiang4 po4 ， zai1 xin4 fei1 ren2 mou2 。
- bao4 bing4 wo4 zhang1 pu3 ， ren3 ran3 jiu3 bu4 chou1 。
- yu3 lü3 yao1 yu4 zhe2 ， yan3 yang3 jin1 ru2 chou1 。
- tong4 chu3 che4 xin1 lü3 ， shen1 yin2 sun3 yan1 hou2 。
- jia1 bei4 han4 lin2 li4 ， huan2 xi1 han2 sou1 liu2 。
- chen2 xing1 fu2 chi1 xi4 ， ye4 wo4 zhong4 qin1 dao1 。
- gou4 ni4 sheng1 ji3 shi1 ， pa2 sao1 bian4 chuang1 you2 。
- qin3 shi2 dai4 ju4 fei4 ， qi3 chu3 ning2 zi4 you2 。
- kui3 bu4 yuan3 qian1 li3 ， jiong3 ju2 ru2 ju1 qiu2 。
- ai4 huo3 ji4 wang4 zhuo2 ， yao4 ji4 huan2 qing1 tou2 。
- yi3 ci3 qian1 jin1 qu1 ， ji4 ming4 yong1 yi1 liu2 。
- zhan3 zhuan3 ji1 shi2 xun2 ， chu1 xia4 e2 qing1 qiu1 。
- qu4 si3 yi2 jian4 er3 ， zi4 tan4 ru2 fu2 ou1 。
- you3 shen1 ji2 you3 huan4 ， wu2 sheng1 nai3 wu2 you1 。
- peng2 shang1 qi2 shou4 yao1 ， lou2 yi3 tong2 wang2 hou2 。
- si4 da4 fei1 wo3 you3 ， wai4 wu4 he2 lao2 qiu2 。
- wei3 xin1 yi3 dai4 jin4 ， si3 sheng1 ren4 fu2 xiu1 。

## 注释

## 译文

## 赏析
