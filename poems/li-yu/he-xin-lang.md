---
id: li-yu-he-xin-lang
title: 贺新郎
titlePinyin: he4 xin1 lang2
titleSlug: he-xin-lang
author: 李玉
authorPinyin: li3 yu4
authorSlug: li-yu
dynasty: 宋
dynastyPinyin: song4
dynastySlug: song
tags: []
---

## 正文

- 篆缕销金鼎。
- 醉沈沈、庭阴转午，画堂人静。
- 芳草王孙知何处，惟有杨花糁径。
- 渐玉枕、腾腾春醒。
- 帘外残红春已透，镇无聊、殢酒厌厌病。
- 云鬓乱，未忺整。
- 江南旧事休重省。
- 遍天涯、寻消问息，断鸿难倩。
- 月满西楼凭栏久，依旧归期未定。
- 又只恐、瓶沈金井。
- 嘶骑不来银烛暗，枉教人、立尽梧桐影。
- 谁伴我，对鸾镜。

## 拼音

- zhuan4 lü3 xiao1 jin1 ding3 。
- zui4 shen3 shen3 、 ting2 yin1 zhuan3 wu3 ， hua4 tang2 ren2 jing4 。
- fang1 cao3 wang2 sun1 zhi1 he2 chu4 ， wei2 you3 yang2 hua1 shen1 jing4 。
- jian4 yu4 zhen3 、 teng2 teng2 chun1 xing3 。
- lian2 wai4 can2 hong2 chun1 yi3 tou4 ， zhen4 wu2 liao2 、 ti4 jiu3 yan4 yan4 bing4 。
- yun2 bin4 luan4 ， wei4 xian1 zheng3 。
- jiang1 nan2 jiu4 shi4 xiu1 zhong4 sheng3 。
- bian4 tian1 ya2 、 xun2 xiao1 wen4 xi1 ， duan4 hong2 nan2 qian4 。
- yue4 man3 xi1 lou2 ping2 lan2 jiu3 ， yi1 jiu4 gui1 qi1 wei4 ding4 。
- you4 zhi3 kong3 、 ping2 shen3 jin1 jing3 。
- si1 qi2 bu4 lai2 yin2 zhu2 an4 ， wang3 jiao1 ren2 、 li4 jin4 wu2 tong2 ying3 。
- shui2 ban4 wo3 ， dui4 luan2 jing4 。

## 注释

## 译文

## 赏析
