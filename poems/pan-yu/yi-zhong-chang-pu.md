---
id: pan-yu-yi-zhong-chang-pu
title: 移種菖蒲
titlePinyin: yi2 zhong3 chang1 pu2
titleSlug: yi-zhong-chang-pu
author: 潘璵
authorPinyin: pan1 yu2
authorSlug: pan-yu
dynasty: 宋
dynastyPinyin: song4
dynastySlug: song
tags: []
---

## 正文

- 誰剪蒼龍髯，種之水邊石。
- 不與草爭春，四時挺幽碧。
- 余心具靜觀，而愛此正色。
- 一朝移香根，古瓷手親植。
- 疏之以泠風，沐之以甘澤。
- 得此伴閑身，凡花何足惜。
- 呼童汛浄室，寘彼芝蘭側。
- 如參物外人，利名念俱釋。
- 如親詩中仙，冷澹趣相得。
- 人物本一體，清濁霄壤隔。
- 物以類而聚，人於交貴擇。
- 人爲物之靈，詎可乏真識。

## 拼音

- shui2 jian3 cang1 long2 ran2 ， zhong3 zhi1 shui3 bian1 shi2 。
- bu4 yu3 cao3 zheng1 chun1 ， si4 shi2 ting3 you1 bi4 。
- yu2 xin1 ju4 jing4 guan1 ， er2 ai4 ci3 zheng4 se4 。
- yi4 zhao1 yi2 xiang1 gen1 ， gu3 ci2 shou3 qin1 zhi2 。
- shu1 zhi1 yi3 ling2 feng1 ， mu4 zhi1 yi3 gan1 ze2 。
- de2 ci3 ban4 xian2 shen1 ， fan2 hua1 he2 zu2 xi1 。
- hu1 tong2 xun4 jing4 shi4 ， zhi4 bi3 zhi1 lan2 ce4 。
- ru2 can1 wu4 wai4 ren2 ， li4 ming2 nian4 ju4 shi4 。
- ru2 qin1 shi1 zhong1 xian1 ， leng3 dan4 qu4 xiang1 de2 。
- ren2 wu4 ben3 yi4 ti3 ， qing1 zhuo2 xiao1 rang3 ge2 。
- wu4 yi3 lei4 er2 ju4 ， ren2 wu1 jiao1 gui4 ze2 。
- ren2 wei2 wu4 zhi1 ling2 ， ju4 ke3 fa2 zhen1 shi2 。

## 注释

## 译文

## 赏析
