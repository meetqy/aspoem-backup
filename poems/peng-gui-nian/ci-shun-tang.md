---
id: peng-gui-nian-ci-shun-tang
title: 慈順堂
titlePinyin: ci2 shun4 tang2
titleSlug: ci-shun-tang
author: 彭龜年
authorPinyin: peng2 gui1 nian2
authorSlug: peng-gui-nian
dynasty: 宋
dynastyPinyin: song4
dynastySlug: song
tags: []
---

## 正文

- 我官廣文館，門巷正蕭索。
- 王孫幸過我，開口有請託。
- 索詩慈順堂，一再不可却。
- 人心有太平，此豈易描摸。
- 夭夭吹棘心，韡韡燦棣萼。
- 君方大歡足，天地費酬酢。
- 而我獨零丁，詩復那可作。
- 因君索詩苦，謾薦嘗試藥。
- 中庸十五章，此理非外鑠。
- 反身若不誠，爲善終未樂。

## 拼音

- wo3 guan1 guang3 wen2 guan3 ， men2 xiang4 zheng4 xiao1 suo3 。
- wang2 sun1 xing4 guo4 wo3 ， kai1 kou3 you3 qing3 tuo1 。
- suo3 shi1 ci2 shun4 tang2 ， yi2 zai4 bu4 ke3 que4 。
- ren2 xin1 you3 tai4 ping2 ， ci3 qi3 yi4 miao2 mo1 。
- yao1 yao1 chui1 ji2 xin1 ， wei3 wei3 can4 di4 e4 。
- jun1 fang1 da4 huan1 zu2 ， tian1 di4 fei4 chou2 cu4 。
- er2 wo3 du2 ling2 ding1 ， shi1 fu4 na4 ke3 zuo4 。
- yin1 jun1 suo3 shi1 ku3 ， man2 jian4 chang2 shi4 yao4 。
- zhong1 yong1 shi2 wu3 zhang1 ， ci3 li3 fei1 wai4 shuo4 。
- fan3 shen1 ruo4 bu4 cheng2 ， wei2 shan4 zhong1 wei4 le4 。

## 注释

## 译文

## 赏析
