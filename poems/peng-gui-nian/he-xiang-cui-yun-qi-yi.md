---
id: peng-gui-nian-he-xiang-cui-yun-qi-yi
title: 和向倅韻  其一
titlePinyin: he2 xiang4 cui4 yun4     qi2 yi1
titleSlug: he-xiang-cui-yun-qi-yi
author: 彭龜年
authorPinyin: peng2 gui1 nian2
authorSlug: peng-gui-nian
dynasty: 宋
dynastyPinyin: song4
dynastySlug: song
tags: []
---

## 正文

- 誤身利名場，無異一釜甑。
- 置之水火間，謬以力取勝。
- 人生具天則，發見亦有證。
- 如水行地中，投隙即流迸。
- 但恐人欲縱，勃若一民橫。
- 志師儻自强，萬慮當退聽。
- 誰能學禪伯，絕物以求定。
- 吾聞至人言，當識動中靜。
- 萬變不可齊，一念終難正。
- 口耳固在我，視聽復誰令。
- 須從事上學，寧有物外性。
- 能用使太平，不用我何病。
- 斯言聞亦多，究竟終未瑩。
- 從今三爇香，願以公爲鏡。

## 拼音

- wu4 shen1 li4 ming2 chang3 ， wu2 yi4 yi4 fu3 zeng4 。
- zhi4 zhi1 shui3 huo3 jian4 ， miu4 yi3 li4 qu3 sheng4 。
- ren2 sheng1 ju4 tian1 ze2 ， fa1 jian4 yi4 you3 zheng4 。
- ru2 shui3 xing2 di4 zhong1 ， tou2 xi4 ji2 liu2 beng4 。
- dan4 kong3 ren2 yu4 zong4 ， bo2 ruo4 yi4 min2 heng2 。
- zhi4 shi1 tang3 zi4 qiang2 ， wan4 lü4 dang1 tui4 ting1 。
- shui2 neng2 xue2 shan4 bo2 ， jue2 wu4 yi3 qiu2 ding4 。
- wu2 wen2 zhi4 ren2 yan2 ， dang1 shi2 dong4 zhong1 jing4 。
- wan4 bian4 bu4 ke3 qi2 ， yi2 nian4 zhong1 nan2 zheng4 。
- kou3 er3 gu4 zai4 wo3 ， shi4 ting1 fu4 shui2 ling4 。
- xu1 cong2 shi4 shang4 xue2 ， ning2 you3 wu4 wai4 xing4 。
- neng2 yong4 shi3 tai4 ping2 ， bu2 yong4 wo3 he2 bing4 。
- si1 yan2 wen2 yi4 duo1 ， jiu1 jing4 zhong1 wei4 ying2 。
- cong2 jin1 san1 ruo4 xiang1 ， yuan4 yi3 gong1 wei2 jing4 。

## 注释

## 译文

## 赏析
