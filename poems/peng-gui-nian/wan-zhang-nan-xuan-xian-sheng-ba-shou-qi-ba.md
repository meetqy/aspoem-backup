---
id: peng-gui-nian-wan-zhang-nan-xuan-xian-sheng-ba-shou-qi-ba
title: 輓張南軒先生八首  其八
titlePinyin: wan3 zhang1 nan2 xuan1 xian1 sheng0 ba1 shou3     qi2 ba1
titleSlug: wan-zhang-nan-xuan-xian-sheng-ba-shou-qi-ba
author: 彭龜年
authorPinyin: peng2 gui1 nian2
authorSlug: peng-gui-nian
dynasty: 宋
dynastyPinyin: song4
dynastySlug: song
tags: []
---

## 正文

- 昔年清江上，再拜投漫刺。
- 匆匆僅班荆，春風滿懷袂。
- 自此成契闊，書郵剖疑義。
- 此理有會通，萬徹而一致。
- 縷縷爲我言，顛倒行間字。
- 濯手時一觀，如烹大鼎胾。
- 嘆我無持操，莫勵四方志。
- 君子不再見，已負終身愧。
- 從今一杯月，永墮湘中淚。

## 拼音

- xi1 nian2 qing1 jiang1 shang4 ， zai4 bai4 tou2 man4 ci4 。
- cong1 cong1 jin3 ban1 jing1 ， chun1 feng1 man3 huai2 mei4 。
- zi4 ci3 cheng2 qi4 kuo4 ， shu1 you2 pou1 yi2 yi4 。
- ci3 li3 you3 hui4 tong1 ， wan4 che4 er2 yi2 zhi4 。
- lü3 lü3 wei2 wo3 yan2 ， dian1 dao3 xing2 jian4 zi4 。
- zhuo2 shou3 shi2 yi4 guan1 ， ru2 peng1 da4 ding3 zi4 。
- tan4 wo3 wu2 chi2 cao1 ， mo4 li4 si4 fang1 zhi4 。
- jun1 zi3 bu2 zai4 jian4 ， yi3 fu4 zhong1 shen1 kui4 。
- cong2 jin1 yi4 bei1 yue4 ， yong3 duo4 xiang1 zhong1 lei4 。

## 注释

## 译文

## 赏析
