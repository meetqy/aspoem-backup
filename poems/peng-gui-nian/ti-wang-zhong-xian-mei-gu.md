---
id: peng-gui-nian-ti-wang-zhong-xian-mei-gu
title: 題王仲顯梅谷
titlePinyin: ti2 wang2 zhong4 xian3 mei2 gu3
titleSlug: ti-wang-zhong-xian-mei-gu
author: 彭龜年
authorPinyin: peng2 gui1 nian2
authorSlug: peng-gui-nian
dynasty: 宋
dynastyPinyin: song4
dynastySlug: song
tags: []
---

## 正文

- 樓前梅十圍，負背花千樹。
- 種花識花性，培養隨好惡。
- 花無十日好，不憚千日慮。
- 那知花已嬌，疲憊風能蠱。
- 爭如歲寒操，盤結不擇土。
- 時當氣栗烈，天地閉其戶。
- 蓬蓬起南海，呼吸萬竅怒。
- 向來桃李輩，縮氣不敢吐。
- 惟有冰玉姿，秀發略不沮。
- 靜觀萬物理，參差乃如許。
- 不見千金子，宴坐危堂廡。
- 一朝遇變故，倉猝失所措。
- 不見陋巷士，脫齒甘捽茹。
- 翛然天地間，了不識憂懼。
- 達人善觀物，在我乃不喻。
- 須上最高樓，方能了真趣。

## 拼音

- lou2 qian2 mei2 shi2 wei2 ， fu4 bei4 hua1 qian1 shu4 。
- zhong3 hua1 shi2 hua1 xing4 ， pei2 yang3 sui2 hao3 e4 。
- hua1 wu2 shi2 ri4 hao3 ， bu2 dan4 qian1 ri4 lü4 。
- na4 zhi1 hua1 yi3 jiao1 ， pi2 bei4 feng1 neng2 gu3 。
- zheng1 ru2 sui4 han2 cao1 ， pan2 jie2 bu4 ze2 tu3 。
- shi2 dang1 qi4 li4 lie4 ， tian1 di4 bi4 qi2 hu4 。
- peng2 peng2 qi3 nan2 hai3 ， hu1 xi1 wan4 qiao4 nu4 。
- xiang4 lai2 tao2 li3 bei4 ， suo1 qi4 bu4 gan3 tu3 。
- wei2 you3 bing1 yu4 zi1 ， xiu4 fa1 lüe4 bu4 ju3 。
- jing4 guan1 wan4 wu4 li3 ， can1 cha4 nai3 ru2 xu1 。
- bu2 jian4 qian1 jin1 zi0 ， yan4 zuo4 wei1 tang2 wu3 。
- yi4 zhao1 yu4 bian4 gu4 ， cang1 cu4 shi1 suo3 cuo4 。
- bu2 jian4 lou4 xiang4 shi4 ， tuo1 chi3 gan1 zuo2 ru2 。
- xiao1 ran2 tian1 di4 jian4 ， liao3 bu4 shi2 you1 ju4 。
- da2 ren2 shan4 guan1 wu4 ， zai4 wo3 nai3 bu2 yu4 。
- xu1 shang4 zui4 gao1 lou2 ， fang1 neng2 le0 zhen1 qu4 。

## 注释

## 译文

## 赏析
