---
id: peng-gui-nian-deng-shang-feng-ban-shan-er-wu-da-qi-tan-er-you-zuo
title: 登上封半山而霧大起歎而有作
titlePinyin: deng1 shang4 feng1 ban4 shan1 er2 wu4 da4 qi3 tan4 er2 you3 zuo4
titleSlug: deng-shang-feng-ban-shan-er-wu-da-qi-tan-er-you-zuo
author: 彭龜年
authorPinyin: peng2 gui1 nian2
authorSlug: peng-gui-nian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 憶昨雨霽投招提，五峰幻出如新沐。
- 僧言一月無此奇，正直由公感通速。
- 傾曦已沒暝靄生，竚立危亭看不足。
- 遂扶晨策陵嶇嶔，要識祝融真面目。
- 輕陰閣雨日將升，淺霧噴雲生半腹。
- 晦明變化在俄頃，山鬼無端太翻覆。
- 東西南北杳不知，天柱諸峰固難矚。
- 因思世事無不然，氛垢時多少清淑。
- 良辰一遇信可欣，濁世相遭匪予辱。
- 湘纍爲此賦遠遊，要待棋終看結局。
- 嗟我寧能待汝清，原隰征夫駕方趣。
- 安得韓公劍倚天，決斷浮雲取新旭。

## 拼音

- yi4 zuo2 yu3 ji4 tou2 zhao1 ti2 ， wu3 feng1 huan4 chu1 ru2 xin1 mu4 。
- seng1 yan2 yi1 yue4 wu2 ci3 qi2 ， zheng4 zhi2 you2 gong1 gan3 tong1 su4 。
- qing1 xi1 yi3 mei2 ming2 ai3 sheng1 ， zhu4 li4 wei1 ting2 kan4 bu4 zu2 。
- sui4 fu2 chen2 ce4 ling2 qu1 qin1 ， yao4 shi2 zhu4 rong2 zhen1 mian4 mu4 。
- qing1 yin1 ge2 yu3 ri4 jiang1 sheng1 ， qian3 wu4 pen1 yun2 sheng1 ban4 fu4 。
- hui4 ming2 bian4 hua4 zai4 e2 qing3 ， shan1 gui3 wu2 duan1 tai4 fan1 fu4 。
- dong1 xi1 nan2 bei3 yao3 bu4 zhi1 ， tian1 zhu4 zhu1 feng1 gu4 nan2 zhu3 。
- yin1 si1 shi4 shi4 wu2 bu4 ran2 ， fen1 gou4 shi2 duo1 shao3 qing1 shu1 。
- liang2 chen2 yi2 yu4 xin4 ke3 xin1 ， zhuo2 shi4 xiang4 zao1 fei3 yu3 ru3 。
- xiang1 lei2 wei2 ci3 fu4 yuan3 you2 ， yao4 dai4 qi2 zhong1 kan4 jie2 ju2 。
- jie1 wo3 ning2 neng2 dai4 ru3 qing1 ， yuan2 xi2 zheng1 fu1 jia4 fang1 qu4 。
- an1 de2 han2 gong1 jian4 yi3 tian1 ， jue2 duan4 fu2 yun2 qu3 xin1 xu4 。

## 注释

## 译文

## 赏析
