---
id: peng-gui-nian-song-li-mei-zhou
title: 送李眉州
titlePinyin: song4 li3 mei2 zhou1
titleSlug: song-li-mei-zhou
author: 彭龜年
authorPinyin: peng2 gui1 nian2
authorSlug: peng-gui-nian
dynasty: 宋
dynastyPinyin: song4
dynastySlug: song
tags: []
---

## 正文

- 出捧毛義檄，不違菽水歡。
- 歸侍潘安輿，能宣詔條寬。
- 古來忠孝事，兼此良獨難。
- 是心無中邊，寧擇陸與盤。
- 區區平反念，雖喜不勝殘。
- 那知容色溫，足使田里安。
- 韋編三絕書，十載胸中蟠。
- 用處義自精，何適非其端。
- 如水行地中，渾渾不可殫。
- 尚恨斗大州，不足觀其瀾。
- 我昔欲見君，恨不生羽翰。
- 及茲與君別，一飲盟已寒。
- 人生聚散情，欲語徒辛酸。
- 惟此一寸心，萬里聊相觀。

## 拼音

- chu1 peng3 mao2 yi4 xi2 ， bu4 wei2 shu1 shui3 huan1 。
- gui1 shi4 pan1 an1 yu2 ， neng2 xuan1 zhao4 tiao2 kuan1 。
- gu3 lai2 zhong1 xiao4 shi4 ， jian1 ci3 liang2 du2 nan2 。
- shi4 xin1 wu2 zhong1 bian1 ， ning2 ze2 lu4 yu3 pan2 。
- qu1 qu1 ping2 fan3 nian4 ， sui1 xi3 bu2 sheng4 can2 。
- na4 zhi1 rong2 se4 wen1 ， zu2 shi3 tian2 li3 an1 。
- wei2 bian1 san1 jue2 shu1 ， shi2 zai4 xiong1 zhong1 pan2 。
- yong4 chu3 yi4 zi4 jing1 ， he2 shi4 fei1 qi2 duan1 。
- ru2 shui3 xing2 di4 zhong1 ， hun2 hun2 bu4 ke3 dan1 。
- shang4 hen4 dou4 da4 zhou1 ， bu4 zu2 guan1 qi2 lan2 。
- wo3 xi1 yu4 jian4 jun1 ， hen4 bu4 sheng1 yu3 han4 。
- ji2 zi1 yu3 jun1 bie2 ， yi4 yin3 meng2 yi3 han2 。
- ren2 sheng1 ju4 san4 qing2 ， yu4 yu3 tu2 xin1 suan1 。
- wei2 ci3 yi2 cun4 xin1 ， wan4 li3 liao2 xiang1 guan1 。

## 注释

## 译文

## 赏析
