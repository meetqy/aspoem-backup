---
id: peng-gui-nian-song-zhao-shi-jun-lao-fu-yin
title: 送趙使君老父吟
titlePinyin: song4 zhao4 shi3 jun1 lao3 fu4 yin2
titleSlug: song-zhao-shi-jun-lao-fu-yin
author: 彭龜年
authorPinyin: peng2 gui1 nian2
authorSlug: peng-gui-nian
dynasty: 宋
dynastyPinyin: song4
dynastySlug: song
tags: []
---

## 正文

- 使君朝天騎霜蹄，朔風獵獵吹裳衣。
- 鉦鐃聒天山谷應，旌旂弄日龍蛇飛。
- 邦人遮留留不得，壯兒截鐙小兒泣。
- 老翁數十相扶携，喘若筒吹行轉疾。
- 且行且止相歎嗟，若怨若慕言紛拏。
- 一翁指我門前土，向時蓁莽今桑麻。
- 自言新年年九十，舊使姓名多記憶。
- 從頭屈指細平章，清靜安寧今第一。
- 狡胥每欲挑民爭，能令衽席生五兵。
- 我公平易與民近，智巧有盡苦難行。
- 里中少年號刀筆，曾向公庭瞯消息。
- 歸來語我使君明，胸中是非紙上律。
- 吾農疾苦年來多，公今歸去誰撫摩。
- 留公無計可奈何，呼兒起舞吾當歌。
- 官家神聖似堯禹，蠖濩宮深有言路。
- 借留誰格向來書，猶有民謠能取否。
- 或聞朝廷虛柄臣，須公經濟難逡巡。
- 延英奏對刻易下，囊封且說江南貧。

## 拼音

- shi3 jun1 chao2 tian1 qi2 shuang1 ti2 ， shuo4 feng1 lie4 lie4 chui1 shang0 yi1 。
- zheng1 nao2 guo1 tian1 shan1 gu3 ying1 ， jing1 qi2 nong4 ri4 long2 she2 fei1 。
- bang1 ren2 zhe1 liu2 liu2 bu4 de2 ， zhuang4 er2 jie2 deng1 xiao3 er2 qi4 。
- lao3 weng1 shu4 shi2 xiang1 fu2 xie2 ， chuan3 ruo4 tong3 chui1 xing2 zhuan3 ji2 。
- qie3 xing2 qie3 zhi3 xiang1 tan4 jie1 ， ruo4 yuan4 ruo4 mu4 yan2 fen1 na2 。
- yi4 weng1 zhi3 wo3 men2 qian2 tu3 ， xiang4 shi2 zhen1 mang3 jin1 sang1 ma2 。
- zi4 yan2 xin1 nian2 nian2 jiu3 shi2 ， jiu4 shi3 xing4 ming2 duo1 ji4 yi4 。
- cong2 tou2 qu1 zhi3 xi4 ping2 zhang1 ， qing1 jing4 an1 ning2 jin1 di4 yi1 。
- jiao3 xu1 mei3 yu4 tiao1 min2 zheng1 ， neng2 ling4 ren4 xi2 sheng1 wu3 bing1 。
- wo3 gong1 ping2 yi4 yu3 min2 jin4 ， zhi4 qiao3 you3 jin4 ku3 nan2 xing2 。
- li3 zhong1 shao4 nian2 hao4 dao1 bi3 ， ceng2 xiang4 gong1 ting2 jian4 xiao1 xi0 。
- gui1 lai2 yu3 wo3 shi3 jun1 ming2 ， xiong1 zhong1 shi4 fei1 zhi3 shang4 lü4 。
- wu2 nong2 ji2 ku3 nian2 lai2 duo1 ， gong1 jin1 gui1 qu4 shui2 fu3 mo2 。
- liu2 gong1 wu2 ji4 ke3 nai4 he2 ， hu1 er2 qi3 wu3 wu2 dang1 ge1 。
- guan1 jia1 shen2 sheng4 si4 yao2 yu3 ， huo4 hu4 gong1 shen1 you3 yan2 lu4 。
- jie4 liu2 shui2 ge2 xiang4 lai2 shu1 ， you2 you3 min2 yao2 neng2 qu3 fou3 。
- huo4 wen2 chao2 ting2 xu1 bing3 chen2 ， xu1 gong1 jing1 ji4 nan2 qun1 xun2 。
- yan2 ying1 zou4 dui4 ke4 yi4 xia4 ， nang2 feng1 qie3 shuo1 jiang1 nan2 pin2 。

## 注释

## 译文

## 赏析
