---
id: peng-gui-nian-song-wang-zhong-xian-fu-qiong-zhou
title: 送王仲顯赴瓊州
titlePinyin: song4 wang2 zhong4 xian3 fu4 qiong2 zhou1
titleSlug: song-wang-zhong-xian-fu-qiong-zhou
author: 彭龜年
authorPinyin: peng2 gui1 nian2
authorSlug: peng-gui-nian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 朔風獵獵搜離思，千山木葉飛東西，山聲互答轟鼓鼙。
- 日影倒亂摩旌旗，瓊山太守行赤帷，父老出餞相扶携。
- 把袂惜別車去遲，仙都散吏挈榼隨，洗醆酌酒歌別離。
- 別離之歌歌聲希，兒女子態不願爲，聖皇擇守先南陲。
- 朱崖況復環生黎，黎山插天海四圍，黎人出沒如鬼魑。
- 兇鯨蚋集不可羈，無異生縛虎與羆，乃令錯處海一涯。
- 一日萬變藏幾微，趙張縮手龔黄癡，良二千石非公誰。
- 公行南方易如歸，公舉南事易如携，向來鹽筴一局棋。
- 白黑紛亂楊朱岐，公能辨晰是與非，袖有長疏天下知。
- 口不可惜人可悲，鬼魑虎羆日夜伺，此時此事分安危。
- 想公再拜辭玉墀，睿意懇惻亦在茲，九重寄公萬里師。
- 紛紛獄訟不足治，從馹遽聽東南馳，定知召節封金泥。
- 不然鹽筴更疇咨，服嶺以南公一夔。
- 與公離別歌此詞，愧不以頌而以規。

## 拼音

- shuo4 feng1 lie4 lie4 sou1 li2 si1 ， qian1 shan1 mu4 ye4 fei1 dong1 xi1 ， shan1 sheng1 hu4 da2 hong1 gu3 pi2 。
- ri4 ying3 dao3 luan4 mo2 jing1 qi2 ， qiong2 shan1 tai4 shou3 xing2 chi4 wei2 ， fu4 lao3 chu1 jian4 xiang1 fu2 xie2 。
- ba3 mei4 xi1 bie2 ju1 qu4 chi2 ， xian1 du1 san4 li4 qie4 ke1 sui2 ， xi3 zhan3 zhuo2 jiu3 ge1 bie2 li2 。
- bie2 li2 zhi1 ge1 ge1 sheng1 xi1 ， er2 nü3 zi3 tai4 bu2 yuan4 wei2 ， sheng4 huang2 ze2 shou3 xian1 nan2 chui2 。
- zhu1 ya2 kuang4 fu4 huan2 sheng1 li2 ， li2 shan1 cha1 tian1 hai3 si4 wei2 ， li2 ren2 chu1 mei2 ru2 gui3 chi1 。
- xiong1 jing1 rui4 ji2 bu4 ke3 ji1 ， wu2 yi4 sheng1 fu4 hu3 yu3 pi2 ， nai3 ling4 cuo4 chu3 hai3 yi4 ya2 。
- yi2 ri4 wan4 bian4 cang2 ji1 wei1 ， zhao4 zhang1 suo1 shou3 gong1 huang2 chi1 ， liang2 er4 qian1 shi2 fei1 gong1 shui2 。
- gong1 xing2 nan2 fang1 yi4 ru2 gui1 ， gong1 ju3 nan2 shi4 yi4 ru2 xie2 ， xiang4 lai2 yan2 ce4 yi4 ju2 qi2 。
- bai2 hei1 fen1 luan4 yang2 zhu1 qi2 ， gong1 neng2 bian4 xi1 shi4 yu3 fei1 ， xiu4 you3 chang2 shu1 tian1 xia4 zhi1 。
- kou3 bu4 ke3 xi1 ren2 ke3 bei1 ， gui3 chi1 hu3 pi2 ri4 ye4 si4 ， ci3 shi2 ci3 shi4 fen1 an1 wei1 。
- xiang3 gong1 zai4 bai4 ci2 yu4 chi2 ， rui4 yi4 ken3 ce4 yi4 zai4 zi1 ， jiu3 chong2 ji4 gong1 wan4 li3 shi1 。
- fen1 fen1 yu4 song4 bu4 zu2 zhi4 ， cong2 ri4 ju4 ting1 dong1 nan2 chi2 ， ding4 zhi1 zhao4 jie2 feng1 jin1 ni2 。
- bu4 ran2 yan2 ce4 geng4 chou2 zi1 ， fu2 ling3 yi3 nan2 gong1 yi4 kui2 。
- yu3 gong1 li2 bie2 ge1 ci3 ci2 ， kui4 bu4 yi3 song4 er2 yi3 gui1 。

## 注释

## 译文

## 赏析
