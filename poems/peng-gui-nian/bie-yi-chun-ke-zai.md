---
id: peng-gui-nian-bie-yi-chun-ke-zai
title: 別宜春柯宰
titlePinyin: bie2 yi2 chun1 ke1 zai3
titleSlug: bie-yi-chun-ke-zai
author: 彭龜年
authorPinyin: peng2 gui1 nian2
authorSlug: peng-gui-nian
dynasty: 宋
dynastyPinyin: song4
dynastySlug: song
tags: []
---

## 正文

- 秋風掠梧桐，歲月去如擲。
- 功名趁强健，君子有行役。
- 朝家政急賢，黼座不滿席。
- 巍巍廟堂望，留客良獨惜。
- 誰爲君蘭言，亦有子公力。
- 居然懷墨綬，懽喜動顔色。
- 宰邑世情難，指作富貴厄。
- 公嘗爲我言，百里豈擯斥。
- 雖無槐鼎貴，均是代天職。
- 人方事趣辦，聲譽已赫赫。
- 公獨安其常，容與不可迫。
- 靜觀物議定，豈止較尋尺。
- 願公充此心，壽此一世脈。
- 行行見天子，清問下文石。
- 區區嘗試語，要不若親歷。
- 公看江南貧，此豈州縣責。

## 拼音

- qiu1 feng1 lüe4 wu2 tong2 ， sui4 yue4 qu4 ru2 zhi4 。
- gong1 ming2 chen4 qiang2 jian4 ， jun1 zi3 you3 xing2 yi4 。
- chao2 jia1 zheng4 ji2 xian2 ， fu3 zuo4 bu4 man3 xi2 。
- wei1 wei1 miao4 tang2 wang4 ， liu2 ke4 liang2 du2 xi1 。
- shui2 wei2 jun1 lan2 yan2 ， yi4 you3 zi3 gong1 li4 。
- ju1 ran2 huai2 mo4 shou4 ， huan1 xi3 dong4 yan2 se4 。
- zai3 yi4 shi4 qing2 nan2 ， zhi3 zuo4 fu4 gui4 e4 。
- gong1 chang2 wei2 wo3 yan2 ， bai3 li3 qi3 bin4 chi4 。
- sui1 wu2 huai2 ding3 gui4 ， jun1 shi4 dai4 tian1 zhi2 。
- ren2 fang1 shi4 qu4 ban4 ， sheng1 yu4 yi3 he4 he4 。
- gong1 du2 an1 qi2 chang2 ， rong2 yu3 bu4 ke3 po4 。
- jing4 guan1 wu4 yi4 ding4 ， qi3 zhi3 jiao4 xun2 chi3 。
- yuan4 gong1 chong1 ci3 xin1 ， shou4 ci3 yi2 shi4 mai4 。
- hang2 hang2 jian4 tian1 zi3 ， qing1 wen4 xia4 wen2 shi2 。
- qu1 qu1 chang2 shi4 yu3 ， yao4 bu2 ruo4 qin1 li4 。
- gong1 kan4 jiang1 nan2 pin2 ， ci3 qi3 zhou1 xian4 ze2 。

## 注释

## 译文

## 赏析
