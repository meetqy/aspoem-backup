---
id: liu-yu-deng-su-men-shan-bai-quan
title: 登蘇門山百泉
titlePinyin: deng1 su1 men2 shan1 bai3 quan2
titleSlug: deng-su-men-shan-bai-quan
author: 劉豫
authorPinyin: liu2 yu4
authorSlug: liu-yu
dynasty: 宋
dynastyPinyin: song4
dynastySlug: song
tags: []
---

## 正文

- 太行雄偉赤霄逼，枝分蘇門爲肘腋。
- 孕奇產秀氣蟠鬰，涌作琉璃千頃碧。
- 初疑驪龍蟄山趾，仰噴明珠飛的皪。
- 忽如湘靈理新粧，大鑑開匣乍磨拭。
- 峰巒倒影浸雲煙，蘋藻照沙改顔色。
- 相輝一段佳風月，餘澤幾州及動植。
- 昔聞隱淪有仙人，高標清與溪山敵。
- 悠悠往事散浮雲，嘯有遺屋行有跡。
- 我居東秦濟水南，無限泉池日親炙。
- 一行作吏別經年，情思塵埃何處滌。
- 雲祠因禱來憑欄，頓爽骨毛快胸臆。
- 飄飄蘭舟七八客，尊俎笙簫隨分入。
- 勝概紛並接不暇，恨乏魯戈延晷刻。
- 歸來簿領厭沉迷，春睡每着蝶夢適。
- 心約他時杖履遊，醉潄溪流枕溪石。

## 拼音

- tai4 hang2 xiong2 wei3 chi4 xiao1 bi1 ， zhi1 fen1 su1 men2 wei2 zhou3 ye4 。
- yun4 qi2 chan3 xiu4 qi4 pan2 yu4 ， yong3 zuo4 liu2 li2 qian1 qing3 bi4 。
- chu1 yi2 li2 long2 zhe2 shan1 zhi3 ， yang3 pen1 ming2 zhu1 fei1 de0 li4 。
- hu1 ru2 xiang1 ling2 li3 xin1 zhuang1 ， da4 jian4 kai1 xia2 zha4 mo2 shi4 。
- feng1 luan2 dao4 ying3 jin4 yun2 yan1 ， pin2 zao3 zhao4 sha1 gai3 yan2 se4 。
- xiang1 hui1 yi2 duan4 jia1 feng1 yue4 ， yu2 ze2 ji1 zhou1 ji2 dong4 zhi2 。
- xi1 wen2 yin3 lun2 you3 xian1 ren2 ， gao1 biao1 qing1 yu3 xi1 shan1 di2 。
- you1 you1 wang3 shi4 san4 fu2 yun2 ， xiao4 you3 yi2 wu1 xing2 you3 ji4 。
- wo3 ju1 dong1 qin2 ji4 shui3 nan2 ， wu2 xian4 quan2 chi2 ri4 qin1 zhi4 。
- yi4 xing2 zuo4 li4 bie2 jing1 nian2 ， qing2 si1 chen2 ai1 he2 chu3 di2 。
- yun2 ci2 yin1 dao3 lai2 ping2 lan2 ， dun4 shuang3 gu3 mao2 kuai4 xiong1 yi4 。
- piao1 piao1 lan2 zhou1 qi1 ba1 ke4 ， zun1 zu3 sheng1 xiao1 sui2 fen1 ru4 。
- sheng4 gai4 fen1 bing4 jie1 bu4 xia2 ， hen4 fa2 lu3 ge1 yan2 gui3 ke4 。
- gui1 lai2 bo2 ling3 yan4 chen2 mi2 ， chun1 shui4 mei3 zhe0 die2 meng4 shi4 。
- xin1 yue1 ta1 shi2 zhang4 lü3 you2 ， zui4 shu4 xi1 liu2 zhen3 xi1 shi2 。

## 注释

## 译文

## 赏析
