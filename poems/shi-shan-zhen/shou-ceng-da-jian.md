---
id: shi-shan-zhen-shou-ceng-da-jian
title: 壽曾大監
titlePinyin: shou4 ceng2 da4 jian1
titleSlug: shou-ceng-da-jian
author: 釋善珍
authorPinyin: shi4 shan4 zhen1
authorSlug: shi-shan-zhen
dynasty: 宋
dynastyPinyin: song4
dynastySlug: song
tags: []
---

## 正文

- 公家中朝第一人，一門兄弟皆朱輪。
- 公材吏能固無敵，筆端亦自回千鈞。
- 我生不識平津閣，晚識老監猶絕倫。
- 長松閲世傲雲壑，萬牛回首山嶙峋。
- 清都夢斷薄冠冕，三生髣髴賀季真。
- 巋然靈光獨殿魯，閑似商皓深避秦。
- 園林陰成鐘鼓樂，風波不駭鷗鷺馴。
- 千卷賜書善和宅，萬金買石平泉春。
- 古來此事總輸公，六環金带何足珍。
- 封胡歲歲捧壽樽，蟠桃積核齊崑崙。

## 拼音

- gong1 jia0 zhong1 chao2 di4 yi1 ren2 ， yi4 men2 xiong1 di4 jie1 zhu1 lun2 。
- gong1 cai2 li4 neng2 gu4 wu2 di2 ， bi3 duan1 yi4 zi4 hui2 qian1 jun1 。
- wo3 sheng1 bu4 shi2 ping2 jin1 ge2 ， wan3 shi2 lao3 jian1 you2 jue2 lun2 。
- chang2 song1 yue4 shi4 ao4 yun2 he4 ， wan4 niu2 hui2 shou3 shan1 lin2 xun2 。
- qing1 dou1 meng4 duan4 bao2 guan1 mian3 ， san1 sheng1 fang3 fu2 he4 ji4 zhen1 。
- kui1 ran2 ling2 guang1 du2 dian4 lu3 ， xian2 si4 shang1 hao4 shen1 bi4 qin2 。
- yuan2 lin2 yin1 cheng2 zhong1 gu3 le4 ， feng1 bo1 bu2 hai4 ou1 lu4 xun4 。
- qian1 juan4 ci4 shu1 shan4 he2 zhai2 ， wan4 jin1 mai3 shi2 ping2 quan2 chun1 。
- gu3 lai2 ci3 shi4 zong3 shu1 gong1 ， liu4 huan2 jin1 dai4 he2 zu2 zhen1 。
- feng1 hu2 sui4 sui4 peng3 shou4 zun1 ， pan2 tao2 ji1 he2 qi2 kun1 lun2 。

## 注释

## 译文

## 赏析
