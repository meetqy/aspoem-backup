---
id: shi-shan-zhen-he-xu-guo-lu-yun
title: 和徐國錄韻
titlePinyin: he2 xu2 guo2 lu4 yun4
titleSlug: he-xu-guo-lu-yun
author: 釋善珍
authorPinyin: shi4 shan4 zhen1
authorSlug: shi-shan-zhen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 當今稱文宗，斗南一和仲。
- 掣鯨力倒海，蘭苕不同夢。
- 百年日苦短，千載事誰共。
- 賦詩推義山，論舊數季重。
- 客持邀我讀，歡喜蹋破甕。
- 疾抄畏紙盡，饑誦忘漿凍。
- 欲傳換骨方，伎工恐無用。
- 塗窗謾成鴉，過門任題鳳。
- 唐僧句月鍊，一步不敢縱。
- 高參鬼僊吟，下比古佛頌。
- 湖江大國楚，宮闕天府雍。
- 小大材則殊，未易求折衷。
- 公文如珠玉，盛世盍包貢。
- 一鶚剡交騰，萬牛挽難動。
- 造物或困之，鬰怒使快痛。
- 晉康名遠郡，侯印亦久弄。
- 蜃噓橫跨海，龍潜中興宋。
- 年豐秔稌多，守醉賓客從。
- 時時寫烏絲，虹光穿屋棟。
- 祖帳在何時，行色當倥傯。
- 相期遠公社，後會邈澒洞。
- 擬辦酒椀招，更出虎溪送。

## 拼音

- dang1 jin1 cheng1 wen2 zong1 ， dou3 nan2 yi4 he2 zhong4 。
- che4 jing1 li4 dao3 hai3 ， lan2 tiao2 bu4 tong2 meng4 。
- bai3 nian2 ri4 ku3 duan3 ， qian1 zai4 shi4 shui2 gong4 。
- fu4 shi1 tui1 yi4 shan1 ， lun4 jiu4 shu4 ji4 zhong4 。
- ke4 chi2 yao1 wo3 du2 ， huan1 xi3 ta4 po4 weng4 。
- ji2 chao1 wei4 zhi3 jin4 ， ji1 song4 wang4 jiang1 dong4 。
- yu4 chuan2 huan4 gu3 fang1 ， ji4 gong1 kong3 wu2 yong4 。
- tu2 chuang1 man2 cheng2 ya1 ， guo4 men2 ren4 ti2 feng4 。
- tang2 seng1 ju4 yue4 lian4 ， yi2 bu4 bu4 gan3 zong4 。
- gao1 can1 gui3 xian1 yin2 ， xia4 bi3 gu3 fo2 song4 。
- hu2 jiang1 da4 guo2 chu3 ， gong1 que4 tian1 fu3 yong1 。
- xiao3 da4 cai2 ze2 shu1 ， wei4 yi4 qiu2 zhe2 zhong1 。
- gong1 wen2 ru2 zhu1 yu4 ， sheng4 shi4 he2 bao1 gong4 。
- yi2 e4 yan3 jiao1 teng2 ， wan4 niu2 wan3 nan2 dong4 。
- zao4 wu4 huo4 kun4 zhi1 ， yu4 nu4 shi3 kuai4 tong4 。
- jin4 kang1 ming2 yuan3 jun4 ， hou2 yin4 yi4 jiu3 nong4 。
- shen4 xu1 heng2 kua4 hai3 ， long2 qian2 zhong1 xing1 song4 。
- nian2 feng1 jing1 tu2 duo1 ， shou3 zui4 bin1 ke4 cong2 。
- shi2 shi2 xie3 wu1 si1 ， hong2 guang1 chuan1 wu1 dong4 。
- zu3 zhang4 zai4 he2 shi2 ， xing2 se4 dang1 kong3 zong3 。
- xiang1 qi1 yuan3 gong1 she4 ， hou4 hui4 miao3 hong4 dong4 。
- ni3 ban4 jiu3 wan3 zhao1 ， geng4 chu1 hu3 xi1 song4 。

## 注释

## 译文

## 赏析
