---
id: shi-shan-zhen-ji-shuang-shan-ta
title: 祭雙杉塔
titlePinyin: ji4 shuang1 shan1 ta3
titleSlug: ji-shuang-shan-ta
author: 釋善珍
authorPinyin: shi4 shan4 zhen1
authorSlug: shi-shan-zhen
dynasty: 宋
dynastyPinyin: song4
dynastySlug: song
tags: []
---

## 正文

- 甲午之冬，一笑分袂。
- 交游累千，名字難記。
- 公雖它鄉，常在眼底。
- 公今隔世，猶見夢寐。
- 念昔與公，情同昆弟。
- 老離閩山，再飲吳水。
- 三十年間，死盡流輩。
- 顧瞻浮圖，洪木翳翳。
- 叢林凋疎，變習日異。
- 願起公死，爲砭爲劑。
- 爲師爲承，爲祥爲瑞。
- 千載追難，百年滿易。
- 意長景促，人往物是。
- 春寒野陰，感慨歔欷。

## 拼音

- jia3 wu3 zhi1 dong1 ， yi2 xiao4 fen1 mei4 。
- jiao1 you2 lei4 qian1 ， ming2 zi4 nan2 ji4 。
- gong1 sui1 ta1 xiang1 ， chang2 zai4 yan3 di3 。
- gong1 jin1 ge2 shi4 ， you2 jian4 meng4 mei4 。
- nian4 xi1 yu3 gong1 ， qing2 tong2 kun1 di4 。
- lao3 li2 min3 shan1 ， zai4 yin3 wu2 shui3 。
- san1 shi2 nian2 jian4 ， si3 jin4 liu2 bei4 。
- gu4 zhan1 fu2 tu2 ， hong2 mu4 yi4 yi4 。
- cong2 lin2 diao1 shu1 ， bian4 xi2 ri4 yi4 。
- yuan4 qi3 gong1 si3 ， wei2 bian1 wei2 ji4 。
- wei2 shi1 wei2 cheng2 ， wei2 xiang2 wei2 rui4 。
- qian1 zai4 zhui1 nan2 ， bai3 nian2 man3 yi4 。
- yi4 chang2 jing3 cu4 ， ren2 wang3 wu4 shi4 。
- chun1 han2 ye3 yin1 ， gan3 kai3 xu1 xi1 。

## 注释

## 译文

## 赏析
