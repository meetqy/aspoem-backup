---
id: shi-shan-zhen-sao-ci-qi-er
title: 騷詞  其二
titlePinyin: sao1 ci2     qi2 er4
titleSlug: sao-ci-qi-er
author: 釋善珍
authorPinyin: shi4 shan4 zhen1
authorSlug: shi-shan-zhen
dynasty: 宋
dynastyPinyin: song4
dynastySlug: song
tags: []
---

## 正文

- 山曇曇兮起雲，山浪浪兮流水。
- 神何爲兮山中，豈懷忠兮放棄。
- 沃牛炙兮療饑，挈壺兮荷鍤隨之，生不封侯兮死何廟食爲。
- 是耶非耶，余不得而知。
- 女巫兮擊鼓，坎坎兮祠之下。
- 帝不下招兮遺怒，馘長蛟兮縛雄虎。
- 野無烽兮海無瀾，馬不用兮都且閑，都且閑兮神乎何以爲御。
- 振策而風兮回軒爲雨，風雨時兮多黍稌，風休雨止兮神何處所。
- 桂橑兮蘭楣，朝雲出游兮莫雲來歸。
- 雲輝輝兮神來歸，雲霏霏兮神來歸。

## 拼音

- shan1 tan2 tan2 xi1 qi3 yun2 ， shan1 lang4 lang4 xi1 liu2 shui3 。
- shen2 he2 wei2 xi1 shan1 zhong1 ， qi3 huai2 zhong1 xi1 fang4 qi4 。
- wo4 niu2 zhi4 xi1 liao2 ji1 ， qie4 hu2 xi1 he2 cha1 sui2 zhi1 ， sheng1 bu4 feng1 hou2 xi1 si3 he2 miao4 shi2 wei2 。
- shi4 ye1 fei1 ye2 ， yu2 bu4 de2 er2 zhi1 。
- nü3 wu1 xi1 ji1 gu3 ， kan3 kan3 xi1 ci2 zhi1 xia4 。
- di4 bu2 xia4 zhao1 xi1 yi2 nu4 ， guo2 chang2 jiao1 xi1 fu4 xiong2 hu3 。
- ye3 wu2 feng1 xi1 hai3 wu2 lan2 ， ma3 bu2 yong4 xi1 dou1 qie3 xian2 ， dou1 qie3 xian2 xi1 shen2 hu1 he2 yi3 wei2 yu4 。
- zhen4 ce4 er2 feng1 xi1 hui2 xuan1 wei2 yu3 ， feng1 yu3 shi2 xi1 duo1 shu3 tu2 ， feng1 xiu1 yu3 zhi3 xi1 shen2 he2 chu3 suo3 。
- gui4 liao2 xi1 lan2 mei2 ， chao2 yun2 chu1 you2 xi1 mo4 yun2 lai2 gui1 。
- yun2 hui1 hui1 xi1 shen2 lai2 gui1 ， yun2 fei1 fei1 xi1 shen2 lai2 gui1 。

## 注释

## 译文

## 赏析
