---
id: zhao-de-ru-fu-xiu-yuan-tang
title: 賦秀遠堂
titlePinyin: fu4 xiu4 yuan3 tang2
titleSlug: fu-xiu-yuan-tang
author: 趙德孺
authorPinyin: zhao4 de2 ru2
authorSlug: zhao-de-ru
dynasty: 宋
dynastyPinyin: song4
dynastySlug: song
tags: []
---

## 正文

- 翰林李謫仙，埋骨青山下。
- 平生愛此山，老去終不捨。
- 放逐鵷鷺行，追隨雞黍社。
- 文采今尚存，英風滿松檟。
- 寥寥五百年，好尚世所寡。
- 韓子荆州後，爲求襲良冶。
- 乃祖當時輩，異代同瀟洒。
- 結堂山之陽，真趣非少假。
- 秀色來天外，遠勢包平野。
- 烟嵐浮翠黛，攬之不容把。
- 徜徉盤谷遊，屢請秣吾馬。
- 時無謫仙人，登臨誰賦者。
- 九原如可作，一奠招魂斝。

## 拼音

- han4 lin2 li3 zhe2 xian1 ， mai2 gu3 qing1 shan1 xia4 。
- ping2 sheng1 ai4 ci3 shan1 ， lao3 qu4 zhong1 bu4 she3 。
- fang4 zhu2 yuan1 lu4 xing2 ， zhui1 sui2 ji1 shu3 she4 。
- wen2 cai3 jin1 shang4 cun2 ， ying1 feng1 man3 song1 jia3 。
- liao2 liao2 wu3 bai3 nian2 ， hao3 shang4 shi4 suo3 gua3 。
- han2 zi3 jing1 zhou1 hou4 ， wei2 qiu2 xi2 liang2 ye3 。
- nai3 zu3 dang1 shi2 bei4 ， yi4 dai4 tong2 xiao1 sa3 。
- jie2 tang2 shan1 zhi1 yang2 ， zhen1 qu4 fei1 shao3 jia3 。
- xiu4 se4 lai2 tian1 wai4 ， yuan3 shi4 bao1 ping2 ye3 。
- yan1 lan2 fu2 cui4 dai4 ， lan3 zhi1 bu4 rong2 ba3 。
- chang2 yang2 pan2 gu3 you2 ， lü3 qing3 mo4 wu2 ma3 。
- shi2 wu2 zhe2 xian1 ren2 ， deng1 lin2 shui2 fu4 zhe3 。
- jiu3 yuan2 ru2 ke3 zuo4 ， yi2 dian4 zhao1 hun2 jia3 。

## 注释

## 译文

## 赏析
