---
id: zhao-ding-wen-guo-jin-huai-fu-chu-lang
title: 聞郭瑾懷甫除郎
titlePinyin: wen2 guo1 jin3 huai2 fu3 chu2 lang2
titleSlug: wen-guo-jin-huai-fu-chu-lang
author: 趙鼎
authorPinyin: zhao4 ding3
authorSlug: zhao-ding
dynasty: 唐
dynastyPinyin: tang2
dynastySlug: tang
tags: [] 
---

## 正文

- 至治本無爲，何曾帝力知。
- 人惟求俊彦，天畀濟艱危。
- 鼎席尊黄髪，星郎用白眉。
- 鋒芒森武庫，律呂奏咸池。
- 海內想風采，朝中增羽儀。
- 餘光被草木，盛事播聲詩。
- 感會唯千載，飛騰各一時。
- 著鞭今更懶，投劾去奚疑。
- 亦有乘軒戀，其如續脛悲。
- 銜蘆聊避弋，遶樹未安枝。
- 念舊多生死，思鄉久别離。
- 自餘復何道，湖海是歸期。

## 拼音

- zhi4 zhi4 ben3 wu2 wei2 ， he2 ceng2 di4 li4 zhi1 。
- ren2 wei2 qiu2 jun4 yan4 ， tian1 bi4 ji4 jian1 wei1 。
- ding3 xi2 zun1 huang2 fa4 ， xing1 lang2 yong4 bai2 mei2 。
- feng1 mang2 sen1 wu3 ku4 ， lü4 lü3 zou4 xian2 chi2 。
- hai3 nei4 xiang3 feng1 cai3 ， chao2 zhong1 zeng1 yu3 yi2 。
- yu2 guang1 bei4 cao3 mu4 ， sheng4 shi4 bo1 sheng1 shi1 。
- gan3 hui4 wei2 qian1 zai4 ， fei1 teng2 ge4 yi4 shi2 。
- zhu4 bian1 jin1 geng4 lan3 ， tou2 he2 qu4 xi1 yi2 。
- yi4 you3 cheng2 xuan1 lian4 ， qi2 ru2 xu4 jing4 bei1 。
- xian2 lu2 liao2 bi4 yi4 ， rao4 shu4 wei4 an1 zhi1 。
- nian4 jiu4 duo1 sheng1 si3 ， si1 xiang1 jiu3 bie2 li2 。
- zi4 yu2 fu4 he2 dao4 ， hu2 hai3 shi4 gui1 qi1 。

## 注释

## 译文

## 赏析
