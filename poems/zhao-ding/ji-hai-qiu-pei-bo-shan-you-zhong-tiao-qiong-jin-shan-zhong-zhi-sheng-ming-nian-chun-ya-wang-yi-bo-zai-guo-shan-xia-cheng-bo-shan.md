---
id: zhao-ding-ji-hai-qiu-pei-bo-shan-you-zhong-tiao-qiong-jin-shan-zhong-zhi-sheng-ming-nian-chun-ya-wang-yi-bo-zai-guo-shan-xia-cheng-bo-shan
title: 己亥秋陪伯山遊中條窮盡山中之勝明年春迓王毅伯再過山下呈伯山
titlePinyin: ji3 hai4 qiu1 pei2 bo2 shan1 you2 zhong1 tiao2 qiong2 jin4 shan1 zhong1 zhi1 sheng4 ming2 nian2 chun1 ya4 wang2 yi4 bo2 zai4 guo4 shan1 xia4 cheng2 bo2 shan1
titleSlug: ji-hai-qiu-pei-bo-shan-you-zhong-tiao-qiong-jin-shan-zhong-zhi-sheng-ming-nian-chun-ya-wang-yi-bo-zai-guo-shan-xia-cheng-bo-shan
author: 趙鼎
authorPinyin: zhao4 ding3
authorSlug: zhao-ding
dynasty: 唐
dynastyPinyin: tang2
dynastySlug: tang
tags: [] 
---

## 正文

- 條山有佳色，不入俗子眼。
- 結廬傍洓水，永與山作伴。
- 一脚落宦遊，坐歎千里遠。
- 長恐山靈檄，重令猿鶴怨。
- 朅來河之湄，用意固不淺。
- 擬從水石行，稍釋煙霞戀。
- 而於闤闠中，舉首即相見。
- 相看猶有情，不改舊顔面。
- 自憐非故吾，撫心祗媿赧。
- 唯公絕俗姿，體道任舒卷。
- 笑揖浮邱伯，雙鳬脱覊絆。
- 步武招我陪，放歌容我亂。
- 窅窕空翠間，風馭躡雲棧。
- 山亦爲君容，景態互明煥。
- 别去今幾時，茲遊倐飛電。
- 所思在巖壑，欲往不得便。
- 此身被官縛，事廹胡可緩。
- 東風漲邊塵，羸馬注長坂。
- 崎曲餘百里，盡日期往返。
- 問途策而前，不復微吟款。
- 向來經行處，猶作生綃展。
- 悵念捫蘿手，去斂趨庭板。
- 忽放微雲開，顧我一笑筦。
- 出没高樹端，退避還偃蹇。
- 俗駕良已非，塵容更增靦。
- 解鞍迫昏暮，假榻憇疲懶。
- 夜夢五老人，詰詬不容辨。
- 局促將安之，勇退在能斷。
- 利害甚白黒，胡爲兩交戰。
- 語已去飄忽，欲留不可挽。
- 那知有志士，居以貧爲患。
- 求田亦本謀，他日當能辦。
- 伏櫪馬告勞，投林鳥知倦。
- 歲時耕耨餘，食息桑榆暖。
- 優游聊卒歲，誰復議樗散。
- 却坐洓水傍，適我結廬願。

## 拼音

- tiao2 shan1 you3 jia1 se4 ， bu2 ru4 su2 zi3 yan3 。
- jie2 lu2 bang4 se4 shui3 ， yong3 yu3 shan1 zuo4 ban4 。
- yi4 jiao3 luo4 huan4 you2 ， zuo4 tan4 qian1 li3 yuan3 。
- chang2 kong3 shan1 ling2 xi2 ， zhong4 ling4 yuan2 he4 yuan4 。
- qie4 lai2 he2 zhi1 mei2 ， yong4 yi4 gu4 bu4 qian3 。
- ni3 cong2 shui3 shi2 xing2 ， shao1 shi4 yan1 xia2 lian4 。
- er2 wu1 huan2 hui4 zhong1 ， ju3 shou3 ji2 xiang1 jian4 。
- xiang1 kan4 you2 you3 qing2 ， bu4 gai3 jiu4 yan2 mian4 。
- zi4 lian2 fei1 gu4 wu2 ， fu3 xin1 zhi1 kui4 nan3 。
- wei2 gong1 jue2 su2 zi1 ， ti3 dao4 ren4 shu1 juan3 。
- xiao4 yi1 fu2 qiu1 bo2 ， shuang1 fu2 tuo1 ji1 ban4 。
- bu4 wu3 zhao1 wo3 pei2 ， fang4 ge1 rong2 wo3 luan4 。
- yao3 tiao3 kong1 cui4 jian4 ， feng1 yu4 nie4 yun2 zhan4 。
- shan1 yi4 wei2 jun1 rong2 ， jing3 tai4 hu4 ming2 huan4 。
- bie2 qu4 jin1 ji1 shi2 ， zi1 you2 shu1 fei1 dian4 。
- suo3 si1 zai4 yan2 he4 ， yu4 wang3 bu4 de2 bian4 。
- ci3 shen1 bei4 guan1 fu4 ， shi4 po4 hu2 ke3 huan3 。
- dong1 feng1 zhang3 bian1 chen2 ， lei2 ma3 zhu4 chang2 ban3 。
- qi2 qu3 yu2 bai3 li3 ， jin4 ri4 qi1 wang3 fan3 。
- wen4 tu2 ce4 er2 qian2 ， bu2 fu4 wei1 yin2 kuan3 。
- xiang4 lai2 jing1 xing2 chu3 ， you2 zuo4 sheng1 xiao1 zhan3 。
- chang4 nian4 men2 luo2 shou3 ， qu4 lian3 qu1 ting2 ban3 。
- hu1 fang4 wei1 yun2 kai1 ， gu4 wo3 yi2 xiao4 guan3 。
- chu1 mo4 gao1 shu4 duan1 ， tui4 bi4 huan2 yan3 jian3 。
- su2 jia4 liang2 yi3 fei1 ， chen2 rong2 geng4 zeng1 mian3 。
- jie3 an1 po4 hun1 mu4 ， jia3 ta4 qi4 pi2 lan3 。
- ye4 meng4 wu3 lao3 ren2 ， jie2 gou4 bu4 rong2 bian4 。
- ju2 cu4 jiang1 an1 zhi1 ， yong3 tui4 zai4 neng2 duan4 。
- li4 hai4 shen4 bai2 hei1 ， hu2 wei2 liang3 jiao1 zhan4 。
- yu3 yi3 qu4 piao1 hu1 ， yu4 liu2 bu4 ke3 wan3 。
- na4 zhi1 you3 zhi4 shi4 ， ju1 yi3 pin2 wei2 huan4 。
- qiu2 tian2 yi4 ben3 mou2 ， ta1 ri4 dang1 neng2 ban4 。
- fu2 li4 ma3 gao4 lao2 ， tou2 lin2 niao3 zhi1 juan4 。
- sui4 shi2 geng1 nou4 yu2 ， shi2 xi1 sang1 yu2 nuan3 。
- you1 you2 liao2 zu2 sui4 ， shui2 fu4 yi4 chu1 san4 。
- que4 zuo4 se4 shui3 bang4 ， shi4 wo3 jie2 lu2 yuan4 。

## 注释

## 译文

## 赏析
