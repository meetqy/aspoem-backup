---
id: zhao-ding-zhou-xing-zhu-qian-ye-bo-zhong-liu
title: 舟行著淺夜泊中流
titlePinyin: zhou1 xing2 zhu4 qian3 ye4 bo2 zhong1 liu2
titleSlug: zhou-xing-zhu-qian-ye-bo-zhong-liu
author: 趙鼎
authorPinyin: zhao4 ding3
authorSlug: zhao-ding
dynasty: 宋
dynastyPinyin: song4
dynastySlug: song
tags: []
---

## 正文

- 雪漲秦淮水，春生白鷺洲。
- 洲前棹歌發，送此一葉舟。
- 轉柂起帆席，快甚誰能収。
- 舟師拙於事，遂作中灘留。
- 支撐莫動搖，喘汗徒呀咻。
- 彈繩測河道，篙竿伺潮頭。
- 疏篷雞栅低，兀坐如拘囚。
- 仰羨雙飛鵠，安得從之遊。
- 日落暮雲碧，波光澹如秋。
- 四顧渺無極，黯黯令人愁。
- 黒風卷半夜，大浪掀中流。
- 傲兀不能寢，取酒聊相酬。
- 人生天地間，大海一浮漚。
- 風水審如此，蛟龍應見求。
- 未脫干戈地，敢爲身世謀。
- 醉酣還就枕，吾已信沉浮。

## 拼音

- xue3 zhang3 qin2 huai2 shui3 ， chun1 sheng1 bai2 lu4 zhou1 。
- zhou1 qian2 zhao4 ge1 fa1 ， song4 ci3 yi2 ye4 zhou1 。
- zhuan3 yi2 qi3 fan1 xi2 ， kuai4 shen4 shui2 neng2 shou1 。
- zhou1 shi1 zhuo1 wu1 shi4 ， sui4 zuo4 zhong1 tan1 liu2 。
- zhi1 cheng1 mo4 dong4 yao2 ， chuan3 han4 tu2 ya0 xiu1 。
- dan4 sheng2 ce4 he2 dao4 ， gao1 gan1 si4 chao2 tou2 。
- shu1 peng2 ji1 shan1 di1 ， wu4 zuo4 ru2 ju1 qiu2 。
- yang3 xian4 shuang1 fei1 hu2 ， an1 de2 cong2 zhi1 you2 。
- ri4 luo4 mu4 yun2 bi4 ， bo1 guang1 dan4 ru2 qiu1 。
- si4 gu4 miao3 wu2 ji2 ， an4 an4 ling4 ren2 chou2 。
- hei1 feng1 juan4 ban4 ye4 ， da4 lang4 xian1 zhong1 liu2 。
- ao4 wu4 bu4 neng2 qin3 ， qu3 jiu3 liao2 xiang1 chou2 。
- ren2 sheng1 tian1 di4 jian4 ， da4 hai3 yi4 fu2 ou1 。
- feng1 shui3 shen3 ru2 ci3 ， jiao1 long2 ying1 jian4 qiu2 。
- wei4 tuo1 gan1 ge1 di4 ， gan3 wei2 shen1 shi4 mou2 。
- zui4 han1 huan2 jiu4 zhen3 ， wu2 yi3 xin4 chen2 fu2 。

## 注释

## 译文

## 赏析
