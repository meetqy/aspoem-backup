---
id: zhao-ding-pei-wang-yi-bo-you-bai-ti-si-ci-yi-bo-yun
title: 陪王毅伯遊柏梯寺次毅伯韻
titlePinyin: pei2 wang2 yi4 bo2 you2 bai3 ti1 si4 ci4 yi4 bo2 yun4
titleSlug: pei-wang-yi-bo-you-bai-ti-si-ci-yi-bo-yun
author: 趙鼎
authorPinyin: zhao4 ding3
authorSlug: zhao-ding
dynasty: 唐
dynastyPinyin: tang2
dynastySlug: tang
tags: [] 
---

## 正文

- 伊昔耐辱人，誅茅此山谷。
- 愛閑如愛官，食薇如食肉。
- 酌泉吸山光，清泠飽空腹。
- 故居今宛然，修篁蔽山麓。
- 我亦困塵籠，暮年思退縮。
- 道人梯柏處，夢想長在目。
- 崎嶇乃夙心，寧問隘車轂。
- 危蹬亂水石，悲風號竹木。
- 款步轉嶔岈，舉頭蒙樸蔌。
- 徑欲走其顛，仰羨孤飛鶩。
- 層峰擁户來，何啻三十六。
- 幽人豈知此，相對一茅屋。
- 真成拓異境，不勝無遺鏃。
- 夜枕却生寒，尚煩盃酒燠。
- 清夢那得長，魚鼓驚晨粥。
- 五老曉相迎，霧雨如盥沐。
- 引我眺北嶺，坐覺天宇蹙。
- 朝日湧地低，明霞疑可掬。
- 欲留採黄精，媿此鬢髪秃。
- 正恐泛槎星，已見君平卜。

## 拼音

- yi1 xi1 nai4 ru3 ren2 ， zhu1 mao2 ci3 shan1 gu3 。
- ai4 xian2 ru2 ai4 guan1 ， shi2 wei1 ru2 shi2 rou4 。
- zhuo2 quan2 xi1 shan1 guang1 ， qing1 ling2 bao3 kong1 fu4 。
- gu4 ju1 jin1 wan3 ran2 ， xiu1 huang2 bi4 shan1 lu4 。
- wo3 yi4 kun4 chen2 long2 ， mu4 nian2 si1 tui4 suo1 。
- dao4 ren2 ti1 bai3 chu3 ， meng4 xiang3 chang2 zai4 mu4 。
- qi2 qu1 nai3 su4 xin1 ， ning2 wen4 ai4 ju1 gu3 。
- wei1 deng1 luan4 shui3 shi2 ， bei1 feng1 hao4 zhu2 mu4 。
- kuan3 bu4 zhuan3 qin1 ya2 ， ju3 tou2 meng2 pu3 su4 。
- jing4 yu4 zou3 qi2 dian1 ， yang3 xian4 gu1 fei1 wu4 。
- ceng2 feng1 yong1 hu4 lai2 ， he2 chi4 san1 shi2 liu4 。
- you1 ren2 qi3 zhi1 ci3 ， xiang1 dui4 yi4 mao2 wu1 。
- zhen1 cheng2 tuo4 yi4 jing4 ， bu2 sheng4 wu2 yi2 zu2 。
- ye4 zhen3 que4 sheng1 han2 ， shang4 fan2 bei1 jiu3 yu4 。
- qing1 meng4 na4 de2 chang2 ， yu2 gu3 jing1 chen2 zhou1 。
- wu3 lao3 xiao3 xiang1 ying2 ， wu4 yu3 ru2 guan4 mu4 。
- yin3 wo3 tiao4 bei3 ling3 ， zuo4 jue2 tian1 yu3 cu4 。
- zhao1 ri4 yong3 di4 di1 ， ming2 xia2 yi2 ke3 ju1 。
- yu4 liu2 cai3 huang2 jing1 ， kui4 ci3 bin4 fa4 tu1 。
- zheng4 kong3 fan4 cha2 xing1 ， yi3 jian4 jun1 ping2 bu3 。

## 注释

## 译文

## 赏析
