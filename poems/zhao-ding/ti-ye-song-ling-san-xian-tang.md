---
id: zhao-ding-ti-ye-song-ling-san-xian-tang
title: 題謁松陵三賢堂
titlePinyin: ti2 ye4 song1 ling2 san1 xian2 tang2
titleSlug: ti-ye-song-ling-san-xian-tang
author: 趙鼎
authorPinyin: zhao4 ding3
authorSlug: zhao-ding
dynasty: 宋
dynastyPinyin: song4
dynastySlug: song
tags: []
---

## 正文

- 垂虹過高岸，左江右湖水。
- 洞庭相吐吞，滄海迷涯涘。
- 長波卷風雨，莽蒼窮南紀。
- 人材鍾秀穎，習俗擅清美。
- 高風想三賢，足以振頹靡。
- 一時挺孤標，千載照青史。
- 荒祠倚橋側，草草漁樵市。
- 舟車往來衝，今誰踵前軌。
- 我從都城出，萬事空化委。
- 就跡月重輕，心期要偷擬。
- 異代豈無人，意欲從此始。
- 山林與鐘鼎，一決乃英偉。
- 近聞北客言，兵戎纏鞏汜。
- 誰能務採納，尚得扶隳毀。
- 歸歟固夙心，寧作一身喜。
- 亦念征戍兒，白骨委荒壘。
- 道路異秦吳，魂夢隔生死。
- 江湖信清絕，浮泛聊爾耳。
- 卻坐寫孤懷，悲風生綠綺。

## 拼音

- chui2 hong2 guo4 gao1 an4 ， zuo3 jiang1 you4 hu2 shui3 。
- dong4 ting2 xiang1 tu3 tun1 ， cang1 hai3 mi2 ya2 si4 。
- chang2 bo1 juan4 feng1 yu3 ， mang3 cang1 qiong2 nan2 ji4 。
- ren2 cai2 zhong1 xiu4 ying3 ， xi2 su2 shan4 qing1 mei3 。
- gao1 feng1 xiang3 san1 xian2 ， zu2 yi3 zhen4 tui2 mi2 。
- yi4 shi2 ting3 gu1 biao1 ， qian1 zai4 zhao4 qing1 shi3 。
- huang1 ci2 yi3 qiao2 ce4 ， cao3 cao3 yu2 qiao2 shi4 。
- zhou1 ju1 wang3 lai2 chong1 ， jin1 shui2 zhong3 qian2 gui3 。
- wo3 cong2 du1 cheng2 chu1 ， wan4 shi4 kong1 hua4 wei3 。
- jiu4 ji4 yue4 zhong4 qing1 ， xin1 qi1 yao4 tou1 ni3 。
- yi4 dai4 qi3 wu2 ren2 ， yi4 yu4 cong2 ci3 shi3 。
- shan1 lin2 yu3 zhong1 ding3 ， yi4 jue2 nai3 ying1 wei3 。
- jin4 wen2 bei3 ke4 yan2 ， bing1 rong2 chan2 gong3 si4 。
- shui2 neng2 wu4 cai3 na4 ， shang4 de2 fu2 hui1 hui3 。
- gui1 yu2 gu4 su4 xin1 ， ning2 zuo4 yi4 shen1 xi3 。
- yi4 nian4 zheng1 shu4 er2 ， bai2 gu3 wei3 huang1 lei3 。
- dao4 lu4 yi4 qin2 wu2 ， hun2 meng4 ge2 sheng1 si3 。
- jiang1 hu2 xin4 qing1 jue2 ， fu2 fan4 liao2 er3 er3 。
- que4 zuo4 xie3 gu1 huai2 ， bei1 feng1 sheng1 lü4 qi3 。

## 注释

## 译文

## 赏析
