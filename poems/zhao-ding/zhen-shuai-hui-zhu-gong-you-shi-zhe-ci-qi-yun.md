---
id: zhao-ding-zhen-shuai-hui-zhu-gong-you-shi-zhe-ci-qi-yun
title: 真率會諸公有詩輙次其韻
titlePinyin: zhen1 shuai4 hui4 zhu1 gong1 you3 shi1 zhe2 ci4 qi2 yun4
titleSlug: zhen-shuai-hui-zhu-gong-you-shi-zhe-ci-qi-yun
author: 趙鼎
authorPinyin: zhao4 ding3
authorSlug: zhao-ding
dynasty: 宋
dynastyPinyin: song4
dynastySlug: song
tags: []
---

## 正文

- 山林與鐘鼎，出處無異趣。
- 芻豢等藜藿，同是一厭飫。
- 此心無適莫，外物曾何忤。
- 奚獨淡交遊，未肯厠紈袴。
- 故尋漫浪人，要作尋常聚。
- 主既不速客，客亦隨即赴。
- 傾談劇懸河，瀉酒快流霔。
- 百年人醉醒，萬物皆僑寓。
- 云何造請門，日滿户外屨。
- 却想耆英遊，風流甚寒素。
- 淡然文字歡，一笑腥膻慕。
- 我亦蹭蹬餘，早向危機悟。
- 絕意鴛鷺行，幸此松蘿附。
- 君詩妙鋪寫，縱横俱中度。
- 我老學荒廢，一詞不能措。
- 獨於樽酒間，不惜淋灕汚。
- 何當賦歸歟，去斂頭角露。
- 家有譍門兒，稍能隨指顧。
- 鷄黍林下期，視此猶應屢。
- 有興即放言，安能限章句。

## 拼音

- shan1 lin2 yu3 zhong1 ding3 ， chu1 chu3 wu2 yi4 qu4 。
- chu2 huan4 deng3 li2 huo4 ， tong2 shi4 yi2 yan4 yu4 。
- ci3 xin1 wu2 shi4 mo4 ， wai4 wu4 ceng2 he2 wu3 。
- xi1 du2 dan4 jiao1 you2 ， wei4 ken3 ce4 wan2 ku4 。
- gu4 xun2 man4 lang4 ren2 ， yao4 zuo4 xun2 chang2 ju4 。
- zhu3 ji4 bu2 su4 ke4 ， ke4 yi4 sui2 ji2 fu4 。
- qing1 tan2 ju4 xuan2 he2 ， xie4 jiu3 kuai4 liu2 shu4 。
- bai3 nian2 ren2 zui4 xing3 ， wan4 wu4 jie1 qiao2 yu4 。
- yun2 he2 zao4 qing3 men2 ， ri4 man3 hu4 wai4 ju4 。
- que4 xiang3 qi2 ying1 you2 ， feng1 liu2 shen4 han2 su4 。
- dan4 ran2 wen2 zi4 huan1 ， yi2 xiao4 xing1 shan1 mu4 。
- wo3 yi4 ceng4 deng4 yu2 ， zao3 xiang4 wei1 ji1 wu4 。
- jue2 yi4 yuan1 lu4 xing2 ， xing4 ci3 song1 luo2 fu4 。
- jun1 shi1 miao4 pu1 xie3 ， zong4 heng2 ju4 zhong1 du4 。
- wo3 lao3 xue2 huang1 fei4 ， yi4 ci2 bu4 neng2 cuo4 。
- du2 wu1 zun1 jiu3 jian4 ， bu4 xi1 lin2 li2 wu1 。
- he2 dang1 fu4 gui1 yu2 ， qu4 lian3 tou2 jiao3 lu4 。
- jia1 you3 ying1 men2 er2 ， shao1 neng2 sui2 zhi3 gu4 。
- ji1 shu3 lin2 xia4 qi1 ， shi4 ci3 you2 ying1 lü3 。
- you3 xing1 ji2 fang4 yan2 ， an1 neng2 xian4 zhang1 ju4 。

## 注释

## 译文

## 赏析
