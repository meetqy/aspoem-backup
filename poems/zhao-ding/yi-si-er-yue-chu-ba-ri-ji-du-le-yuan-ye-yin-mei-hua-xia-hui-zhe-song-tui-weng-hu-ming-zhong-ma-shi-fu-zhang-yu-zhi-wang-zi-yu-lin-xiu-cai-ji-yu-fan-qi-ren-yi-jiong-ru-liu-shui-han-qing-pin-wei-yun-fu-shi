---
id: zhao-ding-yi-si-er-yue-chu-ba-ri-ji-du-le-yuan-ye-yin-mei-hua-xia-hui-zhe-song-tui-weng-hu-ming-zhong-ma-shi-fu-zhang-yu-zhi-wang-zi-yu-lin-xiu-cai-ji-yu-fan-qi-ren-yi-jiong-ru-liu-shui-han-qing-pin-wei-yun-fu-shi-fen-de-liu-zi
title: 乙巳二月初八日集獨樂園夜飲梅花下會者宋退翁胡明仲馬世甫張與之王子與林秀才及余凡七人以炯如流水涵青蘋爲韻賦詩分得流字
titlePinyin: yi3 si4 er4 yue4 chu1 ba1 ri4 ji2 du2 le4 yuan2 ye4 yin3 mei2 hua1 xia4 hui4 zhe3 song4 tui4 weng1 hu2 ming2 zhong4 ma3 shi4 fu3 zhang1 yu3 zhi1 wang2 zi3 yu3 lin2 xiu4 cai0 ji2 yu2 fan2 qi1 ren2 yi3 jiong3 ru2 liu2 shui3 han2 qing1 pin2 wei2 yun4 fu4 shi1 fen1 de0 liu2 zi4
titleSlug: yi-si-er-yue-chu-ba-ri-ji-du-le-yuan-ye-yin-mei-hua-xia-hui-zhe-song-tui-weng-hu-ming-zhong-ma-shi-fu-zhang-yu-zhi-wang-zi-yu-lin-xiu-cai-ji-yu-fan-qi-ren-yi-jiong-ru-liu-shui-han-qing-pin-wei-yun-fu-shi-fen-de-liu-zi
author: 趙鼎
authorPinyin: zhao4 ding3
authorSlug: zhao-ding
dynasty: 唐
dynastyPinyin: tang2
dynastySlug: tang
tags: [] 
---

## 正文

- 孟公飲狂車轄投，不適遂與俗沉浮。
- 謫仙醉吟驚冕旒，氣侮權倖無悔尤。
- 不如淵明此意俱悠悠，飄然不繫之虚舟。
- 偃蹇不從刺史遊，遇酒或能道上留。
- 介不爲高通不偷，亦知出處非人謀。
- 人生一世罹百憂，驚風變滅波上漚。
- 胡爲滯此胸中愁，聖賢清濁皆友儔。
- 九老前塵邈難求，七交高躅或可侔。
- 百年典刑今在不，振起此風須此流。
- 亭亭玉立郡督郵，文采秀發中甚遒。
- 絳帳先生兩清修，和音相答鳴琳球。
- 靖居之孫髯而脩，昂藏野鶴横高秋。
- 林生風度和且柔，抗論直欲輕王侯。
- 河南遊刃无全牛，弟兄傳家才術優。
- 老成不堪冠屨囚，人憐拙甚營巢鳩。
- 覊窮動輙遭寇讎，但欲縮首眠黄紬。
- 何意獨蒙公等收，歡然一笑回青眸。
- 空囊未分一錢羞，典衣猶得事勸酬。
- 南州竹樹相庇庥，步隨流水尋清幽。
- 尚嫌白日多喧啾，少待月出東南陬。
- 黄梅一株香颼飀，青蘋浮水涵春洲。
- 那知落雪紛滿頭，但覺香露沾衣裘。
- 一釂百罰寧論籌，嗚嗚自作秦人謳。
- 快談慨慷雜嘲咻，凜如武庫森戈矛。
- 天地萬物窮雕鎪，往往出語夸何劉。
- 却視萬物皆蚍蜉，便擬騎鯨跨九州。
- 誰能疊麯築糟邱，所願酒泉生酒甌，此生痛飲无罷休。

## 拼音

- meng4 gong1 yin3 kuang2 ju1 xia2 tou2 ， bu2 shi4 sui4 yu3 su2 chen2 fu2 。
- zhe2 xian1 zui4 yin2 jing1 mian3 liu2 ， qi4 wu3 quan2 xing4 wu2 hui3 you2 。
- bu4 ru2 yuan1 ming2 ci3 yi4 ju4 you1 you1 ， piao1 ran2 bu2 xi4 zhi1 xu1 zhou1 。
- yan3 jian3 bu4 cong2 ci4 shi3 you2 ， yu4 jiu3 huo4 neng2 dao4 shang4 liu2 。
- jie4 bu4 wei2 gao1 tong1 bu4 tou1 ， yi4 zhi1 chu1 chu3 fei1 ren2 mou2 。
- ren2 sheng1 yi2 shi4 li2 bai3 you1 ， jing1 feng1 bian4 mie4 bo1 shang4 ou1 。
- hu2 wei2 zhi4 ci3 xiong1 zhong1 chou2 ， sheng4 xian2 qing1 zhuo2 jie1 you3 chou2 。
- jiu3 lao3 qian2 chen2 miao3 nan2 qiu2 ， qi1 jiao1 gao1 zhu2 huo4 ke3 mou2 。
- bai3 nian2 dian3 xing2 jin1 zai4 bu4 ， zhen4 qi3 ci3 feng1 xu1 ci3 liu2 。
- ting2 ting2 yu4 li4 jun4 du1 you2 ， wen2 cai3 xiu4 fa1 zhong1 shen4 qiu2 。
- jiang4 zhang4 xian1 sheng0 liang3 qing1 xiu1 ， he2 yin1 xiang1 da2 ming2 lin2 qiu2 。
- jing4 ju1 zhi1 sun1 ran2 er2 xiu1 ， ang2 cang2 ye3 he4 heng2 gao1 qiu1 。
- lin2 sheng1 feng1 du4 he2 qie3 rou2 ， kang4 lun4 zhi2 yu4 qing1 wang2 hou2 。
- he2 nan2 you2 ren4 wu2 quan2 niu2 ， di4 xiong0 chuan2 jia1 cai2 shu4 you1 。
- lao3 cheng2 bu4 kan1 guan1 ju4 qiu2 ， ren2 lian2 zhuo1 shen4 ying2 chao2 jiu1 。
- ji1 qiong2 dong4 zhe2 zao1 kou4 chou2 ， dan4 yu4 suo1 shou3 mian2 huang2 chou1 。
- he2 yi4 du2 meng2 gong1 deng3 shou1 ， huan1 ran2 yi2 xiao4 hui2 qing1 mou2 。
- kong1 nang2 wei4 fen1 yi4 qian2 xiu1 ， dian3 yi1 you2 de2 shi4 quan4 chou2 。
- nan2 zhou1 zhu2 shu4 xiang1 bi4 xiu1 ， bu4 sui2 liu2 shui3 xun2 qing1 you1 。
- shang4 xian2 bai2 ri4 duo1 xuan1 jiu1 ， shao3 dai1 yue4 chu1 dong1 nan2 zou1 。
- huang2 mei2 yi4 zhu1 xiang1 sou1 liu2 ， qing1 pin2 fu2 shui3 han2 chun1 zhou1 。
- na4 zhi1 luo4 xue3 fen1 man3 tou2 ， dan4 jue2 xiang1 lu4 zhan1 yi1 qiu2 。
- yi2 jiao4 bai3 fa2 ning2 lun4 chou2 ， wu1 wu1 zi4 zuo4 qin2 ren2 ou1 。
- kuai4 tan2 kai3 kang1 za2 chao2 xiu1 ， lin3 ru2 wu3 ku4 sen1 ge1 mao2 。
- tian1 di4 wan4 wu4 qiong2 diao1 sou1 ， wang3 wang3 chu1 yu3 kua1 he2 liu2 。
- que4 shi4 wan4 wu4 jie1 pi2 fu2 ， bian4 ni3 qi2 jing1 kua4 jiu3 zhou1 。
- shui2 neng2 die2 qu1 zhu4 zao1 qiu1 ， suo3 yuan4 jiu3 quan2 sheng1 jiu3 ou1 ， ci3 sheng1 tong4 yin3 wu2 ba4 xiu1 。

## 注释

## 译文

## 赏析
