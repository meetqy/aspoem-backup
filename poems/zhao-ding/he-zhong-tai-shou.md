---
id: zhao-ding-he-zhong-tai-shou
title: 河中太守
titlePinyin: he2 zhong1 tai4 shou3
titleSlug: he-zhong-tai-shou
author: 趙鼎
authorPinyin: zhao4 ding3
authorSlug: zhao-ding
dynasty: 宋
dynastyPinyin: song4
dynastySlug: song
tags: []
---

## 正文

- 掄才梁棟定誰須，聳拔長松第一株。
- 令聞允爲時屬望，豐功當在帝都俞。
- 將令異日作霖雨，暫使斯民歌袴襦。
- 播物仁風隨扇發，向人和氣與春舒。
- 請看嶷嶷諸郎秀，是應詵詵盛德符。
- 廣陌乘黄將驥子，丹山威鳳带鵷鶵。
- 聲名最重連城寶，文采光騰照夜珠。
- 賈誼著書驚一世，平津射策冠諸儒。
- 傳經固自卑劉向，遺直猶資見魏謩。
- 便向萱堂生月桂，更尋雲路種星榆。
- 人從碧海偷桃實，客自朱門墜舄鳬。
- 性静綠龜宜作伴，身輕靈壽不須扶。
- 金波滿泛鵝兒酒，香霧争持鵲尾爐。
- 要識東人念公意，巖廊千載賛昌圖。

## 拼音

- lun1 cai2 liang2 dong4 ding4 shui2 xu1 ， song3 ba2 chang2 song1 di4 yi4 zhu1 。
- ling4 wen2 yun3 wei2 shi2 shu3 wang4 ， feng1 gong1 dang1 zai4 di4 du1 yu2 。
- jiang1 ling4 yi4 ri4 zuo4 lin2 yu3 ， zan4 shi3 si1 min2 ge1 ku4 ru2 。
- bo1 wu4 ren2 feng1 sui2 shan4 fa1 ， xiang4 ren2 he2 qi4 yu3 chun1 shu1 。
- qing3 kan4 yi2 yi2 zhu1 lang2 xiu4 ， shi4 ying1 shen1 shen1 sheng4 de2 fu2 。
- guang3 mo4 cheng2 huang2 jiang1 ji4 zi3 ， dan1 shan1 wei1 feng4 dai4 yuan1 chu2 。
- sheng1 ming2 zui4 zhong4 lian2 cheng2 bao3 ， wen2 cai3 guang1 teng2 zhao4 ye4 zhu1 。
- jia3 yi4 zhu4 shu1 jing1 yi2 shi4 ， ping2 jin1 she4 ce4 guan1 zhu1 ru2 。
- chuan2 jing1 gu4 zi4 bei1 liu2 xiang4 ， yi2 zhi2 you2 zi1 jian4 wei4 mo2 。
- bian4 xiang4 xuan1 tang2 sheng1 yue4 gui4 ， geng4 xun2 yun2 lu4 zhong3 xing1 yu2 。
- ren2 cong2 bi4 hai3 tou1 tao2 shi2 ， ke4 zi4 zhu1 men2 zhui4 xi4 fu2 。
- xing4 jing4 lü4 gui1 yi2 zuo4 ban4 ， shen1 qing1 ling2 shou4 bu4 xu1 fu2 。
- jin1 bo1 man3 fan4 e2 er2 jiu3 ， xiang1 wu4 zheng1 chi2 que4 wei3 lu2 。
- yao4 shi2 dong1 ren2 nian4 gong1 yi4 ， yan2 lang2 qian1 zai4 zan4 chang1 tu2 。

## 注释

## 译文

## 赏析
