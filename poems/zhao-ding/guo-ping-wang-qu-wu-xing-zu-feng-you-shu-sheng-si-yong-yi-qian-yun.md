---
id: zhao-ding-guo-ping-wang-qu-wu-xing-zu-feng-you-shu-sheng-si-yong-yi-qian-yun
title: 過平望趨吳興阻風遊殊勝寺用益謙韻
titlePinyin: guo4 ping2 wang4 qu1 wu2 xing1 zu3 feng1 you2 shu1 sheng4 si4 yong4 yi4 qian1 yun4
titleSlug: guo-ping-wang-qu-wu-xing-zu-feng-you-shu-sheng-si-yong-yi-qian-yun
author: 趙鼎
authorPinyin: zhao4 ding3
authorSlug: zhao-ding
dynasty: 宋
dynastyPinyin: song4
dynastySlug: song
tags: []
---

## 正文

- 羃羃疏雨歇，冷冷晚風清。
- 扁舟泊清淺，落日涵空明。
- 門臨稻畦沒，水浸莎岸平。
- 欠伸得寛曠，杖屨喜微行。
- 招提掩深靚，房户開斜横。
- 紛紛諸衲子，尚作迎送情。
- 神武行掛冠，吳市今變名。
- 及聞名理談，頓覺肝膽傾。
- 凡籠了無著，古佛當自成。
- 已復外身世，何者爲官榮。
- 同遊有亞父，早定登壇盟。
- 歸來不受賞，慨慷羞論兵。
- 閭閻取封侯，健兒勝書生。
- 因之發深省，種種鴻毛輕。

## 拼音

- mi4 mi4 shu1 yu3 xie1 ， leng3 leng3 wan3 feng1 qing1 。
- pian1 zhou1 bo2 qing1 qian3 ， luo4 ri4 han2 kong1 ming2 。
- men2 lin2 dao4 qi2 mei2 ， shui3 jin4 sha1 an4 ping2 。
- qian4 shen1 de2 kuan1 kuang4 ， zhang4 ju4 xi3 wei1 xing2 。
- zhao1 ti2 yan3 shen1 jing4 ， fang2 hu4 kai1 xie2 heng2 。
- fen1 fen1 zhu1 na4 zi0 ， shang4 zuo4 ying2 song4 qing2 。
- shen2 wu3 hang2 gua4 guan1 ， wu2 shi4 jin1 bian4 ming2 。
- ji2 wen2 ming2 li3 tan2 ， dun4 jue2 gan1 dan3 qing1 。
- fan2 long2 le0 wu2 zhu4 ， gu3 fo2 dang1 zi4 cheng2 。
- yi3 fu4 wai4 shen1 shi4 ， he2 zhe3 wei2 guan1 rong2 。
- tong2 you2 you3 ya1 fu4 ， zao3 ding4 deng1 tan2 meng2 。
- gui1 lai2 bu2 shou4 shang3 ， kai3 kang1 xiu1 lun4 bing1 。
- lü2 yan2 qu3 feng1 hou2 ， jian4 er2 sheng4 shu1 sheng1 。
- yin1 zhi1 fa1 shen1 xing3 ， zhong3 zhong3 hong2 mao2 qing1 。

## 注释

## 译文

## 赏析
