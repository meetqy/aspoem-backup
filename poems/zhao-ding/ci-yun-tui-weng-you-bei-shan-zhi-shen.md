---
id: zhao-ding-ci-yun-tui-weng-you-bei-shan-zhi-shen
title: 次韻退翁遊北山之什
titlePinyin: ci4 yun4 tui4 weng1 you2 bei3 shan1 zhi1 shen2
titleSlug: ci-yun-tui-weng-you-bei-shan-zhi-shen
author: 趙鼎
authorPinyin: zhao4 ding3
authorSlug: zhao-ding
dynasty: 宋
dynastyPinyin: song4
dynastySlug: song
tags: []
---

## 正文

- 孤雲天末山數峰，峰頭隱隱銜烏龍。
- 遙臨北嶺望故國，行歌負販舟車通。
- 時當高秋雨霜後，木葉紛亂號悲風。
- 聲華一夢水流去，名跡千古山争穹。
- 津橋煙草闕雙峙，馳道莓苔門九重。
- 鳴鑾飈馭杳何許，蓬萊頂上雲濛濛。
- 徒驚朝市屢更變，遑問邱壠多英雄。
- 鼎湖龍去自不返，非煙長鎖琉璃宫。
- 當年真聖受天命，香生菡萏祥光紅。
- 宫前父老尚能說，顧瞻遺宇悲涕中。
- 橋山松柏閟弓劍，有時寶氣飛長虹。
- 今主紹述更神武，回眸一視雲煙空。
- 請封章疏幾時上，振蹕行聞來自東。
- 功成亦念剏基業，從此不復言兵戎。
- 我生多難傷暌離，茫然却顧當何歸。
- 伏轅不作馬思奮，塌翼應憐鳥倦飛。
- 臨風且共一盃酒，要看酒面吹瀾漪。
- 不湏遐想念今昔，吾廬好在尋歸期。

## 拼音

- gu1 yun2 tian1 mo4 shan1 shu4 feng1 ， feng1 tou2 yin3 yin3 xian2 wu1 long2 。
- yao2 lin2 bei3 ling3 wang4 gu4 guo2 ， xing2 ge1 fu4 fan4 zhou1 ju1 tong1 。
- shi2 dang1 gao1 qiu1 yu3 shuang1 hou4 ， mu4 ye4 fen1 luan4 hao4 bei1 feng1 。
- sheng1 hua2 yi2 meng4 shui3 liu2 qu4 ， ming2 ji4 qian1 gu3 shan1 zheng1 qiong2 。
- jin1 qiao2 yan1 cao3 que4 shuang1 zhi4 ， chi2 dao4 mei2 tai2 men2 jiu3 chong2 。
- ming2 luan2 biao1 yu4 yao3 he2 xu1 ， peng2 lai2 ding3 shang4 yun2 meng2 meng2 。
- tu2 jing1 chao2 shi4 lü3 geng4 bian4 ， huang2 wen4 qiu1 long3 duo1 ying1 xiong2 。
- ding3 hu2 long2 qu4 zi4 bu4 fan3 ， fei1 yan1 chang2 suo3 liu2 li2 gong1 。
- dang1 nian2 zhen1 sheng4 shou4 tian1 ming4 ， xiang1 sheng1 han4 dan4 xiang2 guang1 hong2 。
- gong1 qian2 fu4 lao3 shang4 neng2 shuo1 ， gu4 zhan1 yi2 yu3 bei1 ti4 zhong1 。
- qiao2 shan1 song1 bai3 bi4 gong1 jian4 ， you3 shi2 bao3 qi4 fei1 chang2 hong2 。
- jin1 zhu3 shao4 shu4 geng4 shen2 wu3 ， hui2 mou2 yi2 shi4 yun2 yan1 kong1 。
- qing3 feng1 zhang1 shu1 ji1 shi2 shang4 ， zhen4 bi4 xing2 wen2 lai2 zi4 dong1 。
- gong1 cheng2 yi4 nian4 chuang4 ji1 ye4 ， cong2 ci3 bu2 fu4 yan2 bing1 rong2 。
- wo3 sheng1 duo1 nan2 shang1 kui2 li2 ， mang2 ran2 que4 gu4 dang1 he2 gui1 。
- fu2 yuan2 bu2 zuo4 ma3 si1 fen4 ， ta1 yi4 ying1 lian2 niao3 juan4 fei1 。
- lin2 feng1 qie3 gong4 yi4 bei1 jiu3 ， yao4 kan4 jiu3 mian4 chui1 lan2 yi1 。
- bu2 hui4 xia2 xiang3 nian4 jin1 xi1 ， wu2 lu2 hao3 zai4 xun2 gui1 qi1 。

## 注释

## 译文

## 赏析
