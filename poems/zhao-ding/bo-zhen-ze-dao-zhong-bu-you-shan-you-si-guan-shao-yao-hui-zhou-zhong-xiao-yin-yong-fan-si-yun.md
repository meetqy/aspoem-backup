---
id: zhao-ding-bo-zhen-ze-dao-zhong-bu-you-shan-you-si-guan-shao-yao-hui-zhou-zhong-xiao-yin-yong-fan-si-yun
title: 泊震澤道中步游善宥寺觀芍藥回舟中小飲用范四韻
titlePinyin: bo2 zhen4 ze2 dao4 zhong1 bu4 you2 shan4 you4 si4 guan1 shao2 yao4 hui2 zhou1 zhong1 xiao3 yin3 yong4 fan4 si4 yun4
titleSlug: bo-zhen-ze-dao-zhong-bu-you-shan-you-si-guan-shao-yao-hui-zhou-zhong-xiao-yin-yong-fan-si-yun
author: 趙鼎
authorPinyin: zhao4 ding3
authorSlug: zhao-ding
dynasty: 宋
dynastyPinyin: song4
dynastySlug: song
tags: []
---

## 正文

- 非才與時背，空手行路難。
- 朱門極嚴冷，仰首不可干。
- 初欲効寸進，挽舟八節灘。
- 雅意同心人，贈之雲錦端。
- 雖云食破硯，渇擬回狂瀾。
- 胸次竟莫吐，千丈虹蜺蟠。
- 誰復議行藏，浩歌空倚欄。
- 南來寄疏蓬，蝦菜豈所歡。
- 尋幽偶一笑，芳葩發奇觀。
- 念爾託根遠，香色不易完。
- 姓名逋客晦，風味書生酸。
- 作詩慰流落，激烈窮雕刓。
- 愁人多苦語，步遶吟且看。
- 歸懷止惋結，賴此杯酒寛。
- 忽忽時歲邁，凄凄風雨殘。
- 曷當三徑歸，暫卜一枝安。
- 寵辱何定物，向來心已闌。

## 拼音

- fei1 cai2 yu3 shi2 bei4 ， kong1 shou3 xing2 lu4 nan2 。
- zhu1 men2 ji2 yan2 leng3 ， yang3 shou3 bu4 ke3 gan1 。
- chu1 yu4 xiao4 cun4 jin4 ， wan3 zhou1 ba1 jie2 tan1 。
- ya3 yi4 tong2 xin1 ren2 ， zeng4 zhi1 yun2 jin3 duan1 。
- sui1 yun2 shi2 po4 yan4 ， ke3 ni3 hui2 kuang2 lan2 。
- xiong1 ci4 jing4 mo4 tu3 ， qian1 zhang4 hong2 ni2 pan2 。
- shui2 fu4 yi4 xing2 cang2 ， hao4 ge1 kong1 yi3 lan2 。
- nan2 lai2 ji4 shu1 peng2 ， xia1 cai4 qi3 suo3 huan1 。
- xun2 you1 ou3 yi2 xiao4 ， fang1 pa1 fa1 qi2 guan1 。
- nian4 er3 tuo1 gen1 yuan3 ， xiang1 se4 bu2 yi4 wan2 。
- xing4 ming2 bu1 ke4 hui4 ， feng1 wei4 shu1 sheng1 suan1 。
- zuo4 shi1 wei4 liu2 luo4 ， ji1 lie4 qiong2 diao1 wan2 。
- chou2 ren2 duo1 ku3 yu3 ， bu4 rao4 yin2 qie3 kan4 。
- gui1 huai2 zhi3 wan3 jie2 ， lai4 ci3 bei1 jiu3 kuan1 。
- hu1 hu1 shi2 sui4 mai4 ， qi1 qi1 feng1 yu3 can2 。
- he2 dang1 san1 jing4 gui1 ， zan4 bu3 yi4 zhi1 an1 。
- chong3 ru3 he2 ding4 wu4 ， xiang4 lai2 xin1 yi3 lan2 。

## 注释

## 译文

## 赏析
