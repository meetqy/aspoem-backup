---
id: zhao-ding-gui-shan-si-shi
title: 龜山寺詩
titlePinyin: gui1 shan1 si4 shi1
titleSlug: gui-shan-si-shi
author: 趙鼎
authorPinyin: zhao4 ding3
authorSlug: zhao-ding
dynasty: 宋
dynastyPinyin: song4
dynastySlug: song
tags: []
---

## 正文

- 夕照銜半壁，煙霏淡横練。
- 呼風掛帆席，晚著淮東岸。
- 波流蕩伏龜，山脚插秋漢。
- 白塔欻飛動，紺宇鎖華煥。
- 小閣候潮平，微徑依山轉。
- 雲林杳靄間，歷歷皆奇觀。
- 十年客京洛，每抱轅駒歎。
- 何意頓蕭然，朝來舟出汴。
- 眼界霄壤分，骨相仙凡換。
- 鱸從秋後肥，米到淮南賤。
- 幸脫兵火餘，苦爲塵網絆。
- 滄海寄餘齡，去此不難辦。
- 招邀謫仙人，騎鯨遊汗漫。

## 拼音

- xi1 zhao4 xian2 ban4 bi4 ， yan1 fei1 dan4 heng2 lian4 。
- hu1 feng1 gua4 fan1 xi2 ， wan3 zhu4 huai2 dong1 an4 。
- bo1 liu2 dang4 fu2 gui1 ， shan1 jiao3 cha1 qiu1 han4 。
- bai2 ta3 chua1 fei1 dong4 ， gan4 yu3 suo3 hua2 huan4 。
- xiao3 ge2 hou4 chao2 ping2 ， wei1 jing4 yi1 shan1 zhuan3 。
- yun2 lin2 yao3 ai3 jian4 ， li4 li4 jie1 qi2 guan1 。
- shi2 nian2 ke4 jing1 luo4 ， mei3 bao4 yuan2 ju1 tan4 。
- he2 yi4 dun4 xiao1 ran2 ， chao2 lai2 zhou1 chu1 bian4 。
- yan3 jie4 xiao1 rang3 fen1 ， gu3 xiang4 xian1 fan2 huan4 。
- lu2 cong2 qiu1 hou4 fei2 ， mi3 dao4 huai2 nan2 jian4 。
- xing4 tuo1 bing1 huo3 yu2 ， ku3 wei2 chen2 wang3 ban4 。
- cang1 hai3 ji4 yu2 ling2 ， qu4 ci3 bu4 nan2 ban4 。
- zhao1 yao1 zhe2 xian1 ren2 ， qi2 jing1 you2 han4 man4 。

## 注释

## 译文

## 赏析
