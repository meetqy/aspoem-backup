---
id: zhang-shang-ying-liu-ti-hui-shan-si
title: 留題慧山寺
titlePinyin: liu2 ti2 hui4 shan1 si4
titleSlug: liu-ti-hui-shan-si
author: 張商英
authorPinyin: zhang1 shang1 ying1
authorSlug: zhang-shang-ying
dynasty: 宋
dynastyPinyin: song4
dynastySlug: song
tags: []
---

## 正文

- 咸陽獲重之明年，五月端午予泛船。
- 二閘新成洞常潤，組練直貫吳松川。
- 淮南柁師初入浙，借問邑里猶茫然。
- 茶經舊說慧山泉，海內知名五十年。
- 今日親來酌泉水，一見信異傳聞千。
- 置茶適自建安到，青杯石臼相爭先。
- 輾羅萬過玉泥膩，小瓶蟹眼湯正煎。
- 乳頭雲脚蓋盞面，吸嗅入鼻消睡眠。
- 滌釜操壺貯甘液，緘題遠寄朱門宅。
- 仙人見水是瑠璃，乃知陸羽非凡客。

## 拼音

- xian2 yang2 huo4 zhong4 zhi1 ming2 nian2 ， wu3 yue4 duan1 wu3 yu3 fan4 chuan2 。
- er4 zha2 xin1 cheng2 dong4 chang2 run4 ， zu3 lian4 zhi2 guan4 wu2 song1 chuan1 。
- huai2 nan2 tuo2 shi1 chu1 ru4 zhe4 ， jie4 wen4 yi4 li3 you2 mang2 ran2 。
- cha2 jing1 jiu4 shuo1 hui4 shan1 quan2 ， hai3 nei4 zhi1 ming2 wu3 shi2 nian2 。
- jin1 ri4 qin1 lai2 zhuo2 quan2 shui3 ， yi2 jian4 xin4 yi4 chuan2 wen2 qian1 。
- zhi4 cha2 shi4 zi4 jian4 an1 dao4 ， qing1 bei1 shi2 jiu4 xiang1 zheng1 xian1 。
- zhan3 luo2 wan4 guo4 yu4 ni2 ni4 ， xiao3 ping2 xie4 yan3 tang1 zheng4 jian1 。
- ru3 tou2 yun2 jiao3 gai4 zhan3 mian4 ， xi1 xiu4 ru4 bi2 xiao1 shui4 mian2 。
- di2 fu3 cao1 hu2 zhu4 gan1 ye4 ， jian1 ti2 yuan3 ji4 zhu1 men2 zhai2 。
- xian1 ren2 jian4 shui3 shi4 liu2 li2 ， nai3 zhi1 lu4 yu3 fei1 fan2 ke4 。

## 注释

## 译文

## 赏析
