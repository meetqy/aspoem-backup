---
id: zhang-shang-ying-ling-yun-xing
title: 淩雲行
titlePinyin: ling2 yun2 xing2
titleSlug: ling-yun-xing
author: 張商英
authorPinyin: zhang1 shang1 ying1
authorSlug: zhang-shang-ying
dynasty: 唐
dynastyPinyin: tang2
dynastySlug: tang
tags: [] 
---

## 正文

- 麻姑何代仙，南城有遺壇。
- 雙練飛絕巘，天風逼人寒。
- 枯螺抱怪石，幾見海水乾。
- 清都在何許，烟霧不可干。
- 宮闕鏤白玉，輜軿駕朱鸞。
- 念非粗濁質，可以超雲端。
- 沖虛盡塵滓，變化生羽翰。
- 悠悠戚施子，汲汲營餔餐。
- 頎然碩且大，軀幹壓馬鞍。
- 奉養恐不至，齒髮忽已殘。
- 呼吸一時絕，枯骸積巑岏。
- 膝行望碧落，霄露零衣冠。
- 願聞道之妙，不用擲米丹。
- 人間寧足樂，棄去夫何難。

## 拼音

- ma2 gu1 he2 dai4 xian1 ， nan2 cheng2 you3 yi2 tan2 。
- shuang1 lian4 fei1 jue2 yan3 ， tian1 feng1 bi1 ren2 han2 。
- ku1 luo2 bao4 guai4 shi2 ， ji1 jian4 hai3 shui3 qian2 。
- qing1 dou1 zai4 he2 xu1 ， yan1 wu4 bu4 ke3 gan1 。
- gong1 que4 lou4 bai2 yu4 ， zi1 ping2 jia4 zhu1 luan2 。
- nian4 fei1 cu1 zhuo2 zhi4 ， ke3 yi3 chao1 yun2 duan1 。
- chong1 xu1 jin4 chen2 zi3 ， bian4 hua4 sheng1 yu3 han4 。
- you1 you1 qi1 shi1 zi3 ， ji2 ji2 ying2 bu1 can1 。
- qi2 ran2 shuo4 qie3 da4 ， qu1 gan4 ya1 ma3 an1 。
- feng4 yang3 kong3 bu2 zhi4 ， chi3 fa4 hu1 yi3 can2 。
- hu1 xi1 yi4 shi2 jue2 ， ku1 hai2 ji1 cuan2 wan2 。
- xi1 xing2 wang4 bi4 luo4 ， xiao1 lu4 ling2 yi1 guan1 。
- yuan4 wen2 dao4 zhi1 miao4 ， bu2 yong4 zhi4 mi3 dan1 。
- ren2 jian4 ning2 zu2 le4 ， qi4 qu4 fu1 he2 nan2 。

## 注释

## 译文

## 赏析
