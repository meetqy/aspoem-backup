---
id: shi-yao-bi-ti-da-guang-si-shi
title: 題大光寺詩
titlePinyin: ti2 da4 guang1 si4 shi1
titleSlug: ti-da-guang-si-shi
author: 史堯弼
authorPinyin: shi3 yao2 bi4
authorSlug: shi-yao-bi
dynasty: 宋
dynastyPinyin: song4
dynastySlug: song
tags: []
---

## 正文

- 百轉細落修蛇蟠，兩間螺髻巉青巒，其下碧澗流清寒。
- 天旋路盡不復去，環爲絕嶂凌空攢。
- 傖儜左右更折旋，攝伏犀虎蹲猊狻。
- 忽然覆釜落山趾，化出寶宇中平寬。
- 石床曩事知有無，猖狂欲往心渺漫。
- 空憶盛時元壯觀，鳴鐘擊鼓侵雲端。
- 天魔禠魄不敢干，那知劫災須臾間。
- 淒涼瓦礫荒叢菅，但存四壁空青山。
- 興亡一去寧復還，獨遣道者身苦難。
- 我喟而作坐長歎，乞爲白雲千歲閑。

## 拼音

- bai3 zhuan3 xi4 luo4 xiu1 she2 pan2 ， liang3 jian4 luo2 ji4 chan2 qing1 luan2 ， qi2 xia4 bi4 jian4 liu2 qing1 han2 。
- tian1 xuan2 lu4 jin4 bu2 fu4 qu4 ， huan2 wei2 jue2 zhang4 ling2 kong1 zan3 。
- cang1 ning2 zuo3 you4 geng4 zhe2 xuan2 ， she4 fu2 xi1 hu3 dun1 ni2 suan1 。
- hu1 ran2 fu4 fu3 luo4 shan1 zhi3 ， hua4 chu1 bao3 yu3 zhong1 ping2 kuan1 。
- shi2 chuang2 nang3 shi4 zhi1 you3 wu2 ， chang1 kuang2 yu4 wang3 xin1 miao3 man4 。
- kong1 yi4 sheng4 shi2 yuan2 zhuang4 guan1 ， ming2 zhong1 ji1 gu3 qin1 yun2 duan1 。
- tian1 mo2 si1 po4 bu4 gan3 gan1 ， na4 zhi1 jie2 zai1 xu1 yu2 jian4 。
- qi1 liang2 wa3 li4 huang1 cong2 jian1 ， dan4 cun2 si4 bi4 kong1 qing1 shan1 。
- xing1 wang2 yi2 qu4 ning2 fu4 huan2 ， du2 qian3 dao4 zhe3 shen1 ku3 nan2 。
- wo3 kui4 er2 zuo4 zuo4 chang2 tan4 ， qi3 wei2 bai2 yun2 qian1 sui4 xian2 。

## 注释

## 译文

## 赏析
