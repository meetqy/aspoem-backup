---
id: shi-yao-bi-gu-ren-shou-bo-zhang-fu-jun-wan-shi-lan-fu-jun-shi-zhuang-jian-qi-ju-jing-kang-guo-nan-shi-du-li-sheng-chuan-kang-kai-bu-jue-lei-xia-xi-ran-you-gan-wu-zhong-zuo-shi-ai-zhi
title: 故仁壽簿張府君挽詩覽府君事狀見其居靖康國難時讀李晟傳慷慨不覺淚下衋然有感於中作詩哀之
titlePinyin: gu4 ren2 shou4 bo2 zhang1 fu3 jun1 wan3 shi1 lan3 fu3 jun1 shi4 zhuang4 jian4 qi2 ju1 jing4 kang1 guo2 nan2 shi2 du2 li3 sheng4 chuan2 kang1 kai3 bu4 jue2 lei4 xia4 xi4 ran2 you3 gan3 wu1 zhong1 zuo4 shi1 ai1 zhi1
titleSlug: gu-ren-shou-bo-zhang-fu-jun-wan-shi-lan-fu-jun-shi-zhuang-jian-qi-ju-jing-kang-guo-nan-shi-du-li-sheng-chuan-kang-kai-bu-jue-lei-xia-xi-ran-you-gan-wu-zhong-zuo-shi-ai-zhi
author: 史堯弼
authorPinyin: shi3 yao2 bi4
authorSlug: shi-yao-bi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 羊肸與鬷蔑，雅好非宿敦。
- 携手遽升堂，一語不待煩。
- 物理適相感，豈用疏戚論。
- 夫君今則亡，遺言空復存。
- 乃能使余悲，覽之涕瀾翻。
- 曩在歲丙午，烽烟塞天閽。
- 四溟波蕩沃，公方卧山樊。
- 忽撫西平傳，憤悶神飛鶱。
- 尚想繡帽翁，凜凜躬櫜鞬。
- 指顧還兩都，筍簴安陵園。
- 唐家有遺黎，不識金鼓喧。
- 掩卷淚如迸，汗簡猶班痕。
- 平時閭閻中，聊乘下澤轅。
- 豈知中激烈，感慨在元元。
- 斯言當余意，爲慟聲復吞。
- 但聞神州地，晝暝煙塵昏。
- 故老不可得，華屋今丘墦。
- 九原儻作興，余欲重與論。

## 拼音

- yang2 xi1 yu3 zong1 mie4 ， ya3 hao3 fei1 su4 dun1 。
- xie2 shou3 ju4 sheng1 tang2 ， yi4 yu3 bu2 dai4 fan2 。
- wu4 li3 shi4 xiang1 gan3 ， qi3 yong4 shu1 qi1 lun4 。
- fu1 jun1 jin1 ze2 wang2 ， yi2 yan2 kong1 fu4 cun2 。
- nai3 neng2 shi3 yu2 bei1 ， lan3 zhi1 ti4 lan2 fan1 。
- nang3 zai4 sui4 bing3 wu3 ， feng1 yan1 sai1 tian1 hun1 。
- si4 ming2 bo1 dang4 wo4 ， gong1 fang1 wo4 shan1 fan2 。
- hu1 fu3 xi1 ping2 chuan2 ， fen4 men4 shen2 fei1 xian1 。
- shang4 xiang3 xiu4 mao4 weng1 ， lin3 lin3 gong1 gao1 jian1 。
- zhi3 gu4 huan2 liang3 dou1 ， sun3 ju4 an1 ling2 yuan2 。
- tang2 jia1 you3 yi2 li2 ， bu4 shi2 jin1 gu3 xuan1 。
- yan3 juan4 lei4 ru2 beng4 ， han4 jian3 you2 ban1 hen2 。
- ping2 shi2 lü2 yan2 zhong1 ， liao2 cheng2 xia4 ze2 yuan2 。
- qi3 zhi1 zhong1 ji1 lie4 ， gan3 kai3 zai4 yuan2 yuan2 。
- si1 yan2 dang1 yu2 yi4 ， wei2 tong4 sheng1 fu4 tun1 。
- dan4 wen2 shen2 zhou1 di4 ， zhou4 ming2 yan1 chen2 hun1 。
- gu4 lao3 bu4 ke3 de2 ， hua2 wu1 jin1 qiu1 fan2 。
- jiu3 yuan2 tang3 zuo4 xing1 ， yu2 yu4 zhong4 yu3 lun4 。

## 注释

## 译文

## 赏析
