---
id: shi-yao-bi-liu-ti-dan-jing-juan-hou
title: 留題丹經卷後
titlePinyin: liu2 ti2 dan1 jing1 juan4 hou4
titleSlug: liu-ti-dan-jing-juan-hou
author: 史堯弼
authorPinyin: shi3 yao2 bi4
authorSlug: shi-yao-bi
dynasty: 宋
dynastyPinyin: song4
dynastySlug: song
tags: []
---

## 正文

- 武陵郡西桃花源，水盩山厔蠻區連。
- 秦人避秦久寓此，種桃千樹春風前。
- 落紅滿地溪路斷，魚郎捨舟得洞天。
- 瑞光浮動見宮室，桑竹交映膏腴田。
- 蒼崖老木含太古，民物朴野天理全。
- 男耕女織無租痛，鷄鳴犬吠通陌阡。
- 東家西家走相問，客來何許今何年。
- 歷將時事爲具言，二世不守嬴氏顛。
- 人心歸漢沛公起，四百餘載瞞竊焉。
- 迄今已復爲晉有，尚何懼死長城邊。
- 豈知世態多廢興，聞之撫髀皆喟然。
- 辭歸未許留數日，陳列俎豆如賓筵。
- 生逢樂土自可樂，山林朝市非相懸。
- 明朝棹開落塵境，恍如夢破陵谷遷。
- 淵明一記故實在，世俗竟作神仙傳。
- 裹糧問道不復往，大笑子驥真無緣。
- 我今置酒嶂峰巔，醉袖起舞凌風烟。
- 大還有訣誰所傳，始自廣成授黄髯。
- 髯龍上征老聃出，谷神立說洪其源。
- 陰符黄庭龍虎經，伯陽契易誠多端。
- 况復後學如牛毛，支分派別徒紛然。
- 先天一氣誰真知，來如陽德升九淵。
- 疾雷破山坤軸裂，政要主者定力堅。
- 前絃之後後絃前，藥物不可錙銖偏。
- 黑白相尋祕融結，髣髴有象形質圓。
- 周天運火循屯蒙，非同坡老燒凡鉛。
- 無中生子奪造化，脫骨洗髓乘雲軿。
- 鞭笞鸞鳳隘八極，銅駝一笑三千年。
- 胡爲知此不自鍊，先儒嘗戒偷生安。
- 人身生死猶晝夜，以道順守全此天。
- 何須行怪出世法，屏棄骨肉潜荒山。
- 君臣父子與夫婦，兄弟朋友綱常間。
- 聖人設教若大路，反趨旁徑迷榛菅。
- 方壺員嶠渺何許，徒令世俗滋欺瞞。
- 房公便合掃塵壁，大書我詩爲訂頑。

## 拼音

- wu3 ling2 jun4 xi1 tao2 hua1 yuan2 ， shui3 zhou1 shan1 zhi4 man2 qu1 lian2 。
- qin2 ren2 bi4 qin2 jiu3 yu4 ci3 ， zhong3 tao2 qian1 shu4 chun1 feng1 qian2 。
- luo4 hong2 man3 di4 xi1 lu4 duan4 ， yu2 lang2 she3 zhou1 de2 dong4 tian1 。
- rui4 guang1 fu2 dong4 jian4 gong1 shi4 ， sang1 zhu2 jiao1 ying4 gao1 yu2 tian2 。
- cang1 ya2 lao3 mu4 han2 tai4 gu3 ， min2 wu4 pu3 ye3 tian1 li3 quan2 。
- nan2 geng1 nü3 zhi1 wu2 zu1 tong4 ， ji1 ming2 quan3 fei4 tong1 mo4 qian1 。
- dong1 jia1 xi1 jia1 zou3 xiang1 wen4 ， ke4 lai2 he2 xu1 jin1 he2 nian2 。
- li4 jiang1 shi2 shi4 wei2 ju4 yan2 ， er4 shi4 bu4 shou3 ying2 shi4 dian1 。
- ren2 xin1 gui1 han4 pei4 gong1 qi3 ， si4 bai3 yu2 zai4 man2 qie4 yan1 。
- qi4 jin1 yi3 fu4 wei2 jin4 you3 ， shang4 he2 ju4 si3 chang2 cheng2 bian1 。
- qi3 zhi1 shi4 tai4 duo1 fei4 xing1 ， wen2 zhi1 fu3 bi4 jie1 kui4 ran2 。
- ci2 gui1 wei4 xu1 liu2 shu4 ri4 ， chen2 lie4 zu3 dou4 ru2 bin1 yan2 。
- sheng1 feng2 le4 tu3 zi4 ke3 le4 ， shan1 lin2 chao2 shi4 fei1 xiang1 xuan2 。
- ming2 chao2 zhao4 kai1 luo4 chen2 jing4 ， huang3 ru2 meng4 po4 ling2 gu3 qian1 。
- yuan1 ming2 yi2 ji4 gu4 shi2 zai4 ， shi4 su2 jing4 zuo4 shen2 xian1 chuan2 。
- guo3 liang2 wen4 dao4 bu2 fu4 wang3 ， da4 xiao4 zi3 ji4 zhen1 wu2 yuan2 。
- wo3 jin1 zhi4 jiu3 zhang4 feng1 dian1 ， zui4 xiu4 qi3 wu3 ling2 feng1 yan1 。
- da4 huan2 you3 jue2 shui2 suo3 chuan2 ， shi3 zi4 guang3 cheng2 shou4 huang2 ran2 。
- ran2 long2 shang4 zheng1 lao3 dan1 chu1 ， gu3 shen2 li4 shuo1 hong2 qi2 yuan2 。
- yin1 fu2 huang2 ting2 long2 hu3 jing1 ， bo2 yang2 qi4 yi4 cheng2 duo1 duan1 。
- kuang4 fu4 hou4 xue2 ru2 niu2 mao2 ， zhi1 fen1 pai4 bie2 tu2 fen1 ran2 。
- xian1 tian1 yi2 qi4 shui2 zhen1 zhi1 ， lai2 ru2 yang2 de2 sheng1 jiu3 yuan1 。
- ji2 lei2 po4 shan1 kun1 zhou2 lie4 ， zheng4 yao4 zhu3 zhe3 ding4 li4 jian1 。
- qian2 xian2 zhi1 hou4 hou4 xian2 qian2 ， yao4 wu4 bu4 ke3 zi1 zhu1 pian1 。
- hei1 bai2 xiang1 xun2 bi4 rong2 jie2 ， fang3 fu2 you3 xiang4 xing2 zhi4 yuan2 。
- zhou1 tian1 yun4 huo3 xun2 tun2 meng2 ， fei1 tong2 po1 lao3 shao1 fan2 qian1 。
- wu2 zhong1 sheng1 zi3 duo2 zao4 hua4 ， tuo1 gu3 xi3 sui3 cheng2 yun2 ping2 。
- bian1 chi1 luan2 feng4 ai4 ba1 ji2 ， tong2 tuo2 yi2 xiao4 san1 qian1 nian2 。
- hu2 wei2 zhi1 ci3 bu2 zi4 lian4 ， xian1 ru2 chang2 jie4 tou1 sheng1 an1 。
- ren2 shen1 sheng1 si3 you2 zhou4 ye4 ， yi3 dao4 shun4 shou3 quan2 ci3 tian1 。
- he2 xu1 xing2 guai4 chu1 shi4 fa3 ， ping2 qi4 gu3 rou4 qian2 huang1 shan1 。
- jun1 chen2 fu4 zi3 yu3 fu1 fu4 ， xiong1 di4 peng2 you0 gang1 chang2 jian4 。
- sheng4 ren2 she4 jiao4 ruo4 da4 lu4 ， fan3 qu1 pang2 jing4 mi2 zhen1 jian1 。
- fang1 hu2 yuan2 jiao4 miao3 he2 xu1 ， tu2 ling4 shi4 su2 zi1 qi1 man2 。
- fang2 gong1 bian4 he2 sao3 chen2 bi4 ， da4 shu1 wo3 shi1 wei2 ding4 wan2 。

## 注释

## 译文

## 赏析
