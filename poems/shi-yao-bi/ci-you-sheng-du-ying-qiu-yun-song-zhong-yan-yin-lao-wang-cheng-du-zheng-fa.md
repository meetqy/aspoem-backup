---
id: shi-yao-bi-ci-you-sheng-du-ying-qiu-yun-song-zhong-yan-yin-lao-wang-cheng-du-zheng-fa
title: 次友生杜應求韻送中巖印老往成都正法
titlePinyin: ci4 you3 sheng1 du4 ying1 qiu2 yun4 song4 zhong1 yan2 yin4 lao3 wang3 cheng2 du1 zheng4 fa3
titleSlug: ci-you-sheng-du-ying-qiu-yun-song-zhong-yan-yin-lao-wang-cheng-du-zheng-fa
author: 史堯弼
authorPinyin: shi3 yao2 bi4
authorSlug: shi-yao-bi
dynasty: 宋
dynastyPinyin: song4
dynastySlug: song
tags: []
---

## 正文

- 原原臨濟孫，一一孤峯峻。
- 舊來正法眼，不許窺閫仞。
- 古路人迹絕，况復遺轍軔。
- 只今誰健者，公亦師子迅。
- 倚天劍氣寒，掣電目光瞬。
- 平生縛虎手，肯擊死蛇陣。
- 如何鬧市裏，撒手乃勇進。
- 前時老狐臊，腥氣存已僅。
- 傾河看洗滌，餘刃聊斥擯。
- 坐令會府地，圜悟宗復振。
- 緬思中巖老，今代無此雋。
- 喜聞親嫡子，高提曩真印。
- 要知天人師，此位那可閏。
- 好去露鞭影，廣道收駔駿。
- 睠言清浄關，莫遣衆魔磷。
- 願爲一事大，他物非所贐。

## 拼音

- yuan2 yuan2 lin2 ji4 sun1 ， yi1 yi1 gu1 feng1 jun4 。
- jiu4 lai2 zheng4 fa3 yan3 ， bu4 xu1 kui1 kun3 ren4 。
- gu3 lu4 ren2 ji4 jue2 ， kuang4 fu4 yi2 zhe2 ren4 。
- zhi1 jin1 shui2 jian4 zhe3 ， gong1 yi4 shi1 zi3 xun4 。
- yi3 tian1 jian4 qi4 han2 ， che4 dian4 mu4 guang1 shun4 。
- ping2 sheng1 fu4 hu3 shou3 ， ken3 ji1 si3 she2 zhen4 。
- ru2 he2 nao4 shi4 li3 ， sa1 shou3 nai3 yong3 jin4 。
- qian2 shi2 lao3 hu2 sao1 ， xing1 qi4 cun2 yi3 jin3 。
- qing1 he2 kan4 xi3 di2 ， yu2 ren4 liao2 chi4 bin4 。
- zuo4 ling4 hui4 fu3 di4 ， huan2 wu4 zong1 fu4 zhen4 。
- mian3 si1 zhong1 yan2 lao3 ， jin1 dai4 wu2 ci3 jun4 。
- xi3 wen2 qin1 di2 zi3 ， gao1 ti2 nang3 zhen1 yin4 。
- yao4 zhi1 tian1 ren2 shi1 ， ci3 wei4 na4 ke3 run4 。
- hao3 qu4 lu4 bian1 ying3 ， guang3 dao4 shou1 zang3 jun4 。
- juan4 yan2 qing1 jing4 guan1 ， mo4 qian3 zhong4 mo2 lin2 。
- yuan4 wei2 yi2 shi4 da4 ， ta1 wu4 fei1 suo3 jin4 。

## 注释

## 译文

## 赏析
