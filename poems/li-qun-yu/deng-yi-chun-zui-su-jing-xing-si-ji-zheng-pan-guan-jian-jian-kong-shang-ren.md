---
id: li-qun-yu-deng-yi-chun-zui-su-jing-xing-si-ji-zheng-pan-guan-jian-jian-kong-shang-ren
title: 登宜春醉宿景星寺寄鄭判官兼簡空上人
titlePinyin: deng1 yi2 chun1 zui4 su4 jing3 xing1 si4 ji4 zheng4 pan4 guan1 jian1 jian3 kong1 shang4 ren2
titleSlug: deng-yi-chun-zui-su-jing-xing-si-ji-zheng-pan-guan-jian-jian-kong-shang-ren
author: 李羣玉
authorPinyin: li3 qun2 yu4
authorSlug: li-qun-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 曉發碧水陽，暝宿金山寺。
- 松風灑寒雨，淅瀝醒餘醉。
- 夜中香積飯，蔬粒俱精異。
- 境寂滅塵愁，神高得詩思。
- 皎皎滎陽子，芳春富才義。
- 漲海豁心源，冰壺見門地。
- 碧霄有鳩序，未展聯行翅。
- 俱笑一尺繩，三年絆騏驥。
- 摧藏擔簦客，鬱抑胸襟事。
- 名業爾未從，臨風嘿舒志。
- 一身渺雲嶺，中夜空涕泗。
- 側枕對孤燈，衾寒不成寐。
- 糧薪極桂玉，大道生榛刺。
- 耻息惡木陰，難書劒歌意。
- 揚鞭入莽蒼，山驛凌煙翠。
- 越鳥日南飛，芳音願相次。

## 拼音

- xiao3 fa1 bi4 shui3 yang2 ， ming2 su4 jin1 shan1 si4 。
- song1 feng1 sa3 han2 yu3 ， xi1 li4 xing3 yu2 zui4 。
- ye4 zhong1 xiang1 ji1 fan4 ， shu1 li4 ju4 jing1 yi4 。
- jing4 ji4 mie4 chen2 chou2 ， shen2 gao1 de2 shi1 si1 。
- jiao3 jiao3 xing2 yang2 zi3 ， fang1 chun1 fu4 cai2 yi4 。
- zhang3 hai3 huo1 xin1 yuan2 ， bing1 hu2 jian4 men2 di4 。
- bi4 xiao1 you3 jiu1 xu4 ， wei4 zhan3 lian2 xing2 chi4 。
- ju4 xiao4 yi4 chi3 sheng2 ， san1 nian2 ban4 qi2 ji4 。
- cui1 cang2 dan1 deng1 ke4 ， yu4 yi4 xiong1 jin1 shi4 。
- ming2 ye4 er3 wei4 cong2 ， lin2 feng1 hei1 shu1 zhi4 。
- yi4 shen1 miao3 yun2 ling3 ， zhong1 ye4 kong1 ti4 si4 。
- ce4 zhen3 dui4 gu1 deng1 ， qin1 han2 bu4 cheng2 mei4 。
- liang2 xin1 ji2 gui4 yu4 ， da4 dao4 sheng1 zhen1 ci4 。
- chi3 xi1 e4 mu4 yin1 ， nan2 shu1 jian4 ge1 yi4 。
- yang2 bian1 ru4 mang3 cang1 ， shan1 yi4 ling2 yan1 cui4 。
- yue4 niao3 ri4 nan2 fei1 ， fang1 yin1 yuan4 xiang1 ci4 。

## 注释

## 译文

## 赏析
