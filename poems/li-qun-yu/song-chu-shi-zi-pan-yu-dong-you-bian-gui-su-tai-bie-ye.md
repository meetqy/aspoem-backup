---
id: li-qun-yu-song-chu-shi-zi-pan-yu-dong-you-bian-gui-su-tai-bie-ye
title: 送處士自番禺東遊便歸蘇臺別業
titlePinyin: song4 chu3 shi4 zi4 pan1 yu2 dong1 you2 bian4 gui1 su1 tai2 bie2 ye4
titleSlug: song-chu-shi-zi-pan-yu-dong-you-bian-gui-su-tai-bie-ye
author: 李羣玉
authorPinyin: li3 qun2 yu4
authorSlug: li-qun-yu
dynasty: 唐
dynastyPinyin: tang2
dynastySlug: tang
tags: []
---

## 正文

- 啞軋暮江上，櫓聲搖落心。
- 宛陵三千里，路指吳雲深。
- 蓴菜動歸興，忽然聞會吟。
- 南浮龍川月，東下敬亭岑。
- 多君詠逍遙，結蘿碧溪陰。
- 高籠華表鶴，靜對幽蘭琴。
- 汗漫江海思，傲然抽冠簪。
- 歸嶼未云寂，還家應追尋。
- 二陸文苑秀，岧嶤懷所欽。
- 惜我入洛晚，不睹雙南金。
- 江左風流盡，名賢成古今。
- 送君無限意，別酒但加斟。

## 拼音

- ya3 ya4 mu4 jiang1 shang4 ， lu3 sheng1 yao2 luo4 xin1 。
- wan3 ling2 san1 qian1 li3 ， lu4 zhi3 wu2 yun2 shen1 。
- chun2 cai4 dong4 gui1 xing1 ， hu1 ran2 wen2 hui4 yin2 。
- nan2 fu2 long2 chuan1 yue4 ， dong1 xia4 jing4 ting2 cen2 。
- duo1 jun1 yong3 xiao1 yao2 ， jie2 luo2 bi4 xi1 yin1 。
- gao1 long2 hua2 biao3 he4 ， jing4 dui4 you1 lan2 qin2 。
- han4 man4 jiang1 hai3 si1 ， ao4 ran2 chou1 guan1 zan1 。
- gui1 yu3 wei4 yun2 ji4 ， huan2 jia1 ying1 zhui1 xun2 。
- er4 lu4 wen2 yuan4 xiu4 ， tiao2 yao2 huai2 suo3 qin1 。
- xi1 wo3 ru4 luo4 wan3 ， bu4 du3 shuang1 nan2 jin1 。
- jiang1 zuo3 feng1 liu2 jin4 ， ming2 xian2 cheng2 gu3 jin1 。
- song4 jun1 wu2 xian4 yi4 ， bie2 jiu3 dan4 jia1 zhen1 。

## 注释

## 译文

## 赏析
