---
id: li-qun-yu-zi-li-pu-dong-you-jiang-biao-tu-chu-ba-qiu-tou-yuan-wai-cong-gong-yu
title: 自澧浦東遊江表途出巴丘投員外從公虞
titlePinyin: zi4 li3 pu3 dong1 you2 jiang1 biao3 tu2 chu1 ba1 qiu1 tou2 yuan2 wai4 cong2 gong1 yu2
titleSlug: zi-li-pu-dong-you-jiang-biao-tu-chu-ba-qiu-tou-yuan-wai-cong-gong-yu
author: 李羣玉
authorPinyin: li3 qun2 yu4
authorSlug: li-qun-yu
dynasty: 唐
dynastyPinyin: tang2
dynastySlug: tang
tags: []
---

## 正文

- 短翮後飛者，前攀鸞鶴翔。
- 力微應萬里，矯首空蒼蒼。
- 誰昔探花源，考槃西岳陽。
- 高風動商洛，綺皓無馨香。
- 一朝下蒲輪，清輝照巖廊。
- 孤醒立衆醉，古道何由昌。
- 經術震浮盪，國風掃齊梁。
- 文襟即玄圃，筆下成琳琅。
- 霞水散吟嘯，松筠奉琴觴。
- 冰壺避皎潔，武庫羞鋒鋩。
- 小子書代耕，束髮頗自強。
- 艱哉水投石，壯志空摧藏。
- 十年侶龜魚，垂頭在沅湘。
- 巴歌揜白雪，鮑肆埋蘭芳。
- 騷雅道未喪，何憂名不彰。
- 飢寒束困厄，默塞飛星霜。
- 百志不成一，東波擲年光。
- 塵生脫粟甑，萬里違高堂。
- 中夜恨火來，焚燒九回腸。
- 平明梁山淚，緣枕霑匡牀。
- 依泊洞庭波，木葉忽已黃。
- 哀碪擣秋色，曉月啼寒螿。
- 復此櫂孤舟，雲濤浩茫茫。
- 朱門待媒勢，短褐誰揄揚。
- 仰羨野陂鳧，無心憂稻粱。
- 不如天邊雁，南北皆成行。
- 男兒白日間，變化未可量。
- 所希困辱地，剪拂成騰驤。
- 咋筆話肝肺，詠茲枯魚章。
- 何由首西路，目斷白雲鄉。

## 拼音

- duan3 he2 hou4 fei1 zhe3 ， qian2 pan1 luan2 he4 xiang2 。
- li4 wei1 ying1 wan4 li3 ， jiao3 shou3 kong1 cang1 cang1 。
- shui2 xi1 tan4 hua1 yuan2 ， kao3 pan2 xi1 yue4 yang2 。
- gao1 feng1 dong4 shang1 luo4 ， qi3 hao4 wu2 xin1 xiang1 。
- yi4 zhao1 xia4 pu2 lun2 ， qing1 hui1 zhao4 yan2 lang2 。
- gu1 xing3 li4 zhong4 zui4 ， gu3 dao4 he2 you2 chang1 。
- jing1 shu4 zhen4 fu2 dang4 ， guo2 feng1 sao3 qi2 liang2 。
- wen2 jin1 ji2 xuan2 pu3 ， bi3 xia4 cheng2 lin2 lang2 。
- xia2 shui3 san4 yin2 xiao4 ， song1 yun2 feng4 qin2 shang1 。
- bing1 hu2 bi4 jiao3 jie2 ， wu3 ku4 xiu1 feng1 mang2 。
- xiao3 zi0 shu1 dai4 geng1 ， shu4 fa4 po1 zi4 qiang2 。
- jian1 zai1 shui3 tou2 shi2 ， zhuang4 zhi4 kong1 cui1 cang2 。
- shi2 nian2 lü3 gui1 yu2 ， chui2 tou2 zai4 yuan2 xiang1 。
- ba1 ge1 yan3 bai2 xue3 ， bao4 si4 mai2 lan2 fang1 。
- sao1 ya3 dao4 wei4 sang1 ， he2 you1 ming2 bu4 zhang1 。
- ji1 han2 shu4 kun4 e4 ， mo4 sai1 fei1 xing1 shuang1 。
- bai3 zhi4 bu4 cheng2 yi1 ， dong1 bo1 zhi4 nian2 guang1 。
- chen2 sheng1 tuo1 su4 zeng4 ， wan4 li3 wei2 gao1 tang2 。
- zhong1 ye4 hen4 huo3 lai2 ， fen2 shao1 jiu3 hui2 chang2 。
- ping2 ming2 liang2 shan1 lei4 ， yuan2 zhen3 zhan1 kuang1 chuang2 。
- yi1 bo2 dong4 ting2 bo1 ， mu4 ye4 hu1 yi3 huang2 。
- ai1 zhen1 dao3 qiu1 se4 ， xiao3 yue4 ti2 han2 jiang1 。
- fu4 ci3 zhao4 gu1 zhou1 ， yun2 tao1 hao4 mang2 mang2 。
- zhu1 men2 dai4 mei2 shi4 ， duan3 he4 shui2 yu2 yang2 。
- yang3 xian4 ye3 bei1 fu2 ， wu2 xin1 you1 dao4 liang2 。
- bu4 ru2 tian1 bian1 yan4 ， nan2 bei3 jie1 cheng2 xing2 。
- nan2 er2 bai2 ri4 jian4 ， bian4 hua4 wei4 ke3 liang2 。
- suo3 xi1 kun4 ru3 di4 ， jian3 fu2 cheng2 teng2 xiang1 。
- za3 bi3 hua4 gan1 fei4 ， yong3 zi1 ku1 yu2 zhang1 。
- he2 you2 shou3 xi1 lu4 ， mu4 duan4 bai2 yun2 xiang1 。

## 注释

## 译文

## 赏析
