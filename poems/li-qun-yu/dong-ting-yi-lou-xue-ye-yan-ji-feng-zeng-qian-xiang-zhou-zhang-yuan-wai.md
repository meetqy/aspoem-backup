---
id: li-qun-yu-dong-ting-yi-lou-xue-ye-yan-ji-feng-zeng-qian-xiang-zhou-zhang-yuan-wai
title: 洞庭驛樓雪夜讌集奉贈前湘州張員外
titlePinyin: dong4 ting2 yi4 lou2 xue3 ye4 yan4 ji2 feng4 zeng4 qian2 xiang1 zhou1 zhang1 yuan2 wai4
titleSlug: dong-ting-yi-lou-xue-ye-yan-ji-feng-zeng-qian-xiang-zhou-zhang-yuan-wai
author: 李羣玉
authorPinyin: li3 qun2 yu4
authorSlug: li-qun-yu
dynasty: 唐
dynastyPinyin: tang2
dynastySlug: tang
tags: []
---

## 正文

- 昔與張湘州，閑登岳陽樓。
- 目窮衡巫表，興盡荆吳秋。
- 擲筆落郢曲，巴人不能酬。
- 是時簪裾會，景物窮冥搜。
- 誤忝玳筵秀，得陪文苑遊。
- 幾篇雲楣上，風雨沈銀鉤。
- □□□□□，□□□滄洲。
- 童兒待郭伋，竹馬空遲留。
- 路指雲漢津，誰能吟四愁。
- 銀壺傲海雪，青管羅名謳。
- 賤子迹未安，謀身拙如鳩。
- 分隨煙霞老，豈有風雲求。
- 不逐萬物化，但貽知己羞。
- 方窮立命說，戰勝心悠悠。
- 不然蹲會稽，鉤下三五牛。
- 所期波濤助，燀赫呈吞舟。

## 拼音

- xi1 yu3 zhang1 xiang1 zhou1 ， xian2 deng1 yue4 yang2 lou2 。
- mu4 qiong2 heng2 wu1 biao3 ， xing1 jin4 jing1 wu2 qiu1 。
- zhi4 bi3 luo4 ying3 qu3 ， ba1 ren2 bu4 neng2 chou2 。
- shi4 shi2 zan1 ju1 hui4 ， jing3 wu4 qiong2 ming2 sou1 。
- wu4 tian3 dai4 yan2 xiu4 ， de2 pei2 wen2 yuan4 you2 。
- ji1 pian1 yun2 mei2 shang4 ， feng1 yu3 shen3 yin2 gou1 。
- □□□□□，□□□ cang1 zhou1 。
- tong2 er2 dai4 guo1 ji2 ， zhu2 ma3 kong1 chi2 liu2 。
- lu4 zhi3 yun2 han4 jin1 ， shui2 neng2 yin2 si4 chou2 。
- yin2 hu2 ao4 hai3 xue3 ， qing1 guan3 luo2 ming2 ou1 。
- jian4 zi3 ji4 wei4 an1 ， mou2 shen1 zhuo1 ru2 jiu1 。
- fen1 sui2 yan1 xia2 lao3 ， qi3 you3 feng1 yun2 qiu2 。
- bu4 zhu2 wan4 wu4 hua4 ， dan4 yi2 zhi1 ji3 xiu1 。
- fang1 qiong2 li4 ming4 shuo1 ， zhan4 sheng4 xin1 you1 you1 。
- bu4 ran2 dun1 hui4 ji1 ， gou1 xia4 san1 wu3 niu2 。
- suo3 qi1 bo1 tao1 zhu4 ， chan3 he4 cheng2 tun1 zhou1 。

## 注释

## 译文

## 赏析
