---
id: li-qun-yu-shi-tian-si-zuo-zou-zhuang-wen-jian-meng-en-shou-guan-xuan-jin-ge-shi-yan-ying-xuan-ci-yan-huai-ji-shi-cheng-tong-guan-zhu-gong-er-shi-si-yun
title: 始忝四座奏狀聞薦蒙恩授官旋進歌詩延英宣賜言懷紀事呈同館諸公二十四韻
titlePinyin: shi3 tian3 si4 zuo4 zou4 zhuang4 wen2 jian4 meng2 en1 shou4 guan1 xuan2 jin4 ge1 shi1 yan2 ying1 xuan1 ci4 yan2 huai2 ji4 shi4 cheng2 tong2 guan3 zhu1 gong1 er4 shi2 si4 yun4
titleSlug: shi-tian-si-zuo-zou-zhuang-wen-jian-meng-en-shou-guan-xuan-jin-ge-shi-yan-ying-xuan-ci-yan-huai-ji-shi-cheng-tong-guan-zhu-gong-er-shi-si-yun
author: 李羣玉
authorPinyin: li3 qun2 yu4
authorSlug: li-qun-yu
dynasty: 唐
dynastyPinyin: tang2
dynastySlug: tang
tags: []
---

## 正文

- 兩鬢有二毛，光陰流浪中。
- 形骸日土木，志氣隨雲風。
- 冥默楚江畔，蕭條林巷空。
- 幽鳥事翔翥，斂翼依蒿蓬。
- 一飯五放箸，愀然念途窮。
- 孟門在步武，所向何由通。
- 秖徵大易言，物否不可終。
- 庶期白雪調，一奏驚凡聾。
- 昨忝丞相召，揚鞭指冥鴻。
- 姓名挂丹詔，文句飛天聰。
- 解薜龍鳳署，懷鉛蘭桂叢。
- 聲名仰聞見，煙漢陪高蹤。
- 峨峨羣玉山，肅肅紫殿東。
- 神飆泛鐘漏，佳氣浮筠松。
- 自顧珉玞璞，何緣侶圭琮。
- 羣賢垂重價，省已增磨礱。
- 天子棲穆清，三台付夔龍。
- 九霄降雨露，萬國望時雍。
- 巍巍致君期，勛華將比崇。
- 承天四柱石，嶷若窺衡嵩。
- 日見帝道昇，謀猷垂景鍾。
- 寰瀛納壽域，翔泳皆沖融。
- 百神儼云亭，佇將告成功。
- 吾徒事文藻，驤首歌登封。

## 拼音

- liang3 bin4 you3 er4 mao2 ， guang1 yin1 liu2 lang4 zhong1 。
- xing2 hai2 ri4 tu3 mu4 ， zhi4 qi4 sui2 yun2 feng1 。
- ming2 mo4 chu3 jiang1 pan4 ， xiao1 tiao2 lin2 xiang4 kong1 。
- you1 niao3 shi4 xiang2 zhu4 ， lian3 yi4 yi1 hao1 peng2 。
- yi2 fan4 wu3 fang4 zhu4 ， qiao3 ran2 nian4 tu2 qiong2 。
- meng4 men2 zai4 bu4 wu3 ， suo3 xiang4 he2 you2 tong1 。
- zhi3 zhi3 da4 yi4 yan2 ， wu4 fou3 bu4 ke3 zhong1 。
- shu4 qi1 bai2 xue3 diao4 ， yi2 zou4 jing1 fan2 long2 。
- zuo2 tian3 cheng2 xiang4 zhao4 ， yang2 bian1 zhi3 ming2 hong2 。
- xing4 ming2 gua4 dan1 zhao4 ， wen2 ju4 fei1 tian1 cong1 。
- jie3 bi4 long2 feng4 shu3 ， huai2 qian1 lan2 gui4 cong2 。
- sheng1 ming2 yang3 wen2 jian4 ， yan1 han4 pei2 gao1 zong1 。
- e2 e2 qun2 yu4 shan1 ， su4 su4 zi3 dian4 dong1 。
- shen2 biao1 fan4 zhong1 lou4 ， jia1 qi4 fu2 yun2 song1 。
- zi4 gu4 min2 fu1 pu2 ， he2 yuan2 lü3 gui1 cong2 。
- qun2 xian2 chui2 zhong4 jia4 ， sheng3 yi3 zeng1 mo2 long2 。
- tian1 zi3 qi1 mu4 qing1 ， san1 tai2 fu4 kui2 long2 。
- jiu3 xiao1 jiang4 yu3 lu4 ， wan4 guo2 wang4 shi2 yong1 。
- wei1 wei1 zhi4 jun1 qi1 ， xun1 hua2 jiang1 bi3 chong2 。
- cheng2 tian1 si4 zhu4 shi2 ， yi2 ruo4 kui1 heng2 song1 。
- ri4 jian4 di4 dao4 sheng1 ， mou2 you2 chui2 jing3 zhong1 。
- huan2 ying2 na4 shou4 yu4 ， xiang2 yong3 jie1 chong1 rong2 。
- bai3 shen2 yan3 yun2 ting2 ， zhu4 jiang1 gao4 cheng2 gong1 。
- wu2 tu2 shi4 wen2 zao3 ， xiang1 shou3 ge1 deng1 feng1 。

## 注释

## 译文

## 赏析
