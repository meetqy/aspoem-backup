---
id: li-qun-yu-jiang-zhi-wu-yue-liu-bie-zuo-zhong-wen-jiu-zhu-lu
title: 將之吳越留別坐中文酒諸侶
titlePinyin: jiang1 zhi1 wu2 yue4 liu2 bie2 zuo4 zhong1 wen2 jiu3 zhu1 lü3
titleSlug: jiang-zhi-wu-yue-liu-bie-zuo-zhong-wen-jiu-zhu-lu
author: 李羣玉
authorPinyin: li3 qun2 yu4
authorSlug: li-qun-yu
dynasty: 唐
dynastyPinyin: tang2
dynastySlug: tang
tags: []
---

## 正文

- 秋色滿水國，江湖興蕭然。
- 氛埃斂八極，萬里淨澄鮮。
- 涔浦縱孤櫂，吳門渺三千。
- 迴隨衡陽雁，南入洞庭天。
- 早聞陸士龍，矯掌跨山川。
- 非思鱸魚膾，且弄五湖船。
- 暝泊遠浦霞，曉飯蘆洲煙。
- 風流訪王謝，佳境恣洄沿。
- 霜剪別岸柳，香枯北池蓮。
- 歲華坐搖落，寂寂感流年。
- 明朝即漂萍，離憾無由宣。

## 拼音

- qiu1 se4 man3 shui3 guo2 ， jiang1 hu2 xing1 xiao1 ran2 。
- fen1 ai1 lian3 ba1 ji2 ， wan4 li3 jing4 cheng2 xian1 。
- cen2 pu3 zong4 gu1 zhao4 ， wu2 men2 miao3 san1 qian1 。
- hui2 sui2 heng2 yang2 yan4 ， nan2 ru4 dong4 ting2 tian1 。
- zao3 wen2 lu4 shi4 long2 ， jiao3 zhang3 kua4 shan1 chuan1 。
- fei1 si1 lu2 yu2 kuai4 ， qie3 nong4 wu3 hu2 chuan2 。
- ming2 bo2 yuan3 pu3 xia2 ， xiao3 fan4 lu2 zhou1 yan1 。
- feng1 liu2 fang3 wang2 xie4 ， jia1 jing4 zi4 hui2 yan2 。
- shuang1 jian3 bie2 an4 liu3 ， xiang1 ku1 bei3 chi2 lian2 。
- sui4 hua2 zuo4 yao2 luo4 ， ji4 ji4 gan3 liu2 nian2 。
- ming2 chao2 ji2 piao1 ping2 ， li2 han4 wu2 you2 xuan1 。

## 注释

## 译文

## 赏析
