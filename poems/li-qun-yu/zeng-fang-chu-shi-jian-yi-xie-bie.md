---
id: li-qun-yu-zeng-fang-chu-shi-jian-yi-xie-bie
title: 贈方處士兼以寫別
titlePinyin: zeng4 fang1 chu3 shi4 jian1 yi3 xie3 bie2
titleSlug: zeng-fang-chu-shi-jian-yi-xie-bie
author: 李羣玉
authorPinyin: li3 qun2 yu4
authorSlug: li-qun-yu
dynasty: 唐
dynastyPinyin: tang2
dynastySlug: tang
tags: []
---

## 正文

- 天與雲鶴情，人間恣詩酒。
- 龍宮奉採覓，澒洞一千首。
- 清如南薰絲，韻若黃鍾吼。
- 喜於風騷地，忽見陶謝手。
- 籍籍九江西，篇篇在人口。
- 芙蓉爲芳菲，未落諸花後。
- 所知心眼大，別自開戶牖。
- 才力似風鵬，誰能算升斗。
- 無營傲雲竹，琴帙靜爲友。
- 鸞鳳戢羽儀，騏驥在郊藪。
- 鏡湖春水綠，越客憶歸否。
- 白衣四十秋，逍遙一何久。
- 此身無定跡，又逐浮雲走。
- 離思書不窮，殘陽落江柳。

## 拼音

- tian1 yu3 yun2 he4 qing2 ， ren2 jian4 zi4 shi1 jiu3 。
- long2 gong1 feng4 cai3 mi4 ， hong4 dong4 yi4 qian1 shou3 。
- qing1 ru2 nan2 xun1 si1 ， yun4 ruo4 huang2 zhong1 hou3 。
- xi3 wu1 feng1 sao1 di4 ， hu1 jian4 tao2 xie4 shou3 。
- ji2 ji2 jiu3 jiang1 xi1 ， pian1 pian1 zai4 ren2 kou3 。
- fu2 rong2 wei2 fang1 fei1 ， wei4 luo4 zhu1 hua1 hou4 。
- suo3 zhi1 xin1 yan3 da4 ， bie2 zi4 kai1 hu4 you3 。
- cai2 li4 si4 feng1 peng2 ， shui2 neng2 suan4 sheng1 dou3 。
- wu2 ying2 ao4 yun2 zhu2 ， qin2 zhi4 jing4 wei2 you3 。
- luan2 feng4 ji2 yu3 yi2 ， qi2 ji4 zai4 jiao1 sou3 。
- jing4 hu2 chun1 shui3 lü4 ， yue4 ke4 yi4 gui1 fou3 。
- bai2 yi1 si4 shi2 qiu1 ， xiao1 yao2 yi4 he2 jiu3 。
- ci3 shen1 wu2 ding4 ji4 ， you4 zhu2 fu2 yun2 zou3 。
- li2 si1 shu1 bu4 qiong2 ， can2 yang2 luo4 jiang1 liu3 。

## 注释

## 译文

## 赏析
