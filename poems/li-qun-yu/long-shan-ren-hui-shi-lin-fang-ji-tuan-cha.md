---
id: li-qun-yu-long-shan-ren-hui-shi-lin-fang-ji-tuan-cha
title: 龍山人惠石廩方及團茶
titlePinyin: long2 shan1 ren2 hui4 shi2 lin3 fang1 ji2 tuan2 cha2
titleSlug: long-shan-ren-hui-shi-lin-fang-ji-tuan-cha
author: 李羣玉
authorPinyin: li3 qun2 yu4
authorSlug: li-qun-yu
dynasty: 唐
dynastyPinyin: tang2
dynastySlug: tang
tags: []
---

## 正文

- 客有衡岳隱，遺余石廩茶。
- 自云凌煙露，采掇春山芽。
- 珪璧相壓疊，積芳莫能加。
- 碾成黃金粉，輕嫩如松花。
- 紅鑪爨霜枝，越兒斟井華。
- 灘聲起魚眼，滿鼎漂清霞。
- 凝澄坐曉燈，病眼如蒙紗。
- 一甌拂昏寐，襟鬲開煩拏。
- 顧渚與方山，誰人留品差。
- 持甌默吟味，搖膝空咨嗟。

## 拼音

- ke4 you3 heng2 yue4 yin3 ， yi2 yu2 shi2 lin3 cha2 。
- zi4 yun2 ling2 yan1 lu4 ， cai3 duo1 chun1 shan1 ya2 。
- gui1 bi4 xiang1 ya1 die2 ， ji1 fang1 mo4 neng2 jia1 。
- nian3 cheng2 huang2 jin1 fen3 ， qing1 nen4 ru2 song1 hua1 。
- hong2 lu2 cuan4 shuang1 zhi1 ， yue4 er2 zhen1 jing3 hua2 。
- tan1 sheng1 qi3 yu2 yan3 ， man3 ding3 piao1 qing1 xia2 。
- ning2 cheng2 zuo4 xiao3 deng1 ， bing4 yan3 ru2 meng2 sha1 。
- yi4 ou1 fu2 hun1 mei4 ， jin1 ge2 kai1 fan2 na2 。
- gu4 zhu3 yu3 fang1 shan1 ， shui2 ren2 liu2 pin3 cha4 。
- chi2 ou1 mo4 yin2 wei4 ， yao2 xi1 kong1 zi1 jie1 。

## 注释

## 译文

## 赏析
