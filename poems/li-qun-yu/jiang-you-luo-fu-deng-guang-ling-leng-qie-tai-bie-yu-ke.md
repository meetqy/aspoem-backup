---
id: li-qun-yu-jiang-you-luo-fu-deng-guang-ling-leng-qie-tai-bie-yu-ke
title: 將遊羅浮登廣陵楞伽臺別羽客
titlePinyin: jiang1 you2 luo2 fu2 deng1 guang3 ling2 leng2 qie2 tai2 bie2 yu3 ke4
titleSlug: jiang-you-luo-fu-deng-guang-ling-leng-qie-tai-bie-yu-ke
author: 李羣玉
authorPinyin: li3 qun2 yu4
authorSlug: li-qun-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 清遠登高臺，晃朗縱覽歷。
- 濯泉喚仙風，於此盪靈魄。
- 冷光邀遠目，百里見海色。
- 送雲歸蓬壺，望鶴滅秋碧。
- 波瀾收日氣，天自回澄寂。
- 百越落掌中，十洲點空白。
- 身居飛鳥上，口詠玄元籍。
- 飄如出塵籠，想望吹簫客。
- 冥冥人間世，歌笑不足惜。
- 朅來羅浮巔，披雲煉瓊液。
- 謝公雲岑興，可以躡高跡。
- 吾將抱瑤琴，絕境縱所適。

## 拼音

- qing1 yuan3 deng1 gao1 tai2 ， huang3 lang3 zong4 lan3 li4 。
- zhuo2 quan2 huan4 xian1 feng1 ， wu1 ci3 dang4 ling2 po4 。
- leng3 guang1 yao1 yuan3 mu4 ， bai3 li3 jian4 hai3 se4 。
- song4 yun2 gui1 peng2 hu2 ， wang4 he4 mie4 qiu1 bi4 。
- bo1 lan2 shou1 ri4 qi4 ， tian1 zi4 hui2 cheng2 ji4 。
- bai3 yue4 luo4 zhang3 zhong1 ， shi2 zhou1 dian3 kong4 bai2 。
- shen1 ju1 fei1 niao3 shang4 ， kou3 yong3 xuan2 yuan2 ji2 。
- piao1 ru2 chu1 chen2 long2 ， xiang3 wang4 chui1 xiao1 ke4 。
- ming2 ming2 ren2 jian4 shi4 ， ge1 xiao4 bu4 zu2 xi1 。
- qie4 lai2 luo2 fu2 dian1 ， pi1 yun2 lian4 qiong2 ye4 。
- xie4 gong1 yun2 cen2 xing1 ， ke3 yi3 nie4 gao1 ji4 。
- wu2 jiang1 bao4 yao2 qin2 ， jue2 jing4 zong4 suo3 shi4 。

## 注释

## 译文

## 赏析
