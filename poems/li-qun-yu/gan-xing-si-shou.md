---
id: li-qun-yu-gan-xing-si-shou
title: 感興四首
titlePinyin: gan3 xing1 si4 shou3
titleSlug: gan-xing-si-shou
author: 李群玉
authorPinyin: li3 qun2 yu4
authorSlug: li-qun-yu
dynasty: 唐
dynastyPinyin: tang2
dynastySlug: tang
tags: []
---

## 正文

- 子雲吞白鳳，遂吐太玄書。幽微十萬字，枝葉何扶疏。
- 婉孌猛虎口，甘言累其初。一睹美新作，斯瑕安可除。
- 昔竊不死藥，奔空有嫦娥。盈盈天上豔，孤潔棲金波。
- 織女了無語，長宵隔銀河。軋軋揮素手，幾時停玉梭。
- 洞房三五夕，金釭凝焰滅。美人抱雲和，斜倚紗窗月。
- 沈吟想幽夢，閨思深不說。弦冷玉指寒，含顰待明發。
- 朔雁銜邊秋，寒聲落燕代。先驚愁人耳，顏發潛消改。
- 凝雲蔽洛浦，夢寐勞光彩。天邊無書來，相思淚成海。

## 拼音

- zi3 yun2 tun1 bai2 feng4 ， sui4 tu3 tai4 xuan2 shu1 。 you1 wei1 shi2 wan4 zi4 ， zhi1 ye4 he2 fu2 shu1 。
- wan3 luan2 meng3 hu3 kou3 ， gan1 yan2 lei4 qi2 chu1 。 yi4 du3 mei3 xin1 zuo4 ， si1 xia2 an1 ke3 chu2 。
- xi1 qie4 bu4 si3 yao4 ， ben1 kong1 you3 chang2 e2 。 ying2 ying2 tian1 shang4 yan4 ， gu1 jie2 qi1 jin1 bo1 。
- zhi1 nü3 le0 wu2 yu3 ， chang2 xiao1 ge2 yin2 he2 。 ya4 ya4 hui1 su4 shou3 ， ji1 shi2 ting2 yu4 suo1 。
- dong4 fang2 san1 wu3 xi1 ， jin1 gang1 ning2 yan4 mie4 。 mei3 ren2 bao4 yun2 he2 ， xie2 yi3 sha1 chuang1 yue4 。
- shen3 yin2 xiang3 you1 meng4 ， gui1 si1 shen1 bu4 shuo1 。 xian2 leng3 yu4 zhi3 han2 ， han2 pin2 dai4 ming2 fa1 。
- shuo4 yan4 xian2 bian1 qiu1 ， han2 sheng1 luo4 yan4 dai4 。 xian1 jing1 chou2 ren2 er3 ， yan2 fa1 qian2 xiao1 gai3 。
- ning2 yun2 bi4 luo4 pu3 ， meng4 mei4 lao2 guang1 cai3 。 tian1 bian1 wu2 shu1 lai2 ， xiang1 si1 lei4 cheng2 hai3 。

## 注释

## 译文

## 赏析
