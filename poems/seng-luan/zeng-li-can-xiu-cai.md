---
id: seng-luan-zeng-li-can-xiu-cai
title: 贈李粲秀才
titlePinyin: zeng4 li3 can4 xiu4 cai0
titleSlug: zeng-li-can-xiu-cai
author: 僧鸞
authorPinyin: seng1 luan2
authorSlug: seng-luan
dynasty: 唐
dynastyPinyin: tang2
dynastySlug: tang
tags: []
---

## 正文

- 隴西輝用真才子，搜奇探險無倫比。
- 筆下銛磨巨闕鋒，胸中靜灩西江水。
- 哀弦古樂清人耳，月露激寒哭秋鬼。
- 苔地無塵到曉吟，杉松老葉風乾起。
- 十軸示余三百篇，金碧爛光燒蜀牋。
- 雄芒逸氣測不得，使我躑躅成狂顛。
- 大郊遠闊空無邊，凝明淡綠收餘煙。
- 曠懷相對景何限，落日亂峰青倚天。
- 又驚大舶帆高懸，行濤劈浪凌飛仙。
- 回首瞥見五千仞，撲下香爐瀑布泉。
- 何事古人誇八斗，焉敢今朝定妍醜。
- 颯風驅雷暫不停，始向塲中稱大手。
- 駿如健鶻鶚與鵰，拏雲獵野翻重霄。
- 狐狸竄伏不敢動，却下雙鳴當迅飆。
- 愁如湘靈哭湘浦，咽咽哀音隔雲霧。
- 九嶷深翠轉巍峨，仙骨寒消不知處。
- 清同野客敲越甌，丁當急響涵清秋。
- 鸞雛相引叫未定，霜結夜闌仍在樓。
- 高若太空露雲物，片白激青皆彷彿。
- 仙鶴閑從淨碧飛，巨鼇頭戴蓬萊出。
- 前輩歌詩惟翰林，神仙老格何高深。
- 鞭馳造化繞筆轉，燦爛不爲酸苦吟。
- 夢乘明月清沈沈，飛到天台天姥岑。
- 傾湖湧海數百字，字字不朽長摐金。
- 此日多君可儔侶，堆珠疊璣滿玄圃。
- 終日並轡遊崑崙，十二樓中宴王母。

## 拼音

- long3 xi1 hui1 yong4 zhen1 cai2 zi3 ， sou1 qi2 tan4 xian3 wu2 lun2 bi3 。
- bi3 xia4 xian1 mo2 ju4 que4 feng1 ， xiong1 zhong1 jing4 yan4 xi1 jiang1 shui3 。
- ai1 xian2 gu3 le4 qing1 ren2 er3 ， yue4 lu4 ji1 han2 ku1 qiu1 gui3 。
- tai2 di4 wu2 chen2 dao4 xiao3 yin2 ， shan1 song1 lao3 ye4 feng1 qian2 qi3 。
- shi2 zhou2 shi4 yu2 san1 bai3 pian1 ， jin1 bi4 lan4 guang1 shao1 shu3 jian1 。
- xiong2 mang2 yi4 qi4 ce4 bu4 de2 ， shi3 wo3 zhi2 zhu2 cheng2 kuang2 dian1 。
- da4 jiao1 yuan3 kuo4 kong1 wu2 bian1 ， ning2 ming2 dan4 lü4 shou1 yu2 yan1 。
- kuang4 huai2 xiang1 dui4 jing3 he2 xian4 ， luo4 ri4 luan4 feng1 qing1 yi3 tian1 。
- you4 jing1 da4 bo2 fan1 gao1 xuan2 ， xing2 tao1 pi1 lang4 ling2 fei1 xian1 。
- hui2 shou3 pie1 jian4 wu3 qian1 ren4 ， pu1 xia4 xiang1 lu2 pu4 bu4 quan2 。
- he2 shi4 gu3 ren2 kua1 ba1 dou3 ， yan1 gan3 jin1 zhao1 ding4 yan2 chou3 。
- sa4 feng1 qu1 lei2 zan4 bu4 ting2 ， shi3 xiang4 chang3 zhong1 cheng1 da4 shou3 。
- jun4 ru2 jian4 gu3 e4 yu3 diao1 ， na2 yun2 lie4 ye3 fan1 chong2 xiao1 。
- hu2 li2 cuan4 fu2 bu4 gan3 dong4 ， que4 xia4 shuang1 ming2 dang1 xun4 biao1 。
- chou2 ru2 xiang1 ling2 ku1 xiang1 pu3 ， yan4 yan4 ai1 yin1 ge2 yun2 wu4 。
- jiu3 yi2 shen1 cui4 zhuan3 wei1 e2 ， xian1 gu3 han2 xiao1 bu4 zhi1 chu3 。
- qing1 tong2 ye3 ke4 qiao1 yue4 ou1 ， ding1 dang1 ji2 xiang3 han2 qing1 qiu1 。
- luan2 chu2 xiang1 yin3 jiao4 wei4 ding4 ， shuang1 jie2 ye4 lan2 reng2 zai4 lou2 。
- gao1 ruo4 tai4 kong1 lu4 yun2 wu4 ， pian4 bai2 ji1 qing1 jie1 pang2 fu2 。
- xian1 he4 xian2 cong2 jing4 bi4 fei1 ， ju4 ao2 tou2 dai4 peng2 lai2 chu1 。
- qian2 bei4 ge1 shi1 wei2 han4 lin2 ， shen2 xian1 lao3 ge2 he2 gao1 shen1 。
- bian1 chi2 zao4 hua4 rao4 bi3 zhuan3 ， can4 lan4 bu4 wei2 suan1 ku3 yin2 。
- meng4 cheng2 ming2 yue4 qing1 shen3 shen3 ， fei1 dao4 tian1 tai2 tian1 lao3 cen2 。
- qing1 hu2 yong3 hai3 shu4 bai3 zi4 ， zi4 zi4 bu4 xiu3 chang2 chuang1 jin1 。
- ci3 ri4 duo1 jun1 ke3 chou2 lü3 ， dui1 zhu1 die2 ji1 man3 xuan2 pu3 。
- zhong1 ri4 bing4 pei4 you2 kun1 lun2 ， shi2 er4 lou2 zhong1 yan4 wang2 mu3 。

## 注释

## 译文

## 赏析
