---
id: lu-jing-you-sui-gu-du
title: 遊隋故都
titlePinyin: you2 sui2 gu4 du1
titleSlug: you-sui-gu-du
author: 陸敬
authorPinyin: lu4 jing4
authorSlug: lu-jing
dynasty: 唐
dynastyPinyin: tang2
dynastySlug: tang
tags: []
---

## 正文

- 洛城聊顧步，長想遂留連。
- 水鬬宮初毀，風變鼎將遷。
- 皐陶德不建，汾隅祀忽焉。
- 宗祊曠無象，聲朔緬誰傳。
- 枌榆何冷落，禾黍鬱芊緜。
- 悲歌盡商頌，太息憫周篇。
- 來蘇佇聖德，濡足乃乘乾。
- 正始淳風被，人勞用息肩。
- 舞象文思澤，偃伯武功宣。
- 則百昌厥後，於萬永斯年。
- 茲辰素商節，灰管變星躔。
- 平原悴秋草，喬木斂寒煙。
- 翻黃墜疎葉，凝翠積高天。
- 參差海曲鴈，寂寞柳門蟬。
- 興悼今如此，悲愁復在旃。
- 彷徨不忍去，杖策屢迴邅。

## 拼音

- luo4 cheng2 liao2 gu4 bu4 ， chang2 xiang3 sui4 liu2 lian2 。
- shui3 dou4 gong1 chu1 hui3 ， feng1 bian4 ding3 jiang1 qian1 。
- gao1 tao2 de2 bu2 jian4 ， fen2 yu2 si4 hu1 yan1 。
- zong1 beng1 kuang4 wu2 xiang4 ， sheng1 shuo4 mian3 shui2 chuan2 。
- fen2 yu2 he2 leng3 luo4 ， he2 shu3 yu4 qian1 mian2 。
- bei1 ge1 jin4 shang1 song4 ， tai4 xi1 min3 zhou1 pian1 。
- lai2 su1 zhu4 sheng4 de2 ， ru2 zu2 nai3 cheng2 qian2 。
- zheng4 shi3 chun2 feng1 bei4 ， ren2 lao2 yong4 xi1 jian1 。
- wu3 xiang4 wen2 si1 ze2 ， yan3 bo2 wu3 gong1 xuan1 。
- ze2 bai3 chang1 jue2 hou4 ， wu1 wan4 yong3 si1 nian2 。
- zi1 chen2 su4 shang1 jie2 ， hui1 guan3 bian4 xing1 chan2 。
- ping2 yuan2 cui4 qiu1 cao3 ， qiao2 mu4 lian3 han2 yan1 。
- fan1 huang2 zhui4 shu1 ye4 ， ning2 cui4 ji1 gao1 tian1 。
- can1 cha4 hai3 qu3 yan4 ， ji4 mo4 liu3 men2 chan2 。
- xing1 dao4 jin1 ru2 ci3 ， bei1 chou2 fu4 zai4 zhan1 。
- pang2 huang2 bu4 ren3 qu4 ， zhang4 ce4 lü3 hui2 zhan1 。

## 注释

## 译文

## 赏析
