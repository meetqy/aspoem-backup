---
id: qian-wei-yan-xuan-qu-er-shi-er-yun
title: 宣曲二十二韻
titlePinyin: xuan1 qu3 er4 shi2 er4 yun4
titleSlug: xuan-qu-er-shi-er-yun
author: 錢惟演
authorPinyin: qian2 wei2 yan3
authorSlug: qian-wei-yan
dynasty: 宋
dynastyPinyin: song4
dynastySlug: song
tags: []
---

## 正文

- 絳縷初分後，銀鐶未解時。
- 已障紈扇笑，猶捧玉壺悲。
- 乞巧長生殿，迎風太液池。
- 雕屏涵火齊，寶帳隔琉璃。
- 欲買詞人賦，空傳狎客詩。
- 蔗漿銷內熱，瓊蕊療朝饑。
- 綺蒂桃初熟，紅心草欲披。
- 凌波渡羅襪，向日翳華芝。
- 素臉分丹柰，香津滴紫梨。
- 龍梭隨振素，獺髓補凝脂。
- 蓬餌重陽節，金針七夕期。
- 玉膏嘗滵溢，翠蓋逐葳蕤。
- 弦急哀隨指，歌長恨入眉。
- 青鸞惟有舞，赤鳳可能疑。
- 下蔡迷還易，平陽破未知。
- 髻高釵自墜，腰細佩長垂。
- 出恐嚴鍾晚，歸嫌鈿幰遲。
- 轆轤驚曉夢，鸚鵡漏春思。
- 魂怨惟愁斷，腸柔已自危。
- 璧璫螢影度，瓊戶蘚花滋。
- 掩鼻讒難訴，披圖悔豈追。
- 祇應金带枕，聊爲達微辭。

## 拼音

- jiang4 lü3 chu1 fen1 hou4 ， yin2 huan2 wei4 jie3 shi2 。
- yi3 zhang4 wan2 shan4 xiao4 ， you2 peng3 yu4 hu2 bei1 。
- qi3 qiao3 chang2 sheng1 dian4 ， ying2 feng1 tai4 ye4 chi2 。
- diao1 ping2 han2 huo3 qi2 ， bao3 zhang4 ge2 liu2 li2 。
- yu4 mai3 ci2 ren2 fu4 ， kong1 chuan2 xia2 ke4 shi1 。
- zhe4 jiang1 xiao1 nei4 re4 ， qiong2 rui3 liao2 chao2 ji1 。
- qi3 di4 tao2 chu1 shu2 ， hong2 xin1 cao3 yu4 pi1 。
- ling2 bo1 du4 luo2 wa4 ， xiang4 ri4 yi4 hua2 zhi1 。
- su4 lian3 fen1 dan1 nai4 ， xiang1 jin1 di1 zi3 li2 。
- long2 suo1 sui2 zhen4 su4 ， ta3 sui3 bu3 ning2 zhi1 。
- peng2 er3 zhong4 yang2 jie2 ， jin1 zhen1 qi1 xi1 qi1 。
- yu4 gao1 chang2 mi4 yi4 ， cui4 gai4 zhu2 wei1 rui2 。
- xian2 ji2 ai1 sui2 zhi3 ， ge1 chang2 hen4 ru4 mei2 。
- qing1 luan2 wei2 you3 wu3 ， chi4 feng4 ke3 neng2 yi2 。
- xia4 cai4 mi2 huan2 yi4 ， ping2 yang2 po4 wei4 zhi1 。
- ji4 gao1 chai1 zi4 zhui4 ， yao1 xi4 pei4 chang2 chui2 。
- chu1 kong3 yan2 zhong1 wan3 ， gui1 xian2 dian4 xian3 chi2 。
- lu4 lu2 jing1 xiao3 meng4 ， ying1 wu3 lou4 chun1 si1 。
- hun2 yuan4 wei2 chou2 duan4 ， chang2 rou2 yi3 zi4 wei1 。
- bi4 dang1 ying2 ying3 du4 ， qiong2 hu4 xian3 hua1 zi1 。
- yan3 bi2 chan2 nan2 su4 ， pi1 tu2 hui3 qi3 zhui1 。
- qi2 ying1 jin1 dai4 zhen3 ， liao2 wei2 da2 wei1 ci2 。

## 注释

## 译文

## 赏析
