---
id: qian-wei-yan-song-seng-gui-hu-guo-si-qi-yi
title: 送僧歸護國寺  其一
titlePinyin: song4 seng1 gui1 hu4 guo2 si4     qi2 yi1
titleSlug: song-seng-gui-hu-guo-si-qi-yi
author: 錢惟演
authorPinyin: qian2 wei2 yan3
authorSlug: qian-wei-yan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 曹溪有真嗣，是名大知識。
- 得法三十年，堂堂坐巖石。
- 忽徇雲璽招，暫屈冥鴻翼。
- 褰裳度王城，夙駕來軍壁。
- 陸泉正持戒，到溉方蔬食。
- 晨爐薝蔔霏，夜榻氍毹積。
- 金鉢稻脂香，瓊甌茗花碧。
- 高談入幽固，默對探虛寂。
- 學精西竺言，詩妙南朝格。
- 與游欣霧潤，鄙吝猶泉滌。
- 遽憶五芝春，悠然理歸策。
- 伊予病且老，末景如駒隙。
- 慙爲中軍帥，更玷台臣席。
- 無功翊熙明，何力當優績。
- 蓮社久棲心，華簪聊寄迹。
- 願辭食地封，永事彌天釋。

## 拼音

- cao2 xi1 you3 zhen1 si4 ， shi4 ming2 da4 zhi1 shi2 。
- de2 fa3 san1 shi2 nian2 ， tang2 tang2 zuo4 yan2 shi2 。
- hu1 xun4 yun2 xi3 zhao1 ， zan4 qu1 ming2 hong2 yi4 。
- qian1 shang0 du4 wang2 cheng2 ， su4 jia4 lai2 jun1 bi4 。
- lu4 quan2 zheng4 chi2 jie4 ， dao4 gai4 fang1 shu1 shi2 。
- chen2 lu2 zhan1 bo0 fei1 ， ye4 ta4 qu2 shu1 ji1 。
- jin1 bo1 dao4 zhi1 xiang1 ， qiong2 ou1 ming2 hua1 bi4 。
- gao1 tan2 ru4 you1 gu4 ， mo4 dui4 tan4 xu1 ji4 。
- xue2 jing1 xi1 zhu2 yan2 ， shi1 miao4 nan2 chao2 ge2 。
- yu3 you2 xin1 wu4 run4 ， bi3 lin4 you2 quan2 di2 。
- ju4 yi4 wu3 zhi1 chun1 ， you1 ran2 li3 gui1 ce4 。
- yi1 yu3 bing4 qie3 lao3 ， mo4 jing3 ru2 ju1 xi4 。
- can2 wei2 zhong1 jun1 shuai4 ， geng4 dian4 tai2 chen2 xi2 。
- wu2 gong1 yi4 xi1 ming2 ， he2 li4 dang1 you1 ji4 。
- lian2 she4 jiu3 qi1 xin1 ， hua2 zan1 liao2 ji4 ji4 。
- yuan4 ci2 shi2 di4 feng1 ， yong3 shi4 mi2 tian1 shi4 。

## 注释

## 译文

## 赏析
