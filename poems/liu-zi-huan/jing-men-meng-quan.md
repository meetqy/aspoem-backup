---
id: liu-zi-huan-jing-men-meng-quan
title: 荆門蒙泉
titlePinyin: jing1 men2 meng2 quan2
titleSlug: jing-men-meng-quan
author: 劉子寰
authorPinyin: liu2 zi3 huan2
authorSlug: liu-zi-huan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 郟石玲瓏玉爲骨，下有雙泉深觱沸。
- 珠泉凝白玉泉碧，含彩揚輝以其物。
- 珠泉靈蚌夜出遊，忽驚月色清如秋。
- 一山木葉皆倒影，月輪却在泉間浮。
- 玉泉潜珍閟莫測，木石但觀皆潤澤。
- 卞和生長此山間，谷邃泉深求不得。
- 泉心緩緩噓浮珠，泉口急流深滿渠。
- 魚蝦蛭蚓不敢狎，始知下有龍神居。
- 老龍動息有常定，朝昏泉湧如潮信。
- 餘波派作九曲流，百折不能違水性。
- 石池數頃琉璃浸，池底金蓮鋪綠錦。
- 金碧晶熒射眼明，煩襟濯盡生寒凜。
- 上古消沉不可知，唐賢往往已留題。
- 莓苔剝落傳師筆，沙礫滅沒文饒碑。
- 汴京往昔昇平日，北上西來多墨客。
- 東坡詩扁卧蠶書，魯直門顔生鐵畫。
- 嚮來虜寇抄荆門，城郭屋廬俱蕩焚。
- 黄頭亦恐殺風景，巋然獨有林亭存。
- 古稱神瀵疑茲是，到處涔蹄無此比。
- 爭得山頭無戍壘，住向荆門弄泉水。

## 拼音

- jia2 shi2 ling2 long2 yu4 wei2 gu3 ， xia4 you3 shuang1 quan2 shen1 bi4 fei4 。
- zhu1 quan2 ning2 bai2 yu4 quan2 bi4 ， han2 cai3 yang2 hui1 yi3 qi2 wu4 。
- zhu1 quan2 ling2 bang4 ye4 chu1 you2 ， hu1 jing1 yue4 se4 qing1 ru2 qiu1 。
- yi4 shan1 mu4 ye4 jie1 dao4 ying3 ， yue4 lun2 que4 zai4 quan2 jian4 fu2 。
- yu4 quan2 qian2 zhen1 bi4 mo4 ce4 ， mu4 shi2 dan4 guan1 jie1 run4 ze2 。
- bian4 he2 sheng1 chang2 ci3 shan1 jian4 ， gu3 sui4 quan2 shen1 qiu2 bu4 de2 。
- quan2 xin1 huan3 huan3 xu1 fu2 zhu1 ， quan2 kou3 ji2 liu2 shen1 man3 qu2 。
- yu2 xia1 zhi4 yin3 bu4 gan3 xia2 ， shi3 zhi1 xia4 you3 long2 shen2 ju1 。
- lao3 long2 dong4 xi1 you3 chang2 ding4 ， chao2 hun1 quan2 yong3 ru2 chao2 xin4 。
- yu2 bo1 pai4 zuo4 jiu3 qu1 liu2 ， bai3 zhe2 bu4 neng2 wei2 shui3 xing4 。
- shi2 chi2 shu4 qing3 liu2 li2 jin4 ， chi2 di3 jin1 lian2 pu1 lü4 jin3 。
- jin1 bi4 jing1 ying2 she4 yan3 ming2 ， fan2 jin1 zhuo2 jin4 sheng1 han2 lin3 。
- shang4 gu3 xiao1 chen2 bu4 ke3 zhi1 ， tang2 xian2 wang3 wang3 yi3 liu2 ti2 。
- mei2 tai2 bao1 luo4 chuan2 shi1 bi3 ， sha1 li4 mie4 mei2 wen2 rao2 bei1 。
- bian4 jing1 wang3 xi1 sheng1 ping2 ri4 ， bei3 shang4 xi1 lai2 duo1 mo4 ke4 。
- dong1 po1 shi1 bian3 wo4 can2 shu1 ， lu3 zhi2 men2 yan2 sheng1 tie3 hua4 。
- xiang4 lai2 lu3 kou4 chao1 jing1 men2 ， cheng2 guo1 wu1 lu2 ju4 dang4 fen2 。
- huang2 tou2 yi4 kong3 sha1 feng1 jing3 ， kui1 ran2 du2 you3 lin2 ting2 cun2 。
- gu3 cheng1 shen2 fen4 yi2 zi1 shi4 ， dao4 chu3 cen2 ti2 wu2 ci3 bi3 。
- zheng1 de2 shan1 tou2 wu2 shu4 lei3 ， zhu4 xiang4 jing1 men2 nong4 quan2 shui3 。

## 注释

## 译文

## 赏析
