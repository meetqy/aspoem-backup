---
id: shi-tan-bi-dao-luo-ya
title: 悼落牙
titlePinyin: dao4 luo4 ya2
titleSlug: dao-luo-ya
author: 釋曇賁
authorPinyin: shi4 tan2 bi4
authorSlug: shi-tan-bi
dynasty: 宋
dynastyPinyin: song4
dynastySlug: song
tags: []
---

## 正文

- 汝從何所來，遁跡在我口。
- 美惡必同嘗，冷暖共知有。
- 我口時動搖，汝體常堅守。
- 夫何一病纏，遽落鉗匠手。
- 汝今先我徂，我在嗟無後。
- 堅者既不留，軟者豈能久。
- 平生敲磕句，一一如雷吼。
- 嚼破百彌盧，咬斷衆窼臼。
- 我力既若是，汝形安得朽。
- 無生復無離，庶洗言說咎。

## 拼音

- ru3 cong2 he2 suo3 lai2 ， dun4 ji4 zai4 wo3 kou3 。
- mei3 e4 bi4 tong2 chang2 ， leng3 nuan3 gong4 zhi1 you3 。
- wo3 kou3 shi2 dong4 yao2 ， ru3 ti3 chang2 jian1 shou3 。
- fu1 he2 yi2 bing4 chan2 ， ju4 luo4 qian2 jiang4 shou3 。
- ru3 jin1 xian1 wo3 cu2 ， wo3 zai4 jie1 wu2 hou4 。
- jian1 zhe3 ji4 bu4 liu2 ， ruan3 zhe3 qi3 neng2 jiu3 。
- ping2 sheng1 qiao1 ke1 ju4 ， yi1 yi1 ru2 lei2 hou3 。
- jiao2 po4 bai3 mi2 lu2 ， yao3 duan4 zhong4 chao1 jiu4 。
- wo3 li4 ji4 ruo4 shi4 ， ru3 xing2 an1 de2 xiu3 。
- wu2 sheng1 fu4 wu2 li2 ， shu4 xi3 yan2 shuo1 jiu4 。

## 注释

## 译文

## 赏析
