---
id: zhao-ru-yu-shen-xiu-lou-luo-cheng
title: 神秀樓落成
titlePinyin: shen2 xiu4 lou2 luo4 cheng2
titleSlug: shen-xiu-lou-luo-cheng
author: 趙汝愚
authorPinyin: zhao4 ru3 yu2
authorSlug: zhao-ru-yu
dynasty: 宋
dynastyPinyin: song4
dynastySlug: song
tags: []
---

## 正文

- 魯侯作南門，春秋書不時。
- 嗟予春暮來，復遣秋暮歸。
- 巖巖龍固山，迢迢括蒼溪。
- 孤城煨燼餘，棟宇烟塵飛。
- 悠悠客行路，一夕固藩籬。
- 城中十萬家，奠枕將何期。
- 賓僚賈馬儔，邑下循良師。
- 經營有餘地，所就踰前規。
- 西風散黄菊，天宇澄清暉。
- 浩歌留飛仙，擊鼓驚馮夷。
- 分題雜險怪，醉墨翻淋漓。
- 別來冊府英，往往夢見之。
- 恍然今夕游，似夢疑復非。
- 夜深燈火闌，露下星斗移。
- 父老呼童兒，挽裳或褰衣。
- 來飲史君酒，聽歌史君詞。
- 有淚不忍彈，恐遂行人悲。

## 拼音

- lu3 hou2 zuo4 nan2 men2 ， chun1 qiu1 shu1 bu4 shi2 。
- jie1 yu3 chun1 mu4 lai2 ， fu4 qian3 qiu1 mu4 gui1 。
- yan2 yan2 long2 gu4 shan1 ， tiao2 tiao2 kuo4 cang1 xi1 。
- gu1 cheng2 wei1 jin4 yu2 ， dong4 yu3 yan1 chen2 fei1 。
- you1 you1 ke4 xing2 lu4 ， yi4 xi1 gu4 fan1 li2 。
- cheng2 zhong1 shi2 wan4 jia1 ， dian4 zhen3 jiang1 he2 qi1 。
- bin1 liao2 jia3 ma3 chou2 ， yi4 xia4 xun2 liang2 shi1 。
- jing1 ying2 you3 yu2 di4 ， suo3 jiu4 yu2 qian2 gui1 。
- xi1 feng1 san4 huang2 ju2 ， tian1 yu3 cheng2 qing1 hui1 。
- hao4 ge1 liu2 fei1 xian1 ， ji1 gu3 jing1 feng2 yi2 。
- fen1 ti2 za2 xian3 guai4 ， zui4 mo4 fan1 lin2 li2 。
- bie2 lai2 ce4 fu3 ying1 ， wang3 wang3 meng4 jian4 zhi1 。
- huang3 ran2 jin1 xi1 you2 ， si4 meng4 yi2 fu4 fei1 。
- ye4 shen1 deng1 huo3 lan2 ， lu4 xia4 xing1 dou3 yi2 。
- fu4 lao3 hu1 tong2 er2 ， wan3 shang0 huo4 qian1 yi1 。
- lai2 yin3 shi3 jun1 jiu3 ， ting1 ge1 shi3 jun1 ci2 。
- you3 lei4 bu4 ren3 dan4 ， kong3 sui4 xing2 ren2 bei1 。

## 注释

## 译文

## 赏析
