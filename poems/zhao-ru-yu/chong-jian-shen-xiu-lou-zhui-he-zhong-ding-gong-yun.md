---
id: zhao-ru-yu-chong-jian-shen-xiu-lou-zhui-he-zhong-ding-gong-yun
title: 重建神秀樓追和忠定公韻
titlePinyin: chong2 jian4 shen2 xiu4 lou2 zhui1 he2 zhong1 ding4 gong1 yun4
titleSlug: chong-jian-shen-xiu-lou-zhui-he-zhong-ding-gong-yun
author: 趙汝遇
authorPinyin: zhao4 ru3 yu4
authorSlug: zhao-ru-yu
dynasty: 宋
dynastyPinyin: song4
dynastySlug: song
tags: []
---

## 正文

- 峨峨城南樓，締創知幾時。
- 樓前中津水，潮來復潮歸。
- 眷此雲海區，襟带東西溪。
- 圖牒考往事，杳杳孤鴻飛。
- 傳聞昔蕪城，陋若枳棘籬。
- 鼎新頼宗衮，欲與千年期。
- 紀事屬東萊，字字皆吾師。
- 甲子甫一周，孫枝繼成規。
- 壁壘訪遺蹟，闌干納餘暉。
- 農隙既閒暇，溟波日平夷。
- 班春布寬大，諭俗無澆漓。
- 喬木有世臣，惟有乃似之。
- 此段信奇事，今昨何是非。
- 指顧舊觀還，略不煩文移。
- 落成當元夜，月華流客衣。
- 前作信高韻，新篇實英詞。
- 却笑峴山語，登臨何足悲。

## 拼音

- e2 e2 cheng2 nan2 lou2 ， di4 chuang4 zhi1 ji1 shi2 。
- lou2 qian2 zhong1 jin1 shui3 ， chao2 lai2 fu4 chao2 gui1 。
- juan4 ci3 yun2 hai3 qu1 ， jin1 dai4 dong1 xi1 xi1 。
- tu2 die2 kao3 wang3 shi4 ， yao3 yao3 gu1 hong2 fei1 。
- chuan2 wen2 xi1 wu2 cheng2 ， lou4 ruo4 zhi3 ji2 li2 。
- ding3 xin1 lai4 zong1 gun3 ， yu4 yu3 qian1 nian2 qi1 。
- ji4 shi4 shu3 dong1 lai2 ， zi4 zi4 jie1 wu2 shi1 。
- jia3 zi3 fu3 yi4 zhou1 ， sun1 zhi1 ji4 cheng2 gui1 。
- bi4 lei3 fang3 yi2 ji4 ， lan2 gan1 na4 yu2 hui1 。
- nong2 xi4 ji4 xian2 xia2 ， ming2 bo1 ri4 ping2 yi2 。
- ban1 chun1 bu4 kuan1 da4 ， yu4 su2 wu2 jiao1 li2 。
- qiao2 mu4 you3 shi4 chen2 ， wei2 you3 nai3 si4 zhi1 。
- ci3 duan4 xin4 qi2 shi4 ， jin1 zuo2 he2 shi4 fei1 。
- zhi3 gu4 jiu4 guan1 huan2 ， lüe4 bu4 fan2 wen2 yi2 。
- luo4 cheng2 dang1 yuan2 ye4 ， yue4 hua2 liu2 ke4 yi1 。
- qian2 zuo4 xin4 gao1 yun4 ， xin1 pian1 shi2 ying1 ci2 。
- que4 xiao4 xian4 shan1 yu3 ， deng1 lin2 he2 zu2 bei1 。

## 注释

## 译文

## 赏析
