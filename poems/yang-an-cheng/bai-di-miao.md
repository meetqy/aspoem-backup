---
id: yang-an-cheng-bai-di-miao
title: 白帝廟
titlePinyin: bai2 di4 miao4
titleSlug: bai-di-miao
author: 楊安誠
authorPinyin: yang2 an1 cheng2
authorSlug: yang-an-cheng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 蜀江萬壑俱東奔，瞿唐喧豗爭一門。
- 驚濤駭浪建瓴下，顛崖仆谷相吐吞。
- 朋妖窟宅恃幽阻，正晝噴薄陰霾昏。
- 靈宮奕奕鎮地險，衆瀆稟令川祇尊。
- 赤甲後聳黄熊躍，灧澦前峙青猿蹲。
- 舳艫銜尾下吳楚，約束蛟鰐如雞豚。
- 舊傳鼓角致雨雹，裹篙不觸撐舟痕。
- 綜理脈絡盡西徼，帝假之柄攸司存。
- 子陽祚國十年近，此地未省東其轅。
- 聯江列炬鐵鎖斷，戎滿奔北無留屯。
- 江關回首盡漢幟，遺黎何自知公孫。
- 血食漢代定不爾，但有故壘山之樊。
- 子美誤信齊東語，感慨勇略招英魂。
- 山川之靈載望秩，僭僞詎可同時論。
- 向來名實久淆溷，薦祼無乃瀆俎膰。
- 請從酈元爲考證，神理昭昭斯可原。

## 拼音

- shu3 jiang1 wan4 he4 ju4 dong1 ben1 ， qu2 tang2 xuan1 hui1 zheng1 yi4 men2 。
- jing1 tao1 hai4 lang4 jian4 ling2 xia4 ， dian1 ya2 pu2 gu3 xiang1 tu3 tun1 。
- peng2 yao1 ku1 zhai2 shi4 you1 zu3 ， zheng4 zhou4 pen1 bao2 yin1 mai2 hun1 。
- ling2 gong1 yi4 yi4 zhen4 di4 xian3 ， zhong4 du2 bing3 ling4 chuan1 qi2 zun1 。
- chi4 jia3 hou4 song3 huang2 xiong2 yue4 ， yan4 yu4 qian2 zhi4 qing1 yuan2 dun1 。
- zhu2 lu2 xian2 wei3 xia4 wu2 chu3 ， yue1 shu4 jiao1 e4 ru2 ji1 tun2 。
- jiu4 chuan2 gu3 jiao3 zhi4 yu3 bao2 ， guo3 gao1 bu2 chu4 cheng1 zhou1 hen2 。
- zong1 li3 mai4 luo4 jin4 xi1 jiao3 ， di4 jia3 zhi1 bing3 you1 si1 cun2 。
- zi3 yang2 zuo4 guo2 shi2 nian2 jin4 ， ci3 di4 wei4 sheng3 dong1 qi2 yuan2 。
- lian2 jiang1 lie4 ju4 tie3 suo3 duan4 ， rong2 man3 ben1 bei3 wu2 liu2 tun2 。
- jiang1 guan1 hui2 shou3 jin4 han4 zhi4 ， yi2 li2 he2 zi4 zhi1 gong1 sun1 。
- xue4 shi2 han4 dai4 ding4 bu4 er3 ， dan4 you3 gu4 lei3 shan1 zhi1 fan2 。
- zi3 mei3 wu4 xin4 qi2 dong1 yu3 ， gan3 kai3 yong3 lüe4 zhao1 ying1 hun2 。
- shan1 chuan1 zhi1 ling2 zai4 wang4 zhi4 ， jian4 wei3 ju4 ke3 tong2 shi2 lun4 。
- xiang4 lai2 ming2 shi2 jiu3 xiao2 hun4 ， jian4 guan4 wu2 nai3 du2 zu3 fan2 。
- qing3 cong2 li4 yuan2 wei2 kao3 zheng4 ， shen2 li3 zhao1 zhao1 si1 ke3 yuan2 。

## 注释

## 译文

## 赏析
