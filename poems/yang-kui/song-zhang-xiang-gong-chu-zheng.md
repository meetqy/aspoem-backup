---
id: yang-kui-song-zhang-xiang-gong-chu-zheng
title: 送張相公出征
titlePinyin: song4 zhang1 xiang4 gong0 chu1 zheng1
titleSlug: song-zhang-xiang-gong-chu-zheng
author: 楊夔
authorPinyin: yang2 kui2
authorSlug: yang-kui
dynasty: 唐
dynastyPinyin: tang2
dynastySlug: tang
tags: []
---

## 正文

- 得意在當年，登壇秉國權。
- 漢推周勃重，晉讓趙宣賢。
- 儒德尼丘降，兵鈐太白傳。
- 援毫飛鳳藻，發匣吼龍泉。
- 歷火金難耗，零霜桂益堅。
- 從來稱玉潔，此更讓朱妍。
- 鴛鷺臻門下，貔貅擁帳前。
- 去知清朔漠，行不費陶甄。
- 獻畫符中旨，推誠契上玄。
- 願將班固筆，書頌勒燕然。

## 拼音

- de2 yi4 zai4 dang1 nian2 ， deng1 tan2 bing3 guo2 quan2 。
- han4 tui1 zhou1 bo2 zhong4 ， jin4 rang4 zhao4 xuan1 xian2 。
- ru2 de2 ni2 qiu1 jiang4 ， bing1 qian2 tai4 bai2 chuan2 。
- yuan2 hao2 fei1 feng4 zao3 ， fa1 xia2 hou3 long2 quan2 。
- li4 huo3 jin1 nan2 hao4 ， ling2 shuang1 gui4 yi4 jian1 。
- cong2 lai2 cheng1 yu4 jie2 ， ci3 geng4 rang4 zhu1 yan2 。
- yuan1 lu4 zhen1 men2 xia4 ， pi2 xiu1 yong1 zhang4 qian2 。
- qu4 zhi1 qing1 shuo4 mo4 ， xing2 bu2 fei4 tao2 zhen1 。
- xian4 hua4 fu2 zhong1 zhi3 ， tui1 cheng2 qi4 shang4 xuan2 。
- yuan4 jiang1 ban1 gu4 bi3 ， shu1 song4 le4 yan4 ran2 。

## 注释

## 译文

## 赏析
