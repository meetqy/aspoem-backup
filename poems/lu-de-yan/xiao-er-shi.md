---
id: lu-de-yan-xiao-er-shi
title: 小兒詩
titlePinyin: xiao3 er2 shi1
titleSlug: xiao-er-shi
author: 路德延
authorPinyin: lu4 de2 yan2
authorSlug: lu-de-yan
dynasty: 唐
dynastyPinyin: tang2
dynastySlug: tang
tags: []
---

## 正文

- 情態任天然，桃紅兩頰鮮。
- 乍行人共看，初語客多憐。
- 臂膊肥如瓠，肌膚軟勝綿。
- 長頭纔覆額，分角漸垂肩。
- 散誕無塵慮，逍遙占地仙。
- 排衙朱閣上，喝道畫堂前。
- 合調歌楊柳，齊聲踏採蓮。
- 走隄行細雨，奔巷趁輕煙。
- 嫩竹乘爲馬，新蒲折作鞭。
- 鶯雛金鏇繫，猫自綵絲牽。
- 擁鶴歸晴島，驅鵝入暖泉。
- 楊花爭弄雪，榆葉共收錢。
- 錫鏡當胸挂，銀珠對耳懸。
- 頭依蒼鶻裹，袖學柘枝揎。
- 酒殢丹砂暖，茶催小玉煎。
- 頻邀籌箸掙，時乞繡鍼穿。
- 寶篋拏紅豆，妝奩拾翠鈿。
- 戲袍披按褥，劣帽戴靴氈。
- 展畫趍三聖，開屏笑七賢。
- 貯懷青杏小，垂額綠荷圓。
- 驚滴霑羅淚，嬌流汚錦涎。
- 倦書饒婭姹，憎藥巧遷延。
- 弄帳鸞綃映，藏衾鳳綺纏。
- 指敲迎使鼓，筋撥賽神弦。
- 簾拂魚鉤動，箏推雁柱偏。
- 碁圖添路畫，笛管欠聲鐫。
- 惱客初酣睡，驚僧半入禪。
- 尋蛛窮屋瓦，探雀遍樓椽。
- 拋果忙開口，藏鉤亂出拳。
- 夜分圍榾柮，朝聚打鞦韆。
- 折竹裝泥燕，添絲放紙鳶。
- 互誇輪水碓，相教放風旋。
- 旗小裁紅絹，書幽截碧牋。
- 遠鋪張鴿網，低控射蠅弦。
- 詀語時時道，謠歌處處傳。
- 匿牕眉乍曲，遮路臂相連。
- 鬬草當春逕，爭毬出晚田。
- 柳傍慵獨坐，花底困橫眠。
- 等鵲前籬畔，聽蛩伏砌邊。
- 傍枝粘舞蝶，隈樹捉鳴蟬。
- 平島誇趫上，層崖逞捷緣。
- 嫩苔車跡小，深雪履痕全。
- 競指雲生岫，齊呼月上天。
- 蟻窠尋逕斸，蜂穴遶階填。
- 樵唱迴深嶺，牛歌下遠川。
- 壘柴爲屋木，和土作盤筵。
- 險砌高臺石，危跳峻塔磚。
- 忽陞隣舍樹，偷上後池船。
- 項橐稱師日，甘羅作相年。
- 明時方任德，勸爾減狂顛。

## 拼音

- qing2 tai4 ren4 tian1 ran2 ， tao2 hong2 liang3 jia2 xian1 。
- zha4 xing2 ren2 gong4 kan4 ， chu1 yu3 ke4 duo1 lian2 。
- bi4 bo2 fei2 ru2 hu4 ， ji1 fu1 ruan3 sheng4 mian2 。
- chang2 tou2 cai2 fu4 e2 ， fen1 jiao3 jian4 chui2 jian1 。
- san4 dan4 wu2 chen2 lü4 ， xiao1 yao2 zhan4 di4 xian1 。
- pai2 ya2 zhu1 ge2 shang4 ， he4 dao4 hua4 tang2 qian2 。
- he2 diao4 ge1 yang2 liu3 ， qi2 sheng1 ta4 cai3 lian2 。
- zou3 di1 xing2 xi4 yu3 ， ben1 xiang4 chen4 qing1 yan1 。
- nen4 zhu2 cheng2 wei2 ma3 ， xin1 pu2 zhe2 zuo4 bian1 。
- ying1 chu2 jin1 xuan4 xi4 ， mao1 zi4 cai3 si1 qian1 。
- yong1 he4 gui1 qing2 dao3 ， qu1 e2 ru4 nuan3 quan2 。
- yang2 hua1 zheng1 nong4 xue3 ， yu2 ye4 gong4 shou1 qian2 。
- xi1 jing4 dang1 xiong1 gua4 ， yin2 zhu1 dui4 er3 xuan2 。
- tou2 yi1 cang1 gu3 guo3 ， xiu4 xue2 zhe4 zhi1 xuan1 。
- jiu3 ti4 dan1 sha1 nuan3 ， cha2 cui1 xiao3 yu4 jian1 。
- bin1 yao1 chou2 zhu4 zheng1 ， shi2 qi3 xiu4 zhen1 chuan1 。
- bao3 qie4 na2 hong2 dou4 ， zhuang1 lian2 shi2 cui4 dian4 。
- xi4 pao2 pi1 an4 ru4 ， lie4 mao4 dai4 xue1 zhan1 。
- zhan3 hua4 qu1 san1 sheng4 ， kai1 ping2 xiao4 qi1 xian2 。
- zhu4 huai2 qing1 xing4 xiao3 ， chui2 e2 lü4 he2 yuan2 。
- jing1 di1 zhan1 luo2 lei4 ， jiao1 liu2 wu1 jin3 xian2 。
- juan4 shu1 rao2 ya4 cha4 ， zeng1 yao4 qiao3 qian1 yan2 。
- nong4 zhang4 luan2 xiao1 ying4 ， cang2 qin1 feng4 qi3 chan2 。
- zhi3 qiao1 ying2 shi3 gu3 ， jin1 bo1 sai4 shen2 xian2 。
- lian2 fu2 yu2 gou1 dong4 ， zheng1 tui1 yan4 zhu4 pian1 。
- qi2 tu2 tian1 lu4 hua4 ， di2 guan3 qian4 sheng1 juan1 。
- nao3 ke4 chu1 han1 shui4 ， jing1 seng1 ban4 ru4 shan4 。
- xun2 zhu1 qiong2 wu1 wa3 ， tan4 que4 bian4 lou2 chuan2 。
- pao1 guo3 mang2 kai1 kou3 ， cang2 gou1 luan4 chu1 quan2 。
- ye4 fen1 wei2 gu3 duo4 ， chao2 ju4 da3 qiu1 qian1 。
- zhe2 zhu2 zhuang1 ni2 yan4 ， tian1 si1 fang4 zhi3 yuan1 。
- hu4 kua1 lun2 shui3 dui4 ， xiang1 jiao4 fang4 feng1 xuan2 。
- qi2 xiao3 cai2 hong2 juan4 ， shu1 you1 jie2 bi4 jian1 。
- yuan3 pu1 zhang1 ge1 wang3 ， di1 kong4 she4 ying2 xian2 。
- zhan1 yu3 shi2 shi2 dao4 ， yao2 ge1 chu3 chu3 chuan2 。
- ni4 chuang1 mei2 zha4 qu3 ， zhe1 lu4 bi4 xiang1 lian2 。
- dou4 cao3 dang1 chun1 jing4 ， zheng1 qiu2 chu1 wan3 tian2 。
- liu3 bang4 yong1 du2 zuo4 ， hua1 di3 kun4 heng2 mian2 。
- deng3 que4 qian2 li2 pan4 ， ting1 qiong2 fu2 qi4 bian1 。
- bang4 zhi1 nian2 wu3 die2 ， wei1 shu4 zhuo1 ming2 chan2 。
- ping2 dao3 kua1 qiao2 shang4 ， ceng2 ya2 cheng3 jie2 yuan2 。
- nen4 tai2 ju1 ji4 xiao3 ， shen1 xue3 lü3 hen2 quan2 。
- jing4 zhi3 yun2 sheng1 xiu4 ， qi2 hu1 yue4 shang4 tian1 。
- yi3 ke1 xun2 jing4 zhu2 ， feng1 xue2 rao4 jie1 tian2 。
- qiao2 chang4 hui2 shen1 ling3 ， niu2 ge1 xia4 yuan3 chuan1 。
- lei3 chai2 wei2 wu1 mu4 ， he2 tu3 zuo4 pan2 yan2 。
- xian3 qi4 gao1 tai2 shi2 ， wei1 tiao4 jun4 ta3 zhuan1 。
- hu1 sheng1 lin2 she4 shu4 ， tou1 shang4 hou4 chi2 chuan2 。
- xiang4 tuo2 cheng1 shi1 ri4 ， gan1 luo2 zuo4 xiang1 nian2 。
- ming2 shi2 fang1 ren4 de2 ， quan4 er3 jian3 kuang2 dian1 。

## 注释

## 译文

## 赏析
