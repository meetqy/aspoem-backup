---
id: xu-tang-wen-chan-shi-er-yun
title: 聞蟬十二韻
titlePinyin: wen2 chan2 shi2 er4 yun4
titleSlug: wen-chan-shi-er-yun
author: 許棠
authorPinyin: xu1 tang2
authorSlug: xu-tang
dynasty: 唐
dynastyPinyin: tang2
dynastySlug: tang
tags: []
---

## 正文

- 造化生微物，常能應候鳴。
- 初離何處樹，又發去年聲。
- 未蛻唯愁動，纔飛似解驚。
- 聞來鄰海徼，恨起過邊城。
- 騷屑隨風遠，悠揚類雪輕。
- 報秋涼漸至，嘶月思偏清。
- 互默疑相荅，微搖似欲行。
- 繁音人已厭，朽殼蟻猶爭。
- 朝士嚴冠飾，宮嬪逞鬢名。
- 亂依西日噪，多引北歸情。
- 篠露凝潛吸，蛛絲忽迸縈。
- 此時吟立者，不覺萬愁生。

## 拼音

- zao4 hua4 sheng1 wei1 wu4 ， chang2 neng2 ying1 hou4 ming2 。
- chu1 li2 he2 chu3 shu4 ， you4 fa1 qu4 nian2 sheng1 。
- wei4 tui4 wei2 chou2 dong4 ， cai2 fei1 si4 jie3 jing1 。
- wen2 lai2 lin2 hai3 jiao3 ， hen4 qi3 guo4 bian1 cheng2 。
- sao1 xie4 sui2 feng1 yuan3 ， you1 yang2 lei4 xue3 qing1 。
- bao4 qiu1 liang2 jian4 zhi4 ， si1 yue4 si1 pian1 qing1 。
- hu4 mo4 yi2 xiang1 da2 ， wei1 yao2 si4 yu4 xing2 。
- fan2 yin1 ren2 yi3 yan4 ， xiu3 ke2 yi3 you2 zheng1 。
- chao2 shi4 yan2 guan1 shi4 ， gong1 pin2 cheng3 bin4 ming2 。
- luan4 yi1 xi1 ri4 zao4 ， duo1 yin3 bei3 gui1 qing2 。
- xiao3 lu4 ning2 qian2 xi1 ， zhu1 si1 hu1 beng4 ying2 。
- ci3 shi2 yin2 li4 zhe3 ， bu4 jue2 wan4 chou2 sheng1 。

## 注释

## 译文

## 赏析
