---
id: cui-tai-zhi-tong-guang-lu-di-dong-ri-shu-huai
title: 同光祿弟冬日述懷
titlePinyin: tong2 guang1 lu4 di4 dong1 ri4 shu4 huai2
titleSlug: tong-guang-lu-di-dong-ri-shu-huai
author: 崔泰之
authorPinyin: cui1 tai4 zhi1
authorSlug: cui-tai-zhi
dynasty: 唐
dynastyPinyin: tang2
dynastySlug: tang
tags: []
---

## 正文

- 吾族白眉良，才華動洛陽。
- 觀光初入仕，應宿始爲郎。
- 飛螢翫書籍，白鳳吐文章。
- 海卿逾往雅，河尹冠前張。
- 擇材綏鄢郢，殊化被江湘。
- 高樓臨廣陌，甲第敞通莊。
- 列館邙山下，疏亭洛水傍。
- 昌年賞豐陌，暇日悅林塘。
- 衣冠皆秀彥，羅綺盡名倡。
- 隔岸聞歌度，臨池見舞行。
- 門庭寒變色，棨戟日生光。
- 窮陰方靉靆，殺氣正蒼茫。
- 感時興盛作，晚歲共多傷。
- 積德韋丞相，通神張子房。
- 吟草徧簪紱，逸韻合宮商。
- 功名守留省，濫迹在文昌。
- 家園遙可見，臺寺近相望。
- 無庸乘侍謁，有暇共翱翔。
- 棣華依雁序，竹葉拂鸞觴。
- 水坐憐秋月，山行弄晚芳。
- 恩華慙服冕，友愛勗垂堂。
- 無由報天德，相顧詠時康。

## 拼音

- wu2 zu2 bai2 mei2 liang2 ， cai2 hua2 dong4 luo4 yang2 。
- guan1 guang1 chu1 ru4 shi4 ， ying1 su4 shi3 wei2 lang2 。
- fei1 ying2 wan2 shu1 ji2 ， bai2 feng4 tu3 wen2 zhang1 。
- hai3 qing1 yu2 wang3 ya3 ， he2 yin3 guan1 qian2 zhang1 。
- ze2 cai2 sui2 yan1 ying3 ， shu1 hua4 bei4 jiang1 xiang1 。
- gao1 lou2 lin2 guang3 mo4 ， jia3 di4 chang3 tong1 zhuang1 。
- lie4 guan3 mang1 shan1 xia4 ， shu1 ting2 luo4 shui3 bang4 。
- chang1 nian2 shang3 feng1 mo4 ， xia2 ri4 yue4 lin2 tang2 。
- yi1 guan1 jie1 xiu4 yan4 ， luo2 qi3 jin4 ming2 chang4 。
- ge2 an4 wen2 ge1 du4 ， lin2 chi2 jian4 wu3 xing2 。
- men2 ting2 han2 bian4 se4 ， qi3 ji3 ri4 sheng1 guang1 。
- qiong2 yin1 fang1 ai4 dai4 ， sha1 qi4 zheng4 cang1 mang2 。
- gan3 shi2 xing1 sheng4 zuo4 ， wan3 sui4 gong4 duo1 shang1 。
- ji1 de2 wei2 cheng2 xiang4 ， tong1 shen2 zhang1 zi3 fang2 。
- yin2 cao3 bian4 zan1 fu2 ， yi4 yun4 he2 gong1 shang1 。
- gong1 ming2 shou3 liu2 sheng3 ， lan4 ji4 zai4 wen2 chang1 。
- jia1 yuan2 yao2 ke3 jian4 ， tai2 si4 jin4 xiang1 wang4 。
- wu2 yong1 cheng2 shi4 ye4 ， you3 xia2 gong4 ao2 xiang2 。
- di4 hua2 yi1 yan4 xu4 ， zhu2 ye4 fu2 luan2 shang1 。
- shui3 zuo4 lian2 qiu1 yue4 ， shan1 xing2 nong4 wan3 fang1 。
- en1 hua2 can2 fu2 mian3 ， you3 ai4 xu4 chui2 tang2 。
- wu2 you2 bao4 tian1 de2 ， xiang1 gu4 yong3 shi2 kang1 。

## 注释

## 译文

## 赏析
