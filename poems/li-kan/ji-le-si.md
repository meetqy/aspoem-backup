---
id: li-kan-ji-le-si
title: 極樂寺
titlePinyin: ji2 le4 si4
titleSlug: ji-le-si
author: 李堪
authorPinyin: li3 kan1
authorSlug: li-kan
dynasty: 宋
dynastyPinyin: song4
dynastySlug: song
tags: []
---

## 正文

- 空門出白雲，梵宇依蒼岫。
- 天色湛瑶光，春花結野秀。
- 簷間綺羅被，池底星珠漏。
- 香沉烟篆餘，文兼雨碑舊。
- 恬智靜可養，寂寞誰復扣。
- 逍遥隠葉猿，盤薄穿花溜。
- 團團草露晞，瑟瑟空香逗。
- 層臺太虛半，雙壑瀑泉透。
- 苔空綠錢死，松老清陰瘦。
- 獨鶴倏飛騫，深蘿苦紛構。
- 歸涔待沃洲，芥子觀靈鷲。
- 凈土人不來，塵寰廓然晝。

## 拼音

- kong1 men2 chu1 bai2 yun2 ， fan4 yu3 yi1 cang1 xiu4 。
- tian1 se4 zhan4 yao2 guang1 ， chun1 hua1 jie2 ye3 xiu4 。
- yan2 jian4 qi3 luo2 bei4 ， chi2 di3 xing1 zhu1 lou4 。
- xiang1 chen2 yan1 zhuan4 yu2 ， wen2 jian1 yu3 bei1 jiu4 。
- tian2 zhi4 jing4 ke3 yang3 ， ji4 mo4 shui2 fu4 kou4 。
- xiao1 yao2 yin3 ye4 yuan2 ， pan2 bao2 chuan1 hua1 liu1 。
- tuan2 tuan2 cao3 lu4 xi1 ， se4 se4 kong1 xiang1 dou4 。
- ceng2 tai2 tai4 xu1 ban4 ， shuang1 he4 pu4 quan2 tou4 。
- tai2 kong1 lü4 qian2 si3 ， song1 lao3 qing1 yin1 shou4 。
- du2 he4 shu1 fei1 qian1 ， shen1 luo2 ku3 fen1 gou4 。
- gui1 cen2 dai4 wo4 zhou1 ， jie4 zi3 guan1 ling2 jiu4 。
- jing4 tu3 ren2 bu4 lai2 ， chen2 huan2 kuo4 ran2 zhou4 。

## 注释

## 译文

## 赏析
