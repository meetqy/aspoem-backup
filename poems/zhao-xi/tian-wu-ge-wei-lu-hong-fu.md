---
id: zhao-xi-tian-wu-ge-wei-lu-hong-fu
title: 天屋歌爲盧洪賦
titlePinyin: tian1 wu1 ge1 wei2 lu2 hong2 fu4
titleSlug: tian-wu-ge-wei-lu-hong-fu
author: 趙希㯝
authorPinyin: zhao4 xi1 㯝
authorSlug: zhao-xi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 霞扃雲牖高窿穹，八荒四野垂簾櫳。
- 羲璘勃窣行西東，茫茫塵世如飛蓬。
- 玉川公子乘清風，飄然據作吟詩宮。
- 穿心出脅千萬語，叫開閶闔驚蒼龍。
- 銀河瀉入北斗柄，醉來擲下琉璃鍾。
- 仙人王喬作鄰伍，馮軒共笑噓長虹。
- 旌陽拔宅想亦在，千年萬歲都洪濛。
- 君不見阿房結綺今何許，劫灰一丈漫秋雨。

## 拼音

- xia2 jiong1 yun2 you3 gao1 long2 qiong2 ， ba1 huang1 si4 ye3 chui2 lian2 long2 。
- xi1 lin2 bo2 su1 xing2 xi1 dong1 ， mang2 mang2 chen2 shi4 ru2 fei1 peng2 。
- yu4 chuan1 gong1 zi3 cheng2 qing1 feng1 ， piao1 ran2 ju4 zuo4 yin2 shi1 gong1 。
- chuan1 xin1 chu1 xie2 qian1 wan4 yu3 ， jiao4 kai1 chang1 he2 jing1 cang1 long2 。
- yin2 he2 xie4 ru4 bei3 dou3 bing3 ， zui4 lai2 zhi4 xia4 liu2 li2 zhong1 。
- xian1 ren2 wang2 qiao2 zuo4 lin2 wu3 ， feng2 xuan1 gong4 xiao4 xu1 chang2 hong2 。
- jing1 yang2 ba2 zhai2 xiang3 yi4 zai4 ， qian1 nian2 wan4 sui4 dou1 hong2 meng2 。
- jun1 bu2 jian4 a1 fang2 jie2 qi3 jin1 he2 xu1 ， jie2 hui1 yi2 zhang4 man4 qiu1 yu3 。

## 注释

## 译文

## 赏析
