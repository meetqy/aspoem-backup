---
id: shi-qing-yuan-biao-zhi-liu-ji-shui-yue
title: 標指六偈 水月
titlePinyin: biao1 zhi3 liu4 ji4   shui3 yue4
titleSlug: biao-zhi-liu-ji-shui-yue
author: 釋清遠
authorPinyin: shi4 qing1 yuan3
authorSlug: shi-qing-yuan
dynasty: 宋
dynastyPinyin: song4
dynastySlug: song
tags: []
---

## 正文

- 水月指陳，最疏最親。
- 若謂可見，還带重輪。
- 月皎於上，水流於下。
- 彼此非干，應緣何假。
- 聲回響轉，垛成招箭。
- 指喻孰明，標門誰辨。
- 凡夫見聞，月皎水渾。
- 心波業識，奔流苦門。
- 二乘聞見，如鏡中面。
- 對像迷真，渠還未薦。
- 水澄月映，孤光迥迥。
- 滅此化城，更須前進。
- 一月耀天，光吞大千。
- 森羅頓現，亙爾無邊。
- 齊含寶月，交光廓徹。
- 非中非外，一多融攝。
- 毗盧性海，自他無礙。
- 迷悟悟迷，相亡相在。
- 一塵百億，百億一塵。
- 奔走塵剎，不動本身。
- 光亡月落，幾人摸索。
- 四十九年，渾用不著。
- 丈夫壯志，自有行市。
- 十字路頭，看人失利。
- 不忻諸聖，不厭凡夫。
- 拈箕奉箒，跨馬騎馿。
- 若人笑我，我亦笑渠。
- 更問如何，我不識書。

## 拼音

- shui3 yue4 zhi3 chen2 ， zui4 shu1 zui4 qin1 。
- ruo4 wei4 ke3 jian4 ， huan2 dai4 zhong4 lun2 。
- yue4 jiao3 wu1 shang4 ， shui3 liu2 wu1 xia4 。
- bi3 ci3 fei1 gan1 ， ying1 yuan2 he2 jia3 。
- sheng1 hui2 xiang3 zhuan3 ， duo4 cheng2 zhao1 jian4 。
- zhi3 yu4 shu2 ming2 ， biao1 men2 shui2 bian4 。
- fan2 fu1 jian4 wen2 ， yue4 jiao3 shui3 hun2 。
- xin1 bo1 ye4 shi2 ， ben1 liu2 ku3 men2 。
- er4 cheng2 wen2 jian4 ， ru2 jing4 zhong1 mian4 。
- dui4 xiang4 mi2 zhen1 ， qu2 huan2 wei4 jian4 。
- shui3 cheng2 yue4 ying4 ， gu1 guang1 jiong3 jiong3 。
- mie4 ci3 hua4 cheng2 ， geng4 xu1 qian2 jin4 。
- yi1 yue4 yao4 tian1 ， guang1 tun1 da4 qian1 。
- sen1 luo2 dun4 xian4 ， gen4 er3 wu2 bian1 。
- qi2 han2 bao3 yue4 ， jiao1 guang1 kuo4 che4 。
- fei1 zhong1 fei1 wai4 ， yi4 duo1 rong2 she4 。
- pi2 lu2 xing4 hai3 ， zi4 ta1 wu2 ai4 。
- mi2 wu4 wu4 mi2 ， xiang1 wang2 xiang1 zai4 。
- yi4 chen2 bai3 yi4 ， bai3 yi4 yi4 chen2 。
- ben1 zou3 chen2 cha4 ， bu2 dong4 ben3 shen1 。
- guang1 wang2 yue4 luo4 ， ji1 ren2 mo1 suo3 。
- si4 shi2 jiu3 nian2 ， hun2 yong4 bu2 zhu4 。
- zhang4 fu0 zhuang4 zhi4 ， zi4 you3 hang2 shi4 。
- shi2 zi4 lu4 tou2 ， kan4 ren2 shi1 li4 。
- bu4 xin1 zhu1 sheng4 ， bu2 yan4 fan2 fu1 。
- nian1 ji1 feng4 zhou3 ， kua4 ma3 qi2 lu2 。
- ruo4 ren2 xiao4 wo3 ， wo3 yi4 xiao4 qu2 。
- geng4 wen4 ru2 he2 ， wo3 bu4 shi2 shu1 。

## 注释

## 译文

## 赏析
