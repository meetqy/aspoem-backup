---
id: shi-qing-yuan-biao-zhi-liu-ji-mi-wu
title: 標指六偈 迷悟
titlePinyin: biao1 zhi3 liu4 ji4   mi2 wu4
titleSlug: biao-zhi-liu-ji-mi-wu
author: 釋清遠
authorPinyin: shi4 qing1 yuan3
authorSlug: shi-qing-yuan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 迷者迷悟，悟者悟迷。
- 迷悟同體，悟者方知。
- 迷南爲北，實情取則。
- 北本是南，悟無移忒。
- 返究迷緣，莫得來處。
- 忽悟正方，迷復何去。
- 其迷則迷，妄自高低。
- 生死惡覺，枉受膠黐。
- 達迷無妄，歡喜無量。
- 殺無明賊，祇在一餉。
- 一餉之間，冥通大千。
- 直下了了，三際虛玄。
- 無始時來，總由今日。
- 盡未來際，更不尋覓。
- 當念無念，靈光焰焰。
- 靈焰騰輝，心智難掩。
- 靈源蕩碧，森羅普入。
- 海印發明，非關動息。
- 根塵不偶，心珠寧守。
- 返不我觀，出兮還有。
- 有無齊出，無有蹤跡。
- 智用雖奇，猶遭悟覓。
- 悟爲法障，身招罔象。
- 犴貉無風，徒勞展掌。
- 祖父書契，本來家業。
- 舊日風光，不妨要截。
- 哆哆和和，依前疑著。
- 元無病痛，何勞說藥。
- 足踏實地，開眼瞌睡。
- 大地茫茫，會我如是。
- 如是之法，不因迦葉。
- 是誰兒孫，喃喃亂說。
- 你解亂說，智者便瞥。
- 此門廣大，愚人自爇。
- 自謗自爇，不干我事。
- 我是癡人，汝能靈利。

## 拼音

- mi2 zhe3 mi2 wu4 ， wu4 zhe3 wu4 mi2 。
- mi2 wu4 tong2 ti3 ， wu4 zhe3 fang1 zhi1 。
- mi2 nan2 wei2 bei3 ， shi2 qing2 qu3 ze2 。
- bei3 ben3 shi4 nan2 ， wu4 wu2 yi2 te4 。
- fan3 jiu1 mi2 yuan2 ， mo4 de2 lai2 chu3 。
- hu1 wu4 zheng4 fang1 ， mi2 fu4 he2 qu4 。
- qi2 mi2 ze2 mi2 ， wang4 zi4 gao1 di1 。
- sheng1 si3 e4 jue2 ， wang3 shou4 jiao1 chi1 。
- da2 mi2 wu2 wang4 ， huan1 xi3 wu2 liang2 。
- sha1 wu2 ming2 zei2 ， qi2 zai4 yi4 xiang3 。
- yi4 xiang3 zhi1 jian4 ， ming2 tong1 da4 qian1 。
- zhi2 xia4 liao3 liao3 ， san1 ji4 xu1 xuan2 。
- wu2 shi3 shi2 lai2 ， zong3 you2 jin1 ri4 。
- jin4 wei4 lai2 ji4 ， geng4 bu4 xun2 mi4 。
- dang1 nian4 wu2 nian4 ， ling2 guang1 yan4 yan4 。
- ling2 yan4 teng2 hui1 ， xin1 zhi4 nan2 yan3 。
- ling2 yuan2 dang4 bi4 ， sen1 luo2 pu3 ru4 。
- hai3 yin4 fa1 ming2 ， fei1 guan1 dong4 xi1 。
- gen1 chen2 bu4 ou3 ， xin1 zhu1 ning2 shou3 。
- fan3 bu4 wo3 guan1 ， chu1 xi1 huan2 you3 。
- you3 wu2 qi2 chu1 ， wu2 you3 zong1 ji4 。
- zhi4 yong4 sui1 qi2 ， you2 zao1 wu4 mi4 。
- wu4 wei2 fa3 zhang4 ， shen1 zhao1 wang3 xiang4 。
- an4 mo4 wu2 feng1 ， tu2 lao2 zhan3 zhang3 。
- zu3 fu4 shu1 qi4 ， ben3 lai2 jia1 ye4 。
- jiu4 ri4 feng1 guang1 ， bu4 fang2 yao4 jie2 。
- duo1 duo1 he2 he2 ， yi1 qian2 yi2 zhu4 。
- yuan2 wu2 bing4 tong4 ， he2 lao2 shuo1 yao4 。
- zu2 ta4 shi2 di4 ， kai1 yan3 ke1 shui4 。
- da4 di4 mang2 mang2 ， hui4 wo3 ru2 shi4 。
- ru2 shi4 zhi1 fa3 ， bu4 yin1 jia1 ye4 。
- shi4 shui2 er2 sun1 ， nan2 nan2 luan4 shuo1 。
- ni3 jie3 luan4 shuo1 ， zhi4 zhe3 bian4 pie1 。
- ci3 men2 guang3 da4 ， yu2 ren2 zi4 ruo4 。
- zi4 bang4 zi4 ruo4 ， bu4 gan1 wo3 shi4 。
- wo3 shi4 chi1 ren2 ， ru3 neng2 ling2 li4 。

## 注释

## 译文

## 赏析
