---
id: yu-liang-neng-ci-yun-feng-chou-xing-bu-wang-jia-sou-shi-lang-shu-xi-cai-ji-hou
title: 次韻奉酬刑部王嘉叟侍郎書戲綵集後
titlePinyin: ci4 yun4 feng4 chou2 xing2 bu4 wang2 jia1 sou3 shi4 lang2 shu1 xi4 cai3 ji2 hou4
titleSlug: ci-yun-feng-chou-xing-bu-wang-jia-sou-shi-lang-shu-xi-cai-ji-hou
author: 喻良能
authorPinyin: yu4 liang2 neng2
authorSlug: yu-liang-neng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 制作參易經，不用草玄準。
- 眼空天壤間，誰得並捷敏。
- 鴻文翻水就，未省苦吟吻。
- 齊梁逮陳隋，衆作付一哂。
- 南國容本冶，西子髮更鬒。
- 混然真天成，寧復分域畛。
- 飛上青雲端，秋空擊鷹隼。
- 豈唯持荷橐，已復班玉笋。
- 雖未究所長，要亦攄素藴。
- 大手秉綸綍，至音發簴簨。
- 嗟予墮詩窮，政坐無鉛粉。
- 數奇祇自憐，多忤誰汲引。
- 有賦難逐貧，無詩不招隠。
- 明公獨深憐，不嫌邊幅窘。
- 謂雖敝帚如，或可充貢箘。
- 恃此以無恐，枚臯窮久忍。
- 儻復念菅蒯，庶免辱荆槿。

## 拼音

- zhi4 zuo4 can1 yi4 jing1 ， bu2 yong4 cao3 xuan2 zhun3 。
- yan3 kong1 tian1 rang3 jian4 ， shui2 de2 bing4 jie2 min3 。
- hong2 wen2 fan1 shui3 jiu4 ， wei4 sheng3 ku3 yin2 wen3 。
- qi2 liang2 dai3 chen2 sui2 ， zhong4 zuo4 fu4 yi4 shen3 。
- nan2 guo2 rong2 ben3 ye3 ， xi1 zi3 fa4 geng4 zhen3 。
- hun4 ran2 zhen1 tian1 cheng2 ， ning2 fu4 fen1 yu4 zhen3 。
- fei1 shang4 qing1 yun2 duan1 ， qiu1 kong1 ji1 ying1 sun3 。
- qi3 wei2 chi2 he2 tuo2 ， yi3 fu4 ban1 yu4 sun3 。
- sui1 wei4 jiu1 suo3 chang2 ， yao4 yi4 shu1 su4 yun4 。
- da4 shou3 bing3 lun2 fu2 ， zhi4 yin1 fa1 ju4 sun3 。
- jie1 yu3 duo4 shi1 qiong2 ， zheng4 zuo4 wu2 qian1 fen3 。
- shu4 qi2 qi2 zi4 lian2 ， duo1 wu3 shui2 ji2 yin3 。
- you3 fu4 nan2 zhu2 pin2 ， wu2 shi1 bu4 zhao1 yin3 。
- ming2 gong1 du2 shen1 lian2 ， bu4 xian2 bian1 fu2 jiong3 。
- wei4 sui1 bi4 zhou3 ru2 ， huo4 ke3 chong1 gong4 jun4 。
- shi4 ci3 yi3 wu2 kong3 ， mei2 gao1 qiong2 jiu3 ren3 。
- tang3 fu4 nian4 jian1 kuai3 ， shu4 mian3 ru3 jing1 jin3 。

## 注释

## 译文

## 赏析
