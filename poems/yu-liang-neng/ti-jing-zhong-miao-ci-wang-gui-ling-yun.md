---
id: yu-liang-neng-ti-jing-zhong-miao-ci-wang-gui-ling-yun
title: 題旌忠廟次王龜齡韻
titlePinyin: ti2 jing1 zhong1 miao4 ci4 wang2 gui1 ling2 yun4
titleSlug: ti-jing-zhong-miao-ci-wang-gui-ling-yun
author: 喻良能
authorPinyin: yu4 liang2 neng2
authorSlug: yu-liang-neng
dynasty: 宋
dynastyPinyin: song4
dynastySlug: song
tags: []
---

## 正文

- 睢陽截然當賊中，嬰城既久糧食空。
- 矢死不降有二公，青史皎皎書其忠。
- 國家涵養自建隆，上至鵷鷺下羆熊。
- 一節一義皆獲通，無不昭然簡宸衷。
- 建炎多難誰奮躬，開門納降何匆匆。
- 達官尚爾况困窮，嗟嗟唐侯一何雄。
- 抽甎擊敵甘命終，願以頸血污刃紅。
- 精誠貫日亙雲穹，上徹九重達堯聰。
- 詔令血食居鎮東，激昂臣子忠勇風。
- 嘉名千古齊華崧，王仙作詩美抗戎，豈比爾雅詁魚蟲。

## 拼音

- sui1 yang2 jie2 ran2 dang1 zei2 zhong1 ， ying1 cheng2 ji4 jiu3 liang2 shi2 kong1 。
- shi3 si3 bu4 xiang2 you3 er4 gong1 ， qing1 shi3 jiao3 jiao3 shu1 qi2 zhong1 。
- guo2 jia1 han2 yang3 zi4 jian4 long2 ， shang4 zhi4 yuan1 lu4 xia4 pi2 xiong2 。
- yi4 jie2 yi2 yi4 jie1 huo4 tong1 ， wu2 bu4 zhao1 ran2 jian3 chen2 zhong1 。
- jian4 yan2 duo1 nan2 shui2 fen4 gong1 ， kai1 men2 na4 jiang4 he2 cong1 cong1 。
- da2 guan1 shang4 er3 kuang4 kun4 qiong2 ， jie1 jie1 tang2 hou2 yi4 he2 xiong2 。
- chou1 zhuan1 ji1 di2 gan1 ming4 zhong1 ， yuan4 yi3 jing3 xue4 wu1 ren4 hong2 。
- jing1 cheng2 guan4 ri4 gen4 yun2 qiong2 ， shang4 che4 jiu3 chong2 da2 yao2 cong1 。
- zhao4 ling4 xue4 shi2 ju1 zhen4 dong1 ， ji1 ang2 chen2 zi3 zhong1 yong3 feng1 。
- jia1 ming2 qian1 gu3 qi2 hua2 song1 ， wang2 xian1 zuo4 shi1 mei3 kang4 rong2 ， qi3 bi3 er3 ya3 gu3 yu2 chong2 。

## 注释

## 译文

## 赏析
