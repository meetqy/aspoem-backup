---
id: yu-liang-neng-er-yue-er-shi-yi-ri-he-si-ye-ji-ke-yu-zhang-yuan-yu-die-gei-shi-ming-yu-fu-shi-zi-wei-she-ren-zuo-shi-she-ren-yi-yi-jian-wei-yin-cheng-qi-yan-shi-yun-yi-shou
title: 二月二十一日何司業集客于張園玉牒給事命予賦詩紫微舍人左史舍人亦以見委因成七言十韻一首
titlePinyin: er4 yue4 er4 shi2 yi2 ri4 he2 si1 ye4 ji2 ke4 yu2 zhang1 yuan2 yu4 die2 gei3 shi4 ming4 yu3 fu4 shi1 zi3 wei1 she4 ren2 zuo3 shi3 she4 ren2 yi4 yi3 jian4 wei3 yin1 cheng2 qi1 yan2 shi2 yun4 yi4 shou3
titleSlug: er-yue-er-shi-yi-ri-he-si-ye-ji-ke-yu-zhang-yuan-yu-die-gei-shi-ming-yu-fu-shi-zi-wei-she-ren-zuo-shi-she-ren-yi-yi-jian-wei-yin-cheng-qi-yan-shi-yun-yi-shou
author: 喻良能
authorPinyin: yu4 liang2 neng2
authorSlug: yu-liang-neng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 寒食初過天氣佳，帝城名園綠藏鴉。
- 白綿紅雨互飄泊，鶑啼燕哢紛交加。
- 司成領客當暇日，不惜醉臉生紅霞。
- 坐中賓客皆賢豪，一一圭璧無纖瑕。
- 夕郎風采照今古，封駁不貸姦與衺。
- 紫微筆語妙天下，文鋒凜凜森莫邪。
- 左史聲名動六合，豈特疇昔傳三巴。
- 一朝櫻筍德星聚，離騷可奴玉可衙。
- 蘭亭觴詠僅堪比，金谷歌舞徒能奢。
- 我有一匹好東絹，誰爲作圖千古誇。

## 拼音

- han2 shi2 chu1 guo4 tian1 qi4 jia1 ， di4 cheng2 ming2 yuan2 lü4 cang2 ya1 。
- bai2 mian2 hong2 yu3 hu4 piao1 bo2 ， ying1 ti2 yan4 long4 fen1 jiao1 jia1 。
- si1 cheng2 ling3 ke4 dang1 xia2 ri4 ， bu4 xi1 zui4 lian3 sheng1 hong2 xia2 。
- zuo4 zhong1 bin1 ke4 jie1 xian2 hao2 ， yi1 yi1 gui1 bi4 wu2 xian1 xia2 。
- xi1 lang2 feng1 cai3 zhao4 jin1 gu3 ， feng1 bo2 bu2 dai4 jian1 yu3 xie2 。
- zi3 wei1 bi3 yu3 miao4 tian1 xia4 ， wen2 feng1 lin3 lin3 sen1 mo4 ye2 。
- zuo3 shi3 sheng1 ming2 dong4 liu4 he2 ， qi3 te4 chou2 xi1 chuan2 san1 ba1 。
- yi4 zhao1 ying1 sun3 de2 xing1 ju4 ， li2 sao1 ke3 nu2 yu4 ke3 ya2 。
- lan2 ting2 shang1 yong3 jin3 kan1 bi3 ， jin1 gu3 ge1 wu3 tu2 neng2 she1 。
- wo3 you3 yi4 pi3 hao3 dong1 juan4 ， shui2 wei2 zuo4 tu2 qian1 gu3 kua1 。

## 注释

## 译文

## 赏析
