---
id: yu-liang-neng-dian-jian-chao-ling-nei-ren-dun-di-zhi-xi-xing-dao-zhong-ji-shi
title: 點檢朝陵內人頓遞至西興道中紀事
titlePinyin: dian3 jian3 chao2 ling2 nei4 ren2 dun4 di4 zhi4 xi1 xing1 dao4 zhong1 ji4 shi4
titleSlug: dian-jian-chao-ling-nei-ren-dun-di-zhi-xi-xing-dao-zhong-ji-shi
author: 喻良能
authorPinyin: yu4 liang2 neng2
authorSlug: yu-liang-neng
dynasty: 宋
dynastyPinyin: song4
dynastySlug: song
tags: []
---

## 正文

- 平湖瀲灧摇春風，扁舟輕駛如飛鴻。
- 垂楊萬縷長青茸，倚岸崇桃醉臉紅。
- 滿空烟雨霏濛濛，柯橋精廬聞午鐘。
- 平疇麥苗青芃芃，崇峯秀岑紛玲瓏。
- 圖經未看名叵窮，雨葩烟葉交朦朧。
- 吾欲圖之誰其工，妙語却思六一翁。
- 解道山色有無中，薄暮艤舟依竹叢。
- 夜深點滴聽孤篷，天明利涉浮梁雄。
- 錢清雖小炊烟重，我生之辰今適逢。
- 一杯不暇緣匆匆，聊以新詩娛老悰。
- 龕山西北水溶溶，白鶴橋邊小梵宮。
- 海天茫茫空復空，放眸一望日本東。
- 蕭山小邑河陽同，桃李漫山如錦幪。
- 谿旁驛亭名夢筆，故居知是江文通。
- 西興浦口天連水，滿眼長安紫翠濃。

## 拼音

- ping2 hu2 lian4 yan4 yao2 chun1 feng1 ， pian1 zhou1 qing1 shi3 ru2 fei1 hong2 。
- chui2 yang2 wan4 lü3 chang2 qing1 rong2 ， yi3 an4 chong2 tao2 zui4 lian3 hong2 。
- man3 kong1 yan1 yu3 fei1 meng2 meng2 ， ke1 qiao2 jing1 lu2 wen2 wu3 zhong1 。
- ping2 chou2 mai4 miao2 qing1 peng2 peng2 ， chong2 feng1 xiu4 cen2 fen1 ling2 long2 。
- tu2 jing1 wei4 kan4 ming2 po3 qiong2 ， yu3 pa1 yan1 ye4 jiao1 meng2 long2 。
- wu2 yu4 tu2 zhi1 shui2 qi2 gong1 ， miao4 yu3 que4 si1 liu4 yi1 weng1 。
- jie3 dao4 shan1 se4 you3 wu2 zhong1 ， bo2 mu4 yi3 zhou1 yi1 zhu2 cong2 。
- ye4 shen1 dian3 di1 ting1 gu1 peng2 ， tian1 ming2 li4 she4 fu2 liang2 xiong2 。
- qian2 qing1 sui1 xiao3 chui1 yan1 zhong4 ， wo3 sheng1 zhi1 chen2 jin1 shi4 feng2 。
- yi4 bei1 bu4 xia2 yuan2 cong1 cong1 ， liao2 yi3 xin1 shi1 yu2 lao3 cong2 。
- kan1 shan1 xi1 bei3 shui3 rong2 rong2 ， bai2 he4 qiao2 bian1 xiao3 fan4 gong1 。
- hai3 tian1 mang2 mang2 kong1 fu4 kong1 ， fang4 mou2 yi2 wang4 ri4 ben3 dong1 。
- xiao1 shan1 xiao3 yi4 he2 yang2 tong2 ， tao2 li3 man4 shan1 ru2 jin3 meng2 。
- xi1 pang2 yi4 ting2 ming2 meng4 bi3 ， gu4 ju1 zhi1 shi4 jiang1 wen2 tong1 。
- xi1 xing1 pu3 kou3 tian1 lian2 shui3 ， man3 yan3 chang2 an1 zi3 cui4 nong2 。

## 注释

## 译文

## 赏析
