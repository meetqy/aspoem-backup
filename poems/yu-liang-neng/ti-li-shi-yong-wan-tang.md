---
id: yu-liang-neng-ti-li-shi-yong-wan-tang
title: 題李氏擁萬堂
titlePinyin: ti2 li3 shi4 yong1 wan4 tang2
titleSlug: ti-li-shi-yong-wan-tang
author: 喻良能
authorPinyin: yu4 liang2 neng2
authorSlug: yu-liang-neng
dynasty: 宋
dynastyPinyin: song4
dynastySlug: song
tags: []
---

## 正文

- 我如王恭讀書少，君如鄴侯藏書多。
- 排籤插架三萬軸，知從何處能網羅。
- 上自先秦下五季，奧帙隠篇皆略備。
- 不同邢邵嬾校讐，丹墨精研吁可貴。
- 君不見廬山先生子李子，白石房中富文史。
- 胸蟠萬卷筆如神，事業文章俱兩美。
- 又不見西蜀劉公少常伯，平生醢芹嗜圖籍。
- 傾貲盡寫中秘書，隨身卷軸車連軛。
- 邇來置書事經綸，論思獻納日日新。
- 君今堂中書汗牛，願君學李兼學劉。
- 盡攬英華歸肺腑，一鳴便作沖天舉。

## 拼音

- wo3 ru2 wang2 gong1 du2 shu1 shao3 ， jun1 ru2 ye4 hou2 cang2 shu1 duo1 。
- pai2 qian1 cha1 jia4 san1 wan4 zhou2 ， zhi1 cong2 he2 chu3 neng2 wang3 luo2 。
- shang4 zi4 xian1 qin2 xia4 wu3 ji4 ， ao4 zhi4 yin3 pian1 jie1 lüe4 bei4 。
- bu4 tong2 xing2 shao4 lan3 xiao4 chou2 ， dan1 mo4 jing1 yan2 xu1 ke3 gui4 。
- jun1 bu2 jian4 lu2 shan1 xian1 sheng0 zi3 li3 zi0 ， bai2 shi2 fang2 zhong1 fu4 wen2 shi3 。
- xiong1 pan2 wan4 juan4 bi3 ru2 shen2 ， shi4 ye4 wen2 zhang1 ju4 liang3 mei3 。
- you4 bu2 jian4 xi1 shu3 liu2 gong1 shao3 chang2 bo2 ， ping2 sheng1 hai3 qin2 shi4 tu2 ji2 。
- qing1 zi1 jin4 xie3 zhong1 mi4 shu1 ， sui2 shen1 juan4 zhou2 ju1 lian2 e4 。
- er3 lai2 zhi4 shu1 shi4 jing1 lun2 ， lun4 si1 xian4 na4 ri4 ri4 xin1 。
- jun1 jin1 tang2 zhong1 shu1 han4 niu2 ， yuan4 jun1 xue2 li3 jian1 xue2 liu2 。
- jin4 lan3 ying1 hua2 gui1 fei4 fu3 ， yi4 ming2 bian4 zuo4 chong1 tian1 ju3 。

## 注释

## 译文

## 赏析
