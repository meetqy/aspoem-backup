---
id: yu-liang-neng-ci-yun-ti-ju-wang-zheng-yan-han-shi-you-cha-bei
title: 次韻提舉王正言寒食游茶焙
titlePinyin: ci4 yun4 ti2 ju3 wang2 zheng4 yan2 han2 shi2 you2 cha2 bei4
titleSlug: ci-yun-ti-ju-wang-zheng-yan-han-shi-you-cha-bei
author: 喻良能
authorPinyin: yu4 liang2 neng2
authorSlug: yu-liang-neng
dynasty: 宋
dynastyPinyin: song4
dynastySlug: song
tags: []
---

## 正文

- 摘山勝煮海，財貨所源流。
- 建焙甲天下，賦入十倍收。
- 國計頗頼之，貢輸何時休。
- 擇人爲提領，得賢從宛丘。
- 文章脫吏腕，風味登瀛洲。
- 佐職亦已久，再見春草抽。
- 郊原富槍旗，歲事日以修。
- 撫民端若子，疾惡信如讐。
- 驅車向鳳山，父老觀道周。
- 青春行畫圖，佳處時一留。
- 風前耳潺湲，雨後目纖柔。
- 酒酣已勝賞，珠唾揮釣鈎。
- 咨予素么麽，受恩猶未酬。
- 銘心雖甚堅，撫己徒懷羞。
- 平生困坎壈，暮年尚依劉。
- 投公一紙書，遠寄粵王州。
- 書傳得妙帖，想像寒食游。
- 終防好事人，豪奪或巧偷。

## 拼音

- zhai1 shan1 sheng4 zhu3 hai3 ， cai2 huo4 suo3 yuan2 liu2 。
- jian4 bei4 jia3 tian1 xia4 ， fu4 ru4 shi2 bei4 shou1 。
- guo2 ji4 po1 lai4 zhi1 ， gong4 shu1 he2 shi2 xiu1 。
- ze2 ren2 wei2 ti2 ling3 ， de2 xian2 cong2 wan3 qiu1 。
- wen2 zhang1 tuo1 li4 wan4 ， feng1 wei4 deng1 ying2 zhou1 。
- zuo3 zhi2 yi4 yi3 jiu3 ， zai4 jian4 chun1 cao3 chou1 。
- jiao1 yuan2 fu4 qiang1 qi2 ， sui4 shi4 ri4 yi3 xiu1 。
- fu3 min2 duan1 ruo4 zi3 ， ji2 e4 xin4 ru2 chou2 。
- qu1 ju1 xiang4 feng4 shan1 ， fu4 lao3 guan1 dao4 zhou1 。
- qing1 chun1 xing2 hua4 tu2 ， jia1 chu3 shi2 yi4 liu2 。
- feng1 qian2 er3 chan2 yuan2 ， yu3 hou4 mu4 xian1 rou2 。
- jiu3 han1 yi3 sheng4 shang3 ， zhu1 tuo4 hui1 diao4 gou1 。
- zi1 yu3 su4 me0 mo2 ， shou4 en1 you2 wei4 chou2 。
- ming2 xin1 sui1 shen4 jian1 ， fu3 ji3 tu2 huai2 xiu1 。
- ping2 sheng1 kun4 kan3 lan3 ， mu4 nian2 shang4 yi1 liu2 。
- tou2 gong1 yi4 zhi3 shu1 ， yuan3 ji4 yue4 wang2 zhou1 。
- shu1 chuan2 de2 miao4 tie1 ， xiang3 xiang4 han2 shi2 you2 。
- zhong1 fang2 hao3 shi4 ren2 ， hao2 duo2 huo4 qiao3 tou1 。

## 注释

## 译文

## 赏析
