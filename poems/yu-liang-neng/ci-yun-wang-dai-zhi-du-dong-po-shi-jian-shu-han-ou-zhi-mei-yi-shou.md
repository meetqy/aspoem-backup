---
id: yu-liang-neng-ci-yun-wang-dai-zhi-du-dong-po-shi-jian-shu-han-ou-zhi-mei-yi-shou
title: 次韻王待制讀東坡詩兼述韓歐之美一首
titlePinyin: ci4 yun4 wang2 dai4 zhi4 du2 dong1 po1 shi1 jian1 shu4 han2 ou1 zhi1 mei3 yi4 shou3
titleSlug: ci-yun-wang-dai-zhi-du-dong-po-shi-jian-shu-han-ou-zhi-mei-yi-shou
author: 喻良能
authorPinyin: yu4 liang2 neng2
authorSlug: yu-liang-neng
dynasty: 宋
dynastyPinyin: song4
dynastySlug: song
tags: []
---

## 正文

- 文章端與時高下，列國有風周有雅。
- 建安氣質混不傷，齊梁紛紛堪斗量。
- 先唐詩人子韓子，落筆洗空千古士。
- 篇章杼軸自己出，正派猶能傳六一。
- 作詩餘事真詩仙，騎麟被髮何翩然。
- 韻寬泛押入傍近，窄韻宜搜期押盡。
- 鈎章棘句未多郊，古諷新題寧數稹。
- 五季詩流喜穿鑿，蟬噪蛙鳴嗟衆作。
- 皇朝天人歐與蘇，星鳳初見人驚呼。
- 醉翁句法到勝處，紆餘條暢今古無。
- 鋪張揚厲詞藻挾，雅稱金泥兼玉檢。
- 一篇妙絕廬山高，幾首清新寫鬰陶。
- 造化機緘富狀彙，豈獨文星南斗避。
- 如何妄評味短長，自古羣兒喜嘲議。
- 雪堂羈窮如牧之，得非天欲昌其詩。
- 平生古律三千首，無媿清風白雪詞。
- 才如太白更無敵，文似子長兼愛奇。
- 江西宗派不足進，自鄶以下曾無譏。
- 流傳海內皆珠玉，到處逢人俱願學。
- 不須酬唱說西崑，宋有歐蘇唐有韓。
- 二文邈乎其杖几，一編且誦蘇夫子。

## 拼音

- wen2 zhang1 duan1 yu3 shi2 gao1 xia4 ， lie4 guo2 you3 feng1 zhou1 you3 ya3 。
- jian4 an1 qi4 zhi4 hun4 bu4 shang1 ， qi2 liang2 fen1 fen1 kan1 dou3 liang2 。
- xian1 tang2 shi1 ren2 zi3 han2 zi3 ， luo4 bi3 xi3 kong1 qian1 gu3 shi4 。
- pian1 zhang1 zhu4 zhou2 zi4 ji3 chu1 ， zheng4 pai4 you2 neng2 chuan2 liu4 yi1 。
- zuo4 shi1 yu2 shi4 zhen1 shi1 xian1 ， qi2 lin2 bei4 fa4 he2 pian1 ran2 。
- yun4 kuan1 fan4 ya1 ru4 bang4 jin4 ， zhai3 yun4 yi2 sou1 qi1 ya1 jin4 。
- gou1 zhang1 ji2 ju4 wei4 duo1 jiao1 ， gu3 feng3 xin1 ti2 ning2 shu4 zhen3 。
- wu3 ji4 shi1 liu2 xi3 chuan1 zao2 ， chan2 zao4 wa1 ming2 jie1 zhong4 zuo4 。
- huang2 chao2 tian1 ren2 ou1 yu3 su1 ， xing1 feng4 chu1 jian4 ren2 jing1 hu1 。
- zui4 weng1 ju4 fa3 dao4 sheng4 chu3 ， yu1 yu2 tiao2 chang4 jin1 gu3 wu2 。
- pu1 zhang1 yang2 li4 ci2 zao3 xie2 ， ya3 cheng1 jin1 ni2 jian1 yu4 jian3 。
- yi4 pian1 miao4 jue2 lu2 shan1 gao1 ， ji1 shou3 qing1 xin1 xie3 yu4 tao2 。
- zao4 hua4 ji1 jian1 fu4 zhuang4 hui4 ， qi3 du2 wen2 xing1 nan2 dou4 bi4 。
- ru2 he2 wang4 ping2 wei4 duan3 chang2 ， zi4 gu3 qun2 er2 xi3 chao2 yi4 。
- xue3 tang2 ji1 qiong2 ru2 mu4 zhi1 ， de2 fei1 tian1 yu4 chang1 qi2 shi1 。
- ping2 sheng1 gu3 lü4 san1 qian1 shou3 ， wu2 kui4 qing1 feng1 bai2 xue3 ci2 。
- cai2 ru2 tai4 bai2 geng4 wu2 di2 ， wen2 si4 zi3 chang2 jian1 ai4 qi2 。
- jiang1 xi1 zong1 pai4 bu4 zu2 jin4 ， zi4 kuai4 yi3 xia4 ceng2 wu2 ji1 。
- liu2 chuan2 hai3 nei4 jie1 zhu1 yu4 ， dao4 chu3 feng2 ren2 ju4 yuan4 xue2 。
- bu4 xu1 chou2 chang4 shuo1 xi1 kun1 ， song4 you3 ou1 su1 tang2 you3 han2 。
- er4 wen2 miao3 hu1 qi2 zhang4 ji3 ， yi4 bian1 qie3 song4 su1 fu1 zi3 。

## 注释

## 译文

## 赏析
