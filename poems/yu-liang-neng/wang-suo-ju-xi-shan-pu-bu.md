---
id: yu-liang-neng-wang-suo-ju-xi-shan-pu-bu
title: 望所居西山瀑布
titlePinyin: wang4 suo3 ju1 xi1 shan1 pu4 bu4
titleSlug: wang-suo-ju-xi-shan-pu-bu
author: 喻良能
authorPinyin: yu4 liang2 neng2
authorSlug: yu-liang-neng
dynasty: 宋
dynastyPinyin: song4
dynastySlug: song
tags: []
---

## 正文

- 山居尠歡悰，理策事遨嬉。
- 嶔岑屬初霽，眺覽得所宜。
- 懸崖有飛瀑，注壑從涼颸。
- 濛濛噴霧雨，冉冉含烟曦。
- 清泠詎可汰，駛激疇能陂。
- 會心欣有得，徙倚不知疲。
- 雁蕩境千里，香爐天一涯。
- 平生未能矚，昏旦矧欲窺。
- 何如茲山溜，若與幽人期。
- 他年營菟裘，舍是將安之。

## 拼音

- shan1 ju1 xian3 huan1 cong2 ， li3 ce4 shi4 ao2 xi1 。
- qin1 cen2 shu3 chu1 ji4 ， tiao4 lan3 de2 suo3 yi2 。
- xuan2 ya2 you3 fei1 pu4 ， zhu4 he4 cong2 liang2 si1 。
- meng2 meng2 pen1 wu4 yu3 ， ran3 ran3 han2 yan1 xi1 。
- qing1 ling2 ju4 ke3 tai4 ， shi3 ji1 chou2 neng2 bei1 。
- hui4 xin1 xin1 you3 de2 ， xi3 yi3 bu4 zhi1 pi2 。
- yan4 dang4 jing4 qian1 li3 ， xiang1 lu2 tian1 yi4 ya2 。
- ping2 sheng1 wei4 neng2 zhu3 ， hun1 dan4 shen3 yu4 kui1 。
- he2 ru2 zi1 shan1 liu1 ， ruo4 yu3 you1 ren2 qi1 。
- ta1 nian2 ying2 tu2 qiu2 ， she4 shi4 jiang1 an1 zhi1 。

## 注释

## 译文

## 赏析
