---
id: yu-liang-neng-shi-yu-wang-gong-qu-rao-rao-zhi-shi-min-shu-qian-wan-ren-zhe-dao-pan-yuan-you-xiang-yu-duan-cheng-bei-qiao-yi-liu-zhi-gong-bu-de-yi-nai-hui-cheng-cong-jian-dao-dun-qu-yu-gan-zhu-bo-weng-jun-hua-duan-qiao-tu-zuo-shi-er-shi-yun-ji-shi-yu-qiu-he-shi-yu-yi-he-pian-jian-shi-yin-ci-yun-yi-shou
title: 侍御王公去饒饒之士民數千萬人遮道攀轅又相與斷城北橋以留之公不得已乃回城從間道遁去餘干主簿翁君畫斷橋圖作詩二十韻寄侍御求和侍御以和篇見示因次韻一首
titlePinyin: shi4 yu4 wang2 gong1 qu4 rao2 rao2 zhi1 shi4 min2 shu4 qian1 wan4 ren2 zhe1 dao4 pan1 yuan2 you4 xiang1 yu3 duan4 cheng2 bei3 qiao2 yi3 liu2 zhi1 gong1 bu4 de2 yi3 nai3 hui2 cheng2 cong2 jian4 dao4 dun4 qu4 yu2 gan1 zhu3 bo2 weng1 jun1 hua4 duan4 qiao2 tu2 zuo4 shi1 er4 shi2 yun4 ji4 shi4 yu4 qiu2 he2 shi4 yu4 yi3 he2 pian1 jian4 shi4 yin1 ci4 yun4 yi4 shou3
titleSlug: shi-yu-wang-gong-qu-rao-rao-zhi-shi-min-shu-qian-wan-ren-zhe-dao-pan-yuan-you-xiang-yu-duan-cheng-bei-qiao-yi-liu-zhi-gong-bu-de-yi-nai-hui-cheng-cong-jian-dao-dun-qu-yu-gan-zhu-bo-weng-jun-hua-duan-qiao-tu-zuo-shi-er-shi-yun-ji-shi-yu-qiu-he-shi-yu-yi-he-pian-jian-shi-yin-ci-yun-yi-shou
author: 喻良能
authorPinyin: yu4 liang2 neng2
authorSlug: yu-liang-neng
dynasty: 宋
dynastyPinyin: song4
dynastySlug: song
tags: []
---

## 正文

- 東嘉老先生，文字繼坡谷。
- 治饒如京兆，三王豈其族。
- 政成無一事，澹若處幽獨。
- 追蹤古循吏，清浄非碌碌。
- 每以坐嘯餘，時出陽春曲。
- 風流化邦人，吟詠成國俗。
- 乙酉秋七月，天地正炎燠。
- 有詔帥夔門，引道不淹宿。
- 境內聞公行，倉皇守牙纛。
- 攀轅人填咽，遮道車擊轂。
- 已去復挽回，出入成重複。
- 橋斷蜂腰分，巷擁魚鱗矗。
- 竟從間道去，復許誰追逐。
- 子母若弟昆，相顧皆嚬蹙。
- 吾父既往矣，疇能繼英躅。
- 孟嘗附商船，千古垂簡牘。
- 偷席廣文氈，使者爲標目。
- 去思聞九重，盛事傳西蜀。
- 先生美無度，推誠置人腹。
- 畫圖照人間，斯民記恩育。

## 拼音

- dong1 jia1 lao3 xian1 sheng0 ， wen2 zi4 ji4 po1 gu3 。
- zhi4 rao2 ru2 jing1 zhao4 ， san1 wang2 qi3 qi2 zu2 。
- zheng4 cheng2 wu2 yi2 shi4 ， dan4 ruo4 chu3 you1 du2 。
- zhui1 zong1 gu3 xun2 li4 ， qing1 jing4 fei1 lu4 lu4 。
- mei3 yi3 zuo4 xiao4 yu2 ， shi2 chu1 yang2 chun1 qu3 。
- feng1 liu2 hua4 bang1 ren2 ， yin2 yong3 cheng2 guo2 su2 。
- yi3 you3 qiu1 qi1 yue4 ， tian1 di4 zheng4 yan2 yu4 。
- you3 zhao4 shuai4 kui2 men2 ， yin3 dao4 bu4 yan1 su4 。
- jing4 nei4 wen2 gong1 xing2 ， cang1 huang2 shou3 ya2 dao4 。
- pan1 yuan2 ren2 tian2 yan4 ， zhe1 dao4 ju1 ji1 gu3 。
- yi3 qu4 fu4 wan3 hui2 ， chu1 ru4 cheng2 zhong4 fu4 。
- qiao2 duan4 feng1 yao1 fen1 ， xiang4 yong1 yu2 lin2 chu4 。
- jing4 cong2 jian4 dao4 qu4 ， fu4 xu1 shui2 zhui1 zhu2 。
- zi3 mu3 ruo4 di4 kun1 ， xiang1 gu4 jie1 pin2 cu4 。
- wu2 fu4 ji4 wang3 yi3 ， chou2 neng2 ji4 ying1 zhu2 。
- meng4 chang2 fu4 shang1 chuan2 ， qian1 gu3 chui2 jian3 du2 。
- tou1 xi2 guang3 wen2 zhan1 ， shi3 zhe3 wei2 biao1 mu4 。
- qu4 si1 wen2 jiu3 chong2 ， sheng4 shi4 chuan2 xi1 shu3 。
- xian1 sheng0 mei3 wu2 du4 ， tui1 cheng2 zhi4 ren2 fu4 。
- hua4 tu2 zhao4 ren2 jian4 ， si1 min2 ji4 en1 yu4 。

## 注释

## 译文

## 赏析
