---
id: yu-liang-neng-an-fu-kai-fu-shi-cheng-xiang-dan-chen
title: 安撫開府史丞相誕辰
titlePinyin: an1 fu3 kai1 fu3 shi3 cheng2 xiang4 dan4 chen2
titleSlug: an-fu-kai-fu-shi-cheng-xiang-dan-chen
author: 喻良能
authorPinyin: yu4 liang2 neng2
authorSlug: yu-liang-neng
dynasty: 宋
dynastyPinyin: song4
dynastySlug: song
tags: []
---

## 正文

- 一年好處橘初綠，雨後秋容凈如沐。
- 潭潭大府忠孝家，黄堂正奏千秋曲。
- 揮毫落紙妙卿雲，千佛經中蚤致身。
- 橫飛直上九萬里，金魚玉带真天人。
- 籌邊利國知誰似，直節長才堪重寄。
- 手扶杲日照乾坤，力轉洪鈞陶品彙。
- 櫜兜㦸纛粲煌煌，紫極聯休衮繡光。
- 暫向閩都分帥閫，再歸天闕致時康。
- 鯫生才業等襪線，昔辱甄收今論薦。
- 喜看太白應長庚，樂頌燕公符玉燕。
- 舊聞莊叟說大椿，八千爲秋八千春。
- 願將眉壽同長久，永作王家柱石臣。

## 拼音

- yi4 nian2 hao3 chu3 ju2 chu1 lü4 ， yu3 hou4 qiu1 rong2 jing4 ru2 mu4 。
- tan2 tan2 da4 fu3 zhong1 xiao4 jia1 ， huang2 tang2 zheng4 zou4 qian1 qiu1 qu3 。
- hui1 hao2 luo4 zhi3 miao4 qing1 yun2 ， qian1 fo2 jing1 zhong1 zao3 zhi4 shen1 。
- heng2 fei1 zhi2 shang4 jiu3 wan4 li3 ， jin1 yu2 yu4 dai4 zhen1 tian1 ren2 。
- chou2 bian1 li4 guo2 zhi1 shui2 si4 ， zhi2 jie2 chang2 cai2 kan1 zhong4 ji4 。
- shou3 fu2 gao3 ri4 zhao4 qian2 kun1 ， li4 zhuan3 hong2 jun1 tao2 pin3 hui4 。
- gao1 dou1 㦸 dao4 can4 huang2 huang2 ， zi3 ji2 lian2 xiu1 gun3 xiu4 guang1 。
- zan4 xiang4 min3 dou1 fen1 shuai4 kun3 ， zai4 gui1 tian1 que4 zhi4 shi2 kang1 。
- zou1 sheng1 cai2 ye4 deng3 wa4 xian4 ， xi1 ru3 zhen1 shou1 jin1 lun4 jian4 。
- xi3 kan4 tai4 bai2 ying1 chang2 geng1 ， le4 song4 yan4 gong1 fu2 yu4 yan4 。
- jiu4 wen2 zhuang1 sou3 shuo1 da4 chun1 ， ba1 qian1 wei2 qiu1 ba1 qian1 chun1 。
- yuan4 jiang1 mei2 shou4 tong2 chang2 jiu3 ， yong3 zuo4 wang2 jia1 zhu4 shi2 chen2 。

## 注释

## 译文

## 赏析
