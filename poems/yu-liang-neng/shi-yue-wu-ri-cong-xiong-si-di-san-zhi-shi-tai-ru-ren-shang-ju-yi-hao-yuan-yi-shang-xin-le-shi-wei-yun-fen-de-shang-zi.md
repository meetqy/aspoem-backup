---
id: yu-liang-neng-shi-yue-wu-ri-cong-xiong-si-di-san-zhi-shi-tai-ru-ren-shang-ju-yi-hao-yuan-yi-shang-xin-le-shi-wei-yun-fen-de-shang-zi
title: 十月五日從兄四弟三姪侍太孺人賞菊亦好園以賞心樂事爲韻分得賞字
titlePinyin: shi2 yue4 wu3 ri4 cong2 xiong1 si4 di4 san1 zhi2 shi4 tai4 ru2 ren2 shang3 ju2 yi4 hao3 yuan2 yi3 shang3 xin1 le4 shi4 wei2 yun4 fen1 de0 shang3 zi4
titleSlug: shi-yue-wu-ri-cong-xiong-si-di-san-zhi-shi-tai-ru-ren-shang-ju-yi-hao-yuan-yi-shang-xin-le-shi-wei-yun-fen-de-shang-zi
author: 喻良能
authorPinyin: yu4 liang2 neng2
authorSlug: yu-liang-neng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 霜天豁澄明，水日共清朗。
- 西園足甘菊，歡言事幽賞。
- 板輿奉慈顔，華發森少長。
- 一笑喜團欒，千枝迷俯仰。
- 黄英浥露繁，翠蔓緣籬上。
- 雄蜂與雌蝶，採擷紛還往。
- 逸興既中酣，佳致仍外奬。
- 未多彭澤賢，不羨天隨廣。
- 憶昔吏江東，王事困鞅掌。
- 及今處閭里，暇日娛塏爽。
- 殽酒雖不豐，獻酬非或强。
- 分韻先阿連，作詩真技癢。

## 拼音

- shuang1 tian1 huo1 cheng2 ming2 ， shui3 ri4 gong4 qing1 lang3 。
- xi1 yuan2 zu2 gan1 ju2 ， huan1 yan2 shi4 you1 shang3 。
- ban3 yu2 feng4 ci2 yan2 ， hua2 fa1 sen1 shao3 chang2 。
- yi2 xiao4 xi3 tuan2 luan2 ， qian1 zhi1 mi2 fu3 yang3 。
- huang2 ying1 yi4 lu4 fan2 ， cui4 man4 yuan2 li2 shang4 。
- xiong2 feng1 yu3 ci2 die2 ， cai3 xie2 fen1 huan2 wang3 。
- yi4 xing1 ji4 zhong1 han1 ， jia1 zhi4 reng2 wai4 jiang3 。
- wei4 duo1 peng2 ze2 xian2 ， bu2 xian4 tian1 sui2 guang3 。
- yi4 xi1 li4 jiang1 dong1 ， wang2 shi4 kun4 yang1 zhang3 。
- ji2 jin1 chu3 lü2 li3 ， xia2 ri4 yu2 kai3 shuang3 。
- yao2 jiu3 sui1 bu4 feng1 ， xian4 chou2 fei1 huo4 qiang2 。
- fen1 yun4 xian1 a1 lian2 ， zuo4 shi1 zhen1 ji4 yang3 。

## 注释

## 译文

## 赏析
