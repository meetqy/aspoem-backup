---
id: yu-liang-neng-gu-feng-yi-shou-feng-song-chun-sou-tai-bo-tong-shou-yu-zhang
title: 古風一首奉送淳叟太博通守豫章
titlePinyin: gu3 feng1 yi4 shou3 feng4 song4 chun2 sou3 tai4 bo2 tong1 shou3 yu4 zhang1
titleSlug: gu-feng-yi-shou-feng-song-chun-sou-tai-bo-tong-shou-yu-zhang
author: 喻良能
authorPinyin: yu4 liang2 neng2
authorSlug: yu-liang-neng
dynasty: 宋
dynastyPinyin: song4
dynastySlug: song
tags: []
---

## 正文

- 劉侯精神秋隼緊，高論懸河傾不盡。
- 至尊動色嗟諤諤，權倖切齒畏謇謇。
- 致君未覺賈誼疎，濟時尚嫌馬周窘。
- 三年博士向見治，萬卷蟠胸一何敏。
- 歘然大起故鄉思，自請題輿佐旟隼。
- 笑指江城欲載馳，輕棄斑列誰能挽。
- 羨君去騎日駸駸，顧我朝行猶蠢蠢。
- 語離寧憚十觴連，惜別不知雙淚隕。
- 贈言見意乏珠玉，作詩餞行少鉛粉。
- 從今數日待君歸，握手修門未爲晚。

## 拼音

- liu2 hou2 jing1 shen2 qiu1 sun3 jin3 ， gao1 lun4 xuan2 he2 qing1 bu2 jin4 。
- zhi4 zun1 dong4 se4 jie1 e4 e4 ， quan2 xing4 qie4 chi3 wei4 jian3 jian3 。
- zhi4 jun1 wei4 jue2 jia3 yi4 shu1 ， ji4 shi2 shang4 xian2 ma3 zhou1 jiong3 。
- san1 nian2 bo2 shi4 xiang4 jian4 zhi4 ， wan4 juan4 pan2 xiong1 yi4 he2 min3 。
- xu1 ran2 da4 qi3 gu4 xiang1 si1 ， zi4 qing3 ti2 yu2 zuo3 yu2 sun3 。
- xiao4 zhi3 jiang1 cheng2 yu4 zai4 chi2 ， qing1 qi4 ban1 lie4 shui2 neng2 wan3 。
- xian4 jun1 qu4 qi2 ri4 qin1 qin1 ， gu4 wo3 chao2 xing2 you2 chun3 chun3 。
- yu3 li2 ning2 dan4 shi2 shang1 lian2 ， xi1 bie2 bu4 zhi1 shuang1 lei4 yun3 。
- zeng4 yan2 jian4 yi4 fa2 zhu1 yu4 ， zuo4 shi1 jian4 xing2 shao3 qian1 fen3 。
- cong2 jin1 shu4 ri4 dai4 jun1 gui1 ， wo4 shou3 xiu1 men2 wei4 wei2 wan3 。

## 注释

## 译文

## 赏析
