---
id: yu-liang-neng-tian-tai-ge
title: 天台歌
titlePinyin: tian1 tai2 ge1
titleSlug: tian-tai-ge
author: 喻良能
authorPinyin: yu4 liang2 neng2
authorSlug: yu-liang-neng
dynasty: 宋
dynastyPinyin: song4
dynastySlug: song
tags: []
---

## 正文

- 涉海神仙誇蓬萊，登陸勝地稱天台。
- 天台枕海連四明，萬峯千嶺相縈迴。
- 赤城繡出綺霞色，瀑布界破瑶山青。
- 神仙居處寸步有，遊人白日迷杳冥。
- 剡溪昔年有二客，五月此山同采摘。
- 只知采采不盈筐，不覺行行失歸陌。
- 龜腸蟬腹忽鳴饑，傾壺進食欲令誰。
- 山桃一顆垂林畔，共食歘然肌骨換。
- 下山得水澗石中，以手飲之還濯盥。
- 又見蕪菁出山腰，一杯圓轉中流漂。
- 二人相顧却相謂，此地去人應不遥。
- 過溪水深四尺許，又度一山逢二女。
- 韶顔艷色世所無，南國東鄰何足數。
- 笑喚劉晨阮肇名，相識渾如舊有情。
- 問郎若箇來何晚，遂即殷勤相奉迎。
- 入戶幔帷殊不惡，錯落珍珠與瓔珞。
- 只將左右幾青衣，也勝人間誇綽約。
- 逡巡進脯飯胡麻，瓊杯片片斟流霞。
- 不知仙客來何處，各把宮桃慶女家。
- 歌吹嘈嘈張內樂，顔色有歡情有樂。
- 金鴉飛入向虞淵，客散虛堂掩簾箔。
- 夜深各擁一仙娥，泛泛鴛鴦在綠波。
- 和鳴乍自秦簫起，行雨初從楚夢過。
- 瞥然一留因半載，天氣常如三月在。
- 百鳥哀鳴不可聞，感此茫茫愁似海。
- 俗緣未斷身未輕，思歸日有求歸聲。
- 更招女伴作離樂，共寫深衷無限誠。
- 曲終一出山中洞，萬里雲烟空目送。
- 歸來不見去時人，寂寞驚魂若春夢。
- 子孫雖在不相知，欲尋舊路已多歧。
- 棊迷柯嶺難重見，花失桃源空自悲。
- 風流雲散令人惜，至今猶唱阮郎歸。

## 拼音

- she4 hai3 shen2 xian1 kua1 peng2 lai2 ， deng1 lu4 sheng4 di4 cheng1 tian1 tai2 。
- tian1 tai2 zhen3 hai3 lian2 si4 ming2 ， wan4 feng1 qian1 ling3 xiang1 ying2 hui2 。
- chi4 cheng2 xiu4 chu1 qi3 xia2 se4 ， pu4 bu4 jie4 po4 yao2 shan1 qing1 。
- shen2 xian1 ju1 chu3 cun4 bu4 you3 ， you2 ren2 bai2 ri4 mi2 yao3 ming2 。
- shan4 xi1 xi1 nian2 you3 er4 ke4 ， wu3 yue4 ci3 shan1 tong2 cai3 zhai1 。
- zhi1 zhi1 cai3 cai3 bu4 ying2 kuang1 ， bu4 jue2 hang2 hang2 shi1 gui1 mo4 。
- gui1 chang2 chan2 fu4 hu1 ming2 ji1 ， qing1 hu2 jin4 shi2 yu4 ling4 shui2 。
- shan1 tao2 yi4 ke1 chui2 lin2 pan4 ， gong4 shi2 xu1 ran2 ji1 gu3 huan4 。
- xia4 shan1 de2 shui3 jian4 shi2 zhong1 ， yi3 shou3 yin3 zhi1 huan2 zhuo2 guan4 。
- you4 jian4 wu2 jing1 chu1 shan1 yao1 ， yi4 bei1 yuan2 zhuan3 zhong1 liu2 piao1 。
- er4 ren2 xiang1 gu4 que4 xiang1 wei4 ， ci3 di4 qu4 ren2 ying1 bu4 yao2 。
- guo4 xi1 shui3 shen1 si4 chi3 xu1 ， you4 du4 yi4 shan1 feng2 er4 nü3 。
- shao2 yan2 yan4 se4 shi4 suo3 wu2 ， nan2 guo2 dong1 lin2 he2 zu2 shu4 。
- xiao4 huan4 liu2 chen2 ruan3 zhao4 ming2 ， xiang1 shi2 hun2 ru2 jiu4 you3 qing2 。
- wen4 lang2 ruo4 ge4 lai2 he2 wan3 ， sui4 ji2 yin1 qin2 xiang1 feng4 ying2 。
- ru4 hu4 man4 wei2 shu1 bu2 e4 ， cuo4 luo4 zhen1 zhu1 yu3 ying1 luo4 。
- zhi1 jiang1 zuo3 you4 ji1 qing1 yi1 ， ye3 sheng4 ren2 jian4 kua1 chuo4 yue1 。
- qun1 xun2 jin4 pu2 fan4 hu2 ma2 ， qiong2 bei1 pian4 pian4 zhen1 liu2 xia2 。
- bu4 zhi1 xian1 ke4 lai2 he2 chu3 ， ge4 ba3 gong1 tao2 qing4 nü3 jia1 。
- ge1 chui1 cao2 cao2 zhang1 nei4 le4 ， yan2 se4 you3 huan1 qing2 you3 le4 。
- jin1 ya1 fei1 ru4 xiang4 yu2 yuan1 ， ke4 san4 xu1 tang2 yan3 lian2 bo2 。
- ye4 shen1 ge4 yong1 yi4 xian1 e2 ， fan4 fan4 yuan1 yang1 zai4 lü4 bo1 。
- he2 ming2 zha4 zi4 qin2 xiao1 qi3 ， xing2 yu3 chu1 cong2 chu3 meng4 guo4 。
- pie1 ran2 yi4 liu2 yin1 ban4 zai4 ， tian1 qi4 chang2 ru2 san1 yue4 zai4 。
- bai3 niao3 ai1 ming2 bu4 ke3 wen2 ， gan3 ci3 mang2 mang2 chou2 si4 hai3 。
- su2 yuan2 wei4 duan4 shen1 wei4 qing1 ， si1 gui1 ri4 you3 qiu2 gui1 sheng1 。
- geng4 zhao1 nü3 ban4 zuo4 li2 le4 ， gong4 xie3 shen1 zhong1 wu2 xian4 cheng2 。
- qu3 zhong1 yi4 chu1 shan1 zhong1 dong4 ， wan4 li3 yun2 yan1 kong1 mu4 song4 。
- gui1 lai2 bu2 jian4 qu4 shi2 ren2 ， ji4 mo4 jing1 hun2 ruo4 chun1 meng4 。
- zi3 sun1 sui1 zai4 bu4 xiang1 zhi1 ， yu4 xun2 jiu4 lu4 yi3 duo1 qi2 。
- qi2 mi2 ke1 ling3 nan2 zhong4 jian4 ， hua1 shi1 tao2 yuan2 kong1 zi4 bei1 。
- feng1 liu2 yun2 san4 ling4 ren2 xi1 ， zhi4 jin1 you2 chang4 ruan3 lang2 gui1 。

## 注释

## 译文

## 赏析
