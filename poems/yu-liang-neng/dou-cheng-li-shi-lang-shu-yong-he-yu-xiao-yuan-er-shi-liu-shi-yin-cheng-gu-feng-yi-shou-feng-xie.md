---
id: yu-liang-neng-dou-cheng-li-shi-lang-shu-yong-he-yu-xiao-yuan-er-shi-liu-shi-yin-cheng-gu-feng-yi-shou-feng-xie
title: 都丞李侍郎叔永和予小園二十六詩因成古風一首奉謝
titlePinyin: dou1 cheng2 li3 shi4 lang2 shu1 yong3 he2 yu3 xiao3 yuan2 er4 shi2 liu4 shi1 yin1 cheng2 gu3 feng1 yi4 shou3 feng4 xie4
titleSlug: dou-cheng-li-shi-lang-shu-yong-he-yu-xiao-yuan-er-shi-liu-shi-yin-cheng-gu-feng-yi-shou-feng-xie
author: 喻良能
authorPinyin: yu4 liang2 neng2
authorSlug: yu-liang-neng
dynasty: 宋
dynastyPinyin: song4
dynastySlug: song
tags: []
---

## 正文

- 黄昏兀坐對疎竹，歘有寒光臨蔀屋。
- 焚香發軸得新詩，炯炯驪珠二十六。
- 三唐妙音久已斷，輞川麗藻今能續。
- 報瓜何必枉瓊華，抵鵲奚須費明玉。
- 韓豪蘇仙吁可畏，白俗元輕何足錄。
- 從此磬湖三畝園，絕勝李愿一盤谷。

## 拼音

- huang2 hun1 wu4 zuo4 dui4 shu1 zhu2 ， xu1 you3 han2 guang1 lin2 bu4 wu1 。
- fen2 xiang1 fa1 zhou2 de2 xin1 shi1 ， jiong3 jiong3 li2 zhu1 er4 shi2 liu4 。
- san1 tang2 miao4 yin1 jiu3 yi3 duan4 ， wang3 chuan1 li2 zao3 jin1 neng2 xu4 。
- bao4 gua1 he2 bi4 wang3 qiong2 hua2 ， di3 que4 xi1 xu1 fei4 ming2 yu4 。
- han2 hao2 su1 xian1 xu1 ke3 wei4 ， bai2 su2 yuan2 qing1 he2 zu2 lu4 。
- cong2 ci3 qing4 hu2 san1 mu3 yuan2 ， jue2 sheng4 li3 yuan4 yi4 pan2 gu3 。

## 注释

## 译文

## 赏析
