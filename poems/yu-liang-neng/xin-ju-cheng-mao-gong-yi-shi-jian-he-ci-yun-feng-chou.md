---
id: yu-liang-neng-xin-ju-cheng-mao-gong-yi-shi-jian-he-ci-yun-feng-chou
title: 新居成茂恭以詩見賀次韻奉酬
titlePinyin: xin1 ju1 cheng2 mao4 gong1 yi3 shi1 jian4 he4 ci4 yun4 feng4 chou2
titleSlug: xin-ju-cheng-mao-gong-yi-shi-jian-he-ci-yun-feng-chou
author: 喻良能
authorPinyin: yu4 liang2 neng2
authorSlug: yu-liang-neng
dynasty: 宋
dynastyPinyin: song4
dynastySlug: song
tags: []
---

## 正文

- 子美堂工始上元，斷手乃在寶應年。
- 顧我無能爲杜役，有此屋廬差不難。
- 欲移脩竹梅花亞，暮靄朝烟迷上下。
- 室遠地偏來者誰，時有相思稽老駕。
- 平生願足不願餘，底用虛名更著書。
- 雖無拄腹五千卷，且有山陽宅一區。
- 海內長句君最好，辱致新篇爲善禱。
- 雞豚社酒幸不遠，來往他年成二老。

## 拼音

- zi3 mei3 tang2 gong1 shi3 shang4 yuan2 ， duan4 shou3 nai3 zai4 bao3 ying1 nian2 。
- gu4 wo3 wu2 neng2 wei2 du4 yi4 ， you3 ci3 wu1 lu2 cha4 bu4 nan2 。
- yu4 yi2 xiu1 zhu2 mei2 hua1 ya1 ， mu4 ai3 chao2 yan1 mi2 shang4 xia4 。
- shi4 yuan3 di4 pian1 lai2 zhe3 shui2 ， shi2 you3 xiang1 si1 ji1 lao3 jia4 。
- ping2 sheng1 yuan4 zu2 bu2 yuan4 yu2 ， di3 yong4 xu1 ming2 geng4 zhu4 shu1 。
- sui1 wu2 zhu3 fu4 wu3 qian1 juan4 ， qie3 you3 shan1 yang2 zhai2 yi4 qu1 。
- hai3 nei4 chang2 ju4 jun1 zui4 hao3 ， ru3 zhi4 xin1 pian1 wei2 shan4 dao3 。
- ji1 tun2 she4 jiu3 xing4 bu4 yuan3 ， lai2 wang3 ta1 nian2 cheng2 er4 lao3 。

## 注释

## 译文

## 赏析
