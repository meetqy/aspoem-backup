---
id: yu-liang-neng-you-shang-rao-zhi-gui-xi-zhou-zhong-shu-shi
title: 由上饒之貴溪舟中書事
titlePinyin: you2 shang4 rao2 zhi1 gui4 xi1 zhou1 zhong1 shu1 shi4
titleSlug: you-shang-rao-zhi-gui-xi-zhou-zhong-shu-shi
author: 喻良能
authorPinyin: yu4 liang2 neng2
authorSlug: yu-liang-neng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 日月三秋杪，江山萬象殊。
- 小舟浮舴艋，廣信出闉闍。
- 草木關詩律，雲煙入畫圖。
- 水清沙可數，景好句難摹。
- 汀際寒鳴鴈，檣端晚噪烏。
- 樵村人語靜，商櫂夜燈孤。
- 冷水尋宵泊，焦灘就曉餔。
- 霧銷分浦溆，風定少帆蒲。
- 愛日生篷背，奇峯湧坐隅。
- 芙蓉多落蔕，楊柳有枯株。
- 楓葉紅綃翦，蘆花白雪鋪。
- 翩翩兩行鷺，泛泛一雙鳬。
- 斷岸幾千尺，誅茅間一區。
- 鷀巖清港急，龍瀨碧濤麤。
- 斷已憑三老，那能貴一壺。
- 酒壚勞問訊，漁艇費招呼。
- 鮮鯽還堪買，香醪亦任沽。
- 不妨成酩酊，聊復免馳驅。
- 汭口真蕭鎮，錢倉豈舊爐。
- 藂篁驚外裹，怪石覺中刳。
- 漸喜三吳近，寧辭十里紆。
- 波平如瀉鏡，罡密似連珠。
- 嘯咏知誰和，欹眠只自娛。
- 市聲喧弋邑，山雨鬧蓮湖。
- 擬傍桃花宿，容繙貝葉無。
- 鳥棲方艤檝，鯨吼又乘桴。
- 野菊新收艷，官梅未吐鬚。
- 貴溪端爽灑，賤子小踟躕。
- 王事三旬外，舟程六驛逾。
- 更判弦月上，應得綵衣趨。

## 拼音

- ri4 yue4 san1 qiu1 miao3 ， jiang1 shan1 wan4 xiang4 shu1 。
- xiao3 zhou1 fu2 ze2 meng3 ， guang3 xin4 chu1 yin1 du1 。
- cao3 mu4 guan1 shi1 lü4 ， yun2 yan1 ru4 hua4 tu2 。
- shui3 qing1 sha1 ke3 shu4 ， jing3 hao3 ju4 nan2 mo2 。
- ting1 ji4 han2 ming2 yan4 ， qiang2 duan1 wan3 zao4 wu1 。
- qiao2 cun1 ren2 yu3 jing4 ， shang1 zhao4 ye4 deng1 gu1 。
- leng3 shui3 xun2 xiao1 bo2 ， jiao1 tan1 jiu4 xiao3 bu1 。
- wu4 xiao1 fen1 pu3 xu4 ， feng1 ding4 shao3 fan1 pu2 。
- ai4 ri4 sheng1 peng2 bei4 ， qi2 feng1 yong3 zuo4 yu2 。
- fu2 rong2 duo1 luo4 di4 ， yang2 liu3 you3 ku1 zhu1 。
- feng1 ye4 hong2 xiao1 jian3 ， lu2 hua1 bai2 xue3 pu1 。
- pian1 pian1 liang3 xing2 lu4 ， fan4 fan4 yi4 shuang1 fu2 。
- duan4 an4 ji1 qian1 chi3 ， zhu1 mao2 jian4 yi4 qu1 。
- ci2 yan2 qing1 gang3 ji2 ， long2 lai4 bi4 tao1 cu1 。
- duan4 yi3 ping2 san1 lao3 ， na4 neng2 gui4 yi4 hu2 。
- jiu3 lu2 lao2 wen4 xun4 ， yu2 ting3 fei4 zhao1 hu0 。
- xian1 ji4 huan2 kan1 mai3 ， xiang1 lao2 yi4 ren4 gu1 。
- bu4 fang2 cheng2 ming3 ding3 ， liao2 fu4 mian3 chi2 qu1 。
- rui4 kou3 zhen1 xiao1 zhen4 ， qian2 cang1 qi3 jiu4 lu2 。
- cong2 huang2 jing1 wai4 guo3 ， guai4 shi2 jue2 zhong1 ku1 。
- jian4 xi3 san1 wu2 jin4 ， ning2 ci2 shi2 li3 yu1 。
- bo1 ping2 ru2 xie4 jing4 ， gang1 mi4 si4 lian2 zhu1 。
- xiao4 yong3 zhi1 shui2 he2 ， qi1 mian2 zhi1 zi4 yu2 。
- shi4 sheng1 xuan1 yi4 yi4 ， shan1 yu3 nao4 lian2 hu2 。
- ni3 bang4 tao2 hua1 su4 ， rong2 fan1 bei4 ye4 wu2 。
- niao3 qi1 fang1 yi3 ji2 ， jing1 hou3 you4 cheng2 fu2 。
- ye3 ju2 xin1 shou1 yan4 ， guan1 mei2 wei4 tu3 xu1 。
- gui4 xi1 duan1 shuang3 sa3 ， jian4 zi3 xiao3 chi2 chu2 。
- wang2 shi4 san1 xun2 wai4 ， zhou1 cheng2 liu4 yi4 yu2 。
- geng4 pan4 xian2 yue4 shang4 ， ying1 de2 cai3 yi1 qu1 。

## 注释

## 译文

## 赏析
