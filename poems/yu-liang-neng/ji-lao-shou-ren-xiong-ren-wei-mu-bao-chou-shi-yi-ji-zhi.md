---
id: yu-liang-neng-ji-lao-shou-ren-xiong-ren-wei-mu-bao-chou-shi-yi-ji-zhi
title: 吉老手刃凶人爲母報仇詩以紀之
titlePinyin: ji2 lao3 shou3 ren4 xiong1 ren2 wei2 mu3 bao4 chou2 shi1 yi3 ji4 zhi1
titleSlug: ji-lao-shou-ren-xiong-ren-wei-mu-bao-chou-shi-yi-ji-zhi
author: 喻良能
authorPinyin: yu4 liang2 neng2
authorSlug: yu-liang-neng
dynasty: 宋
dynastyPinyin: song4
dynastySlug: song
tags: []
---

## 正文

- 卧冰叱馭全忠孝，王氏多賢今古同。
- 公乎孝行驚創見，落落豈特漢晉風。
- 凶人夜半發丘隴，敢爾殘暴不畏公。
- 古來刃讐不共天，痛貫肝膂何時窮。
- 刳心設祭久自許，何况臨機敢不武。
- 拔刀斷賊血模糊，袍笏雍容詣官府。
- 忍恥貪生真可羞，退之諄諄言復讐。
- 請衣一擊當報怨，豫子猶能致嘉傳。
- 如公壯志今已伸，他日定爲忠義臣。
- 行看氣節動天子，詔書一洗泉下恥。

## 拼音

- wo4 bing1 chi4 yu4 quan2 zhong1 xiao4 ， wang2 shi4 duo1 xian2 jin1 gu3 tong2 。
- gong1 hu1 xiao4 xing2 jing1 chuang4 jian4 ， luo4 luo4 qi3 te4 han4 jin4 feng1 。
- xiong1 ren2 ye4 ban4 fa1 qiu1 long3 ， gan3 er3 can2 bao4 bu2 wei4 gong1 。
- gu3 lai2 ren4 chou2 bu2 gong4 tian1 ， tong4 guan4 gan1 lü3 he2 shi2 qiong2 。
- ku1 xin1 she4 ji4 jiu3 zi4 xu1 ， he2 kuang4 lin2 ji1 gan3 bu4 wu3 。
- ba2 dao1 duan4 zei2 xue4 mo2 hu0 ， pao2 hu4 yong1 rong2 yi4 guan1 fu3 。
- ren3 chi3 tan1 sheng1 zhen1 ke3 xiu1 ， tui4 zhi1 zhun1 zhun1 yan2 fu4 chou2 。
- qing3 yi1 yi4 ji1 dang1 bao4 yuan4 ， yu4 zi3 you2 neng2 zhi4 jia1 chuan2 。
- ru2 gong1 zhuang4 zhi4 jin1 yi3 shen1 ， ta1 ri4 ding4 wei2 zhong1 yi4 chen2 。
- xing2 kan4 qi4 jie2 dong4 tian1 zi3 ， zhao4 shu1 yi4 xi3 quan2 xia4 chi3 。

## 注释

## 译文

## 赏析
