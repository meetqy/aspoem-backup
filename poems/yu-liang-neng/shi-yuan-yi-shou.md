---
id: yu-liang-neng-shi-yuan-yi-shou
title: 試院一首
titlePinyin: shi4 yuan4 yi4 shou3
titleSlug: shi-yuan-yi-shou
author: 喻良能
authorPinyin: yu4 liang2 neng2
authorSlug: yu-liang-neng
dynasty: 宋
dynastyPinyin: song4
dynastySlug: song
tags: []
---

## 正文

- 南國諸侯老賓客，霜葉青衫頭雪白。
- 繡衣使者急搜賢，又向文場三捧檄。
- 全閩多士如鄧林，大厦度材慚匠石。
- 細看太白日萬言，時取武成二三策。
- 清心期識璞三獻，過眼敢迷目五色。
- 只今雖無衣鉢傳，向來未省原天覓。
- 更長寧辭燭屢秉，漏下何啻夜十刻。
- 回思前日踏槐花，忍使青袍輕飲墨。

## 拼音

- nan2 guo2 zhu1 hou2 lao3 bin1 ke4 ， shuang1 ye4 qing1 shan1 tou2 xue3 bai2 。
- xiu4 yi1 shi3 zhe3 ji2 sou1 xian2 ， you4 xiang4 wen2 chang3 san1 peng3 xi2 。
- quan2 min3 duo1 shi4 ru2 deng4 lin2 ， da4 sha4 du4 cai2 can2 jiang4 shi2 。
- xi4 kan4 tai4 bai2 ri4 wan4 yan2 ， shi2 qu3 wu3 cheng2 er4 san1 ce4 。
- qing1 xin1 qi1 shi2 pu2 san1 xian4 ， guo4 yan3 gan3 mi2 mu4 wu3 se4 。
- zhi1 jin1 sui1 wu2 yi1 bo1 chuan2 ， xiang4 lai2 wei4 sheng3 yuan2 tian1 mi4 。
- geng4 chang2 ning2 ci2 zhu2 lü3 bing3 ， lou4 xia4 he2 chi4 ye4 shi2 ke4 。
- hui2 si1 qian2 ri4 ta4 huai2 hua1 ， ren3 shi3 qing1 pao2 qing1 yin3 mo4 。

## 注释

## 译文

## 赏析
