---
id: yu-liang-neng-kui-tao
title: 媿陶
titlePinyin: kui4 tao2
titleSlug: kui-tao
author: 喻良能
authorPinyin: yu4 liang2 neng2
authorSlug: yu-liang-neng
dynasty: 宋
dynastyPinyin: song4
dynastySlug: song
tags: []
---

## 正文

- 淵明在彭澤，到任八十日。
- 雖營三徑資，未穫公田秫。
- 珍重千金腰，不爲督郵折。
- 拂衣賦歸來，何異自投劾。
- 我生本樗散，山林久蟠蟄。
- 雖非淵明儔，頗亦慕幽迹。
- 偶然得一第，遂竊升斗秩。
- 未書藍田考，已捧錦溪檄。
- 荒縣饒逋負，催科費鞭抶。
- 彊顔簿領間，忽復彌數月。
- 心焉媿淵明，俯首三歎息。
- 番江何時還，哦松聊自適。

## 拼音

- yuan1 ming2 zai4 peng2 ze2 ， dao4 ren4 ba1 shi2 ri4 。
- sui1 ying2 san1 jing4 zi1 ， wei4 huo4 gong1 tian2 shu2 。
- zhen1 zhong4 qian1 jin1 yao1 ， bu4 wei2 du1 you2 zhe2 。
- fu2 yi1 fu4 gui1 lai2 ， he2 yi4 zi4 tou2 he2 。
- wo3 sheng1 ben3 chu1 san4 ， shan1 lin2 jiu3 pan2 zhe2 。
- sui1 fei1 yuan1 ming2 chou2 ， po1 yi4 mu4 you1 ji4 。
- ou3 ran2 de2 yi2 di4 ， sui4 qie4 sheng1 dou3 zhi4 。
- wei4 shu1 lan2 tian2 kao3 ， yi3 peng3 jin3 xi1 xi2 。
- huang1 xian4 rao2 bu1 fu4 ， cui1 ke1 fei4 bian1 chi4 。
- qiang2 yan2 bo2 ling3 jian4 ， hu1 fu4 mi2 shu4 yue4 。
- xin1 yan1 kui4 yuan1 ming2 ， fu3 shou3 san1 tan4 xi1 。
- fan1 jiang1 he2 shi2 huan2 ， o4 song1 liao2 zi4 shi4 。

## 注释

## 译文

## 赏析
