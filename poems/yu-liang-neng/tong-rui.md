---
id: yu-liang-neng-tong-rui
title: 桐汭
titlePinyin: tong2 rui4
titleSlug: tong-rui
author: 喻良能
authorPinyin: yu4 liang2 neng2
authorSlug: yu-liang-neng
dynasty: 宋
dynastyPinyin: song4
dynastySlug: song
tags: []
---

## 正文

- 東汭波吞岸，西桐水見沙。
- 祠山千古盛，州宅四時嘉。
- 前直三峰峻，旁連大洞呀。
- 黄南清港曲，織女小橋斜。
- 野店籬爲戶，春山繭作花。
- 烏羊難入饌，青果頗宜茶。
- 綳錦饒新筍，槍旗富嫩芽。
- 靈山古佛地，丹井列仙家。
- 鐵冶名猶壯，金牛跡尚漥。
- 滯留三載久，詩板滿煙霞。

## 拼音

- dong1 rui4 bo1 tun1 an4 ， xi1 tong2 shui3 jian4 sha1 。
- ci2 shan1 qian1 gu3 sheng4 ， zhou1 zhai2 si4 shi2 jia1 。
- qian2 zhi2 san1 feng1 jun4 ， pang2 lian2 da4 dong4 ya0 。
- huang2 nan2 qing1 gang3 qu3 ， zhi1 nü3 xiao3 qiao2 xie2 。
- ye3 dian4 li2 wei2 hu4 ， chun1 shan1 jian3 zuo4 hua1 。
- wu1 yang2 nan2 ru4 zhuan4 ， qing1 guo3 po1 yi2 cha2 。
- beng4 jin3 rao2 xin1 sun3 ， qiang1 qi2 fu4 nen4 ya2 。
- ling2 shan1 gu3 fo2 di4 ， dan1 jing3 lie4 xian1 jia1 。
- tie3 ye3 ming2 you2 zhuang4 ， jin1 niu2 ji4 shang4 wa1 。
- zhi4 liu2 san1 zai4 jiu3 ， shi1 ban3 man3 yan1 xia2 。

## 注释

## 译文

## 赏析
