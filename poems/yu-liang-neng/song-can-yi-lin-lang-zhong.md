---
id: yu-liang-neng-song-can-yi-lin-lang-zhong
title: 送參議林郎中
titlePinyin: song4 can1 yi4 lin2 lang2 zhong1
titleSlug: song-can-yi-lin-lang-zhong
author: 喻良能
authorPinyin: yu4 liang2 neng2
authorSlug: yu-liang-neng
dynasty: 宋
dynastyPinyin: song4
dynastySlug: song
tags: []
---

## 正文

- 人孰不識面，相知貴知心。
- 唯我與夫子，傾蓋成斷金。
- 疇昔居京邑，庀職偶相臨。
- 肯紆鍾期聰，俯聽牙弦琴。
- 講說三百篇，一一蒙賞音。
- 朅來鍾山旁，休沐同搜吟。
- 聯鑣照湖側，携手天衣岑。
- 飛鳴互嚶嚶，和樂長愔愔。
- 無詩不屬和，有酒相與斟。
- 餉我破羌帖，佳妙同來禽。
- 復遺先聖像，摹寫自孔林。
- 二年如巨蛩，一旦辰與參。
- 襟期自茲遠，詩盟幾時尋。
- 願言蚤盍簪，無爲徒滯淫。

## 拼音

- ren2 shu2 bu4 shi2 mian4 ， xiang1 zhi1 gui4 zhi1 xin1 。
- wei2 wo3 yu3 fu1 zi3 ， qing1 gai4 cheng2 duan4 jin1 。
- chou2 xi1 ju1 jing1 yi4 ， pi3 zhi2 ou3 xiang1 lin2 。
- ken3 yu1 zhong1 qi1 cong1 ， fu3 ting1 ya2 xian2 qin2 。
- jiang3 shuo1 san1 bai3 pian1 ， yi1 yi1 meng2 shang3 yin1 。
- qie4 lai2 zhong1 shan1 pang2 ， xiu1 mu4 tong2 sou1 yin2 。
- lian2 biao1 zhao4 hu2 ce4 ， xie2 shou3 tian1 yi1 cen2 。
- fei1 ming2 hu4 ying1 ying1 ， he2 le4 chang2 yin1 yin1 。
- wu2 shi1 bu4 shu3 he2 ， you3 jiu3 xiang1 yu3 zhen1 。
- xiang3 wo3 po4 qiang1 tie1 ， jia1 miao4 tong2 lai2 qin2 。
- fu4 yi2 xian1 sheng4 xiang4 ， mo2 xie3 zi4 kong3 lin2 。
- er4 nian2 ru2 ju4 qiong2 ， yi2 dan4 chen2 yu3 can1 。
- jin1 qi1 zi4 zi1 yuan3 ， shi1 meng2 ji1 shi2 xun2 。
- yuan4 yan2 zao3 he2 zan1 ， wu2 wei2 tu2 zhi4 yin2 。

## 注释

## 译文

## 赏析
