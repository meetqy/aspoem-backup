---
id: yu-liang-neng-dong-gong-sheng-chen
title: 東宮生辰
titlePinyin: dong1 gong1 sheng1 chen2
titleSlug: dong-gong-sheng-chen
author: 喻良能
authorPinyin: yu4 liang2 neng2
authorSlug: yu-liang-neng
dynasty: 宋
dynastyPinyin: song4
dynastySlug: song
tags: []
---

## 正文

- 寶歷天重啟，皇圖日寖昌。
- 九重資燕翼，萬國仰元良。
- 玉律秋初杪，金飈歲正穰。
- 前星輝采盛，少海慶源長。
- 甲觀祥煙滃，春宮協氣翔。
- 千秋佳節勝，四莢瑞蓂芳。
- 瓜棗欣初獻，蟠桃慶乍嘗。
- 庭羅六佾舞，天薦九霞觴。
- 銀榜彌生耀，銅扉粲有光。
- 讙聲連紫極，喜氣溢穹蒼。
- 冊錫雕珉煥，旗頒青輅揚。
- 衣惟珍黻冕，音不嗜宮商。
- 問寢同周發，隆師過漢莊。
- 猷爲規禹啟，翰墨掩鍾王。
- 化被賓詹屬，恩沾左右坊。
- 善三今獨冠，明兩古難方。
- 陸贄言猶采，宣尼訓敢忘。
- 本支綿百世，羽翼貳巖廊。
- 宿忝宮僚舊，曾霑兌澤滂。
- 願斟滄海酒，歲祝壽無疆。

## 拼音

- bao3 li4 tian1 zhong4 qi3 ， huang2 tu2 ri4 jin4 chang1 。
- jiu3 chong2 zi1 yan4 yi4 ， wan4 guo2 yang3 yuan2 liang2 。
- yu4 lü4 qiu1 chu1 miao3 ， jin1 biao1 sui4 zheng4 rang2 。
- qian2 xing1 hui1 cai3 sheng4 ， shao3 hai3 qing4 yuan2 chang2 。
- jia3 guan1 xiang2 yan1 weng3 ， chun1 gong1 xie2 qi4 xiang2 。
- qian1 qiu1 jia1 jie2 sheng4 ， si4 jia2 rui4 mi4 fang1 。
- gua1 zao3 xin1 chu1 xian4 ， pan2 tao2 qing4 zha4 chang2 。
- ting2 luo2 liu4 yi4 wu3 ， tian1 jian4 jiu3 xia2 shang1 。
- yin2 bang3 mi2 sheng1 yao4 ， tong2 fei1 can4 you3 guang1 。
- huan1 sheng1 lian2 zi3 ji2 ， xi3 qi4 yi4 qiong2 cang1 。
- ce4 xi1 diao1 min2 huan4 ， qi2 ban1 qing1 lu4 yang2 。
- yi1 wei2 zhen1 fu2 mian3 ， yin1 bu2 shi4 gong1 shang1 。
- wen4 qin3 tong2 zhou1 fa1 ， long2 shi1 guo4 han4 zhuang1 。
- you2 wei2 gui1 yu3 qi3 ， han4 mo4 yan3 zhong1 wang2 。
- hua4 bei4 bin1 zhan1 shu3 ， en1 zhan1 zuo3 you4 fang1 。
- shan4 san1 jin1 du2 guan1 ， ming2 liang3 gu3 nan2 fang1 。
- lu4 zhi4 yan2 you2 cai3 ， xuan1 ni2 xun4 gan3 wang4 。
- ben3 zhi1 mian2 bai3 shi4 ， yu3 yi4 er4 yan2 lang2 。
- su4 tian3 gong1 liao2 jiu4 ， ceng2 zhan1 dui4 ze2 pang1 。
- yuan4 zhen1 cang1 hai3 jiu3 ， sui4 zhu4 shou4 wu2 jiang1 。

## 注释

## 译文

## 赏析
