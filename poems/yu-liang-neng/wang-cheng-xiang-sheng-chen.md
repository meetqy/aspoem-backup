---
id: yu-liang-neng-wang-cheng-xiang-sheng-chen
title: 王丞相生辰
titlePinyin: wang2 cheng2 xiang4 sheng1 chen2
titleSlug: wang-cheng-xiang-sheng-chen
author: 喻良能
authorPinyin: yu4 liang2 neng2
authorSlug: yu-liang-neng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 皇宋十一葉，時清風俗淳。
- 實維元首明，亦繄股肱純。
- 煌煌冀國公，自昔抱經綸。
- 初掌黄麻誥，黼黻同卿雲。
- 繼處宥密地，五兵驅精神。
- 一品坐黄扉，十載轉洪鈞。
- 雍容陪都俞，黽勉承華勛。
- 鏡浄滄海波，烟銷紫塞塵。
- 伊傅堪並驅，蕭曹真下陳。
- 柔兆歲若午，協洽寅在辰。
- 入夢一玉燕，持鑪兩天人。
- 二十四書考，八千歲爲春。
- 西湖爲酒醴，南屏爲膳珍。
- 萬口均一詞，共祝柱石臣。
- 一祝錫難老，再祝長同寅。
- 百祝配遼鶴，千祝如大椿。
- 國壽箕翼齊，洎公永無垠。
- 貴名與鴻烈，日新日日新。

## 拼音

- huang2 song4 shi2 yi1 ye4 ， shi2 qing1 feng1 su2 chun2 。
- shi2 wei2 yuan2 shou3 ming2 ， yi4 yi1 gu3 gong1 chun2 。
- huang2 huang2 ji4 guo2 gong1 ， zi4 xi1 bao4 jing1 lun2 。
- chu1 zhang3 huang2 ma2 gao4 ， fu3 fu2 tong2 qing1 yun2 。
- ji4 chu3 you4 mi4 di4 ， wu3 bing1 qu1 jing1 shen2 。
- yi1 pin3 zuo4 huang2 fei1 ， shi2 zai4 zhuan3 hong2 jun1 。
- yong1 rong2 pei2 du1 yu2 ， min3 mian3 cheng2 hua2 xun1 。
- jing4 jing4 cang1 hai3 bo1 ， yan1 xiao1 zi3 sai1 chen2 。
- yi1 fu4 kan1 bing4 qu1 ， xiao1 cao2 zhen1 xia4 chen2 。
- rou2 zhao4 sui4 ruo4 wu3 ， xie2 qia4 yin2 zai4 chen2 。
- ru4 meng4 yi2 yu4 yan4 ， chi2 lu2 liang3 tian1 ren2 。
- er4 shi2 si4 shu1 kao3 ， ba1 qian1 sui4 wei2 chun1 。
- xi1 hu2 wei2 jiu3 li3 ， nan2 ping2 wei2 shan4 zhen1 。
- wan4 kou3 jun1 yi4 ci2 ， gong4 zhu4 zhu4 shi2 chen2 。
- yi2 zhu4 xi1 nan2 lao3 ， zai4 zhu4 chang2 tong2 yin2 。
- bai3 zhu4 pei4 liao2 he4 ， qian1 zhu4 ru2 da4 chun1 。
- guo2 shou4 ji1 yi4 qi2 ， ji4 gong1 yong3 wu2 yin2 。
- gui4 ming2 yu3 hong2 lie4 ， ri4 xin1 ri4 ri4 xin1 。

## 注释

## 译文

## 赏析
