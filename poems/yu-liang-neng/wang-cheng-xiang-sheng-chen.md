---
id: yu-liang-neng-wang-cheng-xiang-sheng-chen
title: 王丞相生辰
titlePinyin: wang2 cheng2 xiang4 sheng1 chen2
titleSlug: wang-cheng-xiang-sheng-chen
author: 喻良能
authorPinyin: yu4 liang2 neng2
authorSlug: yu-liang-neng
dynasty: 宋
dynastyPinyin: song4
dynastySlug: song
tags: []
---

## 正文

- 金華千仞摩穹蒼，雙溪迢迢碧流長。
- 清淑之氣從風翔，霜縑霧縠不足當。
- 真賢挺生金玉相，上擷屈豔薰班香。
- 疇昔視草居明光，鴻文大冊壓常楊。
- 既陞紫樞兵氣揚，運籌決勝如子房。
- 鴻鈞一氣轉混茫，相吉崇璟何足方。
- 直與夔龍爲雁行，烟火萬里俱耕桑。
- 冠带百蠻走梯航，玉皇案前勤贊襄。
- 坐令我宋如虞唐，中書事業殊未央。
- 二十四考嗤汾陽，北堂西母壽而康。
- 榮封大國富井疆，錦衣命服粲煌煌。
- 麻姑一半鬢未霜，亭亭玉樹階蘭芳。
- 徽獻凝操書道昌，向來王謝今祇王。
- 十倍江左浩莫量，四海同詞祝壽觴。
- 願公壽比赤松强，永作一柱扶明堂。

## 拼音

- jin1 hua2 qian1 ren4 mo2 qiong2 cang1 ， shuang1 xi1 tiao2 tiao2 bi4 liu2 chang2 。
- qing1 shu1 zhi1 qi4 cong2 feng1 xiang2 ， shuang1 jian1 wu4 hu2 bu4 zu2 dang1 。
- zhen1 xian2 ting3 sheng1 jin1 yu4 xiang1 ， shang4 xie2 qu1 yan4 xun1 ban1 xiang1 。
- chou2 xi1 shi4 cao3 ju1 ming2 guang1 ， hong2 wen2 da4 ce4 ya1 chang2 yang2 。
- ji4 sheng1 zi3 shu1 bing1 qi4 yang2 ， yun4 chou2 jue2 sheng4 ru2 zi3 fang2 。
- hong2 jun1 yi2 qi4 zhuan3 hun4 mang2 ， xiang1 ji2 chong2 jing3 he2 zu2 fang1 。
- zhi2 yu3 kui2 long2 wei2 yan4 hang2 ， yan1 huo3 wan4 li3 ju4 geng1 sang1 。
- guan1 dai4 bai3 man2 zou3 ti1 hang2 ， yu4 huang2 an4 qian2 qin2 zan4 xiang1 。
- zuo4 ling4 wo3 song4 ru2 yu2 tang2 ， zhong1 shu1 shi4 ye4 shu1 wei4 yang1 。
- er4 shi2 si4 kao3 chi1 fen2 yang2 ， bei3 tang2 xi1 mu3 shou4 er2 kang1 。
- rong2 feng1 da4 guo2 fu4 jing3 jiang1 ， jin3 yi1 ming4 fu2 can4 huang2 huang2 。
- ma2 gu1 yi2 ban4 bin4 wei4 shuang1 ， ting2 ting2 yu4 shu4 jie1 lan2 fang1 。
- hui1 xian4 ning2 cao1 shu1 dao4 chang1 ， xiang4 lai2 wang2 xie4 jin1 qi2 wang2 。
- shi2 bei4 jiang1 zuo3 hao4 mo4 liang2 ， si4 hai3 tong2 ci2 zhu4 shou4 shang1 。
- yuan4 gong1 shou4 bi3 chi4 song1 qiang2 ， yong3 zuo4 yi2 zhu4 fu2 ming2 tang2 。

## 注释

## 译文

## 赏析
