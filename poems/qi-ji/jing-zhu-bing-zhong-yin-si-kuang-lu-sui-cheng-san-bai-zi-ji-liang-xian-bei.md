---
id: qi-ji-jing-zhu-bing-zhong-yin-si-kuang-lu-sui-cheng-san-bai-zi-ji-liang-xian-bei
title: 荆渚病中因思匡廬遂成三百字寄梁先輩
titlePinyin: jing1 zhu3 bing4 zhong1 yin1 si1 kuang1 lu2 sui4 cheng2 san1 bai3 zi4 ji4 liang2 xian1 bei4
titleSlug: jing-zhu-bing-zhong-yin-si-kuang-lu-sui-cheng-san-bai-zi-ji-liang-xian-bei
author: 齊己
authorPinyin: qi2 ji3
authorSlug: qi-ji
dynasty: 唐
dynastyPinyin: tang2
dynastySlug: tang
tags: []
---

## 正文

- 生老病死者，早聞天竺書。
- 相隨幾汩沒，不了堪欷歔。
- 自理自可適，他人誰與袪。
- 應當入寂滅，乃得長銷除。
- 前月已骨立，今朝還貌舒。
- 披衣試步履，倚策聊躊躇。
- 江月青眸冷，秋風白髮疎。
- 新題憶剡硾，舊約懷匡廬。
- 張野久絕跡，樂【天】曾卜居。
- 空龕掩薜荔，瀑布歕蟾蜍。
- 古檜鳴玄鶴，涼泉躍錦魚。
- 狂吟樹蔭映，縱踏花蔫菸。
- 脣舌既已閑，心脾亦散攄。
- 松窗有偃息，石徑無趦趄。
- 夢冷通仙闕，神融合太虛。
- 千峰杳靄際，萬壑明清初。
- 長往期非晚，半生閑有餘。
- 依劉未是詠，訪戴寧忘諸。
- 稽古堪求己，觀時好笑渠。
- 埋頭逐小利，沒脚拖長裾。
- 道種將閑養，情田把藥鉏。
- 幽香發蘭蕙，穢莽摧丘墟。
- 敢謂囊盈物，那言庾滿儲。
- 微煙動晨爨，細雨滋園蔬。
- 蘚亂珍禽羽，門稀長者車。
- 冥機坐兀兀，著履行徐徐。
- 每許親朱履，多憐奉隼旟。
- 簪嫌紅玳瑁，社念金芙蕖。
- 海內競鐵馬，篋中藏紙驢。
- 常言謝時去，此意將何如。

## 拼音

- sheng1 lao3 bing4 si3 zhe3 ， zao3 wen2 tian1 zhu2 shu1 。
- xiang1 sui2 ji1 gu3 mei2 ， bu4 liao3 kan1 xi1 xu1 。
- zi4 li3 zi4 ke3 shi4 ， ta1 ren2 shui2 yu3 qu1 。
- ying1 dang1 ru4 ji4 mie4 ， nai3 de2 chang2 xiao1 chu2 。
- qian2 yue4 yi3 gu3 li4 ， jin1 zhao1 huan2 mao4 shu1 。
- pi1 yi1 shi4 bu4 lü3 ， yi3 ce4 liao2 chou2 chu2 。
- jiang1 yue4 qing1 mou2 leng3 ， qiu1 feng1 bai2 fa4 shu1 。
- xin1 ti2 yi4 yan3 zhui4 ， jiu4 yue1 huai2 kuang1 lu2 。
- zhang1 ye3 jiu3 jue2 ji4 ， le4 【 tian1 】 ceng2 bu3 ju1 。
- kong1 kan1 yan3 bi4 li4 ， pu4 bu4 pen1 chan2 chu2 。
- gu3 gui4 ming2 xuan2 he4 ， liang2 quan2 yue4 jin3 yu2 。
- kuang2 yin2 shu4 yin1 ying4 ， zong4 ta4 hua1 nian1 yan1 。
- chun2 she2 ji4 yi3 xian2 ， xin1 pi2 yi4 san4 shu1 。
- song1 chuang1 you3 yan3 xi1 ， shi2 jing4 wu2 zi1 ju1 。
- meng4 leng3 tong1 xian1 que4 ， shen2 rong2 he2 tai4 xu1 。
- qian1 feng1 yao3 ai3 ji4 ， wan4 he4 ming2 qing1 chu1 。
- chang2 wang3 qi1 fei1 wan3 ， ban4 sheng1 xian2 you3 yu2 。
- yi1 liu2 wei4 shi4 yong3 ， fang3 dai4 ning2 wang4 zhu1 。
- ji1 gu3 kan1 qiu2 ji3 ， guan1 shi2 hao3 xiao4 qu2 。
- mai2 tou2 zhu2 xiao3 li4 ， mei2 jiao3 tuo1 chang2 ju1 。
- dao4 zhong3 jiang1 xian2 yang3 ， qing2 tian2 ba3 yao4 chu2 。
- you1 xiang1 fa1 lan2 hui4 ， hui4 mang3 cui1 qiu1 xu1 。
- gan3 wei4 nang2 ying2 wu4 ， na4 yan2 yu3 man3 chu3 。
- wei1 yan1 dong4 chen2 cuan4 ， xi4 yu3 zi1 yuan2 shu1 。
- xian3 luan4 zhen1 qin2 yu3 ， men2 xi1 chang2 zhe3 ju1 。
- ming2 ji1 zuo4 wu4 wu4 ， zhu4 lü3 xing2 xu2 xu2 。
- mei3 xu1 qin1 zhu1 lü3 ， duo1 lian2 feng4 sun3 yu2 。
- zan1 xian2 hong2 dai4 mao4 ， she4 nian4 jin1 fu2 qu2 。
- hai3 nei4 jing4 tie3 ma3 ， qie4 zhong1 cang2 zhi3 lü2 。
- chang2 yan2 xie4 shi2 qu4 ， ci3 yi4 jiang1 he2 ru2 。

## 注释

## 译文

## 赏析
