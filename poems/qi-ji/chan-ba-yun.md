---
id: qi-ji-chan-ba-yun
title: 蟬八韻
titlePinyin: chan2 ba1 yun4
titleSlug: chan-ba-yun
author: 齊己
authorPinyin: qi2 ji3
authorSlug: qi-ji
dynasty: 唐
dynastyPinyin: tang2
dynastySlug: tang
tags: []
---

## 正文

- 咽咽復啾啾，多來自早秋。
- 園林涼正好，風雨思相收。
- 在處聲無別，何人淚欲流。
- 冷憐天露滴，傷共野禽遊。
- 靜息深依竹，驚移瞥過樓。
- 分明晴渡口，淒切暮關頭。
- 時節推應定，飛鳴即未休。
- 年年聞爾苦，遠憶所居幽。

## 拼音

- yan4 yan4 fu4 jiu1 jiu1 ， duo1 lai2 zi4 zao3 qiu1 。
- yuan2 lin2 liang2 zheng4 hao3 ， feng1 yu3 si1 xiang1 shou1 。
- zai4 chu3 sheng1 wu2 bie2 ， he2 ren2 lei4 yu4 liu2 。
- leng3 lian2 tian1 lu4 di1 ， shang1 gong4 ye3 qin2 you2 。
- jing4 xi1 shen1 yi1 zhu2 ， jing1 yi2 pie1 guo4 lou2 。
- fen1 ming2 qing2 du4 kou3 ， qi1 qie4 mu4 guan1 tou2 。
- shi2 jie2 tui1 ying1 ding4 ， fei1 ming2 ji2 wei4 xiu1 。
- nian2 nian2 wen2 er3 ku3 ， yuan3 yi4 suo3 ju1 you1 。

## 注释

## 译文

## 赏析
