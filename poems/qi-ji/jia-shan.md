---
id: qi-ji-jia-shan
title: 假山
titlePinyin: jia3 shan1
titleSlug: jia-shan
author: 齊己
authorPinyin: qi2 ji3
authorSlug: qi-ji
dynasty: 唐
dynastyPinyin: tang2
dynastySlug: tang
tags: [] 
---

## 正文

- 匡廬久別離，積翠杳天涯。
- 靜室曾圖峭，幽亭復創奇。
- 典衣酬土價，擇日運工時。
- 信手成重疊，隨心作蔽虧。
- 根盤驚院窄，頂聳訝簷卑。
- 鎮地那言重，當軒未厭危。
- 巨靈何忍擘，秦政肯輕移。
- 晚覺莎煙觸，寒聞竹籟吹。
- 藍灰澄古色，泥水合凝滋。
- 引看僧來數，牽吟客散遲。
- 九華渾髣髴，五老頗參差。
- 蛛網藤蘿挂，春霖瀑布垂。
- 加添雙石笋，映帶小蓮池。
- 舊說雷居士，曾聞遠大師。
- 紅霞中結社，白壁上題詩。
- 顧此誠徒爾，勞心是妄爲。
- 經營慙培塿，賞翫愧童兒。
- 會入千峯去，【閑】蹤任屬誰。

## 拼音

- kuang1 lu2 jiu3 bie2 li2 ， ji1 cui4 yao3 tian1 ya2 。
- jing4 shi4 ceng2 tu2 qiao4 ， you1 ting2 fu4 chuang4 qi2 。
- dian3 yi1 chou2 tu3 jia4 ， ze2 ri4 yun4 gong1 shi2 。
- xin4 shou3 cheng2 zhong4 die2 ， sui2 xin1 zuo4 bi4 kui1 。
- gen1 pan2 jing1 yuan4 zhai3 ， ding3 song3 ya4 yan2 bei1 。
- zhen4 di4 na4 yan2 zhong4 ， dang1 xuan1 wei4 yan4 wei1 。
- ju4 ling2 he2 ren3 bo4 ， qin2 zheng4 ken3 qing1 yi2 。
- wan3 jue2 sha1 yan1 chu4 ， han2 wen2 zhu2 lai4 chui1 。
- lan2 hui1 cheng2 gu3 se4 ， ni2 shui3 he2 ning2 zi1 。
- yin3 kan4 seng1 lai2 shu4 ， qian1 yin2 ke4 san4 chi2 。
- jiu3 hua2 hun2 fang3 fu2 ， wu3 lao3 po1 can1 cha4 。
- zhu1 wang3 teng2 luo2 gua4 ， chun1 lin2 pu4 bu4 chui2 。
- jia1 tian1 shuang1 shi2 sun3 ， ying4 dai4 xiao3 lian2 chi2 。
- jiu4 shuo1 lei2 ju1 shi4 ， ceng2 wen2 yuan3 da4 shi1 。
- hong2 xia2 zhong1 jie2 she4 ， bai2 bi4 shang4 ti2 shi1 。
- gu4 ci3 cheng2 tu2 er3 ， lao2 xin1 shi4 wang4 wei2 。
- jing1 ying2 can2 pei2 lou3 ， shang3 wan2 kui4 tong2 er2 。
- hui4 ru4 qian1 feng1 qu4 ，【 xian2 】 zong1 ren4 shu3 shui2 。

## 注释

## 译文

## 赏析
