---
id: qi-ji-fu-zheng-gu-lang-zhong-zhao-you-long-xing-guan-du-ti-shi-ban-ye-qi-zhen-yi-xiang-yin-you-shi-ba-yun
title: 赴鄭谷郎中招遊龍興觀讀題詩[板]謁七真儀像因有十八韻
titlePinyin: fu4 zheng4 gu3 lang2 zhong1 zhao1 you2 long2 xing1 guan1 du2 ti2 shi1 [ ban3 ] ye4 qi1 zhen1 yi2 xiang4 yin1 you3 shi2 ba1 yun4
titleSlug: fu-zheng-gu-lang-zhong-zhao-you-long-xing-guan-du-ti-shi-ban-ye-qi-zhen-yi-xiang-yin-you-shi-ba-yun
author: 齊己
authorPinyin: qi2 ji3
authorSlug: qi-ji
dynasty: 唐
dynastyPinyin: tang2
dynastySlug: tang
tags: [] 
---

## 正文

- 何處陪遊勝，龍興古觀時。
- 詩懸大雅作，殿禮七真儀。
- 遠繼周南美，彌旌拱北思。
- 雄方垂朴略，後輩仰箴規。
- 對坐茵花暖，偕行蘚陣隳。
- 僧絛初學結，朝服久慵披。
- 到處琴碁傍，登樓筆硯隨。
- 論禪忘視聽，譚老極希夷。
- 照日江光遠，遮軒檜影欹。
- 觸鞋松子響，窺立鶴雛癡。
- 始貴茶巡爽，終憐酒散遲。
- 放懷還把杖，憇石或搘頤。
- 眺遠凝清眄，吟高動白髭。
- 風鵬心不小，蒿雀志徒卑。
- 顧我專無作，於身忘有爲。
- 叨因五字解，每忝重言期。
- 捨此應休也，何人更賞之。
- 淹留仙境晚，迴騎雪風吹。

## 拼音

- he2 chu3 pei2 you2 sheng4 ， long2 xing1 gu3 guan1 shi2 。
- shi1 xuan2 da4 ya3 zuo4 ， dian4 li3 qi1 zhen1 yi2 。
- yuan3 ji4 zhou1 nan2 mei3 ， mi2 jing1 gong3 bei3 si1 。
- xiong2 fang1 chui2 pu3 lüe4 ， hou4 bei4 yang3 zhen1 gui1 。
- dui4 zuo4 yin1 hua1 nuan3 ， xie2 xing2 xian3 zhen4 hui1 。
- seng1 tao1 chu1 xue2 jie2 ， chao2 fu2 jiu3 yong1 pi1 。
- dao4 chu3 qin2 qi2 bang4 ， deng1 lou2 bi3 yan4 sui2 。
- lun4 shan4 wang4 shi4 ting1 ， tan2 lao3 ji2 xi1 yi2 。
- zhao4 ri4 jiang1 guang1 yuan3 ， zhe1 xuan1 gui4 ying3 qi1 。
- chu4 xie2 song1 zi3 xiang3 ， kui1 li4 he4 chu2 chi1 。
- shi3 gui4 cha2 xun2 shuang3 ， zhong1 lian2 jiu3 san4 chi2 。
- fang4 huai2 huan2 ba3 zhang4 ， qi4 shi2 huo4 zhi1 yi2 。
- tiao4 yuan3 ning2 qing1 mian3 ， yin2 gao1 dong4 bai2 zi1 。
- feng1 peng2 xin1 bu4 xiao3 ， hao1 que4 zhi4 tu2 bei1 。
- gu4 wo3 zhuan1 wu2 zuo4 ， wu1 shen1 wang4 you3 wei2 。
- dao1 yin1 wu3 zi4 jie3 ， mei3 tian3 chong2 yan2 qi1 。
- she3 ci3 ying1 xiu1 ye3 ， he2 ren2 geng4 shang3 zhi1 。
- yan1 liu2 xian1 jing4 wan3 ， hui2 qi2 xue3 feng1 chui1 。

## 注释

## 译文

## 赏析
