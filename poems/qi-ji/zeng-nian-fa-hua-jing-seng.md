---
id: qi-ji-zeng-nian-fa-hua-jing-seng
title: 贈念法華經僧
titlePinyin: zeng4 nian4 fa3 hua2 jing1 seng1
titleSlug: zeng-nian-fa-hua-jing-seng
author: 齊己
authorPinyin: qi2 ji3
authorSlug: qi-ji
dynasty: 唐
dynastyPinyin: tang2
dynastySlug: tang
tags: [] 
---

## 正文

- 念念念兮入惡易，念念念兮入善難。
- 念經念佛能一般，愛河竭處生波瀾。
- 言公少年真法器，白晝不出夜不睡。
- 心心緣經口緣字，一室寥寥燈照地。
- 沈檀卷軸寶函盛，薝蔔香熏水精記。
- 空山木落古寺閑，松枝鶴眠霜霰乾。
- 牙根舌根水滴寒，珊瑚搥打紅琅玕。
- 但恐蓮花七朵一時折，朵朵似君心地白。
- 又恐天風吹天花，繽紛如雨飄袈裟。
- 況聞此經甚微妙，百千諸佛真祕要。
- 靈山說後始傳來，聞者雖多持者少。
- 更堪誦入陀羅尼，唐音梵音相雜時。
- 舜絃和雅熏風吹，文王武王絃更悲。
- 如此爭不遣碧空中有龍來聽，有鬼來聽，亦使人間聞者敬。
- 見者敬，自然心虛空，性清淨。
- 此經真體即毘盧，雪嶺白牛君識無。

## 拼音

- nian4 nian4 nian4 xi1 ru4 e4 yi4 ， nian4 nian4 nian4 xi1 ru4 shan4 nan2 。
- nian4 jing1 nian4 fo2 neng2 yi4 ban1 ， ai4 he2 jie2 chu3 sheng1 bo1 lan2 。
- yan2 gong1 shao4 nian2 zhen1 fa3 qi4 ， bai2 zhou4 bu4 chu1 ye4 bu2 shui4 。
- xin1 xin1 yuan2 jing1 kou3 yuan2 zi4 ， yi2 shi4 liao2 liao2 deng1 zhao4 di4 。
- shen3 tan2 juan4 zhou2 bao3 han2 sheng4 ， zhan1 bo0 xiang1 xun1 shui3 jing1 ji4 。
- kong1 shan1 mu4 luo4 gu3 si4 xian2 ， song1 zhi1 he4 mian2 shuang1 xian4 qian2 。
- ya2 gen1 she2 gen1 shui3 di1 han2 ， shan1 hu2 chui2 da3 hong2 lang2 gan1 。
- dan4 kong3 lian2 hua1 qi1 duo3 yi4 shi2 zhe2 ， duo3 duo3 si4 jun1 xin1 di4 bai2 。
- you4 kong3 tian1 feng1 chui1 tian1 hua1 ， bin1 fen1 ru2 yu3 piao1 jia1 sha1 。
- kuang4 wen2 ci3 jing1 shen4 wei1 miao4 ， bai3 qian1 zhu1 fo2 zhen1 bi4 yao4 。
- ling2 shan1 shuo1 hou4 shi3 chuan2 lai2 ， wen2 zhe3 sui1 duo1 chi2 zhe3 shao3 。
- geng4 kan1 song4 ru4 tuo2 luo2 ni2 ， tang2 yin1 fan4 yin1 xiang1 za2 shi2 。
- shun4 xian2 he2 ya3 xun1 feng1 chui1 ， wen2 wang2 wu3 wang2 xian2 geng4 bei1 。
- ru2 ci3 zheng1 bu4 qian3 bi4 kong1 zhong1 you3 long2 lai2 ting1 ， you3 gui3 lai2 ting1 ， yi4 shi3 ren2 jian4 wen2 zhe3 jing4 。
- jian4 zhe3 jing4 ， zi4 ran2 xin1 xu1 kong1 ， xing4 qing1 jing4 。
- ci3 jing1 zhen1 ti3 ji2 pi2 lu2 ， xue3 ling3 bai2 niu2 jun1 shi2 wu2 。

## 注释

## 译文

## 赏析
