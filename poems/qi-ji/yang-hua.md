---
id: qi-ji-yang-hua
title: 楊花
titlePinyin: yang2 hua1
titleSlug: yang-hua
author: 齊己
authorPinyin: qi2 ji3
authorSlug: qi-ji
dynasty: 唐
dynastyPinyin: tang2
dynastySlug: tang
tags: []
---

## 正文

- 暖景照悠悠，遮空勢漸稠。
- 乍如飛雪遠，未似落花休。
- 萬帶都門外，千株渭水頭。
- 紛紜知近夏，銷歇恐成秋。
- 軟著朝簪去，狂隨別騎遊。
- 斾衝離館驛，鶯撲繞宮樓。
- 江國晴愁對，池塘晚見浮。
- 虛窗縈筆雅，深院藉苔幽。
- 靜墮王孫酒，繁黏客子裘。
- 詠吟何潔白，根本屬風流。
- 向日還輕舉，因風更自由。
- 不堪思汴岸，千里到揚州。

## 拼音

- nuan3 jing3 zhao4 you1 you1 ， zhe1 kong1 shi4 jian4 chou2 。
- zha4 ru2 fei1 xue3 yuan3 ， wei4 si4 luo4 hua1 xiu1 。
- wan4 dai4 dou1 men2 wai4 ， qian1 zhu1 wei4 shui3 tou2 。
- fen1 yun2 zhi1 jin4 xia4 ， xiao1 xie1 kong3 cheng2 qiu1 。
- ruan3 zhu4 chao2 zan1 qu4 ， kuang2 sui2 bie2 qi2 you2 。
- pei4 chong1 li2 guan3 yi4 ， ying1 pu1 rao4 gong1 lou2 。
- jiang1 guo2 qing2 chou2 dui4 ， chi2 tang2 wan3 jian4 fu2 。
- xu1 chuang1 ying2 bi3 ya3 ， shen1 yuan4 jie4 tai2 you1 。
- jing4 duo4 wang2 sun1 jiu3 ， fan2 nian2 ke4 zi3 qiu2 。
- yong3 yin2 he2 jie2 bai2 ， gen1 ben3 shu3 feng1 liu2 。
- xiang4 ri4 huan2 qing1 ju3 ， yin1 feng1 geng4 zi4 you2 。
- bu4 kan1 si1 bian4 an4 ， qian1 li3 dao4 yang2 zhou1 。

## 注释

## 译文

## 赏析
