---
id: qi-ji-dui-xue-ji-jing-mu-zhi-ji
title: 對雪寄荆幕知己
titlePinyin: dui4 xue3 ji4 jing1 mu4 zhi1 ji3
titleSlug: dui-xue-ji-jing-mu-zhi-ji
author: 齊己
authorPinyin: qi2 ji3
authorSlug: qi-ji
dynasty: 唐
dynastyPinyin: tang2
dynastySlug: tang
tags: [] 
---

## 正文

- 猛勢微開萬里清，月中看似日中明。
- 此時鷗鷺無人見，何處關山有客行。
- 郢唱轉高誰敢和，巴歌相顧自銷聲。
- 江齋卷箔含毫久，應想梁王禮不經。

## 拼音

- meng3 shi4 wei1 kai1 wan4 li3 qing1 ， yue4 zhong1 kan4 si4 ri4 zhong1 ming2 。
- ci3 shi2 ou1 lu4 wu2 ren2 jian4 ， he2 chu3 guan1 shan1 you3 ke4 xing2 。
- ying3 chang4 zhuan3 gao1 shui2 gan3 he2 ， ba1 ge1 xiang1 gu4 zi4 xiao1 sheng1 。
- jiang1 zhai1 juan4 bo2 han2 hao2 jiu3 ， ying1 xiang3 liang2 wang2 li3 bu4 jing1 。

## 注释

## 译文

## 赏析
