---
id: qi-ji-xiao-xiang-er-shi-yun
title: 瀟湘二十韻
titlePinyin: xiao1 xiang1 er4 shi2 yun4
titleSlug: xiao-xiang-er-shi-yun
author: 齊己
authorPinyin: qi2 ji3
authorSlug: qi-ji
dynasty: 唐
dynastyPinyin: tang2
dynastySlug: tang
tags: []
---

## 正文

- 二水遠難論，從離向坎奔。
- 冷穿千嶂脈，清過幾州門。
- 闊去都凝白，傍來盡帶渾。
- 經游聞舜禹，表裏見乾坤。
- 浦靜魚閑釣，灣涼鴈自屯。
- 月來分夜底，雲度見秋痕。
- 暮氣藏鄰寺，寒濤聒近村。
- 離騷傳永恨，鼓瑟奏遺魂。
- 霧擁魚龍窟，槎欹島嶼根。
- 秋風帆上下，落日樹沈昏。
- 柳少沙洲缺，苔多古岸存。
- 禽巢依橘柚，獺逕入蘭蓀。
- 色自江南絕，名聞海內尊。
- 吳頭雄莫遏，漢口壯堪吞。
- 寥泬晴方映，馮夷信忽翻。
- 渡遙峰翠疊，汀小荻花繁。
- 勢接湖煙漲，聲和瘴雨歕。
- 急搖吟客舫，狂濺野人樽。
- 疎鑿誰窮本，澄鮮自有源。
- 對茲傷九曲，含濁出崑崙。

## 拼音

- er4 shui3 yuan3 nan2 lun4 ， cong2 li2 xiang4 kan3 ben1 。
- leng3 chuan1 qian1 zhang4 mai4 ， qing1 guo4 ji1 zhou1 men2 。
- kuo4 qu4 dou1 ning2 bai2 ， bang4 lai2 jin4 dai4 hun2 。
- jing1 you2 wen2 shun4 yu3 ， biao3 li3 jian4 qian2 kun1 。
- pu3 jing4 yu2 xian2 diao4 ， wan1 liang2 yan4 zi4 tun2 。
- yue4 lai2 fen1 ye4 di3 ， yun2 du4 jian4 qiu1 hen2 。
- mu4 qi4 cang2 lin2 si4 ， han2 tao1 guo1 jin4 cun1 。
- li2 sao1 chuan2 yong3 hen4 ， gu3 se4 zou4 yi2 hun2 。
- wu4 yong1 yu2 long2 ku1 ， cha2 qi1 dao3 yu3 gen1 。
- qiu1 feng1 fan1 shang4 xia4 ， luo4 ri4 shu4 shen3 hun1 。
- liu3 shao3 sha1 zhou1 que1 ， tai2 duo1 gu3 an4 cun2 。
- qin2 chao2 yi1 ju2 you4 ， ta3 jing4 ru4 lan2 sun1 。
- se4 zi4 jiang1 nan2 jue2 ， ming2 wen2 hai3 nei4 zun1 。
- wu2 tou2 xiong2 mo4 e4 ， han4 kou3 zhuang4 kan1 tun1 。
- liao2 jue2 qing2 fang1 ying4 ， feng2 yi2 xin4 hu1 fan1 。
- du4 yao2 feng1 cui4 die2 ， ting1 xiao3 di2 hua1 fan2 。
- shi4 jie1 hu2 yan1 zhang3 ， sheng1 he2 zhang4 yu3 pen1 。
- ji2 yao2 yin2 ke4 fang3 ， kuang2 jian4 ye3 ren2 zun1 。
- shu1 zao2 shui2 qiong2 ben3 ， cheng2 xian1 zi4 you3 yuan2 。
- dui4 zi1 shang1 jiu3 qu1 ， han2 zhuo2 chu1 kun1 lun2 。

## 注释

## 译文

## 赏析
