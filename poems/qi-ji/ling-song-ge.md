---
id: qi-ji-ling-song-ge
title: 靈松歌
titlePinyin: ling2 song1 ge1
titleSlug: ling-song-ge
author: 齊己
authorPinyin: qi2 ji3
authorSlug: qi-ji
dynasty: 唐
dynastyPinyin: tang2
dynastySlug: tang
tags: []
---

## 正文

- 靈松靈松，是何根株。
- 盤擗枝幹，與羣木殊。
- 世眼爭知蒼翠容，薜蘿遮體深朦朧。
- 先秋瑟瑟生谷風，青陰倒卓寒潭中。
- 八月天威行肅殺，萬木凋零向霜雪。
- 唯有此松高下枝，一枝枝在無摧折。
- 癡凍頑冰如鐵堅，重重鎖到槎牙顛。
- 老鱗枯節相把捉，踉蹌立在青崖前。
- 有時深洞興雷雹，飛電繞身光閃爍。
- 乍似蒼龍驚起時，攫霧穿雲欲騰躍。
- 夜深山月照高枝，疎影細落莓苔磯。
- 千年朽枿魍魎出，一株寒韻鏘琉璃。
- 安得良工妙圖雘，寫將偃蹇懸煙閣。
- 飛瀑聲中戰歲寒，紅霞影裏擎蕭索。

## 拼音

- ling2 song1 ling2 song1 ， shi4 he2 gen1 zhu1 。
- pan2 pi3 zhi1 gan4 ， yu3 qun2 mu4 shu1 。
- shi4 yan3 zheng1 zhi1 cang1 cui4 rong2 ， bi4 luo2 zhe1 ti3 shen1 meng2 long2 。
- xian1 qiu1 se4 se4 sheng1 gu3 feng1 ， qing1 yin1 dao3 zhuo2 han2 tan2 zhong1 。
- ba1 yue4 tian1 wei1 xing2 su4 sha1 ， wan4 mu4 diao1 ling2 xiang4 shuang1 xue3 。
- wei2 you3 ci3 song1 gao1 xia4 zhi1 ， yi4 zhi1 zhi1 zai4 wu2 cui1 zhe2 。
- chi1 dong4 wan2 bing1 ru2 tie3 jian1 ， chong2 chong2 suo3 dao4 cha2 ya2 dian1 。
- lao3 lin2 ku1 jie2 xiang1 ba3 zhuo1 ， liang4 qiang1 li4 zai4 qing1 ya2 qian2 。
- you3 shi2 shen1 dong4 xing1 lei2 bao2 ， fei1 dian4 rao4 shen1 guang1 shan3 shuo4 。
- zha4 si4 cang1 long2 jing1 qi3 shi2 ， jue2 wu4 chuan1 yun2 yu4 teng2 yue4 。
- ye4 shen1 shan1 yue4 zhao4 gao1 zhi1 ， shu1 ying3 xi4 luo4 mei2 tai2 ji1 。
- qian1 nian2 xiu3 nie4 wang3 liang3 chu1 ， yi4 zhu1 han2 yun4 qiang1 liu2 li2 。
- an1 de2 liang2 gong1 miao4 tu2 huo4 ， xie3 jiang1 yan3 jian3 xuan2 yan1 ge2 。
- fei1 pu4 sheng1 zhong1 zhan4 sui4 han2 ， hong2 xia2 ying3 li3 qing2 xiao1 suo3 。

## 注释

## 译文

## 赏析
