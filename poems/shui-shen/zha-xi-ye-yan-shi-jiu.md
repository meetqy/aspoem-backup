---
id: shui-shen-zha-xi-ye-yan-shi-jiu
title: 霅溪夜宴詩 九
titlePinyin: zha4 xi1 ye4 yan4 shi1   jiu3
titleSlug: zha-xi-ye-yan-shi-jiu
author: 水神
authorPinyin: shui3 shen2
authorSlug: shui-shen
dynasty: 唐
dynastyPinyin: tang2
dynastySlug: tang
tags: []
---

## 正文

- 鳳鶱鶱以降瑞兮，患山雞之雜飛。
- 玉溫溫以呈器兮，因碔砆之爭輝。
- 當侯門之四闢兮，墐嘉謨之重扉。
- 既瑞器而無庸兮，宜昏暗之相微。
- 徒刳石以爲舟兮，顧沿流而志違。
- 將刻木而作羽兮，與超騰之理非。
- 矜孑孑於空江兮，靡羣援之可依。
- 血淋淋而滂流兮，顧江魚之腹而將歸。
- 西風蕭蕭兮湘水悠悠，白芷芳歇兮江蘺秋。
- 日晼晼兮川雲收，櫂四起兮悲風幽。
- 羈魂汨沒兮我名永浮，碧波雖涸兮厥譽長流。
- 向使甘言盛行於曩昔，豈今日居君王之座頭。
- 是知貪名徇祿而隨世磨滅者，雖正寢之死乎無得與吾儔。
- 當鼎足之嘉會兮，獲周旋於君侯。
- 雕盤玉豆兮羅珍羞，金巵瓊斝兮方獻酬。
- 敢寫心兮歌一曲，無誚余持杯以淹留。

## 拼音

- feng4 xian1 xian1 yi3 jiang4 rui4 xi1 ， huan4 shan1 ji1 zhi1 za2 fei1 。
- yu4 wen1 wen1 yi3 cheng2 qi4 xi1 ， yin1 wu3 fu1 zhi1 zheng1 hui1 。
- dang1 hou2 men2 zhi1 si4 pi4 xi1 ， jin4 jia1 mo2 zhi1 zhong4 fei1 。
- ji4 rui4 qi4 er2 wu2 yong1 xi1 ， yi2 hun1 an4 zhi1 xiang1 wei1 。
- tu2 ku1 shi2 yi3 wei2 zhou1 xi1 ， gu4 yan2 liu2 er2 zhi4 wei2 。
- jiang1 ke4 mu4 er2 zuo4 yu3 xi1 ， yu3 chao1 teng2 zhi1 li3 fei1 。
- jin1 jie2 jie2 wu1 kong1 jiang1 xi1 ， mi2 qun2 yuan2 zhi1 ke3 yi1 。
- xie3 lin2 lin2 er2 pang1 liu2 xi1 ， gu4 jiang1 yu2 zhi1 fu4 er2 jiang1 gui1 。
- xi1 feng1 xiao1 xiao1 xi1 xiang1 shui3 you1 you1 ， bai2 zhi3 fang1 xie1 xi1 jiang1 li2 qiu1 。
- ri4 wan3 wan3 xi1 chuan1 yun2 shou1 ， zhao4 si4 qi3 xi1 bei1 feng1 you1 。
- ji1 hun2 mi4 mei2 xi1 wo3 ming2 yong3 fu2 ， bi4 bo1 sui1 he2 xi1 jue2 yu4 chang2 liu2 。
- xiang4 shi3 gan1 yan2 sheng4 xing2 wu1 nang3 xi1 ， qi3 jin1 ri4 ju1 jun1 wang2 zhi1 zuo4 tou2 。
- shi4 zhi1 tan1 ming2 xun4 lu4 er2 sui2 shi4 mo2 mie4 zhe3 ， sui1 zheng4 qin3 zhi1 si3 hu1 wu2 de2 yu3 wu2 chou2 。
- dang1 ding3 zu2 zhi1 jia1 hui4 xi1 ， huo4 zhou1 xuan2 wu1 jun1 hou2 。
- diao1 pan2 yu4 dou4 xi1 luo2 zhen1 xiu1 ， jin1 zhi1 qiong2 jia3 xi1 fang1 xian4 chou2 。
- gan3 xie3 xin1 xi1 ge1 yi4 qu3 ， wu2 qiao4 yu2 chi2 bei1 yi3 yan1 liu2 。

## 注释

## 译文

## 赏析
