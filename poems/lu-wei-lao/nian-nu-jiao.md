---
id: lu-wei-lao-nian-nu-jiao
title: 念奴娇
titlePinyin: nian4 nu2 jiao1
titleSlug: nian-nu-jiao
author: 吕渭老
authorPinyin: lü3 wei4 lao3
authorSlug: lu-wei-lao
dynasty: 宋
dynastyPinyin: song4
dynastySlug: song
tags: []
---

## 正文

- 暮云收尽，霁霞明、高拥一轮寒玉。
- 帘影横斜房户静，小立啼红蔌蔌。
- 素鲤频传，蕉心微展，双蕊明红烛。
- 开门疑是，故人敲撼窗竹。
- 长记那里西楼，小寒窗静，尽掩风筝鸣屋。
- 泪眼灯光情未尽，尽觉语长更促。
- 短短霞杯，温温罗帊，妙语书裙幅。
- 五湖何日，小舟同泛春绿。

## 拼音

- mu4 yun2 shou1 jin4 ， ji4 xia2 ming2 、 gao1 yong1 yi4 lun2 han2 yu4 。
- lian2 ying3 heng2 xie2 fang2 hu4 jing4 ， xiao3 li4 ti2 hong2 su4 su4 。
- su4 li3 pin2 chuan2 ， jiao1 xin1 wei1 zhan3 ， shuang1 rui3 ming2 hong2 zhu2 。
- kai1 men2 yi2 shi4 ， gu4 ren2 qiao1 han4 chuang1 zhu2 。
- chang2 ji4 na4 li3 xi1 lou2 ， xiao3 han2 chuang1 jing4 ， jin4 yan3 feng1 zheng0 ming2 wu1 。
- lei4 yan3 deng1 guang1 qing2 wei4 jin4 ， jin4 jue2 yu3 chang2 geng4 cu4 。
- duan3 duan3 xia2 bei1 ， wen1 wen1 luo2 pa4 ， miao4 yu3 shu1 qun2 fu2 。
- wu3 hu2 he2 ri4 ， xiao3 zhou1 tong2 fan4 chun1 lü4 。

## 注释

## 译文

## 赏析
