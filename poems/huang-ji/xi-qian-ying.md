---
id: huang-ji-xi-qian-ying
title: 喜迁莺
titlePinyin: xi3 qian1 ying1
titleSlug: xi-qian-ying
author: 黄机
authorPinyin: huang2 ji1
authorSlug: huang-ji
dynasty: 宋
dynastyPinyin: song4
dynastySlug: song
tags: []
---

## 正文

- 平湖百亩。
- 种满湖莲叶，绕堤杨柳。
- 冉冉波光，辉辉烟影，空翠湿沾襟袖。
- 静惬邻鸡啼午，暖逼沙鸥眠昼。
- 西园路，更红尘不断，蝶酣蜂瘦。
- 知否。
- 堪画处，野荠芜菁，罥地铺茵绣。
- 桃李阴边，桑麻丛里，斜矗酒帘夸酒。
- 竹寺小依山趾，茅店平窥津口。
- 春又晚，正香风有客，倚阑搔首。

## 拼音

- ping2 hu2 bai3 mu3 。
- zhong3 man3 hu2 lian2 ye4 ， rao4 di1 yang2 liu3 。
- ran3 ran3 bo1 guang1 ， hui1 hui1 yan1 ying3 ， kong1 cui4 shi1 zhan1 jin1 xiu4 。
- jing4 qie4 lin2 ji1 ti2 wu3 ， nuan3 bi1 sha1 ou1 mian2 zhou4 。
- xi1 yuan2 lu4 ， geng4 hong2 chen2 bu2 duan4 ， die2 han1 feng1 shou4 。
- zhi1 fou3 。
- kan1 hua4 chu4 ， ye3 qi2 wu2 jing1 ， juan4 di4 pu4 yin1 xiu4 。
- tao2 li3 yin1 bian1 ， sang1 ma2 cong2 li3 ， xie2 chu4 jiu3 lian2 kua1 jiu3 。
- zhu2 si4 xiao3 yi1 shan1 zhi3 ， mao2 dian4 ping2 kui1 jin1 kou3 。
- chun1 you4 wan3 ， zheng4 xiang1 feng1 you3 ke4 ， yi3 lan2 sao1 shou3 。

## 注释

## 译文

## 赏析
