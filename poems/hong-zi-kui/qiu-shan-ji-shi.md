---
id: hong-zi-kui-qiu-shan-ji-shi
title: 秋山即事
titlePinyin: qiu1 shan1 ji2 shi4
titleSlug: qiu-shan-ji-shi
author: 洪咨夔
authorPinyin: hong2 zi1 kui2
authorSlug: hong-zi-kui
dynasty: 宋
dynastyPinyin: song4
dynastySlug: song
tags: []
---

## 正文

- 避俗鹿挺走，依僧龜深藏。
- 淡中般若味，定後摩尼光。
- 壞垣被雜卉，爛熳野媼裝。
- 叢薄鳴幽禽，凄抑怨女吭。
- 桂謝紅不墜，菊繁青已香。
- 瘖蟬怯露葉，忙蜂急寒芳。
- 魁芋鶩護乳，拳栗蝟脫芒。
- 菘蒔虀甕綠，粟登釀篘黄。
- 田父時泥飲，樵夫間談王。
- 意適兩豎屏，神王三仇攘。
- 龍耶老聃化，鳳兮接輿狂。
- 翠壁千仞表，西風吹我裳。

## 拼音

- bi4 su2 lu4 ting3 zou3 ， yi1 seng1 gui1 shen1 cang2 。
- dan4 zhong1 bo1 re3 wei4 ， ding4 hou4 mo2 ni2 guang1 。
- huai4 yuan2 bei4 za2 hui4 ， lan4 man4 ye3 ao3 zhuang1 。
- cong2 bao2 ming2 you1 qin2 ， qi1 yi4 yuan4 nü3 keng1 。
- gui4 xie4 hong2 bu2 zhui4 ， ju2 fan2 qing1 yi3 xiang1 。
- yin1 chan2 qie4 lu4 ye4 ， mang2 feng1 ji2 han2 fang1 。
- kui2 yu4 wu4 hu4 ru3 ， quan2 li4 wei4 tuo1 mang2 。
- song1 shi4 ji1 weng4 lü4 ， su4 deng1 niang4 chou1 huang2 。
- tian2 fu4 shi2 ni2 yin3 ， qiao2 fu1 jian4 tan2 wang2 。
- yi4 shi4 liang3 shu4 ping2 ， shen2 wang2 san1 chou2 rang3 。
- long2 ye1 lao3 dan1 hua4 ， feng4 xi1 jie1 yu2 kuang2 。
- cui4 bi4 qian1 ren4 biao3 ， xi1 feng1 chui1 wo3 shang0 。

## 注释

## 译文

## 赏析
