---
id: hong-zi-kui-cheng-guang-wen-ji-yun-de-cui-xi-qing-jian-shi-lai-yong-yun
title: 程廣文季允得崔西清薦詩來用韵
titlePinyin: cheng2 guang3 wen2 ji4 yun3 de2 cui1 xi1 qing1 jian4 shi1 lai2 yong4 yun4
titleSlug: cheng-guang-wen-ji-yun-de-cui-xi-qing-jian-shi-lai-yong-yun
author: 洪咨夔
authorPinyin: hong2 zi1 kui2
authorSlug: hong-zi-kui
dynasty: 宋
dynastyPinyin: song4
dynastySlug: song
tags: []
---

## 正文

- 古人輕國重一士，士皆大呂黄鍾器。
- 道於天運主消長，身爲民生管榮悴。
- 五羊老僊用心古，清不受塵如止水。
- 一肩直欲荷斯文，兩眼從前識英偉。
- 歡然得士如得金，甚矣愛賢猶愛己。
- 高山流水甫點頭，急電驚雷即燒尾。
- 天南天西各一握，未見名流早傾意。
- 聲光蔚起摩日月，氣類相求如鑒燧。
- 春風婭姹吹筆端，毛嬙西施無粉膩。
- 咄哉婢子磨青銅，雙頰晞紅欠才思。
- 珊瑚琢鈎珠結網，錦署玉堂相望咫。
- 崔羣美莊居第一，推轂好言良有味。
- 樂莫樂乎遇合新，憂莫憂乎轇轕始。
- 拄撐大厦必衆木，扶植太平須善類。
- 君不見黄河以北函關東，無數赤子號悲風。

## 拼音

- gu3 ren2 qing1 guo2 zhong4 yi2 shi4 ， shi4 jie1 da4 lü3 huang2 zhong1 qi4 。
- dao4 wu1 tian1 yun4 zhu3 xiao1 chang2 ， shen1 wei2 min2 sheng1 guan3 rong2 cui4 。
- wu3 yang2 lao3 xian1 yong4 xin1 gu3 ， qing1 bu2 shou4 chen2 ru2 zhi3 shui3 。
- yi4 jian1 zhi2 yu4 he2 si1 wen2 ， liang3 yan3 cong2 qian2 shi2 ying1 wei3 。
- huan1 ran2 de2 shi4 ru2 de2 jin1 ， shen4 yi3 ai4 xian2 you2 ai4 ji3 。
- gao1 shan1 liu2 shui3 fu3 dian3 tou2 ， ji2 dian4 jing1 lei2 ji2 shao1 wei3 。
- tian1 nan2 tian1 xi1 ge4 yi2 wo4 ， wei4 jian4 ming2 liu2 zao3 qing1 yi4 。
- sheng1 guang1 wei4 qi3 mo2 ri4 yue4 ， qi4 lei4 xiang1 qiu2 ru2 jian4 sui4 。
- chun1 feng1 ya4 cha4 chui1 bi3 duan1 ， mao2 qiang2 xi1 shi1 wu2 fen3 ni4 。
- duo1 zai1 bi4 zi0 mo2 qing1 tong2 ， shuang1 jia2 xi1 hong2 qian4 cai2 si1 。
- shan1 hu2 zhuo2 gou1 zhu1 jie2 wang3 ， jin3 shu3 yu4 tang2 xiang1 wang4 zhi3 。
- cui1 qun2 mei3 zhuang1 ju1 di4 yi1 ， tui1 gu3 hao3 yan2 liang2 you3 wei4 。
- le4 mo4 le4 hu1 yu4 he2 xin1 ， you1 mo4 you1 hu1 jiao1 ge2 shi3 。
- zhu3 cheng1 da4 sha4 bi4 zhong4 mu4 ， fu2 zhi2 tai4 ping2 xu1 shan4 lei4 。
- jun1 bu2 jian4 huang2 he2 yi3 bei3 han2 guan1 dong1 ， wu2 shu4 chi4 zi3 hao4 bei1 feng1 。

## 注释

## 译文

## 赏析
