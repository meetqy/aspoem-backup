---
id: hong-zi-kui-song-xin-wu-zhou-wang-zong-ling-gui-xi
title: 送新婺州汪總領歸歙
titlePinyin: song4 xin1 wu4 zhou1 wang1 zong3 ling3 gui1 xi1
titleSlug: song-xin-wu-zhou-wang-zong-ling-gui-xi
author: 洪咨夔
authorPinyin: hong2 zi1 kui2
authorSlug: hong-zi-kui
dynasty: 宋
dynastyPinyin: song4
dynastySlug: song
tags: []
---

## 正文

- 天驕運去如隤堤，橫決燕涿流青齊。
- 斬竿揭旗扣並塞，被髮左祍稱遺黎。
- 膾肝山前走肉語，碓骨寨裏饑魂啼。
- 盡籠虎兕淮南北，期獵狐兔山東西。
- 常人喜功首例肯，智士察變眉先低。
- 危言不顧犯衆忌，設難直欲開羣迷。
- 近嗟唐禍兆回紇，遠述晉亂基羌氐。
- 積薪未然不着手，曲突已驗空噬臍。
- 賊帆方落射湖去，胡騎已闖滁山嘶。
- 正須籌幄坐月觀，却卷郡紱尋黟谿。
- 带泥燒筍薦晨餉，踏雨剪韭供春虀。
- 心安便是上池藥，眼浄何用黄金篦。
- 蜀公早嘗着野服，君實晚始持桓圭。
- 方來事業推不去，還踏曉鼓聽朝雞。
- 窮邊殺氣貫矛戟，嚴城酸風吹鼓鼙。
- 化雲相隨不可得，矯望玉宇橫蒼鷖。

## 拼音

- tian1 jiao1 yun4 qu4 ru2 tui2 di1 ， heng2 jue2 yan4 zhuo1 liu2 qing1 qi2 。
- zhan3 gan1 jie1 qi2 kou4 bing4 sai1 ， bei4 fa4 zuo3 ren4 cheng1 yi2 li2 。
- kuai4 gan1 shan1 qian2 zou3 rou4 yu3 ， dui4 gu3 zhai4 li3 ji1 hun2 ti2 。
- jin4 long2 hu3 si4 huai2 nan2 bei3 ， qi1 lie4 hu2 tu4 shan1 dong1 xi1 。
- chang2 ren2 xi3 gong1 shou3 li4 ken3 ， zhi4 shi4 cha2 bian4 mei2 xian1 di1 。
- wei1 yan2 bu2 gu4 fan4 zhong4 ji4 ， she4 nan2 zhi2 yu4 kai1 qun2 mi2 。
- jin4 jie1 tang2 huo4 zhao4 hui2 he2 ， yuan3 shu4 jin4 luan4 ji1 qiang1 di1 。
- ji1 xin1 wei4 ran2 bu4 zhao2 shou3 ， qu3 tu1 yi3 yan4 kong1 shi4 qi2 。
- zei2 fan1 fang1 luo4 she4 hu2 qu4 ， hu2 qi2 yi3 chuang3 chu2 shan1 si1 。
- zheng4 xu1 chou2 wo4 zuo4 yue4 guan1 ， que4 juan4 jun4 fu2 xun2 yi1 xi1 。
- dai4 ni2 shao1 sun3 jian4 chen2 xiang3 ， ta4 yu3 jian3 jiu3 gong4 chun1 ji1 。
- xin1 an1 bian4 shi4 shang4 chi2 yao4 ， yan3 jing4 he2 yong4 huang2 jin1 bi4 。
- shu3 gong1 zao3 chang2 zhe0 ye3 fu2 ， jun1 shi2 wan3 shi3 chi2 huan2 gui1 。
- fang1 lai2 shi4 ye4 tui1 bu2 qu4 ， huan2 ta4 xiao3 gu3 ting1 chao2 ji1 。
- qiong2 bian1 sha1 qi4 guan4 mao2 ji3 ， yan2 cheng2 suan1 feng1 chui1 gu3 pi2 。
- hua4 yun2 xiang1 sui2 bu4 ke3 de2 ， jiao3 wang4 yu4 yu3 heng2 cang1 yi1 。

## 注释

## 译文

## 赏析
