---
id: hong-zi-kui-shi-zao-hang
title: 食糟行
titlePinyin: shi2 zao1 hang2
titleSlug: shi-zao-hang
author: 洪咨夔
authorPinyin: hong2 zi1 kui2
authorSlug: hong-zi-kui
dynasty: 宋
dynastyPinyin: song4
dynastySlug: song
tags: []
---

## 正文

- 龍州石秫七斗醪，百錢半升官價高。
- 村民無分酒到吻，清晨荷薪爭博糟。
- 得糟還家喜欲舞，遠汲淡煮燃松毛。
- 𦺥飺麥餠澀難下，藉此嚥送如葷臊。
- 我時作守輒自愧，每飯釜有羹堪轑。
- 罷官兩夏肉入務，食糟却如住百牢。
- 紛綸玉縷芼葱渫，晃漾珠滴霑麻膏。
- 多從未破甑頭餾，間入半折鐺中爊。
- 王瓜未甲蒿苣老，芬美獨擅盤飱豪。
- 饞奴停匕朵予餕，一餔七八譏何饕。
- 太平無事稱意飽，竹床大鼾枕離騷。
- 客來闖戶口尚臭，錯疑被酒醺陶陶。
- 我亦爲言，恰夢金絲帳底斟羊羔。

## 拼音

- long2 zhou1 shi2 shu2 qi1 dou3 lao2 ， bai3 qian2 ban4 sheng1 guan1 jia4 gao1 。
- cun1 min2 wu2 fen1 jiu3 dao4 wen3 ， qing1 chen2 he2 xin1 zheng1 bo2 zao1 。
- de2 zao1 huan2 jia1 xi3 yu4 wu3 ， yuan3 ji2 dan4 zhu3 ran2 song1 mao2 。
- 𦺥 ci2 mai4 bing3 se4 nan2 xia4 ， jie4 ci3 yan4 song4 ru2 hun1 sao4 。
- wo3 shi2 zuo4 shou3 zhe2 zi4 kui4 ， mei3 fan4 fu3 you3 geng1 kan1 lao3 。
- ba4 guan1 liang3 xia4 rou4 ru4 wu4 ， shi2 zao1 que4 ru2 zhu4 bai3 lao2 。
- fen1 lun2 yu4 lü3 mao4 cong1 xie4 ， huang4 yang4 zhu1 di1 zhan1 ma2 gao1 。
- duo1 cong2 wei4 po4 zeng4 tou2 liu4 ， jian4 ru4 ban4 zhe2 dang1 zhong1 ao1 。
- wang2 gua1 wei4 jia3 hao1 ju4 lao3 ， fen1 mei3 du2 shan4 pan2 sun1 hao2 。
- chan2 nu2 ting2 bi3 duo3 yu3 jun4 ， yi4 bu1 qi1 ba1 ji1 he2 tao1 。
- tai4 ping2 wu2 shi4 cheng1 yi4 bao3 ， zhu2 chuang2 da4 han1 zhen3 li2 sao1 。
- ke4 lai2 chuang3 hu4 kou3 shang4 chou4 ， cuo4 yi2 bei4 jiu3 xun1 tao2 tao2 。
- wo3 yi4 wei2 yan2 ， qia4 meng4 jin1 si1 zhang4 di3 zhen1 yang2 gao1 。

## 注释

## 译文

## 赏析
