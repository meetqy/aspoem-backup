---
id: hong-zi-kui-yong-shu-xing-song-xu-long-qing-shou-jin-zhou
title: 用蜀行送徐隆慶守金州
titlePinyin: yong4 shu3 xing2 song4 xu2 long2 qing4 shou3 jin1 zhou1
titleSlug: yong-shu-xing-song-xu-long-qing-shou-jin-zhou
author: 洪咨夔
authorPinyin: hong2 zi1 kui2
authorSlug: hong-zi-kui
dynasty: 宋
dynastyPinyin: song4
dynastySlug: song
tags: []
---

## 正文

- 兵家如弈棋，局局勢不同。
- 漢王引兵故道出襲雍，武侯率師祁山摇關中。
- 何曾踏陳迹，乃欲收新功。
- 中興用蜀九十秋，咄哉求劍空刻舟。
- 今年出秦州，明年出鞏州，了無一鏃飛到商虢州。
- 但諉險絕不可度，豈識奇道須奇謀。
- 漢水陰，洵水陽，左房襄，右梁洋。
- 中間詩書禮樂帥，手提招摇麾天狼。
- 以人材爲武庫，以人心爲金湯。
- 於斯二者有足恃，出奇度險如康莊。
- 君不見紹興間，虜從鶻嶺窺蜀山。
- 彼既能來我能往，疾驅風雨過潼關。

## 拼音

- bing1 jia1 ru2 yi4 qi2 ， ju2 ju2 shi4 bu4 tong2 。
- han4 wang2 yin3 bing1 gu4 dao4 chu1 xi2 yong1 ， wu3 hou2 lü4 shi1 qi2 shan1 yao2 guan1 zhong1 。
- he2 ceng2 ta4 chen2 ji4 ， nai3 yu4 shou1 xin1 gong1 。
- zhong1 xing1 yong4 shu3 jiu3 shi2 qiu1 ， duo1 zai1 qiu2 jian4 kong1 ke4 zhou1 。
- jin1 nian2 chu1 qin2 zhou1 ， ming2 nian2 chu1 gong3 zhou1 ， liao3 wu2 yi4 zu2 fei1 dao4 shang1 guo2 zhou1 。
- dan4 wei3 xian3 jue2 bu4 ke3 du4 ， qi3 shi2 qi2 dao4 xu1 qi2 mou2 。
- han4 shui3 yin1 ， xun2 shui3 yang2 ， zuo3 fang2 xiang1 ， you4 liang2 yang2 。
- zhong1 jian4 shi1 shu1 li3 le4 shuai4 ， shou3 ti2 zhao1 yao2 hui1 tian1 lang2 。
- yi3 ren2 cai2 wei2 wu3 ku4 ， yi3 ren2 xin1 wei2 jin1 tang1 。
- wu1 si1 er4 zhe3 you3 zu2 shi4 ， chu1 qi2 du4 xian3 ru2 kang1 zhuang1 。
- jun1 bu2 jian4 shao4 xing1 jian4 ， lu3 cong2 gu3 ling3 kui1 shu3 shan1 。
- bi3 ji4 neng2 lai2 wo3 neng2 wang3 ， ji2 qu1 feng1 yu3 guo4 tong2 guan1 。

## 注释

## 译文

## 赏析
