---
id: hong-zi-kui-chou-cheng-jia-ding-yang-han-zhou-jian-he-qi-er
title: 酬程嘉定楊漢州見和  其二
titlePinyin: chou2 cheng2 jia1 ding4 yang2 han4 zhou1 jian4 he2     qi2 er4
titleSlug: chou-cheng-jia-ding-yang-han-zhou-jian-he-qi-er
author: 洪咨夔
authorPinyin: hong2 zi1 kui2
authorSlug: hong-zi-kui
dynasty: 宋
dynastyPinyin: song4
dynastySlug: song
tags: []
---

## 正文

- 六州鐵鑄錯，四海金爲甌。
- 興亡幾變滅，明月長清秋。
- 憶從黨禍起，中原墮旄頭。
- 月行九霄上，安知下民愁。
- 年來月食昴，坐復山東州。
- 洗眼看太平，典衣辦芳篘。
- 流光濕沆瀣，散影凉颼飀。
- 老子興不淺，倒盡藥玉舟。
- 爲言漢太史，甘心周南留。
- 不願臯朔間，蓄之類俳優。

## 拼音

- liu4 zhou1 tie3 zhu4 cuo4 ， si4 hai3 jin1 wei2 ou1 。
- xing1 wang2 ji1 bian4 mie4 ， ming2 yue4 chang2 qing1 qiu1 。
- yi4 cong2 dang3 huo4 qi3 ， zhong1 yuan2 duo4 mao2 tou2 。
- yue4 xing2 jiu3 xiao1 shang4 ， an1 zhi1 xia4 min2 chou2 。
- nian2 lai2 yue4 shi2 mao3 ， zuo4 fu4 shan1 dong1 zhou1 。
- xi3 yan3 kan4 tai4 ping2 ， dian3 yi1 ban4 fang1 chou1 。
- liu2 guang1 shi1 hang4 xie4 ， san4 ying3 liang2 sou1 liu2 。
- lao3 zi3 xing1 bu4 qian3 ， dao3 jin4 yao4 yu4 zhou1 。
- wei2 yan2 han4 tai4 shi3 ， gan1 xin1 zhou1 nan2 liu2 。
- bu2 yuan4 gao1 shuo4 jian4 ， xu4 zhi1 lei4 pai2 you1 。

## 注释

## 译文

## 赏析
