---
id: hong-zi-kui-ku-du-cheng-huo
title: 哭都城火
titlePinyin: ku1 du1 cheng2 huo3
titleSlug: ku-du-cheng-huo
author: 洪咨夔
authorPinyin: hong2 zi1 kui2
authorSlug: hong-zi-kui
dynasty: 宋
dynastyPinyin: song4
dynastySlug: song
tags: []
---

## 正文

- 九月丙戌夜未中，祝融漲焰通天紅。
- 曾樓傑觀舞燧象，綺峰繡陌奔燭龍。
- 始從李博士橋起，三面分風十五里。
- 崩摧洶洶海潮翻，填咽紛紛釜魚死。
- 開禧回祿前未聞，今更五分多二分。
- 大塗小撤噤不講，拱手坐視連宵焚。
- 殿前將軍猛如虎，救得汾陽令公府。
- 祖宗神靈飛上天，痛哉九廟成焦土。

## 拼音

- jiu3 yue4 bing3 xu1 ye4 wei4 zhong1 ， zhu4 rong2 zhang3 yan4 tong1 tian1 hong2 。
- ceng2 lou2 jie2 guan1 wu3 sui4 xiang4 ， qi3 feng1 xiu4 mo4 ben1 zhu2 long2 。
- shi3 cong2 li3 bo2 shi4 qiao2 qi3 ， san1 mian4 fen1 feng1 shi2 wu3 li3 。
- beng1 cui1 xiong1 xiong1 hai3 chao2 fan1 ， tian2 yan4 fen1 fen1 fu3 yu2 si3 。
- kai1 xi3 hui2 lu4 qian2 wei4 wen2 ， jin1 geng4 wu3 fen1 duo1 er4 fen1 。
- da4 tu2 xiao3 che4 jin4 bu4 jiang3 ， gong3 shou3 zuo4 shi4 lian2 xiao1 fen2 。
- dian4 qian2 jiang1 jun1 meng3 ru2 hu3 ， jiu4 de2 fen2 yang2 ling4 gong1 fu3 。
- zu3 zong0 shen2 ling2 fei1 shang4 tian1 ， tong4 zai1 jiu3 miao4 cheng2 jiao1 tu3 。

## 注释

## 译文

## 赏析
