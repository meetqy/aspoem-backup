---
id: hong-zi-kui-ci-zhang-ya-fu-xi-yu
title: 次張亞夫喜雨
titlePinyin: ci4 zhang1 ya1 fu1 xi3 yu3
titleSlug: ci-zhang-ya-fu-xi-yu
author: 洪咨夔
authorPinyin: hong2 zi1 kui2
authorSlug: hong-zi-kui
dynasty: 宋
dynastyPinyin: song4
dynastySlug: song
tags: []
---

## 正文

- 汴都黍離迷宮堧，金鋪獸面秋風寒。
- 百年大義冷於鐵，西湖走馬狨絲鞍。
- 亡秦定必三戶楚，况今南北皆王土。
- 紫髯青鬢祖豫州，威如迅霆惠如雨。
- 山東井落回生意，收召驚魂高枕睡。
- 中有虓將來青州，馬蹄欲踏狼胥碎。
- 邦人聚觀鬨塞塗，和氣釀雪蘇焦枯。
- 銀城萬里軋坤軸，燭龍一色煇天衢。
- 殷殷好語傳田間，雪晴又雨直幾錢。
- 翠麰漲天士宿飽，踴躍一鼓空兩甄。
- 中原宿愁無地愬，歡呼從此歸王度。
- 更煩老筆爲草檄，讀之會使頭風愈。

## 拼音

- bian4 dou1 shu3 li2 mi2 gong1 ruan2 ， jin1 pu1 shou4 mian4 qiu1 feng1 han2 。
- bai3 nian2 da4 yi4 leng3 wu1 tie3 ， xi1 hu2 zou3 ma3 rong2 si1 an1 。
- wang2 qin2 ding4 bi4 san1 hu4 chu3 ， kuang4 jin1 nan2 bei3 jie1 wang2 tu3 。
- zi3 ran2 qing1 bin4 zu3 yu4 zhou1 ， wei1 ru2 xun4 ting2 hui4 ru2 yu3 。
- shan1 dong1 jing3 luo4 hui2 sheng1 yi4 ， shou1 zhao4 jing1 hun2 gao1 zhen3 shui4 。
- zhong1 you3 xiao1 jiang1 lai2 qing1 zhou1 ， ma3 ti2 yu4 ta4 lang2 xu1 sui4 。
- bang1 ren2 ju4 guan1 hong4 sai1 tu2 ， he2 qi4 niang4 xue3 su1 jiao1 ku1 。
- yin2 cheng2 wan4 li3 ya4 kun1 zhou2 ， zhu2 long2 yi2 se4 hui1 tian1 qu2 。
- yin1 yin1 hao3 yu3 chuan2 tian2 jian4 ， xue3 qing2 you4 yu3 zhi2 ji1 qian2 。
- cui4 mou2 zhang3 tian1 shi4 su4 bao3 ， yong3 yue4 yi4 gu3 kong1 liang3 zhen1 。
- zhong1 yuan2 su4 chou2 wu2 di4 shuo4 ， huan1 hu1 cong2 ci3 gui1 wang2 du4 。
- geng4 fan2 lao3 bi3 wei2 cao3 xi2 ， du2 zhi1 hui4 shi3 tou2 feng1 yu4 。

## 注释

## 译文

## 赏析
