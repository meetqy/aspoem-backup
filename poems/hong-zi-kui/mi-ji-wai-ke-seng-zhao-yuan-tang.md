---
id: hong-zi-kui-mi-ji-wai-ke-seng-zhao-yuan-tang
title: 米積外科僧照源堂
titlePinyin: mi3 ji1 wai4 ke1 seng1 zhao4 yuan2 tang2
titleSlug: mi-ji-wai-ke-seng-zhao-yuan-tang
author: 洪咨夔
authorPinyin: hong2 zi1 kui2
authorSlug: hong-zi-kui
dynasty: 宋
dynastyPinyin: song4
dynastySlug: song
tags: []
---

## 正文

- 潜山盡頭，孤峰嶭嵲。
- 布寶鬘雲，雨玉珂雪。
- 中有醫禪，碧眼電掣。
- 人以病求，一歲幾𨵚。
- 開方便門，出廣長舌。
- 病從心起，當從心滅。
- 方起於心，洶洶烈烈。
- 不冰而寒，不火而熱。
- 寒熱交戰，內外癥結。
- 瘰癧疽瘤，痀瘻蹩躠。
- 湯熨鍼砭，色察脈切。
- 不如治心，心和氣悅。
- 如凝斯泮，如壅斯决。
- 勿藥有喜，匪渙其血。
- 凡濁惡海，萬病一轍。
- 大摩尼珠，一照萬徹。
- 是珠在裓，無有差別。
- 名九轉丹，字千金訣。
- 爲安心竟，寒水秋月。
- 維摩無病，文殊無說。

## 拼音

- qian2 shan1 jin4 tou2 ， gu1 feng1 nie4 nie4 。
- bu4 bao3 man2 yun2 ， yu3 yu4 ke1 xue3 。
- zhong1 you3 yi1 shan4 ， bi4 yan3 dian4 che4 。
- ren2 yi3 bing4 qiu2 ， yi2 sui4 ji1 𨵚。
- kai1 fang1 bian4 men2 ， chu1 guang3 chang2 she2 。
- bing4 cong2 xin1 qi3 ， dang1 cong2 xin1 mie4 。
- fang1 qi3 wu1 xin1 ， xiong1 xiong1 lie4 lie4 。
- bu4 bing1 er2 han2 ， bu4 huo3 er2 re4 。
- han2 re4 jiao1 zhan4 ， nei4 wai4 zheng1 jie2 。
- luo3 li4 ju1 liu2 ， gou1 lou4 bie2 xie4 。
- tang1 yun4 zhen1 bian1 ， se4 cha2 mai4 qie4 。
- bu4 ru2 zhi4 xin1 ， xin1 he2 qi4 yue4 。
- ru2 ning2 si1 pan4 ， ru2 yong1 si1 jue2 。
- wu4 yao4 you3 xi3 ， fei3 huan4 qi2 xue4 。
- fan2 zhuo2 e4 hai3 ， wan4 bing4 yi4 zhe2 。
- da4 mo2 ni2 zhu1 ， yi2 zhao4 wan4 che4 。
- shi4 zhu1 zai4 jie1 ， wu2 you3 cha4 bie2 。
- ming2 jiu3 zhuan3 dan1 ， zi4 qian1 jin1 jue2 。
- wei2 an1 xin1 jing4 ， han2 shui3 qiu1 yue4 。
- wei2 mo2 wu2 bing4 ， wen2 shu1 wu2 shuo1 。

## 注释

## 译文

## 赏析
