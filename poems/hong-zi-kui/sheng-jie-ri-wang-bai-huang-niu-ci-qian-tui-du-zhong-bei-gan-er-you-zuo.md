---
id: hong-zi-kui-sheng-jie-ri-wang-bai-huang-niu-ci-qian-tui-du-zhong-bei-gan-er-you-zuo
title: 聖節日望拜黄牛祠前退讀衆碑感而有作
titlePinyin: sheng4 jie2 ri4 wang4 bai4 huang2 niu2 ci2 qian2 tui4 du2 zhong4 bei1 gan3 er2 you3 zuo4
titleSlug: sheng-jie-ri-wang-bai-huang-niu-ci-qian-tui-du-zhong-bei-gan-er-you-zuo
author: 洪咨夔
authorPinyin: hong2 zi1 kui2
authorSlug: hong-zi-kui
dynasty: 宋
dynastyPinyin: song4
dynastySlug: song
tags: []
---

## 正文

- 蜀在八極間，卦位西南坤。
- 萬里泝天險，三峽爲坤門。
- 巨靈擘太華，飛出黄河源。
- 餘刃落巴山，巉絕雷斧痕。
- 衆崖束長江，水石相吐吞。
- 轟豗九鼇戰，洶湧萬馬奔。
- 高低建瓴峻，上下竹節繁。
- 操舟失毫釐，虀粉千丈渾。
- 灘名鼎無義，造物疑少恩。
- 黄牛壓其漘，坐睨驚濤翻。
- 入門兩石馬，耳缺蹄噭存。
- 行人紛乞靈，熏燎迷旂旛。
- 摩挲幾豐碑，颯沓箎應塤。
- 醉翁事巳怪，無盡語不根。
- 黄能羽淵魄，蒼牛離堆魂。
- 逞奇角異說，終莫探厥原。
- 或指峽名揭，或取山形蹲。
- 狼頭與鹿角，胡不登脤膰。
- 五行土勝水，似識丁壬婚。
- 爾牛何來思，此義欠討論。
- 黄裳正坤色，爲牛亦坤元。
- 坤維闖其戶，職之廟貌尊。
- 叱咤遁蛟蜃，麾訶走鼉黿。
- 駃湍危就夷，怒石厲即溫。
- 神以順治險，抑以靜制喧。
- 萬命脫谽谺，神手司平反。
- 長年送迎神，性瘠漓酒酸。
- 歸舡詫靈賜，意氣殊軒軒。
- 心安畫鷁穩，目送征鴻騫。
- 哦詩紀行役，霜風耿黄昏。

## 拼音

- shu3 zai4 ba1 ji2 jian4 ， gua4 wei4 xi1 nan2 kun1 。
- wan4 li3 su4 tian1 xian3 ， san1 xia2 wei2 kun1 men2 。
- ju4 ling2 bo4 tai4 hua2 ， fei1 chu1 huang2 he2 yuan2 。
- yu2 ren4 luo4 ba1 shan1 ， chan2 jue2 lei2 fu3 hen2 。
- zhong4 ya2 shu4 chang2 jiang1 ， shui3 shi2 xiang1 tu3 tun1 。
- hong1 hui1 jiu3 ao2 zhan4 ， xiong1 yong3 wan4 ma3 ben1 。
- gao1 di1 jian4 ling2 jun4 ， shang4 xia4 zhu2 jie2 fan2 。
- cao1 zhou1 shi1 hao2 li2 ， ji1 fen3 qian1 zhang4 hun2 。
- tan1 ming2 ding3 wu2 yi4 ， zao4 wu4 yi2 shao3 en1 。
- huang2 niu2 ya1 qi2 chun2 ， zuo4 ni4 jing1 tao1 fan1 。
- ru4 men2 liang3 shi2 ma3 ， er3 que1 ti2 jiao4 cun2 。
- xing2 ren2 fen1 qi3 ling2 ， xun1 liao2 mi2 qi2 fan1 。
- mo2 suo1 ji1 feng1 bei1 ， sa4 ta4 chi2 ying1 xun1 。
- zui4 weng1 shi4 si4 guai4 ， wu2 jin4 yu3 bu4 gen1 。
- huang2 neng2 yu3 yuan1 po4 ， cang1 niu2 li2 dui1 hun2 。
- cheng3 qi2 jiao3 yi4 shuo1 ， zhong1 mo4 tan4 jue2 yuan2 。
- huo4 zhi3 xia2 ming2 jie1 ， huo4 qu3 shan1 xing2 dun1 。
- lang2 tou2 yu3 lu4 jiao3 ， hu2 bu4 deng1 shen4 fan2 。
- wu3 xing2 tu3 sheng4 shui3 ， si4 shi2 ding1 ren2 hun1 。
- er3 niu2 he2 lai2 si1 ， ci3 yi4 qian4 tao3 lun4 。
- huang2 chang2 zheng4 kun1 se4 ， wei2 niu2 yi4 kun1 yuan2 。
- kun1 wei2 chuang3 qi2 hu4 ， zhi2 zhi1 miao4 mao4 zun1 。
- chi4 zha4 dun4 jiao1 shen4 ， hui1 he1 zou3 tuo2 yuan2 。
- kuai4 tuan1 wei1 jiu4 yi2 ， nu4 shi2 li4 ji2 wen1 。
- shen2 yi3 shun4 zhi4 xian3 ， yi4 yi3 jing4 zhi4 xuan1 。
- wan4 ming4 tuo1 han1 xia1 ， shen2 shou3 si1 ping2 fan3 。
- chang2 nian2 song4 ying2 shen2 ， xing4 ji2 li2 jiu3 suan1 。
- gui1 chuan2 cha4 ling2 ci4 ， yi4 qi4 shu1 xuan1 xuan1 。
- xin1 an1 hua4 yi4 wen3 ， mu4 song4 zheng1 hong2 qian1 。
- o4 shi1 ji4 xing2 yi4 ， shuang1 feng1 geng3 huang2 hun1 。

## 注释

## 译文

## 赏析
