---
id: hong-zi-kui-da-ji-fu-he-qi-yi
title: 答及甫和  其一
titlePinyin: da2 ji2 fu3 he2     qi2 yi1
titleSlug: da-ji-fu-he-qi-yi
author: 洪咨夔
authorPinyin: hong2 zi1 kui2
authorSlug: hong-zi-kui
dynasty: 宋
dynastyPinyin: song4
dynastySlug: song
tags: []
---

## 正文

- 束髮讀連山，端倪識乾坤。
- 欲辨南北戒，須窺越胡門。
- 藏書探禹穴，乘槎窮靈源。
- 平生蓬矢志，到處屐齒痕。
- 脚方西湖脫，眼已青丘吞。
- 長風一葦航，急浪萬里奔。
- 易艬泝月峽，訊程指新繁。
- 江行大玉篆，星垂小銅渾。
- 風俗異東吳，氣候如南恩。
- 青壁拔地起，黄流從天翻。
- 身隨五兩動，命恃百丈存。
- 山靈迎我來，林影羅旌旛。
- 川妃導我去，濤聲合鐘塤。
- 蛟龍蟄淵底，虎豹潜崖根。
- 間逢偓期語，盡辟夔魍魂。
- 有祠扁汶川，倚山坐平原。
- 已絕白狗渡，尚望黄牛蹲。
- 要神楚懷糈，賚福魯致糈。
- 力護重險濟，兆應匪寇婚。
- 歐以異夢紀，蘇以定分論。
- 君詩班其間，壓倒白與元。
- 短窗箬葉蓬，濁酒椰子尊。
- 肯來共吸鯨，有味過解黿。
- 磴蘚挹曉潤，巖葩借春溫。
- 郊丁趁虛集，灘戶射利喧。
- 巢雲屋鱗鱗，鉏月坡反反。
- 椶花薦甘芳，竹枝寫辛酸。
- 是中有佳趣，所在留行軒。
- 胸次飫壯觀，筆端快孤騫。
- 一朝簿書來，能令目眵昏。

## 拼音

- shu4 fa4 du2 lian2 shan1 ， duan1 ni2 shi2 qian2 kun1 。
- yu4 bian4 nan2 bei3 jie4 ， xu1 kui1 yue4 hu2 men2 。
- cang2 shu1 tan4 yu3 xue2 ， cheng2 cha2 qiong2 ling2 yuan2 。
- ping2 sheng1 peng2 shi3 zhi4 ， dao4 chu3 ji1 chi3 hen2 。
- jiao3 fang1 xi1 hu2 tuo1 ， yan3 yi3 qing1 qiu1 tun1 。
- chang2 feng1 yi4 wei3 hang2 ， ji2 lang4 wan4 li3 ben1 。
- yi4 chan2 su4 yue4 xia2 ， xun4 cheng2 zhi3 xin1 fan2 。
- jiang1 xing2 da4 yu4 zhuan4 ， xing1 chui2 xiao3 tong2 hun2 。
- feng1 su2 yi4 dong1 wu2 ， qi4 hou4 ru2 nan2 en1 。
- qing1 bi4 ba2 di4 qi3 ， huang2 liu2 cong2 tian1 fan1 。
- shen1 sui2 wu3 liang3 dong4 ， ming4 shi4 bai3 zhang4 cun2 。
- shan1 ling2 ying2 wo3 lai2 ， lin2 ying3 luo2 jing1 fan1 。
- chuan1 fei1 dao3 wo3 qu4 ， tao1 sheng1 he2 zhong1 xun1 。
- jiao1 long2 zhe2 yuan1 di3 ， hu3 bao4 qian2 ya2 gen1 。
- jian4 feng2 wo4 qi1 yu3 ， jin4 pi4 kui2 wang3 hun2 。
- you3 ci2 bian3 wen4 chuan1 ， yi3 shan1 zuo4 ping2 yuan2 。
- yi3 jue2 bai2 gou3 du4 ， shang4 wang4 huang2 niu2 dun1 。
- yao4 shen2 chu3 huai2 xu3 ， lai4 fu2 lu3 zhi4 xu3 。
- li4 hu4 zhong4 xian3 ji4 ， zhao4 ying1 fei3 kou4 hun1 。
- ou1 yi3 yi4 meng4 ji4 ， su1 yi3 ding4 fen1 lun4 。
- jun1 shi1 ban1 qi2 jian4 ， ya1 dao3 bai2 yu3 yuan2 。
- duan3 chuang1 ruo4 ye4 peng2 ， zhuo2 jiu3 ye1 zi0 zun1 。
- ken3 lai2 gong4 xi1 jing1 ， you3 wei4 guo4 jie3 yuan2 。
- deng4 xian3 yi4 xiao3 run4 ， yan2 pa1 jie4 chun1 wen1 。
- jiao1 ding1 chen4 xu1 ji2 ， tan1 hu4 she4 li4 xuan1 。
- chao2 yun2 wu1 lin2 lin2 ， chu2 yue4 po1 fan3 fan3 。
- zong1 hua1 jian4 gan1 fang1 ， zhu2 zhi1 xie3 xin1 suan1 。
- shi4 zhong1 you3 jia1 qu4 ， suo3 zai4 liu2 xing2 xuan1 。
- xiong1 ci4 yu4 zhuang4 guan1 ， bi3 duan1 kuai4 gu1 qian1 。
- yi4 zhao1 bo2 shu1 lai2 ， neng2 ling4 mu4 chi1 hun1 。

## 注释

## 译文

## 赏析
