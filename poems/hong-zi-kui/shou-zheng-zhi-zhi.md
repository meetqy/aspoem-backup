---
id: hong-zi-kui-shou-zheng-zhi-zhi
title: 壽鄭制置
titlePinyin: shou4 zheng4 zhi4 zhi4
titleSlug: shou-zheng-zhi-zhi
author: 洪咨夔
authorPinyin: hong2 zi1 kui2
authorSlug: hong-zi-kui
dynasty: 宋
dynastyPinyin: song4
dynastySlug: song
tags: []
---

## 正文

- 昆丘侍郎南霍僊，身騎於菟雪毛韉。
- 芙蓉結旌紫雲導，望舒參乘豐隆鞭。
- 晨朝東華天帝所，班在玉斧茅盈前。
- 帝矜下土沸螘垤，往哉爲洗中原羶。
- 扶桑五色枝拂日，蔚藍一碧壺藏天。
- 祥飈吹衣被髮下，輪囷旁薄煙非煙。
- 泰山喬嶽氣矗矗，長江大河胸淵淵。
- 五三六經濟世學，盡得慶曆諸公傳。
- 絲絇倦踏龍尾道，玉轡直上羊腸巔。
- 印方趣視已走敵，擔未及弛先行邊。
- 黄牛皂郊撤戍堡，左洋右沔閑屯田。
- 規摹了了入眼底，奠而後發矢脫弦。
- 長安可到只十日，祁山不出今幾年。
- 甲申有讖爲公設，席卷關洛趨幽燕。
- 命珪相印明騎火，碧瞳黑鬢宜貂蟬。
- 槐龍不動晝陰永，瑶草無際春風妍。
- 蒼生元氣秋葉薄，善類命脈遊絲懸。
- 保茲天子屬山甫，願獻大雅烝民篇。

## 拼音

- kun1 qiu1 shi4 lang2 nan2 huo4 xian1 ， shen1 qi2 wu1 tu2 xue3 mao2 jian1 。
- fu2 rong2 jie2 jing1 zi3 yun2 dao3 ， wang4 shu1 can1 cheng2 feng1 long2 bian1 。
- chen2 chao2 dong1 hua2 tian1 di4 suo3 ， ban1 zai4 yu4 fu3 mao2 ying2 qian2 。
- di4 jin1 xia4 tu3 fei4 yi3 die2 ， wang3 zai1 wei2 xi3 zhong1 yuan2 shan1 。
- fu2 sang1 wu3 se4 zhi1 fu2 ri4 ， wei4 lan2 yi2 bi4 hu2 cang2 tian1 。
- xiang2 biao1 chui1 yi1 bei4 fa4 xia4 ， lun2 qun1 pang2 bao2 yan1 fei1 yan1 。
- tai4 shan1 qiao2 yue4 qi4 chu4 chu4 ， chang2 jiang1 da4 he2 xiong1 yuan1 yuan1 。
- wu3 san1 liu4 jing1 ji4 shi4 xue2 ， jin4 de2 qing4 li4 zhu1 gong1 chuan2 。
- si1 qu2 juan4 ta4 long2 wei3 dao4 ， yu4 pei4 zhi2 shang4 yang2 chang2 dian1 。
- yin4 fang1 qu4 shi4 yi3 zou3 di2 ， dan1 wei4 ji2 chi2 xian1 xing2 bian1 。
- huang2 niu2 zao4 jiao1 che4 shu4 bao3 ， zuo3 yang2 you4 mian3 xian2 tun2 tian2 。
- gui1 mo2 liao3 liao3 ru4 yan3 di3 ， dian4 er2 hou4 fa1 shi3 tuo1 xian2 。
- chang2 an1 ke3 dao4 zhi1 shi2 ri4 ， qi2 shan1 bu4 chu1 jin1 ji1 nian2 。
- jia3 shen1 you3 chen4 wei2 gong1 she4 ， xi2 juan3 guan1 luo4 qu1 you1 yan1 。
- ming4 gui1 xiang1 yin4 ming2 qi2 huo3 ， bi4 tong2 hei1 bin4 yi2 diao1 chan2 。
- huai2 long2 bu2 dong4 zhou4 yin1 yong3 ， yao2 cao3 wu2 ji4 chun1 feng1 yan2 。
- cang1 sheng1 yuan2 qi4 qiu1 ye4 bao2 ， shan4 lei4 ming4 mai4 you2 si1 xuan2 。
- bao3 zi1 tian1 zi3 shu3 shan1 fu3 ， yuan4 xian4 da4 ya3 zheng1 min2 pian1 。

## 注释

## 译文

## 赏析
