---
id: hong-zi-kui-song-jian-cheng-jia-tong-nian-shou-jian-chi-san-shi-yun
title: 送監丞家同年守簡池三十韵
titlePinyin: song4 jian1 cheng2 jia1 tong2 nian2 shou3 jian3 chi2 san1 shi2 yun4
titleSlug: song-jian-cheng-jia-tong-nian-shou-jian-chi-san-shi-yun
author: 洪咨夔
authorPinyin: hong2 zi1 kui2
authorSlug: hong-zi-kui
dynasty: 宋
dynastyPinyin: song4
dynastySlug: song
tags: []
---

## 正文

- 去年爲君來，明廷峙鸞鵠。
- 今年爲親歸，蠶市苦思蜀。
- 扶輿出脩門，萬里宛在目。
- 大江六月寒，風飽帆數幅。
- 金山如幽人，杜蘅繚荷屋。
- 采石如壯士，鐵騎明鋈續。
- 五老烟光開，九華雲氣矗。
- 如王公大人，冠冕而佩玉。
- 大孤狷介甚，赤壁清曠足。
- 黄鶴俠者流，雋放不容束。
- 英雄古荆州，霜月耿喬木。
- 寂寞三閭亭，風露落秋菊。
- 陽臺峰十二，森拱峽江曲。
- 高標聳赤松，絕槩凜孤竹。
- 或如漢汲黯，抗直敢掁觸。
- 又如唐真卿，峻絜不受辱。
- 瞿唐灧澦堆，一柱軋坤軸。
- 潰城睢陽孤，鉤黨林宗獨。
- 水石明邊酌，蘋蓼佳處宿。
- 寬作幾月程，迎面峨眉綠。
- 世道淡有味，人生平爲福。
- 江山無愧容，草木有餘馥。
- 試劍信雄拔，易簡更清沃。
- 虎蛇方橫道，有此廉平牧。
- 相如駟馬貴，長孺一翁禿。
- 明河隔黄姑，碧落杳飛鶩。
- 獨復即無妄，多識廼大畜。
- 歲晏以爲期，仁亦在乎熟。
- 木末老芙蓉，闌干深苜蓿。
- 郵籤莫厭婁，瑟僴尉淇奧。

## 拼音

- qu4 nian2 wei2 jun1 lai2 ， ming2 ting2 zhi4 luan2 hu2 。
- jin1 nian2 wei2 qin1 gui1 ， can2 shi4 ku3 si1 shu3 。
- fu2 yu2 chu1 xiu1 men2 ， wan4 li3 wan3 zai4 mu4 。
- da4 jiang1 liu4 yue4 han2 ， feng1 bao3 fan1 shu4 fu2 。
- jin1 shan1 ru2 you1 ren2 ， du4 heng2 liao2 he2 wu1 。
- cai3 shi2 ru2 zhuang4 shi4 ， tie3 qi2 ming2 wu4 xu4 。
- wu3 lao3 yan1 guang1 kai1 ， jiu3 hua2 yun2 qi4 chu4 。
- ru2 wang2 gong1 da4 ren2 ， guan1 mian3 er2 pei4 yu4 。
- da4 gu1 juan4 jie4 shen4 ， chi4 bi4 qing1 kuang4 zu2 。
- huang2 he4 xia2 zhe3 liu2 ， jun4 fang4 bu4 rong2 shu4 。
- ying1 xiong2 gu3 jing1 zhou1 ， shuang1 yue4 geng3 qiao2 mu4 。
- ji4 mo4 san1 lü2 ting2 ， feng1 lu4 luo4 qiu1 ju2 。
- yang2 tai2 feng1 shi2 er4 ， sen1 gong3 xia2 jiang1 qu3 。
- gao1 biao1 song3 chi4 song1 ， jue2 gai4 lin3 gu1 zhu2 。
- huo4 ru2 han4 ji2 an4 ， kang4 zhi2 gan3 cheng2 chu4 。
- you4 ru2 tang2 zhen1 qing1 ， jun4 jie2 bu2 shou4 ru3 。
- qu2 tang2 yan4 yu4 dui1 ， yi2 zhu4 ya4 kun1 zhou2 。
- kui4 cheng2 sui1 yang2 gu1 ， gou1 dang3 lin2 zong1 du2 。
- shui3 shi2 ming2 bian1 zhuo2 ， pin2 liao3 jia1 chu3 su4 。
- kuan1 zuo4 ji1 yue4 cheng2 ， ying2 mian4 e2 mei2 lü4 。
- shi4 dao4 dan4 you3 wei4 ， ren2 sheng1 ping2 wei2 fu2 。
- jiang1 shan1 wu2 kui4 rong2 ， cao3 mu4 you3 yu2 fu4 。
- shi4 jian4 xin4 xiong2 ba2 ， yi4 jian3 geng4 qing1 wo4 。
- hu3 she2 fang1 heng2 dao4 ， you3 ci3 lian2 ping2 mu4 。
- xiang1 ru2 si4 ma3 gui4 ， chang2 ru2 yi4 weng1 tu1 。
- ming2 he2 ge2 huang2 gu1 ， bi4 luo4 yao3 fei1 wu4 。
- du2 fu4 ji2 wu2 wang4 ， duo1 shi2 nai3 da4 chu4 。
- sui4 yan4 yi3 wei2 qi1 ， ren2 yi4 zai4 hu0 shu2 。
- mu4 mo4 lao3 fu2 rong2 ， lan2 gan1 shen1 mu4 xu0 。
- you2 qian1 mo4 yan4 lou2 ， se4 xian4 wei4 qi2 ao4 。

## 注释

## 译文

## 赏析
