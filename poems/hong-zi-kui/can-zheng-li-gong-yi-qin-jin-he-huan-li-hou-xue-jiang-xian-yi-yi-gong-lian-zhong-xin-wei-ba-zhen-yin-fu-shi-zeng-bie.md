---
id: hong-zi-kui-can-zheng-li-gong-yi-qin-jin-he-huan-li-hou-xue-jiang-xian-yi-yi-gong-lian-zhong-xin-wei-ba-zhen-yin-fu-shi-zeng-bie
title: 參政李公以勤謹和緩勵後學江憲益以公廉忠信爲八箴因賦詩贈別
titlePinyin: can1 zheng4 li3 gong1 yi3 qin2 jin3 he2 huan3 li4 hou4 xue2 jiang1 xian4 yi4 yi3 gong1 lian2 zhong1 xin4 wei2 ba1 zhen1 yin1 fu4 shi1 zeng4 bie2
titleSlug: can-zheng-li-gong-yi-qin-jin-he-huan-li-hou-xue-jiang-xian-yi-yi-gong-lian-zhong-xin-wei-ba-zhen-yin-fu-shi-zeng-bie
author: 洪咨夔
authorPinyin: hong2 zi1 kui2
authorSlug: hong-zi-kui
dynasty: 宋
dynastyPinyin: song4
dynastySlug: song
tags: []
---

## 正文

- 百工聚一車，百行根一誠。
- 反身物皆備，動與誠俱行。
- 勤如轂下轉，謹如軾前橫。
- 和緩以將之，轡舞鍚鸞鳴。
- 廉者慾之軫，公者事之衡。
- 更當主忠信，軸正箱自平。
- 是理誰獨無，旦晝昏其明。
- 不誠故無物，器窳轍易傾。
- 公材如大車，致遠不計程。
- 八物攻且良，悉由一誠生。
- 玉節天西南，三峨軋崢嶸。
- 志雖屈乎位，身已榮於名。
- 紹興博士翁，四十辭簪纓。
- 慶鍾侍御史，勇與雷霆爭。
- 清風激百世，須公亢家聲。
- 挾此八字箴，東歸侍延英。

## 拼音

- bai3 gong1 ju4 yi4 ju1 ， bai3 xing2 gen1 yi4 cheng2 。
- fan3 shen1 wu4 jie1 bei4 ， dong4 yu3 cheng2 ju4 xing2 。
- qin2 ru2 gu3 xia4 zhuan3 ， jin3 ru2 shi4 qian2 heng2 。
- he2 huan3 yi3 jiang1 zhi1 ， pei4 wu3 yang2 luan2 ming2 。
- lian2 zhe3 yu4 zhi1 zhen3 ， gong1 zhe3 shi4 zhi1 heng2 。
- geng4 dang1 zhu3 zhong1 xin4 ， zhou2 zheng4 xiang1 zi4 ping2 。
- shi4 li3 shui2 du2 wu2 ， dan4 zhou4 hun1 qi2 ming2 。
- bu4 cheng2 gu4 wu2 wu4 ， qi4 yu3 zhe2 yi4 qing1 。
- gong1 cai2 ru2 da4 ju1 ， zhi4 yuan3 bu2 ji4 cheng2 。
- ba1 wu4 gong1 qie3 liang2 ， xi1 you2 yi4 cheng2 sheng1 。
- yu4 jie2 tian1 xi1 nan2 ， san1 e2 ya4 zheng1 rong2 。
- zhi4 sui1 qu1 hu1 wei4 ， shen1 yi3 rong2 wu1 ming2 。
- shao4 xing1 bo2 shi4 weng1 ， si4 shi2 ci2 zan1 ying1 。
- qing4 zhong1 shi4 yu4 shi3 ， yong3 yu3 lei2 ting2 zheng1 。
- qing1 feng1 ji1 bai3 shi4 ， xu1 gong1 kang4 jia1 sheng1 。
- xie2 ci3 ba1 zi4 zhen1 ， dong1 gui1 shi4 yan2 ying1 。

## 注释

## 译文

## 赏析
