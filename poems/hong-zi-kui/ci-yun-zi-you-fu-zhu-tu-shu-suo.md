---
id: hong-zi-kui-ci-yun-zi-you-fu-zhu-tu-shu-suo
title: 次韵子有賦著圖書所
titlePinyin: ci4 yun4 zi3 you3 fu4 zhu4 tu2 shu1 suo3
titleSlug: ci-yun-zi-you-fu-zhu-tu-shu-suo
author: 洪咨夔
authorPinyin: hong2 zi1 kui2
authorSlug: hong-zi-kui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 富兒種巵敵封君，貧翁結柳呼奴星。
- 物理虧盈蛇夔蚿，惟有讀書可以逃天刑。
- 守玄老死天祿閣，巧宦三入承明庭。
- 人生得失雉梟盧，惟有知道可以垂芳馨。
- 嗟予鈍甚爐底鑛，陶寫淬濯誰爲硎。
- 買書充屋手點勘，杞菊門巷槐花零。
- 九流七略宗六經，大川小澮趨東溟。
- 騷人墨客幾汗青，秦姬趙女爭娉婷。
- 聖賢氣脈眇如綫，義理門戶元無扃。
- 圓冠方屨弗見道，金貂玉櫑空圖形。
- 君年正壯眼如漆，一過萬字披不停。
- 借書一瓻走赤脚，燈前急雨鳴高瓴。
- 扶輿磅礴天兩目，渟蓄雲氣藏風霆。
- 鈎深造極猛着力，會插八翼摶青冥。

## 拼音

- fu4 er2 zhong3 zhi1 di2 feng1 jun1 ， pin2 weng1 jie2 liu3 hu1 nu2 xing1 。
- wu4 li3 kui1 ying2 she2 kui2 xian2 ， wei2 you3 du2 shu1 ke3 yi3 tao2 tian1 xing2 。
- shou3 xuan2 lao3 si3 tian1 lu4 ge2 ， qiao3 huan4 san1 ru4 cheng2 ming2 ting2 。
- ren2 sheng1 de2 shi1 zhi4 xiao1 lu2 ， wei2 you3 zhi1 dao4 ke3 yi3 chui2 fang1 xin1 。
- jie1 yu3 dun4 shen4 lu2 di3 kuang4 ， tao2 xie3 cui4 zhuo2 shui2 wei2 xing2 。
- mai3 shu1 chong1 wu1 shou3 dian3 kan1 ， qi3 ju2 men2 xiang4 huai2 hua1 ling2 。
- jiu3 liu2 qi1 lüe4 zong1 liu4 jing1 ， da4 chuan1 xiao3 kuai4 qu1 dong1 ming2 。
- sao1 ren2 mo4 ke4 ji1 han4 qing1 ， qin2 ji1 zhao4 nü3 zheng1 ping1 ting2 。
- sheng4 xian2 qi4 mai4 miao3 ru2 xian4 ， yi4 li3 men2 hu4 yuan2 wu2 jiong1 。
- yuan2 guan1 fang1 ju4 fu2 jian4 dao4 ， jin1 diao1 yu4 lei2 kong1 tu2 xing2 。
- jun1 nian2 zheng4 zhuang4 yan3 ru2 qi1 ， yi2 guo4 wan4 zi4 pi1 bu4 ting2 。
- jie4 shu1 yi4 chi1 zou3 chi4 jiao3 ， deng1 qian2 ji2 yu3 ming2 gao1 ling2 。
- fu2 yu2 pang2 bo2 tian1 liang3 mu4 ， ting2 xu4 yun2 qi4 cang2 feng1 ting2 。
- gou1 shen1 zao4 ji2 meng3 zhuo2 li4 ， hui4 cha1 ba1 yi4 tuan2 qing1 ming2 。

## 注释

## 译文

## 赏析
