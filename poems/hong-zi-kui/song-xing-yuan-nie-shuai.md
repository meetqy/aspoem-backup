---
id: hong-zi-kui-song-xing-yuan-nie-shuai
title: 送興元聶帥
titlePinyin: song4 xing1 yuan2 nie4 shuai4
titleSlug: song-xing-yuan-nie-shuai
author: 洪咨夔
authorPinyin: hong2 zi1 kui2
authorSlug: hong-zi-kui
dynasty: 宋
dynastyPinyin: song4
dynastySlug: song
tags: []
---

## 正文

- 泛觀天地間，一氣如爨鼎。
- 半鼎沸正急，半豈獨爾靜。
- 從旁更益薪，既往漫不省。
- 疇當起沃之，轆轤轉脩綆。
- 長空墮旄頭，胡命懸漏頃。
- 不戢方自焚，餘焰燎吾境。
- 俶從淮漢擾，馴至褒斜警。
- 勢欲合南北，事須得要領。
- 和固不可爲，戰亦未易逞。
- 中興關人謀，而可倚天幸。
- 君侯富經綸，頗牧在禁省。
- 憂國如憂家，申旦抱耿耿。
- 袖中平戎策，直欲繫其頸。
- 王斧下青冥，上游建巨屏。
- 秋高馬正肥，慨慷泝巴郢。
- 鏠旗凜太一，福星映參井。
- 蜀從更化來，舊痛甫甦醒。
- 風寒不善護，遂與勞復等。
- 內勢既𨂂盭，外兵且贅癭。
- 但嗟車轔轔，未見旗整整。
- 胸中百萬兵，氣壓貔虎猛。
- 凉飈送先聲，鬼蜮已匿影。
- 自昔樹勳業，莫先拔翹穎。
- 共功非衆材，殆類無麵餠。
- 孔明駐漢中，欲翦漢賊梗。
- 委心任費褘，屈膝拜許靖。
- 笑談扼姦雄，老死不得騁。
- 至今出師表，日月光烱烱。
- 惜哉會潼關，不從魏延請。
- 公才幾倍亮，謀略濟忠鯁。
- 機會有可乘，臨事勿吹冷。
- 秦隴咳唾定，歸衮顓國秉。
- 頌磨浯水濱，銘勒燕然頂。
- 諸生筆如椽，須公一笑肯。

## 拼音

- fan4 guan1 tian1 di4 jian4 ， yi2 qi4 ru2 cuan4 ding3 。
- ban4 ding3 fei4 zheng4 ji2 ， ban4 qi3 du2 er3 jing4 。
- cong2 pang2 geng4 yi4 xin1 ， ji4 wang3 man4 bu4 sheng3 。
- chou2 dang1 qi3 wo4 zhi1 ， lu4 lu2 zhuan3 xiu1 geng3 。
- chang2 kong1 duo4 mao2 tou2 ， hu2 ming4 xuan2 lou4 qing3 。
- bu4 ji2 fang1 zi4 fen2 ， yu2 yan4 liao2 wu2 jing4 。
- chu4 cong2 huai2 han4 rao3 ， xun4 zhi4 bao1 xie2 jing3 。
- shi4 yu4 he2 nan2 bei3 ， shi4 xu1 de2 yao4 ling3 。
- he2 gu4 bu4 ke3 wei2 ， zhan4 yi4 wei4 yi4 cheng3 。
- zhong1 xing1 guan1 ren2 mou2 ， er2 ke3 yi3 tian1 xing4 。
- jun1 hou2 fu4 jing1 lun2 ， po1 mu4 zai4 jin4 sheng3 。
- you1 guo2 ru2 you1 jia1 ， shen1 dan4 bao4 geng3 geng3 。
- xiu4 zhong1 ping2 rong2 ce4 ， zhi2 yu4 xi4 qi2 jing3 。
- wang2 fu3 xia4 qing1 ming2 ， shang4 you2 jian4 ju4 ping2 。
- qiu1 gao1 ma3 zheng4 fei2 ， kai3 kang1 su4 ba1 ying3 。
- feng1 qi2 lin3 tai4 yi1 ， fu2 xing1 ying4 can1 jing3 。
- shu3 cong2 geng4 hua4 lai2 ， jiu4 tong4 fu3 su1 xing3 。
- feng1 han2 bu2 shan4 hu4 ， sui4 yu3 lao2 fu4 deng3 。
- nei4 shi4 ji4 𨂂 li4 ， wai4 bing1 qie3 zhui4 ying3 。
- dan4 jie1 ju1 lin2 lin2 ， wei4 jian4 qi2 zheng3 zheng3 。
- xiong1 zhong1 bai3 wan4 bing1 ， qi4 ya1 pi2 hu3 meng3 。
- liang2 biao1 song4 xian1 sheng1 ， gui3 yu4 yi3 ni4 ying3 。
- zi4 xi1 shu4 xun1 ye4 ， mo4 xian1 ba2 qiao2 ying3 。
- gong4 gong1 fei1 zhong4 cai2 ， dai4 lei4 wu2 mian4 bing3 。
- kong3 ming2 zhu4 han4 zhong1 ， yu4 jian3 han4 zei2 geng3 。
- wei3 xin1 ren4 fei4 hui1 ， qu1 xi1 bai4 xu1 jing4 。
- xiao4 tan2 e4 jian1 xiong2 ， lao3 si3 bu4 de2 cheng3 。
- zhi4 jin1 chu1 shi1 biao3 ， ri4 yue4 guang1 jiong3 jiong3 。
- xi1 zai1 hui4 tong2 guan1 ， bu4 cong2 wei4 yan2 qing3 。
- gong1 cai2 ji1 bei4 liang4 ， mou2 lüe4 ji4 zhong1 geng3 。
- ji1 hui4 you3 ke3 cheng2 ， lin2 shi4 wu4 chui1 leng3 。
- qin2 long3 hai1 tuo4 ding4 ， gui1 gun3 zhuan1 guo2 bing3 。
- song4 mo2 wu2 shui3 bin1 ， ming2 le4 yan4 ran2 ding3 。
- zhu1 sheng1 bi3 ru2 chuan2 ， xu1 gong1 yi2 xiao4 ken3 。

## 注释

## 译文

## 赏析
