---
id: hong-zi-kui-shou-liu-cheng
title: 壽劉丞
titlePinyin: shou4 liu2 cheng2
titleSlug: shou-liu-cheng
author: 洪咨夔
authorPinyin: hong2 zi1 kui2
authorSlug: hong-zi-kui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 秋橫岱嶽氣象豪，仰瞻萬仞青且高。
- 上凌層漢直咫尺，下視列岫真兒曹。
- 此山萬古儲勝跡，年年人慶東平日。
- 誰知此嶽復降神，鍾作南州人第一。
- 我公之生超凡塵，申甫當年應此身。
- 嶽之大兮公器宇，嶽之秀兮公精神。
- 平生節義磨天地，冰雪丰姿了無翳。
- 詞鋒凜凜人膽寒，少年斫却月中桂。
- 人指杭川水遶東，于今清澈亦如公。
- 太平官府能重創，等閑清興獨哦松。
- 他年三鳳成名了，笑道雙親猶未老。
- 料應坐席煖方生，又赴九天紫泥詔。
- 金鴨香濃慶誕神，好看戲綵滿堂新。
- 不須把酒殷勤祝，嶽算從來無盡春。

## 拼音

- qiu1 heng2 dai4 yue4 qi4 xiang4 hao2 ， yang3 zhan1 wan4 ren4 qing1 qie3 gao1 。
- shang4 ling2 ceng2 han4 zhi2 zhi3 chi3 ， xia4 shi4 lie4 xiu4 zhen1 er2 cao2 。
- ci3 shan1 wan4 gu3 chu3 sheng4 ji4 ， nian2 nian2 ren2 qing4 dong1 ping2 ri4 。
- shui2 zhi1 ci3 yue4 fu4 jiang4 shen2 ， zhong1 zuo4 nan2 zhou1 ren2 di4 yi1 。
- wo3 gong1 zhi1 sheng1 chao1 fan2 chen2 ， shen1 fu3 dang1 nian2 ying1 ci3 shen1 。
- yue4 zhi1 da4 xi1 gong1 qi4 yu3 ， yue4 zhi1 xiu4 xi1 gong1 jing1 shen2 。
- ping2 sheng1 jie2 yi4 mo2 tian1 di4 ， bing1 xue3 feng1 zi1 le0 wu2 yi4 。
- ci2 feng1 lin3 lin3 ren2 dan3 han2 ， shao4 nian2 zhuo2 que4 yue4 zhong1 gui4 。
- ren2 zhi3 hang2 chuan1 shui3 rao4 dong1 ， yu2 jin1 qing1 che4 yi4 ru2 gong1 。
- tai4 ping2 guan1 fu3 neng2 zhong4 chuang4 ， deng3 xian2 qing1 xing1 du2 o4 song1 。
- ta1 nian2 san1 feng4 cheng2 ming2 le0 ， xiao4 dao4 shuang1 qin1 you2 wei4 lao3 。
- liao4 ying1 zuo4 xi2 xuan1 fang1 sheng1 ， you4 fu4 jiu3 tian1 zi3 ni2 zhao4 。
- jin1 ya1 xiang1 nong2 qing4 dan4 shen2 ， hao3 kan4 xi4 cai3 man3 tang2 xin1 。
- bu4 xu1 ba3 jiu3 yin1 qin2 zhu4 ， yue4 suan4 cong2 lai2 wu2 jin4 chun1 。

## 注释

## 译文

## 赏析
