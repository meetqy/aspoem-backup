---
id: hong-zi-kui-zhang-tai-bo-heng-quan
title: 張太博亨泉
titlePinyin: zhang1 tai4 bo2 heng1 quan2
titleSlug: zhang-tai-bo-heng-quan
author: 洪咨夔
authorPinyin: hong2 zi1 kui2
authorSlug: hong-zi-kui
dynasty: 宋
dynastyPinyin: song4
dynastySlug: song
tags: []
---

## 正文

- 公家老博望，手斲扶桑根。
- 騎之泛溟渤，飄然泝崑崙。
- 直到析木津，細問黄河源。
- 玉繩澹碧落，機杼閑天孫。
- 北斗可用挹，槎腹漥爲樽。
- 獨携天一水，從乾納諸坤。
- 梧桐九秋影，苔蘚千年痕。
- 媼神發深閟，泉冽槎猶存。
- 爾泉以亨字，是亨本於元。
- 世人重通塞，祗就利處論。
- 習坎維心亨，中有真肧腪。
- 木上有水井，何嘗以亨言。
- 泉於性中汲，畫向象外吞。
- 安得跨黄鵠，往款君平門。

## 拼音

- gong1 jia0 lao3 bo2 wang4 ， shou3 zhuo2 fu2 sang1 gen1 。
- qi2 zhi1 fan4 ming2 bo2 ， piao1 ran2 su4 kun1 lun2 。
- zhi2 dao4 xi1 mu4 jin1 ， xi4 wen4 huang2 he2 yuan2 。
- yu4 sheng2 dan4 bi4 luo4 ， ji1 zhu4 xian2 tian1 sun1 。
- bei3 dou3 ke3 yong4 yi4 ， cha2 fu4 wa1 wei2 zun1 。
- du2 xie2 tian1 yi4 shui3 ， cong2 qian2 na4 zhu1 kun1 。
- wu2 tong2 jiu3 qiu1 ying3 ， tai2 xian3 qian1 nian2 hen2 。
- ao3 shen2 fa1 shen1 bi4 ， quan2 lie4 cha2 you2 cun2 。
- er3 quan2 yi3 heng1 zi4 ， shi4 heng1 ben3 wu1 yuan2 。
- shi4 ren2 zhong4 tong1 sai1 ， zhi1 jiu4 li4 chu3 lun4 。
- xi2 kan3 wei2 xin1 heng1 ， zhong1 you3 zhen1 pei1 yun4 。
- mu4 shang4 you3 shui3 jing3 ， he2 chang2 yi3 heng1 yan2 。
- quan2 wu1 xing4 zhong1 ji2 ， hua4 xiang4 xiang4 wai4 tun1 。
- an1 de2 kua4 huang2 hu2 ， wang3 kuan3 jun1 ping2 men2 。

## 注释

## 译文

## 赏析
