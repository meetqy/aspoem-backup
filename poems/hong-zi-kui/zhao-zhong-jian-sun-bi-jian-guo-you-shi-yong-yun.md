---
id: hong-zi-kui-zhao-zhong-jian-sun-bi-jian-guo-you-shi-yong-yun
title: 趙忠簡孫璧見過有詩用韵
titlePinyin: zhao4 zhong1 jian3 sun1 bi4 jian4 guo4 you3 shi1 yong4 yun4
titleSlug: zhao-zhong-jian-sun-bi-jian-guo-you-shi-yong-yun
author: 洪咨夔
authorPinyin: hong2 zi1 kui2
authorSlug: hong-zi-kui
dynasty: 宋
dynastyPinyin: song4
dynastySlug: song
tags: []
---

## 正文

- 薄命窘震凌，餘生颯糞朽。
- 閑閑飽款竹，寂寂老鍛柳。
- 溪空漁爭隈，野熟飲被肘。
- 有隣晨致薤，無客夜剪韭。
- 忽來闖戶屨，自挈問字酒。
- 初見了眉睫，徐語應心口。
- 顧予果誰與，恐子不我友。
- 維昔燕夾攻，坐使汴失守。
- 應奉固亂階，新法實禍首。
- 療危非庸醫，救敗須國手。
- 豐魏兩翁奮，關洛孤憤久。
- 人謀密相濟，天意斷非偶。
- 攻守豈必同，勝負亦常有。
- 誰推姦人出，竟墮黠虜誘。
- 包將復讎戈，付與掃愁帚。
- 風雲激矢脫，日月峻輪走。
- 殘羶污北雪，遺憾掛南斗。
- 功名本同舟，學術廼各牖。
- 一時策得失，千古史妍醜。
- 忠簡社稷臣，尚起九京否。

## 拼音

- bo2 ming4 jiong3 zhen4 ling2 ， yu2 sheng1 sa4 fen4 xiu3 。
- xian2 xian2 bao3 kuan3 zhu2 ， ji4 ji4 lao3 duan4 liu3 。
- xi1 kong1 yu2 zheng1 wei1 ， ye3 shu2 yin3 bei4 zhou3 。
- you3 lin2 chen2 zhi4 xie4 ， wu2 ke4 ye4 jian3 jiu3 。
- hu1 lai2 chuang3 hu4 ju4 ， zi4 qie4 wen4 zi4 jiu3 。
- chu1 jian4 le0 mei2 jie2 ， xu2 yu3 ying1 xin1 kou3 。
- gu4 yu3 guo3 shui2 yu3 ， kong3 zi3 bu4 wo3 you3 。
- wei2 xi1 yan4 jia1 gong1 ， zuo4 shi3 bian4 shi1 shou3 。
- ying1 feng4 gu4 luan4 jie1 ， xin1 fa3 shi2 huo4 shou3 。
- liao2 wei1 fei1 yong1 yi1 ， jiu4 bai4 xu1 guo2 shou3 。
- feng1 wei4 liang3 weng1 fen4 ， guan1 luo4 gu1 fen4 jiu3 。
- ren2 mou2 mi4 xiang1 ji4 ， tian1 yi4 duan4 fei1 ou3 。
- gong1 shou3 qi3 bi4 tong2 ， sheng4 fu4 yi4 chang2 you3 。
- shui2 tui1 jian1 ren2 chu1 ， jing4 duo4 xia2 lu3 you4 。
- bao1 jiang1 fu4 chou2 ge1 ， fu4 yu3 sao3 chou2 zhou3 。
- feng1 yun2 ji1 shi3 tuo1 ， ri4 yue4 jun4 lun2 zou3 。
- can2 shan1 wu1 bei3 xue3 ， yi2 han4 gua4 nan2 dou3 。
- gong1 ming2 ben3 tong2 zhou1 ， xue2 shu4 nai3 ge4 you3 。
- yi4 shi2 ce4 de2 shi1 ， qian1 gu3 shi3 yan2 chou3 。
- zhong1 jian3 she4 ji4 chen2 ， shang4 qi3 jiu3 jing1 fou3 。

## 注释

## 译文

## 赏析
