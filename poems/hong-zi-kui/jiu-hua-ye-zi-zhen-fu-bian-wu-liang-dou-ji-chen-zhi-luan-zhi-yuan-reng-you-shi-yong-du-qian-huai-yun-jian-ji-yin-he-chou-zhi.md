---
id: hong-zi-kui-jiu-hua-ye-zi-zhen-fu-bian-wu-liang-dou-ji-chen-zhi-luan-zhi-yuan-reng-you-shi-yong-du-qian-huai-yun-jian-ji-yin-he-chou-zhi
title: 九華葉子真賦汴吳兩都極陳治亂之原仍有詩用杜遣懷韵見寄因和酬之
titlePinyin: jiu3 hua2 ye4 zi3 zhen1 fu4 bian4 wu2 liang3 dou1 ji2 chen2 zhi4 luan4 zhi1 yuan2 reng2 you3 shi1 yong4 du4 qian3 huai2 yun4 jian4 ji4 yin1 he2 chou2 zhi1
titleSlug: jiu-hua-ye-zi-zhen-fu-bian-wu-liang-dou-ji-chen-zhi-luan-zhi-yuan-reng-you-shi-yong-du-qian-huai-yun-jian-ji-yin-he-chou-zhi
author: 洪咨夔
authorPinyin: hong2 zi1 kui2
authorSlug: hong-zi-kui
dynasty: 宋
dynastyPinyin: song4
dynastySlug: song
tags: []
---

## 正文

- 於皇永昌陵，食龜大梁都。
- 坐控天下樞，卜世周鼎俱。
- 聖賢六七作，夷夏同康衢。
- 懷鴆玩積安，厝火忘細娛。
- 黼京相與樂，興亡視如無。
- 元氣付一錮，膏血供百須。
- 但知豢富貴，金珠潤黄壚。
- 豈料醉夢中，蠱瘵生華腴。
- 凄風暗離黍，斜陽渺煙蕪。
- 空令老忠簡，渡河死猶呼。
- 南來吳會雄，北望汴水枯。
- 迓續赤帝脈，覊縻黄頭胡。
- 楚蜀壯襟带，江淮豐灌輸。
- 以此圖中原，所嗟欠謀夫。
- 平園舊賓客，清燈耿寒爐。
- 搔首宿感集，拊髀流光徂。
- 理亂有成鑒，天高不容呼。
- 擬古賦二京，舉一通三隅。
- 謂墮狗監舌，寧老瓜芋區。
- 誰能齒臯朔，俳優雜星巫。
- 芙蓉歸去來，月落長庚孤。

## 拼音

- wu1 huang2 yong3 chang1 ling2 ， shi2 gui1 da4 liang2 dou1 。
- zuo4 kong4 tian1 xia4 shu1 ， bu3 shi4 zhou1 ding3 ju4 。
- sheng4 xian2 liu4 qi1 zuo4 ， yi2 xia4 tong2 kang1 qu2 。
- huai2 zhen4 wan2 ji1 an1 ， cuo4 huo3 wang4 xi4 yu2 。
- fu3 jing1 xiang1 yu3 le4 ， xing1 wang2 shi4 ru2 wu2 。
- yuan2 qi4 fu4 yi2 gu4 ， gao1 xue4 gong4 bai3 xu1 。
- dan4 zhi1 huan4 fu4 gui4 ， jin1 zhu1 run4 huang2 lu2 。
- qi3 liao4 zui4 meng4 zhong1 ， gu3 zhai4 sheng1 hua2 yu2 。
- qi1 feng1 an4 li2 shu3 ， xie2 yang2 miao3 yan1 wu2 。
- kong1 ling4 lao3 zhong1 jian3 ， du4 he2 si3 you2 hu1 。
- nan2 lai2 wu2 hui4 xiong2 ， bei3 wang4 bian4 shui3 ku1 。
- ya4 xu4 chi4 di4 mai4 ， ji1 mi2 huang2 tou2 hu2 。
- chu3 shu3 zhuang4 jin1 dai4 ， jiang1 huai2 feng1 guan4 shu1 。
- yi3 ci3 tu2 zhong1 yuan2 ， suo3 jie1 qian4 mou2 fu1 。
- ping2 yuan2 jiu4 bin1 ke4 ， qing1 deng1 geng3 han2 lu2 。
- sao1 shou3 su4 gan3 ji2 ， fu3 bi4 liu2 guang1 cu2 。
- li3 luan4 you3 cheng2 jian4 ， tian1 gao1 bu4 rong2 hu1 。
- ni3 gu3 fu4 er4 jing1 ， ju3 yi4 tong1 san1 yu2 。
- wei4 duo4 gou3 jian1 she2 ， ning2 lao3 gua1 yu4 qu1 。
- shui2 neng2 chi3 gao1 shuo4 ， pai2 you1 za2 xing1 wu1 。
- fu2 rong2 gui1 qu4 lai2 ， yue4 luo4 chang2 geng1 gu1 。

## 注释

## 译文

## 赏析
