---
id: hong-zi-kui-ci-yun-lin-an-zhao-cheng-du-shao-yun-tu
title: 次韵臨安趙丞讀紹運圖
titlePinyin: ci4 yun4 lin2 an1 zhao4 cheng2 du2 shao4 yun4 tu2
titleSlug: ci-yun-lin-an-zhao-cheng-du-shao-yun-tu
author: 洪咨夔
authorPinyin: hong2 zi1 kui2
authorSlug: hong-zi-kui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 燧農以前疑傳疑，理耶亂耶難盡知。
- 唐虞三代號極治，說着已是令人悲。
- 古來神器付有德，人心天命何容私。
- 使朱與均不豚犬，亦家天下如啟時。
- 乾尊坤卑大分定，孰陽爲耦陰爲奇。
- 南巢牧野可自諉，爲民噓寒濯其痍。
- 後來龍虎戰劉李，大氐鸇獺驅秦隋。
- 杯羹分我弗暇顧，肯與兒女同車馳。
- 晉陽宮監計可劫，機穽不管爲天窺。
- 橘中老翁虬髯客，冷看世變從旁嗤。
- 當塗典午夜負耳，南北五代晝攫之。
- 螳螂黄雀遞相視，誰肯帖耳甘伏雌。
- 日月出矣爝火熄，此殆天意非人爲。
- 所嗟患失長樂老，東家淅米西家炊。
- 榮華富貴風雨過，但見金椎控人頤。
- 君侯讀書眼如月，坐閲兩岸隨舟移。
- 詩成索酒澆磊磈，通德裙带紅榴垂。

## 拼音

- sui4 nong2 yi3 qian2 yi2 chuan2 yi2 ， li3 ye1 luan4 ye1 nan2 jin4 zhi1 。
- tang2 yu2 san1 dai4 hao4 ji2 zhi4 ， shuo1 zhe0 yi3 shi4 ling4 ren2 bei1 。
- gu3 lai2 shen2 qi4 fu4 you3 de2 ， ren2 xin1 tian1 ming4 he2 rong2 si1 。
- shi3 zhu1 yu3 jun1 bu4 tun2 quan3 ， yi4 jia1 tian1 xia4 ru2 qi3 shi2 。
- qian2 zun1 kun1 bei1 da4 fen1 ding4 ， shu2 yang2 wei2 ou3 yin1 wei2 qi2 。
- nan2 chao2 mu4 ye3 ke3 zi4 wei3 ， wei2 min2 xu1 han2 zhuo2 qi2 yi2 。
- hou4 lai2 long2 hu3 zhan4 liu2 li3 ， da4 di1 zhan1 ta3 qu1 qin2 sui2 。
- bei1 geng1 fen1 wo3 fu2 xia2 gu4 ， ken3 yu3 er2 nü3 tong2 ju1 chi2 。
- jin4 yang2 gong1 jian1 ji4 ke3 jie2 ， ji1 jing3 bu4 guan3 wei2 tian1 kui1 。
- ju2 zhong1 lao3 weng1 qiu2 ran2 ke4 ， leng3 kan4 shi4 bian4 cong2 pang2 chi1 。
- dang1 tu2 dian3 wu3 ye4 fu4 er3 ， nan2 bei3 wu3 dai4 zhou4 jue2 zhi1 。
- tang2 lang2 huang2 que4 di4 xiang1 shi4 ， shui2 ken3 tie1 er3 gan1 fu2 ci2 。
- ri4 yue4 chu1 yi3 jue2 huo3 xi1 ， ci3 dai4 tian1 yi4 fei1 ren2 wei2 。
- suo3 jie1 huan4 shi1 chang2 le4 lao3 ， dong1 jia1 xi1 mi3 xi1 jia1 chui1 。
- rong2 hua2 fu4 gui4 feng1 yu3 guo4 ， dan4 jian4 jin1 zhui1 kong4 ren2 yi2 。
- jun1 hou2 du2 shu1 yan3 ru2 yue4 ， zuo4 yue4 liang3 an4 sui2 zhou1 yi2 。
- shi1 cheng2 suo3 jiu3 jiao1 lei3 wei3 ， tong1 de2 qun2 dai4 hong2 liu2 chui2 。

## 注释

## 译文

## 赏析
