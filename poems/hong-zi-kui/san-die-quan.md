---
id: hong-zi-kui-san-die-quan
title: 三疊泉
titlePinyin: san1 die2 quan2
titleSlug: san-die-quan
author: 洪咨夔
authorPinyin: hong2 zi1 kui2
authorSlug: hong-zi-kui
dynasty: 宋
dynastyPinyin: song4
dynastySlug: song
tags: []
---

## 正文

- 捉月仙人不到處，騎鵠凌風高着步。
- 巃嵷翠壁插天開，天上飛來素濤怒。
- 玻瓈琢出蓮花漏，激電吸蜍高下注。
- 布帆危掛八節灘，飽風吹上龍門路。
- 冰絲細織無幅綃，雪花亂卷有聲絮。
- 蔚然而龍鏘然韶，大者如珠小者霧。
- 解衣盤礴踞虎豹，遥送空濛濕巾屨。
- 金鋪玉戶蔡家姝，拍手招人笑相顧。
- 麻姑老矣不解事，指點五雲推使去。

## 拼音

- zhuo1 yue4 xian1 ren2 bu2 dao4 chu3 ， qi2 hu2 ling2 feng1 gao1 zhe0 bu4 。
- long2 song3 cui4 bi4 cha1 tian1 kai1 ， tian1 shang4 fei1 lai2 su4 tao1 nu4 。
- bo1 li2 zhuo2 chu1 lian2 hua1 lou4 ， ji1 dian4 xi1 chu2 gao1 xia4 zhu4 。
- bu4 fan1 wei1 gua4 ba1 jie2 tan1 ， bao3 feng1 chui1 shang4 long2 men2 lu4 。
- bing1 si1 xi4 zhi1 wu2 fu2 xiao1 ， xue3 hua1 luan4 juan4 you3 sheng1 xu4 。
- wei4 ran2 er2 long2 qiang1 ran2 shao2 ， da4 zhe3 ru2 zhu1 xiao3 zhe3 wu4 。
- jie3 yi1 pan2 bo2 ju4 hu3 bao4 ， yao2 song4 kong1 meng2 shi1 jin1 ju4 。
- jin1 pu1 yu4 hu4 cai4 jia1 shu1 ， pai1 shou3 zhao1 ren2 xiao4 xiang1 gu4 。
- ma2 gu1 lao3 yi3 bu4 jie3 shi4 ， zhi3 dian3 wu3 yun2 tui1 shi3 qu4 。

## 注释

## 译文

## 赏析
