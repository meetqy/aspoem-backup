---
id: hong-zi-kui-ji-gao-zi-hou
title: 寄高子厚
titlePinyin: ji4 gao1 zi3 hou4
titleSlug: ji-gao-zi-hou
author: 洪咨夔
authorPinyin: hong2 zi1 kui2
authorSlug: hong-zi-kui
dynasty: 宋
dynastyPinyin: song4
dynastySlug: song
tags: []
---

## 正文

- 盤隠門下客，流落餘兩箇。
- 我故稔子窮，子亦諒我懦。
- 穉松高未尺，早望屋脊過。
- 小蓮出纔寸，便譽車輪大。
- 急灘倒撐舡，狹路錯推磨。
- 不誚材無堪，祗嘆命未作。
- 沽酒勞閴寂，裹飯問寒餓。
- 爲分猢猻愁，相對橐駝坐。
- 有無共甘苦，休戚先吊賀。
- 綢繆平生期，荏苒歲月蹉。
- 人情少耐久，世事難預課。
- 欲尋買山盟，恐踏算甕破。

## 拼音

- pan2 yin3 men2 xia4 ke4 ， liu2 luo4 yu2 liang3 ge4 。
- wo3 gu4 ren3 zi3 qiong2 ， zi3 yi4 liang4 wo3 nuo4 。
- zhi4 song1 gao1 wei4 chi3 ， zao3 wang4 wu1 ji3 guo4 。
- xiao3 lian2 chu1 cai2 cun4 ， bian4 yu4 ju1 lun2 da4 。
- ji2 tan1 dao3 cheng1 chuan2 ， xia2 lu4 cuo4 tui1 mo4 。
- bu2 qiao4 cai2 wu2 kan1 ， zhi1 tan4 ming4 wei4 zuo4 。
- gu1 jiu3 lao2 qu4 ji4 ， guo3 fan4 wen4 han2 e4 。
- wei2 fen1 hu2 sun1 chou2 ， xiang1 dui4 tuo2 tuo2 zuo4 。
- you3 wu2 gong4 gan1 ku3 ， xiu1 qi1 xian1 diao4 he4 。
- chou2 mou2 ping2 sheng1 qi1 ， ren3 ran3 sui4 yue4 cuo1 。
- ren2 qing2 shao3 nai4 jiu3 ， shi4 shi4 nan2 yu4 ke4 。
- yu4 xun2 mai3 shan1 meng2 ， kong3 ta4 suan4 weng4 po4 。

## 注释

## 译文

## 赏析
