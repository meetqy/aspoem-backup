---
id: hong-zi-kui-zhu-ge-xing
title: 斸葛行
titlePinyin: zhu2 ge3 xing2
titleSlug: zhu-ge-xing
author: 洪咨夔
authorPinyin: hong2 zi1 kui2
authorSlug: hong-zi-kui
dynasty: 宋
dynastyPinyin: song4
dynastySlug: song
tags: []
---

## 正文

- 晨雞未號霜塞塗，前村後村遞招呼。
- 長鑱短篝采葛去，冰滿髯鬢風無襦。
- 頻年米賤置不問，高藤稠葉青扶疎。
- 但聞酒渴欲吞海，一片兩片甘於酥。
- 山深土厚雨露足，造物巧爲凶年儲。
- 紙錢掛樹跪致祝，地媼發閟何其都。
- 初疑大澤龍蛇蟄，又疑京觀鯨鯢屠。
- 防風氏骨碩且大，母陀羅臂脩而腴。
- 赬肩下山日未晡，候門迎路讙妻孥。
- 松明燃火塼地爐，且削且搗投冰壺。
- 細如桄榔滑如菰，白如人面柔如膚。
- 和以粉米隨所須，餠餌其精飯其粗。
- 潦田不收野草枯，饑虎藉此猶能驅。
- 蕨萁札耳皆可糈，征自葛始功莫逾。
- 小兒媚竈愁眉舒，大兒捧盎還嗟吁。
- 青青之麥何時鬚，長葛盡矣吾誰餔。
- 嗚呼富青州，黄承事，古人有，今人無。
- 醉摩便腹視餓夫，以腹揣腹心安乎。

## 拼音

- chen2 ji1 wei4 hao4 shuang1 sai1 tu2 ， qian2 cun1 hou4 cun1 di4 zhao1 hu0 。
- chang2 chan2 duan3 gou1 cai3 ge3 qu4 ， bing1 man3 ran2 bin4 feng1 wu2 ru2 。
- bin1 nian2 mi3 jian4 zhi4 bu2 wen4 ， gao1 teng2 chou2 ye4 qing1 fu2 shu1 。
- dan4 wen2 jiu3 ke3 yu4 tun1 hai3 ， yi2 pian4 liang3 pian4 gan1 wu1 su1 。
- shan1 shen1 tu3 hou4 yu3 lu4 zu2 ， zao4 wu4 qiao3 wei2 xiong1 nian2 chu3 。
- zhi3 qian2 gua4 shu4 gui4 zhi4 zhu4 ， di4 ao3 fa1 bi4 he2 qi2 dou1 。
- chu1 yi2 da4 ze2 long2 she2 zhe2 ， you4 yi2 jing1 guan1 jing1 ni2 tu2 。
- fang2 feng1 shi4 gu3 shuo4 qie3 da4 ， mu3 tuo2 luo2 bi4 xiu1 er2 yu2 。
- cheng1 jian1 xia4 shan1 ri4 wei4 bu1 ， hou4 men2 ying2 lu4 huan1 qi1 nu2 。
- song1 ming2 ran2 huo3 zhuan1 di4 lu2 ， qie3 xiao1 qie3 dao3 tou2 bing1 hu2 。
- xi4 ru2 guang1 lang2 hua2 ru2 gu1 ， bai2 ru2 ren2 mian4 rou2 ru2 fu1 。
- he2 yi3 fen3 mi3 sui2 suo3 xu1 ， bing3 er3 qi2 jing1 fan4 qi2 cu1 。
- liao2 tian2 bu4 shou1 ye3 cao3 ku1 ， ji1 hu3 jie4 ci3 you2 neng2 qu1 。
- jue2 qi2 zha2 er3 jie1 ke3 xu3 ， zheng1 zi4 ge3 shi3 gong1 mo4 yu2 。
- xiao3 er2 mei4 zao4 chou2 mei2 shu1 ， da4 er2 peng3 ang4 huan2 jie1 xu1 。
- qing1 qing1 zhi1 mai4 he2 shi2 xu1 ， chang2 ge3 jin4 yi3 wu2 shui2 bu1 。
- wu1 hu1 fu4 qing1 zhou1 ， huang2 cheng2 shi4 ， gu3 ren2 you3 ， jin1 ren2 wu2 。
- zui4 mo2 bian4 fu4 shi4 e4 fu1 ， yi3 fu4 chuai1 fu4 xin1 an1 hu1 。

## 注释

## 译文

## 赏析
