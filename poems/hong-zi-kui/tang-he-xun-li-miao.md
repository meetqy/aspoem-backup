---
id: hong-zi-kui-tang-he-xun-li-miao
title: 唐何循吏廟
titlePinyin: tang2 he2 xun2 li4 miao4
titleSlug: tang-he-xun-li-miao
author: 洪咨夔
authorPinyin: hong2 zi1 kui2
authorSlug: hong-zi-kui
dynasty: 宋
dynastyPinyin: song4
dynastySlug: song
tags: []
---

## 正文

- 阿姉雲鬒融翠翹，主翁縞髮明金貂。
- 軍功告身博一粲，嬖奴銅綬華臀腰。
- 有民有社桔柏渚，腥風怪電騰炎熛。
- 望青採木起生廟，奴主分席城狐驕。
- 延年國釗怙女寵，無此土木丹青妖。
- 居人側目路人指，把炬睥睨桓宮焦。
- 維唐益昌有循吏，身代挽繂寬科徭。
- 婆娑棠芾滿江滸，不與霜後菰蒲凋。
- 邦人扣縣合詞請，撤彼祔此安羣囂。
- 青袍角带儼如在，雲車風馬手可招。
- 前榮後寢曼且碩，庭容百騎鳴箎簫。
- 龜蛇琢鋪閟煙燎，衛卒拔劍垂彤弨。
- 去思香火幾百祀，叢廬風雨寒蕭蕭。
- 眼前突兀忽見此，天實假手金屋嬌。
- 吁嗟勢來不足恃，秋雲變滅春冰消。
- 桐鄉烝嘗麟閣畫，未省隨手遭人祧。
- 君不見江原清獻楠，新繁衛公柏，蒼榦合抱干雲霄。
- 萬牛拽倒斫廟柱，售諛薦佞喘猲獢。
- 只今還有楮錢肯向荒庭燒。

## 拼音

- a1 zi3 yun2 zhen3 rong2 cui4 qiao2 ， zhu3 weng1 gao3 fa4 ming2 jin1 diao1 。
- jun1 gong1 gao4 shen1 bo2 yi2 can4 ， bi4 nu2 tong2 shou4 hua2 tun2 yao1 。
- you3 min2 you3 she4 ju2 bai3 zhu3 ， xing1 feng1 guai4 dian4 teng2 yan2 biao1 。
- wang4 qing1 cai3 mu4 qi3 sheng1 miao4 ， nu2 zhu3 fen1 xi2 cheng2 hu2 jiao1 。
- yan2 nian2 guo2 zhao1 hu4 nü3 chong3 ， wu2 ci3 tu3 mu4 dan1 qing1 yao1 。
- ju1 ren2 ce4 mu4 lu4 ren2 zhi3 ， ba3 ju4 pi4 ni4 huan2 gong1 jiao1 。
- wei2 tang2 yi4 chang1 you3 xun2 li4 ， shen1 dai4 wan3 lü4 kuan1 ke1 yao2 。
- po2 suo1 tang2 fei4 man3 jiang1 hu3 ， bu4 yu3 shuang1 hou4 gu1 pu2 diao1 。
- bang1 ren2 kou4 xian4 he2 ci2 qing3 ， che4 bi3 fu4 ci3 an1 qun2 xiao1 。
- qing1 pao2 jiao3 dai4 yan3 ru2 zai4 ， yun2 ju1 feng1 ma3 shou3 ke3 zhao1 。
- qian2 rong2 hou4 qin3 man4 qie3 shuo4 ， ting2 rong2 bai3 qi2 ming2 chi2 xiao1 。
- gui1 she2 zhuo2 pu1 bi4 yan1 liao2 ， wei4 zu2 ba2 jian4 chui2 tong2 chao1 。
- qu4 si1 xiang1 huo3 ji1 bai3 si4 ， cong2 lu2 feng1 yu3 han2 xiao1 xiao1 。
- yan3 qian2 tu1 wu4 hu1 jian4 ci3 ， tian1 shi2 jia3 shou3 jin1 wu1 jiao1 。
- xu1 jie1 shi4 lai2 bu4 zu2 shi4 ， qiu1 yun2 bian4 mie4 chun1 bing1 xiao1 。
- tong2 xiang1 zheng1 chang2 lin2 ge2 hua4 ， wei4 sheng3 sui2 shou3 zao1 ren2 tiao1 。
- jun1 bu2 jian4 jiang1 yuan2 qing1 xian4 nan2 ， xin1 fan2 wei4 gong1 bai3 ， cang1 gan4 he2 bao4 gan1 yun2 xiao1 。
- wan4 niu2 zhuai4 dao3 zhuo2 miao4 zhu4 ， shou4 yu2 jian4 ning4 chuan3 he4 xiao1 。
- zhi1 jin1 huan2 you3 chu3 qian2 ken3 xiang4 huang1 ting2 shao1 。

## 注释

## 译文

## 赏析
