---
id: hong-zi-kui-mu-chun-ji-shi
title: 暮春即事
titlePinyin: mu4 chun1 ji2 shi4
titleSlug: mu-chun-ji-shi
author: 洪咨夔
authorPinyin: hong2 zi1 kui2
authorSlug: hong-zi-kui
dynasty: 宋
dynastyPinyin: song4
dynastySlug: song
tags: []
---

## 正文

- 溫明好天氣，猛憶湖山遨。
- 平堤到處柳，流水誰家桃。
- 樽斚選勝檻，笙歌喚輕舠。
- 百需不移具，一醉何庸逃。
- 膜鼓着日緊，紙鳶得風高。
- 買歸不論價，矜詡相爲豪。
- 迅晷畧兩眼，柔颸摇三毛。
- 閙裏夢已破，閑邊趣方牢。
- 摘桑暮西崦，浸穀朝東臯。
- 病來飯即藥，客至茶當醪。
- 雲煙面目稔，筍蕨氣勢鏖。
- 腰頑渠稱鶴，脚硬難爲鰲。
- 吾非東山謝，亦非華陽陶。
- 泊乎潜溪潜，萬事隨所遭。

## 拼音

- wen1 ming2 hao3 tian1 qi4 ， meng3 yi4 hu2 shan1 ao2 。
- ping2 di1 dao4 chu3 liu3 ， liu2 shui3 shui2 jia1 tao2 。
- zun1 jia3 xuan3 sheng4 jian4 ， sheng1 ge1 huan4 qing1 dao1 。
- bai3 xu1 bu4 yi2 ju4 ， yi2 zui4 he2 yong1 tao2 。
- mo2 gu3 zhe0 ri4 jin3 ， zhi3 yuan1 de2 feng1 gao1 。
- mai3 gui1 bu2 lun4 jia4 ， jin1 xu3 xiang1 wei2 hao2 。
- xun4 gui3 lüe4 liang3 yan3 ， rou2 si1 yao2 san1 mao2 。
- nao4 li3 meng4 yi3 po4 ， xian2 bian1 qu4 fang1 lao2 。
- zhai1 sang1 mu4 xi1 yan1 ， jin4 gu3 chao2 dong1 gao1 。
- bing4 lai2 fan4 ji2 yao4 ， ke4 zhi4 cha2 dang1 lao2 。
- yun2 yan1 mian4 mu4 ren3 ， sun3 jue2 qi4 shi4 ao2 。
- yao1 wan2 qu2 cheng1 he4 ， jiao3 ying4 nan2 wei2 ao2 。
- wu2 fei1 dong1 shan1 xie4 ， yi4 fei1 hua2 yang2 tao2 。
- bo2 hu1 qian2 xi1 qian2 ， wan4 shi4 sui2 suo3 zao1 。

## 注释

## 译文

## 赏析
