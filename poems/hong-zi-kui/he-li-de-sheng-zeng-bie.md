---
id: hong-zi-kui-he-li-de-sheng-zeng-bie
title: 和黎德升贈別
titlePinyin: he2 li2 de2 sheng1 zeng4 bie2
titleSlug: he-li-de-sheng-zeng-bie
author: 洪咨夔
authorPinyin: hong2 zi1 kui2
authorSlug: hong-zi-kui
dynasty: 宋
dynastyPinyin: song4
dynastySlug: song
tags: []
---

## 正文

- 朱弦無繁聲，大羹有至味。
- 人惟不苟同，終亦不苟異。
- 咸戒咸其腓，賁取賁其趾。
- 出處進退間，當思古人齒。
- 嗟予何爲者，涉世聊復爾。
- 來從吳盡頭，直到蜀築底。
- 赫日青石裂，凄風黄葉委。
- 道旁幾揶揄，得已猶不已。
- 君如細柳軍，堅壁閲兒戲。
- 又如渥洼馬，超軼不受縶。
- 客窗日相從，肝膽瑩彼己。
- 偏校紛已侯，憐我尚猿臂。
- 胸藏數萬甲，智絕三十里。
- 清談對夜分，常恨世少治。
- 酒酣或怒駡，天下無真是。
- 佞夫戴髑髏，請劍淬越砥。
- 長亭楊柳黄，妙語鮑謝體。
- 不作兒女別，相期青雲器。
- 深沉老元戎，夢寐古輿地。
- 視師薄郾城，受甲高熊耳。
- 相與善籌之，塞草春無際。

## 拼音

- zhu1 xian2 wu2 fan2 sheng1 ， da4 geng1 you3 zhi4 wei4 。
- ren2 wei2 bu4 gou3 tong2 ， zhong1 yi4 bu4 gou3 yi4 。
- xian2 jie4 xian2 qi2 fei2 ， bi4 qu3 bi4 qi2 zhi3 。
- chu1 chu3 jin4 tui4 jian4 ， dang1 si1 gu3 ren2 chi3 。
- jie1 yu3 he2 wei2 zhe3 ， she4 shi4 liao2 fu4 er3 。
- lai2 cong2 wu2 jin4 tou2 ， zhi2 dao4 shu3 zhu4 di3 。
- he4 ri4 qing1 shi2 lie4 ， qi1 feng1 huang2 ye4 wei3 。
- dao4 pang2 ji1 ye2 yu2 ， de2 yi3 you2 bu4 yi3 。
- jun1 ru2 xi4 liu3 jun1 ， jian1 bi4 yue4 er2 xi4 。
- you4 ru2 wo4 wa1 ma3 ， chao1 yi4 bu2 shou4 zhi2 。
- ke4 chuang1 ri4 xiang1 cong2 ， gan1 dan3 ying2 bi3 ji3 。
- pian1 xiao4 fen1 yi3 hou2 ， lian2 wo3 shang4 yuan2 bi4 。
- xiong1 cang2 shu4 wan4 jia3 ， zhi4 jue2 san1 shi2 li3 。
- qing1 tan2 dui4 ye4 fen1 ， chang2 hen4 shi4 shao3 zhi4 。
- jiu3 han1 huo4 nu4 ma4 ， tian1 xia4 wu2 zhen1 shi4 。
- ning4 fu1 dai4 du2 lou2 ， qing3 jian4 cui4 yue4 di3 。
- chang2 ting2 yang2 liu3 huang2 ， miao4 yu3 bao4 xie4 ti3 。
- bu2 zuo4 er2 nü3 bie2 ， xiang1 qi1 qing1 yun2 qi4 。
- shen1 chen2 lao3 yuan2 rong2 ， meng4 mei4 gu3 yu2 di4 。
- shi4 shi1 bao2 yan3 cheng2 ， shou4 jia3 gao1 xiong2 er3 。
- xiang1 yu3 shan4 chou2 zhi1 ， sai1 cao3 chun1 wu2 ji4 。

## 注释

## 译文

## 赏析
