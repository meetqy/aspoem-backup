---
id: hong-zi-kui-song-qian-tong-nian-diao-guan-gui
title: 送潜同年調官歸
titlePinyin: song4 qian2 tong2 nian2 diao4 guan1 gui1
titleSlug: song-qian-tong-nian-diao-guan-gui
author: 洪咨夔
authorPinyin: hong2 zi1 kui2
authorSlug: hong-zi-kui
dynasty: 宋
dynastyPinyin: song4
dynastySlug: song
tags: []
---

## 正文

- 以君一年長，爲我異姓兄。
- 衡從玄圃玉，出入武庫兵。
- 急手搏蒼兕，雋氣鞭長鯨。
- 議論到千古，慷慨吐不平。
- 漢以初元衰，唐以天寶傾。
- 附勢妾媚嫵，避事兒嚘嚶。
- 頹靡寖成俗，忠良竟吞聲。
- 自謂倚南山，不知壞長城。
- 君子勇於義，小人罔而生。
- 儻不餓采薇，遠可死結纓。
- 每聞壯其語，亦嘗用吾情。
- 有餘不必盡，尺渾勝丈清。
- 六經源岷嶓，百家派渭涇。
- 歸求性內學，莫計身外名。
- 春風兩鬢綠，秋月雙眼明。
- 通德擁高髻，勤勤剔寒檠。

## 拼音

- yi3 jun1 yi4 nian2 chang2 ， wei2 wo3 yi4 xing4 xiong1 。
- heng2 cong2 xuan2 pu3 yu4 ， chu1 ru4 wu3 ku4 bing1 。
- ji2 shou3 bo2 cang1 si4 ， jun4 qi4 bian1 chang2 jing1 。
- yi4 lun4 dao4 qian1 gu3 ， kang1 kai3 tu3 bu4 ping2 。
- han4 yi3 chu1 yuan2 shuai1 ， tang2 yi3 tian1 bao3 qing1 。
- fu4 shi4 qie4 mei4 wu3 ， bi4 shi4 er2 you1 ying1 。
- tui2 mi2 jin4 cheng2 su2 ， zhong1 liang2 jing4 tun1 sheng1 。
- zi4 wei4 yi3 nan2 shan1 ， bu4 zhi1 huai4 chang2 cheng2 。
- jun1 zi3 yong3 wu1 yi4 ， xiao3 ren2 wang3 er2 sheng1 。
- tang3 bu2 e4 cai3 wei1 ， yuan3 ke3 si3 jie2 ying1 。
- mei3 wen2 zhuang4 qi2 yu3 ， yi4 chang2 yong4 wu2 qing2 。
- you3 yu2 bu2 bi4 jin4 ， chi3 hun2 sheng4 zhang4 qing1 。
- liu4 jing1 yuan2 min2 bo1 ， bai3 jia1 pai4 wei4 jing1 。
- gui1 qiu2 xing4 nei4 xue2 ， mo4 ji4 shen1 wai4 ming2 。
- chun1 feng1 liang3 bin4 lü4 ， qiu1 yue4 shuang1 yan3 ming2 。
- tong1 de2 yong1 gao1 ji4 ， qin2 qin2 ti1 han2 qing2 。

## 注释

## 译文

## 赏析
