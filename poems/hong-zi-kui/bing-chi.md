---
id: hong-zi-kui-bing-chi
title: 病齒
titlePinyin: bing4 chi3
titleSlug: bing-chi
author: 洪咨夔
authorPinyin: hong2 zi1 kui2
authorSlug: hong-zi-kui
dynasty: 宋
dynastyPinyin: song4
dynastySlug: song
tags: []
---

## 正文

- 吾母苦蚤衰，髮霜齒存幾。
- 小兒得其髮，大兒得其齒。
- 予方四十時，上齶右車毀。
- 從茲白石源，歲歲費經理。
- 軟疑梅着酸，疎類榴罅子。
- 根浮觸易兀，力弱遇輒靡。
- 懷核忌堅栗，設胔便脆美。
- 爛炰故自佳，急嚥聊復爾。
- 刺肥劇鉏姦，剔纖難拔壘。
- 屢搜風屢入，一快勢一圯。
- 撼摇腫貫顴，焦蠹痛徹髓。
- 外雖編貝然，中實空齦似。
- 赤龍攪沆瀣，玉池漲清泚。
- 天鼓弗能扣，金鼎亦徒舐。
- 乳媼老不羞，機女少自喜。
- 風流久已絕，血氣安足恃。
- 磨治朝辛鹽，漱溉夕莎芷。
- 庶幾尚扶危，不至遽乏使。
- 太官羊何腴，五侯鯖更旨。
- 雖無轑釜嗔，未免媚竈耻。
- 菽腐柔趁梜，粟糜滑流匕。
- 不愁餒在中，却笑飽欲死。
- 舌以柔故存，此語未敢唯。

## 拼音

- wu2 mu3 ku3 zao3 shuai1 ， fa4 shuang1 chi3 cun2 ji1 。
- xiao3 er2 de2 qi2 fa4 ， da4 er2 de2 qi2 chi3 。
- yu3 fang1 si4 shi2 shi2 ， shang4 e4 you4 ju1 hui3 。
- cong2 zi1 bai2 shi2 yuan2 ， sui4 sui4 fei4 jing1 li3 。
- ruan3 yi2 mei2 zhe0 suan1 ， shu1 lei4 liu2 xia4 zi3 。
- gen1 fu2 chu4 yi4 wu4 ， li4 ruo4 yu4 zhe2 mi2 。
- huai2 he2 ji4 jian1 li4 ， she4 zi4 bian4 cui4 mei3 。
- lan4 pao2 gu4 zi4 jia1 ， ji2 yan4 liao2 fu4 er3 。
- ci4 fei2 ju4 chu2 jian1 ， ti1 xian1 nan2 ba2 lei3 。
- lü3 sou1 feng1 lü3 ru4 ， yi2 kuai4 shi4 yi4 yi2 。
- han4 yao2 zhong3 guan4 quan2 ， jiao1 du4 tong4 che4 sui3 。
- wai4 sui1 bian1 bei4 ran2 ， zhong1 shi2 kong1 yin2 si4 。
- chi4 long2 jiao3 hang4 xie4 ， yu4 chi2 zhang3 qing1 ci3 。
- tian1 gu3 fu2 neng2 kou4 ， jin1 ding3 yi4 tu2 shi4 。
- ru3 ao3 lao3 bu4 xiu1 ， ji1 nü3 shao3 zi4 xi3 。
- feng1 liu2 jiu3 yi3 jue2 ， xue4 qi4 an1 zu2 shi4 。
- mo2 zhi4 chao2 xin1 yan2 ， shu4 gai4 xi1 sha1 zhi3 。
- shu4 ji1 shang4 fu2 wei1 ， bu2 zhi4 ju4 fa2 shi3 。
- tai4 guan1 yang2 he2 yu2 ， wu3 hou2 qing1 geng4 zhi3 。
- sui1 wu2 lao3 fu3 chen1 ， wei4 mian3 mei4 zao4 chi3 。
- shu1 fu3 rou2 chen4 jia1 ， su4 mi2 hua2 liu2 bi3 。
- bu4 chou2 nei3 zai4 zhong1 ， que4 xiao4 bao3 yu4 si3 。
- she2 yi3 rou2 gu4 cun2 ， ci3 yu3 wei4 gan3 wei2 。

## 注释

## 译文

## 赏析
