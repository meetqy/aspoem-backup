---
id: hong-zi-kui-fan-cao-ji-ke-yun-po
title: 范漕季克雲坡
titlePinyin: fan4 cao2 ji4 ke4 yun2 po1
titleSlug: fan-cao-ji-ke-yun-po
author: 洪咨夔
authorPinyin: hong2 zi1 kui2
authorSlug: hong-zi-kui
dynasty: 宋
dynastyPinyin: song4
dynastySlug: song
tags: []
---

## 正文

- 西來一鶴山澤臞，春風六轡閑且都。
- 公餘鏡月晝陰寂，睡起手校羣芳圖。
- 海棠酣透燕王邸，豹血深染重氍毹。
- 昌南別派更奇絕，豐容靚飾香生膚。
- 牡丹鼎盛漢川譜，行輩近許天彭俱。
- 翠微㔩葉光照路，馬上秦虢須人扶。
- 鳳州楊柳足佳思，苒苒百尺青流蘇。
- 黎州菊華抱勁節，濯濯一丈黄襜褕。
- 老成典刑識菌桂，晚出姓字聞珊瑚。
- 石蟬風味更清烈，比屋梓益梁夔巫。
- 豐年樂事與民共，浣花尋勝時騎馿。
- 珍葩異卉價如玉，爛買西産歸東吳。
- 雲坡手種五色錦，徧地步障金谷無。
- 花光深處澹容與，碧瞳如水霜髯須。
- 公家鴟夷老僊伯，功成始去浮江湖。
- 中原赤子未奠枕，而忍獨樂盟鷗鳬。
- 湘江之西勒浯石，瀚海之北封狼胥。
- 歸來岸幘坐想雪，太白萬里峨眉孤。
- 氣平德全紀渻子，宇定光發南榮趎。
- 不隨造物共流轉，玉立堂下松千株。

## 拼音

- xi1 lai2 yi2 he4 shan1 ze2 qu2 ， chun1 feng1 liu4 pei4 xian2 qie3 dou1 。
- gong1 yu2 jing4 yue4 zhou4 yin1 ji4 ， shui4 qi3 shou3 xiao4 qun2 fang1 tu2 。
- hai3 tang2 han1 tou4 yan4 wang2 di3 ， bao4 xue4 shen1 ran3 zhong4 qu2 shu1 。
- chang1 nan2 bie2 pai4 geng4 qi2 jue2 ， feng1 rong2 jing4 shi4 xiang1 sheng1 fu1 。
- mu3 dan1 ding3 sheng4 han4 chuan1 pu3 ， xing2 bei4 jin4 xu1 tian1 peng2 ju4 。
- cui4 wei1 㔩 ye4 guang1 zhao4 lu4 ， ma3 shang4 qin2 guo2 xu1 ren2 fu2 。
- feng4 zhou1 yang2 liu3 zu2 jia1 si1 ， ran3 ran3 bai3 chi3 qing1 liu2 su1 。
- li2 zhou1 ju2 hua2 bao4 jin4 jie2 ， zhuo2 zhuo2 yi2 zhang4 huang2 chan1 yu2 。
- lao3 cheng2 dian3 xing2 shi2 jun1 gui4 ， wan3 chu1 xing4 zi4 wen2 shan1 hu2 。
- shi2 chan2 feng1 wei4 geng4 qing1 lie4 ， bi3 wu1 zi3 yi4 liang2 kui2 wu1 。
- feng1 nian2 le4 shi4 yu3 min2 gong4 ， huan4 hua1 xun2 sheng4 shi2 qi2 lu2 。
- zhen1 pa1 yi4 hui4 jia4 ru2 yu4 ， lan4 mai3 xi1 chan3 gui1 dong1 wu2 。
- yun2 po1 shou3 zhong3 wu3 se4 jin3 ， bian4 di4 bu4 zhang4 jin1 gu3 wu2 。
- hua1 guang1 shen1 chu3 dan4 rong2 yu3 ， bi4 tong2 ru2 shui3 shuang1 ran2 xu1 。
- gong1 jia0 chi1 yi2 lao3 xian1 bo2 ， gong1 cheng2 shi3 qu4 fu2 jiang1 hu2 。
- zhong1 yuan2 chi4 zi3 wei4 dian4 zhen3 ， er2 ren3 du2 le4 meng2 ou1 fu2 。
- xiang1 jiang1 zhi1 xi1 le4 wu2 shi2 ， han4 hai3 zhi1 bei3 feng1 lang2 xu1 。
- gui1 lai2 an4 ze2 zuo4 xiang3 xue3 ， tai4 bai2 wan4 li3 e2 mei2 gu1 。
- qi4 ping2 de2 quan2 ji4 sheng3 zi3 ， yu3 ding4 guang1 fa1 nan2 rong2 chu2 。
- bu4 sui2 zao4 wu4 gong4 liu2 zhuan3 ， yu4 li4 tang2 xia4 song1 qian1 zhu1 。

## 注释

## 译文

## 赏析
