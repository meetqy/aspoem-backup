---
id: hong-zi-kui-leng-xie-mian-yi-zhong-hu-jie-lou-yi-shou-yi-fang-zhi-jing-bian-yi-qing-si-zhu-you-yi-jiu-luo-qi-cheng-fen-yun-de-li-zi
title: 冷廨面挹重湖結樓以收逸放之景扁以清斯諸友移酒落其成分韵得里字
titlePinyin: leng3 xie4 mian4 yi4 zhong4 hu2 jie2 lou2 yi3 shou1 yi4 fang4 zhi1 jing3 bian3 yi3 qing1 si1 zhu1 you3 yi2 jiu3 luo4 qi2 cheng2 fen4 yun4 de2 li3 zi4
titleSlug: leng-xie-mian-yi-zhong-hu-jie-lou-yi-shou-yi-fang-zhi-jing-bian-yi-qing-si-zhu-you-yi-jiu-luo-qi-cheng-fen-yun-de-li-zi
author: 洪咨夔
authorPinyin: hong2 zi1 kui2
authorSlug: hong-zi-kui
dynasty: 宋
dynastyPinyin: song4
dynastySlug: song
tags: []
---

## 正文

- 寧飲三斗水，不揖褦襶子。
- 寧食三斗葱，不踏龍斷市。
- 伯夷聖之清，餓死不受滓。
- 死猶清可爲，况乃未必死。
- 幾人濁惡海，雞鳴爲利起。
- 魏其武安門，洒削胃脯氏。
- 揶揄首陽山，自伐我計是。
- 使清能死人，濁者亦死耳。
- 官居寂寞濱，不墮闤闠裏。
- 嚚塵一關隔，宛在水中沚。
- 樓居得未有，鑒影時自喜。
- 天空塔戴角，湖歛沙脫觜。
- 烏桕生晴陰，芙蕖淡秋蘂。
- 鷺點橫烟稠，鴈掠斷雲駛。
- 山缺女牆轉，林斜僧屋倚。
- 江流在何許，危檣出半指。
- 長堤苔痕平，盡日無步屣。
- 有人爲我來，寒冰照人只。
- 鷗盟以要之，相對弄清泚。
- 明月不滿掬，一漱霜入齒。
- 葹菉薋盈室，爲君種蘭茝。
- 戶服艾盈腰，爲君攬荃芷。
- 吾非好獨清，濁亦君所耻。
- 千丈一寸渾，清恐不如此。
- 出門歌濯纓，聲節中宮徵。
- 西風騎兩鵠，碧落絕萬里。

## 拼音

- ning2 yin3 san1 dou3 shui3 ， bu4 yi1 nai4 dai4 zi3 。
- ning2 shi2 san1 dou3 cong1 ， bu2 ta4 long2 duan4 shi4 。
- bo2 yi2 sheng4 zhi1 qing1 ， e4 si3 bu2 shou4 zi3 。
- si3 you2 qing1 ke3 wei2 ， kuang4 nai3 wei4 bi4 si3 。
- ji1 ren2 zhuo2 e4 hai3 ， ji1 ming2 wei2 li4 qi3 。
- wei4 qi2 wu3 an1 men2 ， sa3 xiao1 wei4 fu3 shi4 。
- ye2 yu2 shou3 yang2 shan1 ， zi4 fa2 wo3 ji4 shi4 。
- shi3 qing1 neng2 si3 ren2 ， zhuo2 zhe3 yi4 si3 er3 。
- guan1 ju1 ji4 mo4 bin1 ， bu2 duo4 huan2 hui4 li3 。
- yin2 chen2 yi4 guan1 ge2 ， wan3 zai4 shui3 zhong1 zhi3 。
- lou2 ju1 de2 wei4 you3 ， jian4 ying3 shi2 zi4 xi3 。
- tian1 kong1 ta3 dai4 jiao3 ， hu2 lian3 sha1 tuo1 zi1 。
- wu1 jiu4 sheng1 qing2 yin1 ， fu2 qu2 dan4 qiu1 rui3 。
- lu4 dian3 heng2 yan1 chou2 ， yan4 lüe4 duan4 yun2 shi3 。
- shan1 que1 nü3 qiang2 zhuan3 ， lin2 xie2 seng1 wu1 yi3 。
- jiang1 liu2 zai4 he2 xu1 ， wei1 qiang2 chu1 ban4 zhi3 。
- chang2 di1 tai2 hen2 ping2 ， jin4 ri4 wu2 bu4 xi3 。
- you3 ren2 wei2 wo3 lai2 ， han2 bing1 zhao4 ren2 zhi1 。
- ou1 meng2 yi3 yao4 zhi1 ， xiang1 dui4 nong4 qing1 ci3 。
- ming2 yue4 bu4 man3 ju1 ， yi2 shu4 shuang1 ru4 chi3 。
- shi1 lu4 ci2 ying2 shi4 ， wei2 jun1 zhong3 lan2 chai3 。
- hu4 fu2 ai4 ying2 yao1 ， wei2 jun1 lan3 quan2 zhi3 。
- wu2 fei1 hao3 du2 qing1 ， zhuo2 yi4 jun1 suo3 chi3 。
- qian1 zhang4 yi2 cun4 hun2 ， qing1 kong3 bu4 ru2 ci3 。
- chu1 men2 ge1 zhuo2 ying1 ， sheng1 jie2 zhong1 gong1 zhi3 。
- xi1 feng1 qi2 liang3 hu2 ， bi4 luo4 jue2 wan4 li3 。

## 注释

## 译文

## 赏析
