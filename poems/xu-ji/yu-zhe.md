---
id: xu-ji-yu-zhe
title: 漁者
titlePinyin: yu2 zhe3
titleSlug: yu-zhe
author: 徐積
authorPinyin: xu2 ji1
authorSlug: xu-ji
dynasty: 宋
dynastyPinyin: song4
dynastySlug: song
tags: []
---

## 正文

- 縛竹編茅雜亂蓬，四籬俱是野花叢。
- 莫道江湖山色好，籬落不禁秋後風。
- 秋後風從西北起，身上蓑衣冷如水。
- 夫妻却在釣船中，兒孫走入蘆花裏。
- 夫妻不會作活計，辛苦賣魚沽酒費。
- 兒孫身上更貧窮，白日無衣夜無被。
- 昨日前村酤酒處，今朝忽見無人住。
- 聞道江南地更暖，移舟急望江南去。

## 拼音

- fu4 zhu2 bian1 mao2 za2 luan4 peng2 ， si4 li2 ju4 shi4 ye3 hua1 cong2 。
- mo4 dao4 jiang1 hu2 shan1 se4 hao3 ， li2 luo4 bu4 jin1 qiu1 hou4 feng1 。
- qiu1 hou4 feng1 cong2 xi1 bei3 qi3 ， shen1 shang4 suo1 yi1 leng3 ru2 shui3 。
- fu1 qi1 que4 zai4 diao4 chuan2 zhong1 ， er2 sun1 zou3 ru4 lu2 hua1 li3 。
- fu1 qi1 bu2 hui4 zuo4 huo2 ji4 ， xin1 ku3 mai4 yu2 gu1 jiu3 fei4 。
- er2 sun1 shen1 shang4 geng4 pin2 qiong2 ， bai2 ri4 wu2 yi1 ye4 wu2 bei4 。
- zuo2 ri4 qian2 cun1 gu1 jiu3 chu3 ， jin1 zhao1 hu1 jian4 wu2 ren2 zhu4 。
- wen2 dao4 jiang1 nan2 di4 geng4 nuan3 ， yi2 zhou1 ji2 wang4 jiang1 nan2 qu4 。

## 注释

## 译文

## 赏析
