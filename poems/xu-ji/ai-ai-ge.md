---
id: xu-ji-ai-ai-ge
title: 愛愛歌
titlePinyin: ai4 ai4 ge1
titleSlug: ai-ai-ge
author: 徐積
authorPinyin: xu2 ji1
authorSlug: xu-ji
dynasty: 宋
dynastyPinyin: song4
dynastySlug: song
tags: []
---

## 正文

- 吳越佳人古云好，破家亡國可勝道。
- 昨夜閒觀愛愛歌，坐中歎息無如何。
- 愛愛乃是娼家女，渾金璞玉埋塵土。
- 歌舞吳中第一人，綠髪雙鬟纔十五。
- 耳聞眼見是何事，不謂其人乃如許。
- 操心危兮慮患深，半夜燈前淚如雨。
- 假如一笑得千金，不如嫁作良人婦。
- 桃李不爲當路花，芙蓉開向秋風渚。
- 忽然一日逢張氏，便約終身不相棄。
- 山可磨兮海可枯，生唯一兮死無二。
- 有如樗櫟叢中木，忽然化作瀟湘竹。
- 又如黄鳥春風時，遷喬木兮出幽谷。
- 文君走馬來成都，弄玉吹簫纔幾曲。
- 不聞馬上琵琶聲，却在山頭望夫哭。
- 去年春風還滿房，昨夜月明還滿牀。
- 行人一去不復返，不是江山歧路長。
- 前年猶惜金縷衣，去年不畫深燕脂。
- 今年今日萬事已，鮫綃翡翠看如泥。
- 一女二夫兮妾之所羞，不忠於所事兮其將何求。
- 蛾眉皓齒兮乃妾之讎，不如無生兮庶幾無尤。
- 喓喓草蟲兮趯趯阜螽，靡不有初兮鮮克有終。
- 鴛鴦于飛兮畢之羅之，人閒此恨兮消何時。
- 深山人迹不到處，病鸞斂翅巢空枝。

## 拼音

- wu2 yue4 jia1 ren2 gu3 yun2 hao3 ， po4 jia1 wang2 guo2 ke3 sheng4 dao4 。
- zuo2 ye4 xian2 guan1 ai4 ai4 ge1 ， zuo4 zhong1 tan4 xi1 wu2 ru2 he2 。
- ai4 ai4 nai3 shi4 chang1 jia1 nü3 ， hun2 jin1 pu2 yu4 mai2 chen2 tu3 。
- ge1 wu3 wu2 zhong1 di4 yi1 ren2 ， lü4 fa4 shuang1 huan2 cai2 shi2 wu3 。
- er3 wen2 yan3 jian4 shi4 he2 shi4 ， bu2 wei4 qi2 ren2 nai3 ru2 xu1 。
- cao1 xin1 wei1 xi1 lü4 huan4 shen1 ， ban4 ye4 deng1 qian2 lei4 ru2 yu3 。
- jia3 ru2 yi2 xiao4 de2 qian1 jin1 ， bu4 ru2 jia4 zuo4 liang2 ren2 fu4 。
- tao2 li3 bu4 wei2 dang1 lu4 hua1 ， fu2 rong2 kai1 xiang4 qiu1 feng1 zhu3 。
- hu1 ran2 yi2 ri4 feng2 zhang1 shi4 ， bian4 yue1 zhong1 shen1 bu4 xiang1 qi4 。
- shan1 ke3 mo2 xi1 hai3 ke3 ku1 ， sheng1 wei2 yi1 xi1 si3 wu2 er4 。
- you3 ru2 chu1 li4 cong2 zhong1 mu4 ， hu1 ran2 hua4 zuo4 xiao1 xiang1 zhu2 。
- you4 ru2 huang2 niao3 chun1 feng1 shi2 ， qian1 qiao2 mu4 xi1 chu1 you1 gu3 。
- wen2 jun1 zou3 ma3 lai2 cheng2 du1 ， nong4 yu4 chui1 xiao1 cai2 ji1 qu3 。
- bu4 wen2 ma3 shang4 pi2 pa0 sheng1 ， que4 zai4 shan1 tou2 wang4 fu1 ku1 。
- qu4 nian2 chun1 feng1 huan2 man3 fang2 ， zuo2 ye4 yue4 ming2 huan2 man3 chuang2 。
- xing2 ren2 yi2 qu4 bu2 fu4 fan3 ， bu2 shi4 jiang1 shan1 qi2 lu4 chang2 。
- qian2 nian2 you2 xi1 jin1 lü3 yi1 ， qu4 nian2 bu2 hua4 shen1 yan4 zhi1 。
- jin1 nian2 jin1 ri4 wan4 shi4 yi3 ， jiao1 xiao1 fei3 cui4 kan4 ru2 ni2 。
- yi4 nü3 er4 fu1 xi1 qie4 zhi1 suo3 xiu1 ， bu4 zhong1 wu1 suo3 shi4 xi1 qi2 jiang1 he2 qiu2 。
- e2 mei2 hao4 chi3 xi1 nai3 qie4 zhi1 chou2 ， bu4 ru2 wu2 sheng1 xi1 shu4 ji1 wu2 you2 。
- yao1 yao1 cao3 chong2 xi1 yue4 yue4 fu4 zhong1 ， mi3 bu4 you3 chu1 xi1 xian1 ke4 you3 zhong1 。
- yuan1 yang1 yu2 fei1 xi1 bi4 zhi1 luo2 zhi1 ， ren2 xian2 ci3 hen4 xi1 xiao1 he2 shi2 。
- shen1 shan1 ren2 ji4 bu2 dao4 chu3 ， bing4 luan2 lian3 chi4 chao2 kong1 zhi1 。

## 注释

## 译文

## 赏析
