---
id: xu-ji-fu-gu-song
title: 復古頌
titlePinyin: fu4 gu3 song4
titleSlug: fu-gu-song
author: 徐積
authorPinyin: xu2 ji1
authorSlug: xu-ji
dynasty: 宋
dynastyPinyin: song4
dynastySlug: song
tags: []
---

## 正文

- 其難其難，道亦大艱，或缺或完。
- 戰國盜竊，嬴秦暴孽，遺風餘烈。
- 所存幾何，枯株之柯，填源之波。
- 漢得天下，方有學者，其徒蓋寡。
- 孝文孝武，稍稍復古。
- 仲舒之伍，巉嵒崢嶸。
- 窮先王經，道乃大明。
- 西漢之風，與三代同，實儒之功。
- 晉魏寇讎，學者寖浮，不源而流。
- 齊梁之閒，斧斫刀剜，大樸益殘。
- 隋唱唐和，元氣盡破，爲斯文禍。
- 學者皇皇，賦道大光，六經逃藏。
- 冶容艷膚，繡衣紅襦。
- 衆奔羣趨，若大有爲。
- 謂之背馳，終身寒饑。
- 物不終盛，皇帝有命，萬口齊慶。
- 復明經科，大張網羅，海隅山阿。
- 麟之奔奔，鳳之軒軒，龍之蜿蜿。
- 會稽之竹，崑崙之玉，牛山之木。
- 逄蒙執射，伯樂進馬，造父御駕。
- 琴瑟既更，韶音遊聲，復還於今。
- 唐虞之謨，夏商之書，其庶幾乎。
- 天下之賦，摧縮消沮，迷失道路。
- 革萬世弊，興萬世利，繄我皇帝。
- 臣敢不歌，流爲大和，百世不磨。

## 拼音

- qi2 nan2 qi2 nan2 ， dao4 yi4 da4 jian1 ， huo4 que1 huo4 wan2 。
- zhan4 guo2 dao4 qie4 ， ying2 qin2 bao4 nie4 ， yi2 feng1 yu2 lie4 。
- suo3 cun2 ji1 he2 ， ku1 zhu1 zhi1 ke1 ， tian2 yuan2 zhi1 bo1 。
- han4 de2 tian1 xia4 ， fang1 you3 xue2 zhe3 ， qi2 tu2 gai4 gua3 。
- xiao4 wen2 xiao4 wu3 ， shao1 shao1 fu4 gu3 。
- zhong4 shu1 zhi1 wu3 ， chan2 yan2 zheng1 rong2 。
- qiong2 xian1 wang2 jing1 ， dao4 nai3 da4 ming2 。
- xi1 han4 zhi1 feng1 ， yu3 san1 dai4 tong2 ， shi2 ru2 zhi1 gong1 。
- jin4 wei4 kou4 chou2 ， xue2 zhe3 jin4 fu2 ， bu4 yuan2 er2 liu2 。
- qi2 liang2 zhi1 xian2 ， fu3 zhuo2 dao1 wan1 ， da4 pu3 yi4 can2 。
- sui2 chang4 tang2 he2 ， yuan2 qi4 jin4 po4 ， wei2 si1 wen2 huo4 。
- xue2 zhe3 huang2 huang2 ， fu4 dao4 da4 guang1 ， liu4 jing1 tao2 cang2 。
- ye3 rong2 yan4 fu1 ， xiu4 yi1 hong2 ru2 。
- zhong4 ben1 qun2 qu1 ， ruo4 da4 you3 wei2 。
- wei4 zhi1 bei4 chi2 ， zhong1 shen1 han2 ji1 。
- wu4 bu4 zhong1 sheng4 ， huang2 di4 you3 ming4 ， wan4 kou3 qi2 qing4 。
- fu4 ming2 jing1 ke1 ， da4 zhang1 wang3 luo2 ， hai3 yu2 shan1 a1 。
- lin2 zhi1 ben1 ben1 ， feng4 zhi1 xuan1 xuan1 ， long2 zhi1 wan1 wan1 。
- hui4 ji1 zhi1 zhu2 ， kun1 lun2 zhi1 yu4 ， niu2 shan1 zhi1 mu4 。
- pang2 meng2 zhi2 she4 ， bo2 le4 jin4 ma3 ， zao4 fu4 yu4 jia4 。
- qin2 se4 ji4 geng4 ， shao2 yin1 you2 sheng1 ， fu4 huan2 wu1 jin1 。
- tang2 yu2 zhi1 mo2 ， xia4 shang1 zhi1 shu1 ， qi2 shu4 ji1 hu1 。
- tian1 xia4 zhi1 fu4 ， cui1 suo1 xiao1 ju3 ， mi2 shi1 dao4 lu4 。
- ge2 wan4 shi4 bi4 ， xing1 wan4 shi4 li4 ， yi1 wo3 huang2 di4 。
- chen2 gan3 bu4 ge1 ， liu2 wei2 da4 he2 ， bai3 shi4 bu4 mo2 。

## 注释

## 译文

## 赏析
