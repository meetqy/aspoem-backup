---
id: xu-ji-da-cui-bo-yi-bai-xue-zhi-ju
title: 答崔伯易白雪之句
titlePinyin: da2 cui1 bo2 yi4 bai2 xue3 zhi1 ju4
titleSlug: da-cui-bo-yi-bai-xue-zhi-ju
author: 徐積
authorPinyin: xu2 ji1
authorSlug: xu-ji
dynasty: 宋
dynastyPinyin: song4
dynastySlug: song
tags: []
---

## 正文

- 北叟有奇歌，調與聲俱絕。
- 此歌本難名，强名爲白雪。
- 一唱白雲開，再唱青雲裂。
- 朝唱迎朱霞，暮唱入明月。
- 聲在明月宮，桂樹生秋風。
- 秋風吹明河，銀浪翻長虹。
- 河漢與海通，安知聲所終。
- 如此誰可知，但問牽牛公。
- 如此誰可聽，直須登青冥。
- 酒仙騎赤龍，詩仙騎長鯨。
- 一夜到平明，北叟聲且停。
- 遺響來南城，猶似孤鸞鳴。
- 南公對北叟，阮籍逢孫登。
- 阮籍正長嘯，孫登作鳳鳴。
- 羞殺阮步兵，笑殺孫先生。

## 拼音

- bei3 sou3 you3 qi2 ge1 ， diao4 yu3 sheng1 ju4 jue2 。
- ci3 ge1 ben3 nan2 ming2 ， qiang2 ming2 wei2 bai2 xue3 。
- yi2 chang4 bai2 yun2 kai1 ， zai4 chang4 qing1 yun2 lie4 。
- chao2 chang4 ying2 zhu1 xia2 ， mu4 chang4 ru4 ming2 yue4 。
- sheng1 zai4 ming2 yue4 gong1 ， gui4 shu4 sheng1 qiu1 feng1 。
- qiu1 feng1 chui1 ming2 he2 ， yin2 lang4 fan1 chang2 hong2 。
- he2 han4 yu3 hai3 tong1 ， an1 zhi1 sheng1 suo3 zhong1 。
- ru2 ci3 shui2 ke3 zhi1 ， dan4 wen4 qian1 niu2 gong1 。
- ru2 ci3 shui2 ke3 ting1 ， zhi2 xu1 deng1 qing1 ming2 。
- jiu3 xian1 qi2 chi4 long2 ， shi1 xian1 qi2 chang2 jing1 。
- yi2 ye4 dao4 ping2 ming2 ， bei3 sou3 sheng1 qie3 ting2 。
- yi2 xiang3 lai2 nan2 cheng2 ， you2 si4 gu1 luan2 ming2 。
- nan2 gong1 dui4 bei3 sou3 ， ruan3 ji2 feng2 sun1 deng1 。
- ruan3 ji2 zheng4 chang2 xiao4 ， sun1 deng1 zuo4 feng4 ming2 。
- xiu1 sha1 ruan3 bu4 bing1 ， xiao4 sha1 sun1 xian1 sheng0 。

## 注释

## 译文

## 赏析
