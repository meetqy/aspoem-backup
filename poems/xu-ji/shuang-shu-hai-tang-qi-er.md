---
id: xu-ji-shuang-shu-hai-tang-qi-er
title: 雙樹海棠  其二
titlePinyin: shuang1 shu4 hai3 tang2     qi2 er4
titleSlug: shuang-shu-hai-tang-qi-er
author: 徐積
authorPinyin: xu2 ji1
authorSlug: xu-ji
dynasty: 宋
dynastyPinyin: song4
dynastySlug: song
tags: []
---

## 正文

- 此花出在海州東，千濤萬浪圍山峰。
- 不知誰是栽花翁，花根屈曲蟠雙虹。
- 英英鬬繁葩葩豐，晨霞夕霞滴不供。
- 欻有神物射蛟龍，團團血濺摇春風。
- 超然花格非凡容，吳姬半嚲釵頭紅。
- 誰人移下海中山，神仙姊妹來人閒。
- 人閒無玉可消斑，歌姬舞態都且閑。
- 當時血淚亂瑶關，金槃洗面痕猶殷。
- 吹簫郎去先騎鸞，粧未成時情已闌。
- 漢臯臺下嬌蹣跚，曾解明珠瑶佩環。
- 無媒不嫁矜殊顔，自共美人香往還。
- 霓衣同步紺雲車，麻姑面上藏丹砂。
- 綠鬢已墜金釵斜，酒紅不著羅衫遮。
- 且教半笑含春華，但恐分飛成亂霞。
- 宜哉天下爲名花，連根都種名卿家。
- 溫溫容態孰可加，有如女德貞無邪。
- 共君醉倒插烏紗，從他羣兒笑啞啞。

## 拼音

- ci3 hua1 chu1 zai4 hai3 zhou1 dong1 ， qian1 tao1 wan4 lang4 wei2 shan1 feng1 。
- bu4 zhi1 shui2 shi4 zai1 hua1 weng1 ， hua1 gen1 qu1 qu1 pan2 shuang1 hong2 。
- ying1 ying1 dou4 fan2 pa1 pa1 feng1 ， chen2 xia2 xi1 xia2 di1 bu2 gong4 。
- chua1 you3 shen2 wu4 she4 jiao1 long2 ， tuan2 tuan2 xue4 jian4 yao2 chun1 feng1 。
- chao1 ran2 hua1 ge2 fei1 fan2 rong2 ， wu2 ji1 ban4 duo3 chai1 tou2 hong2 。
- shui2 ren2 yi2 xia4 hai3 zhong1 shan1 ， shen2 xian1 zi3 mei4 lai2 ren2 xian2 。
- ren2 xian2 wu2 yu4 ke3 xiao1 ban1 ， ge1 ji1 wu3 tai4 dou1 qie3 xian2 。
- dang1 shi2 xue4 lei4 luan4 yao2 guan1 ， jin1 pan2 xi3 mian4 hen2 you2 yin1 。
- chui1 xiao1 lang2 qu4 xian1 qi2 luan2 ， zhuang1 wei4 cheng2 shi2 qing2 yi3 lan2 。
- han4 gao1 tai2 xia4 jiao1 pan2 shan1 ， ceng2 jie3 ming2 zhu1 yao2 pei4 huan2 。
- wu2 mei2 bu2 jia4 jin1 shu1 yan2 ， zi4 gong4 mei3 ren2 xiang1 wang3 huan2 。
- ni2 yi1 tong2 bu4 gan4 yun2 ju1 ， ma2 gu1 mian4 shang4 cang2 dan1 sha1 。
- lü4 bin4 yi3 zhui4 jin1 chai1 xie2 ， jiu3 hong2 bu2 zhu4 luo2 shan1 zhe1 。
- qie3 jiao4 ban4 xiao4 han2 chun1 hua2 ， dan4 kong3 fen1 fei1 cheng2 luan4 xia2 。
- yi2 zai1 tian1 xia4 wei2 ming2 hua1 ， lian2 gen1 dou1 zhong3 ming2 qing1 jia1 。
- wen1 wen1 rong2 tai4 shu2 ke3 jia1 ， you3 ru2 nü3 de2 zhen1 wu2 xie2 。
- gong4 jun1 zui4 dao4 cha1 wu1 sha1 ， cong2 ta1 qun2 er2 xiao4 ya3 ya3 。

## 注释

## 译文

## 赏析
