---
id: xu-ji-yu-ji-bie-xiang-yu
title: 虞姬別項羽
titlePinyin: yu2 ji1 bie2 xiang4 yu3
titleSlug: yu-ji-bie-xiang-yu
author: 徐積
authorPinyin: xu2 ji1
authorSlug: xu-ji
dynasty: 唐
dynastyPinyin: tang2
dynastySlug: tang
tags: [] 
---

## 正文

- 妾向道，向道將軍施恩義，將軍一心靳財利。
- 妾向道，向道將軍莫要爲人患，坑却降兵二十萬。
- 懷王子嬰皆被誅，天地神人咸憤怨。
- 妾向道，向道將軍莫如任賢能，却信姦言疑范增。
- 當時若用范增者，將軍早已安天下。
- 天下成敗在一人，將軍左右多姦臣。
- 受却漢王金四萬，賣却君身與妾身。
- 妾向道，向道將軍不肯聽，將軍雖把漢王輕。
- 漢王聰明有大度，天下英雄能駕御。
- 將軍唯恃力拔山，到此悲歌猶不悟。
- 將軍不悟兮空悲歌，將軍雖悟兮其奈何。
- 賤妾須臾爲君死，將軍努力渡江波。

## 拼音

- qie4 xiang4 dao4 ， xiang4 dao4 jiang1 jun1 shi1 en1 yi4 ， jiang1 jun1 yi4 xin1 jin4 cai2 li4 。
- qie4 xiang4 dao4 ， xiang4 dao4 jiang1 jun1 mo4 yao4 wei2 ren2 huan4 ， keng1 que4 jiang4 bing1 er4 shi2 wan4 。
- huai2 wang2 zi3 ying1 jie1 bei4 zhu1 ， tian1 di4 shen2 ren2 xian2 fen4 yuan4 。
- qie4 xiang4 dao4 ， xiang4 dao4 jiang1 jun1 mo4 ru2 ren4 xian2 neng2 ， que4 xin4 jian1 yan2 yi2 fan4 zeng1 。
- dang1 shi2 ruo4 yong4 fan4 zeng1 zhe3 ， jiang1 jun1 zao3 yi3 an1 tian1 xia4 。
- tian1 xia4 cheng2 bai4 zai4 yi4 ren2 ， jiang1 jun1 zuo3 you4 duo1 jian1 chen2 。
- shou4 que4 han4 wang2 jin1 si4 wan4 ， mai4 que4 jun1 shen1 yu3 qie4 shen1 。
- qie4 xiang4 dao4 ， xiang4 dao4 jiang1 jun1 bu4 ken3 ting1 ， jiang1 jun1 sui1 ba3 han4 wang2 qing1 。
- han4 wang2 cong1 ming2 you3 da4 du4 ， tian1 xia4 ying1 xiong2 neng2 jia4 yu4 。
- jiang1 jun1 wei2 shi4 li4 ba2 shan1 ， dao4 ci3 bei1 ge1 you2 bu2 wu4 。
- jiang1 jun1 bu2 wu4 xi1 kong1 bei1 ge1 ， jiang1 jun1 sui1 wu4 xi1 qi2 nai4 he2 。
- jian4 qie4 xu1 yu2 wei2 jun1 si3 ， jiang1 jun1 nu3 li4 du4 jiang1 bo1 。

## 注释

## 译文

## 赏析
