---
id: xu-ji-cheng-lu-cui
title: 呈路倅
titlePinyin: cheng2 lu4 cui4
titleSlug: cheng-lu-cui
author: 徐積
authorPinyin: xu2 ji1
authorSlug: xu-ji
dynasty: 宋
dynastyPinyin: song4
dynastySlug: song
tags: []
---

## 正文

- 三十年居官，而無一椽屋。
- 隨身清風高，所至義行足。
- 今茲盡室來，何可久船宿。
- 奴僮已暴露，勿使乏饘粥。
- 也須謀外物，種取柳與菊。
- 記取節節高，愛我茅簷竹。
- 其時花盡落，手把麥黄綠。
- 公酌我須釂，公吟我須續。
- 慷慨見懷抱，靜介無所欲。
- 最是謁祠堂，老淚潸可掬。
- 邇來六七歲，病叟頭已禿。
- 萬事置浮雲，壯氣自滿腹。
- 感激論忠義，猶愛唐衢哭。
- 更思桓野王，把笛吹一曲。

## 拼音

- san1 shi2 nian2 ju1 guan1 ， er2 wu2 yi4 chuan2 wu1 。
- sui2 shen1 qing1 feng1 gao1 ， suo3 zhi4 yi4 xing2 zu2 。
- jin1 zi1 jin4 shi4 lai2 ， he2 ke3 jiu3 chuan2 su4 。
- nu2 tong2 yi3 bao4 lu4 ， wu4 shi3 fa2 zhan1 zhou1 。
- ye3 xu1 mou2 wai4 wu4 ， zhong3 qu3 liu3 yu3 ju2 。
- ji4 qu3 jie2 jie2 gao1 ， ai4 wo3 mao2 yan2 zhu2 。
- qi2 shi2 hua1 jin4 luo4 ， shou3 ba3 mai4 huang2 lü4 。
- gong1 zhuo2 wo3 xu1 jiao4 ， gong1 yin2 wo3 xu1 xu4 。
- kang1 kai3 jian4 huai2 bao4 ， jing4 jie4 wu2 suo3 yu4 。
- zui4 shi4 ye4 ci2 tang2 ， lao3 lei4 shan1 ke3 ju1 。
- er3 lai2 liu4 qi1 sui4 ， bing4 sou3 tou2 yi3 tu1 。
- wan4 shi4 zhi4 fu2 yun2 ， zhuang4 qi4 zi4 man3 fu4 。
- gan3 ji1 lun4 zhong1 yi4 ， you2 ai4 tang2 qu2 ku1 。
- geng4 si1 huan2 ye3 wang2 ， ba3 di2 chui1 yi4 qu3 。

## 注释

## 译文

## 赏析
