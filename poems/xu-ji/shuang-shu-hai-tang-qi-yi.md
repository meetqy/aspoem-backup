---
id: xu-ji-shuang-shu-hai-tang-qi-yi
title: 雙樹海棠  其一
titlePinyin: shuang1 shu4 hai3 tang2     qi2 yi1
titleSlug: shuang-shu-hai-tang-qi-yi
author: 徐積
authorPinyin: xu2 ji1
authorSlug: xu-ji
dynasty: 唐
dynastyPinyin: tang2
dynastySlug: tang
tags: [] 
---

## 正文

- 獨樹已難有，雙株豈易培。
- 東風三月後，濃艷一時開。
- 種是鴛鴦骨，根非玳瑁胎。
- 英英萬千數，滴滴四三枚。
- 恐淡添猩血，矜香棄麝煤。
- 鮫綃翡翠眼，寶鈿珊瑚杯。
- 絳節朝真去，丹砂駐貌迴。
- 童粧兩株色，花格一仙才。
- 自得驂鸞侶，何煩跨鳳臺。
- 明珠留漢水，碧洞寄天台。
- 對舉霓裳步，高鋪繡被堆。
- 超如御烟霧，勢欲擺塵埃。
- 冶艷皆泥滓，卑枝亦草萊。
- 好臨湘水照，莫近宋家栽。
- 漢殿昭陽寵，唐家學士才。
- 浴終蘭液濺，帖就茜羅裁。
- 惜粉輕勻面，偷霞試點顋。
- 急窺鸞鑑了，齊報玉人來。
- 不是沾紅雪，仍非汙落梅。
- 啼痕纔彷彿，佇立各徘徊。
- 真態有如此，深情安在哉。
- 歌闌都不語，舞困可堪推。
- 淡若疑相犯，烘然笑自媒。
- 畫眉郎忽誤，挾彈客應猜。
- 灑絳誰先戲，揮朱亦共陪。
- 差肩奉青帝，聯袂踏蒼苔。
- 好被金錢擲，宜兼玉箸催。
- 羅巾如可試，瑶枕謾爲灰。
- 供帳朝還暮，買春瓊與瑰。
- 一枝懷舊物，百醮費新醅。
- 目斷秦山遠，心分荆渚隈。
- 柔姿誰是偶，溫德汝爲魁。
- 綽綽閨房秀，匆匆風雨摧。
- 離歌連理曲，送酒合歡盃。
- 墜臉殷金谷，冤情怨馬嵬。
- 烟波水東去，歧路日西頹。
- 遺恨傳芳草，餘陰伴綠槐。
- 香魂如未散，相弔復相哀。

## 拼音

- du2 shu4 yi3 nan2 you3 ， shuang1 zhu1 qi3 yi4 pei2 。
- dong1 feng1 san1 yue4 hou4 ， nong2 yan4 yi4 shi2 kai1 。
- zhong3 shi4 yuan1 yang1 gu3 ， gen1 fei1 dai4 mao4 tai1 。
- ying1 ying1 wan4 qian1 shu4 ， di1 di1 si4 san1 mei2 。
- kong3 dan4 tian1 xing1 xue4 ， jin1 xiang1 qi4 she4 mei2 。
- jiao1 xiao1 fei3 cui4 yan3 ， bao3 dian4 shan1 hu2 bei1 。
- jiang4 jie2 chao2 zhen1 qu4 ， dan1 sha1 zhu4 mao4 hui2 。
- tong2 zhuang1 liang3 zhu1 se4 ， hua1 ge2 yi4 xian1 cai2 。
- zi4 de2 can1 luan2 lü3 ， he2 fan2 kua4 feng4 tai2 。
- ming2 zhu1 liu2 han4 shui3 ， bi4 dong4 ji4 tian1 tai2 。
- dui4 ju3 ni2 chang2 bu4 ， gao1 pu1 xiu4 bei4 dui1 。
- chao1 ru2 yu4 yan1 wu4 ， shi4 yu4 bai3 chen2 ai1 。
- ye3 yan4 jie1 ni2 zi3 ， bei1 zhi1 yi4 cao3 lai2 。
- hao3 lin2 xiang1 shui3 zhao4 ， mo4 jin4 song4 jia1 zai1 。
- han4 dian4 zhao1 yang2 chong3 ， tang2 jia1 xue2 shi4 cai2 。
- yu4 zhong1 lan2 ye4 jian4 ， tie1 jiu4 qian4 luo2 cai2 。
- xi1 fen3 qing1 yun2 mian4 ， tou1 xia2 shi4 dian3 sai1 。
- ji2 kui1 luan2 jian4 le0 ， qi2 bao4 yu4 ren2 lai2 。
- bu2 shi4 zhan1 hong2 xue3 ， reng2 fei1 wu1 luo4 mei2 。
- ti2 hen2 cai2 pang2 fu2 ， zhu4 li4 ge4 pai2 huai2 。
- zhen1 tai4 you3 ru2 ci3 ， shen1 qing2 an1 zai4 zai1 。
- ge1 lan2 dou1 bu4 yu3 ， wu3 kun4 ke3 kan1 tui1 。
- dan4 ruo4 yi2 xiang1 fan4 ， hong1 ran2 xiao4 zi4 mei2 。
- hua4 mei2 lang2 hu1 wu4 ， xie2 dan4 ke4 ying1 cai1 。
- sa3 jiang4 shui2 xian1 xi4 ， hui1 zhu1 yi4 gong4 pei2 。
- cha4 jian1 feng4 qing1 di4 ， lian2 mei4 ta4 cang1 tai2 。
- hao3 bei4 jin1 qian2 zhi4 ， yi2 jian1 yu4 zhu4 cui1 。
- luo2 jin1 ru2 ke3 shi4 ， yao2 zhen3 man2 wei2 hui1 。
- gong4 zhang4 chao2 huan2 mu4 ， mai3 chun1 qiong2 yu3 gui1 。
- yi4 zhi1 huai2 jiu4 wu4 ， bai3 jiao4 fei4 xin1 pei1 。
- mu4 duan4 qin2 shan1 yuan3 ， xin1 fen1 jing1 zhu3 wei1 。
- rou2 zi1 shui2 shi4 ou3 ， wen1 de2 ru3 wei2 kui2 。
- chuo4 chuo4 gui1 fang2 xiu4 ， cong1 cong1 feng1 yu3 cui1 。
- li2 ge1 lian2 li3 qu1 ， song4 jiu3 he2 huan1 bei1 。
- zhui4 lian3 yin1 jin1 gu3 ， yuan1 qing2 yuan4 ma3 wei2 。
- yan1 bo1 shui3 dong1 qu4 ， qi2 lu4 ri4 xi1 tui2 。
- yi2 hen4 chuan2 fang1 cao3 ， yu2 yin1 ban4 lü4 huai2 。
- xiang1 hun2 ru2 wei4 san4 ， xiang1 diao4 fu4 xiang1 ai1 。

## 注释

## 译文

## 赏析
