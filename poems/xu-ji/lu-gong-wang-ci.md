---
id: xu-ji-lu-gong-wang-ci
title: 魯恭王祠
titlePinyin: lu3 gong1 wang2 ci2
titleSlug: lu-gong-wang-ci
author: 徐積
authorPinyin: xu2 ji1
authorSlug: xu-ji
dynasty: 宋
dynastyPinyin: song4
dynastySlug: song
tags: []
---

## 正文

- 帝子非無賢，孰有恭王者。
- 脫身辭漢儲，一芥視天下。
- 勇故不失義，智故不失幾。
- 身既脫諸險，德亦潜其輝。
- 羣姦非無目，渾渾無罅窺。
- 陰謀不得奮，佞舌不得施。
- 以此終其身，萬世不可非。
- 初王受漢封，奉詔實都魯。
- 如何千載後，廟貌在東楚。
- 豈非王之賜，生嘗及茲土。
- 所以淮上人，世世作神宇。
- 然而鬼神道，不可接形聲。
- 所感唯以德，所通唯以誠。
- 去年冬不雪，江淮非一城。
- 人心誰無戚，蔡守最不寧。
- 守乃款王祠，俯伏祈於廷。
- 其日臘且盡，其夕大雪零。
- 前驅方入郭，後乘猶在坰。
- 田者歡於野，途者歡於行。
- 如饑哺斯食，如疾醫斯平。
- 驕陽遁無迹，和氣來有形。
- 因知王之心，雖歿不變更。
- 好誠而樂義，凜凜如平生。
- 一禱輒已應，爲賜良不輕。
- 侯拜神之貺，民歌侯之明。

## 拼音

- di4 zi3 fei1 wu2 xian2 ， shu2 you3 gong1 wang2 zhe3 。
- tuo1 shen1 ci2 han4 chu3 ， yi2 jie4 shi4 tian1 xia4 。
- yong3 gu4 bu4 shi1 yi4 ， zhi4 gu4 bu4 shi1 ji1 。
- shen1 ji4 tuo1 zhu1 xian3 ， de2 yi4 qian2 qi2 hui1 。
- qun2 jian1 fei1 wu2 mu4 ， hun2 hun2 wu2 xia4 kui1 。
- yin1 mou2 bu4 de2 fen4 ， ning4 she2 bu4 de2 shi1 。
- yi3 ci3 zhong1 qi2 shen1 ， wan4 shi4 bu4 ke3 fei1 。
- chu1 wang2 shou4 han4 feng1 ， feng4 zhao4 shi2 dou1 lu3 。
- ru2 he2 qian1 zai4 hou4 ， miao4 mao4 zai4 dong1 chu3 。
- qi3 fei1 wang2 zhi1 ci4 ， sheng1 chang2 ji2 zi1 tu3 。
- suo3 yi3 huai2 shang4 ren2 ， shi4 shi4 zuo4 shen2 yu3 。
- ran2 er2 gui3 shen2 dao4 ， bu4 ke3 jie1 xing2 sheng1 。
- suo3 gan3 wei2 yi3 de2 ， suo3 tong1 wei2 yi3 cheng2 。
- qu4 nian2 dong1 bu4 xue3 ， jiang1 huai2 fei1 yi4 cheng2 。
- ren2 xin1 shui2 wu2 qi1 ， cai4 shou3 zui4 bu4 ning2 。
- shou3 nai3 kuan3 wang2 ci2 ， fu3 fu2 qi2 wu1 ting2 。
- qi2 ri4 la4 qie3 jin4 ， qi2 xi1 da4 xue3 ling2 。
- qian2 qu1 fang1 ru4 guo1 ， hou4 cheng2 you2 zai4 jiong1 。
- tian2 zhe3 huan1 wu1 ye3 ， tu2 zhe3 huan1 wu1 xing2 。
- ru2 ji1 bu3 si1 shi2 ， ru2 ji2 yi1 si1 ping2 。
- jiao1 yang2 dun4 wu2 ji4 ， he2 qi4 lai2 you3 xing2 。
- yin1 zhi1 wang2 zhi1 xin1 ， sui1 mo4 bu2 bian4 geng4 。
- hao3 cheng2 er2 le4 yi4 ， lin3 lin3 ru2 ping2 sheng1 。
- yi4 dao3 zhe2 yi3 ying1 ， wei2 ci4 liang2 bu4 qing1 。
- hou2 bai4 shen2 zhi1 kuang4 ， min2 ge1 hou2 zhi1 ming2 。

## 注释

## 译文

## 赏析
