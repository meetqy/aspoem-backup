---
id: xu-ji-tai-hua
title: 太華
titlePinyin: tai4 hua2
titleSlug: tai-hua
author: 徐積
authorPinyin: xu2 ji1
authorSlug: xu-ji
dynasty: 唐
dynastyPinyin: tang2
dynastySlug: tang
tags: [] 
---

## 正文

- 怪怪不可狀，誰云仞五千。
- 直侵黄道穿，高傍白榆篇。
- 秀氣環秦甸，濃嵐滴渭川。
- 掌高長托日，漢狹半含巔。
- 夜響金丹杵，秋香玉井蓮。
- 排虛摧勁翮，橫銳决浮烟。
- 隠豹文章異，孤松節操堅。
- 渴虹麤飲澗，饑虎瘦吞泉。
- 磴道奇花合，杉株古蔓纏。
- 羣材皆挺特，餘壤可陶甄。
- 義獸期臻萃，妖狐困墜顛。
- 二關資控扼，萬里却腥羶。
- 真勢南衝斗，雄姿北闞燕。
- 波濤清大海，風雨到窮邊。
- 鎮壓地常靜，磨礱天更圓。
- 他山皆俯視，何物可齊肩。

## 拼音

- guai4 guai4 bu4 ke3 zhuang4 ， shui2 yun2 ren4 wu3 qian1 。
- zhi2 qin1 huang2 dao4 chuan1 ， gao1 bang4 bai2 yu2 pian1 。
- xiu4 qi4 huan2 qin2 dian4 ， nong2 lan2 di1 wei4 chuan1 。
- zhang3 gao1 chang2 tuo1 ri4 ， han4 xia2 ban4 han2 dian1 。
- ye4 xiang3 jin1 dan1 chu3 ， qiu1 xiang1 yu4 jing3 lian2 。
- pai2 xu1 cui1 jin4 he2 ， heng2 rui4 jue2 fu2 yan1 。
- yin3 bao4 wen2 zhang1 yi4 ， gu1 song1 jie2 cao1 jian1 。
- ke3 hong2 cu1 yin3 jian4 ， ji1 hu3 shou4 tun1 quan2 。
- deng4 dao4 qi2 hua1 he2 ， shan1 zhu1 gu3 man4 chan2 。
- qun2 cai2 jie1 ting3 te4 ， yu2 rang3 ke3 tao2 zhen1 。
- yi4 shou4 qi1 zhen1 cui4 ， yao1 hu2 kun4 zhui4 dian1 。
- er4 guan1 zi1 kong4 e4 ， wan4 li3 que4 xing1 shan1 。
- zhen1 shi4 nan2 chong1 dou4 ， xiong2 zi1 bei3 kan4 yan4 。
- bo1 tao1 qing1 da4 hai3 ， feng1 yu3 dao4 qiong2 bian1 。
- zhen4 ya1 di4 chang2 jing4 ， mo2 long2 tian1 geng4 yuan2 。
- ta1 shan1 jie1 fu3 shi4 ， he2 wu4 ke3 qi2 jian1 。

## 注释

## 译文

## 赏析
