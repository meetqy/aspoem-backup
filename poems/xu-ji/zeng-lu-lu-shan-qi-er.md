---
id: xu-ji-zeng-lu-lu-shan-qi-er
title: 贈盧魯山  其二
titlePinyin: zeng4 lu2 lu3 shan1     qi2 er4
titleSlug: zeng-lu-lu-shan-qi-er
author: 徐積
authorPinyin: xu2 ji1
authorSlug: xu-ji
dynasty: 宋
dynastyPinyin: song4
dynastySlug: song
tags: []
---

## 正文

- 一詩將兩年，不出非空然。
- 爲子有佳行，重爲進德篇。
- 孔孟有常處，四通八達路。
- 其道甚坦夷，行之莫能御。
- 夜思而晝行，求至慎勿遽。
- 存誠防他歧，積微從寸步。
- 積之能不已，其率可馳騖。
- 仁義固其常，忠信乃先具。
- 正直常與游，前却慎勿顧。
- 所謂氣馬者，尤宜審其御。
- 孟子言最詳，揚雄亦深悟。
- 勉之復勉之，子無忽吾語。
- 凡我今之人，皆欲達其所。
- 而况鄉閭中，待君爲處女。

## 拼音

- yi4 shi1 jiang1 liang3 nian2 ， bu4 chu1 fei1 kong1 ran2 。
- wei2 zi3 you3 jia1 xing2 ， zhong4 wei2 jin4 de2 pian1 。
- kong3 meng4 you3 chang2 chu3 ， si4 tong1 ba1 da2 lu4 。
- qi2 dao4 shen4 tan3 yi2 ， xing2 zhi1 mo4 neng2 yu4 。
- ye4 si1 er2 zhou4 xing2 ， qiu2 zhi4 shen4 wu4 ju4 。
- cun2 cheng2 fang2 ta1 qi2 ， ji1 wei1 cong2 cun4 bu4 。
- ji1 zhi1 neng2 bu4 yi3 ， qi2 lü4 ke3 chi2 wu4 。
- ren2 yi4 gu4 qi2 chang2 ， zhong1 xin4 nai3 xian1 ju4 。
- zheng4 zhi2 chang2 yu3 you2 ， qian2 que4 shen4 wu4 gu4 。
- suo3 wei4 qi4 ma3 zhe3 ， you2 yi2 shen3 qi2 yu4 。
- meng4 zi3 yan2 zui4 xiang2 ， yang2 xiong2 yi4 shen1 wu4 。
- mian3 zhi1 fu4 mian3 zhi1 ， zi3 wu2 hu1 wu2 yu3 。
- fan2 wo3 jin1 zhi1 ren2 ， jie1 yu4 da2 qi2 suo3 。
- er2 kuang4 xiang1 lü2 zhong1 ， dai4 jun1 wei2 chu3 nü3 。

## 注释

## 译文

## 赏析
