---
id: xu-ji-da-fan-jun-xi-fan-fan-ai-hua-zhi-ju
title: 答范君錫汎汎愛花之句
titlePinyin: da2 fan4 jun1 xi1 fan4 fan4 ai4 hua1 zhi1 ju4
titleSlug: da-fan-jun-xi-fan-fan-ai-hua-zhi-ju
author: 徐積
authorPinyin: xu2 ji1
authorSlug: xu-ji
dynasty: 宋
dynastyPinyin: song4
dynastySlug: song
tags: []
---

## 正文

- 汎汎愛花非愛一，范掾愛花如此密。
- 一從春色到人閒，每月弄花三十日。
- 第一花中愛牡丹，待與金釵共玉冠。
- 第二桃花及杏花，此花大抵顔色奢。
- 又愛牆頭看海棠，亂點燕脂如急粧。
- 更無閒暇及芳草，却解迴頭覷綠楊。
- 其餘好花有何限，范掾看花眼頭爛。
- 見花如見故人來，尋花太緊攀花慢。
- 洛陽城內騎馬走，山陽城外坐監酒。
- 坐地愛花情更深，時時取酒爲花斟。
- 誰知有此風流掾，詩情酒興紛如霰。
- 好來閑伴老翁吟，老翁是物吟將遍。
- 海閒亦有蟠桃花，可能同發乘桴願。

## 拼音

- fan4 fan4 ai4 hua1 fei1 ai4 yi1 ， fan4 yuan4 ai4 hua1 ru2 ci3 mi4 。
- yi4 cong2 chun1 se4 dao4 ren2 xian2 ， mei3 yue4 nong4 hua1 san1 shi2 ri4 。
- di4 yi1 hua1 zhong1 ai4 mu3 dan1 ， dai4 yu3 jin1 chai1 gong4 yu4 guan1 。
- di4 er4 tao2 hua1 ji2 xing4 hua1 ， ci3 hua1 da4 di3 yan2 se4 she1 。
- you4 ai4 qiang2 tou2 kan4 hai3 tang2 ， luan4 dian3 yan4 zhi1 ru2 ji2 zhuang1 。
- geng4 wu2 xian2 xia2 ji2 fang1 cao3 ， que4 jie3 hui2 tou2 qu4 lü4 yang2 。
- qi2 yu2 hao3 hua1 you3 he2 xian4 ， fan4 yuan4 kan4 hua1 yan3 tou2 lan4 。
- jian4 hua1 ru2 jian4 gu4 ren2 lai2 ， xun2 hua1 tai4 jin3 pan1 hua1 man4 。
- luo4 yang2 cheng2 nei4 qi2 ma3 zou3 ， shan1 yang2 cheng2 wai4 zuo4 jian1 jiu3 。
- zuo4 di4 ai4 hua1 qing2 geng4 shen1 ， shi2 shi2 qu3 jiu3 wei2 hua1 zhen1 。
- shui2 zhi1 you3 ci3 feng1 liu2 yuan4 ， shi1 qing2 jiu3 xing1 fen1 ru2 xian4 。
- hao3 lai2 xian2 ban4 lao3 weng1 yin2 ， lao3 weng1 shi4 wu4 yin2 jiang1 bian4 。
- hai3 xian2 yi4 you3 pan2 tao2 hua1 ， ke3 neng2 tong2 fa1 cheng2 fu2 yuan4 。

## 注释

## 译文

## 赏析
