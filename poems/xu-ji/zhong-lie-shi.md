---
id: xu-ji-zhong-lie-shi
title: 忠烈詩
titlePinyin: zhong1 lie4 shi1
titleSlug: zhong-lie-shi
author: 徐積
authorPinyin: xu2 ji1
authorSlug: xu-ji
dynasty: 唐
dynastyPinyin: tang2
dynastySlug: tang
tags: [] 
---

## 正文

- 在昔皇祐，蠻黨交構。
- 聚爲伏梟，起爲攫獸。
- 出人不意，其鋒甚銳。
- 州無敵兵，城無守備。
- 所在奔亡，賊勢益張。
- 橫身扞蔽，爰有晉康。
- 羸兵數百，摧堅沮敵。
- 殊死血戰，氣吞逆賊。
- 按劍一呼，眥裂吻拆。
- 凶焰方熾，公方虎視。
- 人方憂死，飽食鼾睡。
- 勇如項籍，哀歌惻惻，爲虞姬泣。
- 康州不然，忘其妻息。
- 猛如敖曹，强梁粗豪，伏藏於橋。
- 康州不然，坐叱凶妖。
- 李陵壯夫，終降匈奴，老母何辜。
- 顔魯雖賢，所守不堅，大節不全。
- 奇哉康州，其勇絕類。
- 以義配勇，其本在內。
- 不動如山，不傾如地。
- 何物可摇，何兵可制。
- 如令不死，社稷所恃。
- 如令復生，可備宿衛。
- 佩刀驂乘，勢戟殿陛。
- 用之朝廷，朝廷之綱。
- 使當一面，勝於金湯。
- 無疆無界，人迹鬼方。
- 知有斯人，中國之光。
- 若斯人者，决不徇利。
- 肝膽可瀝，頭璧可碎。
- 生乎由是，死乎由是。
- 生亦可貴，死亦可貴。
- 死而有子，時方三歲。
- 死中得活，此乃天意。
- 使世其家，世爲忠義。
- 子子孫孫，永不失墜。
- 我爲此詩，激勵萬世。

## 拼音

- zai4 xi1 huang2 you4 ， man2 dang3 jiao1 gou4 。
- ju4 wei2 fu2 xiao1 ， qi3 wei2 jue2 shou4 。
- chu1 ren2 bu2 yi4 ， qi2 feng1 shen4 rui4 。
- zhou1 wu2 di2 bing1 ， cheng2 wu2 shou3 bei4 。
- suo3 zai4 ben1 wang2 ， zei2 shi4 yi4 zhang1 。
- heng2 shen1 han4 bi4 ， yuan2 you3 jin4 kang1 。
- lei2 bing1 shu4 bai3 ， cui1 jian1 ju3 di2 。
- shu1 si3 xue4 zhan4 ， qi4 tun1 ni4 zei2 。
- an4 jian4 yi4 hu1 ， zi4 lie4 wen3 chai1 。
- xiong1 yan4 fang1 chi4 ， gong1 fang1 hu3 shi4 。
- ren2 fang1 you1 si3 ， bao3 shi2 han1 shui4 。
- yong3 ru2 xiang4 ji2 ， ai1 ge1 ce4 ce4 ， wei2 yu2 ji1 qi4 。
- kang1 zhou1 bu4 ran2 ， wang4 qi2 qi1 xi1 。
- meng3 ru2 ao2 cao2 ， qiang2 liang2 cu1 hao2 ， fu2 cang2 wu1 qiao2 。
- kang1 zhou1 bu4 ran2 ， zuo4 chi4 xiong1 yao1 。
- li3 ling2 zhuang4 fu1 ， zhong1 jiang4 xiong1 nu2 ， lao3 mu3 he2 gu1 。
- yan2 lu3 sui1 xian2 ， suo3 shou3 bu4 jian1 ， da4 jie2 bu4 quan2 。
- qi2 zai1 kang1 zhou1 ， qi2 yong3 jue2 lei4 。
- yi3 yi4 pei4 yong3 ， qi2 ben3 zai4 nei4 。
- bu2 dong4 ru2 shan1 ， bu4 qing1 ru2 di4 。
- he2 wu4 ke3 yao2 ， he2 bing1 ke3 zhi4 。
- ru2 ling4 bu4 si3 ， she4 ji4 suo3 shi4 。
- ru2 ling4 fu4 sheng1 ， ke3 bei4 su4 wei4 。
- pei4 dao1 can1 cheng2 ， shi4 ji3 dian4 bi4 。
- yong4 zhi1 chao2 ting2 ， chao2 ting2 zhi1 gang1 。
- shi3 dang1 yi2 mian4 ， sheng4 wu1 jin1 tang1 。
- wu2 jiang1 wu2 jie4 ， ren2 ji4 gui3 fang1 。
- zhi1 you3 si1 ren2 ， zhong1 guo2 zhi1 guang1 。
- ruo4 si1 ren2 zhe3 ， jue2 bu2 xun4 li4 。
- gan1 dan3 ke3 li4 ， tou2 bi4 ke3 sui4 。
- sheng1 hu1 you2 shi4 ， si3 hu1 you2 shi4 。
- sheng1 yi4 ke3 gui4 ， si3 yi4 ke3 gui4 。
- si3 er2 you3 zi3 ， shi2 fang1 san1 sui4 。
- si3 zhong1 de2 huo2 ， ci3 nai3 tian1 yi4 。
- shi3 shi4 qi2 jia1 ， shi4 wei2 zhong1 yi4 。
- zi3 zi3 sun1 sun1 ， yong3 bu4 shi1 zhui4 。
- wo3 wei2 ci3 shi1 ， ji1 li4 wan4 shi4 。

## 注释

## 译文

## 赏析
