---
id: xu-ji-nan-shan-you-qi-mu-zeng-shen-yan-lin
title: 南山有奇木贈慎彥鄰
titlePinyin: nan2 shan1 you3 qi2 mu4 zeng4 shen4 yan4 lin2
titleSlug: nan-shan-you-qi-mu-zeng-shen-yan-lin
author: 徐積
authorPinyin: xu2 ji1
authorSlug: xu-ji
dynasty: 宋
dynastyPinyin: song4
dynastySlug: song
tags: []
---

## 正文

- 人皆患窮餓，子獨無寒饑。
- 子乃何爲者，汲汲售於是。
- 漢之公孫弘，唐之張柬之。
- 子豈不知此，與世相驅馳。
- 南山有奇木，犖犖松檜姿。
- 此木在深山，年代不可知。
- 烟雲終日蔭，雨露早夜滋。
- 一幹可爲棟，一枝可爲榱。
- 耽耽廊廟中，小大皆可施。
- 子豈不知此，汲汲將何爲。
- 子其自努力，發憤而忘疲。
- 孔孟非異域，行者皆可幾。
- 退之雖絕足，大步亦可追。
- 嗟子之兄弟，與我如四支。
- 余言子其聽，無使我歔欷。

## 拼音

- ren2 jie1 huan4 qiong2 e4 ， zi3 du2 wu2 han2 ji1 。
- zi3 nai3 he2 wei2 zhe3 ， ji2 ji2 shou4 wu1 shi4 。
- han4 zhi1 gong1 sun1 hong2 ， tang2 zhi1 zhang1 jian3 zhi1 。
- zi3 qi3 bu4 zhi1 ci3 ， yu3 shi4 xiang4 qu1 chi2 。
- nan2 shan1 you3 qi2 mu4 ， luo4 luo4 song1 gui4 zi1 。
- ci3 mu4 zai4 shen1 shan1 ， nian2 dai4 bu4 ke3 zhi1 。
- yan1 yun2 zhong1 ri4 yin1 ， yu3 lu4 zao3 ye4 zi1 。
- yi2 gan4 ke3 wei2 dong4 ， yi4 zhi1 ke3 wei2 cui1 。
- dan1 dan1 lang2 miao4 zhong1 ， xiao3 da4 jie1 ke3 shi1 。
- zi3 qi3 bu4 zhi1 ci3 ， ji2 ji2 jiang1 he2 wei2 。
- zi3 qi2 zi4 nu3 li4 ， fa1 fen4 er2 wang4 pi2 。
- kong3 meng4 fei1 yi4 yu4 ， xing2 zhe3 jie1 ke3 ji1 。
- tui4 zhi1 sui1 jue2 zu2 ， da4 bu4 yi4 ke3 zhui1 。
- jie1 zi3 zhi1 xiong1 di4 ， yu3 wo3 ru2 si4 zhi1 。
- yu2 yan2 zi3 qi2 ting1 ， wu2 shi3 wo3 xu1 xi1 。

## 注释

## 译文

## 赏析
