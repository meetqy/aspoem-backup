---
id: xu-ji-gao-lou-chun
title: 高樓春
titlePinyin: gao1 lou2 chun1
titleSlug: gao-lou-chun
author: 徐積
authorPinyin: xu2 ji1
authorSlug: xu-ji
dynasty: 宋
dynastyPinyin: song4
dynastySlug: song
tags: []
---

## 正文

- 山陽有客似相如，身著儒衣當酒壚。
- 塵埃市井不到處，烟霞往往生衣裾。
- 一竿橫掛數幅帛，題云酒味如醍醐。
- 三月高樓滿春色，椒漿瓊液盈金壺。
- 盤羅江筍烹淮魚，櫻實赤玉梅紺膚。
- 彈絲敲金半空裏，醉揮玉爵撞珊瑚。
- 憑闌直下是烟火，坐上清風凌太虛。
- 夜深正然紅蠟燭，羅幕遮風留客宿。
- 是人俱愛何家樓，自是何君德如玉。

## 拼音

- shan1 yang2 you3 ke4 si4 xiang1 ru2 ， shen1 zhu4 ru2 yi1 dang1 jiu3 lu2 。
- chen2 ai1 shi4 jing3 bu2 dao4 chu3 ， yan1 xia2 wang3 wang3 sheng1 yi1 ju1 。
- yi4 gan1 heng2 gua4 shu4 fu2 bo2 ， ti2 yun2 jiu3 wei4 ru2 ti2 hu2 。
- san1 yue4 gao1 lou2 man3 chun1 se4 ， jiao1 jiang1 qiong2 ye4 ying2 jin1 hu2 。
- pan2 luo2 jiang1 sun3 peng1 huai2 yu2 ， ying1 shi2 chi4 yu4 mei2 gan4 fu1 。
- dan4 si1 qiao1 jin1 ban4 kong1 li3 ， zui4 hui1 yu4 jue2 zhuang4 shan1 hu2 。
- ping2 lan2 zhi2 xia4 shi4 yan1 huo3 ， zuo4 shang4 qing1 feng1 ling2 tai4 xu1 。
- ye4 shen1 zheng4 ran2 hong2 la4 zhu2 ， luo2 mu4 zhe1 feng1 liu2 ke4 su4 。
- shi4 ren2 ju4 ai4 he2 jia1 lou2 ， zi4 shi4 he2 jun1 de2 ru2 yu4 。

## 注释

## 译文

## 赏析
