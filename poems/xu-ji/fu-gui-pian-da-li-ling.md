---
id: xu-ji-fu-gui-pian-da-li-ling
title: 富貴篇答李令
titlePinyin: fu4 gui4 pian1 da2 li3 ling4
titleSlug: fu-gui-pian-da-li-ling
author: 徐積
authorPinyin: xu2 ji1
authorSlug: xu-ji
dynasty: 宋
dynastyPinyin: song4
dynastySlug: song
tags: []
---

## 正文

- 我有一筒詩，寫出千年意。
- 將令後世觀，不是前言戲。
- 感君再唱洞庭謠，我亦重歌酬子惠。
- 古人達者嘗有云，富不如貧賤勝貴。
- 君不見古之富貴郎，父祖俱封異姓王。
- 一門五侯三將軍，弟兄同入中書堂。
- 對開大第連幾坊，私門列戟森鋒鋩。
- 十二簾捲珠熒煌，雙姬扶起坐牙牀。
- 綠鬟紅袖花成行，左盼右顧生春陽。
- 高車食客劍佩鏘，堂上已滿坐兩廊。
- 巨鑊大鼎烹牛羊，玉壺挹酒金船長。
- 美人拜客求盡觴，歌姬一誤已絕吭。
- 纏頭彩幣堆如岡，酬歌買笑金鴛鴦。
- 奴袍火浣直兩箱，三千廐馬紅錦障。
- 厠幃文繡爐薰香，更衣侍妾如閨房。
- 主人意氣秋鷹揚，其心端如彩鳳凰。
- 一言合意青雲翔，須臾睚眦磨刀鎗。
- 門前臘月可烘裳，一日失勢成冰隍。
- 小者腰領屍道旁，大者連頸宗族亡。
- 犬鷄散盡空遺牆，野鳥入室山魈藏。
- 嗚呼哀哉可歎傷，至死不悟猶陸梁。
- 古來如此有多少，豈似洞庭湖上老。
- 無租無稅一生閒，有飯有魚一杯飽。
- 日落波閒烟正昏，雲開湖口山光曉。
- 棹翁適自巴陵迴，掛帆直指瀟湘道。
- 有言不問俗窮通，何憂可入翁懷抱。
- 修竿短棹已自足，更有前村一茅屋。
- 賣魚沽酒任醉醒，繡戶朱門自歌哭。
- 嗟予未往心先慕，更謝棹翁詢去住。
- 風前月下有誰知，醉魄吟魂自來去。
- 堂前畫作荆南圖，夢中記得巴陵路。

## 拼音

- wo3 you3 yi4 tong3 shi1 ， xie3 chu1 qian1 nian2 yi4 。
- jiang1 ling4 hou4 shi4 guan1 ， bu2 shi4 qian2 yan2 xi4 。
- gan3 jun1 zai4 chang4 dong4 ting2 yao2 ， wo3 yi4 zhong4 ge1 chou2 zi3 hui4 。
- gu3 ren2 da2 zhe3 chang2 you3 yun2 ， fu4 bu4 ru2 pin2 jian4 sheng4 gui4 。
- jun1 bu2 jian4 gu3 zhi1 fu4 gui4 lang2 ， fu4 zu3 ju4 feng1 yi4 xing4 wang2 。
- yi4 men2 wu3 hou2 san1 jiang1 jun1 ， di4 xiong0 tong2 ru4 zhong1 shu1 tang2 。
- dui4 kai1 da4 di4 lian2 ji1 fang1 ， si1 men2 lie4 ji3 sen1 feng1 mang2 。
- shi2 er4 lian2 juan3 zhu1 ying2 huang2 ， shuang1 ji1 fu2 qi3 zuo4 ya2 chuang2 。
- lü4 huan2 hong2 xiu4 hua1 cheng2 xing2 ， zuo3 pan4 you4 gu4 sheng1 chun1 yang2 。
- gao1 ju1 shi2 ke4 jian4 pei4 qiang1 ， tang2 shang4 yi3 man3 zuo4 liang3 lang2 。
- ju4 huo4 da4 ding3 peng1 niu2 yang2 ， yu4 hu2 yi4 jiu3 jin1 chuan2 chang2 。
- mei3 ren2 bai4 ke4 qiu2 jin4 shang1 ， ge1 ji1 yi2 wu4 yi3 jue2 keng1 。
- chan2 tou2 cai3 bi4 dui1 ru2 gang1 ， chou2 ge1 mai3 xiao4 jin1 yuan1 yang1 。
- nu2 pao2 huo3 huan4 zhi2 liang3 xiang1 ， san1 qian1 jiu4 ma3 hong2 jin3 zhang4 。
- ce4 wei2 wen2 xiu4 lu2 xun1 xiang1 ， geng1 yi1 shi4 qie4 ru2 gui1 fang2 。
- zhu3 ren2 yi4 qi4 qiu1 ying1 yang2 ， qi2 xin1 duan1 ru2 cai3 feng4 huang2 。
- yi4 yan2 he2 yi4 qing1 yun2 xiang2 ， xu1 yu2 ya2 zi4 mo2 dao1 qiang1 。
- men2 qian2 la4 yue4 ke3 hong1 shang0 ， yi2 ri4 shi1 shi4 cheng2 bing1 huang2 。
- xiao3 zhe3 yao1 ling3 shi1 dao4 pang2 ， da4 zhe3 lian2 jing3 zong1 zu2 wang2 。
- quan3 ji1 san4 jin4 kong1 yi2 qiang2 ， ye3 niao3 ru4 shi4 shan1 xiao1 cang2 。
- wu1 hu1 ai1 zai1 ke3 tan4 shang1 ， zhi4 si3 bu2 wu4 you2 lu4 liang2 。
- gu3 lai2 ru2 ci3 you3 duo1 shao3 ， qi3 si4 dong4 ting2 hu2 shang4 lao3 。
- wu2 zu1 wu2 shui4 yi4 sheng1 xian2 ， you3 fan4 you3 yu2 yi4 bei1 bao3 。
- ri4 luo4 bo1 xian2 yan1 zheng4 hun1 ， yun2 kai1 hu2 kou3 shan1 guang1 xiao3 。
- zhao4 weng1 shi4 zi4 ba1 ling2 hui2 ， gua4 fan1 zhi2 zhi3 xiao1 xiang1 dao4 。
- you3 yan2 bu2 wen4 su2 qiong2 tong1 ， he2 you1 ke3 ru4 weng1 huai2 bao4 。
- xiu1 gan1 duan3 zhao4 yi3 zi4 zu2 ， geng4 you3 qian2 cun1 yi4 mao2 wu1 。
- mai4 yu2 gu1 jiu3 ren4 zui4 xing3 ， xiu4 hu4 zhu1 men2 zi4 ge1 ku1 。
- jie1 yu3 wei4 wang3 xin1 xian1 mu4 ， geng4 xie4 zhao4 weng1 xun2 qu4 zhu4 。
- feng1 qian2 yue4 xia4 you3 shui2 zhi1 ， zui4 po4 yin2 hun2 zi4 lai2 qu4 。
- tang2 qian2 hua4 zuo4 jing1 nan2 tu2 ， meng4 zhong1 ji4 de2 ba1 ling2 lu4 。

## 注释

## 译文

## 赏析
