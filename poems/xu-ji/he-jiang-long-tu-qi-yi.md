---
id: xu-ji-he-jiang-long-tu-qi-yi
title: 和蔣龍圖  其一
titlePinyin: he2 jiang3 long2 tu2     qi2 yi1
titleSlug: he-jiang-long-tu-qi-yi
author: 徐積
authorPinyin: xu2 ji1
authorSlug: xu-ji
dynasty: 宋
dynastyPinyin: song4
dynastySlug: song
tags: []
---

## 正文

- 公之所設施，道德之餘事。
- 有性給其才，無物蔽其意。
- 大車積以載，牛刀迎者解。
- 以要操其綱，以妙觀其會。
- 善譽不盡知，善毀沒可譏。
- 校之古人輩，彼若有所爲。
- 公之所然者，以智不以鑿。
- 其力日以裕，其濟日以博。
- 至於我曹者，使相望相聞。
- 猶能領官屬，携詩叩吾門。
- 先看陶家柳，次看陶家菊。
- 茶中許投花，坐上呼燃燭。
- 顧我爲樂叟，勉我以不倦。
- 我是孟東野，終附鄭公傳。

## 拼音

- gong1 zhi1 suo3 she4 shi1 ， dao4 de2 zhi1 yu2 shi4 。
- you3 xing4 gei3 qi2 cai2 ， wu2 wu4 bi4 qi2 yi4 。
- da4 ju1 ji1 yi3 zai4 ， niu2 dao1 ying2 zhe3 jie3 。
- yi3 yao4 cao1 qi2 gang1 ， yi3 miao4 guan1 qi2 hui4 。
- shan4 yu4 bu2 jin4 zhi1 ， shan4 hui3 mei2 ke3 ji1 。
- xiao4 zhi1 gu3 ren2 bei4 ， bi3 ruo4 you3 suo3 wei2 。
- gong1 zhi1 suo3 ran2 zhe3 ， yi3 zhi4 bu4 yi3 zao2 。
- qi2 li4 ri4 yi3 yu4 ， qi2 ji4 ri4 yi3 bo2 。
- zhi4 yu2 wo3 cao2 zhe3 ， shi3 xiang1 wang4 xiang1 wen2 。
- you2 neng2 ling3 guan1 shu3 ， xie2 shi1 kou4 wu2 men2 。
- xian1 kan4 tao2 jia1 liu3 ， ci4 kan4 tao2 jia1 ju2 。
- cha2 zhong1 xu1 tou2 hua1 ， zuo4 shang4 hu1 ran2 zhu2 。
- gu4 wo3 wei2 le4 sou3 ， mian3 wo3 yi3 bu2 juan4 。
- wo3 shi4 meng4 dong1 ye3 ， zhong1 fu4 zheng4 gong1 chuan2 。

## 注释

## 译文

## 赏析
