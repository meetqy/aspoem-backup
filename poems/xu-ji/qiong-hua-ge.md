---
id: xu-ji-qiong-hua-ge
title: 瓊花歌
titlePinyin: qiong2 hua1 ge1
titleSlug: qiong-hua-ge
author: 徐積
authorPinyin: xu2 ji1
authorSlug: xu-ji
dynasty: 唐
dynastyPinyin: tang2
dynastySlug: tang
tags: [] 
---

## 正文

- 春皇自厭花多紅，欲得花顔如玉容。
- 春皇青女深相得，先教斂與秋霜色。
- 乃有雪月供光，星榆獻白，艑量銀漢琉璃濕。
- 人閒美玉搗作灰，荆山崑山鬼神泣。
- 天上有人名玉女，投壺之外能爲素。
- 姑射神人解種花，先須此物爲根芽。
- 天罅地竅掬精粹，蟾身驪頷偷光華。
- 其時正是天地交，二氣上下陰陽調。
- 此花孕育得其正，其閒邪氣無纖毫。
- 所以其色爲正色，出乎其類拔乎萃。
- 一如君子有諸內，粹然其色見於外。
- 三月將盡四月前，百花開盡春蕭然。
- 揚州日暖花開未，春香不動花房閉。
- 仙掌秋高玉露濃，蛟人泣下珠璣碎。
- 黄鸝本是花中客，啼盡好聲求不得。
- 春皇費盡養花心，春風使盡開花力。
- 春歸鶑去花始開，誰人放出深閨來。
- 唐家天子太平時，太真浴罷華清池。
- 紅裳繡袂厭君眼，更作地仙披羽衣。
- 麻姑睡起蓬萊島，風吹玉面秋天曉。
- 洛川女子能長生，水中肌骨成瑶瓊。
- 褒姒不見諸侯兵，盡日不笑如無情。
- 宋玉移家安在哉，東鄰不畫臙脂腮。
- 卓文君去成都速，錦衣金翠慵裝束。
- 吹簫客貌果何如，見說其人名弄玉。
- 若比此花俱不足，淫妖怪艷文之累。
- 一如婦人有賢德，不爲邪色辭正色。
- 孀居之女能自持，終身唯著大練衣。
- 又如正色立朝者，不以柔媚爲奸欺。
- 以此論之乃可重，人之不正將胡爲。
- 論德乃是花之傑，論色乃是花之絕。
- 洛陽花名古云好，看花須向揚州道。
- 君不見去年花下吹黑風，霹靂閃電搜玉龍。
- 此時半夜花光中，不覺屈曲蟠長虹。
- 又不聞天上琳琅樹，種在煙霞最深處。
- 白雲枝葉白玉英，此花莫是琳琅精。
- 此花愛圓不愛缺，一樹花開似明月。
- 襄王半夜指爲雲，謝女黄昏吟作雪。
- 杏花俗艷梨花粗，柳花細碎梅花疏。
- 桃花不正其容冶，牡丹不謹其體舒。
- 如此之類無足奇，此花之外更有誰。
- 世非紅紫不入眼，此花何用求人知。
- 詩人自與花相期，長告年年乞一枝。

## 拼音

- chun1 huang2 zi4 yan4 hua1 duo1 hong2 ， yu4 de2 hua1 yan2 ru2 yu4 rong2 。
- chun1 huang2 qing1 nü3 shen1 xiang1 de2 ， xian1 jiao4 lian3 yu3 qiu1 shuang1 se4 。
- nai3 you3 xue3 yue4 gong4 guang1 ， xing1 yu2 xian4 bai2 ， bian4 liang2 yin2 han4 liu2 li2 shi1 。
- ren2 xian2 mei3 yu4 dao3 zuo4 hui1 ， jing1 shan1 kun1 shan1 gui3 shen2 qi4 。
- tian1 shang4 you3 ren2 ming2 yu4 nü3 ， tou2 hu2 zhi1 wai4 neng2 wei2 su4 。
- gu1 ye4 shen2 ren2 jie3 zhong3 hua1 ， xian1 xu1 ci3 wu4 wei2 gen1 ya2 。
- tian1 xia4 di4 qiao4 ju1 jing1 cui4 ， chan2 shen1 li2 han4 tou1 guang1 hua2 。
- qi2 shi2 zheng4 shi4 tian1 di4 jiao1 ， er4 qi4 shang4 xia4 yin1 yang2 diao4 。
- ci3 hua1 yun4 yu4 de2 qi2 zheng4 ， qi2 xian2 xie2 qi4 wu2 xian1 hao2 。
- suo3 yi3 qi2 se4 wei2 zheng4 se4 ， chu1 hu1 qi2 lei4 ba2 hu1 cui4 。
- yi4 ru2 jun1 zi3 you3 zhu1 nei4 ， cui4 ran2 qi2 se4 jian4 wu1 wai4 。
- san1 yue4 jiang1 jin4 si4 yue4 qian2 ， bai3 hua1 kai1 jin4 chun1 xiao1 ran2 。
- yang2 zhou1 ri4 nuan3 hua1 kai1 wei4 ， chun1 xiang1 bu2 dong4 hua1 fang2 bi4 。
- xian1 zhang3 qiu1 gao1 yu4 lu4 nong2 ， jiao1 ren2 qi4 xia4 zhu1 ji1 sui4 。
- huang2 li2 ben3 shi4 hua1 zhong1 ke4 ， ti2 jin4 hao3 sheng1 qiu2 bu4 de2 。
- chun1 huang2 fei4 jin4 yang3 hua1 xin1 ， chun1 feng1 shi3 jin4 kai1 hua1 li4 。
- chun1 gui1 ying1 qu4 hua1 shi3 kai1 ， shui2 ren2 fang4 chu1 shen1 gui1 lai2 。
- tang2 jia1 tian1 zi3 tai4 ping2 shi2 ， tai4 zhen1 yu4 ba4 hua2 qing1 chi2 。
- hong2 shang0 xiu4 mei4 yan4 jun1 yan3 ， geng4 zuo4 di4 xian1 pi1 yu3 yi1 。
- ma2 gu1 shui4 qi3 peng2 lai2 dao3 ， feng1 chui1 yu4 mian4 qiu1 tian1 xiao3 。
- luo4 chuan1 nü3 zi3 neng2 chang2 sheng1 ， shui3 zhong1 ji1 gu3 cheng2 yao2 qiong2 。
- bao1 si4 bu2 jian4 zhu1 hou2 bing1 ， jin4 ri4 bu2 xiao4 ru2 wu2 qing2 。
- song4 yu4 yi2 jia1 an1 zai4 zai1 ， dong1 lin2 bu2 hua4 yan1 zhi1 sai1 。
- zhuo2 wen2 jun1 qu4 cheng2 du1 su4 ， jin3 yi1 jin1 cui4 yong1 zhuang1 shu4 。
- chui1 xiao1 ke4 mao4 guo3 he2 ru2 ， jian4 shuo1 qi2 ren2 ming2 nong4 yu4 。
- ruo4 bi3 ci3 hua1 ju4 bu4 zu2 ， yin2 yao1 guai4 yan4 wen2 zhi1 lei4 。
- yi4 ru2 fu4 ren2 you3 xian2 de2 ， bu4 wei2 xie2 se4 ci2 zheng4 se4 。
- shuang1 ju1 zhi1 nü3 neng2 zi4 chi2 ， zhong1 shen1 wei2 zhu4 da4 lian4 yi1 。
- you4 ru2 zheng4 se4 li4 chao2 zhe3 ， bu4 yi3 rou2 mei4 wei2 jian1 qi1 。
- yi3 ci3 lun4 zhi1 nai3 ke3 zhong4 ， ren2 zhi1 bu2 zheng4 jiang1 hu2 wei2 。
- lun4 de2 nai3 shi4 hua1 zhi1 jie2 ， lun4 se4 nai3 shi4 hua1 zhi1 jue2 。
- luo4 yang2 hua1 ming2 gu3 yun2 hao3 ， kan4 hua1 xu1 xiang4 yang2 zhou1 dao4 。
- jun1 bu2 jian4 qu4 nian2 hua1 xia4 chui1 hei1 feng1 ， pi1 li4 shan3 dian4 sou1 yu4 long2 。
- ci3 shi2 ban4 ye4 hua1 guang1 zhong1 ， bu4 jue2 qu1 qu1 pan2 chang2 hong2 。
- you4 bu4 wen2 tian1 shang4 lin2 lang2 shu4 ， zhong3 zai4 yan1 xia2 zui4 shen1 chu3 。
- bai2 yun2 zhi1 ye4 bai2 yu4 ying1 ， ci3 hua1 mo4 shi4 lin2 lang2 jing1 。
- ci3 hua1 ai4 yuan2 bu2 ai4 que1 ， yi2 shu4 hua1 kai1 si4 ming2 yue4 。
- xiang1 wang2 ban4 ye4 zhi3 wei2 yun2 ， xie4 nü3 huang2 hun1 yin2 zuo4 xue3 。
- xing4 hua1 su2 yan4 li2 hua1 cu1 ， liu3 hua1 xi4 sui4 mei2 hua1 shu1 。
- tao2 hua1 bu2 zheng4 qi2 rong2 ye3 ， mu3 dan1 bu4 jin3 qi2 ti3 shu1 。
- ru2 ci3 zhi1 lei4 wu2 zu2 qi2 ， ci3 hua1 zhi1 wai4 geng4 you3 shui2 。
- shi4 fei1 hong2 zi3 bu2 ru4 yan3 ， ci3 hua1 he2 yong4 qiu2 ren2 zhi1 。
- shi1 ren2 zi4 yu3 hua1 xiang1 qi1 ， chang2 gao4 nian2 nian2 qi3 yi4 zhi1 。

## 注释

## 译文

## 赏析
