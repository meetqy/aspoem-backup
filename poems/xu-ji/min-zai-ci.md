---
id: xu-ji-min-zai-ci
title: 閔災詞
titlePinyin: min3 zai1 ci2
titleSlug: min-zai-ci
author: 徐積
authorPinyin: xu2 ji1
authorSlug: xu-ji
dynasty: 宋
dynastyPinyin: song4
dynastySlug: song
tags: []
---

## 正文

- 神地出淵泉，商羊向天舞。
- 電火燒黑空，雷車震金鼓。
- 大塊噫風吹黄沙，黄沙須臾化爲霧。
- 此時陰氣一何盛，蚓噓雲兮鬼嘯雨。
- 雨繩繩兮雲蒸蒸，天慘慘兮朝復莫。
- 嗟爾長淮之民，何生而苦。
- 方饉而饑，方疫而愈。
- 乃有此患，普及於汝。
- 地湧水泉，天降淫雨。
- 浩浩之勢，包山逾阜。
- 汝居無廬，汝耕無土。
- 汝口嗷嗷，其誰安訴。
- 吾聞堯水凡九年，民雖昏墊不失所。
- 願我君王發德音，一變悲號作歌舞。

## 拼音

- shen2 di4 chu1 yuan1 quan2 ， shang1 yang2 xiang4 tian1 wu3 。
- dian4 huo3 shao1 hei1 kong1 ， lei2 ju1 zhen4 jin1 gu3 。
- da4 kuai4 yi1 feng1 chui1 huang2 sha1 ， huang2 sha1 xu1 yu2 hua4 wei2 wu4 。
- ci3 shi2 yin1 qi4 yi4 he2 sheng4 ， yin3 xu1 yun2 xi1 gui3 xiao4 yu3 。
- yu3 sheng2 sheng2 xi1 yun2 zheng1 zheng1 ， tian1 can3 can3 xi1 chao2 fu4 mo4 。
- jie1 er3 chang2 huai2 zhi1 min2 ， he2 sheng1 er2 ku3 。
- fang1 jin3 er2 ji1 ， fang1 yi4 er2 yu4 。
- nai3 you3 ci3 huan4 ， pu3 ji2 wu1 ru3 。
- di4 yong3 shui3 quan2 ， tian1 jiang4 yin2 yu3 。
- hao4 hao4 zhi1 shi4 ， bao1 shan1 yu2 fu4 。
- ru3 ju1 wu2 lu2 ， ru3 geng1 wu2 tu3 。
- ru3 kou3 ao2 ao2 ， qi2 shui2 an1 su4 。
- wu2 wen2 yao2 shui3 fan2 jiu3 nian2 ， min2 sui1 hun1 dian4 bu4 shi1 suo3 。
- yuan4 wo3 jun1 wang2 fa1 de2 yin1 ， yi2 bian4 bei1 hao4 zuo4 ge1 wu3 。

## 注释

## 译文

## 赏析
