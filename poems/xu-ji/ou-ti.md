---
id: xu-ji-ou-ti
title: 偶題
titlePinyin: ou3 ti2
titleSlug: ou-ti
author: 徐積
authorPinyin: xu2 ji1
authorSlug: xu-ji
dynasty: 宋
dynastyPinyin: song4
dynastySlug: song
tags: []
---

## 正文

- 軺車使者良苦辛，手持漢節入紅塵。
- 青嶂斷時初見日，黄沙飛處不逢人。
- 妾身安在何足卹，紅簾翠幙遮羅裙。
- 男兒大抵貴忠義，而況委質爲人臣。
- 不憂死節奉王事，但恐偷生爲妾身。
- 妾嫁郎時尚癡騃，可惜黄金如土賣。
- 誤將玉體與儇兒，身卧汙泥佩蘭茝。
- 無禮無義將奈何，但抱羅衣千萬带。
- 欲令高節比梁鴻，說與墦閒仍不改。
- 莫嗟遠別離，離合良有時。
- 所願君自愛，養取胸中奇。
- 莫恨別離久，願君自持守。
- 所守義或非，得之適爲醜。
- 君莫愛妾身，妾以死奉君。
- 一片玉爲面，百尺布裁裙。
- 子亦當何如，爲國愛其軀。
- 一節死不變，如妾事吾夫。
- 束带人待行，牽衣未能別。
- 遺子酒一卮，聽我歌三闋。
- 其一獻君壽，白髪爲君偶。
- 其二祝康寧，玉體和而平。
- 其三無累家，無令妾咨嗟。
- 不患不富貴，所患入於邪。

## 拼音

- yao2 ju1 shi3 zhe3 liang2 ku3 xin1 ， shou3 chi2 han4 jie2 ru4 hong2 chen2 。
- qing1 zhang4 duan4 shi2 chu1 jian4 ri4 ， huang2 sha1 fei1 chu3 bu4 feng2 ren2 。
- qie4 shen1 an1 zai4 he2 zu2 xu4 ， hong2 lian2 cui4 mu4 zhe1 luo2 qun2 。
- nan2 er2 da4 di3 gui4 zhong1 yi4 ， er2 kuang4 wei3 zhi4 wei2 ren2 chen2 。
- bu4 you1 si3 jie2 feng4 wang2 shi4 ， dan4 kong3 tou1 sheng1 wei2 qie4 shen1 。
- qie4 jia4 lang2 shi2 shang4 chi1 si4 ， ke3 xi1 huang2 jin1 ru2 tu3 mai4 。
- wu4 jiang1 yu4 ti3 yu3 xuan1 er2 ， shen1 wo4 wu1 ni2 pei4 lan2 chai3 。
- wu2 li3 wu2 yi4 jiang1 nai4 he2 ， dan4 bao4 luo2 yi1 qian1 wan4 dai4 。
- yu4 ling4 gao1 jie2 bi3 liang2 hong2 ， shuo1 yu3 fan2 xian2 reng2 bu4 gai3 。
- mo4 jie1 yuan3 bie2 li2 ， li2 he2 liang2 you3 shi2 。
- suo3 yuan4 jun1 zi4 ai4 ， yang3 qu3 xiong1 zhong1 qi2 。
- mo4 hen4 bie2 li2 jiu3 ， yuan4 jun1 zi4 chi2 shou3 。
- suo3 shou3 yi4 huo4 fei1 ， de2 zhi1 shi4 wei2 chou3 。
- jun1 mo4 ai4 qie4 shen1 ， qie4 yi3 si3 feng4 jun1 。
- yi2 pian4 yu4 wei2 mian4 ， bai3 chi3 bu4 cai2 qun2 。
- zi3 yi4 dang1 he2 ru2 ， wei2 guo2 ai4 qi2 qu1 。
- yi4 jie2 si3 bu2 bian4 ， ru2 qie4 shi4 wu2 fu1 。
- shu4 dai4 ren2 dai4 xing2 ， qian1 yi1 wei4 neng2 bie2 。
- yi2 zi3 jiu3 yi4 zhi1 ， ting1 wo3 ge1 san1 que4 。
- qi2 yi1 xian4 jun1 shou4 ， bai2 fa4 wei2 jun1 ou3 。
- qi2 er4 zhu4 kang1 ning2 ， yu4 ti3 he2 er2 ping2 。
- qi2 san1 wu2 lei4 jia1 ， wu2 ling4 qie4 zi1 jie1 。
- bu2 huan4 bu2 fu4 gui4 ， suo3 huan4 ru4 wu1 xie2 。

## 注释

## 译文

## 赏析
