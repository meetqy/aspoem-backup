---
id: xu-ji-gan-qiu-he-zhang-wen-qian-qi-yi
title: 感秋和張文潜  其一
titlePinyin: gan3 qiu1 he2 zhang1 wen2 qian2     qi2 yi1
titleSlug: gan-qiu-he-zhang-wen-qian-qi-yi
author: 徐積
authorPinyin: xu2 ji1
authorSlug: xu-ji
dynasty: 宋
dynastyPinyin: song4
dynastySlug: song
tags: []
---

## 正文

- 汎汎河中舟，莫繫河上柳。
- 君看道傍葉，行人一揮手。
- 枝條旦旦空，顔色何可久。
- 坐恐霜霰繁，諸媚歸一朽。
- 我有千丈松，亭亭不可揉。
- 生在孤峰上，獨與雲霞偶。
- 羣形靡且紛，不與較妍醜。
- 羣動日夜馳，而以靜爲守。
- 守松者爲誰，白髪無憾叟。
- 蓬蒿可蔽身，糟糠可餬口。
- 言者寓於詩，默者寓於酒。
- 誰知杯酌閒，便是無何有。
- 念子於我深，我於子亦厚。
- 記我守松篇，行行重回首。

## 拼音

- fan4 fan4 he2 zhong1 zhou1 ， mo4 xi4 he2 shang4 liu3 。
- jun1 kan4 dao4 bang4 ye4 ， xing2 ren2 yi4 hui1 shou3 。
- zhi1 tiao2 dan4 dan4 kong1 ， yan2 se4 he2 ke3 jiu3 。
- zuo4 kong3 shuang1 xian4 fan2 ， zhu1 mei4 gui1 yi4 xiu3 。
- wo3 you3 qian1 zhang4 song1 ， ting2 ting2 bu4 ke3 rou2 。
- sheng1 zai4 gu1 feng1 shang4 ， du2 yu3 yun2 xia2 ou3 。
- qun2 xing2 mi2 qie3 fen1 ， bu4 yu3 jiao4 yan2 chou3 。
- qun2 dong4 ri4 ye4 chi2 ， er2 yi3 jing4 wei2 shou3 。
- shou3 song1 zhe3 wei2 shui2 ， bai2 fa4 wu2 han4 sou3 。
- peng2 hao1 ke3 bi4 shen1 ， zao1 kang1 ke3 hu2 kou3 。
- yan2 zhe3 yu4 wu1 shi1 ， mo4 zhe3 yu4 wu1 jiu3 。
- shui2 zhi1 bei1 zhuo2 xian2 ， bian4 shi4 wu2 he2 you3 。
- nian4 zi3 wu1 wo3 shen1 ， wo3 wu1 zi3 yi4 hou4 。
- ji4 wo3 shou3 song1 pian1 ， hang2 hang2 zhong4 hui2 shou3 。

## 注释

## 译文

## 赏析
