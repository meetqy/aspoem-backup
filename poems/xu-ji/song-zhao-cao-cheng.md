---
id: xu-ji-song-zhao-cao-cheng
title: 送趙漕偁
titlePinyin: song4 zhao4 cao2 cheng1
titleSlug: song-zhao-cao-cheng
author: 徐積
authorPinyin: xu2 ji1
authorSlug: xu-ji
dynasty: 宋
dynastyPinyin: song4
dynastySlug: song
tags: []
---

## 正文

- 人之古貌，心未必醇。
- 心醇貌古，或非通人。
- 我視趙公，其貌甚古。
- 心德俱醇，通達明悟。
- 我曹山野，豈足盡知。
- 但據所見，以類可推。
- 大河之說，何其通達。
- 精簡平允，明辨昭皙。
- 蓋其心得，身至自閱。
- 坐而可言，起而可設。
- 又云九河，勿守故迹。
- 但求禹意，然後爲得。
- 此說尤奇，漢儒不及。
- 我自黑頭，盡心河渠。
- 逢人輒問，三十年餘。
- 得公此說，庶幾成書。
- 既講大河，遂及賑饑。
- 如此方略，所繫甚大。
- 鄉官胥徒，實爲巨害。
- 使領雖賢，吏不可乏。
- 必得官吏，斯爲善法。
- 可爲利澤，可制奸猾。
- 如其備預，莫若義倉。
- 勿取軍民，勿法隋唐。
- 裒多益寡，斯謀乃臧。
- 損上益下，民悅無疆。
- 可自王公，下至選人。
- 每月之俸，百取一分。
- 凡千錢者，其出錢十。
- 斛取一升，縑取一疋。
- 各從本所，貯其本色。
- 主者不勞，但視其籍。
- 不移一符，不煩一力。
- 月知所增，歲知所積。
- 出者不勞，如無所出。
- 其所損者，毫毛涓滴。
- 一倉之內，諸所畜聚，盡是官俸。
- 凡皆爲民，不得移用。
- 即移用者，法不可縱。
- 不以去官，不以赦原。
- 設法如此，其誰敢干。
- 古人所貴，講辨之學。
- 應而弗精，詢謀諏度。
- 惟是陋生，不足待問。
- 問而不應，應而不精。
- 君子不爲，非人之情。
- 惟是弗精，面目靦然。
- 在乎復教，庶無後愆。

## 拼音

- ren2 zhi1 gu3 mao4 ， xin1 wei4 bi4 chun2 。
- xin1 chun2 mao4 gu3 ， huo4 fei1 tong1 ren2 。
- wo3 shi4 zhao4 gong1 ， qi2 mao4 shen4 gu3 。
- xin1 de2 ju4 chun2 ， tong1 da2 ming2 wu4 。
- wo3 cao2 shan1 ye3 ， qi3 zu2 jin4 zhi1 。
- dan4 ju4 suo3 jian4 ， yi3 lei4 ke3 tui1 。
- da4 he2 zhi1 shuo1 ， he2 qi2 tong1 da2 。
- jing1 jian3 ping2 yun3 ， ming2 bian4 zhao1 xi1 。
- gai4 qi2 xin1 de2 ， shen1 zhi4 zi4 yue4 。
- zuo4 er2 ke3 yan2 ， qi3 er2 ke3 she4 。
- you4 yun2 jiu3 he2 ， wu4 shou3 gu4 ji4 。
- dan4 qiu2 yu3 yi4 ， ran2 hou4 wei2 de2 。
- ci3 shuo1 you2 qi2 ， han4 ru2 bu4 ji2 。
- wo3 zi4 hei1 tou2 ， jin4 xin1 he2 qu2 。
- feng2 ren2 zhe2 wen4 ， san1 shi2 nian2 yu2 。
- de2 gong1 ci3 shuo1 ， shu4 ji1 cheng2 shu1 。
- ji4 jiang3 da4 he2 ， sui4 ji2 zhen4 ji1 。
- ru2 ci3 fang1 lüe4 ， suo3 xi4 shen4 da4 。
- xiang1 guan1 xu1 tu2 ， shi2 wei2 ju4 hai4 。
- shi3 ling3 sui1 xian2 ， li4 bu4 ke3 fa2 。
- bi4 de2 guan1 li4 ， si1 wei2 shan4 fa3 。
- ke3 wei2 li4 ze2 ， ke3 zhi4 jian1 hua2 。
- ru2 qi2 bei4 yu4 ， mo4 ruo4 yi4 cang1 。
- wu4 qu3 jun1 min2 ， wu4 fa3 sui2 tang2 。
- pou2 duo1 yi4 gua3 ， si1 mou2 nai3 zang1 。
- sun3 shang4 yi4 xia4 ， min2 yue4 wu2 jiang1 。
- ke3 zi4 wang2 gong1 ， xia4 zhi4 xuan3 ren2 。
- mei3 yue4 zhi1 feng4 ， bai3 qu3 yi4 fen1 。
- fan2 qian1 qian2 zhe3 ， qi2 chu1 qian2 shi2 。
- hu2 qu3 yi4 sheng1 ， jian1 qu3 yi4 pi3 。
- ge4 cong2 ben3 suo3 ， zhu4 qi2 ben3 se4 。
- zhu3 zhe3 bu4 lao2 ， dan4 shi4 qi2 ji2 。
- bu4 yi2 yi4 fu2 ， bu4 fan2 yi2 li4 。
- yue4 zhi1 suo3 zeng1 ， sui4 zhi1 suo3 ji1 。
- chu1 zhe3 bu4 lao2 ， ru2 wu2 suo3 chu1 。
- qi2 suo3 sun3 zhe3 ， hao2 mao2 juan1 di1 。
- yi4 cang1 zhi1 nei4 ， zhu1 suo3 chu4 ju4 ， jin4 shi4 guan1 feng4 。
- fan2 jie1 wei2 min2 ， bu4 de2 yi2 yong4 。
- ji2 yi2 yong4 zhe3 ， fa3 bu4 ke3 zong4 。
- bu4 yi3 qu4 guan1 ， bu4 yi3 she4 yuan2 。
- she4 fa3 ru2 ci3 ， qi2 shui2 gan3 gan4 。
- gu3 ren2 suo3 gui4 ， jiang3 bian4 zhi1 xue2 。
- ying1 er2 fu2 jing1 ， xun2 mou2 zou1 du4 。
- wei2 shi4 lou4 sheng1 ， bu4 zu2 dai4 wen4 。
- wen4 er2 bu4 ying1 ， ying1 er2 bu4 jing1 。
- jun1 zi3 bu4 wei2 ， fei1 ren2 zhi1 qing2 。
- wei2 shi4 fu2 jing1 ， mian4 mu4 mian3 ran2 。
- zai4 hu0 fu4 jiao4 ， shu4 wu2 hou4 qian1 。

## 注释

## 译文

## 赏析
