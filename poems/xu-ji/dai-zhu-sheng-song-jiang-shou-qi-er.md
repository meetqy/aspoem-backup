---
id: xu-ji-dai-zhu-sheng-song-jiang-shou-qi-er
title: 代諸生送蔣守  其二
titlePinyin: dai4 zhu1 sheng1 song4 jiang3 shou3     qi2 er4
titleSlug: dai-zhu-sheng-song-jiang-shou-qi-er
author: 徐積
authorPinyin: xu2 ji1
authorSlug: xu-ji
dynasty: 唐
dynastyPinyin: tang2
dynastySlug: tang
tags: [] 
---

## 正文

- 長淮之南，楚爲最劇。
- 守者爲誰，以才以德。
- 守既視事，未逾厥月。
- 吏則胥畏，民則胥悅。
- 物來必應，事至立决。
- 守之動靜，皆有法度。
- 不苟不簡，不暴不怒。
- 處煩以敏，輔嚴以恕。
- 庭無滯訟，獄無冤囚。
- 民無愁歎，俗有歌謳。
- 古之三府，謠言奏事。
- 今豈不然，兼採公議。
- 付之使節，是以用之。
- 付之遠俗，是以重之。
- 其俗既平，其刑既清。
- 章德表功，來朝兩宮。
- 兩宮聖明，柱上記名。

## 拼音

- chang2 huai2 zhi1 nan2 ， chu3 wei2 zui4 ju4 。
- shou3 zhe3 wei2 shui2 ， yi3 cai2 yi3 de2 。
- shou3 ji4 shi4 shi4 ， wei4 yu2 jue2 yue4 。
- li4 ze2 xu1 wei4 ， min2 ze2 xu1 yue4 。
- wu4 lai2 bi4 ying1 ， shi4 zhi4 li4 jue2 。
- shou3 zhi1 dong4 jing4 ， jie1 you3 fa3 du4 。
- bu4 gou3 bu4 jian3 ， bu2 bao4 bu2 nu4 。
- chu3 fan2 yi3 min3 ， fu3 yan2 yi3 shu4 。
- ting2 wu2 zhi4 song4 ， yu4 wu2 yuan1 qiu2 。
- min2 wu2 chou2 tan4 ， su2 you3 ge1 ou1 。
- gu3 zhi1 san1 fu3 ， yao2 yan2 zou4 shi4 。
- jin1 qi3 bu4 ran2 ， jian1 cai3 gong1 yi4 。
- fu4 zhi1 shi3 jie2 ， shi4 yi3 yong4 zhi1 。
- fu4 zhi1 yuan3 su2 ， shi4 yi3 zhong4 zhi1 。
- qi2 su2 ji4 ping2 ， qi2 xing2 ji4 qing1 。
- zhang1 de2 biao3 gong1 ， lai2 chao2 liang3 gong1 。
- liang3 gong1 sheng4 ming2 ， zhu4 shang4 ji4 ming2 。

## 注释

## 译文

## 赏析
