---
id: xu-ji-ai-yin-zeng-cai-zi-xiang-nu
title: 哀吟贈蔡子驤女
titlePinyin: ai1 yin2 zeng4 cai4 zi3 xiang1 nü3
titleSlug: ai-yin-zeng-cai-zi-xiang-nu
author: 徐積
authorPinyin: xu2 ji1
authorSlug: xu-ji
dynasty: 唐
dynastyPinyin: tang2
dynastySlug: tang
tags: [] 
---

## 正文

- 蔡氏之子，彼仲女者。
- 考之古今，如仲者寡。
- 有德之容，有德之性。
- 所好所習，一出於正。
- 貌莊而麗，氣溫而醇。
- 女子之中，而有斯人。
- 慈良端厚，內敏而重。
- 終日寡言，亦不戲弄。
- 字無難易，所見輒識。
- 不知此女，從何而得。
- 讀釋氏書，欣然有適。
- 身之所有，皆出自然。
- 如何不幸，不假之年。
- 揚州道中，死於六月。
- 二十七日，暑氣酷烈。
- 二十九日，三更大殮。
- 形神如生，體亦不變。
- 其氣甚潔，其香甚郁。
- 附於身者，何用珠玉。
- 不知此女，而往何處。
- 杳杳冥冥，雲霞烟霧。
- 世之所有，則維其常。
- 若斯人者，獨秀孤芳。
- 吾於其母，是爲內兄。
- 哀吟惻惻，慰其死生。

## 拼音

- cai4 shi4 zhi1 zi3 ， bi3 zhong4 nü3 zhe3 。
- kao3 zhi1 gu3 jin1 ， ru2 zhong4 zhe3 gua3 。
- you3 de2 zhi1 rong2 ， you3 de2 zhi1 xing4 。
- suo3 hao3 suo3 xi2 ， yi4 chu1 wu1 zheng4 。
- mao4 zhuang1 er2 li2 ， qi4 wen1 er2 chun2 。
- nü3 zi3 zhi1 zhong1 ， er2 you3 si1 ren2 。
- ci2 liang2 duan1 hou4 ， nei4 min3 er2 zhong4 。
- zhong1 ri4 gua3 yan2 ， yi4 bu2 xi4 nong4 。
- zi4 wu2 nan2 yi4 ， suo3 jian4 zhe2 shi2 。
- bu4 zhi1 ci3 nü3 ， cong2 he2 er2 de2 。
- du2 shi4 shi4 shu1 ， xin1 ran2 you3 shi4 。
- shen1 zhi1 suo3 you3 ， jie1 chu1 zi4 ran2 。
- ru2 he2 bu2 xing4 ， bu4 jia3 zhi1 nian2 。
- yang2 zhou1 dao4 zhong1 ， si3 wu1 liu4 yue4 。
- er4 shi2 qi1 ri4 ， shu3 qi4 ku4 lie4 。
- er4 shi2 jiu3 ri4 ， san1 geng1 da4 lian4 。
- xing2 shen2 ru2 sheng1 ， ti3 yi4 bu2 bian4 。
- qi2 qi4 shen4 jie2 ， qi2 xiang1 shen4 yu4 。
- fu4 wu1 shen1 zhe3 ， he2 yong4 zhu1 yu4 。
- bu4 zhi1 ci3 nü3 ， er2 wang3 he2 chu3 。
- yao3 yao3 ming2 ming2 ， yun2 xia2 yan1 wu4 。
- shi4 zhi1 suo3 you3 ， ze2 wei2 qi2 chang2 。
- ruo4 si1 ren2 zhe3 ， du2 xiu4 gu1 fang1 。
- wu2 wu1 qi2 mu3 ， shi4 wei2 nei4 xiong1 。
- ai1 yin2 ce4 ce4 ， wei4 qi2 si3 sheng1 。

## 注释

## 译文

## 赏析
