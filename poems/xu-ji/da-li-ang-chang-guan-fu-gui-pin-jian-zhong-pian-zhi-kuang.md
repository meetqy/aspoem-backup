---
id: xu-ji-da-li-ang-chang-guan-fu-gui-pin-jian-zhong-pian-zhi-kuang
title: 答李昂長官富貴貧賤終篇之貺
titlePinyin: da2 li3 ang2 chang2 guan1 fu4 gui4 pin2 jian4 zhong1 pian1 zhi1 kuang4
titleSlug: da-li-ang-chang-guan-fu-gui-pin-jian-zhong-pian-zhi-kuang
author: 徐積
authorPinyin: xu2 ji1
authorSlug: xu-ji
dynasty: 宋
dynastyPinyin: song4
dynastySlug: song
tags: []
---

## 正文

- 前日正憑几，長鬚叩我門。
- 手置一筒詩，義高辭且溫。
- 三讀至終篇，尤愛子所存。
- 我有不言意，子已自得之。
- 余將缺不報，嘉意忽如遺。
- 吾聞諸物理，動靜固其性。
- 靜有不如動，動有不如靜。
- 所病入於邪，大率要歸正。
- 窮通存乎時，死生存乎命。
- 與其以邪通，孰如以正窮。
- 漢之主父偃，其卒敗以凶。
- 不義而有生，不如死於夭。
- 所以君子徒，而惡蹠壽考。
- 謂富不如貧，謂貴不如賤。
- 其說豈徒爾，亦各有所見。
- 貧賤與富貴，亦不必去取。
- 始也以道得，卒也以道處。
- 豈特區區身，時乎非小補。
- 萬世頼其法，天下受其祜。
- 所以古君子，得之亦不拒。
- 處之不以道，君子所不與。
- 景公馬千駟，孔子賢夷齊。
- 曾孟藐晉楚，原顔甘凍饑。
- 我愛張車騎，我愛郭汾陽。
- 大業中興漢，餘基再造唐。
- 天資既忠厚，以義能自將。
- 德盛不敢肆，功大不敢當。
- 匿迹遠權勢，以身繫存亡。
- 以寬不以刻，以遜不以强。
- 茲可謂之賢，雖盛其何傷。
- 博陸豈不偉，區區蔽孽顯。
- 當時雖已幸，其後卒不免。
- 至於充謐輩，何足汙齒牙。
- 機雲死好進，樂晏死佞邪。
- 下近隋唐閒，其輩尤可嗟。
- 甚者弊天下，非惟凶而家。
- 所以富與貴，有時而可惡。
- 淫夫所不從，奔女所不娶。
- 色美而行非，嫫母勝西施。
- 所以漢烈女，深恨蔡文姬。
- 文姬文姬其奈何，如姬之輩可悲歌。
- 我欲採藥山之阿，亦欲把釣披漁蓑。
- 茫茫人閒歧路多，不如海水通天河。

## 拼音

- qian2 ri4 zheng4 ping2 ji3 ， chang2 xu1 kou4 wo3 men2 。
- shou3 zhi4 yi4 tong3 shi1 ， yi4 gao1 ci2 qie3 wen1 。
- san1 du2 zhi4 zhong1 pian1 ， you2 ai4 zi3 suo3 cun2 。
- wo3 you3 bu4 yan2 yi4 ， zi3 yi3 zi4 de2 zhi1 。
- yu2 jiang1 que1 bu2 bao4 ， jia1 yi4 hu1 ru2 yi2 。
- wu2 wen2 zhu1 wu4 li3 ， dong4 jing4 gu4 qi2 xing4 。
- jing4 you3 bu4 ru2 dong4 ， dong4 you3 bu4 ru2 jing4 。
- suo3 bing4 ru4 wu1 xie2 ， da4 shuai4 yao4 gui1 zheng4 。
- qiong2 tong1 cun2 hu1 shi2 ， si3 sheng1 cun2 hu1 ming4 。
- yu3 qi2 yi3 xie2 tong1 ， shu2 ru2 yi3 zheng4 qiong2 。
- han4 zhi1 zhu3 fu4 yan3 ， qi2 zu2 bai4 yi3 xiong1 。
- bu2 yi4 er2 you3 sheng1 ， bu4 ru2 si3 wu1 yao1 。
- suo3 yi3 jun1 zi3 tu2 ， er2 e4 zhi2 shou4 kao3 。
- wei4 fu4 bu4 ru2 pin2 ， wei4 gui4 bu4 ru2 jian4 。
- qi2 shuo1 qi3 tu2 er3 ， yi4 ge4 you3 suo3 jian4 。
- pin2 jian4 yu3 fu4 gui4 ， yi4 bu2 bi4 qu4 qu3 。
- shi3 ye3 yi3 dao4 de2 ， zu2 ye3 yi3 dao4 chu3 。
- qi3 te4 qu1 qu1 shen1 ， shi2 hu1 fei1 xiao3 bu3 。
- wan4 shi4 lai4 qi2 fa3 ， tian1 xia4 shou4 qi2 hu4 。
- suo3 yi3 gu3 jun1 zi3 ， de2 zhi1 yi4 bu2 ju4 。
- chu3 zhi1 bu4 yi3 dao4 ， jun1 zi3 suo3 bu4 yu3 。
- jing3 gong1 ma3 qian1 si4 ， kong3 zi3 xian2 yi2 qi2 。
- ceng2 meng4 miao3 jin4 chu3 ， yuan2 yan2 gan1 dong4 ji1 。
- wo3 ai4 zhang1 ju1 qi2 ， wo3 ai4 guo1 fen2 yang2 。
- da4 ye4 zhong1 xing1 han4 ， yu2 ji1 zai4 zao4 tang2 。
- tian1 zi1 ji4 zhong1 hou4 ， yi3 yi4 neng2 zi4 jiang1 。
- de2 sheng4 bu4 gan3 si4 ， gong1 da4 bu4 gan3 dang1 。
- ni4 ji4 yuan3 quan2 shi4 ， yi3 shen1 xi4 cun2 wang2 。
- yi3 kuan1 bu4 yi3 ke4 ， yi3 xun4 bu4 yi3 qiang2 。
- zi1 ke3 wei4 zhi1 xian2 ， sui1 sheng4 qi2 he2 shang1 。
- bo2 lu4 qi3 bu4 wei3 ， qu1 qu1 bi4 nie4 xian3 。
- dang1 shi2 sui1 yi3 xing4 ， qi2 hou4 zu2 bu4 mian3 。
- zhi4 yu2 chong1 mi4 bei4 ， he2 zu2 wu1 chi3 ya2 。
- ji1 yun2 si3 hao3 jin4 ， le4 yan4 si3 ning4 xie2 。
- xia4 jin4 sui2 tang2 xian2 ， qi2 bei4 you2 ke3 jie1 。
- shen4 zhe3 bi4 tian1 xia4 ， fei1 wei2 xiong1 er2 jia1 。
- suo3 yi3 fu4 yu3 gui4 ， you3 shi2 er2 ke3 e4 。
- yin2 fu1 suo3 bu4 cong2 ， ben1 nü3 suo3 bu4 qu3 。
- se4 mei3 er2 xing2 fei1 ， mo2 mu3 sheng4 xi1 shi1 。
- suo3 yi3 han4 lie4 nü3 ， shen1 hen4 cai4 wen2 ji1 。
- wen2 ji1 wen2 ji1 qi2 nai4 he2 ， ru2 ji1 zhi1 bei4 ke3 bei1 ge1 。
- wo3 yu4 cai3 yao4 shan1 zhi1 a1 ， yi4 yu4 ba3 diao4 pi1 yu2 suo1 。
- mang2 mang2 ren2 xian2 qi2 lu4 duo1 ， bu4 ru2 hai3 shui3 tong1 tian1 he2 。

## 注释

## 译文

## 赏析
