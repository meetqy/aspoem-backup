---
id: xu-ji-he-ni-dun-fu-qi-yi
title: 和倪敦復  其一
titlePinyin: he2 ni2 dun1 fu4     qi2 yi1
titleSlug: he-ni-dun-fu-qi-yi
author: 徐積
authorPinyin: xu2 ji1
authorSlug: xu-ji
dynasty: 宋
dynastyPinyin: song4
dynastySlug: song
tags: []
---

## 正文

- 一別北軒君，參商與胡越。
- 先聲從西來，塵榻爲君拂。
- 吟行時引頭，吟坐即摇筆。
- 未見問行人，既見惜短日。
- 緩頰相問勞，劇談盡忠切。
- 耳竅雖塞豆，口角自流沫。
- 崔子祥而論，祝令閔且說。
- 籬閒菊參差，樽中酒澄澈。
- 把酒互相勸，投菊兩不絕。
- 客主莫分辨，僮僕亦娛悅。
- 若比龐公家，妻子不羅列。
- 悔令唱驪歌，惜不醉寒月。
- 念子爲令尹，行義高突兀。
- 當官志不回，斂版腰可折。
- 與俗皆背馳，而慕古遺烈。
- 竹節生便堅，劍氣久已發。
- 其時東野外，頻煩大夫謁。
- 篇章日相尋，氣勢誰可遏。
- 仍携大軸來，使我兩目閱。
- 人事有合離，歲月成恍惚。
- 逸翮騰方高，駿馬足不蹷。
- 子實不我忘，我亦不子忽。
- 與之氣類同，見之心欲豁。
- 金城不可破，鐵槊不可奪。
- 擇交蓋已定，言志亦已合。
- 布陣詩甚詳，揮灑手不歇。
- 更約臨行時，斯言可贈別。

## 拼音

- yi4 bie2 bei3 xuan1 jun1 ， can1 shang1 yu3 hu2 yue4 。
- xian1 sheng1 cong2 xi1 lai2 ， chen2 ta4 wei2 jun1 fu2 。
- yin2 xing2 shi2 yin3 tou2 ， yin2 zuo4 ji2 yao2 bi3 。
- wei4 jian4 wen4 xing2 ren2 ， ji4 jian4 xi1 duan3 ri4 。
- huan3 jia2 xiang1 wen4 lao2 ， ju4 tan2 jin4 zhong1 qie4 。
- er3 qiao4 sui1 sai1 dou4 ， kou3 jiao3 zi4 liu2 mo4 。
- cui1 zi3 xiang2 er2 lun4 ， zhu4 ling4 min3 qie3 shuo1 。
- li2 xian2 ju2 can1 cha4 ， zun1 zhong1 jiu3 cheng2 che4 。
- ba3 jiu3 hu4 xiang1 quan4 ， tou2 ju2 liang3 bu4 jue2 。
- ke4 zhu3 mo4 fen1 bian4 ， tong2 pu2 yi4 yu2 yue4 。
- ruo4 bi3 pang2 gong1 jia0 ， qi1 zi0 bu4 luo2 lie4 。
- hui3 ling4 chang4 li2 ge1 ， xi1 bu2 zui4 han2 yue4 。
- nian4 zi3 wei2 ling4 yin3 ， xing2 yi4 gao1 tu1 wu4 。
- dang1 guan1 zhi4 bu4 hui2 ， lian3 ban3 yao1 ke3 zhe2 。
- yu3 su2 jie1 bei4 chi2 ， er2 mu4 gu3 yi2 lie4 。
- zhu2 jie2 sheng1 bian4 jian1 ， jian4 qi4 jiu3 yi3 fa1 。
- qi2 shi2 dong1 ye3 wai4 ， bin1 fan2 dai4 fu0 ye4 。
- pian1 zhang1 ri4 xiang1 xun2 ， qi4 shi4 shui2 ke3 e4 。
- reng2 xie2 da4 zhou2 lai2 ， shi3 wo3 liang3 mu4 yue4 。
- ren2 shi4 you3 he2 li2 ， sui4 yue4 cheng2 huang3 hu1 。
- yi4 he2 teng2 fang1 gao1 ， jun4 ma3 zu2 bu4 jue2 。
- zi3 shi2 bu4 wo3 wang4 ， wo3 yi4 bu4 zi3 hu1 。
- yu3 zhi1 qi4 lei4 tong2 ， jian4 zhi1 xin1 yu4 huo1 。
- jin1 cheng2 bu4 ke3 po4 ， tie3 shuo4 bu4 ke3 duo2 。
- ze2 jiao1 gai4 yi3 ding4 ， yan2 zhi4 yi4 yi3 he2 。
- bu4 zhen4 shi1 shen4 xiang2 ， hui1 sa3 shou3 bu4 xie1 。
- geng4 yue1 lin2 xing2 shi2 ， si1 yan2 ke3 zeng4 bie2 。

## 注释

## 译文

## 赏析
