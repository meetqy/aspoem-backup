---
id: xu-ji-song-li-guang-dao
title: 送李光道
titlePinyin: song4 li3 guang1 dao4
titleSlug: song-li-guang-dao
author: 徐積
authorPinyin: xu2 ji1
authorSlug: xu-ji
dynasty: 唐
dynastyPinyin: tang2
dynastySlug: tang
tags: [] 
---

## 正文

- 憶昔見子時，我在西關住。
- 顧我已衰朽，愛子特明悟。
- 其後十數年，於此數見之。
- 氣貌日益好，胸中即可知。
- 貌者德之表，精神氣所爲。
- 氣無所不適，其本在養頤。
- 所養得其正，其美充四肢。
- 子是名公孫，家法能自持。
- 子學有舊業，尤富禮與詩。
- 重之以所養，何適而弗宜。
- 古人有大路，行者皆坦夷。
- 夫以子之明，豈惑於多歧。
- 修鞭與長轡，逸駕無停時。
- 古人亦何人，勿問皆可追。
- 昨見子筆札，老人爲子喜。
- 其言遜而恭，賁然有文理。
- 願子更勉之，莫忘老人語。
- 所居求正人，正人德之輔。

## 拼音

- yi4 xi1 jian4 zi3 shi2 ， wo3 zai4 xi1 guan1 zhu4 。
- gu4 wo3 yi3 shuai1 xiu3 ， ai4 zi3 te4 ming2 wu4 。
- qi2 hou4 shi2 shu4 nian2 ， wu1 ci3 shu4 jian4 zhi1 。
- qi4 mao4 ri4 yi4 hao3 ， xiong1 zhong1 ji2 ke3 zhi1 。
- mao4 zhe3 de2 zhi1 biao3 ， jing1 shen2 qi4 suo3 wei2 。
- qi4 wu2 suo3 bu2 shi4 ， qi2 ben3 zai4 yang3 yi2 。
- suo3 yang3 de2 qi2 zheng4 ， qi2 mei3 chong1 si4 zhi1 。
- zi3 shi4 ming2 gong1 sun1 ， jia1 fa3 neng2 zi4 chi2 。
- zi3 xue2 you3 jiu4 ye4 ， you2 fu4 li3 yu3 shi1 。
- zhong4 zhi1 yi3 suo3 yang3 ， he2 shi4 er2 fu2 yi2 。
- gu3 ren2 you3 da4 lu4 ， xing2 zhe3 jie1 tan3 yi2 。
- fu1 yi3 zi3 zhi1 ming2 ， qi3 huo4 wu1 duo1 qi2 。
- xiu1 bian1 yu3 chang2 pei4 ， yi4 jia4 wu2 ting2 shi2 。
- gu3 ren2 yi4 he2 ren2 ， wu4 wen4 jie1 ke3 zhui1 。
- zuo2 jian4 zi3 bi3 zha2 ， lao3 ren2 wei2 zi3 xi3 。
- qi2 yan2 xun4 er2 gong1 ， bi4 ran2 you3 wen2 li3 。
- yuan4 zi3 geng4 mian3 zhi1 ， mo4 wang4 lao3 ren2 yu3 。
- suo3 ju1 qiu2 zheng4 ren2 ， zheng4 ren2 de2 zhi1 fu3 。

## 注释

## 译文

## 赏析
