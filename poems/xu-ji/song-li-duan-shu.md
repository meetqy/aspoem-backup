---
id: xu-ji-song-li-duan-shu
title: 送李端叔
titlePinyin: song4 li3 duan1 shu1
titleSlug: song-li-duan-shu
author: 徐積
authorPinyin: xu2 ji1
authorSlug: xu-ji
dynasty: 唐
dynastyPinyin: tang2
dynastySlug: tang
tags: [] 
---

## 正文

- 有人頗似長沙傅，得官亦望長沙去。
- 去時好賦楚江謠，還使風騷滿江路。
- 便須酌酒弔三閭，正是忠魂冤憤處。
- 縣令如今未去時，蘭亭故事猶可爲。
- 莫惜千筒萬筒往，諸君方壯我已疲。
- 登科學究文章豪，數奇老將詩能高。
- 長沙縣令號才吏，方將睥睨謝與曹。
- 凉風即是八九月，紅萸黄菊花將發。
- 正是詩家得意時，莫學古人悲莫節。
- 東南美者有吳姬，紅襦繡袂無所施。
- 把酒一卮輕皓腕，得詩一句勝蛾眉。
- 山夫野叟只如此，諸君達者應相嗤。
- 有酒且慢飲，有歌且慢謳。
- 共君說懷抱，未語先搔頭。
- 良久欲說說不得，胸中有物如山丘。
- 君不聞東家女子花見羞，十六未嫁便悲憂。
- 牆頭樓上到日晚，馬驟車奔如水流。
- 西家亦有閨中女，月璧龍珠求未許。
- 有心自比蟠桃花，無言竊笑陽臺雨。
- 謝鯤便是妾家鄰，敗唇折齒猶相語。
- 何况五陵輕俠兒，拋金擲玉教人非。
- 一夫奔處千夫馳，不論榮辱與刺譏。
- 羶中之蟻醯中雞，攫金逐獸兩眼迷。
- 主人下馬客已齊，拜起俯仰容正卑。
- 有如六月賣蒲葵，唯恐不售霜風凄。
- 言至於此良可悲，所以慷慨見於詩。
- 誰能起舞誰能歌，甕中有物如秋波。
- 古來多少無奈何，要須一醉都銷磨。
- 茫茫人間歧路多，不如海水通天河。

## 拼音

- you3 ren2 po1 si4 chang2 sha1 fu4 ， de2 guan1 yi4 wang4 chang2 sha1 qu4 。
- qu4 shi2 hao3 fu4 chu3 jiang1 yao2 ， huan2 shi3 feng1 sao1 man3 jiang1 lu4 。
- bian4 xu1 zhuo2 jiu3 diao4 san1 lü2 ， zheng4 shi4 zhong1 hun2 yuan1 fen4 chu3 。
- xian4 ling4 ru2 jin1 wei4 qu4 shi2 ， lan2 ting2 gu4 shi0 you2 ke3 wei2 。
- mo4 xi1 qian1 tong3 wan4 tong3 wang3 ， zhu1 jun1 fang1 zhuang4 wo3 yi3 pi2 。
- deng1 ke1 xue2 jiu1 wen2 zhang1 hao2 ， shu4 qi2 lao3 jiang1 shi1 neng2 gao1 。
- chang2 sha1 xian4 ling4 hao4 cai2 li4 ， fang1 jiang1 pi4 ni4 xie4 yu3 cao2 。
- liang2 feng1 ji2 shi4 ba1 jiu3 yue4 ， hong2 yu2 huang2 ju2 hua1 jiang1 fa1 。
- zheng4 shi4 shi1 jia1 de2 yi4 shi2 ， mo4 xue2 gu3 ren2 bei1 mo4 jie2 。
- dong1 nan2 mei3 zhe3 you3 wu2 ji1 ， hong2 ru2 xiu4 mei4 wu2 suo3 shi1 。
- ba3 jiu3 yi4 zhi1 qing1 hao4 wan4 ， de2 shi1 yi2 ju4 sheng4 e2 mei2 。
- shan1 fu1 ye3 sou3 zhi1 ru2 ci3 ， zhu1 jun1 da2 zhe3 ying1 xiang1 chi1 。
- you3 jiu3 qie3 man4 yin3 ， you3 ge1 qie3 man4 ou1 。
- gong4 jun1 shuo1 huai2 bao4 ， wei4 yu3 xian1 sao1 tou2 。
- liang2 jiu3 yu4 shuo1 shuo1 bu4 de2 ， xiong1 zhong1 you3 wu4 ru2 shan1 qiu1 。
- jun1 bu4 wen2 dong1 jia1 nü3 zi3 hua1 jian4 xiu1 ， shi2 liu4 wei4 jia4 bian4 bei1 you1 。
- qiang2 tou2 lou2 shang4 dao4 ri4 wan3 ， ma3 zhou4 ju1 ben1 ru2 shui3 liu2 。
- xi1 jia1 yi4 you3 gui1 zhong1 nü3 ， yue4 bi4 long2 zhu1 qiu2 wei4 xu1 。
- you3 xin1 zi4 bi3 pan2 tao2 hua1 ， wu2 yan2 qie4 xiao4 yang2 tai2 yu3 。
- xie4 kun1 bian4 shi4 qie4 jia1 lin2 ， bai4 chun2 zhe2 chi3 you2 xiang1 yu3 。
- he2 kuang4 wu3 ling2 qing1 xia2 er2 ， pao1 jin1 zhi4 yu4 jiao1 ren2 fei1 。
- yi4 fu1 ben1 chu3 qian1 fu1 chi2 ， bu2 lun4 rong2 ru3 yu3 ci4 ji1 。
- shan1 zhong1 zhi1 yi3 xi1 zhong1 ji1 ， jue2 jin1 zhu2 shou4 liang3 yan3 mi2 。
- zhu3 ren2 xia4 ma3 ke4 yi3 qi2 ， bai4 qi3 fu3 yang3 rong2 zheng4 bei1 。
- you3 ru2 liu4 yue4 mai4 pu2 kui2 ， wei2 kong3 bu2 shou4 shuang1 feng1 qi1 。
- yan2 zhi4 yu2 ci3 liang2 ke3 bei1 ， suo3 yi3 kang1 kai3 jian4 wu1 shi1 。
- shui2 neng2 qi3 wu3 shui2 neng2 ge1 ， weng4 zhong1 you3 wu4 ru2 qiu1 bo1 。
- gu3 lai2 duo1 shao3 wu2 nai4 he2 ， yao4 xu1 yi2 zui4 dou1 xiao1 mo2 。
- mang2 mang2 ren2 jian4 qi2 lu4 duo1 ， bu4 ru2 hai3 shui3 tong1 tian1 he2 。

## 注释

## 译文

## 赏析
