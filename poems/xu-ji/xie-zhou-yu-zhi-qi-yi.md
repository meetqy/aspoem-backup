---
id: xu-ji-xie-zhou-yu-zhi-qi-yi
title: 謝周裕之  其一
titlePinyin: xie4 zhou1 yu4 zhi1     qi2 yi1
titleSlug: xie-zhou-yu-zhi-qi-yi
author: 徐積
authorPinyin: xu2 ji1
authorSlug: xu-ji
dynasty: 宋
dynastyPinyin: song4
dynastySlug: song
tags: []
---

## 正文

- 樂不須絲竹，花不須桃李。
- 舞不須輕軀，歌不須皓齒。
- 人生各有樂，顧我如何爾。
- 我是兩柳翁，家在南郭裏。
- 詩酒以爲樂，賓客至即喜。
- 酒味酸或淡，瓷椀麤而偉。
- 或無一飣菜，但費幾張紙。
- 人情慕富貴，公何眎賤鄙。
- 寒冷載肴酒，暮夜煩屐履。
- 孚誠非猝然，餖亦勞止。
- 不用卞郎瓠，但坐杜侯椅。
- 兩桌合八尺，一爐暖雙趾。
- 不以藥隨時，而用繒掩耳。
- 或啖魚菹盡，或愛藏蔬美。
- 或取鱐與臘，或約酒以指。
- 人皆悅真厚，誰敢停箸匕。
- 一客癯而清，偶坐爲六子。
- 吟聲尚鼓吹，歡情勝羅綺。
- 俗物無所用，高會有如此。

## 拼音

- le4 bu4 xu1 si1 zhu2 ， hua1 bu4 xu1 tao2 li3 。
- wu3 bu4 xu1 qing1 qu1 ， ge1 bu4 xu1 hao4 chi3 。
- ren2 sheng1 ge4 you3 le4 ， gu4 wo3 ru2 he2 er3 。
- wo3 shi4 liang3 liu3 weng1 ， jia1 zai4 nan2 guo1 li3 。
- shi1 jiu3 yi3 wei2 le4 ， bin1 ke4 zhi4 ji2 xi3 。
- jiu3 wei4 suan1 huo4 dan4 ， ci2 wan3 cu1 er2 wei3 。
- huo4 wu2 yi2 ding4 cai4 ， dan4 fei4 ji1 zhang1 zhi3 。
- ren2 qing2 mu4 fu4 gui4 ， gong1 he2 shi4 jian4 bi3 。
- han2 leng3 zai4 yao2 jiu3 ， mu4 ye4 fan2 ji1 lü3 。
- fu2 cheng2 fei1 cu4 ran2 ， dou4 yi4 lao2 zhi3 。
- bu2 yong4 bian4 lang2 hu4 ， dan4 zuo4 du4 hou2 yi3 。
- liang3 zhuo1 he2 ba1 chi3 ， yi4 lu2 nuan3 shuang1 zhi3 。
- bu4 yi3 yao4 sui2 shi2 ， er2 yong4 zeng1 yan3 er3 。
- huo4 dan4 yu2 zu1 jin4 ， huo4 ai4 cang2 shu1 mei3 。
- huo4 qu3 su4 yu3 la4 ， huo4 yue1 jiu3 yi3 zhi3 。
- ren2 jie1 yue4 zhen1 hou4 ， shui2 gan3 ting2 zhu4 bi3 。
- yi2 ke4 qu2 er2 qing1 ， ou3 zuo4 wei2 liu4 zi3 。
- yin2 sheng1 shang4 gu3 chui1 ， huan1 qing2 sheng4 luo2 qi3 。
- su2 wu4 wu2 suo3 yong4 ， gao1 hui4 you3 ru2 ci3 。

## 注释

## 译文

## 赏析
