---
id: xu-ji-feng-he-weng-qian-si-zhi-xian-qian-shi-si-yin-ju-shan-zhong-zuo
title: 奉和翁千四知縣千十四隠居山中作
titlePinyin: feng4 he2 weng1 qian1 si4 zhi1 xian4 qian1 shi2 si4 yin3 ju1 shan1 zhong1 zuo4
titleSlug: feng-he-weng-qian-si-zhi-xian-qian-shi-si-yin-ju-shan-zhong-zuo
author: 徐璣
authorPinyin: xu2 ji1
authorSlug: xu-ji
dynasty: 宋
dynastyPinyin: song4
dynastySlug: song
tags: []
---

## 正文

- 翁侯兩兄弟，志尚等高獨。
- 閑心沒江鷗，逸興狎山鹿。
- 難兄早登第，高風動喬木。
- 湘南花滿汀，百里正膏沐。
- 歸作山水游，詞源傾百斛。
- 令弟小謝徒，深沉鬰林麓。
- 優游千卷書，平生幾竿竹。
- 能琴絃不理，少飲巾未漉。
- 兄倡復弟酬，音調諧擊筑。
- 晝卧小窗南，煩暑在荷屋。
- 凉風從何來，池花動輕䔩。
- 顧□傳新章，爽氣滌炎伏。
- 如臨古澗旁，泓澄碧環復。
- 如倚青林下，松風對心讀。
- 善詩如善韻，警響間圓熟。
- 但令契人心，勿令駭人目。
- 我愛二君子，芳馨襲蘭菊。
- 迎秋月色新，佳香滿晴宿。
- 安得扁舟去，□□蔭溪谷。
- 論詩暮繼朝，吟思俱毣毣。

## 拼音

- weng1 hou2 liang3 xiong1 di4 ， zhi4 shang4 deng3 gao1 du2 。
- xian2 xin1 mei2 jiang1 ou1 ， yi4 xing1 xia2 shan1 lu4 。
- nan2 xiong1 zao3 deng1 di4 ， gao1 feng1 dong4 qiao2 mu4 。
- xiang1 nan2 hua1 man3 ting1 ， bai3 li3 zheng4 gao1 mu4 。
- gui1 zuo4 shan1 shui3 you2 ， ci2 yuan2 qing1 bai3 hu2 。
- ling4 di4 xiao3 xie4 tu2 ， shen1 chen2 yu4 lin2 lu4 。
- you1 you2 qian1 juan4 shu1 ， ping2 sheng1 ji1 gan1 zhu2 。
- neng2 qin2 xian2 bu4 li3 ， shao3 yin3 jin1 wei4 lu4 。
- xiong1 chang4 fu4 di4 chou2 ， yin1 diao4 xie2 ji1 zhu4 。
- zhou4 wo4 xiao3 chuang1 nan2 ， fan2 shu3 zai4 he2 wu1 。
- liang2 feng1 cong2 he2 lai2 ， chi2 hua1 dong4 qing1 䔩。
- gu4 □ chuan2 xin1 zhang1 ， shuang3 qi4 di2 yan2 fu2 。
- ru2 lin2 gu3 jian4 pang2 ， hong2 cheng2 bi4 huan2 fu4 。
- ru2 yi3 qing1 lin2 xia4 ， song1 feng1 dui4 xin1 du2 。
- shan4 shi1 ru2 shan4 yun4 ， jing3 xiang3 jian4 yuan2 shu2 。
- dan4 ling4 qi4 ren2 xin1 ， wu4 ling4 hai4 ren2 mu4 。
- wo3 ai4 er4 jun1 zi3 ， fang1 xin1 xi2 lan2 ju2 。
- ying2 qiu1 yue4 se4 xin1 ， jia1 xiang1 man3 qing2 su4 。
- an1 de2 pian1 zhou1 qu4 ，□□ yin1 xi1 gu3 。
- lun4 shi1 mu4 ji4 chao2 ， yin2 si1 ju4 mu4 mu4 。

## 注释

## 译文

## 赏析
