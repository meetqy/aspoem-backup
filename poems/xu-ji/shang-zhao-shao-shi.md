---
id: xu-ji-shang-zhao-shao-shi
title: 上趙少師
titlePinyin: shang4 zhao4 shao3 shi1
titleSlug: shang-zhao-shao-shi
author: 徐積
authorPinyin: xu2 ji1
authorSlug: xu-ji
dynasty: 宋
dynastyPinyin: song4
dynastySlug: song
tags: []
---

## 正文

- 義高德厚賢在躬，進榮退美光初終。
- 越有神明相元功，疾憂之外康寧中。
- 乃眷乃顧爰徂東，徒御雖寡人望雄。
- 其高可仰厚可宗，茲行允美江淮風。
- 父老相呼告兒童，三朝無事繄厥忠。
- 公謀公惠世所蒙，肆安於賈田安農。
- 溫衣蔽體食飽胸，小攘大竊消姦凶。
- 州牢縣獄囚多空，歡心和氣成年豐。
- 汝曹雖騃念所從，汝心汝貌加愛恭。
- 薪蒸勿采米勿舂，亟歌屢舞馳省公。
- 有人昔與公車逢，汝陰潁尾洛與嵩。
- 山有迹兮水有蹤，水之鶴兮山之松。
- 一朝賜號逍遥翁，馬資僕費官與供。
- 汝曹努力吾老癃，公若再來勤築宮。

## 拼音

- yi4 gao1 de2 hou4 xian2 zai4 gong1 ， jin4 rong2 tui4 mei3 guang1 chu1 zhong1 。
- yue4 you3 shen2 ming2 xiang1 yuan2 gong1 ， ji2 you1 zhi1 wai4 kang1 ning2 zhong1 。
- nai3 juan4 nai3 gu4 yuan2 cu2 dong1 ， tu2 yu4 sui1 gua3 ren2 wang4 xiong2 。
- qi2 gao1 ke3 yang3 hou4 ke3 zong1 ， zi1 xing2 yun3 mei3 jiang1 huai2 feng1 。
- fu4 lao3 xiang1 hu1 gao4 er2 tong2 ， san1 zhao1 wu2 shi4 yi1 jue2 zhong1 。
- gong1 mou2 gong1 hui4 shi4 suo3 meng2 ， si4 an1 wu1 jia3 tian2 an1 nong2 。
- wen1 yi1 bi4 ti3 shi2 bao3 xiong1 ， xiao3 rang3 da4 qie4 xiao1 jian1 xiong1 。
- zhou1 lao2 xian4 yu4 qiu2 duo1 kong1 ， huan1 xin1 he2 qi4 cheng2 nian2 feng1 。
- ru3 cao2 sui1 si4 nian4 suo3 cong2 ， ru3 xin1 ru3 mao4 jia1 ai4 gong1 。
- xin1 zheng1 wu4 cai3 mi3 wu4 chong1 ， ji2 ge1 lü3 wu3 chi2 sheng3 gong1 。
- you3 ren2 xi1 yu3 gong1 ju1 feng2 ， ru3 yin1 ying3 wei3 luo4 yu3 song1 。
- shan1 you3 ji4 xi1 shui3 you3 zong1 ， shui3 zhi1 he4 xi1 shan1 zhi1 song1 。
- yi4 zhao1 ci4 hao4 xiao1 yao2 weng1 ， ma3 zi1 pu2 fei4 guan1 yu3 gong4 。
- ru3 cao2 nu3 li4 wu2 lao3 long2 ， gong1 ruo4 zai4 lai2 qin2 zhu4 gong1 。

## 注释

## 译文

## 赏析
