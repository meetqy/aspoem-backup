---
id: xu-ji-song-tai-shou-fu-shang-shu-yi-zhen-dang-tu-er-shi-yun
title: 送太守傅尚書易鎮當塗二十韻
titlePinyin: song4 tai4 shou3 fu4 shang4 shu1 yi4 zhen4 dang1 tu2 er4 shi2 yun4
titleSlug: song-tai-shou-fu-shang-shu-yi-zhen-dang-tu-er-shi-yun
author: 徐璣
authorPinyin: xu2 ji1
authorSlug: xu-ji
dynasty: 宋
dynastyPinyin: song4
dynastySlug: song
tags: []
---

## 正文

- 帝業江淮表，丕承七十年。
- 太平南北共，內禪子孫傳。
- 弓矢深櫜橐，桑麻鬰壠阡。
- 江河春混混，雨露夜涓涓。
- 治久情多縱，才卑氣或偏。
- 穹蒼宜予弼，淵默正思賢。
- 四世忠勳積，三朝節概全。
- 威儀新禹服，光彩舊星躔。
- 本以文爲治，尤知政有權。
- 粟紅初穰穰，榆散亦翩翩。
- 國似傳東魯，名能躐潁川。
- 殊恩方錫馬，盛美又臨軒。
- 易鎮旌旗遠，趨朝劍履便。
- 想知環去旆，咸似渴思泉。
- 典誥黄麻出，衣冠紫禁聯。
- 安危看去就，扶掖頼精專。
- 江岸梅花小，山城桂影圓。
- 歌思惟兩地，動化及無邊。
- 相復中興舊，書重說命篇。
- 元勳列青史，焜燿祖宗前。

## 拼音

- di4 ye4 jiang1 huai2 biao3 ， pi1 cheng2 qi1 shi2 nian2 。
- tai4 ping2 nan2 bei3 gong4 ， nei4 shan4 zi3 sun1 chuan2 。
- gong1 shi3 shen1 gao1 tuo2 ， sang1 ma2 yu4 long3 qian1 。
- jiang1 he2 chun1 hun4 hun0 ， yu3 lu4 ye4 juan1 juan1 。
- zhi4 jiu3 qing2 duo1 zong4 ， cai2 bei1 qi4 huo4 pian1 。
- qiong2 cang1 yi2 yu3 bi4 ， yuan1 mo4 zheng4 si1 xian2 。
- si4 shi4 zhong1 xun1 ji1 ， san1 zhao1 jie2 gai4 quan2 。
- wei1 yi2 xin1 yu3 fu2 ， guang1 cai3 jiu4 xing1 chan2 。
- ben3 yi3 wen2 wei2 zhi4 ， you2 zhi1 zheng4 you3 quan2 。
- su4 hong2 chu1 rang2 rang2 ， yu2 san4 yi4 pian1 pian1 。
- guo2 si4 chuan2 dong1 lu3 ， ming2 neng2 lie4 ying3 chuan1 。
- shu1 en1 fang1 xi1 ma3 ， sheng4 mei3 you4 lin2 xuan1 。
- yi4 zhen4 jing1 qi2 yuan3 ， qu1 chao2 jian4 lü3 bian4 。
- xiang3 zhi1 huan2 qu4 pei4 ， xian2 si4 ke3 si1 quan2 。
- dian3 gao4 huang2 ma2 chu1 ， yi1 guan1 zi3 jin4 lian2 。
- an1 wei1 kan4 qu4 jiu4 ， fu2 ye4 lai4 jing1 zhuan1 。
- jiang1 an4 mei2 hua1 xiao3 ， shan1 cheng2 gui4 ying3 yuan2 。
- ge1 si1 wei2 liang3 di4 ， dong4 hua4 ji2 wu2 bian1 。
- xiang1 fu4 zhong1 xing1 jiu4 ， shu1 zhong4 shuo1 ming4 pian1 。
- yuan2 xun1 lie4 qing1 shi3 ， kun1 yao4 zu3 zong0 qian2 。

## 注释

## 译文

## 赏析
