---
id: xu-ji-song-zhao-shou
title: 送趙守
titlePinyin: song4 zhao4 shou3
titleSlug: song-zhao-shou
author: 徐積
authorPinyin: xu2 ji1
authorSlug: xu-ji
dynasty: 唐
dynastyPinyin: tang2
dynastySlug: tang
tags: [] 
---

## 正文

- 齊有高密，有沂有沐。
- 旁有泰山，莒魯郊關。
- 粵有人焉，氣清神聳。
- 立節以高，處義而重。
- 維節維義，肇自布衣。
- 根本淵源，所養可知。
- 以義爲文，洪暢精微。
- 以義持守，隠如堅城。
- 以義作爲，動如精兵。
- 面有正色，口無諛聲。
- 赤心可割，肝膽可傾。
- 以義接物，不矜不驕。
- 以義臨民，實庇汝曹。
- 實康實濟，實愷實悌。
- 民實宜之，實受其惠。
- 方今天下，雖曰治安。
- 正在所恤，民有饑寒。
- 公所往居，豈肯草草。
- 戒吏侵漁，欲民溫飽。
- 言者爲準，行者爲表。
- 維恕維平，除煩去擾。
- 狼摧其牙，虎縮其爪。
- 父子室家，足以相保。
- 作此詩者，豈徒然乎。
- 庶使其民，傳告歡呼。

## 拼音

- qi2 you3 gao1 mi4 ， you3 yi2 you3 mu4 。
- pang2 you3 tai4 shan1 ， ju3 lu3 jiao1 guan1 。
- yue4 you3 ren2 yan1 ， qi4 qing1 shen2 song3 。
- li4 jie2 yi3 gao1 ， chu3 yi4 er2 zhong4 。
- wei2 jie2 wei2 yi4 ， zhao4 zi4 bu4 yi1 。
- gen1 ben3 yuan1 yuan2 ， suo3 yang3 ke3 zhi1 。
- yi3 yi4 wei2 wen2 ， hong2 chang4 jing1 wei1 。
- yi3 yi4 chi2 shou3 ， yin3 ru2 jian1 cheng2 。
- yi3 yi4 zuo4 wei2 ， dong4 ru2 jing1 bing1 。
- mian4 you3 zheng4 se4 ， kou3 wu2 yu2 sheng1 。
- chi4 xin1 ke3 ge1 ， gan1 dan3 ke3 qing1 。
- yi3 yi4 jie1 wu4 ， bu4 jin1 bu4 jiao1 。
- yi3 yi4 lin2 min2 ， shi2 bi4 ru3 cao2 。
- shi2 kang1 shi2 ji4 ， shi2 kai3 shi2 ti4 。
- min2 shi2 yi2 zhi1 ， shi2 shou4 qi2 hui4 。
- fang1 jin1 tian1 xia4 ， sui1 yue1 zhi4 an1 。
- zheng4 zai4 suo3 xu4 ， min2 you3 ji1 han2 。
- gong1 suo3 wang3 ju1 ， qi3 ken3 cao3 cao3 。
- jie4 li4 qin1 yu2 ， yu4 min2 wen1 bao3 。
- yan2 zhe3 wei2 zhun3 ， xing2 zhe3 wei2 biao3 。
- wei2 shu4 wei2 ping2 ， chu2 fan2 qu4 rao3 。
- lang2 cui1 qi2 ya2 ， hu3 suo1 qi2 zhua3 。
- fu4 zi3 shi4 jia1 ， zu2 yi3 xiang1 bao3 。
- zuo4 ci3 shi1 zhe3 ， qi3 tu2 ran2 hu1 。
- shu4 shi3 qi2 min2 ， chuan2 gao4 huan1 hu1 。

## 注释

## 译文

## 赏析
