---
id: xu-ji-shou-ceng-cao
title: 壽曾漕
titlePinyin: shou4 ceng2 cao2
titleSlug: shou-ceng-cao
author: 徐璣
authorPinyin: xu2 ji1
authorSlug: xu-ji
dynasty: 宋
dynastyPinyin: song4
dynastySlug: song
tags: []
---

## 正文

- 洪波混浩深無底，分作江河合成海。
- 由來分合必有源，一點清澄元不改。
- 皇家德澤在人深，人心已洽天眷臨。
- 爰産真賢佐隆治，南豐昆季玉與金。
- 南豐先生飽文學，筆端璀璨相參錯。
- 帝制猶如盤誥風，良史不令遷固作。
- 文昭內翰學於兄，文章餘事德業成。
- 溫溫氣見春日暖，凜凜議論秋霜明。
- 魯公拜相誰當筆，弟草兄制光如日。
- 一家盛事今古稀，千載獨瞻門第屹。
- 常時此瑞分爲三，朝論鼎立何巉巖。
- 乾坤清氣有時合，合作星郎青似藍。
- 中秋五日玉宇澄，非烟非霧朝盈庭。
- 天上麒麟千載出，人間蟾桂一年輕。
- 規模局度尤精粹，望見咸知宰相器。
- 全閩飛最一年餘，丹鳳啣書九天至。
- 知公文字如南豐，愛公德器文昭同。
- 願公復取魯公位，斡補造化通洪濛。
- 壽公滿滿稱霞觥，勳業長看雙鬢青。
- 乞與芝蘭分玉砌，高歌此頌清風生。

## 拼音

- hong2 bo1 hun4 hao4 shen1 wu2 di3 ， fen1 zuo4 jiang1 he2 he2 cheng2 hai3 。
- you2 lai2 fen1 he2 bi4 you3 yuan2 ， yi4 dian3 qing1 cheng2 yuan2 bu4 gai3 。
- huang2 jia1 de2 ze2 zai4 ren2 shen1 ， ren2 xin1 yi3 qia4 tian1 juan4 lin2 。
- yuan2 chan3 zhen1 xian2 zuo3 long2 zhi4 ， nan2 feng1 kun1 ji4 yu4 yu3 jin1 。
- nan2 feng1 xian1 sheng0 bao3 wen2 xue2 ， bi3 duan1 cui3 can4 xiang1 can1 cuo4 。
- di4 zhi4 you2 ru2 pan2 gao4 feng1 ， liang2 shi3 bu2 ling4 qian1 gu4 zuo4 。
- wen2 zhao1 nei4 han4 xue2 wu1 xiong1 ， wen2 zhang1 yu2 shi4 de2 ye4 cheng2 。
- wen1 wen1 qi4 jian4 chun1 ri4 nuan3 ， lin3 lin3 yi4 lun4 qiu1 shuang1 ming2 。
- lu3 gong1 bai4 xiang1 shui2 dang1 bi3 ， di4 cao3 xiong1 zhi4 guang1 ru2 ri4 。
- yi4 jia1 sheng4 shi4 jin1 gu3 xi1 ， qian1 zai4 du2 zhan1 men2 di4 yi4 。
- chang2 shi2 ci3 rui4 fen1 wei2 san1 ， chao2 lun4 ding3 li4 he2 chan2 yan2 。
- qian2 kun1 qing1 qi4 you3 shi2 he2 ， he2 zuo4 xing1 lang2 qing1 si4 lan2 。
- zhong1 qiu1 wu3 ri4 yu4 yu3 cheng2 ， fei1 yan1 fei1 wu4 chao2 ying2 ting2 。
- tian1 shang4 qi2 lin2 qian1 zai4 chu1 ， ren2 jian4 chan2 gui4 yi4 nian2 qing1 。
- gui1 mo2 ju2 du4 you2 jing1 cui4 ， wang4 jian4 xian2 zhi1 zai3 xiang4 qi4 。
- quan2 min3 fei1 zui4 yi4 nian2 yu2 ， dan1 feng4 xian2 shu1 jiu3 tian1 zhi4 。
- zhi1 gong1 wen2 zi4 ru2 nan2 feng1 ， ai4 gong1 de2 qi4 wen2 zhao1 tong2 。
- yuan4 gong1 fu4 qu3 lu3 gong1 wei4 ， wo4 bu3 zao4 hua4 tong1 hong2 meng2 。
- shou4 gong1 man3 man3 cheng1 xia2 gong1 ， xun1 ye4 chang2 kan4 shuang1 bin4 qing1 。
- qi3 yu3 zhi1 lan2 fen1 yu4 qi4 ， gao1 ge1 ci3 song4 qing1 feng1 sheng1 。

## 注释

## 译文

## 赏析
