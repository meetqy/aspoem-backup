---
id: xu-ji-jun-lao-xing-song-lin-ci-zhong-fu-du-si
title: 俊老行送林次中赴都司
titlePinyin: jun4 lao3 xing2 song4 lin2 ci4 zhong1 fu4 du1 si1
titleSlug: jun-lao-xing-song-lin-ci-zhong-fu-du-si
author: 徐積
authorPinyin: xu2 ji1
authorSlug: xu-ji
dynasty: 宋
dynastyPinyin: song4
dynastySlug: song
tags: []
---

## 正文

- 熙寧察院一開口，誰人膽落御史手。
- 其時面堅黑髭鬚，力欲回天氣衝斗。
- 一從蹭蹬作外官，所居不苟心迹安。
- 剛不可回堅不變，頭如霜雪心如丹。
- 所以論者悅而服，所養有義其質端。
- 東西南北二十載，一朝有敕却召還。
- 皂囊封上曉班肅，繡衣步入秋霜寒。
- 義有所徇乞得身，白日降下天上人。
- 黄金龍節青囊印，赤帷熊乘朱斑輪。
- 以其餘才修職分，以其餘力娛精神。
- 望淮樓上對秋色，玉女花前泣晚春。
- 時時共帳過南郭，來就陶潜漉酒巾。
- 與人論事不必合，直無所苟氣色真。
- 持此以往無不可，古人所以爲正臣。
- 淮南一路事如草，嘉苗惡莠俱分了。
- 中心皎皎如斯乎，外計區區何足道。
- 兩宮日月方齊明，羣公戮力營太平。
- 公議急須招俊老，清風先已過南京。

## 拼音

- xi1 ning2 cha2 yuan4 yi4 kai1 kou3 ， shui2 ren2 dan3 luo4 yu4 shi3 shou3 。
- qi2 shi2 mian4 jian1 hei1 zi1 xu1 ， li4 yu4 hui2 tian1 qi4 chong1 dou4 。
- yi4 cong2 ceng4 deng4 zuo4 wai4 guan1 ， suo3 ju1 bu4 gou3 xin1 ji4 an1 。
- gang1 bu4 ke3 hui2 jian1 bu2 bian4 ， tou2 ru2 shuang1 xue3 xin1 ru2 dan1 。
- suo3 yi3 lun4 zhe3 yue4 er2 fu2 ， suo3 yang3 you3 yi4 qi2 zhi4 duan1 。
- dong1 xi1 nan2 bei3 er4 shi2 zai4 ， yi4 zhao1 you3 chi4 que4 zhao4 huan2 。
- zao4 nang2 feng1 shang4 xiao3 ban1 su4 ， xiu4 yi1 bu4 ru4 qiu1 shuang1 han2 。
- yi4 you3 suo3 xun4 qi3 de2 shen1 ， bai2 ri4 jiang4 xia4 tian1 shang4 ren2 。
- huang2 jin1 long2 jie2 qing1 nang2 yin4 ， chi4 wei2 xiong2 cheng2 zhu1 ban1 lun2 。
- yi3 qi2 yu2 cai2 xiu1 zhi2 fen1 ， yi3 qi2 yu2 li4 yu2 jing1 shen2 。
- wang4 huai2 lou2 shang4 dui4 qiu1 se4 ， yu4 nü3 hua1 qian2 qi4 wan3 chun1 。
- shi2 shi2 gong4 zhang4 guo4 nan2 guo1 ， lai2 jiu4 tao2 qian2 lu4 jiu3 jin1 。
- yu3 ren2 lun4 shi4 bu2 bi4 he2 ， zhi2 wu2 suo3 gou3 qi4 se4 zhen1 。
- chi2 ci3 yi3 wang3 wu2 bu4 ke3 ， gu3 ren2 suo3 yi3 wei2 zheng4 chen2 。
- huai2 nan2 yi2 lu4 shi4 ru2 cao3 ， jia1 miao2 e4 you3 ju4 fen1 le0 。
- zhong1 xin1 jiao3 jiao3 ru2 si1 hu1 ， wai4 ji4 qu1 qu1 he2 zu2 dao4 。
- liang3 gong1 ri4 yue4 fang1 qi2 ming2 ， qun2 gong1 lu4 li4 ying2 tai4 ping2 。
- gong1 yi4 ji2 xu1 zhao1 jun4 lao3 ， qing1 feng1 xian1 yi3 guo4 nan2 jing1 。

## 注释

## 译文

## 赏析
