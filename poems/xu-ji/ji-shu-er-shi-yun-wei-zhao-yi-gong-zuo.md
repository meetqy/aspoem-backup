---
id: xu-ji-ji-shu-er-shi-yun-wei-zhao-yi-gong-zuo
title: 記述二十韻爲趙沂公作
titlePinyin: ji4 shu4 er4 shi2 yun4 wei2 zhao4 yi2 gong1 zuo4
titleSlug: ji-shu-er-shi-yun-wei-zhao-yi-gong-zuo
author: 徐璣
authorPinyin: xu2 ji1
authorSlug: xu-ji
dynasty: 唐
dynastyPinyin: tang2
dynastySlug: tang
tags: [] 
---

## 正文

- 日月交輝際，乾坤欲整時。
- 謀謨無遠近，顧盼有安危。
- 國倚宗臣重，人惟正統推。
- 將軍兼問古，中尉不言私。
- 美德開初禩，清風起四維。
- 山河春藹藹，雨露夜垂垂。
- 川浩黿鼉穴，田豐鼠兔窺。
- 險辭萋莫已，深網障無遺。
- 流謗看金策，純誠表竹枝。
- 丹心元未改，隻影去奚疑。
- 能勝歸天道，云亡忽事宜。
- 蜀關幾犬豕，淮岸邇旌旗。
- 將相通新好，朝廷說舊規。
- 渠奸甘授首，盛代鞏丕基。
- 褒敘還宗祏，光昭在鼎彝。
- 凄凉餘謚法，慷慨付諸兒。
- 汨水芬芳地，三閭絕好詞。
- 子蘭真已矣，靳尚亦奚爲。
- 樂事云悲事，新知匪故知。
- 續騷何日了，千古泪如絲。

## 拼音

- ri4 yue4 jiao1 hui1 ji4 ， qian2 kun1 yu4 zheng3 shi2 。
- mou2 mo2 wu2 yuan3 jin4 ， gu4 pan4 you3 an1 wei1 。
- guo2 yi3 zong1 chen2 zhong4 ， ren2 wei2 zheng4 tong3 tui1 。
- jiang1 jun1 jian1 wen4 gu3 ， zhong1 wei4 bu4 yan2 si1 。
- mei3 de2 kai1 chu1 si4 ， qing1 feng1 qi3 si4 wei2 。
- shan1 he2 chun1 ai3 ai3 ， yu3 lu4 ye4 chui2 chui2 。
- chuan1 hao4 yuan2 tuo2 xue2 ， tian2 feng1 shu3 tu4 kui1 。
- xian3 ci2 qi1 mo4 yi3 ， shen1 wang3 zhang4 wu2 yi2 。
- liu2 bang4 kan4 jin1 ce4 ， chun2 cheng2 biao3 zhu2 zhi1 。
- dan1 xin1 yuan2 wei4 gai3 ， zhi1 ying3 qu4 xi1 yi2 。
- neng2 sheng4 gui1 tian1 dao4 ， yun2 wang2 hu1 shi4 yi2 。
- shu3 guan1 ji1 quan3 shi3 ， huai2 an4 er3 jing1 qi2 。
- jiang1 xiang1 tong1 xin1 hao3 ， chao2 ting2 shuo1 jiu4 gui1 。
- qu2 jian1 gan1 shou4 shou3 ， sheng4 dai4 gong3 pi1 ji1 。
- bao1 xu4 huan2 zong1 shi2 ， guang1 zhao1 zai4 ding3 yi2 。
- qi1 liang2 yu2 shi4 fa3 ， kang1 kai3 fu4 zhu1 er2 。
- mi4 shui3 fen1 fang1 di4 ， san1 lü2 jue2 hao3 ci2 。
- zi3 lan2 zhen1 yi3 yi3 ， jin4 shang4 yi4 xi1 wei2 。
- le4 shi4 yun2 bei1 shi4 ， xin1 zhi1 fei3 gu4 zhi1 。
- xu4 sao1 he2 ri4 le0 ， qian1 gu3 lei4 ru2 si1 。

## 注释

## 译文

## 赏析
