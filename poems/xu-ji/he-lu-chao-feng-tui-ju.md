---
id: xu-ji-he-lu-chao-feng-tui-ju
title: 和路朝奉退居
titlePinyin: he2 lu4 chao2 feng4 tui4 ju1
titleSlug: he-lu-chao-feng-tui-ju
author: 徐積
authorPinyin: xu2 ji1
authorSlug: xu-ji
dynasty: 唐
dynastyPinyin: tang2
dynastySlug: tang
tags: [] 
---

## 正文

- 彼美東南雋，堯時作外臣。
- 有何歸去物，全得老來身。
- 一節都無變，平生總是真。
- 勇於羅守退，甘似庾郎貧。
- 士望今誰耦，儒林舊絕倫。
- 其心醇是本，以德厚爲珍。
- 避盜抽園筍，容奴取庫銀。
- 時情付流水，外物盡浮雲。
- 久矣謀閒坐，誰乎願要津。
- 書藏萬卷好，詩換一筒新。
- 聚道爲家法，分糧卹外姻。
- 清風還楚部，餘惠在江民。
- 藉草宜蘭佩，穿松稱鹿巾。
- 鱠材須活鯉，羹劑要香蓴。
- 日暖花村路，風溫荇浦春。
- 耽吟白居士，沈醉李仙人。
- 驥鳳鳴來久，駒雛教已馴。
- 義終光國史，名自壓朝紳。
- 顧我愚而陋，煩公愛以仁。
- 深恩無報處，北望正勞神。

## 拼音

- bi3 mei3 dong1 nan2 jun4 ， yao2 shi2 zuo4 wai4 chen2 。
- you3 he2 gui1 qu4 wu4 ， quan2 de2 lao3 lai2 shen1 。
- yi4 jie2 dou1 wu2 bian4 ， ping2 sheng1 zong3 shi4 zhen1 。
- yong3 wu1 luo2 shou3 tui4 ， gan1 si4 yu3 lang2 pin2 。
- shi4 wang4 jin1 shui2 ou3 ， ru2 lin2 jiu4 jue2 lun2 。
- qi2 xin1 chun2 shi4 ben3 ， yi3 de2 hou4 wei2 zhen1 。
- bi4 dao4 chou1 yuan2 sun3 ， rong2 nu2 qu3 ku4 yin2 。
- shi2 qing2 fu4 liu2 shui3 ， wai4 wu4 jin4 fu2 yun2 。
- jiu3 yi3 mou2 xian2 zuo4 ， shui2 hu1 yuan4 yao4 jin1 。
- shu1 cang2 wan4 juan4 hao3 ， shi1 huan4 yi4 tong3 xin1 。
- ju4 dao4 wei2 jia1 fa3 ， fen1 liang2 xu4 wai4 yin1 。
- qing1 feng1 huan2 chu3 bu4 ， yu2 hui4 zai4 jiang1 min2 。
- jie4 cao3 yi2 lan2 pei4 ， chuan1 song1 cheng1 lu4 jin1 。
- kuai4 cai2 xu1 huo2 li3 ， geng1 ji4 yao4 xiang1 chun2 。
- ri4 nuan3 hua1 cun1 lu4 ， feng1 wen1 xing4 pu3 chun1 。
- dan1 yin2 bai2 ju1 shi4 ， shen3 zui4 li3 xian1 ren2 。
- ji4 feng4 ming2 lai2 jiu3 ， ju1 chu2 jiao4 yi3 xun4 。
- yi4 zhong1 guang1 guo2 shi3 ， ming2 zi4 ya1 chao2 shen1 。
- gu4 wo3 yu2 er2 lou4 ， fan2 gong1 ai4 yi3 ren2 。
- shen1 en1 wu2 bao4 chu3 ， bei3 wang4 zheng4 lao2 shen2 。

## 注释

## 译文

## 赏析
