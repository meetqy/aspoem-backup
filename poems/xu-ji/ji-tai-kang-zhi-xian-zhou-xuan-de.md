---
id: xu-ji-ji-tai-kang-zhi-xian-zhou-xuan-de
title: 寄太康知縣周宣德
titlePinyin: ji4 tai4 kang1 zhi1 xian4 zhou1 xuan1 de2
titleSlug: ji-tai-kang-zhi-xian-zhou-xuan-de
author: 徐積
authorPinyin: xu2 ji1
authorSlug: xu-ji
dynasty: 唐
dynastyPinyin: tang2
dynastySlug: tang
tags: [] 
---

## 正文

- 冬之季月，月及上弦。
- 太康書來，慰此皤然。
- 并其成法，別爲一書。
- 敏而有術，使我嗟吁。
- 考其大指，官之楷模。
- 官守其約，事總其要。
- 何弊不除，何隠弗照。
- 如陛高臺，俯視四旁。
- 不持度量，是物可量。
- 挈裘之領，提綱之綱。
- 維簡維能，維能維精。
- 維精維思，維思維誠。
- 既誠既明，既信既行。
- 日有餘力，民亦閒暇。
- 不肯頑惡，孰爲欺詐。
- 不出一符，不遺一力。
- 或將爾車，或負爾穡。
- 四境之內，如雲坌集。
- 一歲之事，先期以辦。
- 私無所擾，公無所患。
- 至於盜賊，無處伏藏。
- 情既暴露，脫身奔亡。
- 吏案可空，刑書可閣。
- 俾爾室家，既安且樂。
- 豈唯太康，世蒙其業。
- 凡百有司，皆來取法。
- 勿毀其成，在彼後人。
- 勿有所嫉，勿摇勿傾。
- 如川斯流，勿窒其行。
- 美哉太康，不負厥官。
- 到官之日，坐席未安。
- 所成者大，所及者遠。
- 何以加之，加於所勉。
- 又何加焉，不倦於終。
- 遺之無窮，智者之功。

## 拼音

- dong1 zhi1 ji4 yue4 ， yue4 ji2 shang4 xian2 。
- tai4 kang1 shu1 lai2 ， wei4 ci3 po2 ran2 。
- bing4 qi2 cheng2 fa3 ， bie2 wei2 yi4 shu1 。
- min3 er2 you3 shu4 ， shi3 wo3 jie1 xu1 。
- kao3 qi2 da4 zhi3 ， guan1 zhi1 kai3 mo2 。
- guan1 shou3 qi2 yue1 ， shi4 zong3 qi2 yao4 。
- he2 bi4 bu4 chu2 ， he2 yin3 fu2 zhao4 。
- ru2 bi4 gao1 tai2 ， fu3 shi4 si4 pang2 。
- bu4 chi2 du4 liang4 ， shi4 wu4 ke3 liang2 。
- qie4 qiu2 zhi1 ling3 ， ti2 gang1 zhi1 gang1 。
- wei2 jian3 wei2 neng2 ， wei2 neng2 wei2 jing1 。
- wei2 jing1 wei2 si1 ， wei2 si1 wei2 cheng2 。
- ji4 cheng2 ji4 ming2 ， ji4 xin4 ji4 xing2 。
- ri4 you3 yu2 li4 ， min2 yi4 xian2 xia2 。
- bu4 ken3 wan2 e4 ， shu2 wei2 qi1 zha4 。
- bu4 chu1 yi4 fu2 ， bu4 yi2 yi2 li4 。
- huo4 jiang1 er3 ju1 ， huo4 fu4 er3 se4 。
- si4 jing4 zhi1 nei4 ， ru2 yun2 ben4 ji2 。
- yi2 sui4 zhi1 shi4 ， xian1 qi1 yi3 ban4 。
- si1 wu2 suo3 rao3 ， gong1 wu2 suo3 huan4 。
- zhi4 yu2 dao4 zei2 ， wu2 chu3 fu2 cang2 。
- qing2 ji4 bao4 lu4 ， tuo1 shen1 ben1 wang2 。
- li4 an4 ke3 kong1 ， xing2 shu1 ke3 ge2 。
- bi3 er3 shi4 jia1 ， ji4 an1 qie3 le4 。
- qi3 wei2 tai4 kang1 ， shi4 meng2 qi2 ye4 。
- fan2 bai3 you3 si1 ， jie1 lai2 qu3 fa3 。
- wu4 hui3 qi2 cheng2 ， zai4 bi3 hou4 ren2 。
- wu4 you3 suo3 ji2 ， wu4 yao2 wu4 qing1 。
- ru2 chuan1 si1 liu2 ， wu4 zhi4 qi2 xing2 。
- mei3 zai1 tai4 kang1 ， bu2 fu4 jue2 guan1 。
- dao4 guan1 zhi1 ri4 ， zuo4 xi2 wei4 an1 。
- suo3 cheng2 zhe3 da4 ， suo3 ji2 zhe3 yuan3 。
- he2 yi3 jia1 zhi1 ， jia1 wu1 suo3 mian3 。
- you4 he2 jia1 yan1 ， bu2 juan4 wu1 zhong1 。
- yi2 zhi1 wu2 qiong2 ， zhi4 zhe3 zhi1 gong1 。

## 注释

## 译文

## 赏析
