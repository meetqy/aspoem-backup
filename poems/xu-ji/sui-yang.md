---
id: xu-ji-sui-yang
title: 濉陽
titlePinyin: sui1 yang2
titleSlug: sui-yang
author: 徐積
authorPinyin: xu2 ji1
authorSlug: xu-ji
dynasty: 唐
dynastyPinyin: tang2
dynastySlug: tang
tags: [] 
---

## 正文

- 嘗聞唐李氏，世號爲賢妻。
- 以力營七喪，或謂難庶幾。
- 孰知蔡家婦，其事乃同之。
- 豈特在中饋，無往而無儀。
- 孝於其所尊，慈於其所卑。
- 即知義所在，能終義所爲。
- 我生至此極，我嫁逢百罹。
- 其屬死略盡，其骨俱無歸。
- 身爲未亡人，心乃真男兒。
- 以己任其責，無忘須臾時。
- 但恐事不濟，安知卹寒饑。
- 乃捐奉生具，而爲送亡資。
- 面不御膏沐，首不加冠笄。
- 金珠鬻於市，文繡容何施。
- 更無囊中裝，唯有身上衣。
- 殆將截其髪，幸苟完其肌。
- 所得蓋良苦，所積從細微。
- 如此十年久，猶以爲支離。
- 日下卜諸良，宅兆相厥宜。
- 一舉十八喪，一旦得所依。
- 手自植松楸，身亦沾塗泥。
- 何暇裹兩足，但知勤四肢。
- 居者歎於室，行者泣於歧。
- 鳥亦助叫號，人思操虆梩。
- 冥冥長夜魂，所獲喜可知。
- 鬰鬰佳城中，不爲中道尸。
- 卒辦其家事，少慰而心悲。
- 義深海可涸，行堅山可摧。
- 孤誠貫白日，幽光淩虹霓。
- 吾聞古烈女，犖犖非無奇。
- 一死蓋易處，一節亦易持。
- 至如張氏者，使人尤歔欷。
- 誰爲孝婦傳，誰爲黄絹碑。
- 亦有淮上翁，爲述濉陽詩。
- 移書太史氏，無令茲逸遺。

## 拼音

- chang2 wen2 tang2 li3 shi4 ， shi4 hao4 wei2 xian2 qi1 。
- yi3 li4 ying2 qi1 sang1 ， huo4 wei4 nan2 shu4 ji1 。
- shu2 zhi1 cai4 jia1 fu4 ， qi2 shi4 nai3 tong2 zhi1 。
- qi3 te4 zai4 zhong1 kui4 ， wu2 wang3 er2 wu2 yi2 。
- xiao4 wu1 qi2 suo3 zun1 ， ci2 wu1 qi2 suo3 bei1 。
- ji2 zhi1 yi4 suo3 zai4 ， neng2 zhong1 yi4 suo3 wei2 。
- wo3 sheng1 zhi4 ci3 ji2 ， wo3 jia4 feng2 bai3 li2 。
- qi2 shu3 si3 lüe4 jin4 ， qi2 gu3 ju4 wu2 gui1 。
- shen1 wei2 wei4 wang2 ren2 ， xin1 nai3 zhen1 nan2 er2 。
- yi3 ji3 ren4 qi2 ze2 ， wu2 wang4 xu1 yu2 shi2 。
- dan4 kong3 shi4 bu2 ji4 ， an1 zhi1 xu4 han2 ji1 。
- nai3 juan1 feng4 sheng1 ju4 ， er2 wei2 song4 wang2 zi1 。
- mian4 bu2 yu4 gao1 mu4 ， shou3 bu4 jia1 guan1 ji1 。
- jin1 zhu1 yu4 wu1 shi4 ， wen2 xiu4 rong2 he2 shi1 。
- geng4 wu2 nang2 zhong1 zhuang1 ， wei2 you3 shen1 shang4 yi1 。
- dai4 jiang1 jie2 qi2 fa4 ， xing4 gou3 wan2 qi2 ji1 。
- suo3 de2 gai4 liang2 ku3 ， suo3 ji1 cong2 xi4 wei1 。
- ru2 ci3 shi2 nian2 jiu3 ， you2 yi3 wei2 zhi1 li2 。
- ri4 xia4 bu3 zhu1 liang2 ， zhai2 zhao4 xiang1 jue2 yi2 。
- yi4 ju3 shi2 ba1 sang1 ， yi2 dan4 de2 suo3 yi1 。
- shou3 zi4 zhi2 song1 qiu1 ， shen1 yi4 zhan1 tu2 ni2 。
- he2 xia2 guo3 liang3 zu2 ， dan4 zhi1 qin2 si4 zhi1 。
- ju1 zhe3 tan4 wu1 shi4 ， xing2 zhe3 qi4 wu1 qi2 。
- niao3 yi4 zhu4 jiao4 hao4 ， ren2 si1 cao1 lei2 li2 。
- ming2 ming2 chang2 ye4 hun2 ， suo3 huo4 xi3 ke3 zhi1 。
- yu4 yu4 jia1 cheng2 zhong1 ， bu4 wei2 zhong1 dao4 shi1 。
- zu2 ban4 qi2 jia1 shi4 ， shao3 wei4 er2 xin1 bei1 。
- yi4 shen1 hai3 ke3 he2 ， xing2 jian1 shan1 ke3 cui1 。
- gu1 cheng2 guan4 bai2 ri4 ， you1 guang1 ling2 hong2 ni2 。
- wu2 wen2 gu3 lie4 nü3 ， luo4 luo4 fei1 wu2 qi2 。
- yi4 si3 gai4 yi4 chu3 ， yi4 jie2 yi4 yi4 chi2 。
- zhi4 ru2 zhang1 shi4 zhe3 ， shi3 ren2 you2 xu1 xi1 。
- shui2 wei2 xiao4 fu4 chuan2 ， shui2 wei2 huang2 juan4 bei1 。
- yi4 you3 huai2 shang4 weng1 ， wei2 shu4 sui1 yang2 shi1 。
- yi2 shu1 tai4 shi3 shi4 ， wu2 ling4 zi1 yi4 yi2 。

## 注释

## 译文

## 赏析
