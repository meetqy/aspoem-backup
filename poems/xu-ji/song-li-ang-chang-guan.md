---
id: xu-ji-song-li-ang-chang-guan
title: 送李昂長官
titlePinyin: song4 li3 ang2 chang2 guan1
titleSlug: song-li-ang-chang-guan
author: 徐積
authorPinyin: xu2 ji1
authorSlug: xu-ji
dynasty: 唐
dynastyPinyin: tang2
dynastySlug: tang
tags: [] 
---

## 正文

- 征南兵勢欲平蠻，軍聲殺氣秋風寒。
- 南國此時霜霰早，八月草黄楓葉丹。
- 江有渚兮山有麓，君向洞庭何處宿。
- 四垂天幕亂波平，九嶷山送愁嵐綠。
- 日斜葉落黄陵祠，月明風起清湘竹。
- 愁娥遠放峽雲來，冤臣莫借江聲哭。
- 雁號孤喙度蒼梧，猿叫哀腸抱霜木。
- 君看樵塢與漁村，綠橘黄柑隨柿熟。
- 此行正合風騷情，縣衙仍在衡山足。
- 新嵐老翠滴吟窗，風松雲溜生琴曲。
- 衡人側耳聽先聲，報道官來不碌碌。
- 可使汝農無逃田，可使汝市無冤獄。
- 汝胥可脫簿書煩，汝民可免鞭笞辱。
- 日中放吏不坐廳，夜半投金不受囑。
- 回時唯載俸餘錢，茶滿衡山無一掬。

## 拼音

- zheng1 nan2 bing1 shi4 yu4 ping2 man2 ， jun1 sheng1 sha1 qi4 qiu1 feng1 han2 。
- nan2 guo2 ci3 shi2 shuang1 xian4 zao3 ， ba1 yue4 cao3 huang2 feng1 ye4 dan1 。
- jiang1 you3 zhu3 xi1 shan1 you3 lu4 ， jun1 xiang4 dong4 ting2 he2 chu3 su4 。
- si4 chui2 tian1 mu4 luan4 bo1 ping2 ， jiu3 yi2 shan1 song4 chou2 lan2 lü4 。
- ri4 xie2 ye4 luo4 huang2 ling2 ci2 ， yue4 ming2 feng1 qi3 qing1 xiang1 zhu2 。
- chou2 e2 yuan3 fang4 xia2 yun2 lai2 ， yuan1 chen2 mo4 jie4 jiang1 sheng1 ku1 。
- yan4 hao4 gu1 hui4 du4 cang1 wu2 ， yuan2 jiao4 ai1 chang2 bao4 shuang1 mu4 。
- jun1 kan4 qiao2 wu4 yu3 yu2 cun1 ， lü4 ju2 huang2 gan1 sui2 shi4 shu2 。
- ci3 xing2 zheng4 he2 feng1 sao1 qing2 ， xian4 ya2 reng2 zai4 heng2 shan1 zu2 。
- xin1 lan2 lao3 cui4 di1 yin2 chuang1 ， feng1 song1 yun2 liu1 sheng1 qin2 qu3 。
- heng2 ren2 ce4 er3 ting1 xian1 sheng1 ， bao4 dao4 guan1 lai2 bu2 lu4 lu4 。
- ke3 shi3 ru3 nong2 wu2 tao2 tian2 ， ke3 shi3 ru3 shi4 wu2 yuan1 yu4 。
- ru3 xu1 ke3 tuo1 bo2 shu1 fan2 ， ru3 min2 ke3 mian3 bian1 chi1 ru3 。
- ri4 zhong1 fang4 li4 bu2 zuo4 ting1 ， ye4 ban4 tou2 jin1 bu2 shou4 zhu3 。
- hui2 shi2 wei2 zai4 feng4 yu2 qian2 ， cha2 man3 heng2 shan1 wu2 yi4 ju1 。

## 注释

## 译文

## 赏析
