---
id: xu-ji-deng-san-ceng-lou-yu-wang-zhong-yan-lian-ju
title: 登三層樓與王仲言聯句
titlePinyin: deng1 san1 ceng2 lou2 yu3 wang2 zhong4 yan2 lian2 ju4
titleSlug: deng-san-ceng-lou-yu-wang-zhong-yan-lian-ju
author: 徐璣
authorPinyin: xu2 ji1
authorSlug: xu-ji
dynasty: 宋
dynastyPinyin: song4
dynastySlug: song
tags: []
---

## 正文

- 南州冬日佳，風和霜氣收。
- 出門訪良友，散策尋清游。
- 負郭有野趣，荒草带寒流。
- 信步任所止，款扉得深幽。
- 初若隠者居，忽上雲中樓。
- 攬以三層顛，恍與萬象浮。
- 綠野寬作圍，青山遠相蟉。
- 凌然欲輕舉，久乃思冥搜。
- 團團荔枝林，往往叢葉稠。
- 時於陰木間，略見碧瓦溝。
- 蒼然晚烟集，紅者楓樹頭。
- 竚立思轉賒，顧盼目不周。
- 何意城中身，而對海上州。
- 要須千幅盡，未可一語酬。
- 時已梅萼春，景邁浙水秋。
- 遠地得心賞，良會非宿籌。
- 黄柑况可餐，綠酒方出篘。
- 十年真契闊，再見方綢繆。
- 矧茲天一方，無異水上漚。
- 把盞不知暮，論文殊未休。
- 俄驚庭葉落，始覺昏鴉投。
- 獨憐下弦月，未掛初旬鈎。
- 絕景尚可揖，歸途諒匪脩。
- 何當鴈蕩間，相與老一丘。

## 拼音

- nan2 zhou1 dong1 ri4 jia1 ， feng1 he2 shuang1 qi4 shou1 。
- chu1 men2 fang3 liang2 you3 ， san4 ce4 xun2 qing1 you2 。
- fu4 guo1 you3 ye3 qu4 ， huang1 cao3 dai4 han2 liu2 。
- xin4 bu4 ren4 suo3 zhi3 ， kuan3 fei1 de2 shen1 you1 。
- chu1 ruo4 yin3 zhe3 ju1 ， hu1 shang4 yun2 zhong1 lou2 。
- lan3 yi3 san1 ceng2 dian1 ， huang3 yu3 wan4 xiang4 fu2 。
- lü4 ye3 kuan1 zuo4 wei2 ， qing1 shan1 yuan3 xiang1 liu2 。
- ling2 ran2 yu4 qing1 ju3 ， jiu3 nai3 si1 ming2 sou1 。
- tuan2 tuan2 li4 zhi1 lin2 ， wang3 wang3 cong2 ye4 chou2 。
- shi2 wu1 yin1 mu4 jian4 ， lüe4 jian4 bi4 wa3 gou1 。
- cang1 ran2 wan3 yan1 ji2 ， hong2 zhe3 feng1 shu4 tou2 。
- zhu4 li4 si1 zhuan3 she1 ， gu4 pan4 mu4 bu4 zhou1 。
- he2 yi4 cheng2 zhong1 shen1 ， er2 dui4 hai3 shang4 zhou1 。
- yao4 xu1 qian1 fu2 jin4 ， wei4 ke3 yi4 yu3 chou2 。
- shi2 yi3 mei2 e4 chun1 ， jing3 mai4 zhe4 shui3 qiu1 。
- yuan3 di4 de2 xin1 shang3 ， liang2 hui4 fei1 su4 chou2 。
- huang2 gan1 kuang4 ke3 can1 ， lü4 jiu3 fang1 chu1 chou1 。
- shi2 nian2 zhen1 qi4 kuo4 ， zai4 jian4 fang1 chou2 mou2 。
- shen3 zi1 tian1 yi4 fang1 ， wu2 yi4 shui3 shang4 ou1 。
- ba3 zhan3 bu4 zhi1 mu4 ， lun4 wen2 shu1 wei4 xiu1 。
- e2 jing1 ting2 ye4 luo4 ， shi3 jue2 hun1 ya1 tou2 。
- du2 lian2 xia4 xian2 yue4 ， wei4 gua4 chu1 xun2 gou1 。
- jue2 jing3 shang4 ke3 yi1 ， gui1 tu2 liang4 fei3 xiu1 。
- he2 dang1 yan4 dang4 jian4 ， xiang1 yu3 lao3 yi4 qiu1 。

## 注释

## 译文

## 赏析
