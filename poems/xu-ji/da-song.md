---
id: xu-ji-da-song
title: 大松
titlePinyin: da4 song1
titleSlug: da-song
author: 徐積
authorPinyin: xu2 ji1
authorSlug: xu-ji
dynasty: 宋
dynastyPinyin: song4
dynastySlug: song
tags: []
---

## 正文

- 東海有物天下雄，萬靈戮力生奇松。
- 天精地粹萃其下，滄溟百道來相通。
- 一根直去穿九泉，一根斜插鯨魚淵。
- 遠者壓折巨鼇背，近者倒纏山根偏。
- 小枝可就千鈞弓，大枝可挂萬斛鍾。
- 唯有老幹苦難狀，呂光營外堆玄龍。
- 身披北帝雄犀甲，虎賁連臂圍不匝。
- 無計都將大地遮，有心盡把浮雲刷。
- 樛枝入地旋復上，怪怪奇奇非一狀。
- 谷陵相變任古今，土木兩行專王相。
- 列幟空遺渭川壘，犒師留得楊隋帳。
- 玄駒來撼亭亭蓋，淥魚飛入蒼蒼浪。
- 最是半霄風雨聲，山妖走盡川魅驚。
- 十萬爭揮鐵槊騎，百千齊闞黑旗兵。
- 有時海面波濤小，一部仙韶下蓬島。
- 殘聲逐水散鳴琴，遺響穿雲聚啼鳥。
- 混沌死來凡幾朝，清氣濁氣痕未消。
- 獨葉聳來新蓋鳳，雙柯合處舊藏蛟。
- 其本既異其事殊，德若有容材有餘。
- 大鵬斥鷃皆可居，相忘有似江湖魚。
- 美哉此木真不凡，能以智免斧斤閒。
- 過盡工師無所用，莊周應作不材看。
- 大松大松如此奇，方輿圓蓋不可知。
- 陰陽山海氣合離，不然神物相護持。

## 拼音

- dong1 hai3 you3 wu4 tian1 xia4 xiong2 ， wan4 ling2 lu4 li4 sheng1 qi2 song1 。
- tian1 jing1 di4 cui4 cui4 qi2 xia4 ， cang1 ming2 bai3 dao4 lai2 xiang1 tong1 。
- yi4 gen1 zhi2 qu4 chuan1 jiu3 quan2 ， yi4 gen1 xie2 cha1 jing1 yu2 yuan1 。
- yuan3 zhe3 ya1 zhe2 ju4 ao2 bei4 ， jin4 zhe3 dao3 chan2 shan1 gen1 pian1 。
- xiao3 zhi1 ke3 jiu4 qian1 jun1 gong1 ， da4 zhi1 ke3 gua4 wan4 hu2 zhong1 。
- wei2 you3 lao3 gan4 ku3 nan2 zhuang4 ， lü3 guang1 ying2 wai4 dui1 xuan2 long2 。
- shen1 pi1 bei3 di4 xiong2 xi1 jia3 ， hu3 bi4 lian2 bi4 wei2 bu4 za1 。
- wu2 ji4 dou1 jiang1 da4 di4 zhe1 ， you3 xin1 jin4 ba3 fu2 yun2 shua1 。
- jiu1 zhi1 ru4 di4 xuan2 fu4 shang4 ， guai4 guai4 qi2 qi2 fei1 yi2 zhuang4 。
- gu3 ling2 xiang1 bian4 ren4 gu3 jin1 ， tu3 mu4 liang3 xing2 zhuan1 wang2 xiang1 。
- lie4 zhi4 kong1 yi2 wei4 chuan1 lei3 ， kao4 shi1 liu2 de2 yang2 sui2 zhang4 。
- xuan2 ju1 lai2 han4 ting2 ting2 gai4 ， lu4 yu2 fei1 ru4 cang1 cang1 lang4 。
- zui4 shi4 ban4 xiao1 feng1 yu3 sheng1 ， shan1 yao1 zou3 jin4 chuan1 mei4 jing1 。
- shi2 wan4 zheng1 hui1 tie3 shuo4 qi2 ， bai3 qian1 qi2 kan4 hei1 qi2 bing1 。
- you3 shi2 hai3 mian4 bo1 tao1 xiao3 ， yi2 bu4 xian1 shao2 xia4 peng2 dao3 。
- can2 sheng1 zhu2 shui3 san4 ming2 qin2 ， yi2 xiang3 chuan1 yun2 ju4 ti2 niao3 。
- hun4 dun4 si3 lai2 fan2 ji1 chao2 ， qing1 qi4 zhuo2 qi4 hen2 wei4 xiao1 。
- du2 ye4 song3 lai2 xin1 gai4 feng4 ， shuang1 ke1 he2 chu3 jiu4 cang2 jiao1 。
- qi2 ben3 ji4 yi4 qi2 shi4 shu1 ， de2 ruo4 you3 rong2 cai2 you3 yu2 。
- da4 peng2 chi4 yan4 jie1 ke3 ju1 ， xiang1 wang4 you3 si4 jiang1 hu2 yu2 。
- mei3 zai1 ci3 mu4 zhen1 bu4 fan2 ， neng2 yi3 zhi4 mian3 fu3 jin1 xian2 。
- guo4 jin4 gong1 shi1 wu2 suo3 yong4 ， zhuang1 zhou1 ying1 zuo4 bu4 cai2 kan4 。
- da4 song1 da4 song1 ru2 ci3 qi2 ， fang1 yu2 yuan2 gai4 bu4 ke3 zhi1 。
- yin1 yang2 shan1 hai3 qi4 he2 li2 ， bu4 ran2 shen2 wu4 xiang1 hu4 chi2 。

## 注释

## 译文

## 赏析
