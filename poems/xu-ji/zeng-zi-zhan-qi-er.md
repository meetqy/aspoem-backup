---
id: xu-ji-zeng-zi-zhan-qi-er
title: 贈子瞻  其二
titlePinyin: zeng4 zi3 zhan1     qi2 er4
titleSlug: zeng-zi-zhan-qi-er
author: 徐積
authorPinyin: xu2 ji1
authorSlug: xu-ji
dynasty: 宋
dynastyPinyin: song4
dynastySlug: song
tags: []
---

## 正文

- 翰林豈特文章工，赤心白日相貫通。
- 先與吳人除二凶，次與吳田謀常豐。
- 乃與徒役開西湖，狹者使廣塞者除。
- 溉田不知幾萬夫，其田立變爲膏腴。
- 世世可知無旱枯，吳人衣食常有餘。
- 有餘之人善可趣，官司亦可省刑誅。
- 無窮之利誰與俱，前有白傅後有蘇。
- 翰林如此能成務，吳人叩額呼爲父。
- 未知何處立生祠，定是吳山行坐處。
- 翰林却過淮之東，無人不看眉陽公。
- 玉堂氣貌將以恭，又到南城尋老農。
- 仍使尊中酒不空，玉泉最好白醅醲。
- 便將玉水傾喉嚨，須臾醉倒無憂翁。
- 老翁雖醉不敢迂，記得杭州三事書。
- 欲毗舜智臯陶謨，事防沮隔有所拘。
- 翰林此說若行諸，聖朝惠澤可大敷。
- 譬如雷雨動天衢，曠然霈然而廓如。
- 無分草木與蟲魚，一時奮振皆霑濡。
- 滿堂飲酒盡歡娛，更無一人泣向隅。
- 老農雖然無所逋，願同衆口齊歡呼。

## 拼音

- han4 lin2 qi3 te4 wen2 zhang1 gong1 ， chi4 xin1 bai2 ri4 xiang1 guan4 tong1 。
- xian1 yu3 wu2 ren2 chu2 er4 xiong1 ， ci4 yu3 wu2 tian2 mou2 chang2 feng1 。
- nai3 yu3 tu2 yi4 kai1 xi1 hu2 ， xia2 zhe3 shi3 guang3 sai1 zhe3 chu2 。
- gai4 tian2 bu4 zhi1 ji1 wan4 fu1 ， qi2 tian2 li4 bian4 wei2 gao1 yu2 。
- shi4 shi4 ke3 zhi1 wu2 han4 ku1 ， wu2 ren2 yi1 shi2 chang2 you3 yu2 。
- you3 yu2 zhi1 ren2 shan4 ke3 qu4 ， guan1 si0 yi4 ke3 sheng3 xing2 zhu1 。
- wu2 qiong2 zhi1 li4 shui2 yu3 ju4 ， qian2 you3 bai2 fu4 hou4 you3 su1 。
- han4 lin2 ru2 ci3 neng2 cheng2 wu4 ， wu2 ren2 kou4 e2 hu1 wei2 fu4 。
- wei4 zhi1 he2 chu3 li4 sheng1 ci2 ， ding4 shi4 wu2 shan1 xing2 zuo4 chu3 。
- han4 lin2 que4 guo4 huai2 zhi1 dong1 ， wu2 ren2 bu2 kan4 mei2 yang2 gong1 。
- yu4 tang2 qi4 mao4 jiang1 yi3 gong1 ， you4 dao4 nan2 cheng2 xun2 lao3 nong2 。
- reng2 shi3 zun1 zhong1 jiu3 bu4 kong1 ， yu4 quan2 zui4 hao3 bai2 pei1 nong2 。
- bian4 jiang1 yu4 shui3 qing1 hou2 long2 ， xu1 yu2 zui4 dao3 wu2 you1 weng1 。
- lao3 weng1 sui1 zui4 bu4 gan3 yu1 ， ji4 de2 hang2 zhou1 san1 shi4 shu1 。
- yu4 pi2 shun4 zhi4 gao1 tao2 mo2 ， shi4 fang2 ju3 ge2 you3 suo3 ju1 。
- han4 lin2 ci3 shuo1 ruo4 xing2 zhu1 ， sheng4 chao2 hui4 ze2 ke3 da4 fu1 。
- pi4 ru2 lei2 yu3 dong4 tian1 qu2 ， kuang4 ran2 pei4 ran2 er2 kuo4 ru2 。
- wu2 fen1 cao3 mu4 yu3 chong2 yu2 ， yi4 shi2 fen4 zhen4 jie1 zhan1 ru2 。
- man3 tang2 yin3 jiu3 jin4 huan1 yu2 ， geng4 wu2 yi4 ren2 qi4 xiang4 yu2 。
- lao3 nong2 sui1 ran2 wu2 suo3 bu1 ， yuan4 tong2 zhong4 kou3 qi2 huan1 hu1 。

## 注释

## 译文

## 赏析
