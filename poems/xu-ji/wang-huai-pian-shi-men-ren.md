---
id: xu-ji-wang-huai-pian-shi-men-ren
title: 望淮篇示門人
titlePinyin: wang4 huai2 pian1 shi4 men2 ren2
titleSlug: wang-huai-pian-shi-men-ren
author: 徐積
authorPinyin: xu2 ji1
authorSlug: xu-ji
dynasty: 宋
dynastyPinyin: song4
dynastySlug: song
tags: []
---

## 正文

- 閑花落盡春無有，脚踏青紅望淮走。
- 到淮適值晚潮來，滿淮鼓吹風波吼。
- 傳聲急喚釣魚船，船未到時洗雙手。
- 買得船中雙白魚，便訪村前五青柳。
- 旋烹野茗問村醪，五柳陰中坐良久。
- 此行大略類陶潜，但乏黄花白衣酒。
- 操舟人去一點鷗，帆入雲開何處收。
- 孤鷗浴處依淺灘，修竿放餌投深流。
- 豈無野婦荷而汲，亦有老翁行且謳。
- 君看此景直幾錢，此時正是夕陽天。
- 便教金印大如斗，何似魚庵共釣船。
- 有人問君莫要說，懷中取出吟翁篇。

## 拼音

- xian2 hua1 luo4 jin4 chun1 wu2 you3 ， jiao3 ta4 qing1 hong2 wang4 huai2 zou3 。
- dao4 huai2 shi4 zhi2 wan3 chao2 lai2 ， man3 huai2 gu3 chui1 feng1 bo1 hou3 。
- chuan2 sheng1 ji2 huan4 diao4 yu2 chuan2 ， chuan2 wei4 dao4 shi2 xi3 shuang1 shou3 。
- mai3 de2 chuan2 zhong1 shuang1 bai2 yu2 ， bian4 fang3 cun1 qian2 wu3 qing1 liu3 。
- xuan2 peng1 ye3 ming2 wen4 cun1 lao2 ， wu3 liu3 yin1 zhong1 zuo4 liang2 jiu3 。
- ci3 xing2 da4 lüe4 lei4 tao2 qian2 ， dan4 fa2 huang2 hua1 bai2 yi1 jiu3 。
- cao1 zhou1 ren2 qu4 yi4 dian3 ou1 ， fan1 ru4 yun2 kai1 he2 chu3 shou1 。
- gu1 ou1 yu4 chu3 yi1 qian3 tan1 ， xiu1 gan1 fang4 er3 tou2 shen1 liu2 。
- qi3 wu2 ye3 fu4 he2 er2 ji2 ， yi4 you3 lao3 weng1 xing2 qie3 ou1 。
- jun1 kan4 ci3 jing3 zhi2 ji1 qian2 ， ci3 shi2 zheng4 shi4 xi1 yang2 tian1 。
- bian4 jiao4 jin1 yin4 da4 ru2 dou4 ， he2 si4 yu2 an1 gong4 diao4 chuan2 。
- you3 ren2 wen4 jun1 mo4 yao4 shuo1 ， huai2 zhong1 qu3 chu1 yin2 weng1 pian1 。

## 注释

## 译文

## 赏析
