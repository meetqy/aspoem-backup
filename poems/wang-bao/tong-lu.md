---
id: wang-bao-tong-lu
title: 通路
titlePinyin: tong1 lu4
titleSlug: tong-lu
author: 王褒
authorPinyin: wang2 bao1
authorSlug: wang-bao
dynasty: 西汉
dynastyPinyin: xi1 han4
dynastySlug: xi-han
tags: [] 
---

## 正文

- 天门兮墬户，孰由兮贤者？
- 无正兮溷厕，怀德兮何睹？
- 假寐兮愍斯，谁可与兮寤语？
- 痛凤兮远逝，畜鴳兮近处。
- 鲸鱏兮幽潜，从虾兮游陼。
- 乘虬兮登阳，载象兮上行。
- 朝发兮葱岭，夕至兮明光。
- 北饮兮飞泉，南采兮芝英。
- 宣游兮列宿，顺极兮彷徉。
- 红采兮骍衣，翠缥兮为裳。
- 舒佩兮綝纚，竦余剑兮干将。
- 腾蛇兮后从，飞駏兮步旁。
- 微观兮玄圃，览察兮瑶光。
- 启匮兮探筴，悲命兮相当。
- 纫蕙兮永辞，将离兮所思。
- 浮云兮容与，道余兮何之？
- 远望兮仟眠，闻雷兮阗阗。
- 阴忧兮感余，惆怅兮自怜。

## 拼音

- tian1 men2 xi1 di4 hu4 ， shu2 you2 xi1 xian2 zhe3 ？
- wu2 zheng4 xi1 hun4 ce4 ， huai2 de2 xi1 he2 du3 ？
- jia3 mei4 xi1 min3 si1 ， shui2 ke3 yu3 xi1 wu4 yu3 ？
- tong4 feng4 xi1 yuan3 shi4 ， chu4 yan4 xi1 jin4 chu4 。
- jing1 xun2 xi1 you1 qian2 ， cong2 xia1 xi1 you2 zhu3 。
- cheng2 qiu2 xi1 deng1 yang2 ， zai3 xiang4 xi1 shang4 xing2 。
- chao2 fa1 xi1 cong1 ling3 ， xi1 zhi4 xi1 ming2 guang1 。
- bei3 yin3 xi1 fei1 quan2 ， nan2 cai3 xi1 zhi1 ying1 。
- xuan1 you2 xi1 lie4 su4 ， shun4 ji2 xi1 fang3 yang2 。
- hong2 cai3 xi1 xing1 yi1 ， cui4 piao3 xi1 wei4 shang0 。
- shu1 pei4 xi1 chen1 li2 ， song3 yu2 jian4 xi1 gan1 jiang1 。
- teng2 she2 xi1 hou4 cong2 ， fei1 ju4 xi1 bu4 pang2 。
- wei1 guan1 xi1 xuan2 pu3 ， lan3 cha2 xi1 yao2 guang1 。
- qi3 kui4 xi1 tan4 ce4 ， bei1 ming4 xi1 xiang1 dang1 。
- ren4 hui4 xi1 yong3 ci2 ， jiang1 li2 xi1 suo3 si1 。
- fu2 yun2 xi1 rong2 yu3 ， dao4 yu2 xi1 he2 zhi1 ？
- yuan3 wang4 xi1 qian1 mian2 ， wen2 lei2 xi1 tian2 tian2 。
- yin1 you1 xi1 gan3 yu2 ， chou2 chang4 xi1 zi4 lian2 。

## 注释

## 译文

## 赏析
