---
id: zhang-bo-yu-peng-lai-ge-xian-wang-xie-huai
title: 蓬萊閣閒望寫懷
titlePinyin: peng2 lai2 ge2 xian2 wang4 xie3 huai2
titleSlug: peng-lai-ge-xian-wang-xie-huai
author: 張伯玉
authorPinyin: zhang1 bo2 yu4
authorSlug: zhang-bo-yu
dynasty: 宋
dynastyPinyin: song4
dynastySlug: song
tags: []
---

## 正文

- 越絕開華國，姚虞啟後昆。
- 昔聞句允霸，今作帝王藩。
- 地得東南重，山侔岳瀆尊。
- 平湖來萬壑，翠袖列千門。
- 市井魚鹽合，居人組繡繁。
- 牙旗開物表，州宅倚雲根。
- 六郡趨麟節，三峰出雉垣。
- 秦游前事廢，禹畫舊書存。
- 雁鶩來還去，鯨波吐復吞。
- 菱歌秋溆遠，江信暮潮渾。
- 石古寒松偃，樓危晝靄昏。
- 冷光濃可截，秀色淨無痕。
- 露嫋還堤柳，風飛列寺旛。
- 深林藏杞梓，芳徑雜蘭蓀。
- 巧笑花爭艷，嬉遊玉鬭溫。
- 畫船鵰鷁迅，絳袖綺霞翻。
- 有意皆行樂，無憂可蒔萱。
- 鄉惟知俎豆，土亦賁丘樊。
- 巨舶聯艘至，交衢百貸蕃。
- 敲冰呈巧手，織素競交鴛。
- 麗圃紅柑亞，通畦紫芋蹲。
- 茶先春入焙，筍带雪黏盆。
- 異萼隨時坼，清香觸處歕。
- 吳趨慙種蠡，楚些陋湘沅。
- 往事圖難盡，前修孰可援。
- 風流王與謝，唱和白兼元。
- 顧我棲儒竇，胡爲屬使鞬。
- 迂疎非吏法，蹇淺是辭源。
- 謬覽先生策，誰調伯氏塤。
- 翦裁迷幅尺，追琢昧璵璠。
- 學術何曾取，名場輒屢奔。
- 技甘同鼫鼠，化敢望溟鯤。
- 將幕閑留滯，烏臺誤選掄。
- 埋輪慙避俗，折檻畏當軒。
- 坎壈人奚顧，覊孤舌但捫。
- 愛書疑有癖，怕事欲無言。
- 薪米支離叟，蹄盂炙轂髠。
- 一爲華省吏，三駕使君轓。
- 蹭蹬慵成性，龍鍾病愈惛。
- 因懷邸中紱，來訪道山園。
- 稅鞅紅塵外，班條碧海垠。
- 披襟澄沆瀣，緩带滌潺湲。
- 樂歲歡康洽，高黌禮讓敦。
- 南宮羅俊彥，東箭藹瑶琨。
- 退食求凋弊，吹毛析滯寃。
- 庖刀怯餘刃，櫑劍喜平反。
- 重祿容虛受，期民肯憚煩。
- 問賢思水薤，教俗養雞豚。
- 䆉䅉西成稻，逍遥北海樽。
- 吏符多鶴立，僚友盡鴻騫。
- 詎聽棠陰頌，聊袪缿訟諠。
- 行歌齊繫壤，坐嘯比啼猨。
- 洞邃宜招隠，時清恥叫閽。
- 囁嚅揮醉筆，傴僂曝晴暾。
- 躡險齎長屐，尋幽叱短轅。
- 窮通方自適，語默且休論。
- 厭把詩筒發，欣逢酒帟掀。
- 桔槹肥果茹，竹馬戲兒孫。
- 以此爲官業，何由報主恩。
- 冰霜徒勵操，淵谷可驚魂。
- 蕙帳羞逋客，庭貆鄙素餐。
- 行當解簪紱，歸老白雲邨。

## 拼音

- yue4 jue2 kai1 hua2 guo2 ， yao2 yu2 qi3 hou4 kun1 。
- xi1 wen2 ju4 yun3 ba4 ， jin1 zuo4 di4 wang2 fan1 。
- di4 de2 dong1 nan2 zhong4 ， shan1 mou2 yue4 du2 zun1 。
- ping2 hu2 lai2 wan4 he4 ， cui4 xiu4 lie4 qian1 men2 。
- shi4 jing3 yu2 yan2 he2 ， ju1 ren2 zu3 xiu4 fan2 。
- ya2 qi2 kai1 wu4 biao3 ， zhou1 zhai2 yi3 yun2 gen1 。
- liu4 jun4 qu1 lin2 jie2 ， san1 feng1 chu1 zhi4 yuan2 。
- qin2 you2 qian2 shi4 fei4 ， yu3 hua4 jiu4 shu1 cun2 。
- yan4 wu4 lai2 huan2 qu4 ， jing1 bo1 tu3 fu4 tun1 。
- ling2 ge1 qiu1 xu4 yuan3 ， jiang1 xin4 mu4 chao2 hun2 。
- shi2 gu3 han2 song1 yan3 ， lou2 wei1 zhou4 ai3 hun1 。
- leng3 guang1 nong2 ke3 jie2 ， xiu4 se4 jing4 wu2 hen2 。
- lu4 niao3 huan2 di1 liu3 ， feng1 fei1 lie4 si4 fan1 。
- shen1 lin2 cang2 qi3 zi3 ， fang1 jing4 za2 lan2 sun1 。
- qiao3 xiao4 hua1 zheng1 yan4 ， xi1 you2 yu4 dou4 wen1 。
- hua4 chuan2 diao1 yi4 xun4 ， jiang4 xiu4 qi3 xia2 fan1 。
- you3 yi4 jie1 xing2 le4 ， wu2 you1 ke3 shi4 xuan1 。
- xiang1 wei2 zhi1 zu3 dou4 ， tu3 yi4 bi4 qiu1 fan2 。
- ju4 bo2 lian2 sou1 zhi4 ， jiao1 qu2 bai3 dai4 fan1 。
- qiao1 bing1 cheng2 qiao3 shou3 ， zhi1 su4 jing4 jiao1 yuan1 。
- li2 pu3 hong2 gan1 ya1 ， tong1 qi2 zi3 yu4 dun1 。
- cha2 xian1 chun1 ru4 bei4 ， sun3 dai4 xue3 nian2 pen2 。
- yi4 e4 sui2 shi2 che4 ， qing1 xiang1 chu4 chu3 pen1 。
- wu2 qu1 can2 zhong3 li2 ， chu3 xie1 lou4 xiang1 yuan2 。
- wang3 shi4 tu2 nan2 jin4 ， qian2 xiu1 shu2 ke3 yuan2 。
- feng1 liu2 wang2 yu3 xie4 ， chang4 he4 bai2 jian1 yuan2 。
- gu4 wo3 qi1 ru2 dou4 ， hu2 wei2 shu3 shi3 jian1 。
- yu1 shu1 fei1 li4 fa3 ， jian3 qian3 shi4 ci2 yuan2 。
- miu4 lan3 xian1 sheng0 ce4 ， shui2 diao4 bo2 shi4 xun1 。
- jian3 cai2 mi2 fu2 chi3 ， zhui1 zhuo2 mei4 yu2 fan2 。
- xue2 shu4 he2 ceng2 qu3 ， ming2 chang3 zhe2 lü3 ben1 。
- ji4 gan1 tong2 shi2 shu3 ， hua4 gan3 wang4 ming2 kun1 。
- jiang1 mu4 xian2 liu2 zhi4 ， wu1 tai2 wu4 xuan3 lun1 。
- mai2 lun2 can2 bi4 su2 ， zhe2 jian4 wei4 dang1 xuan1 。
- kan3 lan3 ren2 xi1 gu4 ， ji1 gu1 she2 dan4 men2 。
- ai4 shu1 yi2 you3 pi3 ， pa4 shi4 yu4 wu2 yan2 。
- xin1 mi3 zhi1 li2 sou3 ， ti2 yu2 zhi4 gu3 kun1 。
- yi4 wei2 hua2 sheng3 li4 ， san1 jia4 shi3 jun1 fan1 。
- ceng4 deng4 yong1 cheng2 xing4 ， long2 zhong1 bing4 yu4 hun1 。
- yin1 huai2 di3 zhong1 fu2 ， lai2 fang3 dao4 shan1 yuan2 。
- shui4 yang1 hong2 chen2 wai4 ， ban1 tiao2 bi4 hai3 yin2 。
- pi1 jin1 cheng2 hang4 xie4 ， huan3 dai4 di2 chan2 yuan2 。
- le4 sui4 huan1 kang1 qia4 ， gao1 hong2 li3 rang4 dun1 。
- nan2 gong1 luo2 jun4 yan4 ， dong1 jian4 ai3 yao2 kun1 。
- tui4 shi2 qiu2 diao1 bi4 ， chui1 mao2 xi1 zhi4 yuan1 。
- pao2 dao1 qie4 yu2 ren4 ， lei2 jian4 xi3 ping2 fan3 。
- zhong4 lu4 rong2 xu1 shou4 ， qi1 min2 ken3 dan4 fan2 。
- wen4 xian2 si1 shui3 xie4 ， jiao4 su2 yang3 ji1 tun2 。
- 䆉䅉 xi1 cheng2 dao4 ， xiao1 yao2 bei3 hai3 zun1 。
- li4 fu2 duo1 he4 li4 ， liao2 you3 jin4 hong2 qian1 。
- ju4 ting1 tang2 yin1 song4 ， liao2 qu1 xiang4 song4 xuan1 。
- xing2 ge1 qi2 xi4 rang3 ， zuo4 xiao4 bi3 ti2 yuan2 。
- dong4 sui4 yi2 zhao1 yin3 ， shi2 qing1 chi3 jiao4 hun1 。
- nie4 ru2 hui1 zui4 bi3 ， yu3 lü3 pu4 qing2 tun1 。
- nie4 xian3 ji1 chang2 ji1 ， xun2 you1 chi4 duan3 yuan2 。
- qiong2 tong1 fang1 zi4 shi4 ， yu3 mo4 qie3 xiu1 lun4 。
- yan4 ba3 shi1 tong3 fa1 ， xin1 feng2 jiu3 yi4 xian1 。
- ju2 gao1 fei2 guo3 ru2 ， zhu2 ma3 xi4 er2 sun1 。
- yi3 ci3 wei2 guan1 ye4 ， he2 you2 bao4 zhu3 en1 。
- bing1 shuang1 tu2 li4 cao1 ， yuan1 gu3 ke3 jing1 hun2 。
- hui4 zhang4 xiu1 bu1 ke4 ， ting2 huan1 bi3 su4 can1 。
- xing2 dang1 jie3 zan1 fu2 ， gui1 lao3 bai2 yun2 cun1 。

## 注释

## 译文

## 赏析
