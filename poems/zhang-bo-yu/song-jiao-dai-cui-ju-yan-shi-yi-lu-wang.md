---
id: zhang-bo-yu-song-jiao-dai-cui-ju-yan-shi-yi-lu-wang
title: 送交代倅車晏十一魯望
titlePinyin: song4 jiao1 dai4 cui4 ju1 yan4 shi2 yi1 lu3 wang4
titleSlug: song-jiao-dai-cui-ju-yan-shi-yi-lu-wang
author: 張伯玉
authorPinyin: zhang1 bo2 yu4
authorSlug: zhang-bo-yu
dynasty: 宋
dynastyPinyin: song4
dynastySlug: song
tags: []
---

## 正文

- 魯望江南客，風騷獵將壇。
- 高吟得意處，清韻逼人寒。
- 場屋聲華舊，襟靈渤澥寬。
- 閨門盡羔鴈，庭野列芝蘭。
- 僶勉來新定，淹留就小官。
- 酒論浩劫飲，山欲上天看。
- 待月高峯寺，聽猿七里灘。
- 入雲移翠簜，鑿石引鳴湍。
- 一日交符去，芳風善繼難。
- 紅塵久離闊，白首此相歡。
- 留方醫鶴膝，貺別遺漁竿。
- 虎杏甯知用，松筠幸未殘。
- 路長分驥騄，火烈辨琅玕。
- 沙際多平仲，鴒原有謝安。
- 卷舒知自得，不用苦彈冠。

## 拼音

- lu3 wang4 jiang1 nan2 ke4 ， feng1 sao1 lie4 jiang1 tan2 。
- gao1 yin2 de2 yi4 chu3 ， qing1 yun4 bi1 ren2 han2 。
- chang3 wu1 sheng1 hua2 jiu4 ， jin1 ling2 bo2 xie4 kuan1 。
- gui1 men2 jin4 gao1 yan4 ， ting2 ye3 lie4 zhi1 lan2 。
- min3 mian3 lai2 xin1 ding4 ， yan1 liu2 jiu4 xiao3 guan1 。
- jiu3 lun4 hao4 jie2 yin3 ， shan1 yu4 shang4 tian1 kan4 。
- dai4 yue4 gao1 feng1 si4 ， ting1 yuan2 qi1 li3 tan1 。
- ru4 yun2 yi2 cui4 dang4 ， zao2 shi2 yin3 ming2 tuan1 。
- yi2 ri4 jiao1 fu2 qu4 ， fang1 feng1 shan4 ji4 nan2 。
- hong2 chen2 jiu3 li2 kuo4 ， bai2 shou3 ci3 xiang1 huan1 。
- liu2 fang1 yi1 he4 xi1 ， kuang4 bie2 yi2 yu2 gan1 。
- hu3 xing4 ning2 zhi1 yong4 ， song1 yun2 xing4 wei4 can2 。
- lu4 chang2 fen1 ji4 lu4 ， huo3 lie4 bian4 lang2 gan1 。
- sha1 ji4 duo1 ping2 zhong4 ， ling2 yuan2 you3 xie4 an1 。
- juan3 shu1 zhi1 zi4 de2 ， bu2 yong4 ku3 dan4 guan1 。

## 注释

## 译文

## 赏析
