---
id: zhang-bo-yu-qing-si-tang-xiao-xue-chu-ji-wang-fei-lai-shan
title: 清思堂曉雪初霽望飛來山
titlePinyin: qing1 si1 tang2 xiao3 xue3 chu1 ji4 wang4 fei1 lai2 shan1
titleSlug: qing-si-tang-xiao-xue-chu-ji-wang-fei-lai-shan
author: 張伯玉
authorPinyin: zhang1 bo2 yu4
authorSlug: zhang-bo-yu
dynasty: 宋
dynastyPinyin: song4
dynastySlug: song
tags: []
---

## 正文

- 密雪曉初霽，朝陽靄融融。
- 隠几高堂上，坐對飛來峰。
- 梵塔倚天半，樓臺出煙中。
- 岧然金銀闕，瑰碧交玲瓏。
- 漸轉皎日高，杳杳聞疎鐘。
- 天和發秀彩，灝氣如騰虹。
- 況予世慮疎，久矣渟心胸。
- 更臨物外趣，愈覺萬緣空。

## 拼音

- mi4 xue3 xiao3 chu1 ji4 ， chao2 yang2 ai3 rong2 rong2 。
- yin3 ji3 gao1 tang2 shang4 ， zuo4 dui4 fei1 lai2 feng1 。
- fan4 ta3 yi3 tian1 ban4 ， lou2 tai2 chu1 yan1 zhong1 。
- tiao2 ran2 jin1 yin2 que4 ， gui1 bi4 jiao1 ling2 long2 。
- jian4 zhuan3 jiao3 ri4 gao1 ， yao3 yao3 wen2 shu1 zhong1 。
- tian1 he2 fa1 xiu4 cai3 ， hao4 qi4 ru2 teng2 hong2 。
- kuang4 yu3 shi4 lü4 shu1 ， jiu3 yi3 ting2 xin1 xiong1 。
- geng4 lin2 wu4 wai4 qu4 ， yu4 jue2 wan4 yuan2 kong1 。

## 注释

## 译文

## 赏析
