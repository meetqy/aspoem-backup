---
id: peng-zhi-si-xian-gu-feng-shou-shuai-kun-he-an-lao-ren
title: 四賢古風壽帥閫 和安老人
titlePinyin: si4 xian2 gu3 feng1 shou4 shuai4 kun3   he2 an1 lao3 ren2
titleSlug: si-xian-gu-feng-shou-shuai-kun-he-an-lao-ren
author: 彭止
authorPinyin: peng2 zhi3
authorSlug: peng-zhi
dynasty: 宋
dynastyPinyin: song4
dynastySlug: song
tags: []
---

## 正文

- 煌煌王侯族，富貴甘如蜜。
- 飄飄學仙侶，翅舉自蓬蓽。
- 且如王子晉，玉笙吹已畢。
- 白鶴忽來尋，乘虛氣何逸。
- 劉安振其後，飛騰聞舉室。
- 微如雞犬類，雲間詎相失。
- 斯乃帝王孫，安在岩穴出。
- 至今和安老，千載與相匹。
- 沙土暨雲陽，聞諸經所述。
- 此地可長生，得之養形質。
- 乃知朝市隠，勝彼山林日。
- 和平能毓氣，安靜常抱一。
- 號名豈虛假，是謂練形術。
- 焉用採昌陽，寧須茹芝朮。
- 從今列仙傳，當續更生筆。

## 拼音

- huang2 huang2 wang2 hou2 zu2 ， fu4 gui4 gan1 ru2 mi4 。
- piao1 piao1 xue2 xian1 lü3 ， chi4 ju3 zi4 peng2 bi4 。
- qie3 ru2 wang2 zi3 jin4 ， yu4 sheng1 chui1 yi3 bi4 。
- bai2 he4 hu1 lai2 xun2 ， cheng2 xu1 qi4 he2 yi4 。
- liu2 an1 zhen4 qi2 hou4 ， fei1 teng2 wen2 ju3 shi4 。
- wei1 ru2 ji1 quan3 lei4 ， yun2 jian4 ju4 xiang1 shi1 。
- si1 nai3 di4 wang2 sun1 ， an1 zai4 yan2 xue2 chu1 。
- zhi4 jin1 he2 an1 lao3 ， qian1 zai4 yu3 xiang1 pi3 。
- sha1 tu3 ji4 yun2 yang2 ， wen2 zhu1 jing1 suo3 shu4 。
- ci3 di4 ke3 chang2 sheng1 ， de2 zhi1 yang3 xing2 zhi4 。
- nai3 zhi1 chao2 shi4 yin3 ， sheng4 bi3 shan1 lin2 ri4 。
- he2 ping2 neng2 yu4 qi4 ， an1 jing4 chang2 bao4 yi1 。
- hao4 ming2 qi3 xu1 jia3 ， shi4 wei4 lian4 xing2 shu4 。
- yan1 yong4 cai3 chang1 yang2 ， ning2 xu1 ru2 zhi1 zhu2 。
- cong2 jin1 lie4 xian1 chuan2 ， dang1 xu4 geng1 sheng1 bi3 。

## 注释

## 译文

## 赏析
