---
id: zhao-ru-teng-gui-chou-zhong-qiu-jian-an-jun-xue-ding-dian-tui-er-zuo-song-bing-mian-tong-zhi-zhi-shi-song-yue
title: 癸丑仲秋建安郡學丁奠退而作頌并勉同志之士頌曰
titlePinyin: gui3 chou3 zhong4 qiu1 jian4 an1 jun4 xue2 ding1 dian4 tui4 er2 zuo4 song4 bing4 mian3 tong2 zhi4 zhi1 shi4 song4 yue1
titleSlug: gui-chou-zhong-qiu-jian-an-jun-xue-ding-dian-tui-er-zuo-song-bing-mian-tong-zhi-zhi-shi-song-yue
author: 趙汝騰
authorPinyin: zhao4 ru3 teng2
authorSlug: zhao-ru-teng
dynasty: 宋
dynastyPinyin: song4
dynastySlug: song
tags: []
---

## 正文

- 建水懷襄，孔殿巋然。
- 文未墜地，道昭于天。
- 輪奐鼎新，丁奠揭虔。
- 肅肅冠佩，粲粲豆籩。
- 惟聖立範，載籍具傳。
- 渾渾噩噩，書教百篇。
- 危微精一，綱領所先。
- 詩六義教，風雅頌全。
- 曰思無邪，蔽以一言。
- 易教精微，四德首元。
- 演六十四，母坤父乾。
- 春秋事教，惟義與權。
- 行夏之時，獨許顔淵。
- 樂教導和，鐘鼓管絃。
- 雷出地豫，樂之大原。
- 禮教導中，三百三千。
- 其端辭遜，如始達泉。
- 垂茲六教，何千萬年。
- 睠惟此邦，儒哲比肩。
- 厥有考亭，是紹澗瀍。
- 發揮六學，有功聖賢。
- 守吏初獻，與士周旋。
- 祀畢作頌，同志勉旃。

## 拼音

- jian4 shui3 huai2 xiang1 ， kong3 dian4 kui1 ran2 。
- wen2 wei4 zhui4 di4 ， dao4 zhao1 yu2 tian1 。
- lun2 huan4 ding3 xin1 ， ding1 dian4 jie1 qian2 。
- su4 su4 guan1 pei4 ， can4 can4 dou4 bian1 。
- wei2 sheng4 li4 fan4 ， zai4 ji2 ju4 chuan2 。
- hun2 hun2 e4 e4 ， shu1 jiao4 bai3 pian1 。
- wei1 wei1 jing1 yi1 ， gang1 ling3 suo3 xian1 。
- shi1 liu4 yi4 jiao4 ， feng1 ya3 song4 quan2 。
- yue1 si1 wu2 xie2 ， bi4 yi3 yi4 yan2 。
- yi4 jiao4 jing1 wei1 ， si4 de2 shou3 yuan2 。
- yan3 liu4 shi2 si4 ， mu3 kun1 fu4 qian2 。
- chun1 qiu1 shi4 jiao4 ， wei2 yi4 yu3 quan2 。
- xing2 xia4 zhi1 shi2 ， du2 xu1 yan2 yuan1 。
- le4 jiao4 dao3 he2 ， zhong1 gu3 guan3 xian2 。
- lei2 chu1 di4 yu4 ， le4 zhi1 da4 yuan2 。
- li3 jiao4 dao3 zhong1 ， san1 bai3 san1 qian1 。
- qi2 duan1 ci2 xun4 ， ru2 shi3 da2 quan2 。
- chui2 zi1 liu4 jiao4 ， he2 qian1 wan4 nian2 。
- juan4 wei2 ci3 bang1 ， ru2 zhe2 bi3 jian1 。
- jue2 you3 kao3 ting2 ， shi4 shao4 jian4 chan2 。
- fa1 hui1 liu4 xue2 ， you3 gong1 sheng4 xian2 。
- shou3 li4 chu1 xian4 ， yu3 shi4 zhou1 xuan2 。
- si4 bi4 zuo4 song4 ， tong2 zhi4 mian3 zhan1 。

## 注释

## 译文

## 赏析
