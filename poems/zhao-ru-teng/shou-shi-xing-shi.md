---
id: zhao-ru-teng-shou-shi-xing-shi
title: 壽史刑使
titlePinyin: shou4 shi3 xing2 shi3
titleSlug: shou-shi-xing-shi
author: 趙汝騰
authorPinyin: zhao4 ru3 teng2
authorSlug: zhao-ru-teng
dynasty: 宋
dynastyPinyin: song4
dynastySlug: song
tags: []
---

## 正文

- 羨公博學今揚雄，未許蜀珍專瑞蜀。
- 喜公奉使今鮮于，又見福星來照福。
- 我初敬公因讜疏，萬言批鱗折五鹿。
- 我轉敬公緣清操，高吟放鶴孤山麓。
- 今茲仗斧更仁厚，庭草不鋤生意足。
- 憂時兩鬢白髮增，愛賢一念緇衣篤。
- 衰予歸卧西河上，都騎時來尋澗谷。
- 清言竟日無盡藏，想見胸中幾天祿。
- 若人盍置論思地，垂弧定有鋒車趣。
- 去年五言稱公壽，今年笑指湖山綠。

## 拼音

- xian4 gong1 bo2 xue2 jin1 yang2 xiong2 ， wei4 xu1 shu3 zhen1 zhuan1 rui4 shu3 。
- xi3 gong1 feng4 shi3 jin1 xian1 yu2 ， you4 jian4 fu2 xing1 lai2 zhao4 fu2 。
- wo3 chu1 jing4 gong1 yin1 dang3 shu1 ， wan4 yan2 pi1 lin2 zhe2 wu3 lu4 。
- wo3 zhuan3 jing4 gong1 yuan2 qing1 cao1 ， gao1 yin2 fang4 he4 gu1 shan1 lu4 。
- jin1 zi1 zhang4 fu3 geng4 ren2 hou4 ， ting2 cao3 bu4 chu2 sheng1 yi4 zu2 。
- you1 shi2 liang3 bin4 bai2 fa4 zeng1 ， ai4 xian2 yi2 nian4 zi1 yi1 du3 。
- shuai1 yu3 gui1 wo4 xi1 he2 shang4 ， dou1 qi2 shi2 lai2 xun2 jian4 gu3 。
- qing1 yan2 jing4 ri4 wu2 jin4 cang2 ， xiang3 jian4 xiong1 zhong1 ji1 tian1 lu4 。
- ruo4 ren2 he2 zhi4 lun4 si1 di4 ， chui2 hu2 ding4 you3 feng1 ju1 qu4 。
- qu4 nian2 wu3 yan2 cheng1 gong1 shou4 ， jin1 nian2 xiao4 zhi3 hu2 shan1 lü4 。

## 注释

## 译文

## 赏析
