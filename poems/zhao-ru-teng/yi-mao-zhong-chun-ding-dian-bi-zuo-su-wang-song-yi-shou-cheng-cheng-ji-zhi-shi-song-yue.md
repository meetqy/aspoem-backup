---
id: zhao-ru-teng-yi-mao-zhong-chun-ding-dian-bi-zuo-su-wang-song-yi-shou-cheng-cheng-ji-zhi-shi-song-yue
title: 乙卯仲春丁奠畢作素王頌一首呈承祭之士頌曰
titlePinyin: yi3 mao3 zhong4 chun1 ding1 dian4 bi4 zuo4 su4 wang2 song4 yi4 shou3 cheng2 cheng2 ji4 zhi1 shi4 song4 yue1
titleSlug: yi-mao-zhong-chun-ding-dian-bi-zuo-su-wang-song-yi-shou-cheng-cheng-ji-zhi-shi-song-yue
author: 趙汝騰
authorPinyin: zhao4 ru3 teng2
authorSlug: zhao-ru-teng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 於穆素王，天縱將聖。
- 小用于魯，振挈綱領。
- 萊兵面却，齊人退聽。
- 三都隳姦，兩觀鋤佞。
- 市無飾賈，朝無亂政。
- 少壯悉遜，道塗不競。
- 曲阜大治，諸侯交儆。
- 女樂間之，可以出迸。
- 俟膰不至，于衛之境。
- 留不暖席，去復俄頃。
- 幾圍于匡，幸釋以甯。
- 歸主蘧瑗，耻居次乘。
- 彷徨過宋，流離在鄭。
- 魋惡習禮，木不留影。
- 立郭東門，纍然誰省。
- 在陳徘徊，弗授寸柄。
- 河水洋洋，不渡者命。
- 蒲盟止兵，蔡懼設穽。
- 楚尼書社，彼哉讒勝。
- 轍環靡歸，不容何病。
- 十有四年，魯復來聘。
- 亦莫果用，六經是訂。
- 易繫禮編，詩刪書定。
- 私淑三千，弦歌雩詠。
- 維持太極，與天地並。
- 賢於堯舜，功用之盛。
- 專饗南面，此感彼應。
- 籩豆牲牢，庭燎輝映。
- 萬有千載，垂于祀令。
- 承祭儒紳，孰敢不敬。
- 何以事之，存心養性。

## 拼音

- wu1 mu4 su4 wang2 ， tian1 zong4 jiang1 sheng4 。
- xiao3 yong4 yu2 lu3 ， zhen4 qie4 gang1 ling3 。
- lai2 bing1 mian4 que4 ， qi2 ren2 tui4 ting1 。
- san1 dou1 hui1 jian1 ， liang3 guan1 chu2 ning4 。
- shi4 wu2 shi4 jia3 ， chao2 wu2 luan4 zheng4 。
- shao3 zhuang4 xi1 xun4 ， dao4 tu2 bu2 jing4 。
- qu1 fu4 da4 zhi4 ， zhu1 hou2 jiao1 jing3 。
- nü3 le4 jian4 zhi1 ， ke3 yi3 chu1 beng4 。
- si4 fan2 bu2 zhi4 ， yu2 wei4 zhi1 jing4 。
- liu2 bu4 nuan3 xi2 ， qu4 fu4 e2 qing3 。
- ji1 wei2 yu2 kuang1 ， xing4 shi4 yi3 ning2 。
- gui1 zhu3 qu2 yuan4 ， chi3 ju1 ci4 cheng2 。
- pang2 huang2 guo4 song4 ， liu2 li2 zai4 zheng4 。
- tui2 e4 xi2 li3 ， mu4 bu4 liu2 ying3 。
- li4 guo1 dong1 men2 ， lei2 ran2 shui2 sheng3 。
- zai4 chen2 pai2 huai2 ， fu2 shou4 cun4 bing3 。
- he2 shui3 yang2 yang2 ， bu2 du4 zhe3 ming4 。
- pu2 meng2 zhi3 bing1 ， cai4 ju4 she4 jing3 。
- chu3 ni2 shu1 she4 ， bi3 zai1 chan2 sheng4 。
- zhe2 huan2 mi2 gui1 ， bu4 rong2 he2 bing4 。
- shi2 you3 si4 nian2 ， lu3 fu4 lai2 pin4 。
- yi4 mo4 guo3 yong4 ， liu4 jing1 shi4 ding4 。
- yi4 xi4 li3 bian1 ， shi1 shan1 shu1 ding4 。
- si1 shu1 san1 qian1 ， xian2 ge1 yu2 yong3 。
- wei2 chi2 tai4 ji2 ， yu3 tian1 di4 bing4 。
- xian2 wu1 yao2 shun4 ， gong1 yong4 zhi1 sheng4 。
- zhuan1 xiang3 nan2 mian4 ， ci3 gan3 bi3 ying1 。
- bian1 dou4 sheng1 lao2 ， ting2 liao2 hui1 ying4 。
- wan4 you3 qian1 zai4 ， chui2 yu2 si4 ling4 。
- cheng2 ji4 ru2 shen1 ， shu2 gan3 bu2 jing4 。
- he2 yi3 shi4 zhi1 ， cun2 xin1 yang3 xing4 。

## 注释

## 译文

## 赏析
