---
id: hong-hao-xiao-wang-qin-ying-fu-ci-zeng-xing-zu-zhang-liao-qian-bi-huai
title: 小王親迎賦此贈行卒章聊遣鄙懷
titlePinyin: xiao3 wang2 qin1 ying2 fu4 ci3 zeng4 xing2 zu2 zhang1 liao2 qian3 bi3 huai2
titleSlug: xiao-wang-qin-ying-fu-ci-zeng-xing-zu-zhang-liao-qian-bi-huai
author: 洪皓
authorPinyin: hong2 hao4
authorSlug: hong-hao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 混同江水秀可掬，李氏太師女如玉。
- 婦德婦功應夙成，施鞶施衽亦初熟。
- 舜華美豔年踰筓，未遭良匹求名族。
- 風流儒雅王家郎，燕食東牀坦其腹。
- 納幣委禽六禮成，送車百兩皆丹轂。
- 三星在天四月中，今夕何夕會花燭。
- 綢繆謹始待如賓，伉儷要終貴和睦。
- 且聞祁祁多娣媵，將見詵詵衆似續。
- 我來乞盟閲八千，除館又經融火六。
- 老母八十漫嗟予，男女有九賦采綠。
- 固知我後恤不遑，人豈無情捐骨肉。
- 萬里一身秪自憐，其誰髙義哀煢獨。
- 况復惡疾屢纒綿，呼天恥作窮途哭。
- 因子告行遂贈言，勿忘舊學膺天祿。

## 拼音

- hun4 tong2 jiang1 shui3 xiu4 ke3 ju1 ， li3 shi4 tai4 shi1 nü3 ru2 yu4 。
- fu4 de2 fu4 gong1 ying1 su4 cheng2 ， shi1 pan2 shi1 ren4 yi4 chu1 shu2 。
- shun4 hua2 mei3 yan4 nian2 yu2 ji1 ， wei4 zao1 liang2 pi3 qiu2 ming2 zu2 。
- feng1 liu2 ru2 ya3 wang2 jia1 lang2 ， yan4 shi2 dong1 chuang2 tan3 qi2 fu4 。
- na4 bi4 wei3 qin2 liu4 li3 cheng2 ， song4 ju1 bai3 liang3 jie1 dan1 gu3 。
- san1 xing1 zai4 tian1 si4 yue4 zhong1 ， jin1 xi1 he2 xi1 hui4 hua1 zhu2 。
- chou2 mou2 jin3 shi3 dai4 ru2 bin1 ， kang4 li4 yao4 zhong1 gui4 he2 mu4 。
- qie3 wen2 qi2 qi2 duo1 di4 ying4 ， jiang1 jian4 shen1 shen1 zhong4 si4 xu4 。
- wo3 lai2 qi3 meng2 yue4 ba1 qian1 ， chu2 guan3 you4 jing1 rong2 huo3 liu4 。
- lao3 mu3 ba1 shi2 man4 jie1 yu3 ， nan2 nü3 you3 jiu3 fu4 cai3 lü4 。
- gu4 zhi1 wo3 hou4 xu4 bu4 huang2 ， ren2 qi3 wu2 qing2 juan1 gu3 rou4 。
- wan4 li3 yi4 shen1 di1 zi4 lian2 ， qi2 shui2 gao1 yi4 ai1 qiong2 du2 。
- kuang4 fu4 e4 ji2 lü3 chan2 mian2 ， hu1 tian1 chi3 zuo4 qiong2 tu2 ku1 。
- yin1 zi3 gao4 xing2 sui4 zeng4 yan2 ， wu4 wang4 jiu4 xue2 ying1 tian1 lu4 。

## 注释

## 译文

## 赏析
