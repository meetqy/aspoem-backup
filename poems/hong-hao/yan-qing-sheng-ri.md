---
id: hong-hao-yan-qing-sheng-ri
title: 彦清生日
titlePinyin: yan4 qing1 sheng1 ri4
titleSlug: yan-qing-sheng-ri
author: 洪皓
authorPinyin: hong2 hao4
authorSlug: hong-hao
dynasty: 宋
dynastyPinyin: song4
dynastySlug: song
tags: []
---

## 正文

- 朔旦得天正，王孫慶始生。
- 北溟鵬已化，東國鳳先鳴。
- 卓爾神峰秀，昭然冰鑑清。
- 謀謨曾啓沃，議論復縱横。
- 棣棣威儀富，汪汪軌度宏。
- 古今書並覽，遼漢字兼行。
- 折獄嚴無訟，齊家肅有聲。
- 從軍依玉斧，敎子勝金籝。
- 築館勤延客，趨庭諍戢兵。
- 坐桑觀政異，飛舄入朝輕。
- 避亂迎文若，聞歌戲武城。
- 妙齡聊製錦，彊仕且和羹。
- 可謂田門相，寧譏尹世卿。
- 青雲應速致，綠綬諒垂榮。
- 正是頗勞止，何當早太平。
- 七年淹伴讀，萬里阻求成。
- 報主心雖切，思親骨亦驚。
- 自嗟同陟屺，誰與共班荆。
- 冬日凌晨至，祥星際曉明。
- 老彭知易比，五福不難幷。

## 拼音

- shuo4 dan4 de2 tian1 zheng4 ， wang2 sun1 qing4 shi3 sheng1 。
- bei3 ming2 peng2 yi3 hua4 ， dong1 guo2 feng4 xian1 ming2 。
- zhuo2 er3 shen2 feng1 xiu4 ， zhao1 ran2 bing1 jian4 qing1 。
- mou2 mo2 ceng2 qi3 wo4 ， yi4 lun4 fu4 zong4 heng2 。
- di4 di4 wei1 yi2 fu4 ， wang1 wang1 gui3 du4 hong2 。
- gu3 jin1 shu1 bing4 lan3 ， liao2 han4 zi4 jian1 xing2 。
- zhe2 yu4 yan2 wu2 song4 ， qi2 jia1 su4 you3 sheng1 。
- cong2 jun1 yi1 yu4 fu3 ， jiao4 zi3 sheng4 jin1 ying2 。
- zhu4 guan3 qin2 yan2 ke4 ， qu1 ting2 zheng4 ji2 bing1 。
- zuo4 sang1 guan1 zheng4 yi4 ， fei1 xi4 ru4 chao2 qing1 。
- bi4 luan4 ying2 wen2 ruo4 ， wen2 ge1 xi4 wu3 cheng2 。
- miao4 ling2 liao2 zhi4 jin3 ， qiang2 shi4 qie3 he2 geng1 。
- ke3 wei4 tian2 men2 xiang1 ， ning2 ji1 yin3 shi4 qing1 。
- qing1 yun2 ying1 su4 zhi4 ， lü4 shou4 liang4 chui2 rong2 。
- zheng4 shi4 po1 lao2 zhi3 ， he2 dang1 zao3 tai4 ping2 。
- qi1 nian2 yan1 ban4 du2 ， wan4 li3 zu3 qiu2 cheng2 。
- bao4 zhu3 xin1 sui1 qie4 ， si1 qin1 gu3 yi4 jing1 。
- zi4 jie1 tong2 zhi4 qi3 ， shui2 yu3 gong4 ban1 jing1 。
- dong1 ri4 ling2 chen2 zhi4 ， xiang2 xing1 ji4 xiao3 ming2 。
- lao3 peng2 zhi1 yi4 bi3 ， wu3 fu2 bu4 nan2 bing4 。

## 注释

## 译文

## 赏析
