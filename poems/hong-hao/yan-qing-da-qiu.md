---
id: hong-hao-yan-qing-da-qiu
title: 彦清打毬
titlePinyin: yan4 qing1 da3 qiu2
titleSlug: yan-qing-da-qiu
author: 洪皓
authorPinyin: hong2 hao4
authorSlug: hong-hao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 三伏擊毬暴氣和，汗馬良勞戞玉珂。
- 殘形傷目未嘗慮，裸顛垢面服皮鞾。
- 列騎駸駸有中下，王孫上駟金盤陀。
- 矯如跳丸升碧漢，墜若流星落素波。
- 分明較勝各馳逐，雷奔電掣肩相摩。
- 天下固自有至樂，但知此樂無以過。
- 有時雌雄久不决，載渇載饑日忽蹉。
- 或勝或敗何所競，屈膝進酒方駢羅。
- 擊鼓横笛歌且舞，觀者如堵環青娥。
- 抑尊禮卑渾不顧，一時快意遑恤它。
- 景雲貴戚尤好此，貞元方鎮亦同科。
- 柳澤韓愈猶進諫，况乃名髙欲戢戈。
- 莫言得之自馬上，連朝肄習恐傷多。
- 韓柳二書戒馳騁，願寘左右日吟哦。
- 留心經史修遠業，黑頭侍宴朱顔酡。

## 拼音

- san1 fu2 ji1 qiu2 bao4 qi4 he2 ， han4 ma3 liang2 lao2 jia2 yu4 ke1 。
- can2 xing2 shang1 mu4 wei4 chang2 lü4 ， luo3 dian1 gou4 mian4 fu2 pi2 xue1 。
- lie4 qi2 qin1 qin1 you3 zhong1 xia4 ， wang2 sun1 shang4 si4 jin1 pan2 tuo2 。
- jiao3 ru2 tiao4 wan2 sheng1 bi4 han4 ， zhui4 ruo4 liu2 xing1 luo4 su4 bo1 。
- fen1 ming2 jiao4 sheng4 ge4 chi2 zhu2 ， lei2 ben1 dian4 che4 jian1 xiang1 mo2 。
- tian1 xia4 gu4 zi4 you3 zhi4 le4 ， dan4 zhi1 ci3 le4 wu2 yi3 guo4 。
- you3 shi2 ci2 xiong2 jiu3 bu4 jue2 ， zai4 ke3 zai4 ji1 ri4 hu1 cuo1 。
- huo4 sheng4 huo4 bai4 he2 suo3 jing4 ， qu1 xi1 jin4 jiu3 fang1 pian2 luo2 。
- ji1 gu3 heng2 di2 ge1 qie3 wu3 ， guan1 zhe3 ru2 du3 huan2 qing1 e2 。
- yi4 zun1 li3 bei1 hun2 bu2 gu4 ， yi4 shi2 kuai4 yi4 huang2 xu4 ta1 。
- jing3 yun2 gui4 qi1 you2 hao3 ci3 ， zhen1 yuan2 fang1 zhen4 yi4 tong2 ke1 。
- liu3 ze2 han2 yu4 you2 jin4 jian4 ， kuang4 nai3 ming2 gao1 yu4 ji2 ge1 。
- mo4 yan2 de2 zhi1 zi4 ma3 shang4 ， lian2 chao2 yi4 xi2 kong3 shang1 duo1 。
- han2 liu3 er4 shu1 jie4 chi2 cheng3 ， yuan4 zhi4 zuo3 you4 ri4 yin2 e2 。
- liu2 xin1 jing1 shi3 xiu1 yuan3 ye4 ， hei1 tou2 shi4 yan4 zhu1 yan2 tuo2 。

## 注释

## 译文

## 赏析
