---
id: ou-yang-che-shi-bi-he-chou-yin-ji-yun-yi-zeng-zhi-qi-er
title: 世弼和酬因繼韵以贈之  其二
titlePinyin: shi4 bi4 he2 chou2 yin1 ji4 yun4 yi3 zeng4 zhi1     qi2 er4
titleSlug: shi-bi-he-chou-yin-ji-yun-yi-zeng-zhi-qi-er
author: 歐陽澈
authorPinyin: ou1 yang2 che4
authorSlug: ou-yang-che
dynasty: 宋
dynastyPinyin: song4
dynastySlug: song
tags: []
---

## 正文

- 擺除塵網縈纒累，占得壺天放曠身。
- 世業文章俱拔萃，家傳清白恥求人。
- 鼓琴顔巷貧而樂，褁飯桑門淡以親。
- 聞說甑塵雖屢矣，不甘貸粟向諸鄰。

## 拼音

- bai3 chu2 chen2 wang3 ying2 chan2 lei4 ， zhan4 de2 hu2 tian1 fang4 kuang4 shen1 。
- shi4 ye4 wen2 zhang1 ju4 ba2 cui4 ， jia1 chuan2 qing1 bai2 chi3 qiu2 ren2 。
- gu3 qin2 yan2 xiang4 pin2 er2 le4 ， guo3 fan4 sang1 men2 dan4 yi3 qin1 。
- wen2 shuo1 zeng4 chen2 sui1 lü3 yi3 ， bu4 gan1 dai4 su4 xiang4 zhu1 lin2 。

## 注释

## 译文

## 赏析
