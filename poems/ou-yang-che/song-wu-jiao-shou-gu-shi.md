---
id: ou-yang-che-song-wu-jiao-shou-gu-shi
title: 送吳教授古詩
titlePinyin: song4 wu2 jiao4 shou4 gu3 shi1
titleSlug: song-wu-jiao-shou-gu-shi
author: 歐陽澈
authorPinyin: ou1 yang2 che4
authorSlug: ou-yang-che
dynasty: 宋
dynastyPinyin: song4
dynastySlug: song
tags: []
---

## 正文

- 公不見先朝謫仙李太白，晦迹嵩山號詩客。
- 奇禽就掌食無猜，藉藉雄名振京國。
- 四明狂客素憐才，解龜換酒稱奇特。
- 白衣從此步花磚，秀拔儒林人所則。
- 煌煌文焰萬丈長，散落人間伴明月。
- 又不見昌黎巨儒韓退之，天才穎脫囊中錐。
- 反刓剗僞格以正，取心注手了無疑。
- 横經太學明師道，質疑辨惑爲蓍龜。
- 一言曲盡教育術，業精於勤荒於嬉。
- 赫然千載譽愈尊，太山北斗誰敢欺。
- 二公才德冠天下，青史褒名卓難亞。
- 讀之毎恨世不同，操篲無由漸德化。
- 延陵先生當盛時，卓犖英姿獨繼之。
- 萬言倚馬亦何待，睥睨謫仙當並馳。
- 觝排異端志不拔，真欲礪行參昌黎。
- 筆端綺靡追造化，胸中浩氣蟠蛟螭。
- 壯年唾手拾高第，錦綉文章喧帝里。
- 飄飄意氣凌碧雲，囘視塵蹤如脫屣。
- 龍墀承命來臨川，絳帳談經歷數年。
- 微言奥義潛啟發，殘膏賸馥多流傳。
- 摳衣幸與諸生列，飫聽緒言疑已决。
- 自嗟管見如醯雞，若非先生覆難徹。
- 惜哉虚往未實歸，洗心方擬叩精微。
- 夫何瓜代忽爾至，征航欲解歸王畿。
- 秋風未晚蓮吐香，蓴美鱸肥正好嘗。
- 行矣景物供吟興，剩摘佳篇投錦囊。
- 風月翰林能繼踵，此去禁庭當擢用。
- 傳聞紅葉滿階前，久俟高才能吟諷。
- 文章吏部既摩肩，聲聞行當冠日邊。
- 願爲霖雨蘇民望，庶使螭頭壓衆賢。
- 鯫生荷德誠非淺，别拜誰能無眷戀。
- 惟蘄爵過二唐賢，乃副承恩多士願。

## 拼音

- gong1 bu2 jian4 xian1 chao2 zhe2 xian1 li3 tai4 bai2 ， hui4 ji4 song1 shan1 hao4 shi1 ke4 。
- qi2 qin2 jiu4 zhang3 shi2 wu2 cai1 ， jie4 jie4 xiong2 ming2 zhen4 jing1 guo2 。
- si4 ming2 kuang2 ke4 su4 lian2 cai2 ， jie3 gui1 huan4 jiu3 cheng1 qi2 te4 。
- bai2 yi1 cong2 ci3 bu4 hua1 zhuan1 ， xiu4 ba2 ru2 lin2 ren2 suo3 ze2 。
- huang2 huang2 wen2 yan4 wan4 zhang4 chang2 ， san4 luo4 ren2 jian4 ban4 ming2 yue4 。
- you4 bu2 jian4 chang1 li2 ju4 ru2 han2 tui4 zhi1 ， tian1 cai2 ying3 tuo1 nang2 zhong1 zhui1 。
- fan3 wan2 chan3 wei3 ge2 yi3 zheng4 ， qu3 xin1 zhu4 shou3 le0 wu2 yi2 。
- heng2 jing1 tai4 xue2 ming2 shi1 dao4 ， zhi4 yi2 bian4 huo4 wei2 shi1 gui1 。
- yi4 yan2 qu3 jin4 jiao4 yu4 shu4 ， ye4 jing1 wu1 qin2 huang1 wu1 xi1 。
- he4 ran2 qian1 zai4 yu4 yu4 zun1 ， tai4 shan1 bei3 dou3 shui2 gan3 qi1 。
- er4 gong1 cai2 de2 guan1 tian1 xia4 ， qing1 shi3 bao1 ming2 zhuo2 nan2 ya1 。
- du2 zhi1 mei3 hen4 shi4 bu4 tong2 ， cao1 hui4 wu2 you2 jian4 de2 hua4 。
- yan2 ling2 xian1 sheng0 dang1 sheng4 shi2 ， zhuo2 luo4 ying1 zi1 du2 ji4 zhi1 。
- wan4 yan2 yi3 ma3 yi4 he2 dai4 ， pi4 ni4 zhe2 xian1 dang1 bing4 chi2 。
- di3 pai2 yi4 duan1 zhi4 bu4 ba2 ， zhen1 yu4 li4 xing2 can1 chang1 li2 。
- bi3 duan1 qi3 mi2 zhui1 zao4 hua4 ， xiong1 zhong1 hao4 qi4 pan2 jiao1 chi1 。
- zhuang4 nian2 tuo4 shou3 shi2 gao1 di4 ， jin3 xiu4 wen2 zhang1 xuan1 di4 li3 。
- piao1 piao1 yi4 qi4 ling2 bi4 yun2 ， hui2 shi4 chen2 zong1 ru2 tuo1 xi3 。
- long2 chi2 cheng2 ming4 lai2 lin2 chuan1 ， jiang4 zhang4 tan2 jing1 li4 shu4 nian2 。
- wei1 yan2 ao4 yi4 qian2 qi3 fa1 ， can2 gao1 sheng4 fu4 duo1 liu2 chuan2 。
- kou1 yi1 xing4 yu3 zhu1 sheng1 lie4 ， yu4 ting1 xu4 yan2 yi2 yi3 jue2 。
- zi4 jie1 guan3 jian4 ru2 xi1 ji1 ， ruo4 fei1 xian1 sheng0 fu4 nan2 che4 。
- xi1 zai1 xu1 wang3 wei4 shi2 gui1 ， xi3 xin1 fang1 ni3 kou4 jing1 wei1 。
- fu1 he2 gua1 dai4 hu1 er3 zhi4 ， zheng1 hang2 yu4 jie3 gui1 wang2 ji1 。
- qiu1 feng1 wei4 wan3 lian2 tu3 xiang1 ， chun2 mei3 lu2 fei2 zheng4 hao3 chang2 。
- xing2 yi3 jing3 wu4 gong4 yin2 xing1 ， sheng4 zhai1 jia1 pian1 tou2 jin3 nang2 。
- feng1 yue4 han4 lin2 neng2 ji4 zhong3 ， ci3 qu4 jin4 ting2 dang1 zhuo2 yong4 。
- chuan2 wen2 hong2 ye4 man3 jie1 qian2 ， jiu3 si4 gao1 cai2 neng2 yin2 feng3 。
- wen2 zhang1 li4 bu4 ji4 mo2 jian1 ， sheng1 wen2 xing2 dang1 guan1 ri4 bian1 。
- yuan4 wei2 lin2 yu3 su1 min2 wang4 ， shu4 shi3 chi1 tou2 ya1 zhong4 xian2 。
- zou1 sheng1 he2 de2 cheng2 fei1 qian3 ， bie2 bai4 shui2 neng2 wu2 juan4 lian4 。
- wei2 qi2 jue2 guo4 er4 tang2 xian2 ， nai3 fu4 cheng2 en1 duo1 shi4 yuan4 。

## 注释

## 译文

## 赏析
