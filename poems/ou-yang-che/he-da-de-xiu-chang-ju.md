---
id: ou-yang-che-he-da-de-xiu-chang-ju
title: 和答德秀長句
titlePinyin: he2 da2 de2 xiu4 chang2 ju4
titleSlug: he-da-de-xiu-chang-ju
author: 歐陽澈
authorPinyin: ou1 yang2 che4
authorSlug: ou-yang-che
dynasty: 宋
dynastyPinyin: song4
dynastySlug: song
tags: []
---

## 正文

- 摩雲標格儒林秀，濯濯美如春月柳。
- 毫顛文陣轟雷槌，字勢龍蛇翻夭矯。
- 才名藉甚燭景星，卓然可獨尊南斗。
- 締交雲路許攀鱗，談我諄諄不離口。
- 層樓長記聳詩肩，吟苦任渠嘲太瘦。
- 驚人險語骨毛寒，元白危壇俱壓倒。
- 讀之真恐化雄虹，按劍徘徊方敢造。
- 六丁收拾富巾箱，貪夫探得人間寶。
- 暗中輕擲道塗人，相視誰論瓊玖報。
- 强搜斐句答慇懃，當恕人才有能否。

## 拼音

- mo2 yun2 biao1 ge2 ru2 lin2 xiu4 ， zhuo2 zhuo2 mei3 ru2 chun1 yue4 liu3 。
- hao2 dian1 wen2 zhen4 hong1 lei2 chui2 ， zi4 shi4 long2 she2 fan1 yao1 jiao3 。
- cai2 ming2 jie4 shen4 zhu2 jing3 xing1 ， zhuo2 ran2 ke3 du2 zun1 nan2 dou3 。
- di4 jiao1 yun2 lu4 xu1 pan1 lin2 ， tan2 wo3 zhun1 zhun1 bu4 li2 kou3 。
- ceng2 lou2 chang2 ji4 song3 shi1 jian1 ， yin2 ku3 ren4 qu2 chao2 tai4 shou4 。
- jing1 ren2 xian3 yu3 gu3 mao2 han2 ， yuan2 bai2 wei1 tan2 ju4 ya1 dao3 。
- du2 zhi1 zhen1 kong3 hua4 xiong2 hong2 ， an4 jian4 pai2 huai2 fang1 gan3 zao4 。
- liu4 ding1 shou1 shi0 fu4 jin1 xiang1 ， tan1 fu1 tan4 de2 ren2 jian4 bao3 。
- an4 zhong1 qing1 zhi4 dao4 tu2 ren2 ， xiang1 shi4 shui2 lun4 qiong2 jiu3 bao4 。
- qiang2 sou1 fei3 ju4 da2 yin1 qin2 ， dang1 shu4 ren2 cai2 you3 neng2 fou3 。

## 注释

## 译文

## 赏析
