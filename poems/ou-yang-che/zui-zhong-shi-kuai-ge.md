---
id: ou-yang-che-zui-zhong-shi-kuai-ge
title: 醉中食鱠歌
titlePinyin: zui4 zhong1 shi2 kuai4 ge1
titleSlug: zui-zhong-shi-kuai-ge
author: 歐陽澈
authorPinyin: ou1 yang2 che4
authorSlug: ou-yang-che
dynasty: 唐
dynastyPinyin: tang2
dynastySlug: tang
tags: []
---

## 正文

- 君不見秋風未發鱸正肥，張翰思歸心欲飛。
- 又不見田文有客歌彈鋏，爲歎無魚聲激烈。
- 水晶細鱠落金盤，須信江南味中絕。
- 山谷曾名醒酒冰，一筯未嘗延俗客。
- 助盤橙橘薦甘酸，入口瓊瑶碎牙頰。
- 扶起嵇康頽玉山，滌破樂天醉吟魄。
- 烹龍炮鳳未云珍，策勲終是愧霜鱗。
- 江湖散人興不淺，爲羡此品常埀綸。
- 有時舉竿獲錦鯉，玉屑花中拚爛醉。
- 笑他大嚼市廛流，浪說屠門能快意。
- 靈運池中蓄頗多，揚鬐鼓鬛戲清波。
- 知我平生嗜此癖，霜刀細縷紅玉搓。
- 典衣沽酒試轟飲，纈紋入面春風和。
- 男兒大抵皆忼慨，功名未必常蹉跎。
- 醉來擊劍歌白雪，閒愁萬斛俱消磨。
- 杯盤雖冷落，風月輸吟哦。
- 逸氣射斗牛，無人識太阿。
- 俗態翻雲仍覆雨，世情炙手擾張羅。
- 丈夫富貴當自致，恥傍權門効女蘿。
- 雄圗自許羞俯仰，請看毫端食鱠歌。

## 拼音

- jun1 bu2 jian4 qiu1 feng1 wei4 fa1 lu2 zheng4 fei2 ， zhang1 han4 si1 gui1 xin1 yu4 fei1 。
- you4 bu2 jian4 tian2 wen2 you3 ke4 ge1 dan4 jia2 ， wei2 tan4 wu2 yu2 sheng1 ji1 lie4 。
- shui3 jing1 xi4 kuai4 luo4 jin1 pan2 ， xu1 xin4 jiang1 nan2 wei4 zhong1 jue2 。
- shan1 gu3 ceng2 ming2 xing3 jiu3 bing1 ， yi2 zhu4 wei4 chang2 yan2 su2 ke4 。
- zhu4 pan2 cheng2 ju2 jian4 gan1 suan1 ， ru4 kou3 qiong2 yao2 sui4 ya2 jia2 。
- fu2 qi3 ji1 kang1 tui2 yu4 shan1 ， di2 po4 le4 tian1 zui4 yin2 po4 。
- peng1 long2 pao4 feng4 wei4 yun2 zhen1 ， ce4 xun1 zhong1 shi4 kui4 shuang1 lin2 。
- jiang1 hu2 san4 ren2 xing1 bu4 qian3 ， wei2 xian4 ci3 pin3 chang2 chui2 lun2 。
- you3 shi2 ju3 gan1 huo4 jin3 li3 ， yu4 xie4 hua1 zhong1 pin1 lan4 zui4 。
- xiao4 ta1 da4 jiao2 shi4 chan2 liu2 ， lang4 shuo1 tu2 men2 neng2 kuai4 yi4 。
- ling2 yun4 chi2 zhong1 xu4 po1 duo1 ， yang2 qi2 gu3 lie4 xi4 qing1 bo1 。
- zhi1 wo3 ping2 sheng1 shi4 ci3 pi3 ， shuang1 dao1 xi4 lü3 hong2 yu4 cuo1 。
- dian3 yi1 gu1 jiu3 shi4 hong1 yin3 ， xie4 wen2 ru4 mian4 chun1 feng1 he2 。
- nan2 er2 da4 di3 jie1 kang1 kai3 ， gong1 ming2 wei4 bi4 chang2 cuo1 tuo2 。
- zui4 lai2 ji1 jian4 ge1 bai2 xue3 ， xian2 chou2 wan4 hu2 ju4 xiao1 mo2 。
- bei1 pan2 sui1 leng3 luo4 ， feng1 yue4 shu1 yin2 e2 。
- yi4 qi4 she4 dou4 niu2 ， wu2 ren2 shi2 tai4 e1 。
- su2 tai4 fan1 yun2 reng2 fu4 yu3 ， shi4 qing2 zhi4 shou3 rao3 zhang1 luo2 。
- zhang4 fu0 fu4 gui4 dang1 zi4 zhi4 ， chi3 bang4 quan2 men2 xiao4 nü3 luo2 。
- xiong2 tu2 zi4 xu1 xiu1 fu3 yang3 ， qing3 kan4 hao2 duan1 shi2 kuai4 ge1 。

## 注释

## 译文

## 赏析
