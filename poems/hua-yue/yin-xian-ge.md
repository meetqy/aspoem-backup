---
id: hua-yue-yin-xian-ge
title: 飲仙閣
titlePinyin: yin3 xian1 ge2
titleSlug: yin-xian-ge
author: 華岳
authorPinyin: hua2 yue4
authorSlug: hua-yue
dynasty: 宋
dynastyPinyin: song4
dynastySlug: song
tags: []
---

## 正文

- 槽頭壓盡春山綠，槽下真珠瀉醽醁。
- 騷人一笑傾蓋盤，滿面春風漲紅玉。
- 少陵得此不欲言，乃指八子爲中仙。
- 主人傾蓋慕此意，一閣新構堂西偏。
- 于今世態薄于紙，何必勞心問青紫。
- 願君醉我金屈巵，萬事過耳同風飛。
- 醺醺和月尚栽竹，長嘯一聲歸翠微。

## 拼音

- cao2 tou2 ya1 jin4 chun1 shan1 lü4 ， cao2 xia4 zhen1 zhu1 xie4 ling2 lu4 。
- sao1 ren2 yi2 xiao4 qing1 gai4 pan2 ， man3 mian4 chun1 feng1 zhang3 hong2 yu4 。
- shao3 ling2 de2 ci3 bu2 yu4 yan2 ， nai3 zhi3 ba1 zi3 wei2 zhong1 xian1 。
- zhu3 ren2 qing1 gai4 mu4 ci3 yi4 ， yi4 ge2 xin1 gou4 tang2 xi1 pian1 。
- yu2 jin1 shi4 tai4 bao2 yu2 zhi3 ， he2 bi4 lao2 xin1 wen4 qing1 zi3 。
- yuan4 jun1 zui4 wo3 jin1 qu1 zhi1 ， wan4 shi4 guo4 er3 tong2 feng1 fei1 。
- xun1 xun1 he2 yue4 shang4 zai1 zhu2 ， chang2 xiao4 yi4 sheng1 gui1 cui4 wei1 。

## 注释

## 译文

## 赏析
