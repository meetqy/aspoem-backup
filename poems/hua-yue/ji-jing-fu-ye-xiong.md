---
id: hua-yue-ji-jing-fu-ye-xiong
title: 寄敬甫葉兄
titlePinyin: ji4 jing4 fu3 ye4 xiong1
titleSlug: ji-jing-fu-ye-xiong
author: 華岳
authorPinyin: hua2 yue4
authorSlug: hua-yue
dynasty: 唐
dynastyPinyin: tang2
dynastySlug: tang
tags: [] 
---

## 正文

- 歲次丁卯秋，八月既生魄。
- 于時謫建安，脫去未有策。
- 忽覩星鳳光，慨然陪履舄。
- 自謂入閩建，閲人幾千百。
- 間有知功名，所見得邪僻。
- 否則苟利祿，鄙猥何足責。
- 獨我子敬甫，挺挺出蠻貊。
- 舌端摇戈矛，筆下羅疆埸。
- 扣以軍國秘，歷歷有奇畫。
- 以此方定交，歸心已翰翮。
- 送君東郭門，握手不忍釋。
- 明年入中都，首上平戎策。
- 甫結君相知，便念長沙謫。
- 細草天子書，願置孤臣驛。
- 論薦方躊躇，倚門重垂白。
- 轍環溫凊圍，笑言方啞啞。
- 去我兩牛鳴，恍若關山隔。
- 去年槐花黄，郡國書貢籍。
- 若以經濟材，俯亦從此役。
- 白屋寄簪纓，青燈聯袵席。
- 談笑生風雷，議論燦金碧。
- 雪香飛梅花，歸鞍整南陌。
- 別後殊未幾，拳拳在朝夕。
- 君腹坦東牀，吾身繫西圜。
- 從此嘆參商，蓬瀛非咫尺。
- 尺紙雖屢投，奧援不我索。
- 星次幾一周，幸我安且懌。
- 嘗觀義與利，更相爲損益。
- 欲論古人交，二者請君擇。
- 不惟眼獨青，且要心同赤。
- 此身可虀粉，此道不可易。
- 自料吾與君，造物難棄擲。
- 胸次蓬萊山，襟懷雲夢澤。
- 未說詩書帥，休論文章伯。
- 堂堂大丈夫，詎可虛竹帛。
- 但恨不振蹤，尚此多扞格。
- 在君當先登，挽回二千石。
- 饑溺切君身，推解過疇昔。
- 炎凉無異心，始終無異迹。
- 庶幾吾二人，交情可全璧。

## 拼音

- sui4 ci4 ding1 mao3 qiu1 ， ba1 yue4 ji4 sheng1 po4 。
- yu2 shi2 zhe2 jian4 an1 ， tuo1 qu4 wei4 you3 ce4 。
- hu1 du3 xing1 feng4 guang1 ， kai3 ran2 pei2 lü3 xi4 。
- zi4 wei4 ru4 min3 jian4 ， yue4 ren2 ji1 qian1 bai3 。
- jian4 you3 zhi1 gong1 ming2 ， suo3 jian4 de2 xie2 pi4 。
- fou3 ze2 gou3 li4 lu4 ， bi3 wei3 he2 zu2 ze2 。
- du2 wo3 zi3 jing4 fu3 ， ting3 ting3 chu1 man2 mo4 。
- she2 duan1 yao2 ge1 mao2 ， bi3 xia4 luo2 jiang1 yi4 。
- kou4 yi3 jun1 guo2 mi4 ， li4 li4 you3 qi2 hua4 。
- yi3 ci3 fang1 ding4 jiao1 ， gui1 xin1 yi3 han4 he2 。
- song4 jun1 dong1 guo1 men2 ， wo4 shou3 bu4 ren3 shi4 。
- ming2 nian2 ru4 zhong1 du1 ， shou3 shang4 ping2 rong2 ce4 。
- fu3 jie2 jun1 xiang1 zhi1 ， bian4 nian4 chang2 sha1 zhe2 。
- xi4 cao3 tian1 zi3 shu1 ， yuan4 zhi4 gu1 chen2 yi4 。
- lun4 jian4 fang1 chou2 chu2 ， yi3 men2 zhong4 chui2 bai2 。
- zhe2 huan2 wen1 qing4 wei2 ， xiao4 yan2 fang1 ya3 ya3 。
- qu4 wo3 liang3 niu2 ming2 ， huang3 ruo4 guan1 shan1 ge2 。
- qu4 nian2 huai2 hua1 huang2 ， jun4 guo2 shu1 gong4 ji2 。
- ruo4 yi3 jing1 ji4 cai2 ， fu3 yi4 cong2 ci3 yi4 。
- bai2 wu1 ji4 zan1 ying1 ， qing1 deng1 lian2 ren4 xi2 。
- tan2 xiao4 sheng1 feng1 lei2 ， yi4 lun4 can4 jin1 bi4 。
- xue3 xiang1 fei1 mei2 hua1 ， gui1 an1 zheng3 nan2 mo4 。
- bie2 hou4 shu1 wei4 ji1 ， quan2 quan2 zai4 zhao1 xi1 。
- jun1 fu4 tan3 dong1 chuang2 ， wu2 shen1 xi4 xi1 huan2 。
- cong2 ci3 tan4 can1 shang1 ， peng2 ying2 fei1 zhi3 chi3 。
- chi3 zhi3 sui1 lü3 tou2 ， ao4 yuan2 bu4 wo3 suo3 。
- xing1 ci4 ji1 yi4 zhou1 ， xing4 wo3 an1 qie3 yi4 。
- chang2 guan1 yi4 yu3 li4 ， geng4 xiang1 wei2 sun3 yi4 。
- yu4 lun4 gu3 ren2 jiao1 ， er4 zhe3 qing3 jun1 ze2 。
- bu4 wei2 yan3 du2 qing1 ， qie3 yao4 xin1 tong2 chi4 。
- ci3 shen1 ke3 ji1 fen3 ， ci3 dao4 bu4 ke3 yi4 。
- zi4 liao4 wu2 yu3 jun1 ， zao4 wu4 nan2 qi4 zhi4 。
- xiong1 ci4 peng2 lai2 shan1 ， jin1 huai2 yun2 meng4 ze2 。
- wei4 shuo1 shi1 shu1 shuai4 ， xiu1 lun4 wen2 zhang1 bo2 。
- tang2 tang2 da4 zhang4 fu0 ， ju4 ke3 xu1 zhu2 bo2 。
- dan4 hen4 bu2 zhen4 zong1 ， shang4 ci3 duo1 han4 ge2 。
- zai4 jun1 dang1 xian1 deng1 ， wan3 hui2 er4 qian1 shi2 。
- ji1 ni4 qie4 jun1 shen1 ， tui1 jie3 guo4 chou2 xi1 。
- yan2 liang2 wu2 yi4 xin1 ， shi3 zhong1 wu2 yi4 ji4 。
- shu4 ji1 wu2 er4 ren2 ， jiao1 qing0 ke3 quan2 bi4 。

## 注释

## 译文

## 赏析
