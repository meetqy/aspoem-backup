---
id: hua-yue-ji-meng
title: 記夢
titlePinyin: ji4 meng4
titleSlug: ji-meng
author: 華岳
authorPinyin: hua2 yue4
authorSlug: hua-yue
dynasty: 宋
dynastyPinyin: song4
dynastySlug: song
tags: []
---

## 正文

- 夜漏徹三更，夢牛入我屋。
- 有角斷而懸，有足折而縮。
- 驚覺細思量，讖有何禍福。
- 兆者事之先，形者心之屬。
- 事既兆于心，夢乃形于腹。
- 入屋牛有蓋，爲牢事刑獄。
- 吾今尚縲囚，其應已桎梏。
- 體具牢方具，無足牢不足。
- 不足意無他，示予可脫輻。
- 去蓋只論牛，其義尤可錄。
- 牛足不下垂，得一生可續。
- 牛角不上橫，得某去何速。
- 一旦忤君心，吾罪當何贖。
- 生去氣橫秋，風馬不相逐。
- 下裂輿地圖，上應周天宿。
- 崢嶸挽萬鈞，其始播百穀。
- 身雖在籠檻，志不經溝瀆。
- 甯戚不吾歌，丙吉當吾哭。
- 安得如齊王，過堂憐觳觫。

## 拼音

- ye4 lou4 che4 san1 geng1 ， meng4 niu2 ru4 wo3 wu1 。
- you3 jiao3 duan4 er2 xuan2 ， you3 zu2 zhe2 er2 suo1 。
- jing1 jue2 xi4 si1 liang0 ， chen4 you3 he2 huo4 fu2 。
- zhao4 zhe3 shi4 zhi1 xian1 ， xing2 zhe3 xin1 zhi1 shu3 。
- shi4 ji4 zhao4 yu2 xin1 ， meng4 nai3 xing2 yu2 fu4 。
- ru4 wu1 niu2 you3 gai4 ， wei2 lao2 shi4 xing2 yu4 。
- wu2 jin1 shang4 lei2 qiu2 ， qi2 ying1 yi3 zhi4 gu4 。
- ti3 ju4 lao2 fang1 ju4 ， wu2 zu2 lao2 bu4 zu2 。
- bu4 zu2 yi4 wu2 ta1 ， shi4 yu3 ke3 tuo1 fu2 。
- qu4 gai4 zhi1 lun4 niu2 ， qi2 yi4 you2 ke3 lu4 。
- niu2 zu2 bu2 xia4 chui2 ， de2 yi4 sheng1 ke3 xu4 。
- niu2 jiao3 bu2 shang4 heng2 ， de2 mou3 qu4 he2 su4 。
- yi2 dan4 wu3 jun1 xin1 ， wu2 zui4 dang1 he2 shu2 。
- sheng1 qu4 qi4 heng2 qiu1 ， feng1 ma3 bu4 xiang1 zhu2 。
- xia4 lie4 yu2 di4 tu2 ， shang4 ying1 zhou1 tian1 su4 。
- zheng1 rong2 wan3 wan4 jun1 ， qi2 shi3 bo1 bai3 gu3 。
- shen1 sui1 zai4 long2 jian4 ， zhi4 bu4 jing1 gou1 du2 。
- ning2 qi1 bu4 wu2 ge1 ， bing3 ji2 dang1 wu2 ku1 。
- an1 de2 ru2 qi2 wang2 ， guo4 tang2 lian2 hu2 su4 。

## 注释

## 译文

## 赏析
