---
id: hua-yue-song-zhan-zhong-tong-xian-wei
title: 送詹仲通縣尉
titlePinyin: song4 zhan1 zhong4 tong1 xian4 wei4
titleSlug: song-zhan-zhong-tong-xian-wei
author: 華岳
authorPinyin: hua2 yue4
authorSlug: hua-yue
dynasty: 宋
dynastyPinyin: song4
dynastySlug: song
tags: []
---

## 正文

- 秋郊送行色，執別臨清流。
- 風神掣回柳，故故牽衣裘。
- 吟螿附草際，催客登蘭舟。
- 問客何所之，駕言京闕遊。
- 愚聞京闕間，多難三春秋。
- 閫外炙魚肉，闕內羅羊頭。
- 鼎却吠堯犬，冠還沐楚猴。
- 和戎重輸費，廊廟有隠憂。
- 賑荒少儲蓄，郡國無良謀。
- 飛蝗蔽日月，兆龜拆田疇。
- 君以經濟材，抱負衝斗牛。
- 家傳醫國秘，殊不諸子儔。
- 有用即隆平，豈特爲東周。
- 願君攄緒餘，咳唾開冕旒。
- 管領一世雄，克復歸神州。
- 賤子忝知遇，脫網將從游。
- 相隨上凌煙，也勝登瀛洲。
- 作詩告于君，君其許之不。

## 拼音

- qiu1 jiao1 song4 xing2 se4 ， zhi2 bie2 lin2 qing1 liu2 。
- feng1 shen2 che4 hui2 liu3 ， gu4 gu4 qian1 yi1 qiu2 。
- yin2 jiang1 fu4 cao3 ji4 ， cui1 ke4 deng1 lan2 zhou1 。
- wen4 ke4 he2 suo3 zhi1 ， jia4 yan2 jing1 que4 you2 。
- yu2 wen2 jing1 que4 jian4 ， duo1 nan2 san1 chun1 qiu1 。
- kun3 wai4 zhi4 yu2 rou4 ， que4 nei4 luo2 yang2 tou2 。
- ding3 que4 fei4 yao2 quan3 ， guan1 huan2 mu4 chu3 hou2 。
- he2 rong2 zhong4 shu1 fei4 ， lang2 miao4 you3 yin3 you1 。
- zhen4 huang1 shao3 chu3 xu4 ， jun4 guo2 wu2 liang2 mou2 。
- fei1 huang2 bi4 ri4 yue4 ， zhao4 gui1 chai1 tian2 chou2 。
- jun1 yi3 jing1 ji4 cai2 ， bao4 fu4 chong1 dou4 niu2 。
- jia1 chuan2 yi1 guo2 mi4 ， shu1 bu4 zhu1 zi3 chou2 。
- you3 yong4 ji2 long2 ping2 ， qi3 te4 wei2 dong1 zhou1 。
- yuan4 jun1 shu1 xu4 yu2 ， hai1 tuo4 kai1 mian3 liu2 。
- guan3 ling3 yi2 shi4 xiong2 ， ke4 fu4 gui1 shen2 zhou1 。
- jian4 zi3 tian3 zhi1 yu4 ， tuo1 wang3 jiang1 cong2 you2 。
- xiang1 sui2 shang4 ling2 yan1 ， ye3 sheng4 deng1 ying2 zhou1 。
- zuo4 shi1 gao4 yu2 jun1 ， jun1 qi2 xu1 zhi1 bu4 。

## 注释

## 译文

## 赏析
