---
id: hua-yue-song-shang-fu-pan
title: 送商府判
titlePinyin: song4 shang1 fu3 pan4
titleSlug: song-shang-fu-pan
author: 華岳
authorPinyin: hua2 yue4
authorSlug: hua-yue
dynasty: 宋
dynastyPinyin: song4
dynastySlug: song
tags: []
---

## 正文

- 比年十月君初來，梅花破雪迎君開。
- 自從佐劍壽民脈，凋山瘵水皆春臺。
- 去年七月君開府，燕燕鶑鶑爲君舞。
- 五日盡蟄潭底龍，千里應無市中虎。
- 今年二月君將歸，風牽回柳縈君衣。
- 君衣不作回柳轉，直上雲端朝紫微。
- 紫微有館名西掖，珠玉羅鈿瞰金碧。
- 郎星卿月謾徘徊，箇中自是神仙宅。
- 紫微有山名大坡，烏飛豸立冠峨峨。
- 一聲霹靂震天地，萬里腥血流江河。
- 紫微有旨垂丹冊，二者于斯請君擇。
- 便須東取元化鈞，談笑從容正疆埸。
- 君家事業銘冠裳，鸞鳳指日鳴朝陽。
- 伊洛諸公有政事，洙泗諸子無文章。
- 稟違展轉情難處，溪上恩波湛今古。
- 東風吹恨入長亭，零落桃花淚如雨。

## 拼音

- bi3 nian2 shi2 yue4 jun1 chu1 lai2 ， mei2 hua1 po4 xue3 ying2 jun1 kai1 。
- zi4 cong2 zuo3 jian4 shou4 min2 mai4 ， diao1 shan1 zhai4 shui3 jie1 chun1 tai2 。
- qu4 nian2 qi1 yue4 jun1 kai1 fu3 ， yan4 yan4 ying1 ying1 wei2 jun1 wu3 。
- wu3 ri4 jin4 zhe2 tan2 di3 long2 ， qian1 li3 ying1 wu2 shi4 zhong1 hu3 。
- jin1 nian2 er4 yue4 jun1 jiang1 gui1 ， feng1 qian1 hui2 liu3 ying2 jun1 yi1 。
- jun1 yi1 bu2 zuo4 hui2 liu3 zhuan3 ， zhi2 shang4 yun2 duan1 chao2 zi3 wei1 。
- zi3 wei1 you3 guan3 ming2 xi1 ye4 ， zhu1 yu4 luo2 dian4 kan4 jin1 bi4 。
- lang2 xing1 qing1 yue4 man2 pai2 huai2 ， ge4 zhong1 zi4 shi4 shen2 xian1 zhai2 。
- zi3 wei1 you3 shan1 ming2 da4 po1 ， wu1 fei1 zhi4 li4 guan1 e2 e2 。
- yi4 sheng1 pi1 li4 zhen4 tian1 di4 ， wan4 li3 xing1 xue4 liu2 jiang1 he2 。
- zi3 wei1 you3 zhi3 chui2 dan1 ce4 ， er4 zhe3 yu2 si1 qing3 jun1 ze2 。
- bian4 xu1 dong1 qu3 yuan2 hua4 jun1 ， tan2 xiao4 cong2 rong2 zheng4 jiang1 yi4 。
- jun1 jia1 shi4 ye4 ming2 guan1 shang0 ， luan2 feng4 zhi3 ri4 ming2 chao2 yang2 。
- yi1 luo4 zhu1 gong1 you3 zheng4 shi4 ， zhu1 si4 zhu1 zi3 wu2 wen2 zhang1 。
- bing3 wei2 zhan3 zhuan3 qing2 nan2 chu3 ， xi1 shang4 en1 bo1 zhan4 jin1 gu3 。
- dong1 feng1 chui1 hen4 ru4 chang2 ting2 ， ling2 luo4 tao2 hua1 lei4 ru2 yu3 。

## 注释

## 译文

## 赏析
