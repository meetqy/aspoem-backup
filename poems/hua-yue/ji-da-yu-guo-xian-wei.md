---
id: hua-yue-ji-da-yu-guo-xian-wei
title: 寄大庾郭縣尉
titlePinyin: ji4 da4 yu3 guo1 xian4 wei4
titleSlug: ji-da-yu-guo-xian-wei
author: 華岳
authorPinyin: hua2 yue4
authorSlug: hua-yue
dynasty: 宋
dynastyPinyin: song4
dynastySlug: song
tags: []
---

## 正文

- 前年建安縣，始識韓荆州。
- 一見辱知遇，許我嘗從游。
- 尋幽訪赤壁，買笑陪青樓。
- 有酒即命駕，夜飲忘觥籌。
- 雪香飄梅花，歸駕仍遲留。
- 送君城北隅，歲事希一周。
- 告德雖未久，有懷奚所投。
- 客來自錦溪，知爲藍田遊。
- 摳衣欲趨隅，其奈風馬牛。
- 方圖拜尺紙，文此不敏羞。
- 乃復三不緘，獲戾于君侯。
- 謫客干典刑，宜爾餐吳鈎。
- 幸不畀我死，殘喘延俘囚。
- 搜索徧中外，釋縛良無由。
- 始思鵾鵬翼，庇我反手猶。
- 噓燈拂毫楮，尺素馳星流。
- 荷公三復還，惻然添我憂。
- 許我京闕間，與我爲良謀。
- 于今秋復冬，俟命猶置郵。
- 西風掠天宇，魚鴈俱沉浮。
- 未審恩波中，許我共濟不。
- 我材襪線短，願公廣甄收。
- 他日賓幕府，鏖戰當焚舟。
- 公兮不我援，復駕言焉求。

## 拼音

- qian2 nian2 jian4 an1 xian4 ， shi3 shi2 han2 jing1 zhou1 。
- yi2 jian4 ru3 zhi1 yu4 ， xu1 wo3 chang2 cong2 you2 。
- xun2 you1 fang3 chi4 bi4 ， mai3 xiao4 pei2 qing1 lou2 。
- you3 jiu3 ji2 ming4 jia4 ， ye4 yin3 wang4 gong1 chou2 。
- xue3 xiang1 piao1 mei2 hua1 ， gui1 jia4 reng2 chi2 liu2 。
- song4 jun1 cheng2 bei3 yu2 ， sui4 shi4 xi1 yi4 zhou1 。
- gao4 de2 sui1 wei4 jiu3 ， you3 huai2 xi1 suo3 tou2 。
- ke4 lai2 zi4 jin3 xi1 ， zhi1 wei2 lan2 tian2 you2 。
- kou1 yi1 yu4 qu1 yu2 ， qi2 nai4 feng1 ma3 niu2 。
- fang1 tu2 bai4 chi3 zhi3 ， wen2 ci3 bu4 min3 xiu1 。
- nai3 fu4 san1 bu4 jian1 ， huo4 li4 yu2 jun1 hou2 。
- zhe2 ke4 gan1 dian3 xing2 ， yi2 er3 can1 wu2 gou1 。
- xing4 bu2 bi4 wo3 si3 ， can2 chuan3 yan2 fu2 qiu2 。
- sou1 suo3 bian4 zhong1 wai4 ， shi4 fu4 liang2 wu2 you2 。
- shi3 si1 kun1 peng2 yi4 ， bi4 wo3 fan3 shou3 you2 。
- xu1 deng1 fu2 hao2 chu3 ， chi3 su4 chi2 xing1 liu2 。
- he2 gong1 san1 fu4 huan2 ， ce4 ran2 tian1 wo3 you1 。
- xu1 wo3 jing1 que4 jian4 ， yu3 wo3 wei2 liang2 mou2 。
- yu2 jin1 qiu1 fu4 dong1 ， si4 ming4 you2 zhi4 you2 。
- xi1 feng1 lüe4 tian1 yu3 ， yu2 yan4 ju4 chen2 fu2 。
- wei4 shen3 en1 bo1 zhong1 ， xu1 wo3 gong4 ji4 bu4 。
- wo3 cai2 wa4 xian4 duan3 ， yuan4 gong1 guang3 zhen1 shou1 。
- ta1 ri4 bin1 mu4 fu3 ， ao2 zhan4 dang1 fen2 zhou1 。
- gong1 xi1 bu4 wo3 yuan2 ， fu4 jia4 yan2 yan1 qiu2 。

## 注释

## 译文

## 赏析
