---
id: hua-yue-diao-ao-xing
title: 釣鼇行
titlePinyin: diao4 ao2 xing2
titleSlug: diao-ao-xing
author: 華岳
authorPinyin: hua2 yue4
authorSlug: hua-yue
dynasty: 宋
dynastyPinyin: song4
dynastySlug: song
tags: []
---

## 正文

- 北風浩蕩滄溟闊，千萬軍聲夜潮聒。
- 翻空濁浪鼓雷霆，舟子停蘭面如血。
- 龍門有客何猙獰，弩目張膽殊不驚。
- 桅檣破浪裂洋島，直欲一舉空蛟鯨。
- 我之釣兮非世比，新月爲鈎索霞綺。
- 先拗虹蜺爲釣竿，却把鵾鵬作香餌。
- 欲垂未垂號鬼神，星斗無光天地昏。
- 海靈乞命免生死，一鈎連六酬銜恩。
- 我公萬里風煙伯，度量汪汪寰海窄。
- 蟠胸高聳蓬萊山，壯氣直吞雲夢澤。
- 恩波萬壑奔洪流，風帆浪楫交觥籌。
- 金鱗照日巨如斗，四海觸物無虛舟。
- 我生本是釣鼇客，幾歲灘頭望風色。
- 忽聞霹靂破崑崙，便整絲綸駕航舶。
- 我今十轄迎公開，會須舉手生風雷。
- 不然長嘯謝水府，明月滿船歸去來。

## 拼音

- bei3 feng1 hao4 dang4 cang1 ming2 kuo4 ， qian1 wan4 jun1 sheng1 ye4 chao2 guo1 。
- fan1 kong1 zhuo2 lang4 gu3 lei2 ting2 ， zhou1 zi3 ting2 lan2 mian4 ru2 xue4 。
- long2 men2 you3 ke4 he2 zheng1 ning2 ， nu3 mu4 zhang1 dan3 shu1 bu4 jing1 。
- wei2 qiang2 po4 lang4 lie4 yang2 dao3 ， zhi2 yu4 yi4 ju3 kong1 jiao1 jing1 。
- wo3 zhi1 diao4 xi1 fei1 shi4 bi3 ， xin1 yue4 wei2 gou1 suo3 xia2 qi3 。
- xian1 ao4 hong2 ni2 wei2 diao4 gan1 ， que4 ba3 kun1 peng2 zuo4 xiang1 er3 。
- yu4 chui2 wei4 chui2 hao4 gui3 shen2 ， xing1 dou4 wu2 guang1 tian1 di4 hun1 。
- hai3 ling2 qi3 ming4 mian3 sheng1 si3 ， yi4 gou1 lian2 liu4 chou2 xian2 en1 。
- wo3 gong1 wan4 li3 feng1 yan1 bo2 ， du4 liang4 wang1 wang1 huan2 hai3 zhai3 。
- pan2 xiong1 gao1 song3 peng2 lai2 shan1 ， zhuang4 qi4 zhi2 tun1 yun2 meng4 ze2 。
- en1 bo1 wan4 he4 ben1 hong2 liu2 ， feng1 fan1 lang4 ji2 jiao1 gong1 chou2 。
- jin1 lin2 zhao4 ri4 ju4 ru2 dou4 ， si4 hai3 chu4 wu4 wu2 xu1 zhou1 。
- wo3 sheng1 ben3 shi4 diao4 ao2 ke4 ， ji1 sui4 tan1 tou2 wang4 feng1 se4 。
- hu1 wen2 pi1 li4 po4 kun1 lun2 ， bian4 zheng3 si1 lun2 jia4 hang2 bo2 。
- wo3 jin1 shi2 xia2 ying2 gong1 kai1 ， hui4 xu1 ju3 shou3 sheng1 feng1 lei2 。
- bu4 ran2 chang2 xiao4 xie4 shui3 fu3 ， ming2 yue4 man3 chuan2 gui1 qu4 lai2 。

## 注释

## 译文

## 赏析
