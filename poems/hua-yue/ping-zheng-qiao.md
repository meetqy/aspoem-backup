---
id: hua-yue-ping-zheng-qiao
title: 平政橋
titlePinyin: ping2 zheng4 qiao2
titleSlug: ping-zheng-qiao
author: 華岳
authorPinyin: hua2 yue4
authorSlug: hua-yue
dynasty: 唐
dynastyPinyin: tang2
dynastySlug: tang
tags: [] 
---

## 正文

- 建水合流三百里，直下富沙如撚指。
- 溪東披拽纜過西，千丈春風怒濤起。
- 香輪不解碾清江，造舟貫索成河梁。
- 年年麥熟梅欲黄，連城千里皆波光。
- 淳熙太守憂溱洧，問津日夜思無計。
- 老農叉手願鳩工，疊石中流使民濟。
- 金珠賣價不計緡，鎸瑕斷梓功方成。
- 功成燕雀賀新屋，炳然萬棟輝丹青。
- 插天螮蝀橫江尾，下壓寒潭碧無底。
- 市聲不到畫梁間，秋色盡歸朱箔裏。
- 我行一月無風波，今朝醉眼翻青羅。
- 金鰲背路客揮𩍐，玉虹跨浪舟飛梭。
- 石唇噴盡寒崖雪，雪中電掣金蛇赤。
- 兩岸樓頭將相家，八州車馬神仙客。
- 人言辟人推政平，故此特以平政名。
- 我聞政事平如水，水到不平還作聲。

## 拼音

- jian4 shui3 he2 liu2 san1 bai3 li3 ， zhi2 xia4 fu4 sha1 ru2 nian3 zhi3 。
- xi1 dong1 pi1 zhuai4 lan3 guo4 xi1 ， qian1 zhang4 chun1 feng1 nu4 tao1 qi3 。
- xiang1 lun2 bu4 jie3 nian3 qing1 jiang1 ， zao4 zhou1 guan4 suo3 cheng2 he2 liang2 。
- nian2 nian2 mai4 shu2 mei2 yu4 huang2 ， lian2 cheng2 qian1 li3 jie1 bo1 guang1 。
- chun2 xi1 tai4 shou3 you1 zhen1 wei3 ， wen4 jin1 ri4 ye4 si1 wu2 ji4 。
- lao3 nong2 cha1 shou3 yuan4 jiu1 gong1 ， die2 shi2 zhong1 liu2 shi3 min2 ji4 。
- jin1 zhu1 mai4 jia4 bu2 ji4 min2 ， juan1 xia2 duan4 zi3 gong1 fang1 cheng2 。
- gong1 cheng2 yan4 que4 he4 xin1 wu1 ， bing3 ran2 wan4 dong4 hui1 dan1 qing1 。
- cha1 tian1 di4 dong1 heng2 jiang1 wei3 ， xia4 ya1 han2 tan2 bi4 wu2 di3 。
- shi4 sheng1 bu2 dao4 hua4 liang2 jian4 ， qiu1 se4 jin4 gui1 zhu1 bo2 li3 。
- wo3 xing2 yi1 yue4 wu2 feng1 bo1 ， jin1 zhao1 zui4 yan3 fan1 qing1 luo2 。
- jin1 ao2 bei4 lu4 ke4 hui1 𩍐， yu4 hong2 kua4 lang4 zhou1 fei1 suo1 。
- shi2 chun2 pen1 jin4 han2 ya2 xue3 ， xue3 zhong1 dian4 che4 jin1 she2 chi4 。
- liang3 an4 lou2 tou2 jiang1 xiang1 jia1 ， ba1 zhou1 ju1 ma3 shen2 xian1 ke4 。
- ren2 yan2 pi4 ren2 tui1 zheng4 ping2 ， gu4 ci3 te4 yi3 ping2 zheng4 ming2 。
- wo3 wen2 zheng4 shi4 ping2 ru2 shui3 ， shui3 dao4 bu4 ping2 huan2 zuo4 sheng1 。

## 注释

## 译文

## 赏析
