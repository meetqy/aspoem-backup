---
id: hua-yue-ci-li-xin-zhou-qi-shi-yun
title: 次李信州七十韵
titlePinyin: ci4 li3 xin4 zhou1 qi1 shi2 yun4
titleSlug: ci-li-xin-zhou-qi-shi-yun
author: 華岳
authorPinyin: hua2 yue4
authorSlug: hua-yue
dynasty: 宋
dynastyPinyin: song4
dynastySlug: song
tags: []
---

## 正文

- 挺挺萬人傑，堂堂間世賢。
- 胸中兵十萬，足下客三千。
- 揚賦希三嘆，坡詩和百篇。
- 錦囊華似衮，綵筆大如椽。
- 隨陸縱橫舌，良平左右肩。
- 兩驂公子服，四牡魯侯畋。
- 量闊滄溟岸，胸蟠泰華巔。
- 紅壇歌魯杏，白社結陶蓮。
- 遣幣通秦好，求姻托鄭㜕。
- 匣藏須虎兕，冠飾待貂蟬。
- 標自龍頭奪，書由鴈足傳。
- 不侯嗤李廣，求使短張騫。
- 食客希毛遂，茶僧集大顛。
- 詩材親子建，字法邁公權。
- 黄貉蒙金絡，青驄勒寶韉。
- 伐燕欺騎劫，聘魯慢韓穿。
- 周室歌山甫，齊人美仲連。
- 劍從豐水鑄，碑向峴山鎸。
- 有頌褒唐太，無詩刺衛宣。
- 檄堪傳代郡，節可仗居延。
- 聽訟疎淹禁，豐財剔冗員。
- 策從之反後，鞭著祖生先。
- 孝有參而已，忠如丘者焉。
- 春冰同皎潔，秋月共嬋娟。
- 冢宰當鈞軸，將軍事櫜鞬。
- 千官視標準，萬國倚陶甄。
- 多士圜冠带，諸侯執豆籩。
- 山期封泰岱，石擬勒燕然。
- 禹甸欣環轍，堯氓願受廛。
- 明堂歌赤紱，清廟頌朱絃。
- 臺閣皆三益，盤盂記十愆。
- 片言能息訟，隻手可旋乾。
- 公昔嘗推轂，吾今尚食饘。
- 聞鷄效劉舞，抱虎笑秦眠。
- 蘇子舌猶在，邊韶腹尚便。
- 牛衣懷白璧，虎節誓青氈。
- 飲馬量淝水，屯兵料漢田。
- 鬢星飛汴洛，血雨灑伊瀍。
- 伊五成湯就，軻三孟母遷。
- 雲鋤翻楚嶠，月纜繫秦川。
- 罋有扶頭酒，厨無縮項鯿。
- 詞源慚子美，詩社感庭堅。
- 水陸三千里，炎凉二十年。
- 周田纔廢井，秦陌已開阡。
- 夜月琴三弄，春風詩一聯。
- 自稱山宰相，人號地神仙。
- 扣馬罹三尺，平戎授一編。
- 鼠投當忌器，魚得偶忘筌。
- 避地思無所，滔天罪莫湔。
- 梁鴻方北謫，賈鵩已東旋。
- 孫刖難謀魏，樊誅莫救燕。
- 江天驅鳥雀，淮地迅鷹鸇。
- 日守娵訾分，星流太白躔。
- 瘡痍連四境，煨燼極三邊。
- 淮浪夜翻雪，胡塵晝起煙。
- 二陵歸培塿，百□□□□。
- 自撫劉生几，誰思祖逖鞭。
- 戍方興頡利，役莫□□□。
- 宮昔嘗游泮，{陫 / 土} 今謾嘆圜。
- 豈知醫國手，變作□□□。
- 楚客弓雖失，秦人璧幸全。
- 宦途良可畏，吏鞅不□□。
- 世變言難盡，民頑令不悛。
- 一千新楮券，三百舊銅錢。
- 駟馬涎流地，羣烏翼蔽天。
- 人心徒擾擾，王道自平平。
- 衛女歌淇澳，曹人思下泉。
- 窮途惟自愧，當路有誰憐。
- 作俑宜無後，追俘恐不前。
- 詩成何太喜，舞袖欲褊𮖽。

## 拼音

- ting3 ting3 wan4 ren2 jie2 ， tang2 tang2 jian4 shi4 xian2 。
- xiong1 zhong1 bing1 shi2 wan4 ， zu2 xia4 ke4 san1 qian1 。
- yang2 fu4 xi1 san1 tan4 ， po1 shi1 he2 bai3 pian1 。
- jin3 nang2 hua2 si4 gun3 ， cai3 bi3 da4 ru2 chuan2 。
- sui2 lu4 zong4 heng2 she2 ， liang2 ping2 zuo3 you4 jian1 。
- liang3 can1 gong1 zi3 fu2 ， si4 mu3 lu3 hou2 tian2 。
- liang2 kuo4 cang1 ming2 an4 ， xiong1 pan2 tai4 hua2 dian1 。
- hong2 tan2 ge1 lu3 xing4 ， bai2 she4 jie2 tao2 lian2 。
- qian3 bi4 tong1 qin2 hao3 ， qiu2 yin1 tuo1 zheng4 㜕。
- xia2 cang2 xu1 hu3 si4 ， guan1 shi4 dai4 diao1 chan2 。
- biao1 zi4 long2 tou2 duo2 ， shu1 you2 yan4 zu2 chuan2 。
- bu4 hou2 chi1 li3 guang3 ， qiu2 shi3 duan3 zhang1 qian1 。
- shi2 ke4 xi1 mao2 sui4 ， cha2 seng1 ji2 da4 dian1 。
- shi1 cai2 qin1 zi3 jian4 ， zi4 fa3 mai4 gong1 quan2 。
- huang2 mo4 meng2 jin1 luo4 ， qing1 cong1 le4 bao3 jian1 。
- fa2 yan4 qi1 qi2 jie2 ， pin4 lu3 man4 han2 chuan1 。
- zhou1 shi4 ge1 shan1 fu3 ， qi2 ren2 mei3 zhong4 lian2 。
- jian4 cong2 feng1 shui3 zhu4 ， bei1 xiang4 xian4 shan1 juan1 。
- you3 song4 bao1 tang2 tai4 ， wu2 shi1 ci4 wei4 xuan1 。
- xi2 kan1 chuan2 dai4 jun4 ， jie2 ke3 zhang4 ju1 yan2 。
- ting1 song4 shu1 yan1 jin4 ， feng1 cai2 ti1 rong3 yuan2 。
- ce4 cong2 zhi1 fan3 hou4 ， bian1 zhu4 zu3 sheng1 xian1 。
- xiao4 you3 can1 er2 yi3 ， zhong1 ru2 qiu1 zhe3 yan1 。
- chun1 bing1 tong2 jiao3 jie2 ， qiu1 yue4 gong4 chan2 juan1 。
- zhong3 zai3 dang1 jun1 zhou2 ， jiang1 jun1 shi4 gao1 jian1 。
- qian1 guan1 shi4 biao1 zhun3 ， wan4 guo2 yi3 tao2 zhen1 。
- duo1 shi4 huan2 guan1 dai4 ， zhu1 hou2 zhi2 dou4 bian1 。
- shan1 qi1 feng1 tai4 dai4 ， shi2 ni3 le4 yan4 ran2 。
- yu3 dian4 xin1 huan2 zhe2 ， yao2 mang2 yuan4 shou4 chan2 。
- ming2 tang2 ge1 chi4 fu2 ， qing1 miao4 song4 zhu1 xian2 。
- tai2 ge2 jie1 san1 yi4 ， pan2 yu2 ji4 shi2 qian1 。
- pian4 yan2 neng2 xi1 song4 ， zhi1 shou3 ke3 xuan2 qian2 。
- gong1 xi1 chang2 tui1 gu3 ， wu2 jin1 shang4 shi2 zhan1 。
- wen2 ji1 xiao4 liu2 wu3 ， bao4 hu3 xiao4 qin2 mian2 。
- su1 zi3 she2 you2 zai4 ， bian1 shao2 fu4 shang4 bian4 。
- niu2 yi1 huai2 bai2 bi4 ， hu3 jie2 shi4 qing1 zhan1 。
- yin3 ma3 liang2 fei2 shui3 ， tun2 bing1 liao4 han4 tian2 。
- bin4 xing1 fei1 bian4 luo4 ， xue4 yu3 sa3 yi1 chan2 。
- yi1 wu3 cheng2 tang1 jiu4 ， ke1 san1 meng4 mu3 qian1 。
- yun2 chu2 fan1 chu3 jiao4 ， yue4 lan3 xi4 qin2 chuan1 。
- weng4 you3 fu2 tou2 jiu3 ， chu2 wu2 suo1 xiang4 bian1 。
- ci2 yuan2 can2 zi3 mei3 ， shi1 she4 gan3 ting2 jian1 。
- shui3 lu4 san1 qian1 li3 ， yan2 liang2 er4 shi2 nian2 。
- zhou1 tian2 cai2 fei4 jing3 ， qin2 mo4 yi3 kai1 qian1 。
- ye4 yue4 qin2 san1 nong4 ， chun1 feng1 shi1 yi4 lian2 。
- zi4 cheng1 shan1 zai3 xiang4 ， ren2 hao4 di4 shen2 xian1 。
- kou4 ma3 li2 san1 chi3 ， ping2 rong2 shou4 yi4 bian1 。
- shu3 tou2 dang1 ji4 qi4 ， yu2 de2 ou3 wang4 quan2 。
- bi4 di4 si1 wu2 suo3 ， tao1 tian1 zui4 mo4 jian1 。
- liang2 hong2 fang1 bei3 zhe2 ， jia3 fu2 yi3 dong1 xuan2 。
- sun1 yue4 nan2 mou2 wei4 ， fan2 zhu1 mo4 jiu4 yan4 。
- jiang1 tian1 qu1 niao3 que4 ， huai2 di4 xun4 ying1 zhan1 。
- ri4 shou3 ju1 zi1 fen1 ， xing1 liu2 tai4 bai2 chan2 。
- chuang1 yi2 lian2 si4 jing4 ， wei1 jin4 ji2 san1 bian1 。
- huai2 lang4 ye4 fan1 xue3 ， hu2 chen2 zhou4 qi3 yan1 。
- er4 ling2 gui1 pei2 lou3 ， bai3 □□□□。
- zi4 fu3 liu2 sheng1 ji3 ， shui2 si1 zu3 ti4 bian1 。
- shu4 fang1 xing1 jie2 li4 ， yi4 mo4 □□□。
- gong1 xi1 chang2 you2 pan4 ，{ fei4  /  tu3 }  jin1 man2 tan4 huan2 。
- qi3 zhi1 yi1 guo2 shou3 ， bian4 zuo4 □□□。
- chu3 ke4 gong1 sui1 shi1 ， qin2 ren2 bi4 xing4 quan2 。
- huan4 tu2 liang2 ke3 wei4 ， li4 yang1 bu4 □□。
- shi4 bian4 yan2 nan2 jin4 ， min2 wan2 ling4 bu4 quan1 。
- yi4 qian1 xin1 chu3 quan4 ， san1 bai3 jiu4 tong2 qian2 。
- si4 ma3 xian2 liu2 di4 ， qun2 wu1 yi4 bi4 tian1 。
- ren2 xin1 tu2 rao3 rao3 ， wang2 dao4 zi4 ping2 ping2 。
- wei4 nü3 ge1 qi2 ao4 ， cao2 ren2 si1 xia4 quan2 。
- qiong2 tu2 wei2 zi4 kui4 ， dang1 lu4 you3 shui2 lian2 。
- zuo4 yong3 yi2 wu2 hou4 ， zhui1 fu2 kong3 bu4 qian2 。
- shi1 cheng2 he2 tai4 xi3 ， wu3 xiu4 yu4 bian3 𮖽。

## 注释

## 译文

## 赏析
