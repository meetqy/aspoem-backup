---
id: dong-dao-fu-shao-xi-geng-xu-zhong-qiu-hou-san-ri-bai-zhang-yu-hu-mu
title: 紹熙庚戌中秋後三日拜張于湖墓
titlePinyin: shao4 xi1 geng1 xu1 zhong1 qiu1 hou4 san1 ri4 bai4 zhang1 yu2 hu2 mu4
titleSlug: shao-xi-geng-xu-zhong-qiu-hou-san-ri-bai-zhang-yu-hu-mu
author: 董道輔
authorPinyin: dong3 dao4 fu3
authorSlug: dong-dao-fu
dynasty: 宋
dynastyPinyin: song4
dynastySlug: song
tags: []
---

## 正文

- 曉出白下門，瘦馬踏秋色。
- 鍾山度蒼翠，慰我遠游客。
- 暮投清果寺，花草獻幽寂。
- 長廊靜無人，落日照西壁。
- 平生張于湖，萬里去一息。
- 翩然九州外，汗漫跨鯨脊。
- 乾坤能幾時，安用較顔跖。
- 文章失津梁，所念斯道厄。
- 夜闌耿不寐，搔首聽蕭瑟。
- 懷人感西風，翁仲守孤柏。

## 拼音

- xiao3 chu1 bai2 xia4 men2 ， shou4 ma3 ta4 qiu1 se4 。
- zhong1 shan1 du4 cang1 cui4 ， wei4 wo3 yuan3 you2 ke4 。
- mu4 tou2 qing1 guo3 si4 ， hua1 cao3 xian4 you1 ji4 。
- chang2 lang2 jing4 wu2 ren2 ， luo4 ri4 zhao4 xi1 bi4 。
- ping2 sheng1 zhang1 yu2 hu2 ， wan4 li3 qu4 yi4 xi1 。
- pian1 ran2 jiu3 zhou1 wai4 ， han4 man4 kua4 jing1 ji3 。
- qian2 kun1 neng2 ji1 shi2 ， an1 yong4 jiao4 yan2 zhi2 。
- wen2 zhang1 shi1 jin1 liang2 ， suo3 nian4 si1 dao4 e4 。
- ye4 lan2 geng3 bu2 mei4 ， sao1 shou3 ting1 xiao1 se4 。
- huai2 ren2 gan3 xi1 feng1 ， weng1 zhong4 shou3 gu1 bai3 。

## 注释

## 译文

## 赏析
