---
id: li-qi-song-wang-dao-shi-huan-shan
title: 送王道士還山
titlePinyin: song4 wang2 dao4 shi0 huan2 shan1
titleSlug: song-wang-dao-shi-huan-shan
author: 李頎
authorPinyin: li3 qi2
authorSlug: li-qi
dynasty: 唐
dynastyPinyin: tang2
dynastySlug: tang
tags: []
---

## 正文

- 嵩陽道士餐柏實，居處三花對石室。
- 心窮伏火陽精丹，口誦淮王萬畢術。
- 自言神訣不可求，我師聞之玄圃遊。
- 出入彤庭佩金印，承恩赫赫如王侯。
- 雙峰樹下曾受業，應傳肘後長生法。
- 吾聞仙地多後身，安知不是具茨人。
- 玉膏清泠瀑泉水，白雲谿中日方此。
- 後今不見數十年，鬢髮顏容只如是。
- 先生捨我欲何歸，竹杖黃裳登翠微。
- 當有巖前白蝙蝠，迎君日暮雙來飛。

## 拼音

- song1 yang2 dao4 shi0 can1 bai3 shi2 ， ju1 chu3 san1 hua1 dui4 shi2 shi4 。
- xin1 qiong2 fu2 huo3 yang2 jing1 dan1 ， kou3 song4 huai2 wang2 wan4 bi4 shu4 。
- zi4 yan2 shen2 jue2 bu4 ke3 qiu2 ， wo3 shi1 wen2 zhi1 xuan2 pu3 you2 。
- chu1 ru4 tong2 ting2 pei4 jin1 yin4 ， cheng2 en1 he4 he4 ru2 wang2 hou2 。
- shuang1 feng1 shu4 xia4 ceng2 shou4 ye4 ， ying1 chuan2 zhou3 hou4 chang2 sheng1 fa3 。
- wu2 wen2 xian1 di4 duo1 hou4 shen1 ， an1 zhi1 bu2 shi4 ju4 ci2 ren2 。
- yu4 gao1 qing1 ling2 pu4 quan2 shui3 ， bai2 yun2 xi1 zhong1 ri4 fang1 ci3 。
- hou4 jin1 bu2 jian4 shu4 shi2 nian2 ， bin4 fa4 yan2 rong2 zhi1 ru2 shi4 。
- xian1 sheng0 she3 wo3 yu4 he2 gui1 ， zhu2 zhang4 huang2 shang0 deng1 cui4 wei1 。
- dang1 you3 yan2 qian2 bai2 bian1 fu2 ， ying2 jun1 ri4 mu4 shuang1 lai2 fei1 。

## 注释

## 译文

## 赏析
