---
id: li-qi-da-gao-san-shi-wu-liu-bie-bian-cheng-yu-shi-yi
title: 荅高三十五留別便呈于十一
titlePinyin: da2 gao1 san1 shi2 wu3 liu2 bie2 bian4 cheng2 yu2 shi2 yi1
titleSlug: da-gao-san-shi-wu-liu-bie-bian-cheng-yu-shi-yi
author: 李頎
authorPinyin: li3 qi2
authorSlug: li-qi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 累薦賢良皆不就，家近陳留訪耆舊。
- 韓康雖復在人間，王霸終思隱巖竇。
- 清冷池水灌園蔬，萬物滄江心澹如。
- 妻子歡同五株柳，雲山老對一牀書。
- 昨日公車見三事，明君賜衣遣爲吏。
- 懷章不使郡邸驚，待詔初從闕庭至。
- 散誕由來自不羈，低頭授職爾何爲。
- 故園壁挂烏紗帽，官舍塵生白接䍦。
- 寄書寂寂於陵子，蓬蒿沒身胡不仕。
- 藜羹被褐環堵中，歲晚將貽故人恥。

## 拼音

- lei4 jian4 xian2 liang2 jie1 bu2 jiu4 ， jia1 jin4 chen2 liu2 fang3 qi2 jiu4 。
- han2 kang1 sui1 fu4 zai4 ren2 jian4 ， wang2 ba4 zhong1 si1 yin3 yan2 dou4 。
- qing1 leng3 chi2 shui3 guan4 yuan2 shu1 ， wan4 wu4 cang1 jiang1 xin1 dan4 ru2 。
- qi1 zi0 huan1 tong2 wu3 zhu1 liu3 ， yun2 shan1 lao3 dui4 yi4 chuang2 shu1 。
- zuo2 ri4 gong1 ju1 jian4 san1 shi4 ， ming2 jun1 ci4 yi1 qian3 wei2 li4 。
- huai2 zhang1 bu4 shi3 jun4 di3 jing1 ， dai4 zhao4 chu1 cong2 que4 ting2 zhi4 。
- san4 dan4 you2 lai2 zi4 bu4 ji1 ， di1 tou2 shou4 zhi2 er3 he2 wei2 。
- gu4 yuan2 bi4 gua4 wu1 sha1 mao4 ， guan1 she4 chen2 sheng1 bai2 jie1 䍦。
- ji4 shu1 ji4 ji4 wu1 ling2 zi3 ， peng2 hao1 mei2 shen1 hu2 bu2 shi4 。
- li2 geng1 bei4 he4 huan2 du3 zhong1 ， sui4 wan3 jiang1 yi2 gu4 ren2 chi3 。

## 注释

## 译文

## 赏析
