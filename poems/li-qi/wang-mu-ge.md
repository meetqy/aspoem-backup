---
id: li-qi-wang-mu-ge
title: 王母歌
titlePinyin: wang2 mu3 ge1
titleSlug: wang-mu-ge
author: 李頎
authorPinyin: li3 qi2
authorSlug: li-qi
dynasty: 唐
dynastyPinyin: tang2
dynastySlug: tang
tags: []
---

## 正文

- 武皇齋戒承華殿，端拱須臾王母見。
- 霓旌照耀麒麟車，羽蓋淋漓孔雀扇。
- 手指交梨遣帝食，可以長生臨宇縣。
- 頭上復戴九星冠，總領玉童坐南面。
- 欲聞要言今告汝，帝乃焚香請此語。
- 若能鍊魄去三尸，後當見我天皇所。
- 顧謂侍女董雙成，酒闌可奏雲和笙。
- 紅霞白日儼不動，七龍五鳳紛相迎。
- 惜哉志驕神不悅，歎息馬蹄與車轍。
- 複道歌鐘杳將暮，深宮桃李花成雪。
- 爲看青玉五枝燈，蟠螭吐火光欲絕。

## 拼音

- wu3 huang2 zhai1 jie4 cheng2 hua2 dian4 ， duan1 gong3 xu1 yu2 wang2 mu3 jian4 。
- ni2 jing1 zhao4 yao4 qi2 lin2 ju1 ， yu3 gai4 lin2 li2 kong3 que4 shan4 。
- shou3 zhi3 jiao1 li2 qian3 di4 shi2 ， ke3 yi3 chang2 sheng1 lin2 yu3 xian4 。
- tou2 shang4 fu4 dai4 jiu3 xing1 guan1 ， zong3 ling3 yu4 tong2 zuo4 nan2 mian4 。
- yu4 wen2 yao4 yan2 jin1 gao4 ru3 ， di4 nai3 fen2 xiang1 qing3 ci3 yu3 。
- ruo4 neng2 lian4 po4 qu4 san1 shi1 ， hou4 dang1 jian4 wo3 tian1 huang2 suo3 。
- gu4 wei4 shi4 nü3 dong3 shuang1 cheng2 ， jiu3 lan2 ke3 zou4 yun2 he2 sheng1 。
- hong2 xia2 bai2 ri4 yan3 bu2 dong4 ， qi1 long2 wu3 feng4 fen1 xiang1 ying2 。
- xi1 zai1 zhi4 jiao1 shen2 bu2 yue4 ， tan4 xi1 ma3 ti2 yu3 ju1 zhe2 。
- fu4 dao4 ge1 zhong1 yao3 jiang1 mu4 ， shen1 gong1 tao2 li3 hua1 cheng2 xue3 。
- wei2 kan4 qing1 yu4 wu3 zhi1 deng1 ， pan2 chi1 tu3 huo3 guang1 yu4 jue2 。

## 注释

## 译文

## 赏析
