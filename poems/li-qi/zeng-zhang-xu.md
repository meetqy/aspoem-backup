---
id: li-qi-zeng-zhang-xu
title: 贈張旭
titlePinyin: zeng4 zhang1 xu4
titleSlug: zeng-zhang-xu
author: 李頎
authorPinyin: li3 qi2
authorSlug: li-qi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 張公性嗜酒，豁達無所營。
- 皓首窮草隸，時稱太湖精。
- 露頂據胡牀，長呌三五聲。
- 興來灑素壁，揮筆如流星。
- 下舍風蕭條，寒草滿戶庭。
- 問家何所有，生事如浮萍。
- 左手持蟹螯，右手執丹經。
- 瞪目視霄漢，不知醉與醒。
- 諸賓且方坐，旭日臨東城。
- 荷葉裹江魚，白甌貯香秔。
- 微祿心不屑，放神於八紘。
- 時人不識者，即是安期生。

## 拼音

- zhang1 gong1 xing4 shi4 jiu3 ， huo1 da2 wu2 suo3 ying2 。
- hao4 shou3 qiong2 cao3 li4 ， shi2 cheng1 tai4 hu2 jing1 。
- lu4 ding3 ju4 hu2 chuang2 ， chang2 jiao4 san1 wu3 sheng1 。
- xing1 lai2 sa3 su4 bi4 ， hui1 bi3 ru2 liu2 xing1 。
- xia4 she4 feng1 xiao1 tiao2 ， han2 cao3 man3 hu4 ting2 。
- wen4 jia1 he2 suo3 you3 ， sheng1 shi4 ru2 fu2 ping2 。
- zuo3 shou3 chi2 xie4 ao2 ， you4 shou3 zhi2 dan1 jing1 。
- deng4 mu4 shi4 xiao1 han4 ， bu4 zhi1 zui4 yu3 xing3 。
- zhu1 bin1 qie3 fang1 zuo4 ， xu4 ri4 lin2 dong1 cheng2 。
- he2 ye4 guo3 jiang1 yu2 ， bai2 ou1 zhu4 xiang1 jing1 。
- wei1 lu4 xin1 bu2 xie4 ， fang4 shen2 wu1 ba1 hong2 。
- shi2 ren2 bu4 shi2 zhe3 ， ji2 shi4 an1 qi1 sheng1 。

## 注释

## 译文

## 赏析
