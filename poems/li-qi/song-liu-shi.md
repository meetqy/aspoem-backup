---
id: li-qi-song-liu-shi
title: 送劉十
titlePinyin: song4 liu2 shi2
titleSlug: song-liu-shi
author: 李頎
authorPinyin: li3 qi2
authorSlug: li-qi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 三十不官亦不娶，時人焉識道高下。
- 房中唯有老氏經，櫪上空餘少遊馬。
- 往來嵩華與函秦，放歌一曲前山春。
- 西林獨鶴引閑步，南澗飛泉清角巾。
- 前年上書不得意，歸臥東窓兀然醉。
- 諸兄相繼掌青史，第五之名齊驃騎。
- 烹葵摘果告我行，落日夏雲縱復橫。
- 聞道謝安掩口笑，知君不免爲蒼生。

## 拼音

- san1 shi2 bu4 guan1 yi4 bu4 qu3 ， shi2 ren2 yan1 shi2 dao4 gao1 xia4 。
- fang2 zhong1 wei2 you3 lao3 shi4 jing1 ， li4 shang4 kong1 yu2 shao3 you2 ma3 。
- wang3 lai2 song1 hua2 yu3 han2 qin2 ， fang4 ge1 yi4 qu3 qian2 shan1 chun1 。
- xi1 lin2 du2 he4 yin3 xian2 bu4 ， nan2 jian4 fei1 quan2 qing1 jiao3 jin1 。
- qian2 nian2 shang4 shu1 bu4 de2 yi4 ， gui1 wo4 dong1 chuang1 wu4 ran2 zui4 。
- zhu1 xiong1 xiang1 ji4 zhang3 qing1 shi3 ， di4 wu3 zhi1 ming2 qi2 piao4 qi2 。
- peng1 kui2 zhai1 guo3 gao4 wo3 xing2 ， luo4 ri4 xia4 yun2 zong4 fu4 heng2 。
- wen2 dao4 xie4 an1 yan3 kou3 xiao4 ， zhi1 jun1 bu4 mian3 wei2 cang1 sheng1 。

## 注释

## 译文

## 赏析
