---
id: li-qi-bie-liang-huang
title: 別梁鍠
titlePinyin: bie2 liang2 huang2
titleSlug: bie-liang-huang
author: 李頎
authorPinyin: li3 qi2
authorSlug: li-qi
dynasty: 唐
dynastyPinyin: tang2
dynastySlug: tang
tags: []
---

## 正文

- 梁生倜儻心不羈，途窮氣蓋長安兒。
- 回頭轉眄似鵰鶚，有志飛鳴人豈知。
- 雖云四十無祿位，曾與大軍掌書記。
- 抗辭請刃誅部曲，作色論兵犯二帥。
- 一言不合龍頟侯，擊劒拂衣從此棄。
- 朝朝飲酒黃公壚，脫帽露頂爭叫呼。
- 庭中犢鼻昔嘗挂，懷裏琅玕今在無。
- 時人見子多落魄，共笑狂歌非遠圖。
- 忽然遣躍紫騮馬，還是昂藏一丈夫。
- 洛陽城頭曉霜白，層冰峨峨滿川澤。
- 但聞行路吟新詩，不歎舉家無擔石。
- 莫言貧賤長可欺，覆簣成山當有時。
- 莫言富歸長可託，木槿朝看暮還落。
- 不見古時塞上翁，倚伏由來任天作。
- 去去滄波勿復陳，五湖三江愁殺人。

## 拼音

- liang2 sheng1 ti4 tang3 xin1 bu4 ji1 ， tu2 qiong2 qi4 gai4 chang2 an1 er2 。
- hui2 tou2 zhuan3 mian3 si4 diao1 e4 ， you3 zhi4 fei1 ming2 ren2 qi3 zhi1 。
- sui1 yun2 si4 shi2 wu2 lu4 wei4 ， ceng2 yu3 da4 jun1 zhang3 shu1 ji4 。
- kang4 ci2 qing3 ren4 zhu1 bu4 qu3 ， zuo4 se4 lun4 bing1 fan4 er4 shuai4 。
- yi4 yan2 bu4 he2 long2 e2 hou2 ， ji1 jian4 fu2 yi1 cong2 ci3 qi4 。
- zhao1 zhao1 yin3 jiu3 huang2 gong1 lu2 ， tuo1 mao4 lu4 ding3 zheng1 jiao4 hu1 。
- ting2 zhong1 du2 bi2 xi1 chang2 gua4 ， huai2 li3 lang2 gan1 jin1 zai4 wu2 。
- shi2 ren2 jian4 zi3 duo1 luo4 po4 ， gong4 xiao4 kuang2 ge1 fei1 yuan3 tu2 。
- hu1 ran2 qian3 yue4 zi3 liu2 ma3 ， huan2 shi4 ang2 cang2 yi2 zhang4 fu0 。
- luo4 yang2 cheng2 tou2 xiao3 shuang1 bai2 ， ceng2 bing1 e2 e2 man3 chuan1 ze2 。
- dan4 wen2 xing2 lu4 yin2 xin1 shi1 ， bu2 tan4 ju3 jia1 wu2 dan1 shi2 。
- mo4 yan2 pin2 jian4 chang2 ke3 qi1 ， fu4 kui4 cheng2 shan1 dang1 you3 shi2 。
- mo4 yan2 fu4 gui1 chang2 ke3 tuo1 ， mu4 jin3 chao2 kan4 mu4 huan2 luo4 。
- bu2 jian4 gu3 shi2 sai4 shang4 weng1 ， yi3 fu2 you2 lai2 ren4 tian1 zuo4 。
- qu4 qu4 cang1 bo1 wu4 fu4 chen2 ， wu3 hu2 san1 jiang1 chou2 sha1 ren2 。

## 注释

## 译文

## 赏析
