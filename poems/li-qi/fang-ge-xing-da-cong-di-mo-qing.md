---
id: li-qi-fang-ge-xing-da-cong-di-mo-qing
title: 放歌行荅從弟墨卿
titlePinyin: fang4 ge1 xing2 da2 cong2 di4 mo4 qing1
titleSlug: fang-ge-xing-da-cong-di-mo-qing
author: 李頎
authorPinyin: li3 qi2
authorSlug: li-qi
dynasty: 唐
dynastyPinyin: tang2
dynastySlug: tang
tags: []
---

## 正文

- 小來好文恥學武，世上功名不解取。
- 雖沾寸祿已後時，徒欲出身事明主。
- 柏梁賦詩不及宴，長楸走馬誰相數。
- 歛迹俛眉心自甘，高歌擊節聲半苦。
- 由是蹉跎一老夫，養雞牧豕東城隅。
- 空歌漢代蕭相國，肯事霍家馮子都。
- 徒爾當年聲籍籍，濫作詞林兩京客。
- 故人斗酒安陵橋，黃鳥春風洛陽陌。
- 吾家令弟才不羈，五言破的人共推。
- 興來逸氣若濤湧，千里長江歸海時。
- 別離短景何蕭索，佳句相思能間作。
- 舉頭遙望魯陽山，木葉紛紛向人落。

## 拼音

- xiao3 lai2 hao3 wen2 chi3 xue2 wu3 ， shi4 shang4 gong1 ming2 bu4 jie3 qu3 。
- sui1 zhan1 cun4 lu4 yi3 hou4 shi2 ， tu2 yu4 chu1 shen1 shi4 ming2 zhu3 。
- bai3 liang2 fu4 shi1 bu4 ji2 yan4 ， chang2 qiu1 zou3 ma3 shui2 xiang1 shu4 。
- lian3 ji4 fu3 mei2 xin1 zi4 gan1 ， gao1 ge1 ji1 jie2 sheng1 ban4 ku3 。
- you2 shi4 cuo1 tuo2 yi4 lao3 fu1 ， yang3 ji1 mu4 shi3 dong1 cheng2 yu2 。
- kong1 ge1 han4 dai4 xiao1 xiang1 guo2 ， ken3 shi4 huo4 jia1 feng2 zi3 dou1 。
- tu2 er3 dang1 nian2 sheng1 ji2 ji2 ， lan4 zuo4 ci2 lin2 liang3 jing1 ke4 。
- gu4 ren2 dou4 jiu3 an1 ling2 qiao2 ， huang2 niao3 chun1 feng1 luo4 yang2 mo4 。
- wu2 jia1 ling4 di4 cai2 bu4 ji1 ， wu3 yan2 po4 de0 ren2 gong4 tui1 。
- xing1 lai2 yi4 qi4 ruo4 tao1 yong3 ， qian1 li3 chang2 jiang1 gui1 hai3 shi2 。
- bie2 li2 duan3 jing3 he2 xiao1 suo3 ， jia1 ju4 xiang1 si1 neng2 jian4 zuo4 。
- ju3 tou2 yao2 wang4 lu3 yang2 shan1 ， mu4 ye4 fen1 fen1 xiang4 ren2 luo4 。

## 注释

## 译文

## 赏析
