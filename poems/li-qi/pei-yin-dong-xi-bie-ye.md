---
id: li-qi-pei-yin-dong-xi-bie-ye
title: 裴尹東溪別業
titlePinyin: pei2 yin3 dong1 xi1 bie2 ye4
titleSlug: pei-yin-dong-xi-bie-ye
author: 李頎
authorPinyin: li3 qi2
authorSlug: li-qi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 公才廊廟器，官亞河南守。
- 別墅臨都門，驚湍激前後。
- 舊交與羣從，十日一攜手。
- 幅巾望寒山，長嘯對高柳。
- 清歡信可尚，散吏亦何有。
- 岸雪清城陰，水光遠林首。
- 閑觀野人筏，或飲川上酒。
- 幽雲澹徘徊，白鷺飛左右。
- 庭竹垂臥內，村烟隔南阜。
- 始知物外情，簪紱同芻狗。

## 拼音

- gong1 cai2 lang2 miao4 qi4 ， guan1 ya1 he2 nan2 shou3 。
- bie2 shu4 lin2 dou1 men2 ， jing1 tuan1 ji1 qian2 hou4 。
- jiu4 jiao1 yu3 qun2 cong2 ， shi2 ri4 yi4 xie2 shou3 。
- fu2 jin1 wang4 han2 shan1 ， chang2 xiao4 dui4 gao1 liu3 。
- qing1 huan1 xin4 ke3 shang4 ， san4 li4 yi4 he2 you3 。
- an4 xue3 qing1 cheng2 yin1 ， shui3 guang1 yuan3 lin2 shou3 。
- xian2 guan1 ye3 ren2 fa2 ， huo4 yin3 chuan1 shang4 jiu3 。
- you1 yun2 dan4 pai2 huai2 ， bai2 lu4 fei1 zuo3 you4 。
- ting2 zhu2 chui2 wo4 nei4 ， cun1 yan1 ge2 nan2 fu4 。
- shi3 zhi1 wu4 wai4 qing2 ， zan1 fu2 tong2 chu2 gou3 。

## 注释

## 译文

## 赏析
