---
id: li-qi-song-liu-si-fu-xia-xian
title: 送劉四赴夏縣
titlePinyin: song4 liu2 si4 fu4 xia4 xian4
titleSlug: song-liu-si-fu-xia-xian
author: 李頎
authorPinyin: li3 qi2
authorSlug: li-qi
dynasty: 唐
dynastyPinyin: tang2
dynastySlug: tang
tags: []
---

## 正文

- 九霄特立紅鸞姿，萬仞孤生玉樹枝。
- 劉侯致身能若此，天骨自然多歎美。
- 聲名播揚二十年，足下長途幾千里。
- 舉世皆親丞相閣，我心獨愛伊川水。
- 脫略勢利猶埃塵，嘯傲時人而已矣。
- 新詩數歲即文雄，上書昔召蓬萊宮。
- 明主拜官麒麟閣，光車駿馬看玉童。
- 高人往來廬山遠，隱士往來張長公。
- 扶南甘蔗甜如蜜，雜以荔枝龍州橘。
- 赤縣繁詞滿劇曹，白雲孤峯暉永日。
- 朝持手板望飛鳥，暮誦楞伽對空室。
- 一朝出宰汾河間，明府下車人吏閑。
- 端坐訟庭更無事，開門咫尺巫咸山。
- 男耕女織蒙惠化，麥熟雉鳴長秋稼。
- 明年九府議功時，五辟三徵當在茲。
- 聞道桐鄉有遺老，邑中還欲置生祠。

## 拼音

- jiu3 xiao1 te4 li4 hong2 luan2 zi1 ， wan4 ren4 gu1 sheng1 yu4 shu4 zhi1 。
- liu2 hou2 zhi4 shen1 neng2 ruo4 ci3 ， tian1 gu3 zi4 ran2 duo1 tan4 mei3 。
- sheng1 ming2 bo1 yang2 er4 shi2 nian2 ， zu2 xia4 chang2 tu2 ji1 qian1 li3 。
- ju3 shi4 jie1 qin1 cheng2 xiang4 ge2 ， wo3 xin1 du2 ai4 yi1 chuan1 shui3 。
- tuo1 lüe4 shi4 li4 you2 ai1 chen2 ， xiao4 ao4 shi2 ren2 er2 yi3 yi3 。
- xin1 shi1 shu4 sui4 ji2 wen2 xiong2 ， shang4 shu1 xi1 zhao4 peng2 lai2 gong1 。
- ming2 zhu3 bai4 guan1 qi2 lin2 ge2 ， guang1 ju1 jun4 ma3 kan4 yu4 tong2 。
- gao1 ren2 wang3 lai2 lu2 shan1 yuan3 ， yin3 shi4 wang3 lai2 zhang1 chang2 gong1 。
- fu2 nan2 gan1 zhe0 tian2 ru2 mi4 ， za2 yi3 li4 zhi1 long2 zhou1 ju2 。
- chi4 xian4 fan2 ci2 man3 ju4 cao2 ， bai2 yun2 gu1 feng1 hui1 yong3 ri4 。
- chao2 chi2 shou3 ban3 wang4 fei1 niao3 ， mu4 song4 leng2 qie2 dui4 kong1 shi4 。
- yi4 zhao1 chu1 zai3 fen2 he2 jian4 ， ming2 fu3 xia4 ju1 ren2 li4 xian2 。
- duan1 zuo4 song4 ting2 geng4 wu2 shi4 ， kai1 men2 zhi3 chi3 wu1 xian2 shan1 。
- nan2 geng1 nü3 zhi1 meng2 hui4 hua4 ， mai4 shu2 zhi4 ming2 chang2 qiu1 jia4 。
- ming2 nian2 jiu3 fu3 yi4 gong1 shi2 ， wu3 pi4 san1 zhi3 dang1 zai4 zi1 。
- wen2 dao4 tong2 xiang1 you3 yi2 lao3 ， yi4 zhong1 huan2 yu4 zhi4 sheng1 ci2 。

## 注释

## 译文

## 赏析
