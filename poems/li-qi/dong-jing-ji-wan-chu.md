---
id: li-qi-dong-jing-ji-wan-chu
title: 東京寄萬楚
titlePinyin: dong1 jing1 ji4 wan4 chu3
titleSlug: dong-jing-ji-wan-chu
author: 李頎
authorPinyin: li3 qi2
authorSlug: li-qi
dynasty: 唐
dynastyPinyin: tang2
dynastySlug: tang
tags: []
---

## 正文

- 濩落久無用，隱身甘采薇。
- 仍聞薄宦者，還事田家衣。
- 潁水日夜流，故人相見稀。
- 春山不可望，黃鳥東南飛。
- 濯足豈長往，一樽聊可依。
- 了然潭上月，適我胷中機。
- 在昔同門友，如今出處非。
- 優遊白虎殿，偃息青瑣闈。
- 且有薦君表，當看攜手歸。
- 寄書不待面，蘭茝空芳菲。

## 拼音

- hu4 luo4 jiu3 wu2 yong4 ， yin3 shen1 gan1 cai3 wei1 。
- reng2 wen2 bao2 huan4 zhe3 ， huan2 shi4 tian2 jia1 yi1 。
- ying3 shui3 ri4 ye4 liu2 ， gu4 ren2 xiang1 jian4 xi1 。
- chun1 shan1 bu4 ke3 wang4 ， huang2 niao3 dong1 nan2 fei1 。
- zhuo2 zu2 qi3 chang2 wang3 ， yi4 zun1 liao2 ke3 yi1 。
- liao3 ran2 tan2 shang4 yue4 ， shi4 wo3 xiong1 zhong1 ji1 。
- zai4 xi1 tong2 men2 you3 ， ru2 jin1 chu1 chu3 fei1 。
- you1 you2 bai2 hu3 dian4 ， yan3 xi1 qing1 suo3 wei2 。
- qie3 you3 jian4 jun1 biao3 ， dang1 kan4 xie2 shou3 gui1 。
- ji4 shu1 bu2 dai4 mian4 ， lan2 chai3 kong1 fang1 fei1 。

## 注释

## 译文

## 赏析
