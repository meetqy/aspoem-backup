---
id: li-qi-za-xing
title: 雜興
titlePinyin: za2 xing1
titleSlug: za-xing
author: 李頎
authorPinyin: li3 qi2
authorSlug: li-qi
dynasty: 唐
dynastyPinyin: tang2
dynastySlug: tang
tags: []
---

## 正文

- 沈沈牛渚磯，舊說多靈怪。
- 行人夜秉生犀燭，洞照洪深闢滂湃。
- 乘車駕馬往復旋，赤紱朱冠何偉然。
- 波驚海若潛幽石，龍抱胡髯臥黑泉。
- 水濱丈人曾有語，物或惡之當害汝。
- 武昌妖夢果爲災，百代英威埋鬼府。
- 青青蘭艾本殊香，察見泉魚固不祥。
- 濟水自清河自濁，周公大聖接輿狂。
- 千年魑魅逢華表，九日茱萸作佩囊。
- 善惡死生齊一貫，祗應斗酒任蒼蒼。

## 拼音

- shen3 shen3 niu2 zhu3 ji1 ， jiu4 shuo1 duo1 ling2 guai4 。
- xing2 ren2 ye4 bing3 sheng1 xi1 zhu2 ， dong4 zhao4 hong2 shen1 pi4 pang1 pai4 。
- cheng2 ju1 jia4 ma3 wang3 fu4 xuan2 ， chi4 fu2 zhu1 guan1 he2 wei3 ran2 。
- bo1 jing1 hai3 ruo4 qian2 you1 shi2 ， long2 bao4 hu2 ran2 wo4 hei1 quan2 。
- shui3 bin1 zhang4 ren2 ceng2 you3 yu3 ， wu4 huo4 e4 zhi1 dang1 hai4 ru3 。
- wu3 chang1 yao1 meng4 guo3 wei2 zai1 ， bai3 dai4 ying1 wei1 mai2 gui3 fu3 。
- qing1 qing1 lan2 ai4 ben3 shu1 xiang1 ， cha2 jian4 quan2 yu2 gu4 bu4 xiang2 。
- ji4 shui3 zi4 qing1 he2 zi4 zhuo2 ， zhou1 gong1 da4 sheng4 jie1 yu2 kuang2 。
- qian1 nian2 chi1 mei4 feng2 hua2 biao3 ， jiu3 ri4 zhu1 yu2 zuo4 pei4 nang2 。
- shan4 e4 si3 sheng1 qi2 yi2 guan4 ， zhi1 ying1 dou4 jiu3 ren4 cang1 cang1 。

## 注释

## 译文

## 赏析
