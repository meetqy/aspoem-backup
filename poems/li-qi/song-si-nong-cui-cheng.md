---
id: li-qi-song-si-nong-cui-cheng
title: 送司農崔丞
titlePinyin: song4 si1 nong2 cui1 cheng2
titleSlug: song-si-nong-cui-cheng
author: 李頎
authorPinyin: li3 qi2
authorSlug: li-qi
dynasty: 唐
dynastyPinyin: tang2
dynastySlug: tang
tags: []
---

## 正文

- 黃鸝鳴官寺，香草色未已。
- 同時皆省郎，而我獨留此。
- 維監太倉粟，常對府小史。
- 清陰羅廣庭，政事如流水。
- 奉使往長安，今承朝野歡。
- 宰臣應記識，明主必遷官。
- 塞外貔將虎，池中鴛與鸞。
- 詞人洞簫賦，公子鵕䴊冠。
- 邑里春方晚，昆明花欲闌。
- 行行取高位，當使路傍看。

## 拼音

- huang2 li2 ming2 guan1 si4 ， xiang1 cao3 se4 wei4 yi3 。
- tong2 shi2 jie1 sheng3 lang2 ， er2 wo3 du2 liu2 ci3 。
- wei2 jian1 tai4 cang1 su4 ， chang2 dui4 fu3 xiao3 shi3 。
- qing1 yin1 luo2 guang3 ting2 ， zheng4 shi4 ru2 liu2 shui3 。
- feng4 shi3 wang3 chang2 an1 ， jin1 cheng2 chao2 ye3 huan1 。
- zai3 chen2 ying1 ji4 shi2 ， ming2 zhu3 bi4 qian1 guan1 。
- sai4 wai4 pi2 jiang1 hu3 ， chi2 zhong1 yuan1 yu3 luan2 。
- ci2 ren2 dong4 xiao1 fu4 ， gong1 zi3 jun4 䴊 guan1 。
- yi4 li3 chun1 fang1 wan3 ， kun1 ming2 hua1 yu4 lan2 。
- hang2 hang2 qu3 gao1 wei4 ， dang1 shi3 lu4 bang4 kan4 。

## 注释

## 译文

## 赏析
