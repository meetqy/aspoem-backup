---
id: li-qi-yu-zhu-gong-you-ji-du-fan-zhou
title: 與諸公遊濟瀆泛舟
titlePinyin: yu3 zhu1 gong1 you2 ji4 du2 fan4 zhou1
titleSlug: yu-zhu-gong-you-ji-du-fan-zhou
author: 李頎
authorPinyin: li3 qi2
authorSlug: li-qi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 濟水出王屋，其源來不窮。
- 洑泉數眼沸，平地流清通。
- 皇帝崇祀典，詔書視三公。
- 分官禱靈廟，奠璧沈河宮。
- 神應每如荅，松篁氣葱蘢。
- 蒼螭送飛雨，赤鯉噴迴風。
- 灑酒布瑤席，吹簫下玉童。
- 玄冥掌陰事，祝史告年豐。
- 百谷趨潭底，三光懸鏡中。
- 淺深露沙石，蘋藻生虛空。
- 晚景臨汎美，亭臯輕靄紅。
- 晴山傍舟楫，白鷺驚絲桐。
- 我本家潁北，開門見維嵩。
- 焉知松峰外，又有天壇東。
- 左手正接䍦，浩歌眄青穹。
- 夷猶傲清吏，偃仰狎漁翁。
- 對此川上閑，非君誰與同。
- 霜凝遠村渚，月靜蒹葭叢。
- 茲境信難遇，爲歡殊未終。
- 淹留悵言別，煙嶼夕微濛。

## 拼音

- ji4 shui3 chu1 wang2 wu1 ， qi2 yuan2 lai2 bu4 qiong2 。
- fu2 quan2 shu4 yan3 fei4 ， ping2 di4 liu2 qing1 tong1 。
- huang2 di4 chong2 si4 dian3 ， zhao4 shu1 shi4 san1 gong1 。
- fen1 guan1 dao3 ling2 miao4 ， dian4 bi4 shen3 he2 gong1 。
- shen2 ying1 mei3 ru2 da2 ， song1 huang2 qi4 cong1 long2 。
- cang1 chi1 song4 fei1 yu3 ， chi4 li3 pen1 hui2 feng1 。
- sa3 jiu3 bu4 yao2 xi2 ， chui1 xiao1 xia4 yu4 tong2 。
- xuan2 ming2 zhang3 yin1 shi4 ， zhu4 shi3 gao4 nian2 feng1 。
- bai3 gu3 qu1 tan2 di3 ， san1 guang1 xuan2 jing4 zhong1 。
- qian3 shen1 lu4 sha1 shi2 ， pin2 zao3 sheng1 xu1 kong1 。
- wan3 jing3 lin2 fan4 mei3 ， ting2 gao1 qing1 ai3 hong2 。
- qing2 shan1 bang4 zhou1 ji2 ， bai2 lu4 jing1 si1 tong2 。
- wo3 ben3 jia1 ying3 bei3 ， kai1 men2 jian4 wei2 song1 。
- yan1 zhi1 song1 feng1 wai4 ， you4 you3 tian1 tan2 dong1 。
- zuo3 shou3 zheng4 jie1 䍦， hao4 ge1 mian3 qing1 qiong2 。
- yi2 you2 ao4 qing1 li4 ， yan3 yang3 xia2 yu2 weng1 。
- dui4 ci3 chuan1 shang4 xian2 ， fei1 jun1 shui2 yu3 tong2 。
- shuang1 ning2 yuan3 cun1 zhu3 ， yue4 jing4 jian1 jia1 cong2 。
- zi1 jing4 xin4 nan2 yu4 ， wei2 huan1 shu1 wei4 zhong1 。
- yan1 liu2 chang4 yan2 bie2 ， yan1 yu3 xi1 wei1 meng2 。

## 注释

## 译文

## 赏析
