---
id: li-qi-ye-zhang-guo-xian-sheng
title: 謁張果先生
titlePinyin: ye4 zhang1 guo3 xian1 sheng0
titleSlug: ye-zhang-guo-xian-sheng
author: 李頎
authorPinyin: li3 qi2
authorSlug: li-qi
dynasty: 唐
dynastyPinyin: tang2
dynastySlug: tang
tags: []
---

## 正文

- 先生谷神者，甲子焉能計。
- 自說軒轅師，于今幾千歲。
- 寓遊城郭裏，浪跡希夷際。
- 應物雲無心，逢時舟不繫。
- 餐霞斷火粒，野服兼荷製。
- 白雪淨肌膚，青松養身世。
- 韜精殊豹隱，鍊骨同蟬蛻。
- 忽去不知誰，偶來寧有契。
- 二儀齊壽考，六合隨休憩。
- 彭耼猶嬰孩，松期且微細。
- 嘗聞穆天子，更憶漢皇帝。
- 親屈萬乘尊，將窮四海裔。
- 車徒徧草木，錦帛招談說。
- 八駿空往還，三山轉虧蔽。
- 吾君感至德，玄老欣來詣。
- 受籙金殿開，清齋玉堂閉。
- 笙歌迎拜首，羽帳崇嚴衞。
- 禁柳垂香鑪，宮花拂仙袂。
- 祈年寶祚廣，致福蒼生惠。
- 何必待龍髯，鼎成方取濟。

## 拼音

- xian1 sheng0 gu3 shen2 zhe3 ， jia3 zi3 yan1 neng2 ji4 。
- zi4 shuo1 xuan1 yuan2 shi1 ， yu2 jin1 ji1 qian1 sui4 。
- yu4 you2 cheng2 guo1 li3 ， lang4 ji4 xi1 yi2 ji4 。
- ying1 wu4 yun2 wu2 xin1 ， feng2 shi2 zhou1 bu2 xi4 。
- can1 xia2 duan4 huo3 li4 ， ye3 fu2 jian1 he2 zhi4 。
- bai2 xue3 jing4 ji1 fu1 ， qing1 song1 yang3 shen1 shi4 。
- tao1 jing1 shu1 bao4 yin3 ， lian4 gu3 tong2 chan2 tui4 。
- hu1 qu4 bu4 zhi1 shui2 ， ou3 lai2 ning2 you3 qi4 。
- er4 yi2 qi2 shou4 kao3 ， liu4 he2 sui2 xiu1 qi4 。
- peng2 dan1 you2 ying1 hai2 ， song1 qi1 qie3 wei1 xi4 。
- chang2 wen2 mu4 tian1 zi3 ， geng4 yi4 han4 huang2 di4 。
- qin1 qu1 wan4 cheng2 zun1 ， jiang1 qiong2 si4 hai3 yi4 。
- ju1 tu2 bian4 cao3 mu4 ， jin3 bo2 zhao1 tan2 shuo1 。
- ba1 jun4 kong1 wang3 huan2 ， san1 shan1 zhuan3 kui1 bi4 。
- wu2 jun1 gan3 zhi4 de2 ， xuan2 lao3 xin1 lai2 yi4 。
- shou4 lu4 jin1 dian4 kai1 ， qing1 zhai1 yu4 tang2 bi4 。
- sheng1 ge1 ying2 bai4 shou3 ， yu3 zhang4 chong2 yan2 wei4 。
- jin4 liu3 chui2 xiang1 lu2 ， gong1 hua1 fu2 xian1 mei4 。
- qi2 nian2 bao3 zuo4 guang3 ， zhi4 fu2 cang1 sheng1 hui4 。
- he2 bi4 dai4 long2 ran2 ， ding3 cheng2 fang1 qu3 ji4 。

## 注释

## 译文

## 赏析
