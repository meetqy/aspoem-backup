---
id: xu-yan-guo-yu-mei-ren-cao-xing
title: 虞美人草行
titlePinyin: yu2 mei3 ren2 cao3 xing2
titleSlug: yu-mei-ren-cao-xing
author: 許彥國
authorPinyin: xu1 yan4 guo2
authorSlug: xu-yan-guo
dynasty: 宋
dynastyPinyin: song4
dynastySlug: song
tags: []
---

## 正文

- 鴻門玉斗紛如雪，十萬降兵夜流血。
- 咸陽宮殿三月紅，霸業已隨烟燼滅。
- 剛强必死仁義王，陰陵失道非天亡。
- 英雄本學萬人敵，何須屑屑悲紅妝。
- 三軍敗盡旌旗倒，玉帳佳人坐中老。
- 香魂夜逐劍光飛，清血化爲原上草。
- 芳心寂寞寄寒枝，舊曲聞來似斂眉。
- 哀怨徘徊愁不語，恰如初聽楚歌時。
- 滔滔逝水流今古，楚漢興亡兩丘土。
- 當年遺事總成空，慷慨尊前爲誰舞。

## 拼音

- hong2 men2 yu4 dou4 fen1 ru2 xue3 ， shi2 wan4 jiang4 bing1 ye4 liu2 xue4 。
- xian2 yang2 gong1 dian4 san1 yue4 hong2 ， ba4 ye4 yi3 sui2 yan1 jin4 mie4 。
- gang1 qiang2 bi4 si3 ren2 yi4 wang2 ， yin1 ling2 shi1 dao4 fei1 tian1 wang2 。
- ying1 xiong2 ben3 xue2 wan4 ren2 di2 ， he2 xu1 xie4 xie4 bei1 hong2 zhuang1 。
- san1 jun1 bai4 jin4 jing1 qi2 dao3 ， yu4 zhang4 jia1 ren2 zuo4 zhong1 lao3 。
- xiang1 hun2 ye4 zhu2 jian4 guang1 fei1 ， qing1 xue4 hua4 wei2 yuan2 shang4 cao3 。
- fang1 xin1 ji4 mo4 ji4 han2 zhi1 ， jiu4 qu3 wen2 lai2 si4 lian3 mei2 。
- ai1 yuan4 pai2 huai2 chou2 bu4 yu3 ， qia4 ru2 chu1 ting1 chu3 ge1 shi2 。
- tao1 tao1 shi4 shui3 liu2 jin1 gu3 ， chu3 han4 xing1 wang2 liang3 qiu1 tu3 。
- dang1 nian2 yi2 shi4 zong3 cheng2 kong1 ， kang1 kai3 zun1 qian2 wei2 shui2 wu3 。

## 注释

## 译文

## 赏析
