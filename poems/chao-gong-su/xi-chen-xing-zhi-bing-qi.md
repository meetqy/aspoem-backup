---
id: chao-gong-su-xi-chen-xing-zhi-bing-qi
title: 喜陳行之病起
titlePinyin: xi3 chen2 xing2 zhi1 bing4 qi3
titleSlug: xi-chen-xing-zhi-bing-qi
author: 晁公遡
authorPinyin: chao2 gong1 su4
authorSlug: chao-gong-su
dynasty: 唐
dynastyPinyin: tang2
dynastySlug: tang
tags: [] 
---

## 正文

- 閉門莓苔青，欹枕風雨秋。
- 白日稍覺短，急景逝不留。
- 鳴蟬尖舊響，高槐老新柔。
- 弔古哀九辯，感今懷百憂。
- 是時甫七月，大火方西流。
- 陰麓懸暮色，停雲掛空愁。
- 凉風颯然至，有聲在林丘。
- 蕭蕭吹遊子，意已思良裘。
- 隠几默不樂，讀書將安求。
- 豈無三益友，共此百尺樓。
- 陳郎漳濱卧，久闕過我游。
- 朝來見顔色，厥疾云已瘳。
- 自茲可來往，笑談更獻酬。
- 不憂飯成糜，相約劒買牛。
- 誰能與此世，顛倒同薰蕕。

## 拼音

- bi4 men2 mei2 tai2 qing1 ， qi1 zhen3 feng1 yu3 qiu1 。
- bai2 ri4 shao1 jue2 duan3 ， ji2 jing3 shi4 bu4 liu2 。
- ming2 chan2 jian1 jiu4 xiang3 ， gao1 huai2 lao3 xin1 rou2 。
- diao4 gu3 ai1 jiu3 bian4 ， gan3 jin1 huai2 bai3 you1 。
- shi4 shi2 fu3 qi1 yue4 ， da4 huo3 fang1 xi1 liu2 。
- yin1 lu4 xuan2 mu4 se4 ， ting2 yun2 gua4 kong1 chou2 。
- liang2 feng1 sa4 ran2 zhi4 ， you3 sheng1 zai4 lin2 qiu1 。
- xiao1 xiao1 chui1 you2 zi3 ， yi4 yi3 si1 liang2 qiu2 。
- yin3 ji3 mo4 bu2 le4 ， du2 shu1 jiang1 an1 qiu2 。
- qi3 wu2 san1 yi4 you3 ， gong4 ci3 bai3 chi3 lou2 。
- chen2 lang2 zhang1 bin1 wo4 ， jiu3 que4 guo4 wo3 you2 。
- chao2 lai2 jian4 yan2 se4 ， jue2 ji2 yun2 yi3 chou1 。
- zi4 zi1 ke3 lai2 wang3 ， xiao4 tan2 geng4 xian4 chou2 。
- bu4 you1 fan4 cheng2 mi2 ， xiang1 yue1 jian4 mai3 niu2 。
- shui2 neng2 yu3 ci3 shi4 ， dian1 dao3 tong2 xun1 you2 。

## 注释

## 译文

## 赏析
