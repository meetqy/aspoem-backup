---
id: chao-gong-su-huai-zhe-zhong-xiong-di
title: 懷浙中兄弟
titlePinyin: huai2 zhe4 zhong1 xiong1 di4
titleSlug: huai-zhe-zhong-xiong-di
author: 晁公遡
authorPinyin: chao2 gong1 su4
authorSlug: chao-gong-su
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昔游楚澤窺衡湘，飄然欲返川無梁。
- 途窮問津西入蜀，十年一過如風狂。
- 欲知滯留視草木，來時尺許今人長。
- 石龜尚有懷海心，苟非達者寧無情。
- 倦游于此豈不厭，況乃州縣徒勞人。
- 官如敝屣端可捐，投劾徑去真欣然。
- 只憂口紋有從理，一簪不著死道邊。
- 近聞有客自吳至，試問龍化今何年。
- 屬車南游今尚爾，翠華停停照江水。
- 會稽久闕神禹朝，再喜吳兒識天子。
- 徑山苕溪兩奇絕，鳳舞龍飛臨觀闕。
- 宮中又起白玉城，丹樓如霞高嵽嵲。
- 潮聲浩浩江風急，越水吳山動秋碧。
- 霓旌玉弭有光輝，西湖蒲柳生顔色。
- 氣象不與巴山同，年來聞此益欲東。
- 但期生見翔鳳闕，豈敢望到明光宮。
- 舉頭試望長安日，遥想烏衣淚霑臆。
- 逢人寄書往問訊，流落猶爲帝城客。
- 山川雖異風景同，勿作楚囚相對泣。

## 拼音

- xi1 you2 chu3 ze2 kui1 heng2 xiang1 ， piao1 ran2 yu4 fan3 chuan1 wu2 liang2 。
- tu2 qiong2 wen4 jin1 xi1 ru4 shu3 ， shi2 nian2 yi2 guo4 ru2 feng1 kuang2 。
- yu4 zhi1 zhi4 liu2 shi4 cao3 mu4 ， lai2 shi2 chi3 xu1 jin1 ren2 chang2 。
- shi2 gui1 shang4 you3 huai2 hai3 xin1 ， gou3 fei1 da2 zhe3 ning2 wu2 qing2 。
- juan4 you2 yu2 ci3 qi3 bu2 yan4 ， kuang4 nai3 zhou1 xian4 tu2 lao2 ren2 。
- guan1 ru2 bi4 xi3 duan1 ke3 juan1 ， tou2 he2 jing4 qu4 zhen1 xin1 ran2 。
- zhi1 you1 kou3 wen2 you3 cong2 li3 ， yi4 zan1 bu2 zhu4 si3 dao4 bian1 。
- jin4 wen2 you3 ke4 zi4 wu2 zhi4 ， shi4 wen4 long2 hua4 jin1 he2 nian2 。
- shu3 ju1 nan2 you2 jin1 shang4 er3 ， cui4 hua2 ting2 ting2 zhao4 jiang1 shui3 。
- hui4 ji1 jiu3 que4 shen2 yu3 chao2 ， zai4 xi3 wu2 er2 shi2 tian1 zi3 。
- jing4 shan1 tiao2 xi1 liang3 qi2 jue2 ， feng4 wu3 long2 fei1 lin2 guan1 que4 。
- gong1 zhong1 you4 qi3 bai2 yu4 cheng2 ， dan1 lou2 ru2 xia2 gao1 di4 nie4 。
- chao2 sheng1 hao4 hao4 jiang1 feng1 ji2 ， yue4 shui3 wu2 shan1 dong4 qiu1 bi4 。
- ni2 jing1 yu4 mi3 you3 guang1 hui1 ， xi1 hu2 pu2 liu3 sheng1 yan2 se4 。
- qi4 xiang4 bu4 yu3 ba1 shan1 tong2 ， nian2 lai2 wen2 ci3 yi4 yu4 dong1 。
- dan4 qi1 sheng1 jian4 xiang2 feng4 que4 ， qi3 gan3 wang4 dao4 ming2 guang1 gong1 。
- ju3 tou2 shi4 wang4 chang2 an1 ri4 ， yao2 xiang3 wu1 yi1 lei4 zhan1 yi4 。
- feng2 ren2 ji4 shu1 wang3 wen4 xun4 ， liu2 luo4 you2 wei2 di4 cheng2 ke4 。
- shan1 chuan1 sui1 yi4 feng1 jing3 tong2 ， wu4 zuo4 chu3 qiu2 xiang1 dui4 qi4 。

## 注释

## 译文

## 赏析
