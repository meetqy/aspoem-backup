---
id: chao-gong-su-xie-ceng-zi-chang-fen-xiang-lin-jiang-jun-huang-que
title: 謝曾子長分餉臨江軍黄雀
titlePinyin: xie4 ceng2 zi3 chang2 fen1 xiang3 lin2 jiang1 jun1 huang2 que4
titleSlug: xie-ceng-zi-chang-fen-xiang-lin-jiang-jun-huang-que
author: 晁公遡
authorPinyin: chao2 gong1 su4
authorSlug: chao-gong-su
dynasty: 宋
dynastyPinyin: song4
dynastySlug: song
tags: []
---

## 正文

- 遠游旅食荒山裏，竹鼠山鷄污刀几。
- 鳴鞭走送來扣門，眼明忽見銜環子。
- 江南今秋禾黍熟，場間啄穗驚不起。
- 正緣一飽墮網羅，包裹頭顱行萬里。
- 登盤始欣不負腹，下箸未及先染指。
- 畧須沃酒助甘腴，更覺披綿愈豐美。
- 使我轉憶江湖鄉，水珍海錯那可忘。
- 十年不見尚能說，楚人未數鯉與魴。
- 蛤蜊含漿自有味，蟹螯斫雪仍無腸。
- 紅螺爲醤勝食肉，白𧍧作炙如截肪。
- 江瑶石首最貴者，千金一枚誰得嘗。
- 但願浮家老吳越，此生不願尚書郎。

## 拼音

- yuan3 you2 lü3 shi2 huang1 shan1 li3 ， zhu2 shu3 shan1 ji1 wu1 dao1 ji3 。
- ming2 bian1 zou3 song4 lai2 kou4 men2 ， yan3 ming2 hu1 jian4 xian2 huan2 zi3 。
- jiang1 nan2 jin1 qiu1 he2 shu3 shu2 ， chang3 jian4 zhuo2 sui4 jing1 bu4 qi3 。
- zheng4 yuan2 yi4 bao3 duo4 wang3 luo2 ， bao1 guo3 tou2 lu2 xing2 wan4 li3 。
- deng1 pan2 shi3 xin1 bu2 fu4 fu4 ， xia4 zhu4 wei4 ji2 xian1 ran3 zhi3 。
- lüe4 xu1 wo4 jiu3 zhu4 gan1 yu2 ， geng4 jue2 pi1 mian2 yu4 feng1 mei3 。
- shi3 wo3 zhuan3 yi4 jiang1 hu2 xiang1 ， shui3 zhen1 hai3 cuo4 na4 ke3 wang4 。
- shi2 nian2 bu2 jian4 shang4 neng2 shuo1 ， chu3 ren2 wei4 shu4 li3 yu3 fang2 。
- ge2 li2 han2 jiang1 zi4 you3 wei4 ， xie4 ao2 zhuo2 xue3 reng2 wu2 chang2 。
- hong2 luo2 wei2 jiang4 sheng4 shi2 rou4 ， bai2 𧍧 zuo4 zhi4 ru2 jie2 fang2 。
- jiang1 yao2 shi2 shou3 zui4 gui4 zhe3 ， qian1 jin1 yi4 mei2 shui2 de2 chang2 。
- dan4 yuan4 fu2 jia1 lao3 wu2 yue4 ， ci3 sheng1 bu2 yuan4 shang4 shu1 lang2 。

## 注释

## 译文

## 赏析
