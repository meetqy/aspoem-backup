---
id: chao-gong-su-guo-zhong-hang-zi-han-zhong-ji-jin-shi-lai-feng-jian-yi-shou
title: 郭中行自漢中寄近詩來奉簡一首
titlePinyin: guo1 zhong1 hang2 zi4 han4 zhong1 ji4 jin4 shi1 lai2 feng4 jian3 yi4 shou3
titleSlug: guo-zhong-hang-zi-han-zhong-ji-jin-shi-lai-feng-jian-yi-shou
author: 晁公遡
authorPinyin: chao2 gong1 su4
authorSlug: chao-gong-su
dynasty: 宋
dynastyPinyin: song4
dynastySlug: song
tags: []
---

## 正文

- 憶始衿袂分，十載再相逢。
- 於時客益州，俱在行李中。
- 不暇語衮衮，至今恨匆匆。
- 惟昨一麾守，其守百乘同。
- 乃翁持使節，顧予屬提封。
- 君歸問寢門，遣書託風通。
- 冀君或少留，解綬將往從。
- 翻然先我去，劃若高飛鴻。
- 經行武都間，古來多英雄。
- 前弔大耳兒，追懷隆準公。
- 壞道想流馬，深山埋卧龍。
- 試尋所築壇，榛荒草蒙茸。
- 詠歌意有託，嗤點昔未工。
- 才大當盛年，氣豪念勇功。
- 老夫猶少陵，志墮身亦窮。
- 獨思百丈潭，俯臨衰病容。

## 拼音

- yi4 shi3 jin1 mei4 fen1 ， shi2 zai4 zai4 xiang1 feng2 。
- wu1 shi2 ke4 yi4 zhou1 ， ju4 zai4 xing2 li0 zhong1 。
- bu4 xia2 yu3 gun3 gun3 ， zhi4 jin1 hen4 cong1 cong1 。
- wei2 zuo2 yi4 hui1 shou3 ， qi2 shou3 bai3 cheng2 tong2 。
- nai3 weng1 chi2 shi3 jie2 ， gu4 yu3 shu3 ti2 feng1 。
- jun1 gui1 wen4 qin3 men2 ， qian3 shu1 tuo1 feng1 tong1 。
- ji4 jun1 huo4 shao3 liu2 ， jie3 shou4 jiang1 wang3 cong2 。
- fan1 ran2 xian1 wo3 qu4 ， hua2 ruo4 gao1 fei1 hong2 。
- jing1 xing2 wu3 du1 jian4 ， gu3 lai2 duo1 ying1 xiong2 。
- qian2 diao4 da4 er3 er2 ， zhui1 huai2 long2 zhun3 gong1 。
- huai4 dao4 xiang3 liu2 ma3 ， shen1 shan1 mai2 wo4 long2 。
- shi4 xun2 suo3 zhu4 tan2 ， zhen1 huang1 cao3 meng2 rong2 。
- yong3 ge1 yi4 you3 tuo1 ， chi1 dian3 xi1 wei4 gong1 。
- cai2 da4 dang1 sheng4 nian2 ， qi4 hao2 nian4 yong3 gong1 。
- lao3 fu1 you2 shao3 ling2 ， zhi4 duo4 shen1 yi4 qiong2 。
- du2 si1 bai3 zhang4 tan2 ， fu3 lin2 shuai1 bing4 rong2 。

## 注释

## 译文

## 赏析
