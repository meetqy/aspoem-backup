---
id: chao-gong-su-fu-chuan-ji-pu-shun-mei-tong-yan-mo-lai-shi-zhi-liang-jia-yin-cheng-chang-ju
title: 涪川寄蒲舜美桐煙墨來試之良佳因成長句
titlePinyin: fu2 chuan1 ji4 pu2 shun4 mei3 tong2 yan1 mo4 lai2 shi4 zhi1 liang2 jia1 yin1 cheng2 chang2 ju4
titleSlug: fu-chuan-ji-pu-shun-mei-tong-yan-mo-lai-shi-zhi-liang-jia-yin-cheng-chang-ju
author: 晁公遡
authorPinyin: chao2 gong1 su4
authorSlug: chao-gong-su
dynasty: 宋
dynastyPinyin: song4
dynastySlug: song
tags: []
---

## 正文

- 西風吹林秋日白，脩桐葉彫霣寒碧。
- 霜餘結實鳳不至，野人取之出膏液。
- 山中老翁頗喜事，買膏燃光歸照室。
- 旋收輕煤下玉杵，陰房掩翳煙不出。
- 澤麋解角麝薦香，嚴冬折膠天與力。
- 律灰吹盡無裂文，外乾中堅介如石。
- 故人憐我貧嗜書，遺我一丸欣有得。
- 空堂無風塵亦靜，朝陽壓窗書繞壁。
- 起臨墨池洗硯試，入手已怪光奪漆。
- 蒼忙忽驚玄雲晦，罨靄頓失寒松色。
- 徐嗟流落用失所，翰墨何由有勳績。
- 從軍豪氣吾豈能，倚馬翩翩磨楯墨。
- 傍人笑言君勿疑，著書固屬窮愁客。

## 拼音

- xi1 feng1 chui1 lin2 qiu1 ri4 bai2 ， xiu1 tong2 ye4 diao1 yun3 han2 bi4 。
- shuang1 yu2 jie2 shi2 feng4 bu2 zhi4 ， ye3 ren2 qu3 zhi1 chu1 gao1 ye4 。
- shan1 zhong1 lao3 weng1 po1 xi3 shi4 ， mai3 gao1 ran2 guang1 gui1 zhao4 shi4 。
- xuan2 shou1 qing1 mei2 xia4 yu4 chu3 ， yin1 fang2 yan3 yi4 yan1 bu4 chu1 。
- ze2 mi2 jie3 jiao3 she4 jian4 xiang1 ， yan2 dong1 zhe2 jiao1 tian1 yu3 li4 。
- lü4 hui1 chui1 jin4 wu2 lie4 wen2 ， wai4 qian2 zhong1 jian1 jie4 ru2 shi2 。
- gu4 ren2 lian2 wo3 pin2 shi4 shu1 ， yi2 wo3 yi4 wan2 xin1 you3 de2 。
- kong1 tang2 wu2 feng1 chen2 yi4 jing4 ， chao2 yang2 ya1 chuang1 shu1 rao4 bi4 。
- qi3 lin2 mo4 chi2 xi3 yan4 shi4 ， ru4 shou3 yi3 guai4 guang1 duo2 qi1 。
- cang1 mang2 hu1 jing1 xuan2 yun2 hui4 ， yan3 ai3 dun4 shi1 han2 song1 se4 。
- xu2 jie1 liu2 luo4 yong4 shi1 suo3 ， han4 mo4 he2 you2 you3 xun1 ji4 。
- cong2 jun1 hao2 qi4 wu2 qi3 neng2 ， yi3 ma3 pian1 pian1 mo2 dun4 mo4 。
- bang4 ren2 xiao4 yan2 jun1 wu4 yi2 ， zhu4 shu1 gu4 shu3 qiong2 chou2 ke4 。

## 注释

## 译文

## 赏析
