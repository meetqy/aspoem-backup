---
id: chao-gong-su-bing-zhong-yi-shou-jian-chen-xing-zhi
title: 病中一首簡陳行之
titlePinyin: bing4 zhong1 yi4 shou3 jian3 chen2 xing2 zhi1
titleSlug: bing-zhong-yi-shou-jian-chen-xing-zhi
author: 晁公遡
authorPinyin: chao2 gong1 su4
authorSlug: chao-gong-su
dynasty: 唐
dynastyPinyin: tang2
dynastySlug: tang
tags: [] 
---

## 正文

- 岡陵雖坡陀，其下水所積。
- 山通巫硤雨，地類長沙濕。
- 太陽豈不照，浸漬本膏脈。
- 氣蒸柱礎潤，暗起窗戶黑。
- 老屋生菌衣，陰牆上苔色。
- 不知今何時，寒暑晝夜易。
- 邑人安土風，特不宜北客。
- 我初忽不戒，詩酒頗自適。
- 艱難出一語，不博萬戶邑。
- 竟坐傷天和，兩卧漳濱疾。
- 急求三年艾，幾墮衆鬼域。
- 自惟形羸甚，固易中膚革。
- 昔年見君至，豪氣非我敵。
- 謂將獨免此，不受瘴癘厄。
- 胡爲亦效我，傾倒弄翰墨。
- 吟哦彫肝腎，辛苦出鈎棘。
- 邇來亦抱病，發作乃併日。
- 滌胃無全功，徙薪有上策。
- 意其水帝子，欲君更奇出。
- 手掉芙蓉旗，聊爾一戲劇。
- 庶聞譴瘧篇，相將還白石。

## 拼音

- gang1 ling2 sui1 po1 tuo2 ， qi2 xia4 shui3 suo3 ji1 。
- shan1 tong1 wu1 xia2 yu3 ， di4 lei4 chang2 sha1 shi1 。
- tai4 yang2 qi3 bu2 zhao4 ， jin4 zi4 ben3 gao1 mai4 。
- qi4 zheng1 zhu4 chu3 run4 ， an4 qi3 chuang1 hu4 hei1 。
- lao3 wu1 sheng1 jun1 yi1 ， yin1 qiang2 shang4 tai2 se4 。
- bu4 zhi1 jin1 he2 shi2 ， han2 shu3 zhou4 ye4 yi4 。
- yi4 ren2 an1 tu3 feng1 ， te4 bu4 yi2 bei3 ke4 。
- wo3 chu1 hu1 bu2 jie4 ， shi1 jiu3 po1 zi4 shi4 。
- jian1 nan2 chu1 yi4 yu3 ， bu4 bo2 wan4 hu4 yi4 。
- jing4 zuo4 shang1 tian1 he2 ， liang3 wo4 zhang1 bin1 ji2 。
- ji2 qiu2 san1 nian2 ai4 ， ji1 duo4 zhong4 gui3 yu4 。
- zi4 wei2 xing2 lei2 shen4 ， gu4 yi4 zhong1 fu1 ge2 。
- xi1 nian2 jian4 jun1 zhi4 ， hao2 qi4 fei1 wo3 di2 。
- wei4 jiang1 du2 mian3 ci3 ， bu2 shou4 zhang4 li4 e4 。
- hu2 wei2 yi4 xiao4 wo3 ， qing1 dao3 nong4 han4 mo4 。
- yin2 e2 diao1 gan1 shen4 ， xin1 ku3 chu1 gou1 ji2 。
- er3 lai2 yi4 bao4 bing4 ， fa1 zuo4 nai3 bing4 ri4 。
- di2 wei4 wu2 quan2 gong1 ， xi3 xin1 you3 shang4 ce4 。
- yi4 qi2 shui3 di4 zi3 ， yu4 jun1 geng4 qi2 chu1 。
- shou3 diao4 fu2 rong2 qi2 ， liao2 er3 yi2 xi4 ju4 。
- shu4 wen2 qian3 nüe4 pian1 ， xiang1 jiang1 huan2 bai2 shi2 。

## 注释

## 译文

## 赏析
