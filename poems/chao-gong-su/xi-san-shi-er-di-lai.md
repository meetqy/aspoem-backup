---
id: chao-gong-su-xi-san-shi-er-di-lai
title: 喜三十二弟來
titlePinyin: xi3 san1 shi2 er4 di4 lai2
titleSlug: xi-san-shi-er-di-lai
author: 晁公遡
authorPinyin: chao2 gong1 su4
authorSlug: chao-gong-su
dynasty: 宋
dynastyPinyin: song4
dynastySlug: song
tags: []
---

## 正文

- 吾家全盛時，冠蓋靄雲屯。
- 上車入華省，下車趨里門。
- 宗族百餘人，圭璋疊璵璠。
- 胡塵暗河洛，分散各南奔。
- 豫章老風霜，寧有枝葉繁。
- 識者猶愛重，和爲千歲根。
- 聞汝居沈黎，鄉黨頗見尊。
- 尚蒙五世澤，勿鄙三家村。
- 當令化箕子，所在誦文元。
- 念汝今遠來，白首共盤飧。
- 會合良亦難，亂離忍復言。
- 少留無遽歸，同姓可不敦。

## 拼音

- wu2 jia1 quan2 sheng4 shi2 ， guan1 gai4 ai3 yun2 tun2 。
- shang4 ju1 ru4 hua2 sheng3 ， xia4 ju1 qu1 li3 men2 。
- zong1 zu2 bai3 yu2 ren2 ， gui1 zhang1 die2 yu2 fan2 。
- hu2 chen2 an4 he2 luo4 ， fen1 san4 ge4 nan2 ben1 。
- yu4 zhang1 lao3 feng1 shuang1 ， ning2 you3 zhi1 ye4 fan2 。
- shi2 zhe3 you2 ai4 zhong4 ， he2 wei2 qian1 sui4 gen1 。
- wen2 ru3 ju1 shen3 li2 ， xiang1 dang3 po1 jian4 zun1 。
- shang4 meng2 wu3 shi4 ze2 ， wu4 bi3 san1 jia1 cun1 。
- dang1 ling4 hua4 ji1 zi3 ， suo3 zai4 song4 wen2 yuan2 。
- nian4 ru3 jin1 yuan3 lai2 ， bai2 shou3 gong4 pan2 sun1 。
- hui4 he2 liang2 yi4 nan2 ， luan4 li2 ren3 fu4 yan2 。
- shao3 liu2 wu2 ju4 gui1 ， tong2 xing4 ke3 bu4 dun1 。

## 注释

## 译文

## 赏析
