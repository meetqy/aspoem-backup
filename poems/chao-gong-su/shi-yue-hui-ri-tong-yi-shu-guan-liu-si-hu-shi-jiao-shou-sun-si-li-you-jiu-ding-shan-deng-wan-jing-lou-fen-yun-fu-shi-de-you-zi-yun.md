---
id: chao-gong-su-shi-yue-hui-ri-tong-yi-shu-guan-liu-si-hu-shi-jiao-shou-sun-si-li-you-jiu-ding-shan-deng-wan-jing-lou-fen-yun-fu-shi-de-you-zi-yun
title: 十月晦日同一屬官劉司戶師教授孫司理游九頂山登萬景樓分韻賦詩得游字韻
titlePinyin: shi2 yue4 hui4 ri4 tong2 yi4 shu3 guan1 liu2 si1 hu4 shi1 jiao4 shou4 sun1 si1 li3 you2 jiu3 ding3 shan1 deng1 wan4 jing3 lou2 fen1 yun4 fu4 shi1 de2 you2 zi4 yun4
titleSlug: shi-yue-hui-ri-tong-yi-shu-guan-liu-si-hu-shi-jiao-shou-sun-si-li-you-jiu-ding-shan-deng-wan-jing-lou-fen-yun-fu-shi-de-you-zi-yun
author: 晁公遡
authorPinyin: chao2 gong1 su4
authorSlug: chao-gong-su
dynasty: 宋
dynastyPinyin: song4
dynastySlug: song
tags: []
---

## 正文

- 今日當賜沐，幸同官屬休。
- 於時輿梁成，徑絕蒼江流。
- 山靈念我來，遂使蒙雨收。
- 林端膏澤滋，巖際陽光浮。
- 倚杖送飛雲，列席俯滄洲。
- 所携坐上客，不減枚與鄒。
- 被服玳瑁簪，辭華珊瑚鈎。
- 樽中瀟湘清，引滿更獻酬。
- 欲觀南東畝，往登西北樓。
- 其下島嶼出，凄然洞庭秋。
- 將歸各賦詩，聊復記此游。

## 拼音

- jin1 ri4 dang1 ci4 mu4 ， xing4 tong2 guan1 shu3 xiu1 。
- wu1 shi2 yu2 liang2 cheng2 ， jing4 jue2 cang1 jiang1 liu2 。
- shan1 ling2 nian4 wo3 lai2 ， sui4 shi3 meng2 yu3 shou1 。
- lin2 duan1 gao1 ze2 zi1 ， yan2 ji4 yang2 guang1 fu2 。
- yi3 zhang4 song4 fei1 yun2 ， lie4 xi2 fu3 cang1 zhou1 。
- suo3 xie2 zuo4 shang4 ke4 ， bu4 jian3 mei2 yu3 zou1 。
- bei4 fu2 dai4 mao4 zan1 ， ci2 hua2 shan1 hu2 gou1 。
- zun1 zhong1 xiao1 xiang1 qing1 ， yin3 man3 geng4 xian4 chou2 。
- yu4 guan1 nan2 dong1 mu3 ， wang3 deng1 xi1 bei3 lou2 。
- qi2 xia4 dao3 yu3 chu1 ， qi1 ran2 dong4 ting2 qiu1 。
- jiang1 gui1 ge4 fu4 shi1 ， liao2 fu4 ji4 ci3 you2 。

## 注释

## 译文

## 赏析
