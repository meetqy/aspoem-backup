---
id: chao-gong-su-jin-sui-shi-shi-jing-zhi-jiu-qi-wen-tang-yan-zhu-si-qie-zuo-shi-song-zhi
title: 今歲試士竟置酒起文堂延主司且作詩送之
titlePinyin: jin1 sui4 shi4 shi4 jing4 zhi4 jiu3 qi3 wen2 tang2 yan2 zhu3 si1 qie3 zuo4 shi1 song4 zhi1
titleSlug: jin-sui-shi-shi-jing-zhi-jiu-qi-wen-tang-yan-zhu-si-qie-zuo-shi-song-zhi
author: 晁公遡
authorPinyin: chao2 gong1 su4
authorSlug: chao-gong-su
dynasty: 唐
dynastyPinyin: tang2
dynastySlug: tang
tags: [] 
---

## 正文

- 吾州俗近古，他邦那得如。
- 飲食猶俎豆，傭販皆詩書。
- 今年屬賓興，詔下喧里閭。
- 白袍五千人，崛起塞路衢。
- 入門坐試席，正冠曳長裾。
- 談經慕康成，對策擬仲舒。
- 吟詩必二雅，作賦規三都。
- 傳聞選主司，考閲須鴻儒。
- 果然提權衡，未嘗謬錙銖。
- 得者固驚喜，失者亦歡呼。
- 鄉黨爲歎息，是事蓋久無。
- 老守蒙此聲，增重西南隅。
- 何以爲子謝，舉觴挽行車。
- 少留盡一醉，歸駕且勿驅。

## 拼音

- wu2 zhou1 su2 jin4 gu3 ， ta1 bang1 na4 de2 ru2 。
- yin3 shi2 you2 zu3 dou4 ， yong1 fan4 jie1 shi1 shu1 。
- jin1 nian2 shu3 bin1 xing1 ， zhao4 xia4 xuan1 li3 lü2 。
- bai2 pao2 wu3 qian1 ren2 ， jue2 qi3 sai1 lu4 qu2 。
- ru4 men2 zuo4 shi4 xi2 ， zheng4 guan1 ye4 chang2 ju1 。
- tan2 jing1 mu4 kang1 cheng2 ， dui4 ce4 ni3 zhong4 shu1 。
- yin2 shi1 bi4 er4 ya3 ， zuo4 fu4 gui1 san1 dou1 。
- chuan2 wen2 xuan3 zhu3 si1 ， kao3 yue4 xu1 hong2 ru2 。
- guo3 ran2 ti2 quan2 heng2 ， wei4 chang2 miu4 zi1 zhu1 。
- de2 zhe3 gu4 jing1 xi3 ， shi1 zhe3 yi4 huan1 hu1 。
- xiang1 dang3 wei2 tan4 xi1 ， shi4 shi4 gai4 jiu3 wu2 。
- lao3 shou3 meng2 ci3 sheng1 ， zeng1 zhong4 xi1 nan2 yu2 。
- he2 yi3 wei2 zi3 xie4 ， ju3 shang1 wan3 xing2 ju1 。
- shao3 liu2 jin4 yi2 zui4 ， gui1 jia4 qie3 wu4 qu1 。

## 注释

## 译文

## 赏析
