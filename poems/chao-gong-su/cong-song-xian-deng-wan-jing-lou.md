---
id: chao-gong-su-cong-song-xian-deng-wan-jing-lou
title: 從宋憲登萬景樓
titlePinyin: cong2 song4 xian4 deng1 wan4 jing3 lou2
titleSlug: cong-song-xian-deng-wan-jing-lou
author: 晁公遡
authorPinyin: chao2 gong1 su4
authorSlug: chao-gong-su
dynasty: 宋
dynastyPinyin: song4
dynastySlug: song
tags: []
---

## 正文

- 勝地開傑觀，大川壯重關。
- 使者領我來，共此須臾閒。
- 玉節照綠野，銀瓶落青綸。
- 酒酣望八極，氣豪吞百蠻。
- 俯窺二江水，遠指三峩山。
- 遂令蒼茫外，盡在顧盻間。
- 崔嵬凌雲寺，繚繞含風灣。
- 洲渚遞隠見，煙霞渺斕斑。
- 靜看浮鷗沒，坐數昏鴉還。
- 作者必磊落，後來莫能攀。
- 不減鸛鵲樓，可想熊豹顔。
- 下有安樂園，惜哉半荆菅。
- 誰其爲起廢，歎息歲方艱。

## 拼音

- sheng4 di4 kai1 jie2 guan1 ， da4 chuan1 zhuang4 zhong4 guan1 。
- shi3 zhe3 ling3 wo3 lai2 ， gong4 ci3 xu1 yu2 xian2 。
- yu4 jie2 zhao4 lü4 ye3 ， yin2 ping2 luo4 qing1 lun2 。
- jiu3 han1 wang4 ba1 ji2 ， qi4 hao2 tun1 bai3 man2 。
- fu3 kui1 er4 jiang1 shui3 ， yuan3 zhi3 san1 e2 shan1 。
- sui4 ling4 cang1 mang2 wai4 ， jin4 zai4 gu4 xi4 jian4 。
- cui1 wei2 ling2 yun2 si4 ， liao2 rao4 han2 feng1 wan1 。
- zhou1 zhu3 di4 yin3 jian4 ， yan1 xia2 miao3 lan2 ban1 。
- jing4 kan4 fu2 ou1 mei2 ， zuo4 shu4 hun1 ya1 huan2 。
- zuo4 zhe3 bi4 lei3 luo4 ， hou4 lai2 mo4 neng2 pan1 。
- bu4 jian3 guan4 que4 lou2 ， ke3 xiang3 xiong2 bao4 yan2 。
- xia4 you3 an1 le4 yuan2 ， xi1 zai1 ban4 jing1 jian1 。
- shui2 qi2 wei2 qi3 fei4 ， tan4 xi1 sui4 fang1 jian1 。

## 注释

## 译文

## 赏析
