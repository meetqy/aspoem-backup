---
id: chao-gong-su-jin-qiu-jiu-yu-zhi-ba-yue-wang-xi-shi-qing-yue-se-you-qing-che-ke-ai-zhi-jiu-yue-xia-zuo
title: 今秋久雨至八月望夕始晴月色尤清澈可愛置酒月下作
titlePinyin: jin1 qiu1 jiu3 yu3 zhi4 ba1 yue4 wang4 xi1 shi3 qing2 yue4 se4 you2 qing1 che4 ke3 ai4 zhi4 jiu3 yue4 xia4 zuo4
titleSlug: jin-qiu-jiu-yu-zhi-ba-yue-wang-xi-shi-qing-yue-se-you-qing-che-ke-ai-zhi-jiu-yue-xia-zuo
author: 晁公遡
authorPinyin: chao2 gong1 su4
authorSlug: chao-gong-su
dynasty: 宋
dynastyPinyin: song4
dynastySlug: song
tags: []
---

## 正文

- 玉斧琢月玻瓈聲，月中桂樹秋風驚。
- 終年待此一輪滿，不憂蛙食憂鼉鳴。
- 白鼉十日鳴空山，雨師乘雲呼不還。
- 黄塵曉漲三尺潦，明河夜飛千丈瀾。
- 廣寒不復觀霓裳，公子豈解歌秋陽。
- 釜星未滅日已出，風櫺雨隙棲清光。
- 須臾紺繒展秋碧，仰見西山銜半璧。
- 青天冥冥星益疎，光芒寒溢千山白。
- 今夕何夕誰與度，舉杯屬月當起舞。
- 陶然相對影凌亂，不覺驚烏起庭樹。
- 樹頭霏霏木葉墜，白露懸空斗垂地。
- 雖無絲竹爲陶寫，亦有鳴蛙當鼓吹。
- 向來悲歌子桑子，饑坐虛憂木生耳。
- 安知上帝思澄清，要令六合無泥滓。

## 拼音

- yu4 fu3 zhuo2 yue4 bo1 li2 sheng1 ， yue4 zhong1 gui4 shu4 qiu1 feng1 jing1 。
- zhong1 nian2 dai4 ci3 yi4 lun2 man3 ， bu4 you1 wa1 shi2 you1 tuo2 ming2 。
- bai2 tuo2 shi2 ri4 ming2 kong1 shan1 ， yu3 shi1 cheng2 yun2 hu1 bu4 huan2 。
- huang2 chen2 xiao3 zhang3 san1 chi3 liao2 ， ming2 he2 ye4 fei1 qian1 zhang4 lan2 。
- guang3 han2 bu2 fu4 guan1 ni2 chang2 ， gong1 zi3 qi3 jie3 ge1 qiu1 yang2 。
- fu3 xing1 wei4 mie4 ri4 yi3 chu1 ， feng1 ling2 yu3 xi4 qi1 qing1 guang1 。
- xu1 yu2 gan4 zeng1 zhan3 qiu1 bi4 ， yang3 jian4 xi1 shan1 xian2 ban4 bi4 。
- qing1 tian1 ming2 ming2 xing1 yi4 shu1 ， guang1 mang2 han2 yi4 qian1 shan1 bai2 。
- jin1 xi1 he2 xi1 shui2 yu3 du4 ， ju3 bei1 shu3 yue4 dang1 qi3 wu3 。
- tao2 ran2 xiang1 dui4 ying3 ling2 luan4 ， bu4 jue2 jing1 wu1 qi3 ting2 shu4 。
- shu4 tou2 fei1 fei1 mu4 ye4 zhui4 ， bai2 lu4 xuan2 kong1 dou4 chui2 di4 。
- sui1 wu2 si1 zhu2 wei2 tao2 xie3 ， yi4 you3 ming2 wa1 dang1 gu3 chui1 。
- xiang4 lai2 bei1 ge1 zi3 sang1 zi3 ， ji1 zuo4 xu1 you1 mu4 sheng1 er3 。
- an1 zhi1 shang4 di4 si1 cheng2 qing1 ， yao4 ling4 liu4 he2 wu2 ni2 zi3 。

## 注释

## 译文

## 赏析
