---
id: chao-gong-su-wai-jiu-wei-wei-chi-jie-wu-ci-zuo-jin-xin-tang-shi-yu-qin-qi-hui-yin-jin-san-shi-nian-yu-fu-yu-wei-wei-nei-wai-shu-zhi-jiu-tang-shang-bu-jian-dang-shi-xi-fu-yi-shi
title: 外舅衛尉持節於此作盡心堂時與親戚會飲今三十年予復與衛尉內外屬置酒堂上不減當時喜賦一詩
titlePinyin: wai4 jiu4 wei4 wei4 chi2 jie2 wu1 ci3 zuo4 jin4 xin1 tang2 shi2 yu3 qin1 qi1 hui4 yin3 jin1 san1 shi2 nian2 yu3 fu4 yu3 wei4 wei4 nei4 wai4 shu3 zhi4 jiu3 tang2 shang4 bu4 jian3 dang1 shi2 xi3 fu4 yi4 shi1
titleSlug: wai-jiu-wei-wei-chi-jie-wu-ci-zuo-jin-xin-tang-shi-yu-qin-qi-hui-yin-jin-san-shi-nian-yu-fu-yu-wei-wei-nei-wai-shu-zhi-jiu-tang-shang-bu-jian-dang-shi-xi-fu-yi-shi
author: 晁公遡
authorPinyin: chao2 gong1 su4
authorSlug: chao-gong-su
dynasty: 宋
dynastyPinyin: song4
dynastySlug: song
tags: []
---

## 正文

- 衛尉築此堂，棟宇真傑立。
- 幾容五百坐，可飲三千客。
- 府中省文書，堂上會親戚。
- 金杯浪飜江，銅盤光吐日。
- 侍女發清歌，華筵美遥夕。
- 當時倏分散，回首遂陳迹。
- 豈知吾繼來，復見少長集。
- 雖誠慰濶絕，得無感疇昔。
- 在者皆其孫，樂極悲且泣。
- 歡娛殆不減，左右或太息。
- 諒曾事衛尉，始壯今髮白。
- 諸郎各勉旃，宗族期烜赫。

## 拼音

- wei4 wei4 zhu4 ci3 tang2 ， dong4 yu3 zhen1 jie2 li4 。
- ji1 rong2 wu3 bai3 zuo4 ， ke3 yin3 san1 qian1 ke4 。
- fu3 zhong1 sheng3 wen2 shu1 ， tang2 shang4 hui4 qin1 qi1 。
- jin1 bei1 lang4 fan1 jiang1 ， tong2 pan2 guang1 tu3 ri4 。
- shi4 nü3 fa1 qing1 ge1 ， hua2 yan2 mei3 yao2 xi1 。
- dang1 shi2 shu1 fen1 san4 ， hui2 shou3 sui4 chen2 ji4 。
- qi3 zhi1 wu2 ji4 lai2 ， fu4 jian4 shao3 chang2 ji2 。
- sui1 cheng2 wei4 kuo4 jue2 ， de2 wu2 gan3 chou2 xi1 。
- zai4 zhe3 jie1 qi2 sun1 ， le4 ji2 bei1 qie3 qi4 。
- huan1 yu2 dai4 bu4 jian3 ， zuo3 you4 huo4 tai4 xi1 。
- liang4 ceng2 shi4 wei4 wei4 ， shi3 zhuang4 jin1 fa4 bai2 。
- zhu1 lang2 ge4 mian3 zhan1 ， zong1 zu2 qi1 xuan1 he4 。

## 注释

## 译文

## 赏析
