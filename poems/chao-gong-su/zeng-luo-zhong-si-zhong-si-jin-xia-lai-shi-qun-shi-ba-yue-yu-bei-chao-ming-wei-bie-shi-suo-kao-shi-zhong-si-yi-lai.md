---
id: chao-gong-su-zeng-luo-zhong-si-zhong-si-jin-xia-lai-shi-qun-shi-ba-yue-yu-bei-chao-ming-wei-bie-shi-suo-kao-shi-zhong-si-yi-lai
title: 贈羅仲思仲思今夏來試羣士八月予被朝命爲別試所考試仲思亦來
titlePinyin: zeng4 luo2 zhong4 si1 zhong4 si1 jin1 xia4 lai2 shi4 qun2 shi4 ba1 yue4 yu3 bei4 chao2 ming4 wei2 bie2 shi4 suo3 kao3 shi4 zhong4 si1 yi4 lai2
titleSlug: zeng-luo-zhong-si-zhong-si-jin-xia-lai-shi-qun-shi-ba-yue-yu-bei-chao-ming-wei-bie-shi-suo-kao-shi-zhong-si-yi-lai
author: 晁公遡
authorPinyin: chao2 gong1 su4
authorSlug: chao-gong-su
dynasty: 宋
dynastyPinyin: song4
dynastySlug: song
tags: []
---

## 正文

- 子初至我邦，受命蜀行臺。
- 羣士森如林，手自揀條枚。
- 試席莫敢譁，棘門乃大開。
- 知是諍臣鄉，所出非凡材。
- 益州外南宮，將遣與計偕。
- 詔書選主司，帝謂汝往哉。
- 深喜與子逢，再持鈞石來。
- 因得享成事，笑歌雜詼諧。
- 秋風吹帽裙，白露入酒杯。
- 飲我玻瓈江，瀉子瓊瑰懷。
- 相看語不厭，預憂歸駕催。

## 拼音

- zi3 chu1 zhi4 wo3 bang1 ， shou4 ming4 shu3 xing2 tai2 。
- qun2 shi4 sen1 ru2 lin2 ， shou3 zi4 jian3 tiao2 mei2 。
- shi4 xi2 mo4 gan3 hua2 ， ji2 men2 nai3 da4 kai1 。
- zhi1 shi4 zheng4 chen2 xiang1 ， suo3 chu1 fei1 fan2 cai2 。
- yi4 zhou1 wai4 nan2 gong1 ， jiang1 qian3 yu3 ji4 xie2 。
- zhao4 shu1 xuan3 zhu3 si1 ， di4 wei4 ru3 wang3 zai1 。
- shen1 xi3 yu3 zi3 feng2 ， zai4 chi2 jun1 shi2 lai2 。
- yin1 de2 xiang3 cheng2 shi4 ， xiao4 ge1 za2 hui1 xie2 。
- qiu1 feng1 chui1 mao4 qun2 ， bai2 lu4 ru4 jiu3 bei1 。
- yin3 wo3 bo1 li2 jiang1 ， xie4 zi3 qiong2 gui1 huai2 。
- xiang1 kan4 yu3 bu2 yan4 ， yu4 you1 gui1 jia4 cui1 。

## 注释

## 译文

## 赏析
