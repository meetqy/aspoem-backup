---
id: chao-gong-su-song-li-ren-fu-bei-zhao
title: 送李仁甫被召
titlePinyin: song4 li3 ren2 fu3 bei4 zhao4
titleSlug: song-li-ren-fu-bei-zhao
author: 晁公遡
authorPinyin: chao2 gong1 su4
authorSlug: chao-gong-su
dynasty: 宋
dynastyPinyin: song4
dynastySlug: song
tags: []
---

## 正文

- 天王覽萬事，日昃坐承明。
- 甚思得奇才，指望中原平。
- 小吏與計偕，大夫招以旌。
- 結綬聯翩來，屢聞開邇英。
- 少卑著三館，高者登九卿。
- 朝廷非不用，功業竟何成。
- 豈其有所懷，閉口且吞聲。
- 豈其有所畏，捩手恐覆羹。
- 吾傷風俗衰，視此天下衡。
- 莫計事可否，但隨意重輕。
- 雖復建良法，因茲無由行。
- 念予卧龍底，二年飽躬耕。
- 世故已熟觀，見君勿屏營。
- 要陳治安策，剴切如賈生。
- 願無似揚雄，詞賦稱西京。

## 拼音

- tian1 wang2 lan3 wan4 shi4 ， ri4 ze4 zuo4 cheng2 ming2 。
- shen4 si1 de2 qi2 cai2 ， zhi3 wang4 zhong1 yuan2 ping2 。
- xiao3 li4 yu3 ji4 xie2 ， dai4 fu0 zhao1 yi3 jing1 。
- jie2 shou4 lian2 pian1 lai2 ， lü3 wen2 kai1 er3 ying1 。
- shao3 bei1 zhu4 san1 guan3 ， gao1 zhe3 deng1 jiu3 qing1 。
- chao2 ting2 fei1 bu2 yong4 ， gong1 ye4 jing4 he2 cheng2 。
- qi3 qi2 you3 suo3 huai2 ， bi4 kou3 qie3 tun1 sheng1 。
- qi3 qi2 you3 suo3 wei4 ， lie4 shou3 kong3 fu4 geng1 。
- wu2 shang1 feng1 su2 shuai1 ， shi4 ci3 tian1 xia4 heng2 。
- mo4 ji4 shi4 ke3 fou3 ， dan4 sui2 yi4 zhong4 qing1 。
- sui1 fu4 jian4 liang2 fa3 ， yin1 zi1 wu2 you2 xing2 。
- nian4 yu3 wo4 long2 di3 ， er4 nian2 bao3 gong1 geng1 。
- shi4 gu4 yi3 shu2 guan1 ， jian4 jun1 wu4 ping2 ying2 。
- yao4 chen2 zhi4 an1 ce4 ， kai3 qie4 ru2 jia3 sheng1 。
- yuan4 wu2 si4 yang2 xiong2 ， ci2 fu4 cheng1 xi1 jing1 。

## 注释

## 译文

## 赏析
