---
id: chao-gong-su-li-ren-fu-chu-sang-zuo-shi-wen-zhi
title: 李仁甫除喪作詩問之
titlePinyin: li3 ren2 fu3 chu2 sang1 zuo4 shi1 wen4 zhi1
titleSlug: li-ren-fu-chu-sang-zuo-shi-wen-zhi
author: 晁公遡
authorPinyin: chao2 gong1 su4
authorSlug: chao-gong-su
dynasty: 宋
dynastyPinyin: song4
dynastySlug: song
tags: []
---

## 正文

- 閉門讀喪禮，荒庭蓬藋深。
- 愁雲聚隴首，悲風吹棘心。
- 隣里昨甚憂，哭踴恐不任。
- 近除二月禫，初御五日琴。
- 雖復瘦欒欒，衆語喜見今。
- 諒其念遺體，保此軀千金。
- 顧無瘍可沐，髮脫未勝簪。
- 稍當理衣冠，結綬且正襟。
- 渠家符璽郎，實冠翰墨林。
- 世業乏潤色，詔書行訪尋。
- 紬繹須史遷，校讎得劉歆。
- 再編中興詩，更載庭燎箴。
- 暇時侍君側，祈招誦愔愔。

## 拼音

- bi4 men2 du2 sang1 li3 ， huang1 ting2 peng2 diao4 shen1 。
- chou2 yun2 ju4 long3 shou3 ， bei1 feng1 chui1 ji2 xin1 。
- lin2 li3 zuo2 shen4 you1 ， ku1 yong3 kong3 bu2 ren4 。
- jin4 chu2 er4 yue4 dan4 ， chu1 yu4 wu3 ri4 qin2 。
- sui1 fu4 shou4 luan2 luan2 ， zhong4 yu3 xi3 jian4 jin1 。
- liang4 qi2 nian4 yi2 ti3 ， bao3 ci3 qu1 qian1 jin1 。
- gu4 wu2 yang2 ke3 mu4 ， fa4 tuo1 wei4 sheng4 zan1 。
- shao1 dang1 li3 yi1 guan1 ， jie2 shou4 qie3 zheng4 jin1 。
- qu2 jia1 fu2 xi3 lang2 ， shi2 guan1 han4 mo4 lin2 。
- shi4 ye4 fa2 run4 se4 ， zhao4 shu1 xing2 fang3 xun2 。
- chou1 yi4 xu1 shi3 qian1 ， xiao4 chou2 de2 liu2 xin1 。
- zai4 bian1 zhong1 xing1 shi1 ， geng4 zai4 ting2 liao2 zhen1 。
- xia2 shi2 shi4 jun1 ce4 ， qi2 zhao1 song4 yin1 yin1 。

## 注释

## 译文

## 赏析
