---
id: chao-gong-su-le-wen-zhou-zhong-zuo
title: 樂溫舟中作
titlePinyin: le4 wen1 zhou1 zhong1 zuo4
titleSlug: le-wen-zhou-zhong-zuo
author: 晁公遡
authorPinyin: chao2 gong1 su4
authorSlug: chao-gong-su
dynasty: 宋
dynastyPinyin: song4
dynastySlug: song
tags: []
---

## 正文

- 密雲卷雨歸空山，暮林接翅昏鴉還。
- 須臾水面明月出，滄江萬頃瑠璃寒。
- 波平汗漫天無風，水光月色相爲容。
- 臨流愛此無盡碧，乘月直下滄浪中。
- 江心石出高崔嵬，水作鏡面無停埃。
- 琉璃萬頃忽破碎，知是一葦橫江來。
- 中流與月更媚嫵，湛湛無聲翠光舞。
- 飄然長嘯順流下，櫂夫請留恐仙去。
- 姑令結纜寒沙邊，月方正中光入船。
- 洗杯索酒屬明月，今夕之樂寧非天。

## 拼音

- mi4 yun2 juan4 yu3 gui1 kong1 shan1 ， mu4 lin2 jie1 chi4 hun1 ya1 huan2 。
- xu1 yu2 shui3 mian4 ming2 yue4 chu1 ， cang1 jiang1 wan4 qing3 liu2 li2 han2 。
- bo1 ping2 han4 man4 tian1 wu2 feng1 ， shui3 guang1 yue4 se4 xiang4 wei2 rong2 。
- lin2 liu2 ai4 ci3 wu2 jin4 bi4 ， cheng2 yue4 zhi2 xia4 cang1 lang4 zhong1 。
- jiang1 xin1 shi2 chu1 gao1 cui1 wei2 ， shui3 zuo4 jing4 mian4 wu2 ting2 ai1 。
- liu2 li2 wan4 qing3 hu1 po4 sui4 ， zhi1 shi4 yi4 wei3 heng2 jiang1 lai2 。
- zhong1 liu2 yu3 yue4 geng4 mei4 wu3 ， zhan4 zhan4 wu2 sheng1 cui4 guang1 wu3 。
- piao1 ran2 chang2 xiao4 shun4 liu2 xia4 ， zhao4 fu1 qing3 liu2 kong3 xian1 qu4 。
- gu1 ling4 jie2 lan3 han2 sha1 bian1 ， yue4 fang1 zheng4 zhong1 guang1 ru4 chuan2 。
- xi3 bei1 suo3 jiu3 shu3 ming2 yue4 ， jin1 xi1 zhi1 le4 ning2 fei1 tian1 。

## 注释

## 译文

## 赏析
