---
id: chao-gong-su-xie-wang-yuan-cai-jian-hui-e-mei-shan-pu-sa-shi
title: 謝王元才見惠峨嵋山菩薩石
titlePinyin: xie4 wang2 yuan2 cai2 jian4 hui4 e2 mei2 shan1 pu2 sa4 shi2
titleSlug: xie-wang-yuan-cai-jian-hui-e-mei-shan-pu-sa-shi
author: 晁公遡
authorPinyin: chao2 gong1 su4
authorSlug: chao-gong-su
dynasty: 宋
dynastyPinyin: song4
dynastySlug: song
tags: []
---

## 正文

- 久聞光明山，下有太古雪。
- 大冬劇嚴凝，厚地愈融結。
- 崢嶸成層冰，千歲終不滅。
- 野翁因斸荒，得此走城闕。
- 初非人磨礲，真是天剞劂。
- 形模如圭長，顔色逾玉潔。
- 巨細皆晶熒，表裏俱洞澈。
- 或疑普賢化，誰得昆吾切。
- 太陽一照曜，神光時發越。
- 誠宜置宴坐，相伴修白業。
- 可配寒露壺，清泠濯明月。

## 拼音

- jiu3 wen2 guang1 ming2 shan1 ， xia4 you3 tai4 gu3 xue3 。
- da4 dong1 ju4 yan2 ning2 ， hou4 di4 yu4 rong2 jie2 。
- zheng1 rong2 cheng2 ceng2 bing1 ， qian1 sui4 zhong1 bu2 mie4 。
- ye3 weng1 yin1 zhu2 huang1 ， de2 ci3 zou3 cheng2 que4 。
- chu1 fei1 ren2 mo2 long2 ， zhen1 shi4 tian1 ji1 jue2 。
- xing2 mo2 ru2 gui1 chang2 ， yan2 se4 yu2 yu4 jie2 。
- ju4 xi4 jie1 jing1 ying2 ， biao3 li3 ju4 dong4 che4 。
- huo4 yi2 pu3 xian2 hua4 ， shui2 de2 kun1 wu2 qie4 。
- tai4 yang2 yi2 zhao4 yao4 ， shen2 guang1 shi2 fa1 yue4 。
- cheng2 yi2 zhi4 yan4 zuo4 ， xiang1 ban4 xiu1 bai2 ye4 。
- ke3 pei4 han2 lu4 hu2 ， qing1 ling2 zhuo2 ming2 yue4 。

## 注释

## 译文

## 赏析
