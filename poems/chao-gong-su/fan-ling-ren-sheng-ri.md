---
id: chao-gong-su-fan-ling-ren-sheng-ri
title: 范令人生日
titlePinyin: fan4 ling4 ren2 sheng1 ri4
titleSlug: fan-ling-ren-sheng-ri
author: 晁公遡
authorPinyin: chao2 gong1 su4
authorSlug: chao-gong-su
dynasty: 唐
dynastyPinyin: tang2
dynastySlug: tang
tags: [] 
---

## 正文

- 文正垂芳久，風流八葉蕭。
- 名傳慶歷頌，功冠寶元朝。
- 人物追三代，儀刑正百僚。
- 後來登玉筍，故自有霜條。
- 配德皆乘鳳，生賢必珥貂。
- 賦高梁苑雪，聲振浙江潮。
- 已慶生金社，俄聞夢紫霄。
- 飈車度弱水，絳節下陽寥。
- 溫潤珠無纇，清修玉不雕。
- 成家自褵結，高節陋琴挑。
- 靈匹期河漢，仙槎近斗杓。
- 擇夫得溫嶠，傳業繼班昭。
- 比物能吟絮，逢辰解頌椒。
- 早遵王吉儉，久去少君驕。
- 絳帳詩書在，朱絃律呂調。
- 行皆圖史應，步節珮環摇。
- 林下風姿遠，閨中禮法饒。
- 翟衣嚴象服，彤史嗣英飈。
- 夙御魚軒駕，和鳴鳳管簫。
- 清標矜竹潤，盛德頌桃夭。
- 八桂知同秀，三芝等後彫。
- 他年看洗髓，終不羨雲翹。

## 拼音

- wen2 zheng4 chui2 fang1 jiu3 ， feng1 liu2 ba1 ye4 xiao1 。
- ming2 chuan2 qing4 li4 song4 ， gong1 guan1 bao3 yuan2 chao2 。
- ren2 wu4 zhui1 san1 dai4 ， yi2 xing2 zheng4 bai3 liao2 。
- hou4 lai2 deng1 yu4 sun3 ， gu4 zi4 you3 shuang1 tiao2 。
- pei4 de2 jie1 cheng2 feng4 ， sheng1 xian2 bi4 er3 diao1 。
- fu4 gao1 liang2 yuan4 xue3 ， sheng1 zhen4 zhe4 jiang1 chao2 。
- yi3 qing4 sheng1 jin1 she4 ， e2 wen2 meng4 zi3 xiao1 。
- biao1 ju1 du4 ruo4 shui3 ， jiang4 jie2 xia4 yang2 liao2 。
- wen1 run4 zhu1 wu2 lei4 ， qing1 xiu1 yu4 bu4 diao1 。
- cheng2 jia1 zi4 li2 jie2 ， gao1 jie2 lou4 qin2 tiao1 。
- ling2 pi3 qi1 he2 han4 ， xian1 cha2 jin4 dou4 shao2 。
- ze2 fu1 de2 wen1 jiao4 ， chuan2 ye4 ji4 ban1 zhao1 。
- bi3 wu4 neng2 yin2 xu4 ， feng2 chen2 jie3 song4 jiao1 。
- zao3 zun1 wang2 ji2 jian3 ， jiu3 qu4 shao3 jun1 jiao1 。
- jiang4 zhang4 shi1 shu1 zai4 ， zhu1 xian2 lü4 lü3 diao4 。
- xing2 jie1 tu2 shi3 ying1 ， bu4 jie2 pei4 huan2 yao2 。
- lin2 xia4 feng1 zi1 yuan3 ， gui1 zhong1 li3 fa3 rao2 。
- zhai2 yi1 yan2 xiang4 fu2 ， tong2 shi3 si4 ying1 biao1 。
- su4 yu4 yu2 xuan1 jia4 ， he2 ming2 feng4 guan3 xiao1 。
- qing1 biao1 jin1 zhu2 run4 ， sheng4 de2 song4 tao2 yao1 。
- ba1 gui4 zhi1 tong2 xiu4 ， san1 zhi1 deng3 hou4 diao1 。
- ta1 nian2 kan4 xi3 sui3 ， zhong1 bu2 xian4 yun2 qiao2 。

## 注释

## 译文

## 赏析
