---
id: chao-gong-su-xi-zhang-zhong-jing-fan-yu-cai-zhong-jian-guo
title: 喜張仲景范與蔡仲見過
titlePinyin: xi3 zhang1 zhong4 jing3 fan4 yu3 cai4 zhong4 jian4 guo4
titleSlug: xi-zhang-zhong-jing-fan-yu-cai-zhong-jian-guo
author: 晁公遡
authorPinyin: chao2 gong1 su4
authorSlug: chao-gong-su
dynasty: 宋
dynastyPinyin: song4
dynastySlug: song
tags: []
---

## 正文

- 昔游房相湖，乃適與子逢。
- 迨其景將入，不盡湖所窮。
- 今子聯翩來，二難復相從。
- 散策破莓苔，循池詠芙蓉。
- 子勿謂池小，託之儋耳翁。
- 名重覺景勝，人賢增地雄。
- 老夫實自慶，得爲使君公。
- 飲食玻璃江，日汲水一鍾。
- 洗我崑崙心，充我雲夢胸。
- 巾車且少留，樂當與子同。
- 徑幽木陰茂，土腴蓮實豐。
- 凌波挽碧莖，剪房剝青蓬。
- 吾兄猶在遠，按節臨瀘戎。
- 吾亦思飄然，攝身乘清風。

## 拼音

- xi1 you2 fang2 xiang1 hu2 ， nai3 shi4 yu3 zi3 feng2 。
- dai4 qi2 jing3 jiang1 ru4 ， bu2 jin4 hu2 suo3 qiong2 。
- jin1 zi3 lian2 pian1 lai2 ， er4 nan2 fu4 xiang1 cong2 。
- san4 ce4 po4 mei2 tai2 ， xun2 chi2 yong3 fu2 rong2 。
- zi3 wu4 wei4 chi2 xiao3 ， tuo1 zhi1 dan1 er3 weng1 。
- ming2 zhong4 jue2 jing3 sheng4 ， ren2 xian2 zeng1 di4 xiong2 。
- lao3 fu1 shi2 zi4 qing4 ， de2 wei2 shi3 jun1 gong1 。
- yin3 shi2 bo1 li0 jiang1 ， ri4 ji2 shui3 yi4 zhong1 。
- xi3 wo3 kun1 lun2 xin1 ， chong1 wo3 yun2 meng4 xiong1 。
- jin1 ju1 qie3 shao3 liu2 ， le4 dang1 yu3 zi3 tong2 。
- jing4 you1 mu4 yin1 mao4 ， tu3 yu2 lian2 shi2 feng1 。
- ling2 bo1 wan3 bi4 jing4 ， jian3 fang2 bao1 qing1 peng2 。
- wu2 xiong1 you2 zai4 yuan3 ， an4 jie2 lin2 lu2 rong2 。
- wu2 yi4 si1 piao1 ran2 ， she4 shen1 cheng2 qing1 feng1 。

## 注释

## 译文

## 赏析
