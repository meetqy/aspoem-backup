---
id: chao-gong-su-li-ren-fu-he-yu-ru-zi-yun-shi-zai-yong-yun-ji-zhi
title: 李仁甫和予如字韻詩再用韻寄之
titlePinyin: li3 ren2 fu3 he2 yu3 ru2 zi4 yun4 shi1 zai4 yong4 yun4 ji4 zhi1
titleSlug: li-ren-fu-he-yu-ru-zi-yun-shi-zai-yong-yun-ji-zhi
author: 晁公遡
authorPinyin: chao2 gong1 su4
authorSlug: chao-gong-su
dynasty: 宋
dynastyPinyin: song4
dynastySlug: song
tags: []
---

## 正文

- 神州久陸沈，遂作蛇豕墟。
- 諸公頗憤激，日上平邊書。
- 覽書帝震怒，欲下雷霆誅。
- 金城築三洲，戈船浮五湖。
- 要令境土復，再似祖宗初。
- 誰其爲民言，世獨無郇模。
- 師克非在衆，正當戒不虞。
- 討論惟甲兵，此豈戰所須。
- 代思伊尹相，語憶皋陶都。
- 皮亡毛安附，體肆心自舒。
- 正宜詢褐父，難以訪綺襦。
- 君今幸得用，出駕班輪車。
- 爲民盍盡言，軒冕真塊蘇。
- 區區但投劾，何貴於爲儒。
- 春秋置桉上，開卷一軒渠。
- 儻能遵伯禽，焉在獲僑如。

## 拼音

- shen2 zhou1 jiu3 lu4 shen3 ， sui4 zuo4 she2 shi3 xu1 。
- zhu1 gong1 po1 fen4 ji1 ， ri4 shang4 ping2 bian1 shu1 。
- lan3 shu1 di4 zhen4 nu4 ， yu4 xia4 lei2 ting2 zhu1 。
- jin1 cheng2 zhu4 san1 zhou1 ， ge1 chuan2 fu2 wu3 hu2 。
- yao4 ling4 jing4 tu3 fu4 ， zai4 si4 zu3 zong0 chu1 。
- shui2 qi2 wei2 min2 yan2 ， shi4 du2 wu2 huan2 mo2 。
- shi1 ke4 fei1 zai4 zhong4 ， zheng4 dang1 jie4 bu4 yu2 。
- tao3 lun4 wei2 jia3 bing1 ， ci3 qi3 zhan4 suo3 xu1 。
- dai4 si1 yi1 yin3 xiang4 ， yu3 yi4 gao1 tao2 du1 。
- pi2 wang2 mao2 an1 fu4 ， ti3 si4 xin1 zi4 shu1 。
- zheng4 yi2 xun2 he4 fu4 ， nan2 yi3 fang3 qi3 ru2 。
- jun1 jin1 xing4 de2 yong4 ， chu1 jia4 ban1 lun2 ju1 。
- wei2 min2 he2 jin4 yan2 ， xuan1 mian3 zhen1 kuai4 su1 。
- qu1 qu1 dan4 tou2 he2 ， he2 gui4 wu1 wei2 ru2 。
- chun1 qiu1 zhi4 an1 shang4 ， kai1 juan4 yi4 xuan1 qu2 。
- tang3 neng2 zun1 bo2 qin2 ， yan1 zai4 huo4 qiao2 ru2 。

## 注释

## 译文

## 赏析
