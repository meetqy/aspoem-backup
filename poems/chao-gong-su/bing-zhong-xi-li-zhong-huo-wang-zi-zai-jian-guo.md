---
id: chao-gong-su-bing-zhong-xi-li-zhong-huo-wang-zi-zai-jian-guo
title: 病中喜李仲霍王子載見過
titlePinyin: bing4 zhong1 xi3 li3 zhong4 huo4 wang2 zi3 zai4 jian4 guo4
titleSlug: bing-zhong-xi-li-zhong-huo-wang-zi-zai-jian-guo
author: 晁公遡
authorPinyin: chao2 gong1 su4
authorSlug: chao-gong-su
dynasty: 宋
dynastyPinyin: song4
dynastySlug: song
tags: []
---

## 正文

- 春風餞餘寒，山雨留暝色。
- 杜門正卧病，俯仰空四壁。
- 庭空鳥雀至，窗破風雨入。
- 擁爐意無聊，胸次百憂集。
- 肉消時撫髀，嘯罷空抱膝。
- 戶外雲氣昏，春泥汚阡陌。
- 清晨履聲喧，不見車馬迹。
- 忽傳高軒過，未知當何適。
- 僕夫走告予，有客來問疾。
- 起迎屐齒折，頗覺心悅懌。
- 沈痾脫去體，陽氣滿大宅。
- 坐聞枚叟言，汗復淟然出。
- 平身拙自衛，外邪屢見襲。
- 昔嘗倦賓至，束带難自力。
- 今者乃不然，惟恐歸騎急。
- 向來謝交游，正乏君輩客。

## 拼音

- chun1 feng1 jian4 yu2 han2 ， shan1 yu3 liu2 ming2 se4 。
- du4 men2 zheng4 wo4 bing4 ， fu3 yang3 kong1 si4 bi4 。
- ting2 kong1 niao3 que4 zhi4 ， chuang1 po4 feng1 yu3 ru4 。
- yong1 lu2 yi4 wu2 liao2 ， xiong1 ci4 bai3 you1 ji2 。
- rou4 xiao1 shi2 fu3 bi4 ， xiao4 ba4 kong1 bao4 xi1 。
- hu4 wai4 yun2 qi4 hun1 ， chun1 ni2 wu1 qian1 mo4 。
- qing1 chen2 lü3 sheng1 xuan1 ， bu2 jian4 ju1 ma3 ji4 。
- hu1 chuan2 gao1 xuan1 guo4 ， wei4 zhi1 dang1 he2 shi4 。
- pu2 fu1 zou3 gao4 yu3 ， you3 ke4 lai2 wen4 ji2 。
- qi3 ying2 ji1 chi3 zhe2 ， po1 jue2 xin1 yue4 yi4 。
- shen3 ke1 tuo1 qu4 ti3 ， yang2 qi4 man3 da4 zhai2 。
- zuo4 wen2 mei2 sou3 yan2 ， han4 fu4 tian3 ran2 chu1 。
- ping2 shen1 zhuo1 zi4 wei4 ， wai4 ye2 lü3 jian4 xi2 。
- xi1 chang2 juan4 bin1 zhi4 ， shu4 dai4 nan2 zi4 li4 。
- jin1 zhe3 nai3 bu4 ran2 ， wei2 kong3 gui1 qi2 ji2 。
- xiang4 lai2 xie4 jiao1 you2 ， zheng4 fa2 jun1 bei4 ke4 。

## 注释

## 译文

## 赏析
