---
id: li-zhi-xiao-su-xian-sheng-jiu-san-zhang-zi-si-jian-bai-qi-ju-lang-quan-zhong-shu-she-ren-zhi-zuo-shi-yi-he
title: 小蘇先生九三丈自司諫拜起居郎權中書舍人廌作詩以賀
titlePinyin: xiao3 su1 xian1 sheng0 jiu3 san1 zhang4 zi4 si1 jian4 bai4 qi3 ju1 lang2 quan2 zhong1 shu1 she4 ren2 zhi4 zuo4 shi1 yi3 he4
titleSlug: xiao-su-xian-sheng-jiu-san-zhang-zi-si-jian-bai-qi-ju-lang-quan-zhong-shu-she-ren-zhi-zuo-shi-yi-he
author: 李廌
authorPinyin: li3 zhi4
authorSlug: li-zhi
dynasty: 宋
dynastyPinyin: song4
dynastySlug: song
tags: []
---

## 正文

- 孝治依文母，皇圖錫聖王。
- 虛心思啟沃，妙選盡忠良。
- 近侍崇儒術，先生被寵光。
- 周邦柱下史，魏闕紫微郎。
- 禁殿聯常棣，天池浴鳳凰。
- 揮毫青瑣闥，簪筆御爐香。
- 德鎮千鈞重，文輝萬丈長。
- 昌時逢式穀，吾道喜彌彰。
- 視草嚴宸暮，論思子夜央。
- 槐邊星轉角，花底鷺分行。
- 豈但居華省，行聞上玉堂。
- 終期衮衣拜，慰此士夫望。

## 拼音

- xiao4 zhi4 yi1 wen2 mu3 ， huang2 tu2 xi1 sheng4 wang2 。
- xu1 xin1 si0 qi3 wo4 ， miao4 xuan3 jin4 zhong1 liang2 。
- jin4 shi4 chong2 ru2 shu4 ， xian1 sheng0 bei4 chong3 guang1 。
- zhou1 bang1 zhu4 xia4 shi3 ， wei4 que4 zi3 wei1 lang2 。
- jin4 dian4 lian2 chang2 di4 ， tian1 chi2 yu4 feng4 huang2 。
- hui1 hao2 qing1 suo3 ta4 ， zan1 bi3 yu4 lu2 xiang1 。
- de2 zhen4 qian1 jun1 zhong4 ， wen2 hui1 wan4 zhang4 chang2 。
- chang1 shi2 feng2 shi4 gu3 ， wu2 dao4 xi3 mi2 zhang1 。
- shi4 cao3 yan2 chen2 mu4 ， lun4 si1 zi3 ye4 yang1 。
- huai2 bian1 xing1 zhuan3 jiao3 ， hua1 di3 lu4 fen1 hang2 。
- qi3 dan4 ju1 hua2 sheng3 ， xing2 wen2 shang4 yu4 tang2 。
- zhong1 qi1 gun3 yi1 bai4 ， wei4 ci3 shi4 fu1 wang4 。

## 注释

## 译文

## 赏析
