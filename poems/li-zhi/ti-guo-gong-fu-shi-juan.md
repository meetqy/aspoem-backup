---
id: li-zhi-ti-guo-gong-fu-shi-juan
title: 題郭功甫詩卷
titlePinyin: ti2 guo1 gong1 fu3 shi1 juan4
titleSlug: ti-guo-gong-fu-shi-juan
author: 李廌
authorPinyin: li3 zhi4
authorSlug: li-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 山人跨魚天上來，識者珍重愚者猜。
- 或呼文舉異童子，林宗獨謂王佐材。
- 蚩蚩衆目如瞽矇，白馬羽雪皆皚皚。
- 古有仁賢不愚者，舉足疐路心徘徊。
- 桐城明府住姑孰，襟裾蕭灑天與才。
- 讒言屢改耻自雪，政事報成羞援媒。
- 臨川先生久知己，十年執政居公台。
- 橫飛後生盡豪俊，往往拔越自草萊。
- 洪爐造化豈一端，如何不與珽填坯。
- 盛朝能詩可屈指，少師僕射蘇與梅。
- 少師新爲地下客，蘇梅骨化成塵灰。
- 金陵僕射今已老，班班絲雪侵頤腮。
- 當今儒生迂此道，如使杞柳爲棬杯。
- 好古愛詩惟有君，獨使筆力驚風雷。
- 清音繞齒嚼鳴玉，爛光滿紙如瓊瑰。
- 古原夜燒光奪月，立使萬物有灰煤。
- 清泉潄石白鑿鑿，湍落急瀨成淵洄。
- 才雄句險駭人膽，九月秋水灧澦堆。
- 有時清貞叩玄關，至誠直可歆郊禖。
- 公才穎栗公望異，牢落下位命何乖。
- 豈無白虹夜貫斗，猶使寶劍豐城埋。
- 幾年令尉困下國，板簡青衫趨郡階。
- 猶將富貴委脫轂，苟不知命安爲懷。
- 竹溪逸人杜陵翁，當年得意稱壯哉。
- 直言時病傲宮禁，謂可立致青雲階。
- 公行孰避蹲草虎，由徑不畏當路豺。
- 輸忠獻策恃才藻，宰輔切齒全班排。
- 遂離黼座謫千里，翻疑方直爲禍胎。
- 杳如躡雲上幽頂，文石嵲屼懸虛崖。
- 下視黑潭鰐魚窟，山雨潤澤浮蒼苔。
- 臨危惴惴懼石隕，况更步滑粘青鞋。
- 上愬逄怒下見誚，慍望寧與羣小偕。
- 秋江接天夜如練，桂宮隠見瓊瑶臺。
- 泛舟夜披紫綺裘，興發鼓枻傾金罍。
- 岸人疑是王子猷，美女揶揄言謔諧。
- 滄浪水深波浪闊，醉謂止可探一柴。
- 徜徉濯纓傲巨浸，掬月不得翻委骸。
- 上皇雖悼屈平善，千載乃得爲朋儕。
- 秋霜何草不玄黄，蜀山戌削青崔嵬。
- 馬如蹇馿不慣遠，陟險色變成豗隤。
- 閣道繁霜曉成澌，古壑暴雨飛陰霾。
- 散關野哭夜悲怨，倏見鬼燐明巖隈。
- 長蛇食象留齒骨，猛虎噬人餘釧釵。
- 故人招庇豈憚遠，軍謀宥密惟參陪。
- 春雨霢霂興槁苗，膏潤不及枯根荄。
- 正風寢熄雅頌廢，吾言來自單于垓。
- 古今廄馬詎爲匹，驊騮駰駱駑與騋。
- 力良調俊惟騏驥，李杜故得其梧魁。
- 前輩攀轅讓馳道，下石夾轂謙爭推。
- 二公當年走聲價，日月左運天旋回。
- 方今明時廢聲律，將使湮淪如燼煨。
- 非君鼓吹力主持，是道不世將傾頹。
- 關西鄙夫懷此憤，白石空煉如女媧。
- 命違時否口常鈍，如掛風鐸環堵齋。
- 安得獻言彤庭下，出入金馬如皋枚。
- 秉鈞廟堂司慘舒，建旌立節如張裴。
- 古云能詩多坎軻，苟或信矣良可哀。
- 儻使文章敵天下，再使神禹驅秦淮。

## 拼音

- shan1 ren2 kua4 yu2 tian1 shang4 lai2 ， shi2 zhe3 zhen1 zhong4 yu2 zhe3 cai1 。
- huo4 hu1 wen2 ju3 yi4 tong2 zi3 ， lin2 zong1 du2 wei4 wang2 zuo3 cai2 。
- chi1 chi1 zhong4 mu4 ru2 gu3 meng1 ， bai2 ma3 yu3 xue3 jie1 ai2 ai2 。
- gu3 you3 ren2 xian2 bu4 yu2 zhe3 ， ju3 zu2 di4 lu4 xin1 pai2 huai2 。
- tong2 cheng2 ming2 fu3 zhu4 gu1 shu2 ， jin1 ju1 xiao1 sa3 tian1 yu3 cai2 。
- chan2 yan2 lü3 gai3 chi3 zi4 xue3 ， zheng4 shi4 bao4 cheng2 xiu1 yuan2 mei2 。
- lin2 chuan1 xian1 sheng0 jiu3 zhi1 ji3 ， shi2 nian2 zhi2 zheng4 ju1 gong1 tai2 。
- heng2 fei1 hou4 sheng1 jin4 hao2 jun4 ， wang3 wang3 ba2 yue4 zi4 cao3 lai2 。
- hong2 lu2 zao4 hua4 qi3 yi4 duan1 ， ru2 he2 bu4 yu3 ting3 tian2 pi1 。
- sheng4 chao2 neng2 shi1 ke3 qu1 zhi3 ， shao3 shi1 pu2 she4 su1 yu3 mei2 。
- shao3 shi1 xin1 wei2 di4 xia4 ke4 ， su1 mei2 gu3 hua4 cheng2 chen2 hui1 。
- jin1 ling2 pu2 she4 jin1 yi3 lao3 ， ban1 ban1 si1 xue3 qin1 yi2 sai1 。
- dang1 jin1 ru2 sheng1 yu1 ci3 dao4 ， ru2 shi3 qi3 liu3 wei2 quan1 bei1 。
- hao3 gu3 ai4 shi1 wei2 you3 jun1 ， du2 shi3 bi3 li4 jing1 feng1 lei2 。
- qing1 yin1 rao4 chi3 jiao2 ming2 yu4 ， lan4 guang1 man3 zhi3 ru2 qiong2 gui1 。
- gu3 yuan2 ye4 shao1 guang1 duo2 yue4 ， li4 shi3 wan4 wu4 you3 hui1 mei2 。
- qing1 quan2 shu4 shi2 bai2 zao2 zao2 ， tuan1 luo4 ji2 lai4 cheng2 yuan1 hui2 。
- cai2 xiong2 ju4 xian3 hai4 ren2 dan3 ， jiu3 yue4 qiu1 shui3 yan4 yu4 dui1 。
- you3 shi2 qing1 zhen1 kou4 xuan2 guan1 ， zhi4 cheng2 zhi2 ke3 xin1 jiao1 mei2 。
- gong1 cai2 ying3 li4 gong1 wang4 yi4 ， lao2 luo4 xia4 wei4 ming4 he2 guai1 。
- qi3 wu2 bai2 hong2 ye4 guan4 dou4 ， you2 shi3 bao3 jian4 feng1 cheng2 mai2 。
- ji1 nian2 ling4 wei4 kun4 xia4 guo2 ， ban3 jian3 qing1 shan1 qu1 jun4 jie1 。
- you2 jiang1 fu4 gui4 wei3 tuo1 gu3 ， gou3 bu4 zhi1 ming4 an1 wei2 huai2 。
- zhu2 xi1 yi4 ren2 du4 ling2 weng1 ， dang1 nian2 de2 yi4 cheng1 zhuang4 zai1 。
- zhi2 yan2 shi2 bing4 ao4 gong1 jin4 ， wei4 ke3 li4 zhi4 qing1 yun2 jie1 。
- gong1 xing2 shu2 bi4 dun1 cao3 hu3 ， you2 jing4 bu2 wei4 dang1 lu4 chai2 。
- shu1 zhong1 xian4 ce4 shi4 cai2 zao3 ， zai3 fu3 qie4 chi3 quan2 ban1 pai2 。
- sui4 li2 fu3 zuo4 zhe2 qian1 li3 ， fan1 yi2 fang1 zhi2 wei2 huo4 tai1 。
- yao3 ru2 nie4 yun2 shang4 you1 ding3 ， wen2 shi2 nie4 wu4 xuan2 xu1 ya2 。
- xia4 shi4 hei1 tan2 e4 yu2 ku1 ， shan1 yu3 run4 ze2 fu2 cang1 tai2 。
- lin2 wei1 zhui4 zhui4 ju4 shi2 yun3 ， kuang4 geng4 bu4 hua2 nian2 qing1 xie2 。
- shang4 shuo4 pang2 nu4 xia4 jian4 qiao4 ， yun4 wang4 ning2 yu3 qun2 xiao3 xie2 。
- qiu1 jiang1 jie1 tian1 ye4 ru2 lian4 ， gui4 gong1 yin3 jian4 qiong2 yao2 tai2 。
- fan4 zhou1 ye4 pi1 zi3 qi3 qiu2 ， xing1 fa1 gu3 yi4 qing1 jin1 lei2 。
- an4 ren2 yi2 shi4 wang2 zi3 you2 ， mei3 nü3 ye2 yu2 yan2 xue4 xie2 。
- cang1 lang4 shui3 shen1 bo1 lang4 kuo4 ， zui4 wei4 zhi3 ke3 tan4 yi4 chai2 。
- chang2 yang2 zhuo2 ying1 ao4 ju4 jin4 ， ju1 yue4 bu4 de2 fan1 wei3 hai2 。
- shang4 huang2 sui1 dao4 qu1 ping2 shan4 ， qian1 zai4 nai3 de2 wei2 peng2 chai2 。
- qiu1 shuang1 he2 cao3 bu4 xuan2 huang2 ， shu3 shan1 xu1 xiao1 qing1 cui1 wei2 。
- ma3 ru2 jian3 lu2 bu2 guan4 yuan3 ， zhi4 xian3 se4 bian4 cheng2 hui1 tui2 。
- ge2 dao4 fan2 shuang1 xiao3 cheng2 si1 ， gu3 he4 bao4 yu3 fei1 yin1 mai2 。
- san4 guan1 ye3 ku1 ye4 bei1 yuan4 ， shu1 jian4 gui3 lin2 ming2 yan2 wei1 。
- chang2 she2 shi2 xiang4 liu2 chi3 gu3 ， meng3 hu3 shi4 ren2 yu2 chuan4 chai1 。
- gu4 ren2 zhao1 bi4 qi3 dan4 yuan3 ， jun1 mou2 you4 mi4 wei2 can1 pei2 。
- chun1 yu3 mai4 mu4 xing1 gao3 miao2 ， gao1 run4 bu4 ji2 ku1 gen1 gai1 。
- zheng4 feng1 qin3 xi1 ya3 song4 fei4 ， wu2 yan2 lai2 zi4 dan1 yu2 gai1 。
- gu3 jin1 jiu4 ma3 ju4 wei2 pi3 ， hua2 liu2 yin1 luo4 nu2 yu3 lai2 。
- li4 liang2 diao4 jun4 wei2 qi2 ji4 ， li3 du4 gu4 de2 qi2 wu2 kui2 。
- qian2 bei4 pan1 yuan2 rang4 chi2 dao4 ， xia4 shi2 jia1 gu3 qian1 zheng1 tui1 。
- er4 gong1 dang1 nian2 zou3 sheng1 jia4 ， ri4 yue4 zuo3 yun4 tian1 xuan2 hui2 。
- fang1 jin1 ming2 shi2 fei4 sheng1 lü4 ， jiang1 shi3 yan1 lun2 ru2 jin4 wei1 。
- fei1 jun1 gu3 chui1 li4 zhu3 chi2 ， shi4 dao4 bu2 shi4 jiang1 qing1 tui2 。
- guan1 xi1 bi3 fu1 huai2 ci3 fen4 ， bai2 shi2 kong1 lian4 ru2 nü3 wa1 。
- ming4 wei2 shi2 fou3 kou3 chang2 dun4 ， ru2 gua4 feng1 duo2 huan2 du3 zhai1 。
- an1 de2 xian4 yan2 tong2 ting2 xia4 ， chu1 ru4 jin1 ma3 ru2 gao1 mei2 。
- bing3 jun1 miao4 tang2 si1 can3 shu1 ， jian4 jing1 li4 jie2 ru2 zhang1 pei2 。
- gu3 yun2 neng2 shi1 duo1 kan3 ke1 ， gou3 huo4 xin4 yi3 liang2 ke3 ai1 。
- tang3 shi3 wen2 zhang1 di2 tian1 xia4 ， zai4 shi3 shen2 yu3 qu1 qin2 huai2 。

## 注释

## 译文

## 赏析
