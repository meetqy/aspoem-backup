---
id: li-zhi-yi-wu-lu
title: 憶吾廬
titlePinyin: yi4 wu2 lu2
titleSlug: yi-wu-lu
author: 李廌
authorPinyin: li3 zhi4
authorSlug: li-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 繆挾經世策，蚤衰甘湮淪。
- 吾廬有佳趣，一廛良可親。
- 茂林修竹地，青山白雲人。
- 塵埃付捷徑，風波委要津。
- 吾心如皦日，外物任浮雲。
- 久厭牛馬走，欲令鷗鷺馴。
- 歲月既荏苒，功名定因循。
- 執鞭吾弗能，得乘豈所欣。
- 畎畝樂可必，糟糠奚用勤。
- 泥龜喜曳尾，生芻恥屢陳。
- 束濕雖有術，末路復誰因。
- 願爲海底泥，肯羨山上塵。

## 拼音

- mou2 xie2 jing1 shi4 ce4 ， zao3 shuai1 gan1 yan1 lun2 。
- wu2 lu2 you3 jia1 qu4 ， yi4 chan2 liang2 ke3 qin1 。
- mao4 lin2 xiu1 zhu2 di4 ， qing1 shan1 bai2 yun2 ren2 。
- chen2 ai1 fu4 jie2 jing4 ， feng1 bo1 wei3 yao4 jin1 。
- wu2 xin1 ru2 jiao3 ri4 ， wai4 wu4 ren4 fu2 yun2 。
- jiu3 yan4 niu2 ma3 zou3 ， yu4 ling4 ou1 lu4 xun4 。
- sui4 yue4 ji4 ren3 ran3 ， gong1 ming2 ding4 yin1 xun2 。
- zhi2 bian1 wu2 fu2 neng2 ， de2 cheng2 qi3 suo3 xin1 。
- quan3 mu3 le4 ke3 bi4 ， zao1 kang1 xi1 yong4 qin2 。
- ni2 gui1 xi3 ye4 wei3 ， sheng1 chu2 chi3 lü3 chen2 。
- shu4 shi1 sui1 you3 shu4 ， mo4 lu4 fu4 shui2 yin1 。
- yuan4 wei2 hai3 di3 ni2 ， ken3 xian4 shan1 shang4 chen2 。

## 注释

## 译文

## 赏析
