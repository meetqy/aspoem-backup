---
id: li-zhi-zuo-sai-shang-she-lie-xing
title: 作塞上射獵行
titlePinyin: zuo4 sai4 shang4 she4 lie4 xing2
titleSlug: zuo-sai-shang-she-lie-xing
author: 李廌
authorPinyin: li3 zhi4
authorSlug: li-zhi
dynasty: 宋
dynastyPinyin: song4
dynastySlug: song
tags: []
---

## 正文

- 塞雲委地如潑墨，惡風吹沙變黄黑。
- 紫髯將軍柳葉甲，銀騣護闌白玉勒。
- 鐵林子弟八九千，飲馬渡橋過河北。
- 沙漠黓地古戰場，寸草不生地皮赤。
- 將軍指呼令鼓鼙，旌旆悠悠動堅壁。
- 壯夫露股挾纊溫，蕃馬鞘脚寒有力。
- 龜手荷戈指欲墜，氣結冰凌滿須歷。
- 前驅蕭蕭近林翳，軍聲業業震金革。
- 怪狐跳梁罔兩避，虎豹驚駭喪膽魄。
- 山根淺草枯槎枒，隠隠葉下見兔跡。
- 武夫張罝四散逐，雙兔雌雄中金鏑。
- 自云舍矢不失馳，手持雙兔有德色。
- 凱旋如殪大兕歸，喜非詭遇無所獲。
- 常聞武功貴時習，忘戰必危欲定國。
- 蒐田以時選車徒，士卒素練務嚴翼。
- 季冬物成農事休，民閒庶類亦蕃殖。
- 泮上虎臣獻俘馘，淮夷攸服遠人格。
- 悲夫王澤寖熄多鬼蜮，蒙恬白起爲民賊。
- 君不見長平鬼哭萬人塚，擊破秦坑髑髏白。

## 拼音

- sai1 yun2 wei3 di4 ru2 po1 mo4 ， e4 feng1 chui1 sha1 bian4 huang2 hei1 。
- zi3 ran2 jiang1 jun1 liu3 ye4 jia3 ， yin2 zong1 hu4 lan2 bai2 yu4 le4 。
- tie3 lin2 zi0 di4 ba1 jiu3 qian1 ， yin3 ma3 du4 qiao2 guo4 he2 bei3 。
- sha1 mo4 yi4 di4 gu3 zhan4 chang3 ， cun4 cao3 bu4 sheng1 di4 pi2 chi4 。
- jiang1 jun1 zhi3 hu1 ling4 gu3 pi2 ， jing1 pei4 you1 you1 dong4 jian1 bi4 。
- zhuang4 fu1 lu4 gu3 xie2 kuang4 wen1 ， fan1 ma3 qiao4 jiao3 han2 you3 li4 。
- gui1 shou3 he2 ge1 zhi3 yu4 zhui4 ， qi4 jie2 bing1 ling2 man3 xu1 li4 。
- qian2 qu1 xiao1 xiao1 jin4 lin2 yi4 ， jun1 sheng1 ye4 ye4 zhen4 jin1 ge2 。
- guai4 hu2 tiao4 liang2 wang3 liang3 bi4 ， hu3 bao4 jing1 hai4 sang1 dan3 po4 。
- shan1 gen1 qian3 cao3 ku1 cha2 ya1 ， yin3 yin3 ye4 xia4 jian4 tu4 ji4 。
- wu3 fu1 zhang1 ju1 si4 san4 zhu2 ， shuang1 tu4 ci2 xiong2 zhong1 jin1 di2 。
- zi4 yun2 she4 shi3 bu4 shi1 chi2 ， shou3 chi2 shuang1 tu4 you3 de2 se4 。
- kai3 xuan2 ru2 yi4 da4 si4 gui1 ， xi3 fei1 gui3 yu4 wu2 suo3 huo4 。
- chang2 wen2 wu3 gong1 gui4 shi2 xi2 ， wang4 zhan4 bi4 wei1 yu4 ding4 guo2 。
- sou1 tian2 yi3 shi2 xuan3 ju1 tu2 ， shi4 zu2 su4 lian4 wu4 yan2 yi4 。
- ji4 dong1 wu4 cheng2 nong2 shi4 xiu1 ， min2 xian2 shu4 lei4 yi4 fan1 zhi2 。
- pan4 shang4 hu3 chen2 xian4 fu2 guo2 ， huai2 yi2 you1 fu2 yuan3 ren2 ge2 。
- bei1 fu1 wang2 ze2 jin4 xi1 duo1 gui3 yu4 ， meng2 tian2 bai2 qi3 wei2 min2 zei2 。
- jun1 bu2 jian4 chang2 ping2 gui3 ku1 wan4 ren2 zhong3 ， ji1 po4 qin2 keng1 du2 lou2 bai2 。

## 注释

## 译文

## 赏析
