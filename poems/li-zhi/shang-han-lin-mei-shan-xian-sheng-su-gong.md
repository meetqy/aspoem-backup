---
id: li-zhi-shang-han-lin-mei-shan-xian-sheng-su-gong
title: 上翰林眉山先生蘇公
titlePinyin: shang4 han4 lin2 mei2 shan1 xian1 sheng0 su1 gong1
titleSlug: shang-han-lin-mei-shan-xian-sheng-su-gong
author: 李廌
authorPinyin: li3 zhi4
authorSlug: li-zhi
dynasty: 宋
dynastyPinyin: song4
dynastySlug: song
tags: []
---

## 正文

- 佑聖生賢佐，天心在撫民。
- 昌期膺治運，穀旦降元臣。
- 四序功成晚，三台耀拱辰。
- 嚴凝氣剛勁，謇諤性忠純。
- 凜凜風霜操，優優雨露仁。
- 高才映今古，妙學洞天人。
- 黼黻文華國，淵源德潤身。
- 四朝師令望，百辟仰清塵。
- 射策明三道，觀光耀九賓。
- 咸知帝賚說，復誦嶽生申。
- 視草金鑾殿，登庸鳳詔春。
- 夔龍名不隕，魯衛政相因。
- 交蔭槐陰茂，聯華棣萼親。
- 廟堂熙帝載，衮繡並天倫。
- 政柄勞無憚，侯邦逸久均。
- 偃藩心固樂，調鼎味宜新。
- 上宰虛黄閣，除書下紫宸。
- 百神懷景福，萬化入鴻鈞。
- 陰德施黎庶，休功格昊旻。
- 自當侔带礪，詎止約松椿。
- 賤士睎高躅，趨風愧下陳。
- 願言千萬壽，獻頌敢辭頻。

## 拼音

- you4 sheng4 sheng1 xian2 zuo3 ， tian1 xin1 zai4 fu3 min2 。
- chang1 qi1 ying1 zhi4 yun4 ， gu3 dan4 jiang4 yuan2 chen2 。
- si4 xu4 gong1 cheng2 wan3 ， san1 tai2 yao4 gong3 chen2 。
- yan2 ning2 qi4 gang1 jin4 ， jian3 e4 xing4 zhong1 chun2 。
- lin3 lin3 feng1 shuang1 cao1 ， you1 you1 yu3 lu4 ren2 。
- gao1 cai2 ying4 jin1 gu3 ， miao4 xue2 dong4 tian1 ren2 。
- fu3 fu2 wen2 hua2 guo2 ， yuan1 yuan2 de2 run4 shen1 。
- si4 chao2 shi1 ling4 wang4 ， bai3 pi4 yang3 qing1 chen2 。
- she4 ce4 ming2 san1 dao4 ， guan1 guang1 yao4 jiu3 bin1 。
- xian2 zhi1 di4 lai4 shuo1 ， fu4 song4 yue4 sheng1 shen1 。
- shi4 cao3 jin1 luan2 dian4 ， deng1 yong1 feng4 zhao4 chun1 。
- kui2 long2 ming2 bu4 yun3 ， lu3 wei4 zheng4 xiang1 yin1 。
- jiao1 yin1 huai2 yin1 mao4 ， lian2 hua2 di4 e4 qin1 。
- miao4 tang2 xi1 di4 zai4 ， gun3 xiu4 bing4 tian1 lun2 。
- zheng4 bing3 lao2 wu2 dan4 ， hou2 bang1 yi4 jiu3 jun1 。
- yan3 fan1 xin1 gu4 le4 ， diao4 ding3 wei4 yi2 xin1 。
- shang4 zai3 xu1 huang2 ge2 ， chu2 shu1 xia4 zi3 chen2 。
- bai3 shen2 huai2 jing3 fu2 ， wan4 hua4 ru4 hong2 jun1 。
- yin1 de2 shi1 li2 shu4 ， xiu1 gong1 ge2 hao4 min2 。
- zi4 dang1 mou2 dai4 li4 ， ju4 zhi3 yue1 song1 chun1 。
- jian4 shi4 xi1 gao1 zhu2 ， qu1 feng1 kui4 xia4 chen2 。
- yuan4 yan2 qian1 wan4 shou4 ， xian4 song4 gan3 ci2 bin1 。

## 注释

## 译文

## 赏析
