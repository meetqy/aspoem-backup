---
id: li-zhi-shi-zhan-he-zai-hong-zha
title: 石棧河在洪閘
titlePinyin: shi2 zhan4 he2 zai4 hong2 zha2
titleSlug: shi-zhan-he-zai-hong-zha
author: 李廌
authorPinyin: li3 zhi4
authorSlug: li-zhi
dynasty: 宋
dynastyPinyin: song4
dynastySlug: song
tags: []
---

## 正文

- 奔騰龍嶠麓，深壑斷如截。
- 石棧架寒溪，盤陀卧精鐵。
- 從衡布方楚，片段髮文裂。
- 平如中唐甓，罅密不容泄。
- 南巖盡奇險，萬狀森羅列。
- 或如巨獸蹲，或類巴蛇囓。
- 哀泉瀉飛磴，流沫常噴雪。
- 山骨靜無塵，泓澄碧潭澈。
- 魚龍不敢宅，中有千古月。
- 壯哉天地間，此險詎勞設。
- 乃知山水心，自欲爲勝絕。
- 我陪勝士游，茲名因不滅。

## 拼音

- ben1 teng2 long2 jiao4 lu4 ， shen1 he4 duan4 ru2 jie2 。
- shi2 zhan4 jia4 han2 xi1 ， pan2 tuo2 wo4 jing1 tie3 。
- cong2 heng2 bu4 fang1 chu3 ， pian4 duan4 fa4 wen2 lie4 。
- ping2 ru2 zhong1 tang2 pi4 ， xia4 mi4 bu4 rong2 xie4 。
- nan2 yan2 jin4 qi2 xian3 ， wan4 zhuang4 sen1 luo2 lie4 。
- huo4 ru2 ju4 shou4 dun1 ， huo4 lei4 ba1 she2 nie4 。
- ai1 quan2 xie4 fei1 deng4 ， liu2 mo4 chang2 pen1 xue3 。
- shan1 gu3 jing4 wu2 chen2 ， hong2 cheng2 bi4 tan2 che4 。
- yu2 long2 bu4 gan3 zhai2 ， zhong1 you3 qian1 gu3 yue4 。
- zhuang4 zai1 tian1 di4 jian4 ， ci3 xian3 ju4 lao2 she4 。
- nai3 zhi1 shan1 shui3 xin1 ， zi4 yu4 wei2 sheng4 jue2 。
- wo3 pei2 sheng4 shi4 you2 ， zi1 ming2 yin1 bu2 mie4 。

## 注释

## 译文

## 赏析
