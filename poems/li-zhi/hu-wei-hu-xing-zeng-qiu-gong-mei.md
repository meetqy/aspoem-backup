---
id: li-zhi-hu-wei-hu-xing-zeng-qiu-gong-mei
title: 胡爲乎行贈丘公美
titlePinyin: hu2 wei2 hu1 xing2 zeng4 qiu1 gong1 mei3
titleSlug: hu-wei-hu-xing-zeng-qiu-gong-mei
author: 李廌
authorPinyin: li3 zhi4
authorSlug: li-zhi
dynasty: 宋
dynastyPinyin: song4
dynastySlug: song
tags: []
---

## 正文

- 吁嗟憧憧之民兮，何終身不靈耶。
- 不能揮毫縻青天耀白日，胡爲乎布衣韋带事讀書。
- 不能坐窮廬運籌算，胡爲乎騎馬試劍輕其軀。
- 項籍耻作百夫勇，禹行舜趣猶賤儒。
- 憊乎四支愁五臟，不能成功竟何如，胡爲乎直待臨老空嗟吁。
- 盍歸乎來，盍歸乎來。
- 長橋繫白鯉，擺尾向天台。
- 風流李北海，雄望摩九垓。
- 長卿向窮時，尚爲臨邛咍。
- 北邙古墓空蒿萊，胡爲乎須上黄金臺。

## 拼音

- xu1 jie1 chong1 chong1 zhi1 min2 xi1 ， he2 zhong1 shen1 bu4 ling2 ye1 。
- bu4 neng2 hui1 hao2 mi2 qing1 tian1 yao4 bai2 ri4 ， hu2 wei2 hu1 bu4 yi1 wei2 dai4 shi4 du2 shu1 。
- bu4 neng2 zuo4 qiong2 lu2 yun4 chou2 suan4 ， hu2 wei2 hu1 qi2 ma3 shi4 jian4 qing1 qi2 qu1 。
- xiang4 ji2 chi3 zuo4 bai3 fu1 yong3 ， yu3 xing2 shun4 qu4 you2 jian4 ru2 。
- bei4 hu1 si4 zhi1 chou2 wu3 zang4 ， bu4 neng2 cheng2 gong1 jing4 he2 ru2 ， hu2 wei2 hu1 zhi2 dai4 lin2 lao3 kong1 jie1 xu1 。
- he2 gui1 hu1 lai2 ， he2 gui1 hu1 lai2 。
- chang2 qiao2 xi4 bai2 li3 ， bai3 wei3 xiang4 tian1 tai2 。
- feng1 liu2 li3 bei3 hai3 ， xiong2 wang4 mo2 jiu3 gai1 。
- chang2 qing1 xiang4 qiong2 shi2 ， shang4 wei2 lin2 qiong2 hai1 。
- bei3 mang2 gu3 mu4 kong1 hao1 lai2 ， hu2 wei2 hu1 xu1 shang4 huang2 jin1 tai2 。

## 注释

## 译文

## 赏析
