---
id: li-zhi-yi-gu-hua-guan-yin-yi-mei-zi-shi-yan-ge
title: 以古畫觀音易眉子石硯歌
titlePinyin: yi3 gu3 hua4 guan1 yin1 yi4 mei2 zi3 shi2 yan4 ge1
titleSlug: yi-gu-hua-guan-yin-yi-mei-zi-shi-yan-ge
author: 李廌
authorPinyin: li3 zhi4
authorSlug: li-zhi
dynasty: 宋
dynastyPinyin: song4
dynastySlug: song
tags: []
---

## 正文

- 疇昔翰林蘇謫仙，溪藤寫贈眉石篇。
- 欲尋此硯副此什，婺源烟水空茫然。
- 君家寶硯多奇石，一一玄圭與蒼璧。
- 此硯初來衆硯疑，厠居末品真可惜。
- 寶林大士千億身，吾家古畫妙入神。
- 欲持吾畫易君硯，庶幾速證西來因。
- 我持君硯復何爲，嵩山之陽潁水湄。
- 茹藜咀藿坐蓬蓽，潄流枕石書新詩。
- 萬事推遷皆傳舍，世間孰是常存者，畫硯伊余聊稅駕。

## 拼音

- chou2 xi1 han4 lin2 su1 zhe2 xian1 ， xi1 teng2 xie3 zeng4 mei2 shi2 pian1 。
- yu4 xun2 ci3 yan4 fu4 ci3 shen2 ， wu4 yuan2 yan1 shui3 kong1 mang2 ran2 。
- jun1 jia1 bao3 yan4 duo1 qi2 shi2 ， yi1 yi1 xuan2 gui1 yu3 cang1 bi4 。
- ci3 yan4 chu1 lai2 zhong4 yan4 yi2 ， ce4 ju1 mo4 pin3 zhen1 ke3 xi1 。
- bao3 lin2 da4 shi4 qian1 yi4 shen1 ， wu2 jia1 gu3 hua4 miao4 ru4 shen2 。
- yu4 chi2 wu2 hua4 yi4 jun1 yan4 ， shu4 ji1 su4 zheng4 xi1 lai2 yin1 。
- wo3 chi2 jun1 yan4 fu4 he2 wei2 ， song1 shan1 zhi1 yang2 ying3 shui3 mei2 。
- ru2 li2 zui3 huo4 zuo4 peng2 bi4 ， shu4 liu2 zhen3 shi2 shu1 xin1 shi1 。
- wan4 shi4 tui1 qian1 jie1 chuan2 she4 ， shi4 jian4 shu2 shi4 chang2 cun2 zhe3 ， hua4 yan4 yi1 yu2 liao2 shui4 jia4 。

## 注释

## 译文

## 赏析
