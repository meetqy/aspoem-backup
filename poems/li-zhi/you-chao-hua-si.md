---
id: li-zhi-you-chao-hua-si
title: 遊超化寺
titlePinyin: you2 chao1 hua4 si4
titleSlug: you-chao-hua-si
author: 李廌
authorPinyin: li3 zhi4
authorSlug: li-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 常笑博望侯，老死窮河源。
- 河源幾萬里，天派垂崑崙。
- 支流播九逆，砥柱疏三門。
- 行穿九地折，怒溢千里奔。
- 樂彼洧水源，近且具茨根。
- 寒泉發清池，藻鑑撓不渾。
- 引爲琉璃陂，碧波媚蘋蘩。
- 逶迤入王城，順下德可溫。
- 全此上善性，利用豈無恩。
- 下有萬艘濟，旁列千夫屯。
- 持此安且靜，用鑑暴與昏。
- 頃年時聞龍，淵室今應存。
- 秉簡俗何陋，濟輿惠亦煩。
- 誰知千載後，佛宮枕溪濆。
- 喬木上參天，綠竹盈短垣。
- 曾此埒金谷，神龍依祇園。
- 物理自古今，興廢復何言。
- 聊思鄭國僑，殊勝漢張騫。

## 拼音

- chang2 xiao4 bo2 wang4 hou2 ， lao3 si3 qiong2 he2 yuan2 。
- he2 yuan2 ji1 wan4 li3 ， tian1 pai4 chui2 kun1 lun2 。
- zhi1 liu2 bo1 jiu3 ni4 ， di3 zhu4 shu1 san1 men2 。
- xing2 chuan1 jiu3 di4 zhe2 ， nu4 yi4 qian1 li3 ben1 。
- le4 bi3 wei3 shui3 yuan2 ， jin4 qie3 ju4 ci2 gen1 。
- han2 quan2 fa1 qing1 chi2 ， zao3 jian4 nao2 bu4 hun2 。
- yin3 wei2 liu2 li2 bei1 ， bi4 bo1 mei4 pin2 fan2 。
- wei1 yi2 ru4 wang2 cheng2 ， shun4 xia4 de2 ke3 wen1 。
- quan2 ci3 shang4 shan4 xing4 ， li4 yong4 qi3 wu2 en1 。
- xia4 you3 wan4 sou1 ji4 ， pang2 lie4 qian1 fu1 tun2 。
- chi2 ci3 an1 qie3 jing4 ， yong4 jian4 bao4 yu3 hun1 。
- qing3 nian2 shi2 wen2 long2 ， yuan1 shi4 jin1 ying1 cun2 。
- bing3 jian3 su2 he2 lou4 ， ji4 yu2 hui4 yi4 fan2 。
- shui2 zhi1 qian1 zai4 hou4 ， fo2 gong1 zhen3 xi1 pen1 。
- qiao2 mu4 shang4 can1 tian1 ， lü4 zhu2 ying2 duan3 yuan2 。
- ceng2 ci3 lie4 jin1 gu3 ， shen2 long2 yi1 qi2 yuan2 。
- wu4 li3 zi4 gu3 jin1 ， xing1 fei4 fu4 he2 yan2 。
- liao2 si1 zheng4 guo2 qiao2 ， shu1 sheng4 han4 zhang1 qian1 。

## 注释

## 译文

## 赏析
