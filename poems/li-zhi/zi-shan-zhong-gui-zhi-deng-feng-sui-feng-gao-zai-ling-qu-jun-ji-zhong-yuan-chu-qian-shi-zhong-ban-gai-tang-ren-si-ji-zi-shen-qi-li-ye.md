---
id: li-zhi-zi-shan-zhong-gui-zhi-deng-feng-sui-feng-gao-zai-ling-qu-jun-ji-zhong-yuan-chu-qian-shi-zhong-ban-gai-tang-ren-si-ji-zi-shen-qi-li-ye
title: 自山中歸至登封遂諷高宰令取峻極中院厨前石鐘板蓋唐人寺記字甚奇麗也
titlePinyin: zi4 shan1 zhong1 gui1 zhi4 deng1 feng1 sui4 feng3 gao1 zai3 ling4 qu3 jun4 ji2 zhong1 yuan4 chu2 qian2 shi2 zhong1 ban3 gai4 tang2 ren2 si4 ji4 zi4 shen4 qi2 li2 ye3
titleSlug: zi-shan-zhong-gui-zhi-deng-feng-sui-feng-gao-zai-ling-qu-jun-ji-zhong-yuan-chu-qian-shi-zhong-ban-gai-tang-ren-si-ji-zi-shen-qi-li-ye
author: 李廌
authorPinyin: li3 zhi4
authorSlug: li-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 吳砧已碎樂生論，京江昔沈瘞鶴銘。
- 半裁紫陽立砆石，考擊化度求金籯。
- 乃知金石有厄會，名碑舊疊長安城。
- 頃年醴泉有賢令，政譽藹藹多流馨。
- 爲憐文星足人傑，昔皆祔葬陪昭陵。
- 壞垣糞壤得顔碣，榛丘棘壠求魏徵。
- 史訛遂正沖遠字，石闕再樹六駿形。
- 板圖列籍示過客，龜趺螭首羅齊廷。
- 後來謬令類俗子，輒去其籍人皆懲。
- 昔到般舟訪遺跡，季海寺記今彫零。
- 曉聞晨鐘呼僧粥，石磬嘹亮穿雲清。
- 往觀乃是唐短碣，大窮索縛乘前楹。
- 字形崢嶸筆蕭散，遠過名殿諸題經。
- 勸僧拂拭置高壁，安知野僧不我聽。
- 十年再游尚如昔，擊拊刻劃將俱平。
- 急歸入城諷縣令，立使舁至無久停。
- 此碑復立非我力，奇物久廢天須興。

## 拼音

- wu2 zhen1 yi3 sui4 le4 sheng1 lun4 ， jing1 jiang1 xi1 shen3 yi4 he4 ming2 。
- ban4 cai2 zi3 yang2 li4 fu1 shi2 ， kao3 ji1 hua4 du4 qiu2 jin1 ying2 。
- nai3 zhi1 jin1 shi2 you3 e4 hui4 ， ming2 bei1 jiu4 die2 chang2 an1 cheng2 。
- qing3 nian2 li3 quan2 you3 xian2 ling4 ， zheng4 yu4 ai3 ai3 duo1 liu2 xin1 。
- wei2 lian2 wen2 xing1 zu2 ren2 jie2 ， xi1 jie1 fu4 zang4 pei2 zhao1 ling2 。
- huai4 yuan2 fen4 rang3 de2 yan2 jie2 ， zhen1 qiu1 ji2 long3 qiu2 wei4 zhi3 。
- shi3 e2 sui4 zheng4 chong1 yuan3 zi4 ， shi2 que4 zai4 shu4 liu4 jun4 xing2 。
- ban3 tu2 lie4 ji2 shi4 guo4 ke4 ， gui1 fu1 chi1 shou3 luo2 qi2 ting2 。
- hou4 lai2 miu4 ling4 lei4 su2 zi3 ， zhe2 qu4 qi2 ji2 ren2 jie1 cheng2 。
- xi1 dao4 ban1 zhou1 fang3 yi2 ji4 ， ji4 hai3 si4 ji4 jin1 diao1 ling2 。
- xiao3 wen2 chen2 zhong1 hu1 seng1 zhou1 ， shi2 qing4 liao2 liang4 chuan1 yun2 qing1 。
- wang3 guan1 nai3 shi4 tang2 duan3 jie2 ， da4 qiong2 suo3 fu4 cheng2 qian2 ying2 。
- zi4 xing2 zheng1 rong2 bi3 xiao1 san4 ， yuan3 guo4 ming2 dian4 zhu1 ti2 jing1 。
- quan4 seng1 fu2 shi4 zhi4 gao1 bi4 ， an1 zhi1 ye3 seng1 bu4 wo3 ting1 。
- shi2 nian2 zai4 you2 shang4 ru2 xi1 ， ji1 fu3 ke4 hua2 jiang1 ju4 ping2 。
- ji2 gui1 ru4 cheng2 feng3 xian4 ling4 ， li4 shi3 yu2 zhi4 wu2 jiu3 ting2 。
- ci3 bei1 fu4 li4 fei1 wo3 li4 ， qi2 wu4 jiu3 fei4 tian1 xu1 xing1 。

## 注释

## 译文

## 赏析
