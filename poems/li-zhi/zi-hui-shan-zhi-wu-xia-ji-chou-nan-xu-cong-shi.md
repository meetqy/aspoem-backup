---
id: li-zhi-zi-hui-shan-zhi-wu-xia-ji-chou-nan-xu-cong-shi
title: 自惠山至吳下寄酬南徐從事
titlePinyin: zi4 hui4 shan1 zhi4 wu2 xia4 ji4 chou2 nan2 xu2 cong2 shi4
titleSlug: zi-hui-shan-zhi-wu-xia-ji-chou-nan-xu-cong-shi
author: 李騭
authorPinyin: li3 zhi4
authorSlug: li-zhi
dynasty: 唐
dynastyPinyin: tang2
dynastySlug: tang
tags: []
---

## 正文

- 不接芳晨游，獨此長洲苑。
- 風顏一成阻，翰墨勞空返。
- 悠悠汀渚長，杳杳蘋花晚。
- 如何西府歡，尚念東吳遠。
- 瑤音動清韻，蘭思芬盈畹。
- 猶及九峰春，歸吟白雲巘。

## 拼音

- bu4 jie1 fang1 chen2 you2 ， du2 ci3 chang2 zhou1 yuan4 。
- feng1 yan2 yi4 cheng2 zu3 ， han4 mo4 lao2 kong1 fan3 。
- you1 you1 ting1 zhu3 chang2 ， yao3 yao3 pin2 hua1 wan3 。
- ru2 he2 xi1 fu3 huan1 ， shang4 nian4 dong1 wu2 yuan3 。
- yao2 yin1 dong4 qing1 yun4 ， lan2 si1 fen1 ying2 wan3 。
- you2 ji2 jiu3 feng1 chun1 ， gui1 yin2 bai2 yun2 yan3 。

## 注释

## 译文

## 赏析
