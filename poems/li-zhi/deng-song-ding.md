---
id: li-zhi-deng-song-ding
title: 登嵩頂
titlePinyin: deng1 song1 ding3
titleSlug: deng-song-ding
author: 李廌
authorPinyin: li3 zhi4
authorSlug: li-zhi
dynasty: 宋
dynastyPinyin: song4
dynastySlug: song
tags: []
---

## 正文

- 丈夫有奇氣，坐井直鬰鬰。
- 朅來古嵩州，携手登太室。
- 中峰到絕頂，北嶺太峭壁。
- 山河在股掌，带礪何足述。
- 星分九州野，塊列七雄埸。
- 放懷宇宙間，想見天地闢。
- 下觀雲雷變，愍爾龍鬼役。
- 下方萬仞底，草樹靄蒙密。
- 愈知天下小，助我浩氣直。
- 平生四方志，登臨聊感激。
- 嗟嗟封禪媼，遊豫朝百辟。
- 誣辭與慚德，可笑乎四嶧。
- 廟社尚不閱，財用遑肯恤。
- 萬兵樹豐碑，數丈壓崷崒。
- 豈知市朝變，輦路蔽荆棘。
- 同登八仙壇，再題三醉石。
- 君無笑余怯，登臨常股慄。
- 爲寶千金軀，夷路猶恐失。
- 存我厚蒼生，豈效伯昏逸。
- 歸卧聽天雞，扶桑觀日出。

## 拼音

- zhang4 fu0 you3 qi2 qi4 ， zuo4 jing3 zhi2 yu4 yu4 。
- qie4 lai2 gu3 song1 zhou1 ， xie2 shou3 deng1 tai4 shi4 。
- zhong1 feng1 dao4 jue2 ding3 ， bei3 ling3 tai4 qiao4 bi4 。
- shan1 he2 zai4 gu3 zhang3 ， dai4 li4 he2 zu2 shu4 。
- xing1 fen1 jiu3 zhou1 ye3 ， kuai4 lie4 qi1 xiong2 yi4 。
- fang4 huai2 yu3 zhou4 jian4 ， xiang3 jian4 tian1 di4 pi4 。
- xia4 guan1 yun2 lei2 bian4 ， min3 er3 long2 gui3 yi4 。
- xia4 fang1 wan4 ren4 di3 ， cao3 shu4 ai3 meng2 mi4 。
- yu4 zhi1 tian1 xia4 xiao3 ， zhu4 wo3 hao4 qi4 zhi2 。
- ping2 sheng1 si4 fang1 zhi4 ， deng1 lin2 liao2 gan3 ji1 。
- jie1 jie1 feng1 shan4 ao3 ， you2 yu4 chao2 bai3 pi4 。
- wu1 ci2 yu3 can2 de2 ， ke3 xiao4 hu1 si4 yi4 。
- miao4 she4 shang4 bu2 yue4 ， cai2 yong4 huang2 ken3 xu4 。
- wan4 bing1 shu4 feng1 bei1 ， shu4 zhang4 ya1 qiu2 zu2 。
- qi3 zhi1 shi4 chao2 bian4 ， nian3 lu4 bi4 jing1 ji2 。
- tong2 deng1 ba1 xian1 tan2 ， zai4 ti2 san1 zui4 shi2 。
- jun1 wu2 xiao4 yu2 qie4 ， deng1 lin2 chang2 gu3 li4 。
- wei2 bao3 qian1 jin1 qu1 ， yi2 lu4 you2 kong3 shi1 。
- cun2 wo3 hou4 cang1 sheng1 ， qi3 xiao4 bo2 hun1 yi4 。
- gui1 wo4 ting1 tian1 ji1 ， fu2 sang1 guan1 ri4 chu1 。

## 注释

## 译文

## 赏析
