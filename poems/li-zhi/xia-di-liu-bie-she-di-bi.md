---
id: li-zhi-xia-di-liu-bie-she-di-bi
title: 下第留別舍弟弼
titlePinyin: xia4 di4 liu2 bie2 she4 di4 bi4
titleSlug: xia-di-liu-bie-she-di-bi
author: 李廌
authorPinyin: li3 zhi4
authorSlug: li-zhi
dynasty: 宋
dynastyPinyin: song4
dynastySlug: song
tags: []
---

## 正文

- 繆承名卿後，煜煜贊皇裔。
- 閔途遘伶俜，勉力濟顛墜。
- 百年能幾何，三十已一世。
- 胸中經綸策，偃蹇未獲試。
- 衰殘蚤二毛，坎軻窮五技。
- 探珠極溟海，耻逢驪龍睡。
- 辛勤禹門浪，千仞復中躓。
- 吾道有用舍，無乃天所否。
- 巖廊與溝壑，榮悴同一戲。
- 俱非本來物，吾無窮途淚。
- 季父勉問學，弓冶付吾弟。
- 營營米鹽慮，役役裘葛計。
- 雖服貧賤勞，無損剛大氣。
- 慎乃百勝術，早拔萬夫萃。
- 老去重別離，悲歌感棠棣。

## 拼音

- mou2 cheng2 ming2 qing1 hou4 ， yu4 yu4 zan4 huang2 yi4 。
- min3 tu2 gou4 ling2 ping1 ， mian3 li4 ji4 dian1 zhui4 。
- bai3 nian2 neng2 ji1 he2 ， san1 shi2 yi3 yi2 shi4 。
- xiong1 zhong1 jing1 lun2 ce4 ， yan3 jian3 wei4 huo4 shi4 。
- shuai1 can2 zao3 er4 mao2 ， kan3 ke1 qiong2 wu3 ji4 。
- tan4 zhu1 ji2 ming2 hai3 ， chi3 feng2 li2 long2 shui4 。
- xin1 qin2 yu3 men2 lang4 ， qian1 ren4 fu4 zhong1 zhi4 。
- wu2 dao4 you3 yong4 she4 ， wu2 nai3 tian1 suo3 fou3 。
- yan2 lang2 yu3 gou1 he4 ， rong2 cui4 tong2 yi2 xi4 。
- ju4 fei1 ben3 lai2 wu4 ， wu2 wu2 qiong2 tu2 lei4 。
- ji4 fu4 mian3 wen4 xue2 ， gong1 ye3 fu4 wu2 di4 。
- ying2 ying2 mi3 yan2 lü4 ， yi4 yi4 qiu2 ge3 ji4 。
- sui1 fu2 pin2 jian4 lao2 ， wu2 sun3 gang1 da4 qi4 。
- shen4 nai3 bai3 sheng4 shu4 ， zao3 ba2 wan4 fu1 cui4 。
- lao3 qu4 zhong4 bie2 li2 ， bei1 ge1 gan3 tang2 di4 。

## 注释

## 译文

## 赏析
