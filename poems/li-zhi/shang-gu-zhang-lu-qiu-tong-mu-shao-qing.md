---
id: li-zhi-shang-gu-zhang-lu-qiu-tong-mu-shao-qing
title: 上姑丈閭丘通牧少卿
titlePinyin: shang4 gu1 zhang4 lü2 qiu1 tong1 mu4 shao3 qing1
titleSlug: shang-gu-zhang-lu-qiu-tong-mu-shao-qing
author: 李廌
authorPinyin: li3 zhi4
authorSlug: li-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 天下一大器，安危繫平傾。
- 哲王慎民監，措術如和羹。
- 辛甘或偏長，非可制割烹。
- 五味既可口，君子嘗曰平。
- 方今太平君，戒欹如持盈。
- 乞言用龜鑑，履德均權衡。
- 庶民雖惷愚，一或非所營。
- 視之如己內，涂污千仞坑。
- 是用選賢德，告戒敷至誠。
- 曰雖一人良，萬邦咸以貞。
- 尚頼爾庶牧，裨朕來聰明。
- 分符授虎節，專政千里城。
- 朱車輪兩轓，畫戟門十旌。
- 禮文既光華，遠煜如杕英。
- 良圖沃朕心，蠲瘼求民情。
- 如意運手足，乃與朕力并。
- 朕所戒假樂，難慎惟守成。
- 願昭先人功，奠枕臨周京。
- 羣方政咸乂，惟海隅蒼生。
- 魚鹽機巧利，凉德多矜爭。
- 版圖庶彙徵，雉壘侵荒荆。
- 矧乘薦饑後，魴鱨尾多頳。
- 古既無罪歲，此獨何所令。
- 明明普天下，孰非聖人氓。
- 當求善仁政，如解中山酲。
- 時公罷仙班，入覲中天閎。
- 帝優老成人，錫祉昇名卿。
- 吏能素嚴翼，公望方崢嶸。
- 物頼山愈靜，川納海益竑。
- 齊安漢中治，政迹如韶莖。
- 剛明濟清浄，錦組輝瓊瑩。
- 果毅將慎智，佩玦鏘璁珩。
- 英英衆人師，落落天地晶。
- 是用簡上心，僉議如預盟。
- 公辭臣老矣，已與世累輕。
- 東吳富山水，烟霞氛紫清。
- 樂郊適所願，逍遙掛塵纓。
- 賞延及孫子，榮慶并弟兄。
- 智恬欲相養，爲壽期老彭。
- 帝云東州民，思濟求令名。
- 窒如相忘魚，喣沫涔轍泓。
- 瘁如旱麓木，枯槁需春萌。
- 朕意慎許可，當頼王國禎。
- 如翩皆飛鳥，遴集惟鷦鵬。
- 無辭逆朕意，欽哉卿惟行。
- 公承帝眷異，竭節期有亨。
- 郡民幸其來，爭以先見榮。
- 實篚携漿壺，馬首拜且迎。
- 謂言前掾曹，執禮無私評。
- 遠茲三紀歷，位重德愈宏。
- 下車始授政，季秋末徂正。
- 囹圄屢空虛，盜止無黥刑。
- 康莊夜達旦，戶敞民不驚。
- 柔遠戒慢令，荒政先緩征。
- 榛楛已濟濟，莪蔚將菁菁。
- 熙熙春臺樂，苾苾太室牲。
- 嘗聞至仁化，政立可去兵。
- 又聞公明心，罰罪能驅鯨。
- 古云州縣勞，此語非準程。
- 韓侯功固高，羞比於絳嬰。
- 光初必凶終，進銳多反瞠。
- 如徹禮飲酌，彊酒奠兕觥。
- 雖云快壯心，泰至多酗醟。
- 孰知安行健，履坦非掀橫。
- 圭璋賤珉玼，山川貴剛騂。
- 良弓豈苟飾，利用關以弸。
- 斯爲古循吏，業廣惟勵精。
- 孤生何所罹，自幼憂患縈。
- 遭家屢不造，省始離呱喤。
- 邇復遠所恃，羈迹如漂萍。
- 操心但書危，固戶頼巧甍。
- 曲蒙惠私重，哀愚斯獨惸。
- 字撫得不違，俾就三龍黌。
- 曰余欲玉汝，誰何吝金籯。
- 愚非苟恩者，銳志思迅鏗。
- 爲修不敢殆，希彼農夫耕。
- 懃懃慮寇至，豫蓄終歲盛。
- 戰戰與心競，中林亦丁丁。
- 淵崖視鳥道，履冰越深瀛。
- 剛克素自許，竊亦輕申棖。
- 永言念眷懃，願以堅白鳴。
- 作詩謂云何，姑以紀頌聲。

## 拼音

- tian1 xia4 yi2 da4 qi4 ， an1 wei1 xi4 ping2 qing1 。
- zhe2 wang2 shen4 min2 jian1 ， cuo4 shu4 ru2 he2 geng1 。
- xin1 gan1 huo4 pian1 chang2 ， fei1 ke3 zhi4 ge1 peng1 。
- wu3 wei4 ji4 ke3 kou3 ， jun1 zi3 chang2 yue1 ping2 。
- fang1 jin1 tai4 ping2 jun1 ， jie4 qi1 ru2 chi2 ying2 。
- qi3 yan2 yong4 gui1 jian4 ， lü3 de2 jun1 quan2 heng2 。
- shu4 min2 sui1 chun3 yu2 ， yi2 huo4 fei1 suo3 ying2 。
- shi4 zhi1 ru2 ji3 nei4 ， tu2 wu1 qian1 ren4 keng1 。
- shi4 yong4 xuan3 xian2 de2 ， gao4 jie4 fu1 zhi4 cheng2 。
- yue1 sui1 yi4 ren2 liang2 ， wan4 bang1 xian2 yi3 zhen1 。
- shang4 lai4 er3 shu4 mu4 ， bi4 zhen4 lai2 cong1 ming2 。
- fen1 fu2 shou4 hu3 jie2 ， zhuan1 zheng4 qian1 li3 cheng2 。
- zhu1 ju1 lun2 liang3 fan1 ， hua4 ji3 men2 shi2 jing1 。
- li3 wen2 ji4 guang1 hua2 ， yuan3 yu4 ru2 di4 ying1 。
- liang2 tu2 wo4 zhen4 xin1 ， juan1 mo4 qiu2 min2 qing2 。
- ru2 yi4 yun4 shou3 zu2 ， nai3 yu3 zhen4 li4 bing4 。
- zhen4 suo3 jie4 jia3 le4 ， nan2 shen4 wei2 shou3 cheng2 。
- yuan4 zhao1 xian1 ren2 gong1 ， dian4 zhen3 lin2 zhou1 jing1 。
- qun2 fang1 zheng4 xian2 yi4 ， wei2 hai3 yu2 cang1 sheng1 。
- yu2 yan2 ji1 qiao3 li4 ， liang2 de2 duo1 jin1 zheng1 。
- ban3 tu2 shu4 hui4 zhi3 ， zhi4 lei3 qin1 huang1 jing1 。
- shen3 cheng2 jian4 ji1 hou4 ， fang2 chang2 wei3 duo1 cheng1 。
- gu3 ji4 wu2 zui4 sui4 ， ci3 du2 he2 suo3 ling4 。
- ming2 ming2 pu3 tian1 xia4 ， shu2 fei1 sheng4 ren2 mang2 。
- dang1 qiu2 shan4 ren2 zheng4 ， ru2 jie3 zhong1 shan1 cheng2 。
- shi2 gong1 ba4 xian1 ban1 ， ru4 jin4 zhong1 tian1 hong2 。
- di4 you1 lao3 cheng2 ren2 ， xi1 zhi3 sheng1 ming2 qing1 。
- li4 neng2 su4 yan2 yi4 ， gong1 wang4 fang1 zheng1 rong2 。
- wu4 lai4 shan1 yu4 jing4 ， chuan1 na4 hai3 yi4 hong2 。
- qi2 an1 han4 zhong1 zhi4 ， zheng4 ji4 ru2 shao2 jing4 。
- gang1 ming2 ji4 qing1 jing4 ， jin3 zu3 hui1 qiong2 ying2 。
- guo3 yi4 jiang1 shen4 zhi4 ， pei4 jue2 qiang1 cong1 heng2 。
- ying1 ying1 zhong4 ren2 shi1 ， luo4 luo4 tian1 di4 jing1 。
- shi4 yong4 jian3 shang4 xin1 ， qian1 yi4 ru2 yu4 meng2 。
- gong1 ci2 chen2 lao3 yi3 ， yi3 yu3 shi4 lei4 qing1 。
- dong1 wu2 fu4 shan1 shui3 ， yan1 xia2 fen1 zi3 qing1 。
- le4 jiao1 shi4 suo3 yuan4 ， xiao1 yao2 gua4 chen2 ying1 。
- shang3 yan2 ji2 sun1 zi3 ， rong2 qing4 bing4 di4 xiong0 。
- zhi4 tian2 yu4 xiang1 yang3 ， wei2 shou4 qi1 lao3 peng2 。
- di4 yun2 dong1 zhou1 min2 ， si1 ji4 qiu2 ling4 ming2 。
- zhi4 ru2 xiang1 wang4 yu2 ， xu3 mo4 cen2 zhe2 hong2 。
- cui4 ru2 han4 lu4 mu4 ， ku1 gao3 xu1 chun1 meng2 。
- zhen4 yi4 shen4 xu1 ke3 ， dang1 lai4 wang2 guo2 zhen1 。
- ru2 pian1 jie1 fei1 niao3 ， lin2 ji2 wei2 jiao1 peng2 。
- wu2 ci2 ni4 zhen4 yi4 ， qin1 zai1 qing1 wei2 xing2 。
- gong1 cheng2 di4 juan4 yi4 ， jie2 jie2 qi1 you3 heng1 。
- jun4 min2 xing4 qi2 lai2 ， zheng1 yi3 xian1 jian4 rong2 。
- shi2 fei3 xie2 jiang1 hu2 ， ma3 shou3 bai4 qie3 ying2 。
- wei4 yan2 qian2 yuan4 cao2 ， zhi2 li3 wu2 si1 ping2 。
- yuan3 zi1 san1 ji4 li4 ， wei4 zhong4 de2 yu4 hong2 。
- xia4 ju1 shi3 shou4 zheng4 ， ji4 qiu1 mo4 cu2 zheng4 。
- ling2 yu3 lü3 kong1 xu1 ， dao4 zhi3 wu2 qing2 xing2 。
- kang1 zhuang1 ye4 da2 dan4 ， hu4 chang3 min2 bu4 jing1 。
- rou2 yuan3 jie4 man4 ling4 ， huang1 zheng4 xian1 huan3 zheng1 。
- zhen1 ku3 yi3 ji4 ji4 ， e2 wei4 jiang1 jing1 jing1 。
- xi1 xi1 chun1 tai2 le4 ， bi4 bi4 tai4 shi4 sheng1 。
- chang2 wen2 zhi4 ren2 hua4 ， zheng4 li4 ke3 qu4 bing1 。
- you4 wen2 gong1 ming2 xin1 ， fa2 zui4 neng2 qu1 jing1 。
- gu3 yun2 zhou1 xian4 lao2 ， ci3 yu3 fei1 zhun3 cheng2 。
- han2 hou2 gong1 gu4 gao1 ， xiu1 bi3 wu1 jiang4 ying1 。
- guang1 chu1 bi4 xiong1 zhong1 ， jin4 rui4 duo1 fan3 cheng1 。
- ru2 che4 li3 yin3 zhuo2 ， qiang2 jiu3 dian4 si4 gong1 。
- sui1 yun2 kuai4 zhuang4 xin1 ， tai4 zhi4 duo1 xu4 yong4 。
- shu2 zhi1 an1 xing2 jian4 ， lü3 tan3 fei1 xian1 heng2 。
- gui1 zhang1 jian4 min2 ci1 ， shan1 chuan1 gui4 gang1 xing1 。
- liang2 gong1 qi3 gou3 shi4 ， li4 yong4 guan1 yi3 peng2 。
- si1 wei2 gu3 xun2 li4 ， ye4 guang3 wei2 li4 jing1 。
- gu1 sheng1 he2 suo3 li2 ， zi4 you4 you1 huan4 ying2 。
- zao1 jia1 lü3 bu2 zao4 ， sheng3 shi3 li2 gua1 huang2 。
- er3 fu4 yuan3 suo3 shi4 ， ji1 ji4 ru2 piao1 ping2 。
- cao1 xin1 dan4 shu1 wei1 ， gu4 hu4 lai4 qiao3 meng2 。
- qu3 meng2 hui4 si1 zhong4 ， ai1 yu2 si1 du2 qiong2 。
- zi4 fu3 de2 bu4 wei2 ， bi3 jiu4 san1 long2 hong2 。
- yue1 yu2 yu4 yu4 ru3 ， shui2 he2 lin4 jin1 ying2 。
- yu2 fei1 gou3 en1 zhe3 ， rui4 zhi4 si1 xun4 keng1 。
- wei2 xiu1 bu4 gan3 dai4 ， xi1 bi3 nong2 fu1 geng1 。
- qin2 qin2 lü4 kou4 zhi4 ， yu4 xu4 zhong1 sui4 sheng4 。
- zhan4 zhan4 yu3 xin1 jing4 ， zhong1 lin2 yi4 ding1 ding1 。
- yuan1 ya2 shi4 niao3 dao4 ， lü3 bing1 yue4 shen1 ying2 。
- gang1 ke4 su4 zi4 xu1 ， qie4 yi4 qing1 shen1 cheng2 。
- yong3 yan2 nian4 juan4 qin2 ， yuan4 yi3 jian1 bai2 ming2 。
- zuo4 shi1 wei4 yun2 he2 ， gu1 yi3 ji4 song4 sheng1 。

## 注释

## 译文

## 赏析
