---
id: li-zhi-da-mu-shan
title: 大木山
titlePinyin: da4 mu4 shan1
titleSlug: da-mu-shan
author: 李廌
authorPinyin: li3 zhi4
authorSlug: li-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 十洲三神山，廣厚蟠地軸。
- 不知高幾尋，滄溟及其麓。
- 游心如太空，視彼何芥粟。
- 君家三木山，包裹一握足。
- 銛銳曰奇鋒，坳巖云峻谷。
- 攝心如蚍蜉，觀此乃陵陸。
- 高庳作九地，何啻戰蠻觸。
- 老蘇記木山，萬里在右蜀。
- 立之置庭除，屹嶪可映屋。
- 小大雖相懸，真贋此其族。
- 因形生彊名，等是千歲木。
- 君家襄城野，繞郭山抱綠。
- 巍然複嶺外，自有真六六。

## 拼音

- shi2 zhou1 san1 shen2 shan1 ， guang3 hou4 pan2 di4 zhou2 。
- bu4 zhi1 gao1 ji1 xun2 ， cang1 ming2 ji2 qi2 lu4 。
- you2 xin1 ru2 tai4 kong1 ， shi4 bi3 he2 jie4 su4 。
- jun1 jia1 san1 mu4 shan1 ， bao1 guo3 yi2 wo4 zu2 。
- xian1 rui4 yue1 qi2 feng1 ， ao4 yan2 yun2 jun4 gu3 。
- she4 xin1 ru2 pi2 fu2 ， guan1 ci3 nai3 ling2 lu4 。
- gao1 bi4 zuo4 jiu3 di4 ， he2 chi4 zhan4 man2 chu4 。
- lao3 su1 ji4 mu4 shan1 ， wan4 li3 zai4 you4 shu3 。
- li4 zhi1 zhi4 ting2 chu2 ， yi4 ye4 ke3 ying4 wu1 。
- xiao3 da4 sui1 xiang1 xuan2 ， zhen1 yan4 ci3 qi2 zu2 。
- yin1 xing2 sheng1 qiang2 ming2 ， deng3 shi4 qian1 sui4 mu4 。
- jun1 jia1 xiang1 cheng2 ye3 ， rao4 guo1 shan1 bao4 lü4 。
- wei1 ran2 fu4 ling3 wai4 ， zi4 you3 zhen1 liu4 liu4 。

## 注释

## 译文

## 赏析
