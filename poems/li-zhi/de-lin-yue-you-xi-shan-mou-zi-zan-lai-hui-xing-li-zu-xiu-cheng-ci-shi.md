---
id: li-zhi-de-lin-yue-you-xi-shan-mou-zi-zan-lai-hui-xing-li-zu-xiu-cheng-ci-shi
title: 德麟約游西山某自酇來會行李阻脩成此詩
titlePinyin: de2 lin2 yue1 you2 xi1 shan1 mou3 zi4 zan4 lai2 hui4 xing2 li0 zu3 xiu1 cheng2 ci3 shi1
titleSlug: de-lin-yue-you-xi-shan-mou-zi-zan-lai-hui-xing-li-zu-xiu-cheng-ci-shi
author: 李廌
authorPinyin: li3 zhi4
authorSlug: li-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 初無聲利想，獨有山水癖。
- 慨然歲月逝，名山喜投跡。
- 書來拜嘉招，吹火自蠟屐。
- 戒期西山邑，奔命通書尺。
- 君詩如齊楚，凜凜兩大國。
- 吾詩比邾滕，惴惴甘服役。
- 千里奉詩盟，敢愛股肱力。
- 方舟絕清漢，舍棹上層壁。
- 梅埡排青雲，四覽衆山脊。
- 僮肩困負笈，馬喙不停息。
- 趼足上崔嵬，欲進轍已植。
- 喘喉如鼓橐，開闔振胸臆。
- 仰愧升木猱，俯羨歸飛翼。
- 天曛未敢止，行行望仙舄。

## 拼音

- chu1 wu2 sheng1 li4 xiang3 ， du2 you3 shan1 shui3 pi3 。
- kai3 ran2 sui4 yue4 shi4 ， ming2 shan1 xi3 tou2 ji4 。
- shu1 lai2 bai4 jia1 zhao1 ， chui1 huo3 zi4 la4 ji1 。
- jie4 qi1 xi1 shan1 yi4 ， ben4 ming4 tong1 shu1 chi3 。
- jun1 shi1 ru2 qi2 chu3 ， lin3 lin3 liang3 da4 guo2 。
- wu2 shi1 bi3 zhu1 teng2 ， zhui4 zhui4 gan1 fu2 yi4 。
- qian1 li3 feng4 shi1 meng2 ， gan3 ai4 gu3 gong1 li4 。
- fang1 zhou1 jue2 qing1 han4 ， she4 zhao4 shang4 ceng2 bi4 。
- mei2 ya4 pai2 qing1 yun2 ， si4 lan3 zhong4 shan1 ji3 。
- tong2 jian1 kun4 fu4 ji2 ， ma3 hui4 bu4 ting2 xi1 。
- jian3 zu2 shang4 cui1 wei2 ， yu4 jin4 zhe2 yi3 zhi2 。
- chuan3 hou2 ru2 gu3 tuo2 ， kai1 he2 zhen4 xiong1 yi4 。
- yang3 kui4 sheng1 mu4 nao2 ， fu3 xian4 gui1 fei1 yi4 。
- tian1 xun1 wei4 gan3 zhi3 ， hang2 hang2 wang4 xian1 xi4 。

## 注释

## 译文

## 赏析
