---
id: li-zhi-he-xiao-su-xian-sheng
title: 賀小蘇先生
titlePinyin: he4 xiao3 su1 xian1 sheng0
titleSlug: he-xiao-su-xian-sheng
author: 李廌
authorPinyin: li3 zhi4
authorSlug: li-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 柱史承恩正紫微，玉皇優詔碧雲詞。
- 欲知伯仲文章職，對掌絲綸內外司。
- 雨露偏濃常棣萼，烟霞常駐鳳凰池。
- 共扶吾道邪歸正，同振斯文盛不衰。
- 白首並逢千載運，登庸皆是十年遲。
- 靖共介福由神聽，告爾多方代帝咨。
- 膴仕初逢賢者貴，德名當問國人宜。
- 夷齊抗世清何早，元凱登庸事可期。
- 貧賤久思楊得意，龍光今喜鄭當時。
- 應憐下客塵埃甚，慚愧雷門獻此詩。

## 拼音

- zhu4 shi3 cheng2 en1 zheng4 zi3 wei1 ， yu4 huang2 you1 zhao4 bi4 yun2 ci2 。
- yu4 zhi1 bo2 zhong4 wen2 zhang1 zhi2 ， dui4 zhang3 si1 lun2 nei4 wai4 si1 。
- yu3 lu4 pian1 nong2 chang2 di4 e4 ， yan1 xia2 chang2 zhu4 feng4 huang2 chi2 。
- gong4 fu2 wu2 dao4 xie2 gui1 zheng4 ， tong2 zhen4 si1 wen2 sheng4 bu4 shuai1 。
- bai2 shou3 bing4 feng2 qian1 zai4 yun4 ， deng1 yong1 jie1 shi4 shi2 nian2 chi2 。
- jing4 gong4 jie4 fu2 you2 shen2 ting1 ， gao4 er3 duo1 fang1 dai4 di4 zi1 。
- wu3 shi4 chu1 feng2 xian2 zhe3 gui4 ， de2 ming2 dang1 wen4 guo2 ren2 yi2 。
- yi2 qi2 kang4 shi4 qing1 he2 zao3 ， yuan2 kai3 deng1 yong1 shi4 ke3 qi1 。
- pin2 jian4 jiu3 si1 yang2 de2 yi4 ， long2 guang1 jin1 xi3 zheng4 dang1 shi2 。
- ying1 lian2 xia4 ke4 chen2 ai1 shen4 ， can2 kui4 lei2 men2 xian4 ci3 shi1 。

## 注释

## 译文

## 赏析
