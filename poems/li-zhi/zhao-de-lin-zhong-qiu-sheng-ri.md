---
id: li-zhi-zhao-de-lin-zhong-qiu-sheng-ri
title: 趙德麟中秋生日
titlePinyin: zhao4 de2 lin2 zhong1 qiu1 sheng1 ri4
titleSlug: zhao-de-lin-zhong-qiu-sheng-ri
author: 李廌
authorPinyin: li3 zhi4
authorSlug: li-zhi
dynasty: 宋
dynastyPinyin: song4
dynastySlug: song
tags: []
---

## 正文

- 中秋月，風露凄清光倍潔。
- 皓氣澄霄萬象沉，孤光散彩繁星滅。
- 中秋潮，江海鯨波此日高。
- 倒卷東溟蕩平陸，逆撼九江翻怒濤。
- 治平初年歲執徐，越王國邸生英儒。
- 虎腰燕頷巖電目，鳳準犀顱冰雪膚。
- 九天月華爲爽氣，識照古今窺聖秘。
- 胸中洞達不容塵，瑩似太華無滓濊。
- 浙江潮頭爲駿聲，名滿宇縣高崢嶸。
- 詞源落筆波濤動，馮夷陽侯皆震驚。
- 裕陵求人如不足，蒐選羣材起巖谷。
- 網羅英雄至四海，晚獲天麟在王族。
- 除書令上芸香閣，中秘校讎專筆削。
- 辭榮寧作卿寺僚，外遷肯入諸侯幕。
- 人嗟官冷久淹回，我知解養王佐才。
- 聖朝方欲相宗室，黑頭作公坐三台。
- 年年特班謝明主，寶床禮物來傍午。
- 兩軍戲伎候掖門，馬首迎歸入公府。
- 我雖無能世或取，尚可與君爲詔語。

## 拼音

- zhong1 qiu1 yue4 ， feng1 lu4 qi1 qing1 guang1 bei4 jie2 。
- hao4 qi4 cheng2 xiao1 wan4 xiang4 chen2 ， gu1 guang1 san4 cai3 fan2 xing1 mie4 。
- zhong1 qiu1 chao2 ， jiang1 hai3 jing1 bo1 ci3 ri4 gao1 。
- dao3 juan4 dong1 ming2 dang4 ping2 lu4 ， ni4 han4 jiu3 jiang1 fan1 nu4 tao1 。
- zhi4 ping2 chu1 nian2 sui4 zhi2 xu2 ， yue4 wang2 guo2 di3 sheng1 ying1 ru2 。
- hu3 yao1 yan4 han4 yan2 dian4 mu4 ， feng4 zhun3 xi1 lu2 bing1 xue3 fu1 。
- jiu3 tian1 yue4 hua2 wei2 shuang3 qi4 ， shi2 zhao4 gu3 jin1 kui1 sheng4 mi4 。
- xiong1 zhong1 dong4 da2 bu4 rong2 chen2 ， ying2 si4 tai4 hua2 wu2 zi3 hui4 。
- zhe4 jiang1 chao2 tou2 wei2 jun4 sheng1 ， ming2 man3 yu3 xian4 gao1 zheng1 rong2 。
- ci2 yuan2 luo4 bi3 bo1 tao1 dong4 ， feng2 yi2 yang2 hou2 jie1 zhen4 jing1 。
- yu4 ling2 qiu2 ren2 ru2 bu4 zu2 ， sou1 xuan3 qun2 cai2 qi3 yan2 gu3 。
- wang3 luo2 ying1 xiong2 zhi4 si4 hai3 ， wan3 huo4 tian1 lin2 zai4 wang2 zu2 。
- chu2 shu1 ling4 shang4 yun2 xiang1 ge2 ， zhong1 mi4 xiao4 chou2 zhuan1 bi3 xiao1 。
- ci2 rong2 ning2 zuo4 qing1 si4 liao2 ， wai4 qian1 ken3 ru4 zhu1 hou2 mu4 。
- ren2 jie1 guan1 leng3 jiu3 yan1 hui2 ， wo3 zhi1 jie3 yang3 wang2 zuo3 cai2 。
- sheng4 chao2 fang1 yu4 xiang1 zong1 shi4 ， hei1 tou2 zuo4 gong1 zuo4 san1 tai2 。
- nian2 nian2 te4 ban1 xie4 ming2 zhu3 ， bao3 chuang2 li3 wu4 lai2 bang4 wu3 。
- liang3 jun1 xi4 ji4 hou4 ye4 men2 ， ma3 shou3 ying2 gui1 ru4 gong1 fu3 。
- wo3 sui1 wu2 neng2 shi4 huo4 qu3 ， shang4 ke3 yu3 jun1 wei2 zhao4 yu3 。

## 注释

## 译文

## 赏析
