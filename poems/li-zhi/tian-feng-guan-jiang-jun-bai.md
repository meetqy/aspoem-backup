---
id: li-zhi-tian-feng-guan-jiang-jun-bai
title: 天封觀將軍柏
titlePinyin: tian1 feng1 guan1 jiang1 jun1 bai3
titleSlug: tian-feng-guan-jiang-jun-bai
author: 李廌
authorPinyin: li3 zhi4
authorSlug: li-zhi
dynasty: 宋
dynastyPinyin: song4
dynastySlug: song
tags: []
---

## 正文

- 衛懿恃昌富，乘軒鶴有祿。
- 貴鶴賤用民，身殘國顛覆。
- 楚子惜名馬，終焉葬人腹。
- 爵封東山松，侯比渭川竹。
- 時輕官秩紊，辟妄作威福。
- 無益害有益，褒賞逮禽畜。
- 所美非美然，恩澤及草木。
- 或譏將軍柏，無乃狃此俗。
- 曷膺千鍾養，曷被三品服。
- 不爲朝廷力，竊號委空谷。
- 余知將軍心，非悅世人目。
- 千年抱貞操，勁節無屈曲。
- 不爲歲寒凋，守此萬仞綠。
- 天武累此名，冥不知寵辱。
- 雖不助柏敬，豈意慕軫轂。
- 吾儕之小人，悟主惟欲速。
- 盜功仍苟容，豈恥無道穀。
- 潭潭居紫府，沉沉據華屋。
- 貪恩謀子孫，占俸及僮僕。
- 膏肓病天下，天下思食肉。
- 朝爲四輔重，莫作三危逐。
- 笙簫金谷宴，翣柳北邙哭。
- 尚方屬鏤賜，朝服東市戮。
- 君看古功臣，牖下死爲祝。
- 將軍如有心，應哭世愈蹙。
- 拔萃真不羣，虛名豈其欲。
- 胡不觀其旁，滿山皆樸樕。

## 拼音

- wei4 yi4 shi4 chang1 fu4 ， cheng2 xuan1 he4 you3 lu4 。
- gui4 he4 jian4 yong4 min2 ， shen1 can2 guo2 dian1 fu4 。
- chu3 zi3 xi1 ming2 ma3 ， zhong1 yan1 zang4 ren2 fu4 。
- jue2 feng1 dong1 shan1 song1 ， hou2 bi3 wei4 chuan1 zhu2 。
- shi2 qing1 guan1 zhi4 wen3 ， pi4 wang4 zuo4 wei1 fu2 。
- wu2 yi4 hai4 you3 yi4 ， bao1 shang3 dai3 qin2 chu4 。
- suo3 mei3 fei1 mei3 ran2 ， en1 ze2 ji2 cao3 mu4 。
- huo4 ji1 jiang1 jun1 bai3 ， wu2 nai3 niu3 ci3 su2 。
- he2 ying1 qian1 zhong1 yang3 ， he2 bei4 san1 pin3 fu2 。
- bu4 wei2 chao2 ting2 li4 ， qie4 hao4 wei3 kong1 gu3 。
- yu2 zhi1 jiang1 jun1 xin1 ， fei1 yue4 shi4 ren2 mu4 。
- qian1 nian2 bao4 zhen1 cao1 ， jin4 jie2 wu2 qu1 qu1 。
- bu4 wei2 sui4 han2 diao1 ， shou3 ci3 wan4 ren4 lü4 。
- tian1 wu3 lei4 ci3 ming2 ， ming2 bu4 zhi1 chong3 ru3 。
- sui1 bu2 zhu4 bai3 jing4 ， qi3 yi4 mu4 zhen3 gu3 。
- wu2 chai2 zhi1 xiao3 ren2 ， wu4 zhu3 wei2 yu4 su4 。
- dao4 gong1 reng2 gou3 rong2 ， qi3 chi3 wu2 dao4 gu3 。
- tan2 tan2 ju1 zi3 fu3 ， chen2 chen2 ju4 hua2 wu1 。
- tan1 en1 mou2 zi3 sun1 ， zhan4 feng4 ji2 tong2 pu2 。
- gao1 huang1 bing4 tian1 xia4 ， tian1 xia4 si1 shi2 rou4 。
- chao2 wei2 si4 fu3 zhong4 ， mo4 zuo4 san1 wei1 zhu2 。
- sheng1 xiao1 jin1 gu3 yan4 ， sha4 liu3 bei3 mang2 ku1 。
- shang4 fang1 shu3 lou4 ci4 ， chao2 fu2 dong1 shi4 lu4 。
- jun1 kan4 gu3 gong1 chen2 ， you3 xia4 si3 wei2 zhu4 。
- jiang1 jun1 ru2 you3 xin1 ， ying1 ku1 shi4 yu4 cu4 。
- ba2 cui4 zhen1 bu4 qun2 ， xu1 ming2 qi3 qi2 yu4 。
- hu2 bu4 guan1 qi2 pang2 ， man3 shan1 jie1 pu3 su4 。

## 注释

## 译文

## 赏析
