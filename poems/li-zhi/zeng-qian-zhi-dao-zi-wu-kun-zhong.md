---
id: li-zhi-zeng-qian-zhi-dao-zi-wu-kun-zhong
title: 贈錢之道子武昆仲
titlePinyin: zeng4 qian2 zhi1 dao4 zi3 wu3 kun1 zhong4
titleSlug: zeng-qian-zhi-dao-zi-wu-kun-zhong
author: 李廌
authorPinyin: li3 zhi4
authorSlug: li-zhi
dynasty: 宋
dynastyPinyin: song4
dynastySlug: song
tags: []
---

## 正文

- 青冥聯翼鵠，志節傲雲機。
- 凶變家多難，年荒歲愈饑。
- 運乖生事拙，貧病壯心違。
- 蚤歲憂虞少，今春弟妹歸。
- 氣悲縻駱馬，心感動摇徽。
- 命矣無傷已，時哉歎式微。
- 自從中夏瘦，半減去年肥。
- 氣槩摩天鷙，文華耀日翬。
- 飲川容鼴鼠，障日讓犁犩。
- 南畝時躬稼，虛堂晝掩扉。
- 有秋緣力穡，高節本知幾。
- 路入東城遠，人行北道稀。
- 樹頭雲藹藹，草際蝶馡馡。
- 古岸連樊圃，秋城秀蕨薇。
- 斷洪流滓濘，獨木過欹巍。
- 䆉稏香紛馥，菰蒲綠映圍。
- 訪君非旦旦，相見亦依依。
- 爲問奚爲樂，言他復謂譩。
- 孝思誠辟色，傃隠始深譏。
- 不見前賢者，何嘗慮世非。
- 浩歌行拾蕙，雩詠浴于沂。
- 儼雅誠詩社，凄凉近釣磯。
- 夜階鳴蟋蟀，秋砌響蛜蝛。
- 竹塢留殘月，林虹带落暉。
- 龜翻朝露葉，魚動落蓮衣。
- 詩句時評品，曹劉幸發揮。
- 鮫人龍頷寶，海客蚌胎璣。
- 子意將全美，余心久所睎。
- 衆人皆捲舌，高論獨其頎。
- 掩月蟾蜍泣，飛霜蕙草葳。
- 鯨魚翻海濁，水碧带魚飛。
- 正可夷崧岱，公何愧隠扉。
- 剛明文豹節，升降二龍旂。
- 月滿星藏彩，霞升燎有輝。
- 愁魔攻肺腑，危坐復歔欷。

## 拼音

- qing1 ming2 lian2 yi4 hu2 ， zhi4 jie2 ao4 yun2 ji1 。
- xiong1 bian4 jia1 duo1 nan2 ， nian2 huang1 sui4 yu4 ji1 。
- yun4 guai1 sheng1 shi4 zhuo1 ， pin2 bing4 zhuang4 xin1 wei2 。
- zao3 sui4 you1 yu2 shao3 ， jin1 chun1 di4 mei4 gui1 。
- qi4 bei1 mi2 luo4 ma3 ， xin1 gan3 dong4 yao2 hui1 。
- ming4 yi3 wu2 shang1 yi3 ， shi2 zai1 tan4 shi4 wei1 。
- zi4 cong2 zhong1 xia4 shou4 ， ban4 jian3 qu4 nian2 fei2 。
- qi4 gai4 mo2 tian1 zhi4 ， wen2 hua2 yao4 ri4 hui1 。
- yin3 chuan1 rong2 yan3 shu3 ， zhang4 ri4 rang4 li2 wei2 。
- nan2 mu3 shi2 gong1 jia4 ， xu1 tang2 zhou4 yan3 fei1 。
- you3 qiu1 yuan2 li4 se4 ， gao1 jie2 ben3 zhi1 ji1 。
- lu4 ru4 dong1 cheng2 yuan3 ， ren2 hang2 bei3 dao4 xi1 。
- shu4 tou2 yun2 ai3 ai3 ， cao3 ji4 die2 fei1 fei1 。
- gu3 an4 lian2 fan2 pu3 ， qiu1 cheng2 xiu4 jue2 wei1 。
- duan4 hong2 liu2 zi3 ning4 ， du2 mu4 guo4 qi1 wei1 。
- 䆉 ya4 xiang1 fen1 fu4 ， gu1 pu2 lü4 ying4 wei2 。
- fang3 jun1 fei1 dan4 dan4 ， xiang1 jian4 yi4 yi1 yi1 。
- wei2 wen4 xi1 wei2 le4 ， yan2 ta1 fu4 wei4 yi1 。
- xiao4 si1 cheng2 pi4 se4 ， su4 yin3 shi3 shen1 ji1 。
- bu2 jian4 qian2 xian2 zhe3 ， he2 chang2 lü4 shi4 fei1 。
- hao4 ge1 xing2 shi2 hui4 ， yu2 yong3 yu4 yu2 yi2 。
- yan3 ya3 cheng2 shi1 she4 ， qi1 liang2 jin4 diao4 ji1 。
- ye4 jie1 ming2 xi1 shuai4 ， qiu1 qi4 xiang3 yi1 wei1 。
- zhu2 wu4 liu2 can2 yue4 ， lin2 hong2 dai4 luo4 hui1 。
- gui1 fan1 zhao1 lu4 ye4 ， yu2 dong4 luo4 lian2 yi1 。
- shi1 ju4 shi2 ping2 pin3 ， cao2 liu2 xing4 fa1 hui1 。
- jiao1 ren2 long2 han4 bao3 ， hai3 ke4 bang4 tai1 ji1 。
- zi3 yi4 jiang1 quan2 mei3 ， yu2 xin1 jiu3 suo3 xi1 。
- zhong4 ren2 jie1 juan3 she2 ， gao1 lun4 du2 qi2 qi2 。
- yan3 yue4 chan2 chu2 qi4 ， fei1 shuang1 hui4 cao3 wei1 。
- jing1 yu2 fan1 hai3 zhuo2 ， shui3 bi4 dai4 yu2 fei1 。
- zheng4 ke3 yi2 song1 dai4 ， gong1 he2 kui4 yin3 fei1 。
- gang1 ming2 wen2 bao4 jie2 ， sheng1 jiang4 er4 long2 qi2 。
- yue4 man3 xing1 cang2 cai3 ， xia2 sheng1 liao2 you3 hui1 。
- chou2 mo2 gong1 fei4 fu3 ， wei1 zuo4 fu4 xu1 xi1 。

## 注释

## 译文

## 赏析
