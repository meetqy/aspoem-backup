---
id: li-zhi-tao-hua-quan-ge-cheng-xiu-shi-qian-shi-lang
title: 桃花犬歌呈修史錢侍郎
titlePinyin: tao2 hua1 quan3 ge1 cheng2 xiu1 shi3 qian2 shi4 lang2
titleSlug: tao-hua-quan-ge-cheng-xiu-shi-qian-shi-lang
author: 李至
authorPinyin: li3 zhi4
authorSlug: li-zhi
dynasty: 宋
dynastyPinyin: song4
dynastySlug: song
tags: []
---

## 正文

- 宮中有犬桃花名，絳繒圍頸懸金鈴。
- 先皇爲愛馴且異，指顧之間知上意。
- 珠簾未卷扇未開，桃花援尾常先至。
- 夜靜不離香砌眠，朝饑祇傍御床餧。
- 彩雲路熟不勞牽，瑶草風微有時吠。
- 無何軒后鑄鼎成，忽遺弓劍棄寰瀛。
- 迢迢松闕伊川上，遠逐龍輴十數程。
- 兩眥漣漣似垂淚，骨見毛寒頓顦悴。
- 萬人見者倍傷心，微物感恩猶若是。
- 韓盧備獵何足嘉，西旅充庭豈爲瑞。
- 聞君奉詔修實錄，一字爲褒應不曲。
- 白魚赤雁且勿書，願君書此懲浮俗。

## 拼音

- gong1 zhong1 you3 quan3 tao2 hua1 ming2 ， jiang4 zeng1 wei2 jing3 xuan2 jin1 ling2 。
- xian1 huang2 wei2 ai4 xun4 qie3 yi4 ， zhi3 gu4 zhi1 jian4 zhi1 shang4 yi4 。
- zhu1 lian2 wei4 juan4 shan4 wei4 kai1 ， tao2 hua1 yuan2 wei3 chang2 xian1 zhi4 。
- ye4 jing4 bu4 li2 xiang1 qi4 mian2 ， chao2 ji1 qi2 bang4 yu4 chuang2 wei4 。
- cai3 yun2 lu4 shu2 bu4 lao2 qian1 ， yao2 cao3 feng1 wei1 you3 shi2 fei4 。
- wu2 he2 xuan1 hou4 zhu4 ding3 cheng2 ， hu1 yi2 gong1 jian4 qi4 huan2 ying2 。
- tiao2 tiao2 song1 que4 yi1 chuan1 shang4 ， yuan3 zhu2 long2 chun1 shi2 shu4 cheng2 。
- liang3 zi4 lian2 lian2 si4 chui2 lei4 ， gu3 jian4 mao2 han2 dun4 qiao2 cui4 。
- wan4 ren2 jian4 zhe3 bei4 shang1 xin1 ， wei1 wu4 gan3 en1 you2 ruo4 shi4 。
- han2 lu2 bei4 lie4 he2 zu2 jia1 ， xi1 lü3 chong1 ting2 qi3 wei2 rui4 。
- wen2 jun1 feng4 zhao4 xiu1 shi2 lu4 ， yi2 zi4 wei2 bao1 ying1 bu4 qu3 。
- bai2 yu2 chi4 yan4 qie3 wu4 shu1 ， yuan4 jun1 shu1 ci3 cheng2 fu2 su2 。

## 注释

## 译文

## 赏析
