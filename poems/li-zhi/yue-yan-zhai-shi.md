---
id: li-zhi-yue-yan-zhai-shi
title: 月巖齋詩
titlePinyin: yue4 yan2 zhai1 shi1
titleSlug: yue-yan-zhai-shi
author: 李廌
authorPinyin: li3 zhi4
authorSlug: li-zhi
dynasty: 宋
dynastyPinyin: song4
dynastySlug: song
tags: []
---

## 正文

- 南山之北，北山之南。
- 環岡繞嶺，紫翠相參。
- 奔騰蹲蹴，萬里䮝驂。
- 丘衍沃若，靈秀所涵。
- 平巒蔽虧，餞日西崦。
- 月生大東，錯落夕嵐。
- 凝輝萬壑，澄若淵潭。
- 有窶人室，架楹維三。
- 其名實佳，佳哉月巖。
- 窶人者何，贊皇之黔。
- 伊誰名之，宗伯子瞻。
- 嗟嗟窶人，天民之淹。
- 昔也方將，愚妄所漸。
- 喜功好名，虎穴屢探。
- 輪殷緌墮，却戰猶酣。
- 老不及人，綿力弗堪。
- 飲冰食蘗，處約已甘。
- 天匪靳予，事有莫兼。
- 俾予有知，錫福則廉。
- 餘齡數奇，展也不占。
- 異時著書，雖俟桓譚。
- 心勞用寡，遠愧周聃。
- 今師農圃，穮蔉崇芟。
- 年登歲樂，糠稗求饜。
- 褐寬縕敝，懷此不貪。
- 門子之責，責我丁男。
- 我居區中，如繭之蠶。
- 身外餘地，烏用沉潜。
- 逝將掃迹，於焉養恬。
- 披風遡景，玩目嵌巉。
- 彼無獻嘲，居之不慚。

## 拼音

- nan2 shan1 zhi1 bei3 ， bei3 shan1 zhi1 nan2 。
- huan2 gang1 rao4 ling3 ， zi3 cui4 xiang1 can1 。
- ben1 teng2 dun1 cu4 ， wan4 li3 䮝 can1 。
- qiu1 yan3 wo4 ruo4 ， ling2 xiu4 suo3 han2 。
- ping2 luan2 bi4 kui1 ， jian4 ri4 xi1 yan1 。
- yue4 sheng1 da4 dong1 ， cuo4 luo4 xi1 lan2 。
- ning2 hui1 wan4 he4 ， cheng2 ruo4 yuan1 tan2 。
- you3 ju4 ren2 shi4 ， jia4 ying2 wei2 san1 。
- qi2 ming2 shi2 jia1 ， jia1 zai1 yue4 yan2 。
- ju4 ren2 zhe3 he2 ， zan4 huang2 zhi1 qian2 。
- yi1 shui2 ming2 zhi1 ， zong1 bai3 zi0 zhan1 。
- jie1 jie1 ju4 ren2 ， tian1 min2 zhi1 yan1 。
- xi1 ye3 fang1 jiang1 ， yu2 wang4 suo3 jian4 。
- xi3 gong1 hao3 ming2 ， hu3 xue2 lü3 tan4 。
- lun2 yin1 rui2 duo4 ， que4 zhan4 you2 han1 。
- lao3 bu4 ji2 ren2 ， mian2 li4 fu2 kan1 。
- yin3 bing1 shi2 bo4 ， chu3 yue1 yi3 gan1 。
- tian1 fei3 jin4 yu3 ， shi4 you3 mo4 jian1 。
- bi3 yu3 you3 zhi1 ， xi1 fu2 ze2 lian2 。
- yu2 ling2 shu4 qi2 ， zhan3 ye3 bu2 zhan4 。
- yi4 shi2 zhu4 shu1 ， sui1 si4 huan2 tan2 。
- xin1 lao2 yong4 gua3 ， yuan3 kui4 zhou1 dan1 。
- jin1 shi1 nong2 pu3 ， biao1 gun3 chong2 shan1 。
- nian2 deng1 sui4 le4 ， kang1 bai4 qiu2 yan4 。
- he4 kuan1 yun4 bi4 ， huai2 ci3 bu4 tan1 。
- men2 zi3 zhi1 ze2 ， ze2 wo3 ding1 nan2 。
- wo3 ju1 qu1 zhong1 ， ru2 jian3 zhi1 can2 。
- shen1 wai4 yu2 di4 ， wu1 yong4 chen2 qian2 。
- shi4 jiang1 sao3 ji4 ， wu1 yan1 yang3 tian2 。
- pi1 feng1 su4 jing3 ， wan2 mu4 qian4 chan2 。
- bi3 wu2 xian4 chao2 ， ju1 zhi1 bu4 can2 。

## 注释

## 译文

## 赏析
