---
id: li-zhi-kong-bei-hai-tang
title: 孔北海堂
titlePinyin: kong3 bei3 hai3 tang2
titleSlug: kong-bei-hai-tang
author: 李廌
authorPinyin: li3 zhi4
authorSlug: li-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 卯金自中葉，已若子南周。
- 阿瞞制威福，九鼎若綴旒。
- 餘子不復忌，多士例爲仇。
- 嶄然見芒角，已坐錮與鈎。
- 誰知英雄彀，翻令作罝罘。
- 假手陷正平，謔玩戮楊修。
- 小慧尚必除，偉人那得留。
- 凜凜孔北海，胸次包九州。
- 倘令坐廟堂，大盜當寢謀。
- 專誅及斯人，遂負壑與舟。
- 當時同朝士，苟生盍包羞。
- 身死名亦滅，白骨委山丘。
- 先生雖千載，生氣尚橫秋。
- 當時眼中意，付與一醉休。
- 文人具文行，來作東諸侯。
- 尚友天下士，復于古人求。
- 作亭俯層城，持杯想風流。
- 壁間妙著述，騰光昏斗牛。
- 文存人亦亡，應從文舉游。
- 我生真碌碌，與世甘沉浮。
- 思爲坐上客，揚觶和南謳。
- 無成老岩谷，哀哉空白頭。

## 拼音

- mao3 jin1 zi4 zhong1 ye4 ， yi3 ruo4 zi3 nan2 zhou1 。
- a1 man2 zhi4 wei1 fu2 ， jiu3 ding3 ruo4 zhui4 liu2 。
- yu2 zi3 bu2 fu4 ji4 ， duo1 shi4 li4 wei2 chou2 。
- zhan3 ran2 jian4 mang2 jiao3 ， yi3 zuo4 gu4 yu3 gou1 。
- shui2 zhi1 ying1 xiong2 gou4 ， fan1 ling4 zuo4 ju1 fu2 。
- jia3 shou3 xian4 zheng4 ping2 ， xue4 wan2 lu4 yang2 xiu1 。
- xiao3 hui4 shang4 bi4 chu2 ， wei3 ren2 na4 de2 liu2 。
- lin3 lin3 kong3 bei3 hai3 ， xiong1 ci4 bao1 jiu3 zhou1 。
- tang3 ling4 zuo4 miao4 tang2 ， da4 dao4 dang1 qin3 mou2 。
- zhuan1 zhu1 ji2 si1 ren2 ， sui4 fu4 he4 yu3 zhou1 。
- dang1 shi2 tong2 chao2 shi4 ， gou3 sheng1 he2 bao1 xiu1 。
- shen1 si3 ming2 yi4 mie4 ， bai2 gu3 wei3 shan1 qiu1 。
- xian1 sheng0 sui1 qian1 zai4 ， sheng1 qi4 shang4 heng2 qiu1 。
- dang1 shi2 yan3 zhong4 yi4 ， fu4 yu3 yi2 zui4 xiu1 。
- wen2 ren2 ju4 wen2 xing2 ， lai2 zuo4 dong1 zhu1 hou2 。
- shang4 you3 tian1 xia4 shi4 ， fu4 yu2 gu3 ren2 qiu2 。
- zuo4 ting2 fu3 ceng2 cheng2 ， chi2 bei1 xiang3 feng1 liu2 。
- bi4 jian4 miao4 zhu4 shu4 ， teng2 guang1 hun1 dou4 niu2 。
- wen2 cun2 ren2 yi4 wang2 ， ying1 cong2 wen2 ju3 you2 。
- wo3 sheng1 zhen1 lu4 lu4 ， yu3 shi4 gan1 chen2 fu2 。
- si1 wei2 zuo4 shang4 ke4 ， yang2 zhi4 he2 nan2 ou1 。
- wu2 cheng2 lao3 yan2 gu3 ， ai1 zai1 kong4 bai2 tou2 。

## 注释

## 译文

## 赏析
