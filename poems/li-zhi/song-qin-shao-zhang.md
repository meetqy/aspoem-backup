---
id: li-zhi-song-qin-shao-zhang
title: 送秦少章
titlePinyin: song4 qin2 shao3 zhang1
titleSlug: song-qin-shao-zhang
author: 李廌
authorPinyin: li3 zhi4
authorSlug: li-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 建勳各有志，而我齒已疏。
- 除書喜之子，試吏東海隅。
- 滿懷貯忠義，陳編陋嚴徐。
- 平生困末路，龍蠖意不舒。
- 定交青雲表，凜凜國士徒。
- 執顔肯顧我，曾未鄙非夫。
- 破愁有斯人，我鄰知不孤。
- 危言解補天，决折已非圖。
- 成名聊爾爾，國器自時須。
- 收功從茲始，良驥騖修途。
- 開樽稍黔突，慚愧飯與芻。
- 閉戶待子歸，看我所著書。

## 拼音

- jian4 xun1 ge4 you3 zhi4 ， er2 wo3 chi3 yi3 shu1 。
- chu2 shu1 xi3 zhi1 zi3 ， shi4 li4 dong1 hai3 yu2 。
- man3 huai2 zhu4 zhong1 yi4 ， chen2 bian1 lou4 yan2 xu2 。
- ping2 sheng1 kun4 mo4 lu4 ， long2 huo4 yi4 bu4 shu1 。
- ding4 jiao1 qing1 yun2 biao3 ， lin3 lin3 guo2 shi4 tu2 。
- zhi2 yan2 ken3 gu4 wo3 ， ceng2 wei4 bi3 fei1 fu1 。
- po4 chou2 you3 si1 ren2 ， wo3 lin2 zhi1 bu4 gu1 。
- wei1 yan2 jie3 bu3 tian1 ， jue2 zhe2 yi3 fei1 tu2 。
- cheng2 ming2 liao2 er3 er3 ， guo2 qi4 zi4 shi2 xu1 。
- shou1 gong1 cong2 zi1 shi3 ， liang2 ji4 wu4 xiu1 tu2 。
- kai1 zun1 shao1 qian2 tu1 ， can2 kui4 fan4 yu3 chu2 。
- bi4 hu4 dai4 zi3 gui1 ， kan4 wo3 suo3 zhu4 shu1 。

## 注释

## 译文

## 赏析
