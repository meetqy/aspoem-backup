---
id: li-zhi-yan-lu-gong-ci-tang-shi
title: 顔魯公祠堂詩
titlePinyin: yan2 lu3 gong1 ci2 tang2 shi1
titleSlug: yan-lu-gong-ci-tang-shi
author: 李廌
authorPinyin: li3 zhi4
authorSlug: li-zhi
dynasty: 宋
dynastyPinyin: song4
dynastySlug: song
tags: []
---

## 正文

- 朅來游汝海，初識魯公真。
- 盛德宜蒙祀，英姿儼若神。
- 典刑雖異代，勛績在蒸民。
- 憶昔艱難際，生逢歷數屯。
- 羯胡來薊漠，戎馬度咸秦。
- 河朔皆朝虜，平原獨挺身。
- 蠟書通帝所，羽檄論邦鄰。
- 許國心無二，孤軍氣復振。
- 弟兄同義烈，生死劇酸辛。
- 已怪酬庸薄，那聞左降頻。
- 江湖銷歲月，省闥牾經綸。
- 相國心多忌，軍容憤復伸。
- 同朝緣妬媢，啗賊俾邅迍。
- 輒墮姦邪計，剛期跋扈馴。
- 咥凶令履尾，納諫爲嬰鱗。
- 假手雖云智，擠賢太不仁。
- 茹氈蘇武餒，决眥藺生嗔。
- 誤問長安使，寧爲叛將賓。
- 一時全大節，千古仰清塵。
- 緬想神如在，推遷跡已陳。
- 謀謨存汗簡，字畫徧蒼珉。
- 論世吾求友，之人德可親。
- 詎云黄壤隔，猶勝白頭新。
- 端欲希忠義，常期齒搢紳。
- 今雖逄聖旦，止願作良臣。
- 惟冀尊王室，寧思秉國鈞。
- 儻令冠獬廌，猶可畫麒麟。
- 古寺今如昔，泉扃夜不晨。
- 何人同李翰，紀事比張巡。
- 感慨瞻遺像，潸然淚滿巾。

## 拼音

- qie4 lai2 you2 ru3 hai3 ， chu1 shi2 lu3 gong1 zhen1 。
- sheng4 de2 yi2 meng2 si4 ， ying1 zi1 yan3 ruo4 shen2 。
- dian3 xing2 sui1 yi4 dai4 ， xun1 ji4 zai4 zheng1 min2 。
- yi4 xi1 jian1 nan2 ji4 ， sheng1 feng2 li4 shu4 tun2 。
- jie2 hu2 lai2 ji4 mo4 ， rong2 ma3 du4 xian2 qin2 。
- he2 shuo4 jie1 chao2 lu3 ， ping2 yuan2 du2 ting3 shen1 。
- la4 shu1 tong1 di4 suo3 ， yu3 xi2 lun4 bang1 lin2 。
- xu1 guo2 xin1 wu2 er4 ， gu1 jun1 qi4 fu4 zhen4 。
- di4 xiong0 tong2 yi4 lie4 ， sheng1 si3 ju4 suan1 xin1 。
- yi3 guai4 chou2 yong1 bao2 ， na4 wen2 zuo3 jiang4 bin1 。
- jiang1 hu2 xiao1 sui4 yue4 ， sheng3 ta4 wu3 jing1 lun2 。
- xiang1 guo2 xin1 duo1 ji4 ， jun1 rong2 fen4 fu4 shen1 。
- tong2 chao2 yuan2 du4 mao4 ， dan4 zei2 bi3 zhan1 zhun1 。
- zhe2 duo4 jian1 xie2 ji4 ， gang1 qi1 ba2 hu4 xun4 。
- xi4 xiong1 ling4 lü3 wei3 ， na4 jian4 wei2 ying1 lin2 。
- jia3 shou3 sui1 yun2 zhi4 ， ji3 xian2 tai4 bu4 ren2 。
- ru2 zhan1 su1 wu3 nei3 ， jue2 zi4 lin4 sheng1 chen1 。
- wu4 wen4 chang2 an1 shi3 ， ning2 wei2 pan4 jiang1 bin1 。
- yi4 shi2 quan2 da4 jie2 ， qian1 gu3 yang3 qing1 chen2 。
- mian3 xiang3 shen2 ru2 zai4 ， tui1 qian1 ji4 yi3 chen2 。
- mou2 mo2 cun2 han4 jian3 ， zi4 hua4 bian4 cang1 min2 。
- lun4 shi4 wu2 qiu2 you3 ， zhi1 ren2 de2 ke3 qin1 。
- ju4 yun2 huang2 rang3 ge2 ， you2 sheng4 bai2 tou2 xin1 。
- duan1 yu4 xi1 zhong1 yi4 ， chang2 qi1 chi3 jin4 shen1 。
- jin1 sui1 pang2 sheng4 dan4 ， zhi3 yuan4 zuo4 liang2 chen2 。
- wei2 ji4 zun1 wang2 shi4 ， ning2 si1 bing3 guo2 jun1 。
- tang3 ling4 guan1 xie4 zhi4 ， you2 ke3 hua4 qi2 lin2 。
- gu3 si4 jin1 ru2 xi1 ， quan2 jiong1 ye4 bu4 chen2 。
- he2 ren2 tong2 li3 han4 ， ji4 shi4 bi3 zhang1 xun2 。
- gan3 kai3 zhan1 yi2 xiang4 ， shan1 ran2 lei4 man3 jin1 。

## 注释

## 译文

## 赏析
