---
id: li-zhi-deng-chu-shan-jue-ding
title: 登楚山絕頂
titlePinyin: deng1 chu3 shan1 jue2 ding3
titleSlug: deng-chu-shan-jue-ding
author: 李廌
authorPinyin: li3 zhi4
authorSlug: li-zhi
dynasty: 宋
dynastyPinyin: song4
dynastySlug: song
tags: []
---

## 正文

- 新雨路少人，公子有佳招。
- 下馬語未竟，西城趨連鑣。
- 初云眺江閣，忽欲登山椒。
- 陟巘踐蹺踊，舍鞍升岧嶢。
- 濈濈雲屨濕，翩翩風袂飄。
- 廣隰綠交映，蕪城遠無囂。
- 带繚江路永，隙光溪影摇。
- 他山若聚米，亂壠疑翻潮。
- 岸巾歎鬢槁，撫髀憐肉消。
- 欲攄紆鬰懷，自恨痀僂腰。
- 心知中峰近，意怯老步遙。
- 班荆坐危磴，植杖臨高苗。
- 注目送三士，綠蘿凌九霄。
- 風流蹔雲散，箕踞還獨謠。
- 仰答順風呼，俯聽深澗樵。
- 山靈或聳誚，谷友如遷喬。
- 雖同仙凡隔，亦覺神爽超。
- 毋比抱腸鼠，已異枝巢鷯。
- 夕曛下歸徑，平林有鳴蜩。
- 回瞻已陳迹，青靄烟寥寥。

## 拼音

- xin1 yu3 lu4 shao3 ren2 ， gong1 zi3 you3 jia1 zhao1 。
- xia4 ma3 yu3 wei4 jing4 ， xi1 cheng2 qu1 lian2 biao1 。
- chu1 yun2 tiao4 jiang1 ge2 ， hu1 yu4 deng1 shan1 jiao1 。
- zhi4 yan3 jian4 qiao1 yong3 ， she4 an1 sheng1 tiao2 yao2 。
- ji2 ji2 yun2 ju4 shi1 ， pian1 pian1 feng1 mei4 piao1 。
- guang3 xi2 lü4 jiao1 ying4 ， wu2 cheng2 yuan3 wu2 xiao1 。
- dai4 liao2 jiang1 lu4 yong3 ， xi4 guang1 xi1 ying3 yao2 。
- ta1 shan1 ruo4 ju4 mi3 ， luan4 long3 yi2 fan1 chao2 。
- an4 jin1 tan4 bin4 gao3 ， fu3 bi4 lian2 rou4 xiao1 。
- yu4 shu1 yu1 yu4 huai2 ， zi4 hen4 gou1 lü3 yao1 。
- xin1 zhi1 zhong1 feng1 jin4 ， yi4 qie4 lao3 bu4 yao2 。
- ban1 jing1 zuo4 wei1 deng4 ， zhi2 zhang4 lin2 gao1 miao2 。
- zhu4 mu4 song4 san1 shi4 ， lü4 luo2 ling2 jiu3 xiao1 。
- feng1 liu2 zan4 yun2 san4 ， ji1 ju4 huan2 du2 yao2 。
- yang3 da2 shun4 feng1 hu1 ， fu3 ting1 shen1 jian4 qiao2 。
- shan1 ling2 huo4 song3 qiao4 ， gu3 you3 ru2 qian1 qiao2 。
- sui1 tong2 xian1 fan2 ge2 ， yi4 jue2 shen2 shuang3 chao1 。
- wu2 bi3 bao4 chang2 shu3 ， yi3 yi4 zhi1 chao2 liao2 。
- xi1 xun1 xia4 gui1 jing4 ， ping2 lin2 you3 ming2 tiao2 。
- hui2 zhan1 yi3 chen2 ji4 ， qing1 ai3 yan1 liao2 liao2 。

## 注释

## 译文

## 赏析
