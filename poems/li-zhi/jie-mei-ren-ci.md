---
id: li-zhi-jie-mei-ren-ci
title: 嗟美人詞
titlePinyin: jie1 mei3 ren2 ci2
titleSlug: jie-mei-ren-ci
author: 李廌
authorPinyin: li3 zhi4
authorSlug: li-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 嗟美人兮何之，撫千祀兮增悲。
- 咎司命之匪仁兮，弗庇下民。
- 故嗇數於令人兮，俾弗儷乎常期。
- 既闓端之引大，復柅止而縶維。
- 仰天衢而願騁兮，羌爲惠之罔終，嗟美人兮懷思。
- 閟靈修而自珍兮，寧燕婉而倚巾。
- 彼鵜鴂之早鳴兮，欲衆芳之隕衰。
- 亮汝懷之匪良兮，喜佳卉之具腓。
- 靈芝遑恤汝以自芳兮，亦三秀而呈姿。
- 候蟲呻吟而競秋兮，熠燿夕飛而流光。
- 蚊角翼而虎噬兮，或負岳而成雷。
- 俄歲運之徂征兮，復爾齡之幾何。
- 彼大椿之先秋兮，意松栢之後凋。
- 屬歲寒之太甚兮，雪霜窘而煩威。
- 春歸來兮暘谷溫，條風發兮百卉菲。
- 土泉閉兮崔嵬，獨玄黄兮就萎。
- 委長年兮澗濱，匠初顧兮弗辰。
- 感佳時兮嗟美人，蛻遺榮兮上賓天。
- 我籲天兮九閽，如可贖兮百身。

## 拼音

- jie1 mei3 ren2 xi1 he2 zhi1 ， fu3 qian1 si4 xi1 zeng1 bei1 。
- jiu4 si1 ming4 zhi1 fei3 ren2 xi1 ， fu2 bi4 xia4 min2 。
- gu4 se4 shu4 wu1 ling4 ren2 xi1 ， bi3 fu2 li4 hu1 chang2 qi1 。
- ji4 kai3 duan1 zhi1 yin3 da4 ， fu4 ni3 zhi3 er2 zhi2 wei2 。
- yang3 tian1 qu2 er2 yuan4 cheng3 xi1 ， qiang1 wei2 hui4 zhi1 wang3 zhong1 ， jie1 mei3 ren2 xi1 huai2 si1 。
- bi4 ling2 xiu1 er2 zi4 zhen1 xi1 ， ning2 yan4 wan3 er2 yi3 jin1 。
- bi3 ti2 jue2 zhi1 zao3 ming2 xi1 ， yu4 zhong4 fang1 zhi1 yun3 shuai1 。
- liang4 ru3 huai2 zhi1 fei3 liang2 xi1 ， xi3 jia1 hui4 zhi1 ju4 fei2 。
- ling2 zhi1 huang2 xu4 ru3 yi3 zi4 fang1 xi1 ， yi4 san1 xiu4 er2 cheng2 zi1 。
- hou4 chong2 shen1 yin2 er2 jing4 qiu1 xi1 ， yi4 yao4 xi1 fei1 er2 liu2 guang1 。
- wen2 jiao3 yi4 er2 hu3 shi4 xi1 ， huo4 fu4 yue4 er2 cheng2 lei2 。
- e2 sui4 yun4 zhi1 cu2 zheng1 xi1 ， fu4 er3 ling2 zhi1 ji1 he2 。
- bi3 da4 chun1 zhi1 xian1 qiu1 xi1 ， yi4 song1 bai3 zhi1 hou4 diao1 。
- shu3 sui4 han2 zhi1 tai4 shen4 xi1 ， xue3 shuang1 jiong3 er2 fan2 wei1 。
- chun1 gui1 lai2 xi1 yang2 gu3 wen1 ， tiao2 feng1 fa1 xi1 bai3 hui4 fei1 。
- tu3 quan2 bi4 xi1 cui1 wei2 ， du2 xuan2 huang2 xi1 jiu4 wei3 。
- wei3 chang2 nian2 xi1 jian4 bin1 ， jiang4 chu1 gu4 xi1 fu2 chen2 。
- gan3 jia1 shi2 xi1 jie1 mei3 ren2 ， tui4 yi2 rong2 xi1 shang4 bin1 tian1 。
- wo3 yu4 tian1 xi1 jiu3 hun1 ， ru2 ke3 shu2 xi1 bai3 shen1 。

## 注释

## 译文

## 赏析
