---
id: li-zhi-jing-shi-ge
title: 經史閣
titlePinyin: jing1 shi3 ge2
titleSlug: jing-shi-ge
author: 李廌
authorPinyin: li3 zhi4
authorSlug: li-zhi
dynasty: 宋
dynastyPinyin: song4
dynastySlug: song
tags: []
---

## 正文

- 隠君扁舟離五湖，初聞邑子驚陶朱。
- 多金不用五㹀術，高閣惟藏萬卷書。
- 牙籤玉軸比四庫，縹帙錦囊過五車。
- 河間闕遺應復購，汲冢蠹簡嗟無餘。
- 碧山學士解傳業，黄卷古人相與居。
- 謝庭芝蘭信靈秀，竇家椿桂皆芬敷。
- 朱欄翠瓦照空碧，秋山晚林共扶疏。
- 寒溪送月出幽谷，白雲因風生坐隅。
- 道山三館限清禁，山中此樂彼所無。
- 異時聯華陟嚴近，白虎東觀文石渠。
- 願待善本校中祕，毋令後儒爭魯魚。

## 拼音

- yin3 jun1 pian1 zhou1 li2 wu3 hu2 ， chu1 wen2 yi4 zi3 jing1 tao2 zhu1 。
- duo1 jin1 bu2 yong4 wu3 㹀 shu4 ， gao1 ge2 wei2 cang2 wan4 juan4 shu1 。
- ya2 qian1 yu4 zhou2 bi3 si4 ku4 ， piao3 zhi4 jin3 nang2 guo4 wu3 ju1 。
- he2 jian4 que4 yi2 ying1 fu4 gou4 ， ji2 zhong3 du4 jian3 jie1 wu2 yu2 。
- bi4 shan1 xue2 shi4 jie3 chuan2 ye4 ， huang2 juan4 gu3 ren2 xiang1 yu3 ju1 。
- xie4 ting2 zhi1 lan2 xin4 ling2 xiu4 ， dou4 jia1 chun1 gui4 jie1 fen1 fu1 。
- zhu1 lan2 cui4 wa3 zhao4 kong1 bi4 ， qiu1 shan1 wan3 lin2 gong4 fu2 shu1 。
- han2 xi1 song4 yue4 chu1 you1 gu3 ， bai2 yun2 yin1 feng1 sheng1 zuo4 yu2 。
- dao4 shan1 san1 guan3 xian4 qing1 jin4 ， shan1 zhong1 ci3 le4 bi3 suo3 wu2 。
- yi4 shi2 lian2 hua2 zhi4 yan2 jin4 ， bai2 hu3 dong1 guan1 wen2 shi2 qu2 。
- yuan4 dai4 shan4 ben3 xiao4 zhong1 bi4 ， wu2 ling4 hou4 ru2 zheng1 lu3 yu2 。

## 注释

## 译文

## 赏析
