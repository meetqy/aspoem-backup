---
id: li-zhi-ru-zhou-wang-xue-shi-she-gong-xing
title: 汝州王學士射弓行
titlePinyin: ru3 zhou1 wang2 xue2 shi4 she4 gong1 xing2
titleSlug: ru-zhou-wang-xue-shi-she-gong-xing
author: 李廌
authorPinyin: li3 zhi4
authorSlug: li-zhi
dynasty: 宋
dynastyPinyin: song4
dynastySlug: song
tags: []
---

## 正文

- 汝陽使君如孫武，文章絕人喜軍旅。
- 要知談笑能治兵，戲教紅粧樂營女。
- 白㲲新袍錦臂鞲，條脫掛弓腰白羽。
- 綵錯旌旗照地明，傍花映柳陳部伍。
- 須臾觀者如堵牆，彷彿如臨矍相圃。
- 一人中的萬人呼，絲管呶嘈間鉦鼓。
- 臂弓上爲使君壽，遍及四筵樂具舉。
- 使君一笑萬衆喜，堂上酒行堂下舞。
- 錦段銀荷翠玉鈿，意氣揚揚皆自許。
- 儻令被甲執蛇矛，恐可橫行擒贊普。
- 大勝吳宮申令嚴，兩隊宮娃啼且怖。
- 闔閭臺上呼罷休，將軍雖賢亦觕鹵。
- 豈知使君不忘戰，聊以戎容娛罇俎。
- 夕陽卷旗去翩翩，使君要客登畫船。
- 美人不暇別粧洗，戰士結束圍華筵。
- 皆疑征南漢將帥，樓船下瀨方凱還。
- 軍中不應有女子，偏裨校尉何其儇。
- 使君湖光照樓觀，一碧不辨水與天。
- 漸看暝色著疏柳，已見白蘋浮暮烟。
- 銀漢斜橫北斗淡，明月碧玉疏星聯。
- 舟人罷唱時弄笛，艇子趁魚行扣舷。
- 隔浦熒熒見漁火，意中竹籬青旆懸。
- 雖無荻花與楓葉，全似送客湓江壖。
- 亟令周娘作新曲，周娘琵琶京洛傳。
- 不惜千呼與萬喚，便時轉軸仍撥弦。
- 馮夷陽侯或靜聽，穹龜大魚或後先。
- 且言白傅時落寞，草草會遇仍嫣然。
- 使君聞名滿臺閣，虎符熊軾聊周旋。
- 風流樂事雖可記，皆過孫白二子前。
- 會看和戎竟先列，鐵騎百萬臨三邊。
- 報功女樂賜二八，粉白黛綠皆嬋娟。
- 青雲乞身歸舊里，汾城故地依林泉。
- 琵琶亭中望汝海，無忘飲中今八仙。

## 拼音

- ru3 yang2 shi3 jun1 ru2 sun1 wu3 ， wen2 zhang1 jue2 ren2 xi3 jun1 lü3 。
- yao4 zhi1 tan2 xiao4 neng2 zhi4 bing1 ， xi4 jiao4 hong2 zhuang1 le4 ying2 nü3 。
- bai2 㲲 xin1 pao2 jin3 bi4 gou1 ， tiao2 tuo1 gua4 gong1 yao1 bai2 yu3 。
- cai3 cuo4 jing1 qi2 zhao4 di4 ming2 ， bang4 hua1 ying4 liu3 chen2 bu4 wu3 。
- xu1 yu2 guan1 zhe3 ru2 du3 qiang2 ， pang2 fu2 ru2 lin2 jue2 xiang1 pu3 。
- yi4 ren2 zhong1 de0 wan4 ren2 hu1 ， si1 guan3 nao2 cao2 jian4 zheng1 gu3 。
- bi4 gong1 shang4 wei2 shi3 jun1 shou4 ， bian4 ji2 si4 yan2 le4 ju4 ju3 。
- shi3 jun1 yi2 xiao4 wan4 zhong4 xi3 ， tang2 shang4 jiu3 xing2 tang2 xia4 wu3 。
- jin3 duan4 yin2 he2 cui4 yu4 dian4 ， yi4 qi4 yang2 yang2 jie1 zi4 xu1 。
- tang3 ling4 bei4 jia3 zhi2 she2 mao2 ， kong3 ke3 heng2 xing2 qin2 zan4 pu3 。
- da4 sheng4 wu2 gong1 shen1 ling4 yan2 ， liang3 dui4 gong1 wa2 ti2 qie3 bu4 。
- he2 lü2 tai2 shang4 hu1 ba4 xiu1 ， jiang1 jun1 sui1 xian2 yi4 cu1 lu3 。
- qi3 zhi1 shi3 jun1 bu2 wang4 zhan4 ， liao2 yi3 rong2 rong2 yu2 zun1 zu3 。
- xi1 yang2 juan4 qi2 qu4 pian1 pian1 ， shi3 jun1 yao4 ke4 deng1 hua4 chuan2 。
- mei3 ren2 bu4 xia2 bie2 zhuang1 xi3 ， zhan4 shi4 jie2 shu4 wei2 hua2 yan2 。
- jie1 yi2 zheng1 nan2 han4 jiang1 shuai4 ， lou2 chuan2 xia4 lai4 fang1 kai3 huan2 。
- jun1 zhong1 bu4 ying1 you3 nü3 zi3 ， pian1 bi4 xiao4 wei4 he2 qi2 xuan1 。
- shi3 jun1 hu2 guang1 zhao4 lou2 guan1 ， yi2 bi4 bu2 bian4 shui3 yu3 tian1 。
- jian4 kan4 ming2 se4 zhu4 shu1 liu3 ， yi3 jian4 bai2 pin2 fu2 mu4 yan1 。
- yin2 han4 xie2 heng2 bei3 dou3 dan4 ， ming2 yue4 bi4 yu4 shu1 xing1 lian2 。
- zhou1 ren2 ba4 chang4 shi2 nong4 di2 ， ting3 zi3 chen4 yu2 xing2 kou4 xian2 。
- ge2 pu3 ying2 ying2 jian4 yu2 huo3 ， yi4 zhong1 zhu2 li2 qing1 pei4 xuan2 。
- sui1 wu2 di2 hua1 yu3 feng1 ye4 ， quan2 si4 song4 ke4 pen2 jiang1 ruan2 。
- ji2 ling4 zhou1 niang2 zuo4 xin1 qu3 ， zhou1 niang2 pi2 pa0 jing1 luo4 chuan2 。
- bu4 xi1 qian1 hu1 yu3 wan4 huan4 ， bian4 shi2 zhuan3 zhou2 reng2 bo1 xian2 。
- feng2 yi2 yang2 hou2 huo4 jing4 ting1 ， qiong2 gui1 da4 yu2 huo4 hou4 xian1 。
- qie3 yan2 bai2 fu4 shi2 luo4 mo4 ， cao3 cao3 hui4 yu4 reng2 yan1 ran2 。
- shi3 jun1 wen2 ming2 man3 tai2 ge2 ， hu3 fu2 xiong2 shi4 liao2 zhou1 xuan2 。
- feng1 liu2 le4 shi4 sui1 ke3 ji4 ， jie1 guo4 sun1 bai2 er4 zi3 qian2 。
- hui4 kan4 he2 rong2 jing4 xian1 lie4 ， tie3 qi2 bai3 wan4 lin2 san1 bian1 。
- bao4 gong1 nü3 le4 ci4 er4 ba1 ， fen3 bai2 dai4 lü4 jie1 chan2 juan1 。
- qing1 yun2 qi3 shen1 gui1 jiu4 li3 ， fen2 cheng2 gu4 di4 yi1 lin2 quan2 。
- pi2 pa0 ting2 zhong1 wang4 ru3 hai3 ， wu2 wang4 yin3 zhong1 jin1 ba1 xian1 。

## 注释

## 译文

## 赏析
