---
id: li-zhi-guan-chu-ri
title: 觀出日
titlePinyin: guan1 chu1 ri4
titleSlug: guan-chu-ri
author: 李廌
authorPinyin: li3 zhi4
authorSlug: li-zhi
dynasty: 宋
dynastyPinyin: song4
dynastySlug: song
tags: []
---

## 正文

- 蒼崖觀出日，依稀自扶桑。
- 初如浴咸池，蒼蒼或凉凉。
- 漸若賓暘谷，赫赫復煌煌。
- 海濱升霞彩，貫地萬丈長。
- 攝提御天衢，一照明萬方。
- 不願發五色，不必呈九光。
- 無用現重輪，無貴珥青黄。
- 吾心願吾君，盛德如朝陽。
- 照臨冒下土，威名燭無疆。
- 不復迭而微，常進熾而昌。
- 蟻行理雖切，丸跳比亦狂。
- 病夫喜壯觀，蓬心遂恢張。
- 異時環堵宮，但見生東牆。

## 拼音

- cang1 ya2 guan1 chu1 ri4 ， yi1 xi1 zi4 fu2 sang1 。
- chu1 ru2 yu4 xian2 chi2 ， cang1 cang1 huo4 liang2 liang2 。
- jian4 ruo4 bin1 yang2 gu3 ， he4 he4 fu4 huang2 huang2 。
- hai3 bin1 sheng1 xia2 cai3 ， guan4 di4 wan4 zhang4 chang2 。
- she4 ti2 yu4 tian1 qu2 ， yi2 zhao4 ming2 wan4 fang1 。
- bu2 yuan4 fa1 wu3 se4 ， bu2 bi4 cheng2 jiu3 guang1 。
- wu2 yong4 xian4 zhong4 lun2 ， wu2 gui4 er3 qing1 huang2 。
- wu2 xin1 yuan4 wu2 jun1 ， sheng4 de2 ru2 chao2 yang2 。
- zhao4 lin2 mao4 xia4 tu3 ， wei1 ming2 zhu2 wu2 jiang1 。
- bu2 fu4 die2 er2 wei1 ， chang2 jin4 chi4 er2 chang1 。
- yi3 xing2 li3 sui1 qie4 ， wan2 tiao4 bi3 yi4 kuang2 。
- bing4 fu1 xi3 zhuang4 guan1 ， peng2 xin1 sui4 hui1 zhang1 。
- yi4 shi2 huan2 du3 gong1 ， dan4 jian4 sheng1 dong1 qiang2 。

## 注释

## 译文

## 赏析
