---
id: fang-xin-ru-yu-shan
title: 虞山
titlePinyin: yu2 shan1
titleSlug: yu-shan
author: 方信孺
authorPinyin: fang1 xin4 ru2
authorSlug: fang-xin-ru
dynasty: 宋
dynastyPinyin: song4
dynastySlug: song
tags: []
---

## 正文

- 西風攪桂樹，落日明楓林。
- 遊子懷歸期，予悲渺登臨。
- 虞山一何高，湘水一何深。
- 英皇僅枯冢，寂寞薰兮琴。
- 我欲奏古曲，俗耳更哇淫。
- 古器不可見，聊作相思吟。
- 相思長相思，相思無古今。
- 一歌衆鳥聽，再歌萬籟喑。
- 推手君勿歌，有酒且孤斟。
- 落落此時意，寥寥千載心。
- 五絃毋庸絕，四海誰知音。

## 拼音

- xi1 feng1 jiao3 gui4 shu4 ， luo4 ri4 ming2 feng1 lin2 。
- you2 zi3 huai2 gui1 qi1 ， yu3 bei1 miao3 deng1 lin2 。
- yu2 shan1 yi4 he2 gao1 ， xiang1 shui3 yi4 he2 shen1 。
- ying1 huang2 jin3 ku1 zhong3 ， ji4 mo4 xun1 xi1 qin2 。
- wo3 yu4 zou4 gu3 qu3 ， su2 er3 geng4 wa1 yin2 。
- gu3 qi4 bu4 ke3 jian4 ， liao2 zuo4 xiang1 si1 yin2 。
- xiang1 si1 chang2 xiang1 si1 ， xiang1 si1 wu2 gu3 jin1 。
- yi4 ge1 zhong4 niao3 ting1 ， zai4 ge1 wan4 lai4 yin1 。
- tui1 shou3 jun1 wu4 ge1 ， you3 jiu3 qie3 gu1 zhen1 。
- luo4 luo4 ci3 shi2 yi4 ， liao2 liao2 qian1 zai4 xin1 。
- wu3 xian2 wu2 yong1 jue2 ， si4 hai3 shui2 zhi1 yin1 。

## 注释

## 译文

## 赏析
