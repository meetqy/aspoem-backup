---
id: fang-xin-ru-ti-long-yin-yan
title: 題龍隠巖
titlePinyin: ti2 long2 yin3 yan2
titleSlug: ti-long-yin-yan
author: 方信孺
authorPinyin: fang1 xin4 ru2
authorSlug: fang-xin-ru
dynasty: 唐
dynastyPinyin: tang2
dynastySlug: tang
tags: [] 
---

## 正文

- 春波飽微淥，斗柄函空明。
- 方舟貫巖腹，鵝鸛相酬鳴。
- 仰窺穹窿頂，宛轉百怪呈。
- 僅餘鱗甲碎，不見頭角獰。
- 下闖清泠淵，演迤萬頃澄。
- 但同魚鳥參，勿遣蛟龍驚。
- 抉苔撫奇篆，倚棹看題名。
- 三將標殊勳，自與山不傾。
- 誰歟贅小築，正恐山靈嗔。
- 南澗更幽絕，仙佛依崢嶸。
- 太虛可爲室，豈復資欒楹。
- 乳泉助茗椀，中有冰雪清。
- 何須驂鸞去，此即白玉京。
- 鼎來不速客，抱琴忽逢迎。
- 愛此無絃曲，巖溜同一聲。
- 爲君洗塵耳，喚我詩魂醒。
- 祗愁白衣至，好句亡繇成。

## 拼音

- chun1 bo1 bao3 wei1 lu4 ， dou3 bing3 han2 kong1 ming2 。
- fang1 zhou1 guan4 yan2 fu4 ， e2 guan4 xiang1 chou2 ming2 。
- yang3 kui1 qiong2 long2 ding3 ， wan3 zhuan3 bai3 guai4 cheng2 。
- jin3 yu2 lin2 jia3 sui4 ， bu2 jian4 tou2 jiao3 ning2 。
- xia4 chuang3 qing1 ling2 yuan1 ， yan3 yi3 wan4 qing3 cheng2 。
- dan4 tong2 yu2 niao3 can1 ， wu4 qian3 jiao1 long2 jing1 。
- jue2 tai2 fu3 qi2 zhuan4 ， yi3 zhao4 kan4 ti2 ming2 。
- san1 jiang1 biao1 shu1 xun1 ， zi4 yu3 shan1 bu4 qing1 。
- shui2 yu2 zhui4 xiao3 zhu4 ， zheng4 kong3 shan1 ling2 chen1 。
- nan2 jian4 geng4 you1 jue2 ， xian1 fo2 yi1 zheng1 rong2 。
- tai4 xu1 ke3 wei2 shi4 ， qi3 fu4 zi1 luan2 ying2 。
- ru3 quan2 zhu4 ming2 wan3 ， zhong1 you3 bing1 xue3 qing1 。
- he2 xu1 can1 luan2 qu4 ， ci3 ji2 bai2 yu4 jing1 。
- ding3 lai2 bu2 su4 ke4 ， bao4 qin2 hu1 feng2 ying2 。
- ai4 ci3 wu2 xian2 qu3 ， yan2 liu1 tong2 yi4 sheng1 。
- wei2 jun1 xi3 chen2 er3 ， huan4 wo3 shi1 hun2 xing3 。
- zhi1 chou2 bai2 yi1 zhi4 ， hao3 ju4 wang2 yao2 cheng2 。

## 注释

## 译文

## 赏析
