---
id: dun-qi-yuan-fu-er-nian-er-yue-qi-ri-an-bu-guo-qiong-zhou-huo-jing-xian-san-you-tang-xiao-zhuo-yang-gong-tian-yin-chang-ling-ci-yi-ling-ci-yi-yi-shan-shui-zhu-wei-san-you-yu-yi-yi-feng-yue-wei-wu-xian-yun
title: 元符二年二月七日按部過邛州火井縣三友堂小酌楊公天隱嘗令此邑令此邑以山水竹爲三友余益以風月爲五賢云
titlePinyin: yuan2 fu2 er4 nian2 er4 yue4 qi1 ri4 an4 bu4 guo4 qiong2 zhou1 huo3 jing3 xian4 san1 you3 tang2 xiao3 zhuo2 yang2 gong1 tian1 yin3 chang2 ling4 ci3 yi4 ling4 ci3 yi4 yi3 shan1 shui3 zhu2 wei2 san1 you3 yu2 yi4 yi3 feng1 yue4 wei2 wu3 xian2 yun2
titleSlug: yuan-fu-er-nian-er-yue-qi-ri-an-bu-guo-qiong-zhou-huo-jing-xian-san-you-tang-xiao-zhuo-yang-gong-tian-yin-chang-ling-ci-yi-ling-ci-yi-yi-shan-shui-zhu-wei-san-you-yu-yi-yi-feng-yue-wei-wu-xian-yun
author: 頓起
authorPinyin: dun4 qi3
authorSlug: dun-qi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 七盤一何高，蒼翠浄寥廊。
- 夜雨濯杉檜，春風散芝藥。
- 細雲散巖色，細逕度危筰。
- 邑改井已泥，空餘漢城郭。
- 土瘠漫生茶，人稀時走玃。
- 苔蘚囹圄空，塵埃簿書閤。
- 縣圃何蕭條，半櫻半零落。
- 偃蹇大夫松，委蛇君子鶴。
- 試登三友堂，借問何人作。
- 皆云楊先生，好詩心淡泊。
- 乘興山水間，此君共獻酢。
- 瑯玕無俗韻，仁智有真樂。
- 取友信可人，自待宜不薄。
- 我來宴坐久，寂寥無唯諾。
- 明月來徘徊，清風自蕭索。
- 因留風與月，相對成清酌。
- 蟾光照金尊，餘輝射杯酒。
- 輕颸入朱弦，彷彿奏簫勺。
- 醺然造忘形，神交通博約。
- 醉號五賢堂，醒來資一噱。

## 拼音

- qi1 pan2 yi4 he2 gao1 ， cang1 cui4 jing4 liao2 lang2 。
- ye4 yu3 zhuo2 shan1 gui4 ， chun1 feng1 san4 zhi1 yao4 。
- xi4 yun2 san4 yan2 se4 ， xi4 jing4 du4 wei1 zuo2 。
- yi4 gai3 jing3 yi3 ni2 ， kong1 yu2 han4 cheng2 guo1 。
- tu3 ji2 man4 sheng1 cha2 ， ren2 xi1 shi2 zou3 jue2 。
- tai2 xian3 ling2 yu3 kong1 ， chen2 ai1 bo2 shu1 he2 。
- xian4 pu3 he2 xiao1 tiao2 ， ban4 ying1 ban4 ling2 luo4 。
- yan3 jian3 dai4 fu0 song1 ， wei1 yi2 jun1 zi3 he4 。
- shi4 deng1 san1 you3 tang2 ， jie4 wen4 he2 ren2 zuo4 。
- jie1 yun2 yang2 xian1 sheng0 ， hao3 shi1 xin1 dan4 bo2 。
- cheng2 xing1 shan1 shui3 jian4 ， ci3 jun1 gong4 xian4 cu4 。
- lang2 gan1 wu2 su2 yun4 ， ren2 zhi4 you3 zhen1 le4 。
- qu3 you3 xin4 ke3 ren2 ， zi4 dai4 yi2 bu4 bao2 。
- wo3 lai2 yan4 zuo4 jiu3 ， ji4 liao2 wu2 wei2 nuo4 。
- ming2 yue4 lai2 pai2 huai2 ， qing1 feng1 zi4 xiao1 suo3 。
- yin1 liu2 feng1 yu3 yue4 ， xiang1 dui4 cheng2 qing1 zhuo2 。
- chan2 guang1 zhao4 jin1 zun1 ， yu2 hui1 she4 bei1 jiu3 。
- qing1 si1 ru4 zhu1 xian2 ， pang2 fu2 zou4 xiao1 shao2 。
- xun1 ran2 zao4 wang4 xing2 ， shen2 jiao1 tong1 bo2 yue1 。
- zui4 hao4 wu3 xian2 tang2 ， xing3 lai2 zi1 yi4 jue2 。

## 注释

## 译文

## 赏析
