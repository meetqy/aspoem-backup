---
id: dun-qi-zeng-guang-dou-yu-yu-she-xian-fu-er-yu-shi
title: 贈廣都遇寓舍賢婦二喻詩
titlePinyin: zeng4 guang3 dou1 yu4 yu4 she4 xian2 fu4 er4 yu4 shi1
titleSlug: zeng-guang-dou-yu-yu-she-xian-fu-er-yu-shi
author: 頓起
authorPinyin: dun4 qi3
authorSlug: dun-qi
dynasty: 宋
dynastyPinyin: song4
dynastySlug: song
tags: []
---

## 正文

- 嘗聞趙清獻，恤孤慰亡友。
- 至今西蜀人，談美不容口。
- 二喻出儒家，清貧一無有。
- 零丁依老姑，破屋僧堂後。
- 相對誦詩書，未嘗窺戶牖。
- 圭折玉彌方，山寒松更茂。
- 縣宰初聞名，咨嗟爲之久。
- 從容語其配，夫人曾見否。
- 長者二十三，次亦十八九。
- 青裾長蔽膝，荆簪短在首。
- 我欲效清獻，言不爲人取。
- 近於吾邑中，選婿得豪右。
- 夫人相宰意，魚蔬薦罇酒。
- 屈致二喻來，呼名老與壽。
- 女子當有行，詩稱遠父母。
- 饑寒日月長，蓬蓽風雨漏。
- 大喻前致詞，灑淚濕衣袖。
- 荷德固已深，緘情亦須剖。
- 上言親未葬，心欲土自負。
- 下述妹未笄，𡞦𡞦無傅姆。
- 還家復獻書，自敘貧且陋。
- 鉛華世所悅，銅臭非吾偶。
- 肯效閭閈間，碌碌逐雞狗。
- 世無梁伯鸞，應嫌孟光醜。
- 孔明若再生，承女甘箕箒。
- 陳義一何高，夫人驚拊手。
- 至今書稿在，光輝射星斗。
- 董子慕高風，喜曰真吾婦。
- 吾親雙白髪，吾弟室未授。
- 睠言姊妹賢，可以相先後。
- 五兩幣雖輕，意則千金厚。
- 輜軒雙造門，觀者競奔走。
- 女子尚能爾，男兒宜自守。
- 重聘或不來，豈欲終畎畝。
- 畜德尚未充，高位亦虛受。
- 寄語事君者，慎勿輕去就。

## 拼音

- chang2 wen2 zhao4 qing1 xian4 ， xu4 gu1 wei4 wang2 you3 。
- zhi4 jin1 xi1 shu3 ren2 ， tan2 mei3 bu4 rong2 kou3 。
- er4 yu4 chu1 ru2 jia1 ， qing1 pin2 yi4 wu2 you3 。
- ling2 ding1 yi1 lao3 gu1 ， po4 wu1 seng1 tang2 hou4 。
- xiang1 dui4 song4 shi1 shu1 ， wei4 chang2 kui1 hu4 you3 。
- gui1 zhe2 yu4 mi2 fang1 ， shan1 han2 song1 geng4 mao4 。
- xian4 zai3 chu1 wen2 ming2 ， zi1 jie1 wei2 zhi1 jiu3 。
- cong2 rong2 yu3 qi2 pei4 ， fu1 ren2 ceng2 jian4 fou3 。
- chang2 zhe3 er4 shi2 san1 ， ci4 yi4 shi2 ba1 jiu3 。
- qing1 ju1 chang2 bi4 xi1 ， jing1 zan1 duan3 zai4 shou3 。
- wo3 yu4 xiao4 qing1 xian4 ， yan2 bu4 wei2 ren2 qu3 。
- jin4 wu1 wu2 yi4 zhong1 ， xuan3 xu4 de2 hao2 you4 。
- fu1 ren2 xiang1 zai3 yi4 ， yu2 shu1 jian4 zun1 jiu3 。
- qu1 zhi4 er4 yu4 lai2 ， hu1 ming2 lao3 yu3 shou4 。
- nü3 zi3 dang1 you3 xing2 ， shi1 cheng1 yuan3 fu4 mu3 。
- ji1 han2 ri4 yue4 chang2 ， peng2 bi4 feng1 yu3 lou4 。
- da4 yu4 qian2 zhi4 ci2 ， sa3 lei4 shi1 yi1 xiu4 。
- he2 de2 gu4 yi3 shen1 ， jian1 qing2 yi4 xu1 pou1 。
- shang4 yan2 qin1 wei4 zang4 ， xin1 yu4 tu3 zi4 fu4 。
- xia4 shu4 mei4 wei4 ji1 ，𡞦𡞦 wu2 fu4 mu3 。
- huan2 jia1 fu4 xian4 shu1 ， zi4 xu4 pin2 qie3 lou4 。
- qian1 hua2 shi4 suo3 yue4 ， tong2 chou4 fei1 wu2 ou3 。
- ken3 xiao4 lü2 han4 jian4 ， lu4 lu4 zhu2 ji1 gou3 。
- shi4 wu2 liang2 bo2 luan2 ， ying1 xian2 meng4 guang1 chou3 。
- kong3 ming2 ruo4 zai4 sheng1 ， cheng2 nü3 gan1 ji1 zhou3 。
- chen2 yi4 yi4 he2 gao1 ， fu1 ren2 jing1 fu3 shou3 。
- zhi4 jin1 shu1 gao3 zai4 ， guang1 hui1 she4 xing1 dou3 。
- dong3 zi0 mu4 gao1 feng1 ， xi3 yue1 zhen1 wu2 fu4 。
- wu2 qin1 shuang1 bai2 fa4 ， wu2 di4 shi4 wei4 shou4 。
- juan4 yan2 zi3 mei4 xian2 ， ke3 yi3 xiang1 xian1 hou4 。
- wu3 liang3 bi4 sui1 qing1 ， yi4 ze2 qian1 jin1 hou4 。
- zi1 xuan1 shuang1 zao4 men2 ， guan1 zhe3 jing4 ben1 zou3 。
- nü3 zi3 shang4 neng2 er3 ， nan2 er2 yi2 zi4 shou3 。
- zhong4 pin4 huo4 bu4 lai2 ， qi3 yu4 zhong1 quan3 mu3 。
- chu4 de2 shang4 wei4 chong1 ， gao1 wei4 yi4 xu1 shou4 。
- ji4 yu3 shi4 jun1 zhe3 ， shen4 wu4 qing1 qu4 jiu4 。

## 注释

## 译文

## 赏析
