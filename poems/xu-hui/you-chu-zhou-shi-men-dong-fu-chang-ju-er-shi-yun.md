---
id: xu-hui-you-chu-zhou-shi-men-dong-fu-chang-ju-er-shi-yun
title: 遊處州石門洞賦長句二十韵
titlePinyin: you2 chu3 zhou1 shi2 men2 dong4 fu4 chang2 ju4 er4 shi2 yun4
titleSlug: you-chu-zhou-shi-men-dong-fu-chang-ju-er-shi-yun
author: 徐恢
authorPinyin: xu2 hui1
authorSlug: xu-hui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我聞石洞今幾年，一朝來繫秋風船。
- 大船膖肛小船遠，漁舟替涉幽澗泉。
- 拖舟上上抵砂礫，更與略彴相夤緣。
- 黄冠道士衣翩翩，殷勤爲我臨澗邊。
- 相逢一笑挽登岸，忽見珍館羅修椽。
- 謝公舊隠無處問，洗眼但看山中篇。
- 佳哉南國典刑在，大羹遺味朱絲絃。
- 當是發興豈神助，兩峰對面攙青天。
- 主人掉頭謂不爾，尚能飛瀑千仞懸。
- 杖筇西下取微徑，其境過清神凜然。
- 初疑窮冬藴積雪，驚飈擁下陰崖巔。
- 又疑冰綃掛林杪，薄暮縹緲摇輕煙。
- 蔽空乍覺微雨集，墮地復作跳珠圓。
- 謝公得爾句偏好，我今其忍相棄捐。
- 山奇水怪世莫測，神龍定自藏九淵。
- 龍兮汝能水下土，胡爲懶惰貪晝眠。
- 自淮以北皆故壤，犬羊爛熳疆域羶。
- 挽河莫假壯士力，奔雷走電一洗湔。
- 我詩雖乏漫郎語，强顔猶可供磨鎸。
- 爲君他日落此筆，千秋萬歲令人傳。

## 拼音

- wo3 wen2 shi2 dong4 jin1 ji1 nian2 ， yi4 zhao1 lai2 xi4 qiu1 feng1 chuan2 。
- da4 chuan2 pang1 gang1 xiao3 chuan2 yuan3 ， yu2 zhou1 ti4 she4 you1 jian4 quan2 。
- tuo1 zhou1 shang4 shang4 di3 sha1 li4 ， geng4 yu3 lüe4 zhuo2 xiang1 yin2 yuan2 。
- huang2 guan1 dao4 shi0 yi1 pian1 pian1 ， yin1 qin2 wei2 wo3 lin2 jian4 bian1 。
- xiang1 feng2 yi2 xiao4 wan3 deng1 an4 ， hu1 jian4 zhen1 guan3 luo2 xiu1 chuan2 。
- xie4 gong1 jiu4 yin3 wu2 chu3 wen4 ， xi3 yan3 dan4 kan4 shan1 zhong1 pian1 。
- jia1 zai1 nan2 guo2 dian3 xing2 zai4 ， da4 geng1 yi2 wei4 zhu1 si1 xian2 。
- dang1 shi4 fa1 xing1 qi3 shen2 zhu4 ， liang3 feng1 dui4 mian4 chan1 qing1 tian1 。
- zhu3 ren2 diao4 tou2 wei4 bu4 er3 ， shang4 neng2 fei1 pu4 qian1 ren4 xuan2 。
- zhang4 qiong2 xi1 xia4 qu3 wei1 jing4 ， qi2 jing4 guo4 qing1 shen2 lin3 ran2 。
- chu1 yi2 qiong2 dong1 yun4 ji1 xue3 ， jing1 biao1 yong1 xia4 yin1 ya2 dian1 。
- you4 yi2 bing1 xiao1 gua4 lin2 miao3 ， bo2 mu4 piao3 miao3 yao2 qing1 yan1 。
- bi4 kong1 zha4 jue2 wei1 yu3 ji2 ， duo4 di4 fu4 zuo4 tiao4 zhu1 yuan2 。
- xie4 gong1 de2 er3 ju4 pian1 hao3 ， wo3 jin1 qi2 ren3 xiang1 qi4 juan1 。
- shan1 qi2 shui3 guai4 shi4 mo4 ce4 ， shen2 long2 ding4 zi4 cang2 jiu3 yuan1 。
- long2 xi1 ru3 neng2 shui3 xia4 tu3 ， hu2 wei2 lan3 duo4 tan1 zhou4 mian2 。
- zi4 huai2 yi3 bei3 jie1 gu4 rang3 ， quan3 yang2 lan4 man4 jiang1 yu4 shan1 。
- wan3 he2 mo4 jia3 zhuang4 shi4 li4 ， ben1 lei2 zou3 dian4 yi4 xi3 jian1 。
- wo3 shi1 sui1 fa2 man4 lang2 yu3 ， qiang2 yan2 you2 ke3 gong1 mo2 juan1 。
- wei2 jun1 ta1 ri4 luo4 ci3 bi3 ， qian1 qiu1 wan4 sui4 ling4 ren2 chuan2 。

## 注释

## 译文

## 赏析
