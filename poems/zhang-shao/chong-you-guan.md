---
id: zhang-shao-chong-you-guan
title: 沖佑觀
titlePinyin: chong1 you4 guan1
titleSlug: chong-you-guan
author: 張紹
authorPinyin: zhang1 shao4
authorSlug: zhang-shao
dynasty: 唐
dynastyPinyin: tang2
dynastySlug: tang
tags: []
---

## 正文

- 大始未形，混沌無際。
- 上下開運，乾坤定位。
- 日月麗天，山川鎮地。
- 萬彙猶屯，三才始備。
- 肇有神化，初生蒸民。
- 上惟立德，下無疎親。
- 皇風蕩蕩，黔首淳淳。
- 天下有道，誰非聖人。
- 開源嗜慾，澆漓俗盛。
- 賢者避世，真人華命。
- 八極神鄉，十州異境。
- 翠阜丹丘，潛伏靈聖。
- 惟彼武夷，實曰洞天。
- 峰巒黛染，巖岫霞鮮。
- 金房玉室，羽蓋雲軿。
- 葬日風雨，會有神仙。
- 國步多艱，皇綱中絕。
- 四海九州，瓜分幅裂。
- 稔禍陬隅，阻兵甌越。
- 寂寞玄風，荒涼絳闕。
- 赫赫烈祖，再造丕基。
- 拱揖高讓，神人樂推。
- 明明我后，允協昌基。
- 功崇下武，德茂重熙。
- 睿哲英斷，雄畧神智。
- 拓土開疆，經天緯地。
- 五嶺來庭，三湘清徹。
- 四海震威，羣生懷惠。
- 猶勞宵旰，猶混馬車。
- 貪狼俟靜，害焉方除。
- 淹留駿馭，想像鶉居。
- 心懸真洞，夢到華胥。
- 乃眷名山，追惟聖跡。
- 內庫頒金，元侯奉職。
- 三境求規，五靈取則。
- 跨谷彌岡，張霄架極。
- 珠宮寶殿，璇臺玉堂。
- 鳳翔高甍，龍轉迴廊。
- 錯落金碧，玲瓏璧璫。
- 雲生林楚，雷繞藩牆。
- 七聖斯嚴，三君如在。
- 八景靈【輿】，九華神蓋。
- 清霄莫胥，明霜匪對。
- 彷彿壺中，依稀物外。
- 衆真之宇，擬之無倫。
- 會僊之類，名之惟新。
- 高峰爲壑，區谷成坰。
- 皇獻頌聲，永絕淄磷。

## 拼音

- da4 shi3 wei4 xing2 ， hun4 dun4 wu2 ji4 。
- shang4 xia4 kai1 yun4 ， qian2 kun1 ding4 wei4 。
- ri4 yue4 li2 tian1 ， shan1 chuan1 zhen4 di4 。
- wan4 hui4 you2 tun2 ， san1 cai2 shi3 bei4 。
- zhao4 you3 shen2 hua4 ， chu1 sheng1 zheng1 min2 。
- shang4 wei2 li4 de2 ， xia4 wu2 shu1 qin1 。
- huang2 feng1 dang4 dang4 ， qian2 shou3 chun2 chun2 。
- tian1 xia4 you3 dao4 ， shui2 fei1 sheng4 ren2 。
- kai1 yuan2 shi4 yu4 ， jiao1 li2 su2 sheng4 。
- xian2 zhe3 bi4 shi4 ， zhen1 ren2 hua2 ming4 。
- ba1 ji2 shen2 xiang1 ， shi2 zhou1 yi4 jing4 。
- cui4 fu4 dan1 qiu1 ， qian2 fu2 ling2 sheng4 。
- wei2 bi3 wu3 yi2 ， shi2 yue1 dong4 tian1 。
- feng1 luan2 dai4 ran3 ， yan2 xiu4 xia2 xian1 。
- jin1 fang2 yu4 shi4 ， yu3 gai4 yun2 ping2 。
- zang4 ri4 feng1 yu3 ， hui4 you3 shen2 xian1 。
- guo2 bu4 duo1 jian1 ， huang2 gang1 zhong1 jue2 。
- si4 hai3 jiu3 zhou1 ， gua1 fen1 fu2 lie4 。
- ren3 huo4 zou1 yu2 ， zu3 bing1 ou1 yue4 。
- ji4 mo4 xuan2 feng1 ， huang1 liang2 jiang4 que4 。
- he4 he4 lie4 zu3 ， zai4 zao4 pi1 ji1 。
- gong3 yi1 gao1 rang4 ， shen2 ren2 le4 tui1 。
- ming2 ming2 wo3 hou4 ， yun3 xie2 chang1 ji1 。
- gong1 chong2 xia4 wu3 ， de2 mao4 zhong4 xi1 。
- rui4 zhe2 ying1 duan4 ， xiong2 lüe4 shen2 zhi4 。
- tuo4 tu3 kai1 jiang1 ， jing1 tian1 wei3 di4 。
- wu3 ling3 lai2 ting2 ， san1 xiang1 qing1 che4 。
- si4 hai3 zhen4 wei1 ， qun2 sheng1 huai2 hui4 。
- you2 lao2 xiao1 gan4 ， you2 hun4 ma3 ju1 。
- tan1 lang2 si4 jing4 ， hai4 yan1 fang1 chu2 。
- yan1 liu2 jun4 yu4 ， xiang3 xiang4 chun2 ju1 。
- xin1 xuan2 zhen1 dong4 ， meng4 dao4 hua2 xu1 。
- nai3 juan4 ming2 shan1 ， zhui1 wei2 sheng4 ji4 。
- nei4 ku4 ban1 jin1 ， yuan2 hou2 feng4 zhi2 。
- san1 jing4 qiu2 gui1 ， wu3 ling2 qu3 ze2 。
- kua4 gu3 mi2 gang1 ， zhang1 xiao1 jia4 ji2 。
- zhu1 gong1 bao3 dian4 ， xuan2 tai2 yu4 tang2 。
- feng4 xiang2 gao1 meng2 ， long2 zhuan3 hui2 lang2 。
- cuo4 luo4 jin1 bi4 ， ling2 long2 bi4 dang1 。
- yun2 sheng1 lin2 chu3 ， lei2 rao4 fan1 qiang2 。
- qi1 sheng4 si1 yan2 ， san1 jun1 ru2 zai4 。
- ba1 jing3 ling2 【 yu2 】， jiu3 hua2 shen2 gai4 。
- qing1 xiao1 mo4 xu1 ， ming2 shuang1 fei3 dui4 。
- pang2 fu2 hu2 zhong1 ， yi1 xi1 wu4 wai4 。
- zhong4 zhen1 zhi1 yu3 ， ni3 zhi1 wu2 lun2 。
- hui4 xian1 zhi1 lei4 ， ming2 zhi1 wei2 xin1 。
- gao1 feng1 wei2 he4 ， qu1 gu3 cheng2 jiong1 。
- huang2 xian4 song4 sheng1 ， yong3 jue2 zi1 lin2 。

## 注释

## 译文

## 赏析
