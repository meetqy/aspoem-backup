---
id: chen-di-shang-chun-ci
title: 傷春詞
titlePinyin: shang1 chun1 ci2
titleSlug: shang-chun-ci
author: 陳棣
authorPinyin: chen2 di4
authorSlug: chen-di
dynasty: 唐
dynastyPinyin: tang2
dynastySlug: tang
tags: [] 
---

## 正文

- 春風兮颸颸，春日兮遲遲。
- 草木秀兮原野，蘭茝芳兮水湄。
- 美人去兮何所，白雲深兮莫窺。
- 望極浦兮掩淚，倚危檻兮懷思。
- 囁嚅兮鳦語，連娟兮蝶飛。
- 感微物兮靈偶，私自憐兮芳時。
- 玲瓏兮瓊珮，沉寂兮蕙幃。
- 對芳時兮太息，豈獨凜秋兮足悲。
- 香消悴兮□鸞鏡，愁委積兮堆蛾眉。
- 登山臨水兮有蘭夢，斷雁沉魚兮無錦詩。
- 鶗鴂鳴兮衆芳衰，春冉冉兮不可羈。
- 人生行樂兮將何之，王孫王孫兮胡不歸。

## 拼音

- chun1 feng1 xi1 si1 si1 ， chun1 ri4 xi1 chi2 chi2 。
- cao3 mu4 xiu4 xi1 yuan2 ye3 ， lan2 chai3 fang1 xi1 shui3 mei2 。
- mei3 ren2 qu4 xi1 he2 suo3 ， bai2 yun2 shen1 xi1 mo4 kui1 。
- wang4 ji2 pu3 xi1 yan3 lei4 ， yi3 wei1 jian4 xi1 huai2 si1 。
- nie4 ru2 xi1 yi3 yu3 ， lian2 juan1 xi1 die2 fei1 。
- gan3 wei1 wu4 xi1 ling2 ou3 ， si1 zi4 lian2 xi1 fang1 shi2 。
- ling2 long2 xi1 qiong2 pei4 ， chen2 ji4 xi1 hui4 wei2 。
- dui4 fang1 shi2 xi1 tai4 xi1 ， qi3 du2 lin3 qiu1 xi1 zu2 bei1 。
- xiang1 xiao1 cui4 xi1 □ luan2 jing4 ， chou2 wei3 ji1 xi1 dui1 e2 mei2 。
- deng1 shan1 lin2 shui3 xi1 you3 lan2 meng4 ， duan4 yan4 chen2 yu2 xi1 wu2 jin3 shi1 。
- ti2 jue2 ming2 xi1 zhong4 fang1 shuai1 ， chun1 ran3 ran3 xi1 bu4 ke3 ji1 。
- ren2 sheng1 xing2 le4 xi1 jiang1 he2 zhi1 ， wang2 sun1 wang2 sun1 xi1 hu2 bu4 gui1 。

## 注释

## 译文

## 赏析
