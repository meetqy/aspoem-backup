---
id: chen-di-ci-yun-zheng-shun-ju-ti-bo-ting-jiao-cui-xuan
title: 次韻鄭舜舉題簿廳交翠軒
titlePinyin: ci4 yun4 zheng4 shun4 ju3 ti2 bo2 ting1 jiao1 cui4 xuan1
titleSlug: ci-yun-zheng-shun-ju-ti-bo-ting-jiao-cui-xuan
author: 陳棣
authorPinyin: chen2 di4
authorSlug: chen-di
dynasty: 宋
dynastyPinyin: song4
dynastySlug: song
tags: []
---

## 正文

- 人生一漚浮，何適非暫寄。
- 會須脫塵勞，談文不談利。
- 開軒得此君，意愜投宿嗜。
- 未堪食鳳凰，已足巢翡翠。
- 惜哉小窗櫳，此地久何閟。
- 想當未闢初，寧免簿書累。
- 高人一披拂，便有無窮意。
- 紛紛市廛子，冠蓋亂如沸。
- 倘令見清標，魄褫復喪氣。
- 客如王子猷，不速端可致。
- 嗟予飽憂患，久矣無佳思。
- 舊學已榛蕪，聞一豈知二。
- 市肆羅無目，聊爲將軍地。
- 斗酒詩百篇，是乃公能事。

## 拼音

- ren2 sheng1 yi4 ou1 fu2 ， he2 shi4 fei1 zan4 ji4 。
- hui4 xu1 tuo1 chen2 lao2 ， tan2 wen2 bu4 tan2 li4 。
- kai1 xuan1 de2 ci3 jun1 ， yi4 qie4 tou2 su4 shi4 。
- wei4 kan1 shi2 feng4 huang2 ， yi3 zu2 chao2 fei3 cui4 。
- xi1 zai1 xiao3 chuang1 long2 ， ci3 di4 jiu3 he2 bi4 。
- xiang3 dang1 wei4 pi4 chu1 ， ning2 mian3 bo2 shu1 lei4 。
- gao1 ren2 yi4 pi1 fu2 ， bian4 you3 wu2 qiong2 yi4 。
- fen1 fen1 shi4 chan2 zi3 ， guan1 gai4 luan4 ru2 fei4 。
- tang3 ling4 jian4 qing1 biao1 ， po4 chi3 fu4 sang1 qi4 。
- ke4 ru2 wang2 zi3 you2 ， bu2 su4 duan1 ke3 zhi4 。
- jie1 yu3 bao3 you1 huan4 ， jiu3 yi3 wu2 jia1 si1 。
- jiu4 xue2 yi3 zhen1 wu2 ， wen2 yi4 qi3 zhi1 er4 。
- shi4 si4 luo2 wu2 mu4 ， liao2 wei2 jiang1 jun1 di4 。
- dou4 jiu3 shi1 bai3 pian1 ， shi4 nai3 gong1 neng2 shi4 。

## 注释

## 译文

## 赏析
