---
id: chen-di-zhou-yu-cheng-zhi-fu-xiong
title: 驟雨呈質夫兄
titlePinyin: zhou4 yu3 cheng2 zhi4 fu1 xiong1
titleSlug: zhou-yu-cheng-zhi-fu-xiong
author: 陳棣
authorPinyin: chen2 di4
authorSlug: chen-di
dynasty: 宋
dynastyPinyin: song4
dynastySlug: song
tags: []
---

## 正文

- 屏翳驅馳雲陣疾，西山猶銜半輪日。
- 迅雷震地窗戶摇，急雨翻盆溝澮溢。
- 紫電燒空天爲低，黑風逆浪海欲立。
- 縱多虐魃未爲殃，直使長鯨那暇吸。
- 草木號呼山鬼驚，珠璣亂迸鮫人泣。
- 曲畦走水白紛紛，稚穗抽芒青戢戢。
- 童稚休傳蜥蜴歌，倉箱行貯生民粒。
- 枝端發翠喜濯枝，池面凝漚占戴笠。
- 猛省呼晴鳩婦鳴，旋看突漲魚兒出。
- 窗扉共賞一襟凉，屋漏俄驚半床濕。
- 鷗鷺盟邊引望遥，芭蕉聲裏催詩急。
- 請君速著瑞雨頌，要上新編華萼集。

## 拼音

- ping2 yi4 qu1 chi2 yun2 zhen4 ji2 ， xi1 shan1 you2 xian2 ban4 lun2 ri4 。
- xun4 lei2 zhen4 di4 chuang1 hu4 yao2 ， ji2 yu3 fan1 pen2 gou1 kuai4 yi4 。
- zi3 dian4 shao1 kong1 tian1 wei2 di1 ， hei1 feng1 ni4 lang4 hai3 yu4 li4 。
- zong4 duo1 nüe4 ba2 wei4 wei2 yang1 ， zhi2 shi3 chang2 jing1 na4 xia2 xi1 。
- cao3 mu4 hao4 hu1 shan1 gui3 jing1 ， zhu1 ji1 luan4 beng4 jiao1 ren2 qi4 。
- qu3 qi2 zou3 shui3 bai2 fen1 fen1 ， zhi4 sui4 chou1 mang2 qing1 ji2 ji2 。
- tong2 zhi4 xiu1 chuan2 xi1 yi4 ge1 ， cang1 xiang1 xing2 zhu4 sheng1 min2 li4 。
- zhi1 duan1 fa1 cui4 xi3 zhuo2 zhi1 ， chi2 mian4 ning2 ou1 zhan4 dai4 li4 。
- meng3 xing3 hu1 qing2 jiu1 fu4 ming2 ， xuan2 kan4 tu1 zhang3 yu2 er2 chu1 。
- chuang1 fei1 gong4 shang3 yi4 jin1 liang2 ， wu1 lou4 e2 jing1 ban4 chuang2 shi1 。
- ou1 lu4 meng2 bian1 yin3 wang4 yao2 ， ba1 jiao1 sheng1 li3 cui1 shi1 ji2 。
- qing3 jun1 su4 zhu4 rui4 yu3 song4 ， yao4 shang4 xin1 bian1 hua2 e4 ji2 。

## 注释

## 译文

## 赏析
