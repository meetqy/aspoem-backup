---
id: chen-di-xian-chun-fu-mei-yi-shou
title: 先春賦梅一首
titlePinyin: xian1 chun1 fu4 mei2 yi4 shou3
titleSlug: xian-chun-fu-mei-yi-shou
author: 陳棣
authorPinyin: chen2 di4
authorSlug: chen-di
dynasty: 宋
dynastyPinyin: song4
dynastySlug: song
tags: []
---

## 正文

- 與客到先春，衰思覺飛越。
- 時當萬卉凋，似補羣花闕。
- 始信元化功，生意何曾輟。
- 却疑鈞天宴，羣仙委珮玦。
- 不數藐姑仙，神膚瑩氷雪。
- 癯然抱清幽，卓爾負奇絕。
- 生香巧藏密，靜艷羞容悅。
- 陽萌知獨復，歲寒見孤潔。
- 我來觴其下，坐對垂垂發。
- 頭白不待摧，顔赬爲爾設。
- 因思年少時，高枝手攀折。
- 林逋與何遜，妙語誰優劣。
- 老矣吟事慳，人笑心如鐵。
- 何當夜深來，更看梢頭月。

## 拼音

- yu3 ke4 dao4 xian1 chun1 ， shuai1 si1 jue2 fei1 yue4 。
- shi2 dang1 wan4 hui4 diao1 ， si4 bu3 qun2 hua1 que4 。
- shi3 xin4 yuan2 hua4 gong1 ， sheng1 yi4 he2 ceng2 chuo4 。
- que4 yi2 jun1 tian1 yan4 ， qun2 xian1 wei3 pei4 jue2 。
- bu2 shu4 miao3 gu1 xian1 ， shen2 fu1 ying2 bing1 xue3 。
- qu2 ran2 bao4 qing1 you1 ， zhuo2 er3 fu4 qi2 jue2 。
- sheng1 xiang1 qiao3 cang2 mi4 ， jing4 yan4 xiu1 rong2 yue4 。
- yang2 meng2 zhi1 du2 fu4 ， sui4 han2 jian4 gu1 jie2 。
- wo3 lai2 shang1 qi2 xia4 ， zuo4 dui4 chui2 chui2 fa1 。
- tou2 bai2 bu2 dai4 cui1 ， yan2 cheng1 wei2 er3 she4 。
- yin1 si1 nian2 shao4 shi2 ， gao1 zhi1 shou3 pan1 zhe2 。
- lin2 bu1 yu3 he2 xun4 ， miao4 yu3 shui2 you1 lie4 。
- lao3 yi3 yin2 shi4 qian1 ， ren2 xiao4 xin1 ru2 tie3 。
- he2 dang1 ye4 shen1 lai2 ， geng4 kan4 shao1 tou2 yue4 。

## 注释

## 译文

## 赏析
