---
id: chen-di-gu-you-xia-xing
title: 古遊俠行
titlePinyin: gu3 you2 xia2 xing2
titleSlug: gu-you-xia-xing
author: 陳棣
authorPinyin: chen2 di4
authorSlug: chen-di
dynasty: 唐
dynastyPinyin: tang2
dynastySlug: tang
tags: [] 
---

## 正文

- 君不見長安俠少兒，臂鷹走狗爭輕肥。
- 一朝遭渠國士知，笑視鼎鑊如氷澌。
- 翹關負重俱細事，拔山扛鼎焉能爲。
- 橫行匈奴十萬騎，肯以祕計干閼氏。
- 朝竊晉鄙符，暮解邯鄲圍。
- 軍中不聞天子詔，向來灞上皆兒嬉。
- 我有黄石書，孺子漫多奇。
- 我有歐冶劍，荆卿何足揮。
- 運籌折衝衽席上，料敵决勝如蓍龜。
- 世遭右文歎數奇，縱有勇畧將安施。
- 漢皇方受宣室釐，干戈不用包虎皮。
- 使我不得封萬戶，恨不生當高祖時。

## 拼音

- jun1 bu2 jian4 chang2 an1 xia2 shao3 er2 ， bi4 ying1 zou3 gou3 zheng1 qing1 fei2 。
- yi4 zhao1 zao1 qu2 guo2 shi4 zhi1 ， xiao4 shi4 ding3 huo4 ru2 bing1 si1 。
- qiao2 guan1 fu4 zhong4 ju4 xi4 shi4 ， ba2 shan1 gang1 ding3 yan1 neng2 wei2 。
- heng2 xing2 xiong1 nu2 shi2 wan4 qi2 ， ken3 yi3 bi4 ji4 gan1 e4 shi4 。
- chao2 qie4 jin4 bi3 fu2 ， mu4 jie3 han2 dan1 wei2 。
- jun1 zhong1 bu4 wen2 tian1 zi3 zhao4 ， xiang4 lai2 ba4 shang4 jie1 er2 xi1 。
- wo3 you3 huang2 shi2 shu1 ， ru2 zi3 man4 duo1 qi2 。
- wo3 you3 ou1 ye3 jian4 ， jing1 qing1 he2 zu2 hui1 。
- yun4 chou2 zhe2 chong1 ren4 xi2 shang4 ， liao4 di2 jue2 sheng4 ru2 shi1 gui1 。
- shi4 zao1 you4 wen2 tan4 shu4 qi2 ， zong4 you3 yong3 lüe4 jiang1 an1 shi1 。
- han4 huang2 fang1 shou4 xuan1 shi4 li2 ， gan1 ge1 bu2 yong4 bao1 hu3 pi2 。
- shi3 wo3 bu4 de2 feng1 wan4 hu4 ， hen4 bu4 sheng1 dang1 gao1 zu3 shi2 。

## 注释

## 译文

## 赏析
