---
id: chen-di-ru-ping-zhu-gong-jian-he-fu-yong-yun-er-shou-qi-er
title: 汝平諸公見和復用韻二首  其二
titlePinyin: ru3 ping2 zhu1 gong1 jian4 he2 fu4 yong4 yun4 er4 shou3     qi2 er4
titleSlug: ru-ping-zhu-gong-jian-he-fu-yong-yun-er-shou-qi-er
author: 陳棣
authorPinyin: chen2 di4
authorSlug: chen-di
dynasty: 宋
dynastyPinyin: song4
dynastySlug: song
tags: []
---

## 正文

- 新詩敏捷雨翻盆，樽酒何時與細論。
- 擬把鉛刀侔巨闕，却慙布鼓過雷門。
- 天心月脅形容遍，春蚓秋蛇體勢存。
- 但得唱酬爲老伴，此生道眼未容渾。

## 拼音

- xin1 shi1 min3 jie2 yu3 fan1 pen2 ， zun1 jiu3 he2 shi2 yu3 xi4 lun4 。
- ni3 ba3 qian1 dao1 mou2 ju4 que4 ， que4 can2 bu4 gu3 guo4 lei2 men2 。
- tian1 xin1 yue4 xie2 xing2 rong2 bian4 ， chun1 yin3 qiu1 she2 ti3 shi4 cun2 。
- dan4 de2 chang4 chou2 wei2 lao3 ban4 ， ci3 sheng1 dao4 yan3 wei4 rong2 hun2 。

## 注释

## 译文

## 赏析
