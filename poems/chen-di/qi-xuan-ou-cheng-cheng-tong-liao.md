---
id: chen-di-qi-xuan-ou-cheng-cheng-tong-liao
title: 棲軒偶成呈同僚
titlePinyin: qi1 xuan1 ou3 cheng2 cheng2 tong2 liao2
titleSlug: qi-xuan-ou-cheng-cheng-tong-liao
author: 陳棣
authorPinyin: chen2 di4
authorSlug: chen-di
dynasty: 宋
dynastyPinyin: song4
dynastySlug: song
tags: []
---

## 正文

- 我本山中人，勉强束冠带。
- 欠伸輒有拘，似被天工械。
- 誰令作此來，政爲窮所賣。
- 規彼五斗粟，折腰何足怪。
- 敢希拄頰傲，寧免望塵拜。
- 平生浩然氣，摧落甘伍噲。
- 茲軒粗可人，虛名供眼界。
- 得從黄嬭遊，佳處時一解。
- 多生作蠹魚，復此償書債。
- 雖抗塵土容，耿耿氷壺在。
- 同僚多俊遊，臺閣鵷鴻輩。
- 胸中有雲夢，畧不見芥蔕。
- 吏師有龔黄，民賊絕蜂蠆。
- 而我躡後塵，嘉穀雜稊稗。
- 詩壇欲尋盟，恐墮拋磚戒。
- 翻思石鼎句，自取侯郎敗。
- 終期探理窟，一洗荆榛隘。
- 得肉姑置之，大嚼聊發快。

## 拼音

- wo3 ben3 shan1 zhong1 ren2 ， mian3 qiang2 shu4 guan1 dai4 。
- qian4 shen1 zhe2 you3 ju1 ， si4 bei4 tian1 gong1 xie4 。
- shui2 ling4 zuo4 ci3 lai2 ， zheng4 wei2 qiong2 suo3 mai4 。
- gui1 bi3 wu3 dou3 su4 ， zhe2 yao1 he2 zu2 guai4 。
- gan3 xi1 zhu3 jia2 ao4 ， ning2 mian3 wang4 chen2 bai4 。
- ping2 sheng1 hao4 ran2 qi4 ， cui1 luo4 gan1 wu3 kuai4 。
- zi1 xuan1 cu1 ke3 ren2 ， xu1 ming2 gong4 yan3 jie4 。
- de2 cong2 huang2 nai3 you2 ， jia1 chu3 shi2 yi4 jie3 。
- duo1 sheng1 zuo4 du4 yu2 ， fu4 ci3 chang2 shu1 zhai4 。
- sui1 kang4 chen2 tu3 rong2 ， geng3 geng3 bing1 hu2 zai4 。
- tong2 liao2 duo1 jun4 you2 ， tai2 ge2 yuan1 hong2 bei4 。
- xiong1 zhong1 you3 yun2 meng4 ， lüe4 bu2 jian4 jie4 di4 。
- li4 shi1 you3 gong1 huang2 ， min2 zei2 jue2 feng1 chai4 。
- er2 wo3 nie4 hou4 chen2 ， jia1 gu3 za2 ti2 bai4 。
- shi1 tan2 yu4 xun2 meng2 ， kong3 duo4 pao1 zhuan1 jie4 。
- fan1 si1 shi2 ding3 ju4 ， zi4 qu3 hou2 lang2 bai4 。
- zhong1 qi1 tan4 li3 ku1 ， yi4 xi3 jing1 zhen1 ai4 。
- de2 rou4 gu1 zhi4 zhi1 ， da4 jiao2 liao2 fa1 kuai4 。

## 注释

## 译文

## 赏析
