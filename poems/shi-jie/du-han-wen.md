---
id: shi-jie-du-han-wen
title: 讀韓文
titlePinyin: du2 han2 wen2
titleSlug: du-han-wen
author: 石介
authorPinyin: shi2 jie4
authorSlug: shi-jie
dynasty: 唐
dynastyPinyin: tang2
dynastySlug: tang
tags: [] 
---

## 正文

- 眇焉五帝上，嘗觀二典辭。
- 煥乎三王間，嘗觀二雅詩。
- 道德既淳厚，聲光何葳蕤。
- 烈烈日精散，閎閎雷聲施。
- 施焉如飛龍，潜焉如蟠螭。
- 祖述兼憲章，後世唯吾師。
- 永言二典往，羣言或隳離。
- 亦既二雅末，六義多陵遲。
- 寥寥千餘年，顛危誰扶持。
- 揭揭韓先生，雄雄周孔姿。
- 披榛啟其塗，與古相追馳。
- 沿波窮其源，與道相濱涯。
- 三墳言其大，十翼暢其微。
- 先生書之辭，包括無孑遺。
- 春秋一王法，曲禮三千儀。
- 先生載於筆，巨細咸羈縻。
- 楊墨乃淪胥，曠然彰其媸。
- 佛老亦顛隮，茫然復於夷。
- 婉婉平蔡畫，淮西獲以依。
- 淩淩逐鱷文，潮民蒙其禧。
- 心將元化合，功與天地齊。
- 洋洋治世音，磊磊王化基。
- 悖之則幽厲，順之則軒羲。

## 拼音

- miao3 yan1 wu3 di4 shang4 ， chang2 guan1 er4 dian3 ci2 。
- huan4 hu1 san1 wang2 jian4 ， chang2 guan1 er4 ya3 shi1 。
- dao4 de2 ji4 chun2 hou4 ， sheng1 guang1 he2 wei1 rui2 。
- lie4 lie4 ri4 jing1 san4 ， hong2 hong2 lei2 sheng1 shi1 。
- shi1 yan1 ru2 fei1 long2 ， qian2 yan1 ru2 pan2 chi1 。
- zu3 shu4 jian1 xian4 zhang1 ， hou4 shi4 wei2 wu2 shi1 。
- yong3 yan2 er4 dian3 wang3 ， qun2 yan2 huo4 hui1 li2 。
- yi4 ji4 er4 ya3 mo4 ， liu4 yi4 duo1 ling2 chi2 。
- liao2 liao2 qian1 yu2 nian2 ， dian1 wei1 shui2 fu2 chi2 。
- jie1 jie1 han2 xian1 sheng0 ， xiong2 xiong2 zhou1 kong3 zi1 。
- pi1 zhen1 qi3 qi2 tu2 ， yu3 gu3 xiang1 zhui1 chi2 。
- yan2 bo1 qiong2 qi2 yuan2 ， yu3 dao4 xiang1 bin1 ya2 。
- san1 fen2 yan2 qi2 da4 ， shi2 yi4 chang4 qi2 wei1 。
- xian1 sheng0 shu1 zhi1 ci2 ， bao1 kuo4 wu2 jie2 yi2 。
- chun1 qiu1 yi4 wang2 fa3 ， qu3 li3 san1 qian1 yi2 。
- xian1 sheng0 zai4 wu1 bi3 ， ju4 xi4 xian2 ji1 mi2 。
- yang2 mo4 nai3 lun2 xu1 ， kuang4 ran2 zhang1 qi2 chi1 。
- fo2 lao3 yi4 dian1 ji1 ， mang2 ran2 fu4 wu1 yi2 。
- wan3 wan3 ping2 cai4 hua4 ， huai2 xi1 huo4 yi3 yi1 。
- ling2 ling2 zhu2 e4 wen2 ， chao2 min2 meng2 qi2 xi3 。
- xin1 jiang1 yuan2 hua4 he2 ， gong1 yu3 tian1 di4 qi2 。
- yang2 yang2 zhi4 shi4 yin1 ， lei3 lei3 wang2 hua4 ji1 。
- bei4 zhi1 ze2 you1 li4 ， shun4 zhi1 ze2 xuan1 xi1 。

## 注释

## 译文

## 赏析
