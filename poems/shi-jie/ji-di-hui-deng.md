---
id: shi-jie-ji-di-hui-deng
title: 寄弟會等
titlePinyin: ji4 di4 hui4 deng3
titleSlug: ji-di-hui-deng
author: 石介
authorPinyin: shi2 jie4
authorSlug: shi-jie
dynasty: 唐
dynastyPinyin: tang2
dynastySlug: tang
tags: [] 
---

## 正文

- 吾門何所喜，子衿青青多。
- 豹常志古道，佩服卿與軻。
- 平淑號能賦，其氣典以和。
- 樞從吾日久，道德能切磋。
- 澤也齒最少，已有亭亭柯。
- 彰頗通典籍，所立不幺麽。
- 淳乎性源濁，今亦爲清波。
- 就初學誦詩，日記十板過。
- 材雖有高下，異日俱甲科。
- 會汝少俊異，美若玉山禾。
- 看汝辭林中，枝條漸婆娑。
- 合亦稍純茂，知不隨身矬。
- 其流雖涓涓，可道爲江沱。
- 視汝器磊磊，淳沆皆蚌螺。
- 我有堇山錫，欲鑄子太阿。
- 誠能來就學，穎利加銛磨。
- 翹翹數子間，可與肩相摩。

## 拼音

- wu2 men2 he2 suo3 xi3 ， zi3 jin1 qing1 qing1 duo1 。
- bao4 chang2 zhi4 gu3 dao4 ， pei4 fu2 qing1 yu3 ke1 。
- ping2 shu1 hao4 neng2 fu4 ， qi2 qi4 dian3 yi3 he2 。
- shu1 cong2 wu2 ri4 jiu3 ， dao4 de2 neng2 qie1 cuo1 。
- ze2 ye3 chi3 zui4 shao3 ， yi3 you3 ting2 ting2 ke1 。
- zhang1 po1 tong1 dian3 ji2 ， suo3 li4 bu4 yao1 mo2 。
- chun2 hu1 xing4 yuan2 zhuo2 ， jin1 yi4 wei2 qing1 bo1 。
- jiu4 chu1 xue2 song4 shi1 ， ri4 ji4 shi2 ban3 guo4 。
- cai2 sui1 you3 gao1 xia4 ， yi4 ri4 ju4 jia3 ke1 。
- hui4 ru3 shao3 jun4 yi4 ， mei3 ruo4 yu4 shan1 he2 。
- kan4 ru3 ci2 lin2 zhong1 ， zhi1 tiao2 jian4 po2 suo1 。
- he2 yi4 shao1 chun2 mao4 ， zhi1 bu4 sui2 shen1 cuo2 。
- qi2 liu2 sui1 juan1 juan1 ， ke3 dao4 wei2 jiang1 tuo2 。
- shi4 ru3 qi4 lei3 lei3 ， chun2 hang4 jie1 bang4 luo2 。
- wo3 you3 jin3 shan1 xi1 ， yu4 zhu4 zi3 tai4 e1 。
- cheng2 neng2 lai2 jiu4 xue2 ， ying3 li4 jia1 xian1 mo2 。
- qiao2 qiao2 shu4 zi3 jian4 ， ke3 yu3 jian1 xiang1 mo2 。

## 注释

## 译文

## 赏析
