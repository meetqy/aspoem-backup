---
id: shi-jie-zhu-shu-tong-qi-yi
title: 竹書筒  其一
titlePinyin: zhu2 shu1 tong3     qi2 yi1
titleSlug: zhu-shu-tong-qi-yi
author: 石介
authorPinyin: shi2 jie4
authorSlug: shi-jie
dynasty: 宋
dynastyPinyin: song4
dynastySlug: song
tags: []
---

## 正文

- 截竹功何取，爲筒妙可談。
- 長猶不盈尺，青若出於藍。
- 浮薄瓤皆去，嶔崟節獨堪。
- 誰言但空洞，自是貴包含。
- 虛受殊招損，多藏不類貪。
- 巾箱經謾五，謗牘篋空三。
- 淚有湘妃灑，書疑禹穴探。
- 質曾冒霜雪，價本擅東南。
- 隕籜遺輕粉，移根破凍嵐。
- 龍音終不死，鳳實尚餘甘。
- 僕陋我爲貴，彫鎪彼合慙。
- 居常置几桉，出或繫騑驂。
- 唱和友朋倦，提携童僕諳。
- 純姿斥丹漆，美幹敵楩枏。
- 其直如周道，虛心學老耼。
- 吾徒正得用，詩筆戰方酣。

## 拼音

- jie2 zhu2 gong1 he2 qu3 ， wei2 tong3 miao4 ke3 tan2 。
- chang2 you2 bu4 ying2 chi3 ， qing1 ruo4 chu1 wu1 lan2 。
- fu2 bo2 rang2 jie1 qu4 ， qin1 yin2 jie2 du2 kan1 。
- shui2 yan2 dan4 kong1 dong4 ， zi4 shi4 gui4 bao1 han2 。
- xu1 shou4 shu1 zhao1 sun3 ， duo1 cang2 bu2 lei4 tan1 。
- jin1 xiang1 jing1 man2 wu3 ， bang4 du2 qie4 kong1 san1 。
- lei4 you3 xiang1 fei1 sa3 ， shu1 yi2 yu3 xue2 tan4 。
- zhi4 ceng2 mao4 shuang1 xue3 ， jia4 ben3 shan4 dong1 nan2 。
- yun3 tuo4 yi2 qing1 fen3 ， yi2 gen1 po4 dong4 lan2 。
- long2 yin1 zhong1 bu4 si3 ， feng4 shi2 shang4 yu2 gan1 。
- pu2 lou4 wo3 wei2 gui4 ， diao1 sou1 bi3 he2 can2 。
- ju1 chang2 zhi4 ji3 an1 ， chu1 huo4 xi4 fei1 can1 。
- chang4 he4 you3 peng2 juan4 ， ti2 xie2 tong2 pu2 an1 。
- chun2 zi1 chi4 dan1 qi1 ， mei3 gan4 di2 pian2 nan2 。
- qi2 zhi2 ru2 zhou1 dao4 ， xu1 xin1 xue2 lao3 dan1 。
- wu2 tu2 zheng4 dei3 yong4 ， shi1 bi3 zhan4 fang1 han1 。

## 注释

## 译文

## 赏析
