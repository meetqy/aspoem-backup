---
id: shi-jie-guan-qi
title: 觀碁
titlePinyin: guan1 qi2
titleSlug: guan-qi
author: 石介
authorPinyin: shi2 jie4
authorSlug: shi-jie
dynasty: 宋
dynastyPinyin: song4
dynastySlug: song
tags: []
---

## 正文

- 人皆稱善弈，伊我獨不能。
- 試坐觀勝敗，白黑何分明。
- 運智奇復詐，用心險且傾。
- 嗟哉一枰上，奚足勞經營。
- 安得百萬騎，鐵甲相磨鳴。
- 西取元昊頭，獻之天子庭。
- 北入匈奴域，縛戎王南行。
- 東逾滄海東，射破高麗城。
- 南趨交趾國，蠻子輿櫬迎。
- 盡使四夷臣，歸來告太平。
- 誰能憑文楸，兩人終日爭。

## 拼音

- ren2 jie1 cheng1 shan4 yi4 ， yi1 wo3 du2 bu4 neng2 。
- shi4 zuo4 guan1 sheng4 bai4 ， bai2 hei1 he2 fen1 ming2 。
- yun4 zhi4 qi2 fu4 zha4 ， yong4 xin1 xian3 qie3 qing1 。
- jie1 zai1 yi4 ping2 shang4 ， xi1 zu2 lao2 jing1 ying2 。
- an1 de2 bai3 wan4 qi2 ， tie3 jia3 xiang1 mo2 ming2 。
- xi1 qu3 yuan2 hao4 tou2 ， xian4 zhi1 tian1 zi3 ting2 。
- bei3 ru4 xiong1 nu2 yu4 ， fu4 rong2 wang2 nan2 xing2 。
- dong1 yu2 cang1 hai3 dong1 ， she4 po4 gao1 li2 cheng2 。
- nan2 qu1 jiao1 zhi3 guo2 ， man2 zi3 yu2 chen4 ying2 。
- jin4 shi3 si4 yi2 chen2 ， gui1 lai2 gao4 tai4 ping2 。
- shui2 neng2 ping2 wen2 qiu1 ， liang3 ren2 zhong1 ri4 zheng1 。

## 注释

## 译文

## 赏析
