---
id: shi-jie-nan-ji-yun
title: 南霽雲
titlePinyin: nan2 ji4 yun2
titleSlug: nan-ji-yun
author: 石介
authorPinyin: shi2 jie4
authorSlug: shi-jie
dynasty: 唐
dynastyPinyin: tang2
dynastySlug: tang
tags: [] 
---

## 正文

- 祿山熾亂，火焚崑崗。
- 炎炎二京，鞠爲戰場。
- 百官奔走，萬乘蒼黄。
- 孰城能守，孰地不亡。
- 瞻彼濉水，其流湯湯。
- 有城有民，在濉之陽。
- 遠位巡上，巡智我彊。
- 以城授巡，巡亦克當。
- 賊從西來，殺氣堂堂。
- 旌旗如林，對城而行。
- 巡遠登城，辭毅色康。
- 城中之人，踴躍倍常。
- 賊知城堅，坐甲裹糧。
- 城中食盡，殺愛以嘗。
- 士無二志，持病扶瘡。
- 寧守城死，城不可降。
- 霽雲勇烈，跳城軼出。
- 走泗投賀，求兵救乏。
- 賀飲霽雲，牢醴羅列。
- 霽雲避席，謂衆云曰。
- 濉陽之人，不食一月。
- 義不獨飽，食下輒咽。
- 以刀斷指，左右流泣。
- 彼何人兮，忌忠嫉節。
- 心不感兮，賊功害伐。
- 不出一兵，坐觀斧鉞。
- 霽雲心折，寸寸如鐵。
- 霽雲據鞍，怒髮衝冠。
- 一矢以志，復來不完。
- 路人傍觀，涕流汍瀾。
- 遠近聞者，爲之辛酸。
- 力盡且窮，城孤無援。
- 至死不屈，萬戈來攢。
- 精誠內發，顔色自安。
- 身輕鴻毛，名重泰山。
- 吾執唐刑，罔容於姦。
- 未誅祿山，先誅賀蘭。

## 拼音

- lu4 shan1 chi4 luan4 ， huo3 fen2 kun1 gang3 。
- yan2 yan2 er4 jing1 ， ju1 wei2 zhan4 chang3 。
- bai3 guan1 ben1 zou3 ， wan4 cheng2 cang1 huang2 。
- shu2 cheng2 neng2 shou3 ， shu2 di4 bu4 wang2 。
- zhan1 bi3 sui1 shui3 ， qi2 liu2 tang1 tang1 。
- you3 cheng2 you3 min2 ， zai4 sui1 zhi1 yang2 。
- yuan3 wei4 xun2 shang4 ， xun2 zhi4 wo3 qiang2 。
- yi3 cheng2 shou4 xun2 ， xun2 yi4 ke4 dang1 。
- zei2 cong2 xi1 lai2 ， sha1 qi4 tang2 tang2 。
- jing1 qi2 ru2 lin2 ， dui4 cheng2 er2 xing2 。
- xun2 yuan3 deng1 cheng2 ， ci2 yi4 se4 kang1 。
- cheng2 zhong1 zhi1 ren2 ， yong3 yue4 bei4 chang2 。
- zei2 zhi1 cheng2 jian1 ， zuo4 jia3 guo3 liang2 。
- cheng2 zhong1 shi2 jin4 ， sha1 ai4 yi3 chang2 。
- shi4 wu2 er4 zhi4 ， chi2 bing4 fu2 chuang1 。
- ning2 shou3 cheng2 si3 ， cheng2 bu4 ke3 jiang4 。
- ji4 yun2 yong3 lie4 ， tiao4 cheng2 yi4 chu1 。
- zou3 si4 tou2 he4 ， qiu2 bing1 jiu4 fa2 。
- he4 yin3 ji4 yun2 ， lao2 li3 luo2 lie4 。
- ji4 yun2 bi4 xi2 ， wei4 zhong4 yun2 yue1 。
- sui1 yang2 zhi1 ren2 ， bu4 shi2 yi1 yue4 。
- yi4 bu4 du2 bao3 ， shi2 xia4 zhe2 yan4 。
- yi3 dao1 duan4 zhi3 ， zuo3 you4 liu2 qi4 。
- bi3 he2 ren2 xi1 ， ji4 zhong1 ji2 jie2 。
- xin1 bu4 gan3 xi1 ， zei2 gong1 hai4 fa2 。
- bu4 chu1 yi4 bing1 ， zuo4 guan1 fu3 yue4 。
- ji4 yun2 xin1 zhe2 ， cun4 cun4 ru2 tie3 。
- ji4 yun2 ju4 an1 ， nu4 fa4 chong1 guan1 。
- yi4 shi3 yi3 zhi4 ， fu4 lai2 bu4 wan2 。
- lu4 ren2 bang4 guan1 ， ti4 liu2 wan2 lan2 。
- yuan3 jin4 wen2 zhe3 ， wei2 zhi1 xin1 suan1 。
- li4 jin4 qie3 qiong2 ， cheng2 gu1 wu2 yuan2 。
- zhi4 si3 bu4 qu1 ， wan4 ge1 lai2 zan3 。
- jing1 cheng2 nei4 fa1 ， yan2 se4 zi4 an1 。
- shen1 qing1 hong2 mao2 ， ming2 zhong4 tai4 shan1 。
- wu2 zhi2 tang2 xing2 ， wang3 rong2 wu1 jian1 。
- wei4 zhu1 lu4 shan1 ， xian1 zhu1 he4 lan2 。

## 注释

## 译文

## 赏析
