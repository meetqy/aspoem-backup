---
id: shi-jie-you-song-cong-dao
title: 又送從道
titlePinyin: you4 song4 cong2 dao4
titleSlug: you-song-cong-dao
author: 石介
authorPinyin: shi2 jie4
authorSlug: shi-jie
dynasty: 唐
dynastyPinyin: tang2
dynastySlug: tang
tags: [] 
---

## 正文

- 常欲飽煖天下人，其道未得一寸施。
- 子有二親皆七十，糠覈不充常寒饑。
- 昨日訪我破屋下，具雞一隻酒一巵。
- 子起却盤筯不舉，吾親未省曾食之。
- 對我噓嚱涕泗下，孝子之心真可悲。
- 子固與我同一體，相間豈復有毛皮。
- 顧子之親則吾親，吾親凍餒無柰何。
- 飽煖天下心徒爲，送子出門成此詩。

## 拼音

- chang2 yu4 bao3 xuan1 tian1 xia4 ren2 ， qi2 dao4 wei4 de2 yi2 cun4 shi1 。
- zi3 you3 er4 qin1 jie1 qi1 shi2 ， kang1 he2 bu4 chong1 chang2 han2 ji1 。
- zuo2 ri4 fang3 wo3 po4 wu1 xia4 ， ju4 ji1 yi4 zhi1 jiu3 yi4 zhi1 。
- zi3 qi3 que4 pan2 zhu4 bu4 ju3 ， wu2 qin1 wei4 sheng3 ceng2 shi2 zhi1 。
- dui4 wo3 xu1 xi1 ti4 si4 xia4 ， xiao4 zi3 zhi1 xin1 zhen1 ke3 bei1 。
- zi3 gu4 yu3 wo3 tong2 yi4 ti3 ， xiang1 jian4 qi3 fu4 you3 mao2 pi2 。
- gu4 zi3 zhi1 qin1 ze2 wu2 qin1 ， wu2 qin1 dong4 nei3 wu2 nai4 he2 。
- bao3 xuan1 tian1 xia4 xin1 tu2 wei2 ， song4 zi3 chu1 men2 cheng2 ci3 shi1 。

## 注释

## 译文

## 赏析
