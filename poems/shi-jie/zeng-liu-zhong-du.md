---
id: shi-jie-zeng-liu-zhong-du
title: 贈劉中都
titlePinyin: zeng4 liu2 zhong1 du1
titleSlug: zeng-liu-zhong-du
author: 石介
authorPinyin: shi2 jie4
authorSlug: shi-jie
dynasty: 宋
dynastyPinyin: song4
dynastySlug: song
tags: []
---

## 正文

- 吾登泰山上，下視何紛紛。
- 彼角而走者，孰爲麟與麏。
- 彼茁而生者，孰爲蕭與芸。
- 伯樂不復出，駑驥終同羣。
- 卞和不再生，珉玉將誰分。
- 吁哉劉中都，高標凌浮雲。
- 諸侯不薦士，外府不策勳。
- 冉冉趨黄綬，勤勞徒爾云。
- 我媿勢力小，不能叫吾君。
- 勿改芳蘭性，林深須自薰。
- 勿隠冲鶴聲，天高當自聞。

## 拼音

- wu2 deng1 tai4 shan1 shang4 ， xia4 shi4 he2 fen1 fen1 。
- bi3 jiao3 er2 zou3 zhe3 ， shu2 wei2 lin2 yu3 jun1 。
- bi3 zhuo2 er2 sheng1 zhe3 ， shu2 wei2 xiao1 yu3 yun2 。
- bo2 le4 bu2 fu4 chu1 ， nu2 ji4 zhong1 tong2 qun2 。
- bian4 he2 bu2 zai4 sheng1 ， min2 yu4 jiang1 shui2 fen1 。
- xu1 zai1 liu2 zhong1 du1 ， gao1 biao1 ling2 fu2 yun2 。
- zhu1 hou2 bu2 jian4 shi4 ， wai4 fu3 bu2 ce4 xun1 。
- ran3 ran3 qu1 huang2 shou4 ， qin2 lao2 tu2 er3 yun2 。
- wo3 kui4 shi4 li4 xiao3 ， bu4 neng2 jiao4 wu2 jun1 。
- wu4 gai3 fang1 lan2 xing4 ， lin2 shen1 xu1 zi4 xun1 。
- wu4 yin3 chong1 he4 sheng1 ， tian1 gao1 dang1 zi4 wen2 。

## 注释

## 译文

## 赏析
