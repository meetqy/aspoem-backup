---
id: shi-jie-you-ling-quan-shan-si
title: 遊靈泉山寺
titlePinyin: you2 ling2 quan2 shan1 si4
titleSlug: you-ling-quan-shan-si
author: 石介
authorPinyin: shi2 jie4
authorSlug: shi-jie
dynasty: 唐
dynastyPinyin: tang2
dynastySlug: tang
tags: [] 
---

## 正文

- 寺遠離朝市，同遊並結軨。
- 堦垠盤石磴，殿影落青冥。
- 地勝松筠衆，山名草藥靈。
- 洞門深數里，檜樹壽千齡。
- 疑有神仙聚，甯容魑魅停。
- 年多養龍虎，早已蟄雷霆。
- 石上生苔蘚，岩阿長茯苓。
- 晴雲出幽竇，陰霧滑疎櫺。
- 露滴茶芽潤，煙蒸竹汗青。
- 餐霞充道味，採朮驗丹經。
- 直擬陞高處，何妨陟絕陘。
- 遐觀際寥廓，下視何羶腥。
- 自被利名染，無因肺腑醒。
- 晨興看桉牘，夜坐守窗螢。
- 齪齪遵前訓，兢兢視此銘。
- 沉冥若籠鳥，囚縶似拘囹。
- 有願棲雲壑，相隨步翠坰。
- 平生山野性，暫喜據梧瞑。

## 拼音

- si4 yuan3 li2 chao2 shi4 ， tong2 you2 bing4 jie2 ling2 。
- jie1 yin2 pan2 shi2 deng4 ， dian4 ying3 luo4 qing1 ming2 。
- di4 sheng4 song1 yun2 zhong4 ， shan1 ming2 cao3 yao4 ling2 。
- dong4 men2 shen1 shu4 li3 ， gui4 shu4 shou4 qian1 ling2 。
- yi2 you3 shen2 xian1 ju4 ， ning2 rong2 chi1 mei4 ting2 。
- nian2 duo1 yang3 long2 hu3 ， zao3 yi3 zhe2 lei2 ting2 。
- shi2 shang4 sheng1 tai2 xian3 ， yan2 a1 chang2 fu2 ling2 。
- qing2 yun2 chu1 you1 dou4 ， yin1 wu4 hua2 shu1 ling2 。
- lu4 di1 cha2 ya2 run4 ， yan1 zheng1 zhu2 han4 qing1 。
- can1 xia2 chong1 dao4 wei4 ， cai3 zhu2 yan4 dan1 jing1 。
- zhi2 ni3 sheng1 gao1 chu3 ， he2 fang2 zhi4 jue2 xing2 。
- xia2 guan1 ji4 liao2 kuo4 ， xia4 shi4 he2 shan1 xing1 。
- zi4 bei4 li4 ming2 ran3 ， wu2 yin1 fei4 fu3 xing3 。
- chen2 xing1 kan4 an1 du2 ， ye4 zuo4 shou3 chuang1 ying2 。
- chuo4 chuo4 zun1 qian2 xun4 ， jing1 jing1 shi4 ci3 ming2 。
- chen2 ming2 ruo4 long2 niao3 ， qiu2 zhi2 si4 ju1 ling2 。
- you3 yuan4 qi1 yun2 he4 ， xiang1 sui2 bu4 cui4 jiong1 。
- ping2 sheng1 shan1 ye3 xing4 ， zan4 xi3 ju4 wu2 ming2 。

## 注释

## 译文

## 赏析
