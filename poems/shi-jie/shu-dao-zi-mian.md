---
id: shi-jie-shu-dao-zi-mian
title: 蜀道自勉
titlePinyin: shu3 dao4 zi4 mian3
titleSlug: shu-dao-zi-mian
author: 石介
authorPinyin: shi2 jie4
authorSlug: shi-jie
dynasty: 宋
dynastyPinyin: song4
dynastySlug: song
tags: []
---

## 正文

- 潮陽瘴煙黑，去京路八千。
- 吏部有大功，得罪斥守藩。
- 朝衝江霧行，夜枕江濤眠。
- 蛟蜃作怪變，時時攀船舷。
- 魚龍吐火焰，往往出波閒。
- 故爲相恐怖，倏忽千萬端。
- 道在安可劫，處之自晏然。
- 我乏尺寸効，月食二萬錢。
- 自請西南來，此行非竄遷。
- 蜀山險可升，蜀道高可緣。
- 上無嵐氣蒸，下無波濤翻。
- 步覺閣道穩，身履劒門安。
- 惟懷吏部節，不知蜀道難。

## 拼音

- chao2 yang2 zhang4 yan1 hei1 ， qu4 jing1 lu4 ba1 qian1 。
- li4 bu4 you3 da4 gong1 ， de2 zui4 chi4 shou3 fan1 。
- chao2 chong1 jiang1 wu4 xing2 ， ye4 zhen3 jiang1 tao1 mian2 。
- jiao1 shen4 zuo4 guai4 bian4 ， shi2 shi2 pan1 chuan2 xian2 。
- yu2 long2 tu3 huo3 yan4 ， wang3 wang3 chu1 bo1 xian2 。
- gu4 wei2 xiang1 kong3 bu4 ， shu1 hu1 qian1 wan4 duan1 。
- dao4 zai4 an1 ke3 jie2 ， chu3 zhi1 zi4 yan4 ran2 。
- wo3 fa2 chi3 cun4 xiao4 ， yue4 shi2 er4 wan4 qian2 。
- zi4 qing3 xi1 nan2 lai2 ， ci3 xing2 fei1 cuan4 qian1 。
- shu3 shan1 xian3 ke3 sheng1 ， shu3 dao4 gao1 ke3 yuan2 。
- shang4 wu2 lan2 qi4 zheng1 ， xia4 wu2 bo1 tao1 fan1 。
- bu4 jue2 ge2 dao4 wen3 ， shen1 lü3 jian4 men2 an1 。
- wei2 huai2 li4 bu4 jie2 ， bu4 zhi1 shu3 dao4 nan2 。

## 注释

## 译文

## 赏析
