---
id: shi-jie-mi-zhi-du-gong-zuo-zhen-yu-wei-tian-zhang-li-gong-ling-shi-yu-wei-ming-fu-xian-sheng-ke-yu-wei-xi-dao-zai-yu-wei-yin-zuo-shi-ji-zhi
title: 密直杜公作鎮于魏天章李公領使于魏明復先生客于魏熙道宰于魏因作詩寄之
titlePinyin: mi4 zhi2 du4 gong1 zuo4 zhen4 yu2 wei4 tian1 zhang1 li3 gong1 ling3 shi3 yu2 wei4 ming2 fu4 xian1 sheng0 ke4 yu2 wei4 xi1 dao4 zai3 yu2 wei4 yin1 zuo4 shi1 ji4 zhi1
titleSlug: mi-zhi-du-gong-zuo-zhen-yu-wei-tian-zhang-li-gong-ling-shi-yu-wei-ming-fu-xian-sheng-ke-yu-wei-xi-dao-zai-yu-wei-yin-zuo-shi-ji-zhi
author: 石介
authorPinyin: shi2 jie4
authorSlug: shi-jie
dynasty: 宋
dynastyPinyin: song4
dynastySlug: song
tags: []
---

## 正文

- 古魏信名地，曹劉遺英躅。
- 李唐三百年，悵爲干戈蹴。
- 建安風不還，南皮草空綠。
- 寥寥千餘祀，風流今始續。
- 李杜二賢公，清猷鎮雅俗。
- 詩名占唐代，二公本名族。
- 聖時還並生，聲烈相薰馥。
- 朝廷倚金湯，天子恃心腹。
- 盛德繫物懷，威望憬夷服。
- 千里無驚烽，三軍安食粟。
- 休然德化厚，蒼生坐蒙福。
- 先生服仁義，懷道輕爵祿。
- 非其人不取，一簞亦自足。
- 陳蕃知人明，文侯好士篤。
- 解榻延徐孺，過門軾干木。
- 今留二公館，德脩令問淑。
- 熙道富天爵，孝悌聞鄉曲。
- 孔孟信可蹈，聖賢良自勗。
- 漢庭新射策，驟升校書局。
- 魏縣方百里，君命往養育。
- 二公佐世傑，二賢不碌碌。
- 相與施禮讓，物歸不待宿。
- 相與講道義，教行如流速。
- 賢人時遘會，間不容薄縠。
- 五百年一賢，今乃同時生。
- 千里猶比肩，四賢今連甍。
- 相聚誠可樂，相得良有情。
- 我媿孤且陋，徒抱此寸誠。
- 處乾歎無首，在泰非彙征。
- 出門皆同人，坎坎于郊行。
- 獨鶴遠無和，栖栖在陰鳴。
- 安得雙飛翼，一翥鄴都城。

## 拼音

- gu3 wei4 xin4 ming2 di4 ， cao2 liu2 yi2 ying1 zhu2 。
- li3 tang2 san1 bai3 nian2 ， chang4 wei2 gan1 ge1 cu4 。
- jian4 an1 feng1 bu4 huan2 ， nan2 pi2 cao3 kong1 lü4 。
- liao2 liao2 qian1 yu2 si4 ， feng1 liu2 jin1 shi3 xu4 。
- li3 du4 er4 xian2 gong1 ， qing1 you2 zhen4 ya3 su2 。
- shi1 ming2 zhan4 tang2 dai4 ， er4 gong1 ben3 ming2 zu2 。
- sheng4 shi2 huan2 bing4 sheng1 ， sheng1 lie4 xiang1 xun1 fu4 。
- chao2 ting2 yi3 jin1 tang1 ， tian1 zi3 shi4 xin1 fu4 。
- sheng4 de2 xi4 wu4 huai2 ， wei1 wang4 jing3 yi2 fu2 。
- qian1 li3 wu2 jing1 feng1 ， san1 jun1 an1 shi2 su4 。
- xiu1 ran2 de2 hua4 hou4 ， cang1 sheng1 zuo4 meng2 fu2 。
- xian1 sheng0 fu2 ren2 yi4 ， huai2 dao4 qing1 jue2 lu4 。
- fei1 qi2 ren2 bu4 qu3 ， yi4 dan1 yi4 zi4 zu2 。
- chen2 fan1 zhi1 ren2 ming2 ， wen2 hou2 hao3 shi4 du3 。
- jie3 ta4 yan2 xu2 ru2 ， guo4 men2 shi4 gan1 mu4 。
- jin1 liu2 er4 gong1 guan3 ， de2 xiu1 ling4 wen4 shu1 。
- xi1 dao4 fu4 tian1 jue2 ， xiao4 ti4 wen2 xiang1 qu3 。
- kong3 meng4 xin4 ke3 dao3 ， sheng4 xian2 liang2 zi4 xu4 。
- han4 ting2 xin1 she4 ce4 ， zhou4 sheng1 xiao4 shu1 ju2 。
- wei4 xian4 fang1 bai3 li3 ， jun1 ming4 wang3 yang3 yu4 。
- er4 gong1 zuo3 shi4 jie2 ， er4 xian2 bu2 lu4 lu4 。
- xiang1 yu3 shi1 li3 rang4 ， wu4 gui1 bu2 dai4 su4 。
- xiang1 yu3 jiang3 dao4 yi4 ， jiao4 xing2 ru2 liu2 su4 。
- xian2 ren2 shi2 gou4 hui4 ， jian4 bu4 rong2 bao2 hu2 。
- wu3 bai3 nian2 yi4 xian2 ， jin1 nai3 tong2 shi2 sheng1 。
- qian1 li3 you2 bi3 jian1 ， si4 xian2 jin1 lian2 meng2 。
- xiang1 ju4 cheng2 ke3 le4 ， xiang1 de2 liang2 you3 qing2 。
- wo3 kui4 gu1 qie3 lou4 ， tu2 bao4 ci3 cun4 cheng2 。
- chu3 qian2 tan4 wu2 shou3 ， zai4 tai4 fei1 hui4 zheng1 。
- chu1 men2 jie1 tong2 ren2 ， kan3 kan3 yu2 jiao1 xing2 。
- du2 he4 yuan3 wu2 he2 ， qi1 qi1 zai4 yin1 ming2 。
- an1 de2 shuang1 fei1 yi4 ， yi2 zhu4 ye4 du1 cheng2 。

## 注释

## 译文

## 赏析
