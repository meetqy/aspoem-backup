---
id: shi-jie-song-li-tang-bing-gui
title: 送李堂病歸
titlePinyin: song4 li3 tang2 bing4 gui1
titleSlug: song-li-tang-bing-gui
author: 石介
authorPinyin: shi2 jie4
authorSlug: shi-jie
dynasty: 宋
dynastyPinyin: song4
dynastySlug: song
tags: []
---

## 正文

- 春風汶水溫，曉日徂徠寒。
- 之子銜病歸，請予開一言。
- 予知去病術，爲子陳大端。
- 予嘗學聖人，試將道比論。
- 道病非一日，善醫惟孔韓。
- 賞罰絕于周，孔筆誅其姦。
- 春秋十二經，王道復全完。
- 佛老熾于唐，韓刀斷其根。
- 原道千餘言，生民復眠餐。
- 道病由有弊，邪僞容其間。
- 身病由有隙，風邪來相干。
- 子欲治斯道，絕弊道乃存。
- 子欲治子身，杜隙身乃安。
- 此理近古醫，吾言有本原。

## 拼音

- chun1 feng1 wen4 shui3 wen1 ， xiao3 ri4 cu2 lai2 han2 。
- zhi1 zi3 xian2 bing4 gui1 ， qing3 yu3 kai1 yi4 yan2 。
- yu3 zhi1 qu4 bing4 shu4 ， wei2 zi3 chen2 da4 duan1 。
- yu3 chang2 xue2 sheng4 ren2 ， shi4 jiang1 dao4 bi3 lun4 。
- dao4 bing4 fei1 yi2 ri4 ， shan4 yi1 wei2 kong3 han2 。
- shang3 fa2 jue2 yu2 zhou1 ， kong3 bi3 zhu1 qi2 jian1 。
- chun1 qiu1 shi2 er4 jing1 ， wang2 dao4 fu4 quan2 wan2 。
- fo2 lao3 chi4 yu2 tang2 ， han2 dao1 duan4 qi2 gen1 。
- yuan2 dao4 qian1 yu2 yan2 ， sheng1 min2 fu4 mian2 can1 。
- dao4 bing4 you2 you3 bi4 ， xie2 wei3 rong2 qi2 jian4 。
- shen1 bing4 you2 you3 xi4 ， feng1 xie2 lai2 xiang1 gan1 。
- zi3 yu4 zhi4 si1 dao4 ， jue2 bi4 dao4 nai3 cun2 。
- zi3 yu4 zhi4 zi3 shen1 ， du4 xi4 shen1 nai3 an1 。
- ci3 li3 jin4 gu3 yi1 ， wu2 yan2 you3 ben3 yuan2 。

## 注释

## 译文

## 赏析
