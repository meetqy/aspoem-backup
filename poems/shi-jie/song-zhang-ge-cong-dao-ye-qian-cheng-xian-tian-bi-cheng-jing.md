---
id: shi-jie-song-zhang-ge-cong-dao-ye-qian-cheng-xian-tian-bi-cheng-jing
title: 送張革從道謁千乘縣田祕丞京
titlePinyin: song4 zhang1 ge2 cong2 dao4 ye4 qian1 cheng2 xian4 tian2 bi4 cheng2 jing1
titleSlug: song-zhang-ge-cong-dao-ye-qian-cheng-xian-tian-bi-cheng-jing
author: 石介
authorPinyin: shi2 jie4
authorSlug: shi-jie
dynasty: 宋
dynastyPinyin: song4
dynastySlug: song
tags: []
---

## 正文

- 張生何人者，琅玕滿懷抱。
- 三十命未興，家貧親且老。
- 出門無所適，獨守西山操。
- 饑寒屢侵凌，仁義自充飽。
- 手裏璆琳枝，不換徑寸草。
- 足底麒麟文，不踏荒榛道。
- 十月客路寒，霜風鳴浩浩。
- 張生氣愈壯，勁髮上衝帽。
- 松筠凍不折，枝葉轉青好。
- 雪深徒三尺，麟麒不受淖。
- 東方有賢者，開廐納騕褭。
- 臨風試一鳴，應免編牛皁。

## 拼音

- zhang1 sheng1 he2 ren2 zhe3 ， lang2 gan1 man3 huai2 bao4 。
- san1 shi2 ming4 wei4 xing1 ， jia1 pin2 qin1 qie3 lao3 。
- chu1 men2 wu2 suo3 shi4 ， du2 shou3 xi1 shan1 cao1 。
- ji1 han2 lü3 qin1 ling2 ， ren2 yi4 zi4 chong1 bao3 。
- shou3 li3 qiu2 lin2 zhi1 ， bu2 huan4 jing4 cun4 cao3 。
- zu2 di3 qi2 lin2 wen2 ， bu2 ta4 huang1 zhen1 dao4 。
- shi2 yue4 ke4 lu4 han2 ， shuang1 feng1 ming2 hao4 hao4 。
- zhang1 sheng1 qi4 yu4 zhuang4 ， jin4 fa4 shang4 chong1 mao4 。
- song1 yun2 dong4 bu4 zhe2 ， zhi1 ye4 zhuan3 qing1 hao3 。
- xue3 shen1 tu2 san1 chi3 ， lin2 qi2 bu2 shou4 nao4 。
- dong1 fang1 you3 xian2 zhe3 ， kai1 jiu4 na4 yao3 niao3 。
- lin2 feng1 shi4 yi4 ming2 ， ying1 mian3 bian1 niu2 zao4 。

## 注释

## 译文

## 赏析
