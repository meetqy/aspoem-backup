---
id: shi-jie-fu-ren-jia-zhou-jia-ling-jiang-fan-zhou-qi-er
title: 赴任嘉州嘉陵江泛舟  其二
titlePinyin: fu4 ren4 jia1 zhou1 jia1 ling2 jiang1 fan4 zhou1     qi2 er4
titleSlug: fu-ren-jia-zhou-jia-ling-jiang-fan-zhou-qi-er
author: 石介
authorPinyin: shi2 jie4
authorSlug: shi-jie
dynasty: 唐
dynastyPinyin: tang2
dynastySlug: tang
tags: [] 
---

## 正文

- 江心清照人，江面平如掌。
- 有客去逍遥，扁舟浮蕩漾。
- 遠與城市絕，深將泉石向。
- 水鳥忽東西，溪雲時下上。
- 軒冕誰富貴，琴鐏自閑放。
- 酒色照淥波，吟聲入秋浪。
- 五湖何范蠡，磻磎無呂望。
- 吾家徂徠下，汶水有清響。
- 常時夜雨急，隨雨來枕上。
- 魂魄寒無寐，山居得真尚。
- 一爲塵纓縛，不得閑時餉。
- 兩耳聒欲聾，喧囂千萬狀。
- 雨夜自潺湲，宦途空悲愴。
- 劍南四千里，地遐接蠻瘴。
- 乍聽江水聲，聊使心靈暢。

## 拼音

- jiang1 xin1 qing1 zhao4 ren2 ， jiang1 mian4 ping2 ru2 zhang3 。
- you3 ke4 qu4 xiao1 yao2 ， pian1 zhou1 fu2 dang4 yang4 。
- yuan3 yu3 cheng2 shi4 jue2 ， shen1 jiang1 quan2 shi2 xiang4 。
- shui3 niao3 hu1 dong1 xi1 ， xi1 yun2 shi2 xia4 shang4 。
- xuan1 mian3 shui2 fu4 gui4 ， qin2 zun1 zi4 xian2 fang4 。
- jiu3 se4 zhao4 lu4 bo1 ， yin2 sheng1 ru4 qiu1 lang4 。
- wu3 hu2 he2 fan4 li3 ， pan2 xi1 wu2 lü3 wang4 。
- wu2 jia1 cu2 lai2 xia4 ， wen4 shui3 you3 qing1 xiang3 。
- chang2 shi2 ye4 yu3 ji2 ， sui2 yu3 lai2 zhen3 shang4 。
- hun2 po4 han2 wu2 mei4 ， shan1 ju1 de2 zhen1 shang4 。
- yi4 wei2 chen2 ying1 fu4 ， bu4 de2 xian2 shi2 xiang3 。
- liang3 er3 guo1 yu4 long2 ， xuan1 xiao1 qian1 wan4 zhuang4 。
- yu3 ye4 zi4 chan2 yuan2 ， huan4 tu2 kong1 bei1 chuang4 。
- jian4 nan2 si4 qian1 li3 ， di4 xia2 jie1 man2 zhang4 。
- zha4 ting1 jiang1 shui3 sheng1 ， liao2 shi3 xin1 ling2 chang4 。

## 注释

## 译文

## 赏析
