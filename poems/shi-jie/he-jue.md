---
id: shi-jie-he-jue
title: 河決
titlePinyin: he2 jue2
titleSlug: he-jue
author: 石介
authorPinyin: shi2 jie4
authorSlug: shi-jie
dynasty: 唐
dynastyPinyin: tang2
dynastySlug: tang
tags: [] 
---

## 正文

- 崑崙山最大，峨峨橫絕域。
- 黄河地下來，洶洶不可測。
- 河伯一發怒，擘開崑崙石。
- 水出東北陬，浩渺無涯極。
- 平地水行疾，九州如咫尺。
- 湯湯勢滔天，黎元多沈溺。
- 上貽堯心憂，四岳舉鯀塞。
- 鯀用汩彝倫，九載無成績。
- 堯怒不能治，遂行羽山殛。
- 有子其曰禹，命使嗣父職。
- 洛中得龜書，九疇文甲坼。
- 禹乃乘四載，周游視水迹。
- 百川各復道，九河皆開闢。
- 禹功既已成，水患方茲息。
- 竊思大禹意，河九爲遠策。
- 況云殺其溢，聞之孔安國。
- 三代逾千年，所以無災厄。
- 戰國爭土疆，諸侯用詐力。
- 遷徙無常歲，湮淪不可識。
- 隄障遏水勢，溝渠絕地脈。
- 禹道不復究，河流有壅隔。
- 頻爲中國患，不國不安席。
- 從官徒負薪，河伯弗受璧。
- 斫盡淇園竹，安救瓠子役。
- 民力殫將竭，國材耗亦劇。
- 四方競上疏，羣臣爭籌畫。
- 田蚡方爲相，書來多持扼。
- 豈顧天下利，惟以私田惜。
- 賈讓不爲用，延年亦見斥。
- 如何聖人功，千載復不得。
- 皇宋運熙泰，四聖崇道德。
- 百蠻皆臣順，萬物遂生殖。
- 七八十年閒，人不聞金革。
- 惟茲澶滑郡，河决亦云亟。
- 常記天禧中，山東與河北。
- 藁秸賦不充，遂及兩京側。
- 騷然半海內，人心愁慘戚。
- 河平未云幾，隄防有穴隙。
- 流入魏博閒，高原爲大澤。
- 良田百萬頃，盡充魚鼈食。
- 救之成勞費，不救悲隠惻。
- 吾君爲深慮，不食到日昃。
- 我忝竊寸祿，素餐堪自責。
- 不負一畚土，私輒逃丁籍。
- 又無一言長，萬分有裨益。
- 與世同浮沈，隨羣甘默默。
- 亦或中夜思，斯民苦瘦瘠。
- 四年困蝗旱，五穀餌蝥蠈。
- 年來風雨時，纔得一秋麥。
- 手足猶瘡痍，饑膚未豐碩。
- 若待四體肥，斯民無愁色。
- 不然尋九河，故道皆歷歷。
- 一勞而永逸，此成功無歝。
- 或可勿復治，順其性所適。
- 徙民就寬肥，注水灌戎狄。
- 試聽芻蕘言，三者君自擇。

## 拼音

- kun1 lun2 shan1 zui4 da4 ， e2 e2 heng2 jue2 yu4 。
- huang2 he2 di4 xia4 lai2 ， xiong1 xiong1 bu4 ke3 ce4 。
- he2 bo2 yi4 fa1 nu4 ， bo4 kai1 kun1 lun2 shi2 。
- shui3 chu1 dong1 bei3 zou1 ， hao4 miao3 wu2 ya2 ji2 。
- ping2 di4 shui3 xing2 ji2 ， jiu3 zhou1 ru2 zhi3 chi3 。
- tang1 tang1 shi4 tao1 tian1 ， li2 yuan2 duo1 shen3 ni4 。
- shang4 yi2 yao2 xin1 you1 ， si4 yue4 ju3 gun3 sai1 。
- gun3 yong4 gu3 yi2 lun2 ， jiu3 zai4 wu2 cheng2 ji4 。
- yao2 nu4 bu4 neng2 zhi4 ， sui4 xing2 yu3 shan1 ji2 。
- you3 zi3 qi2 yue1 yu3 ， ming4 shi3 si4 fu4 zhi2 。
- luo4 zhong1 de2 gui1 shu1 ， jiu3 chou2 wen2 jia3 che4 。
- yu3 nai3 cheng2 si4 zai4 ， zhou1 you2 shi4 shui3 ji4 。
- bai3 chuan1 ge4 fu4 dao4 ， jiu3 he2 jie1 kai1 pi4 。
- yu3 gong1 ji4 yi3 cheng2 ， shui3 huan4 fang1 zi1 xi1 。
- qie4 si1 da4 yu3 yi4 ， he2 jiu3 wei2 yuan3 ce4 。
- kuang4 yun2 sha1 qi2 yi4 ， wen2 zhi1 kong3 an1 guo2 。
- san1 dai4 yu2 qian1 nian2 ， suo3 yi3 wu2 zai1 e4 。
- zhan4 guo2 zheng1 tu3 jiang1 ， zhu1 hou2 yong4 zha4 li4 。
- qian1 xi3 wu2 chang2 sui4 ， yan1 lun2 bu4 ke3 shi2 。
- di1 zhang4 e4 shui3 shi4 ， gou1 qu2 jue2 di4 mai4 。
- yu3 dao4 bu2 fu4 jiu1 ， he2 liu2 you3 yong1 ge2 。
- bin1 wei2 zhong1 guo2 huan4 ， bu4 guo2 bu4 an1 xi2 。
- cong2 guan1 tu2 fu4 xin1 ， he2 bo2 fu2 shou4 bi4 。
- zhuo2 jin4 qi2 yuan2 zhu2 ， an1 jiu4 hu4 zi0 yi4 。
- min2 li4 dan1 jiang1 jie2 ， guo2 cai2 hao4 yi4 ju4 。
- si4 fang1 jing4 shang4 shu1 ， qun2 chen2 zheng1 chou2 hua4 。
- tian2 fen2 fang1 wei2 xiang1 ， shu1 lai2 duo1 chi2 e4 。
- qi3 gu4 tian1 xia4 li4 ， wei2 yi3 si1 tian2 xi1 。
- jia3 rang4 bu4 wei2 yong4 ， yan2 nian2 yi4 jian4 chi4 。
- ru2 he2 sheng4 ren2 gong1 ， qian1 zai4 fu4 bu4 de2 。
- huang2 song4 yun4 xi1 tai4 ， si4 sheng4 chong2 dao4 de2 。
- bai3 man2 jie1 chen2 shun4 ， wan4 wu4 sui4 sheng1 zhi2 。
- qi1 ba1 shi2 nian2 xian2 ， ren2 bu4 wen2 jin1 ge2 。
- wei2 zi1 chan2 hua2 jun4 ， he2 jue2 yi4 yun2 ji2 。
- chang2 ji4 tian1 xi3 zhong1 ， shan1 dong1 yu3 he2 bei3 。
- gao3 jie1 fu4 bu4 chong1 ， sui4 ji2 liang3 jing1 ce4 。
- sao1 ran2 ban4 hai3 nei4 ， ren2 xin1 chou2 can3 qi1 。
- he2 ping2 wei4 yun2 ji1 ， di1 fang2 you3 xue2 xi4 。
- liu2 ru4 wei4 bo2 xian2 ， gao1 yuan2 wei2 da4 ze2 。
- liang2 tian2 bai3 wan4 qing3 ， jin4 chong1 yu2 bie1 shi2 。
- jiu4 zhi1 cheng2 lao2 fei4 ， bu2 jiu4 bei1 yin3 ce4 。
- wu2 jun1 wei2 shen1 lü4 ， bu4 shi2 dao4 ri4 ze4 。
- wo3 tian3 qie4 cun4 lu4 ， su4 can1 kan1 zi4 ze2 。
- bu2 fu4 yi4 ben3 tu3 ， si1 zhe2 tao2 ding1 ji2 。
- you4 wu2 yi4 yan2 chang2 ， wan4 fen1 you3 bi4 yi4 。
- yu3 shi4 tong2 fu2 shen3 ， sui2 qun2 gan1 mo4 mo4 。
- yi4 huo4 zhong1 ye4 si1 ， si1 min2 ku3 shou4 ji2 。
- si4 nian2 kun4 huang2 han4 ， wu3 gu3 er3 mao2 zei2 。
- nian2 lai2 feng1 yu3 shi2 ， cai2 de2 yi4 qiu1 mai4 。
- shou3 zu2 you2 chuang1 yi2 ， ji1 fu1 wei4 feng1 shuo4 。
- ruo4 dai4 si4 ti3 fei2 ， si1 min2 wu2 chou2 se4 。
- bu4 ran2 xun2 jiu3 he2 ， gu4 dao4 jie1 li4 li4 。
- yi4 lao2 er2 yong3 yi4 ， ci3 cheng2 gong1 wu2 yi4 。
- huo4 ke3 wu4 fu4 zhi4 ， shun4 qi2 xing4 suo3 shi4 。
- xi3 min2 jiu4 kuan1 fei2 ， zhu4 shui3 guan4 rong2 di2 。
- shi4 ting1 chu2 rao2 yan2 ， san1 zhe3 jun1 zi4 ze2 。

## 注释

## 译文

## 赏析
