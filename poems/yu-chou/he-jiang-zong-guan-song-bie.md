---
id: yu-chou-he-jiang-zong-guan-song-bie
title: 和姜總管送別
titlePinyin: he2 jiang1 zong3 guan3 song4 bie2
titleSlug: he-jiang-zong-guan-song-bie
author: 虞儔
authorPinyin: yu2 chou2
authorSlug: yu-chou
dynasty: 宋
dynastyPinyin: song4
dynastySlug: song
tags: []
---

## 正文

- 富貴如浮雲，于我初何有。
- 轉徙浙東西，僅足餬其口。
- 去年在吳興，民物猶未阜。
- 賑荒事方殷，奚暇詩與酒。
- 今年到東陽，政成不待久。
- 邂逅遇詩仙，襟抱得細剖。
- 切磋愧子貢，起予幸魯叟。
- 琮琤蒼玉佩，關鍵黄金鈕。
- 擬學西子顰，益愧鄰女醜。
- 賡酬强追逐，要是非敵手。
- 目短曹劉牆，氣轢鮑謝囿。
- 我如武成策，第可二三取。
- 山澤多蛇龍，松柏無培塿。
- 緬懷南澗老，斯人骨已朽。
- 人事真好乖，又假蘇臺守。
- 遽辭山水邦，暫缺雲龍耦。
- 酒罷雨沾裾，船開山入牖。
- 似鶴出樊籠，如魚脫窠臼。
- 分袂却關情，鼓棹猶回首。
- 長篇肯贈我，字字炳星斗。
- 願保歲寒心，莫愧金石友。

## 拼音

- fu4 gui4 ru2 fu2 yun2 ， yu2 wo3 chu1 he2 you3 。
- zhuan3 xi3 zhe4 dong1 xi1 ， jin3 zu2 hu2 qi2 kou3 。
- qu4 nian2 zai4 wu2 xing1 ， min2 wu4 you2 wei4 fu4 。
- zhen4 huang1 shi4 fang1 yin1 ， xi1 xia2 shi1 yu3 jiu3 。
- jin1 nian2 dao4 dong1 yang2 ， zheng4 cheng2 bu2 dai4 jiu3 。
- xie4 hou4 yu4 shi1 xian1 ， jin1 bao4 de2 xi4 pou1 。
- qie1 cuo1 kui4 zi3 gong4 ， qi3 yu3 xing4 lu3 sou3 。
- cong2 cheng1 cang1 yu4 pei4 ， guan1 jian4 huang2 jin1 niu3 。
- ni3 xue2 xi1 zi3 pin2 ， yi4 kui4 lin2 nü3 chou3 。
- geng1 chou2 qiang2 zhui1 zhu2 ， yao4 shi0 fei1 di2 shou3 。
- mu4 duan3 cao2 liu2 qiang2 ， qi4 li4 bao4 xie4 you4 。
- wo3 ru2 wu3 cheng2 ce4 ， di4 ke3 er4 san1 qu3 。
- shan1 ze2 duo1 she2 long2 ， song1 bai3 wu2 pei2 lou3 。
- mian3 huai2 nan2 jian4 lao3 ， si1 ren2 gu3 yi3 xiu3 。
- ren2 shi4 zhen1 hao3 guai1 ， you4 jia3 su1 tai2 shou3 。
- ju4 ci2 shan1 shui3 bang1 ， zan4 que1 yun2 long2 ou3 。
- jiu3 ba4 yu3 zhan1 ju1 ， chuan2 kai1 shan1 ru4 you3 。
- si4 he4 chu1 fan2 long2 ， ru2 yu2 tuo1 ke1 jiu4 。
- fen1 mei4 que4 guan1 qing2 ， gu3 zhao4 you2 hui2 shou3 。
- chang2 pian1 ken3 zeng4 wo3 ， zi4 zi4 bing3 xing1 dou3 。
- yuan4 bao3 sui4 han2 xin1 ， mo4 kui4 jin1 shi2 you3 。

## 注释

## 译文

## 赏析
