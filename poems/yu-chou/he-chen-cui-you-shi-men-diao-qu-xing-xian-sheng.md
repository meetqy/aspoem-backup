---
id: yu-chou-he-chen-cui-you-shi-men-diao-qu-xing-xian-sheng
title: 和陳倅遊石門弔瞿硎先生
titlePinyin: he2 chen2 cui4 you2 shi2 men2 diao4 qu2 xing2 xian1 sheng0
titleSlug: he-chen-cui-you-shi-men-diao-qu-xing-xian-sheng
author: 虞儔
authorPinyin: yu2 chou2
authorSlug: yu-chou
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我坐南坡上，高鴻忽飛去。
- 指點夕陽外，文脊蓋其處。
- 下有奇洞府，有道乃宜據。
- 鹿裘坐石室，先生豈真踞。
- 儻是我輩人，傲視非所慮。
- 桓溫汝何爲，乃欲效三顧。
- 姦心妄窺鼎，未見神合沮。
- 猿鶴亦汝羞，未易飲食舉。
- 伏滔不自重，且爲溫所遇。
- 贊詞縱云美，所耻非所慕。
- 邇來賢別駕，物外欲軒翥。
- 功名恐未免，溪山亦已飫。
- 五字識巖石，千載想風馭。
- 神交付冥漠，心契自平素。
- 蒼苔留履跡，飛花約歸路。
- 先生還一笑，晴雲爲披絮。

## 拼音

- wo3 zuo4 nan2 po1 shang4 ， gao1 hong2 hu1 fei1 qu4 。
- zhi3 dian3 xi1 yang2 wai4 ， wen2 ji3 gai4 qi2 chu3 。
- xia4 you3 qi2 dong4 fu3 ， you3 dao4 nai3 yi2 ju4 。
- lu4 qiu2 zuo4 shi2 shi4 ， xian1 sheng0 qi3 zhen1 ju4 。
- tang3 shi4 wo3 bei4 ren2 ， ao4 shi4 fei1 suo3 lü4 。
- huan2 wen1 ru3 he2 wei2 ， nai3 yu4 xiao4 san1 gu4 。
- jian1 xin1 wang4 kui1 ding3 ， wei4 jian4 shen2 he2 ju3 。
- yuan2 he4 yi4 ru3 xiu1 ， wei4 yi4 yin3 shi2 ju3 。
- fu2 tao1 bu2 zi4 zhong4 ， qie3 wei2 wen1 suo3 yu4 。
- zan4 ci2 zong4 yun2 mei3 ， suo3 chi3 fei1 suo3 mu4 。
- er3 lai2 xian2 bie2 jia4 ， wu4 wai4 yu4 xuan1 zhu4 。
- gong1 ming2 kong3 wei4 mian3 ， xi1 shan1 yi4 yi3 yu4 。
- wu3 zi4 shi2 yan2 shi2 ， qian1 zai4 xiang3 feng1 yu4 。
- shen2 jiao1 fu4 ming2 mo4 ， xin1 qi4 zi4 ping2 su4 。
- cang1 tai2 liu2 lü3 ji4 ， fei1 hua1 yue1 gui1 lu4 。
- xian1 sheng0 huan2 yi2 xiao4 ， qing2 yun2 wei2 pi1 xu4 。

## 注释

## 译文

## 赏析
