---
id: yu-chou-bing-hou-you-gan-zuo
title: 病後有感作
titlePinyin: bing4 hou4 you3 gan3 zuo4
titleSlug: bing-hou-you-gan-zuo
author: 虞儔
authorPinyin: yu2 chou2
authorSlug: yu-chou
dynasty: 宋
dynastyPinyin: song4
dynastySlug: song
tags: []
---

## 正文

- 今旦病思清，把書坐晴簷。
- 體舒百息勻，心遠萬慮恬。
- 收視等庖郢，妙觀到羲炎。
- 頓忘饑寒苦，但覺中邊甜。
- 習氣尚稍稍，自喜良沾沾。
- 故家東堂書，高架紛懸籤。
- 我時且兒子，氣欲俱并兼。
- 澆著胸次間，政爾意不廉。
- 此意竟蹉跎，衰遲侵戟髯。
- 邇來又留滯，鬰鬰三年淹。
- 是秋節物高，露白原草霑。
- 斜河轉空闊，夜氣方森嚴。
- 此日足可惜，黄塵滿征襜。
- 明年會當歸，赤米薦白鹽。
- 繙經慰老眼，甘作書蠹潜。
- 共嘲玄尚白，指笑突不黔。
- 亦知屠沽兒，羔豚方屬饜。

## 拼音

- jin1 dan4 bing4 si1 qing1 ， ba3 shu1 zuo4 qing2 yan2 。
- ti3 shu1 bai3 xi1 yun2 ， xin1 yuan3 wan4 lü4 tian2 。
- shou1 shi4 deng3 pao2 ying3 ， miao4 guan1 dao4 xi1 yan2 。
- dun4 wang4 ji1 han2 ku3 ， dan4 jue2 zhong1 bian1 tian2 。
- xi2 qi4 shang4 shao1 shao1 ， zi4 xi3 liang2 zhan1 zhan1 。
- gu4 jia1 dong1 tang2 shu1 ， gao1 jia4 fen1 xuan2 qian1 。
- wo3 shi2 qie3 er2 zi3 ， qi4 yu4 ju4 bing4 jian1 。
- jiao1 zhu4 xiong1 ci4 jian4 ， zheng4 er3 yi4 bu4 lian2 。
- ci3 yi4 jing4 cuo1 tuo2 ， shuai1 chi2 qin1 ji3 ran2 。
- er3 lai2 you4 liu2 zhi4 ， yu4 yu4 san1 nian2 yan1 。
- shi4 qiu1 jie2 wu4 gao1 ， lou4 bai2 yuan2 cao3 zhan1 。
- xie2 he2 zhuan3 kong1 kuo4 ， ye4 qi4 fang1 sen1 yan2 。
- ci3 ri4 zu2 ke3 xi1 ， huang2 chen2 man3 zheng1 chan1 。
- ming2 nian2 hui4 dang1 gui1 ， chi4 mi3 jian4 bai2 yan2 。
- fan1 jing1 wei4 lao3 yan3 ， gan1 zuo4 shu1 du4 qian2 。
- gong4 chao2 xuan2 shang4 bai2 ， zhi3 xiao4 tu1 bu4 qian2 。
- yi4 zhi1 tu2 gu1 er2 ， gao1 tun2 fang1 shu3 yan4 。

## 注释

## 译文

## 赏析
