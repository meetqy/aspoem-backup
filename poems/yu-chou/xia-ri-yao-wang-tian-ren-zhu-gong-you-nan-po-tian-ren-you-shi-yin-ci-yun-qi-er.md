---
id: yu-chou-xia-ri-yao-wang-tian-ren-zhu-gong-you-nan-po-tian-ren-you-shi-yin-ci-yun-qi-er
title: 暇日邀王天任諸公遊南坡天任有詩因次韻  其二
titlePinyin: xia2 ri4 yao1 wang2 tian1 ren4 zhu1 gong1 you2 nan2 po1 tian1 ren4 you3 shi1 yin1 ci4 yun4     qi2 er4
titleSlug: xia-ri-yao-wang-tian-ren-zhu-gong-you-nan-po-tian-ren-you-shi-yin-ci-yun-qi-er
author: 虞儔
authorPinyin: yu2 chou2
authorSlug: yu-chou
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我詩苦艱澁，蹇步太行巔。
- 筆乾硯欲裂，何地覓湧泉。
- 巧匠愧傍觀，袖手不能前。
- 敝帚徒自珍，捧心豈成妍。
- 辟舍不獲命，屬鞬試周旋。
- 君詩巧層出，浥露晨花鮮。
- 前輩借波瀾，後生敢並緣。
- 平生程不識，毀不直一錢。
- 五色爛摩尼，八音和相宣。
- 挹袂庾開府，拍肩楊盈川。
- 每發必中的，矢脫無空弦。
- 我蓋三復之，飄飄意欲仙。
- 此計太冷淡，浪費五彩牋。
- 不如醉紅裙，且聽歌喉圓。
- 况當荷傾蓋，莫待栗過拳。
- 徐看騎鯨伯，一斗揮百篇。

## 拼音

- wo3 shi1 ku3 jian1 se4 ， jian3 bu4 tai4 hang2 dian1 。
- bi3 qian2 yan4 yu4 lie4 ， he2 di4 mi4 yong3 quan2 。
- qiao3 jiang4 kui4 bang4 guan1 ， xiu4 shou3 bu4 neng2 qian2 。
- bi4 zhou3 tu2 zi4 zhen1 ， peng3 xin1 qi3 cheng2 yan2 。
- pi4 she4 bu2 huo4 ming4 ， shu3 jian1 shi4 zhou1 xuan2 。
- jun1 shi1 qiao3 ceng2 chu1 ， yi4 lu4 chen2 hua1 xian1 。
- qian2 bei4 jie4 bo1 lan2 ， hou4 sheng1 gan3 bing4 yuan2 。
- ping2 sheng1 cheng2 bu4 shi2 ， hui3 bu4 zhi2 yi4 qian2 。
- wu3 se4 lan4 mo2 ni2 ， ba1 yin1 he2 xiang1 xuan1 。
- yi4 mei4 yu3 kai1 fu3 ， pai1 jian1 yang2 ying2 chuan1 。
- mei3 fa1 bi4 zhong1 de0 ， shi3 tuo1 wu2 kong1 xian2 。
- wo3 gai4 san1 fu4 zhi1 ， piao1 piao1 yi4 yu4 xian1 。
- ci3 ji4 tai4 leng3 dan4 ， lang4 fei4 wu3 cai3 jian1 。
- bu4 ru2 zui4 hong2 qun2 ， qie3 ting1 ge1 hou2 yuan2 。
- kuang4 dang1 he2 qing1 gai4 ， mo4 dai4 li4 guo4 quan2 。
- xu2 kan4 qi2 jing1 bo2 ， yi4 dou3 hui1 bai3 pian1 。

## 注释

## 译文

## 赏析
