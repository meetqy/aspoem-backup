---
id: yu-chou-xia-ri-yao-wang-tian-ren-zhu-gong-you-nan-po-tian-ren-you-shi-yin-ci-yun-qi-yi
title: 暇日邀王天任諸公遊南坡天任有詩因次韻  其一
titlePinyin: xia2 ri4 yao1 wang2 tian1 ren4 zhu1 gong1 you2 nan2 po1 tian1 ren4 you3 shi1 yin1 ci4 yun4     qi2 yi1
titleSlug: xia-ri-yao-wang-tian-ren-zhu-gong-you-nan-po-tian-ren-you-shi-yin-ci-yun-qi-yi
author: 虞儔
authorPinyin: yu2 chou2
authorSlug: yu-chou
dynasty: 唐
dynastyPinyin: tang2
dynastySlug: tang
tags: [] 
---

## 正文

- 梅黄收宿雨，山綠呈層巔。
- 高軒蔭修竹，朱檻俯流泉。
- 雅致軼天外，俗物無眼前。
- 笑人聲利場，蛾眉競爭妍。
- 半生政坐拙，州縣空迴旋。
- 自視甘寂寞，何心慕華鮮。
- 南坡吾菟裘，杖履有厚緣。
- 暇日領佳客，頗辦沽酒錢。
- 愧無絲與竹，後堂欠彭宣。
- 何以侑談笑，頼有茲山川。
- 送鴻煩遠目，落鴈驚虛弦。
- 門徑迴俗駕，山澤非臞仙。
- 劇談交玉麈，醉吟飛彩牋。
- 榴花媚紅皺，李實薦翠圓。
- 相忘恣諧謔，小謹畧跽拳。
- 茲遊無可紀，須君賦長篇。

## 拼音

- mei2 huang2 shou1 su4 yu3 ， shan1 lü4 cheng2 ceng2 dian1 。
- gao1 xuan1 yin1 xiu1 zhu2 ， zhu1 jian4 fu3 liu2 quan2 。
- ya3 zhi4 yi4 tian1 wai4 ， su2 wu4 wu2 yan3 qian2 。
- xiao4 ren2 sheng1 li4 chang3 ， e2 mei2 jing4 zheng1 yan2 。
- ban4 sheng1 zheng4 zuo4 zhuo1 ， zhou1 xian4 kong1 hui2 xuan2 。
- zi4 shi4 gan1 ji4 mo4 ， he2 xin1 mu4 hua2 xian1 。
- nan2 po1 wu2 tu2 qiu2 ， zhang4 lü3 you3 hou4 yuan2 。
- xia2 ri4 ling3 jia1 ke4 ， po1 ban4 gu1 jiu3 qian2 。
- kui4 wu2 si1 yu3 zhu2 ， hou4 tang2 qian4 peng2 xuan1 。
- he2 yi3 you4 tan2 xiao4 ， lai4 you3 zi1 shan1 chuan1 。
- song4 hong2 fan2 yuan3 mu4 ， luo4 yan4 jing1 xu1 xian2 。
- men2 jing4 hui2 su2 jia4 ， shan1 ze2 fei1 qu2 xian1 。
- ju4 tan2 jiao1 yu4 zhu3 ， zui4 yin2 fei1 cai3 jian1 。
- liu2 hua1 mei4 hong2 zhou4 ， li3 shi2 jian4 cui4 yuan2 。
- xiang1 wang4 zi4 xie2 xue4 ， xiao3 jin3 lüe4 ji4 quan2 。
- zi1 you2 wu2 ke3 ji4 ， xu1 jun1 fu4 chang2 pian1 。

## 注释

## 译文

## 赏析
