---
id: yu-chou-zeng-sun-wei-gu-su-zi-shi-diao-sun-you-shi-ci-yun
title: 贈孫尉姑蘇紫石銚孫有詩次韻
titlePinyin: zeng4 sun1 wei4 gu1 su1 zi3 shi2 diao4 sun1 you3 shi1 ci4 yun4
titleSlug: zeng-sun-wei-gu-su-zi-shi-diao-sun-you-shi-ci-yun
author: 虞儔
authorPinyin: yu2 chou2
authorSlug: yu-chou
dynasty: 唐
dynastyPinyin: tang2
dynastySlug: tang
tags: [] 
---

## 正文

- 吳儂生長水與雲，不採蓮花拔蒲根。
- 窮山鑿石出奇怪，顛坑仆谷無寒溫。
- 宣和倖臣以佞進，橫江花石如雲屯。
- 造化有此誠瘡痏，奈何浮靡誇朴敦。
- 守令誅求星火迫，州縣驚擾河濤翻。
- 舉觴誰酹栟櫚子，我欲從之以爲昆。
- 爾來刳作短尾銚，形模簡古得全渾。
- 遺君日以烹龍鳳，要和松風瀉潺湲。
- 彌明譏評二子媿，盧仝風味千載存。
- 搜攪胸中萬卷富，傾動筆下三峽源。
- 可憐長安貴公子，飽餐荔支饜河豚。
- 豈知是中有佳趣，目方忤視手不捫。
- 武夫丁字且不識，一礮擬落天驕魂。
- 平生攘臂咤飛石，唾取青衫明主恩。
- 書生調度清且苦，臭味不同誰與論。
- 祝君勿遣羊羹污，以友石供古銅盆。

## 拼音

- wu2 nong2 sheng1 chang2 shui3 yu3 yun2 ， bu4 cai3 lian2 hua1 ba2 pu2 gen1 。
- qiong2 shan1 zao2 shi2 chu1 qi2 guai4 ， dian1 keng1 pu2 gu3 wu2 han2 wen1 。
- xuan1 he2 xing4 chen2 yi3 ning4 jin4 ， heng2 jiang1 hua1 shi2 ru2 yun2 tun2 。
- zao4 hua4 you3 ci3 cheng2 chuang1 wei3 ， nai4 he2 fu2 mi2 kua1 pu3 dun1 。
- shou3 ling4 zhu1 qiu2 xing1 huo3 po4 ， zhou1 xian4 jing1 rao3 he2 tao1 fan1 。
- ju3 shang1 shui2 lei4 bing1 lü2 zi3 ， wo3 yu4 cong2 zhi1 yi3 wei2 kun1 。
- er3 lai2 ku1 zuo4 duan3 wei3 diao4 ， xing2 mo2 jian3 gu3 de2 quan2 hun2 。
- yi2 jun1 ri4 yi3 peng1 long2 feng4 ， yao4 he2 song1 feng1 xie4 chan2 yuan2 。
- mi2 ming2 ji1 ping2 er4 zi3 kui4 ， lu2 tong2 feng1 wei4 qian1 zai4 cun2 。
- sou1 jiao3 xiong1 zhong1 wan4 juan4 fu4 ， qing1 dong4 bi3 xia4 san1 xia2 yuan2 。
- ke3 lian2 chang2 an1 gui4 gong1 zi3 ， bao3 can1 li4 zhi1 yan4 he2 tun2 。
- qi3 zhi1 shi4 zhong1 you3 jia1 qu4 ， mu4 fang1 wu3 shi4 shou3 bu4 men2 。
- wu3 fu1 ding1 zi4 qie3 bu4 shi2 ， yi2 pao4 ni3 luo4 tian1 jiao1 hun2 。
- ping2 sheng1 rang3 bi4 zha4 fei1 shi2 ， tuo4 qu3 qing1 shan1 ming2 zhu3 en1 。
- shu1 sheng1 diao4 du4 qing1 qie3 ku3 ， chou4 wei4 bu4 tong2 shui2 yu3 lun4 。
- zhu4 jun1 wu4 qian3 yang2 geng1 wu1 ， yi3 you3 shi2 gong4 gu3 tong2 pen2 。

## 注释

## 译文

## 赏析
