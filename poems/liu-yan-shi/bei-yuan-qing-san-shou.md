---
id: liu-yan-shi-bei-yuan-qing-san-shou
title: 北原情三首
titlePinyin: bei3 yuan2 qing2 san1 shou3
titleSlug: bei-yuan-qing-san-shou
author: 劉言史
authorPinyin: liu2 yan2 shi3
authorSlug: liu-yan-shi
dynasty: 唐
dynastyPinyin: tang2
dynastySlug: tang
tags: []
---

## 正文

- 錯莫天色愁，挽歌出重闉。誰家白網車，送客入幽塵。
- 銘旌下官道，葬輿去轔轔。蕭條黃蒿中，奠酒花翠新。
- 米雪晚霏微，墓成悄無人。烏鳶下空地，煙火殘荒榛。
- 生人更多苦，入戶事盈身。營營日易深，卻到不得頻。
- 寂寥孤隧頭，草綠棠梨春。
- 洛陽城北山，古今葬冥客。聚骨朽成泥，此山土多白。
- 近來送葬人，亦去聞歸聲。豈能車輪疾，漸是墓侵城。
- 城中人不絕，哀挽相次行。莫非北邙後，重向洛城生。
- 蔔地起孤墳，全家送葬去。歸來卻到時，不復重知處。
- 疊疊葬相續，土乾草已綠。列紙瀉壺漿，空向春雲哭。

## 拼音

- cuo4 mo4 tian1 se4 chou2 ， wan3 ge1 chu1 zhong4 yin1 。 shui2 jia1 bai2 wang3 ju1 ， song4 ke4 ru4 you1 chen2 。
- ming2 jing1 xia4 guan1 dao4 ， zang4 yu2 qu4 lin2 lin2 。 xiao1 tiao2 huang2 hao1 zhong1 ， dian4 jiu3 hua1 cui4 xin1 。
- mi3 xue3 wan3 fei1 wei1 ， mu4 cheng2 qiao1 wu2 ren2 。 wu1 yuan1 xia4 kong4 di4 ， yan1 huo3 can2 huang1 zhen1 。
- sheng1 ren2 geng4 duo1 ku3 ， ru4 hu4 shi4 ying2 shen1 。 ying2 ying2 ri4 yi4 shen1 ， que4 dao4 bu4 de2 bin1 。
- ji4 liao2 gu1 sui4 tou2 ， cao3 lü4 tang2 li2 chun1 。
- luo4 yang2 cheng2 bei3 shan1 ， gu3 jin1 zang4 ming2 ke4 。 ju4 gu3 xiu3 cheng2 ni2 ， ci3 shan1 tu3 duo1 bai2 。
- jin4 lai2 song4 zang4 ren2 ， yi4 qu4 wen2 gui1 sheng1 。 qi3 neng2 ju1 lun2 ji2 ， jian4 shi4 mu4 qin1 cheng2 。
- cheng2 zhong1 ren2 bu4 jue2 ， ai1 wan3 xiang1 ci4 xing2 。 mo4 fei1 bei3 mang2 hou4 ， zhong4 xiang4 luo4 cheng2 sheng1 。
- bo0 di4 qi3 gu1 fen2 ， quan2 jia1 song4 zang4 qu4 。 gui1 lai2 que4 dao4 shi2 ， bu2 fu4 zhong4 zhi1 chu3 。
- die2 die2 zang4 xiang1 xu4 ， tu3 qian2 cao3 yi3 lü4 。 lie4 zhi3 xie4 hu2 jiang1 ， kong1 xiang4 chun1 yun2 ku1 。

## 注释

## 译文

## 赏析
