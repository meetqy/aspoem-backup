---
id: liu-yan-shi-ku-fu-ci
title: 苦婦詞
titlePinyin: ku3 fu4 ci2
titleSlug: ku-fu-ci
author: 劉言史
authorPinyin: liu2 yan2 shi3
authorSlug: liu-yan-shi
dynasty: 唐
dynastyPinyin: tang2
dynastySlug: tang
tags: []
---

## 正文

- 地遠易驕崇，用刑匪精研。
- 哀哉苦婦身，夫死百殃纏。
- 草草催出門，衣墮髮披肩。
- 獨隨軍吏行，當夕余欲遷。
- 來時已厭生，到此自不全。
- 臨江臥黃砂，二子死在邊。
- 氣噦不發聲，背頭血涓涓。
- 有時強爲言，祗是尤青天。
- 藳蓐無一枝，冷氣兩懸懸。
- 窮荒夷教卑，骨肉病棄捐。
- 況非本族音，肌露誰爲憐。
- 事痛感行賓，住得貪程船。
- 必當負嚴法，豈有胎孕篇。
- 遊畋復釋麛，羔兔尚免鸇。
- 何處擯逐深，一罪三見顛。
- 校尉勳望重，幕府才且賢。
- 蘭裙間珠履，食玉處花筵。
- 但勿輕所暗，莫慮無人焉。

## 拼音

- di4 yuan3 yi4 jiao1 chong2 ， yong4 xing2 fei3 jing1 yan2 。
- ai1 zai1 ku3 fu4 shen1 ， fu1 si3 bai3 yang1 chan2 。
- cao3 cao3 cui1 chu1 men2 ， yi1 duo4 fa4 pi1 jian1 。
- du2 sui2 jun1 li4 xing2 ， dang1 xi1 yu2 yu4 qian1 。
- lai2 shi2 yi3 yan4 sheng1 ， dao4 ci3 zi4 bu4 quan2 。
- lin2 jiang1 wo4 huang2 sha1 ， er4 zi3 si3 zai4 bian1 。
- qi4 yue3 bu4 fa1 sheng1 ， bei4 tou2 xue4 juan1 juan1 。
- you3 shi2 qiang2 wei2 yan2 ， zhi1 shi4 you2 qing1 tian1 。
- gao3 ru4 wu2 yi4 zhi1 ， leng3 qi4 liang3 xuan2 xuan2 。
- qiong2 huang1 yi2 jiao4 bei1 ， gu3 rou4 bing4 qi4 juan1 。
- kuang4 fei1 ben3 zu2 yin1 ， ji1 lu4 shui2 wei2 lian2 。
- shi4 tong4 gan3 xing2 bin1 ， zhu4 de2 tan1 cheng2 chuan2 。
- bi4 dang1 fu4 yan2 fa3 ， qi3 you3 tai1 yun4 pian1 。
- you2 tian2 fu4 shi4 mi2 ， gao1 tu4 shang4 mian3 zhan1 。
- he2 chu3 bin4 zhu2 shen1 ， yi2 zui4 san1 jian4 dian1 。
- xiao4 wei4 xun1 wang4 zhong4 ， mu4 fu3 cai2 qie3 xian2 。
- lan2 qun2 jian4 zhu1 lü3 ， shi2 yu4 chu3 hua1 yan2 。
- dan4 wu4 qing1 suo3 an4 ， mo4 lü4 wu2 ren2 yan1 。

## 注释

## 译文

## 赏析
