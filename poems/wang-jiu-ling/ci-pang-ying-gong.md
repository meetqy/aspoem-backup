---
id: wang-jiu-ling-ci-pang-ying-gong
title: 祠龐潁公
titlePinyin: ci2 pang2 ying3 gong1
titleSlug: ci-pang-ying-gong
author: 王九齡
authorPinyin: wang2 jiu3 ling2
authorSlug: wang-jiu-ling
dynasty: 唐
dynastyPinyin: tang2
dynastySlug: tang
tags: [] 
---

## 正文

- 賢哉龐潁公，天相佑仁宗。
- 清規映當代，勁節摩秋空。
- 皇祐維四年，蠻寇南海邕。
- 委身任虎將，獻馘魯侯宮。
- 又能識君實，薦鶚如孔融。
- 人言主與賓，霜降鳴豐鐘。
- 至今勳業在，隠然齊岱嵩。
- 少時居蔭下，讀書此堂中。
- 三年足不市，紛華塵垢同。
- 平生經綸志，於此涵養豐。
- 梁間産靈芝，秀異鬰青葱。
- 殿角存琬琰，揮毫氣吐虹。
- 常時有識者，固知非卧龍。
- 一朝十載遇，談笑集勳庸。
- 後人勤仰止，圖像君子容。
- 蕭然堂廡間，香火一時共。
- 地遠塵不到，山高氣自雄。
- 松竹交蔭鬰，桃李間繁穠。
- 堂經百年久，隳圮幾一空。
- 斷砌行春蚓，敗壁號秋蛩。
- 僧有惟勔者，鼎施葺施工。
- 興僕廣湫隘，疏林撤翳蒙。
- 至今山下路，冠蓋仍憧憧。
- 我來爲此邑，坐閲三年窮。
- 催科本自拙，撫字亦何功。
- 惟有心如水，庶幾踵前蹤。
- 適當歲初吉，斂板揖清風。
- 來携一壺酒，謹致三酬恭。
- 昔嘗懷此念，今乃遂我衷。
- 作詩留壁間，聊以寫鄙悰。

## 拼音

- xian2 zai1 pang2 ying3 gong1 ， tian1 xiang1 you4 ren2 zong1 。
- qing1 gui1 ying4 dang1 dai4 ， jin4 jie2 mo2 qiu1 kong1 。
- huang2 you4 wei2 si4 nian2 ， man2 kou4 nan2 hai3 yong1 。
- wei3 shen1 ren4 hu3 jiang1 ， xian4 guo2 lu3 hou2 gong1 。
- you4 neng2 shi2 jun1 shi2 ， jian4 e4 ru2 kong3 rong2 。
- ren2 yan2 zhu3 yu3 bin1 ， shuang1 jiang4 ming2 feng1 zhong1 。
- zhi4 jin1 xun1 ye4 zai4 ， yin3 ran2 qi2 dai4 song1 。
- shao3 shi2 ju1 yin1 xia4 ， du2 shu1 ci3 tang2 zhong1 。
- san1 nian2 zu2 bu2 shi4 ， fen1 hua2 chen2 gou4 tong2 。
- ping2 sheng1 jing1 lun2 zhi4 ， wu1 ci3 han2 yang3 feng1 。
- liang2 jian4 chan3 ling2 zhi1 ， xiu4 yi4 yu4 qing1 cong1 。
- dian4 jiao3 cun2 wan3 yan3 ， hui1 hao2 qi4 tu3 hong2 。
- chang2 shi2 you3 shi2 zhe3 ， gu4 zhi1 fei1 wo4 long2 。
- yi4 zhao1 shi2 zai4 yu4 ， tan2 xiao4 ji2 xun1 yong1 。
- hou4 ren2 qin2 yang3 zhi3 ， tu2 xiang4 jun1 zi3 rong2 。
- xiao1 ran2 tang2 wu3 jian4 ， xiang1 huo3 yi4 shi2 gong4 。
- di4 yuan3 chen2 bu2 dao4 ， shan1 gao1 qi4 zi4 xiong2 。
- song1 zhu2 jiao1 yin1 yu4 ， tao2 li3 jian4 fan2 nong2 。
- tang2 jing1 bai3 nian2 jiu3 ， hui1 pi3 ji1 yi4 kong1 。
- duan4 qi4 xing2 chun1 yin3 ， bai4 bi4 hao4 qiu1 qiong2 。
- seng1 you3 wei2 mian3 zhe3 ， ding3 shi1 qi4 shi1 gong1 。
- xing1 pu2 guang3 qiu1 ai4 ， shu1 lin2 che4 yi4 meng2 。
- zhi4 jin1 shan1 xia4 lu4 ， guan1 gai4 reng2 chong1 chong1 。
- wo3 lai2 wei2 ci3 yi4 ， zuo4 yue4 san1 nian2 qiong2 。
- cui1 ke1 ben3 zi4 zhuo1 ， fu3 zi4 yi4 he2 gong1 。
- wei2 you3 xin1 ru2 shui3 ， shu4 ji1 zhong3 qian2 zong1 。
- shi4 dang1 sui4 chu1 ji2 ， lian3 ban3 yi1 qing1 feng1 。
- lai2 xie2 yi4 hu2 jiu3 ， jin3 zhi4 san1 chou2 gong1 。
- xi1 chang2 huai2 ci3 nian4 ， jin1 nai3 sui4 wo3 zhong1 。
- zuo4 shi1 liu2 bi4 jian4 ， liao2 yi3 xie3 bi3 cong2 。

## 注释

## 译文

## 赏析
