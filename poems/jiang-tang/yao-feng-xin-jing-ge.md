---
id: jiang-tang-yao-feng-xin-jing-ge
title: 堯峰新井歌
titlePinyin: yao2 feng1 xin1 jing3 ge1
titleSlug: yao-feng-xin-jing-ge
author: 蒋堂
authorPinyin: jiang3 tang2
authorSlug: jiang-tang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 白雲莽莽青山頭，一穴四面飛泉流。
- 其初山間舊井涸，枯腸燥吻海衆羞。
- 於時大士寶雲者，頤指土脈智慮周。
- 山靈所感道心爽，檀施聿來工力鳩。
- 雲鍤齊下遠雷動，石火內擊飛星稠。
- 百尺虚空廓地表，一泓清冽呀深幽。
- 人疑從天隨月窟，或問何處移龍湫。
- 次則其徒駭殊勝，競持應器嘗甘柔。
- 饑狖連臂喜跳擲，渴鳥引喙鳴鉤輈。
- 碧甃光中轆轤曉，銀床側畔梧桐秋。
- 寶方金地互相映，谷鮒坎蛙難此留。
- 傍睨江形小衣带，下窺湖面卑浮漚。
- 何茲鑿飲有功利，一掬入口醍醐優。
- 熱者濯之昏鈍决，病者沃之沈痼瘳。
- 而我時邀墨客去，松澗遠挈都籃游。
- 凈瓶汲引試香荈，雅具羅列無腥甌。
- 比之玉乳不差别，誚彼鍊丹多謬悠。
- 今茲泉眼在魯塢，所喜雲液鄰莵裘。
- 苧翁既往乏鑒者，水記未載予將修。
- 此山此井永不廢，此歌其庶傳南州。

## 拼音

- bai2 yun2 mang3 mang3 qing1 shan1 tou2 ， yi4 xue2 si4 mian4 fei1 quan2 liu2 。
- qi2 chu1 shan1 jian4 jiu4 jing3 he2 ， ku1 chang2 zao4 wen3 hai3 zhong4 xiu1 。
- wu1 shi2 da4 shi4 bao3 yun2 zhe3 ， yi2 zhi3 tu3 mai4 zhi4 lü4 zhou1 。
- shan1 ling2 suo3 gan3 dao4 xin1 shuang3 ， tan2 shi1 yu4 lai2 gong1 li4 jiu1 。
- yun2 cha1 qi2 xia4 yuan3 lei2 dong4 ， shi2 huo3 nei4 ji1 fei1 xing1 chou2 。
- bai3 chi3 xu1 kong1 kuo4 di4 biao3 ， yi4 hong2 qing1 lie4 ya0 shen1 you1 。
- ren2 yi2 cong2 tian1 sui2 yue4 ku1 ， huo4 wen4 he2 chu3 yi2 long2 qiu1 。
- ci4 ze2 qi2 tu2 hai4 shu1 sheng4 ， jing4 chi2 ying1 qi4 chang2 gan1 rou2 。
- ji1 you4 lian2 bi4 xi3 tiao4 zhi4 ， ke3 niao3 yin3 hui4 ming2 gou1 zhou1 。
- bi4 zhou4 guang1 zhong1 lu4 lu2 xiao3 ， yin2 chuang2 ce4 pan4 wu2 tong2 qiu1 。
- bao3 fang1 jin1 di4 hu4 xiang1 ying4 ， gu3 fu4 kan3 wa1 nan2 ci3 liu2 。
- bang4 ni4 jiang1 xing2 xiao3 yi1 dai4 ， xia4 kui1 hu2 mian4 bei1 fu2 ou1 。
- he2 zi1 zao2 yin3 you3 gong1 li4 ， yi4 ju1 ru4 kou3 ti2 hu2 you1 。
- re4 zhe3 zhuo2 zhi1 hun1 dun4 jue2 ， bing4 zhe3 wo4 zhi1 shen3 gu4 chou1 。
- er2 wo3 shi2 yao1 mo4 ke4 qu4 ， song1 jian4 yuan3 qie4 dou1 lan2 you2 。
- jing4 ping2 ji2 yin3 shi4 xiang1 chuan3 ， ya3 ju4 luo2 lie4 wu2 xing1 ou1 。
- bi3 zhi1 yu4 ru3 bu2 cha1 bie2 ， qiao4 bi3 lian4 dan1 duo1 miu4 you1 。
- jin1 zi1 quan2 yan3 zai4 lu3 wu4 ， suo3 xi3 yun2 ye4 lin2 tu4 qiu2 。
- zhu4 weng1 ji4 wang3 fa2 jian4 zhe3 ， shui3 ji4 wei4 zai4 yu3 jiang1 xiu1 。
- ci3 shan1 ci3 jing3 yong3 bu2 fei4 ， ci3 ge1 qi2 shu4 chuan2 nan2 zhou1 。

## 注释

## 译文

## 赏析
