---
id: jiang-tang-fei-lai-shan
title: 飛來山
titlePinyin: fei1 lai2 shan1
titleSlug: fei-lai-shan
author: 蒋堂
authorPinyin: jiang3 tang2
authorSlug: jiang-tang
dynasty: 宋
dynastyPinyin: song4
dynastySlug: song
tags: []
---

## 正文

- 有山昔飛來，神怪安可測。
- 萬壑鼓風雷，千巖爲羽翼。
- 胡爲忽移徙，到此無傾側。
- 靈越得奇峰，瑯琊失遺跡。
- 煙雲隨而至，杉篁古所植。
- 如何草創時，躺作瞿曇宅。
- 聞之有苾蒭，歲久苦刓刻。
- 鑿聲響深崖，火燼淬層壁。
- 平爲土木基，蔑有蒼翠色。
- 金粟千億身，窣堵百餘尺。
- 回廊盡複疊，寸地無閑隙。
- 一聚紅塵中，萬瓦青煙羃。
- 成彼有爲善，斯可長太息。
- 我試來尋山，山形俱變易。
- 方念此嶄絕，安得如往昔。
- 不謂山之足，下落言偃室。
- 知是騫翥時，於茲墮巖石。
- 屹爾畫疆畔，其誰敢侵蝕。
- 隨宜得形勝，觸目見崷崒。
- 小桂結沈陰，清露有疏滴。
- 巾履日可賞，琴樽雅成飾。
- 多謝對幽岑，亦足開煩臆。
- 若在祇園間，豈更存餘碧。

## 拼音

- you3 shan1 xi1 fei1 lai2 ， shen2 guai4 an1 ke3 ce4 。
- wan4 he4 gu3 feng1 lei2 ， qian1 yan2 wei2 yu3 yi4 。
- hu2 wei2 hu1 yi2 xi3 ， dao4 ci3 wu2 qing1 ce4 。
- ling2 yue4 de2 qi2 feng1 ， lang2 ya2 shi1 yi2 ji4 。
- yan1 yun2 sui2 er2 zhi4 ， shan1 huang2 gu3 suo3 zhi2 。
- ru2 he2 cao3 chuang4 shi2 ， tang3 zuo4 qu2 tan2 zhai2 。
- wen2 zhi1 you3 bi4 chu2 ， sui4 jiu3 ku3 wan2 ke4 。
- zao2 sheng1 xiang3 shen1 ya2 ， huo3 jin4 cui4 ceng2 bi4 。
- ping2 wei2 tu3 mu4 ji1 ， mie4 you3 cang1 cui4 se4 。
- jin1 su4 qian1 yi4 shen1 ， su1 du3 bai3 yu2 chi3 。
- hui2 lang2 jin4 fu4 die2 ， cun4 di4 wu2 xian2 xi4 。
- yi2 ju4 hong2 chen2 zhong1 ， wan4 wa3 qing1 yan1 mi4 。
- cheng2 bi3 you3 wei2 shan4 ， si1 ke3 chang2 tai4 xi1 。
- wo3 shi4 lai2 xun2 shan1 ， shan1 xing2 ju4 bian4 yi4 。
- fang1 nian4 ci3 zhan3 jue2 ， an1 de2 ru2 wang3 xi1 。
- bu2 wei4 shan1 zhi1 zu2 ， xia4 luo4 yan2 yan3 shi4 。
- zhi1 shi4 qian1 zhu4 shi2 ， wu1 zi1 duo4 yan2 shi2 。
- yi4 er3 hua4 jiang1 pan4 ， qi2 shui2 gan3 qin1 shi2 。
- sui2 yi2 de2 xing2 sheng4 ， chu4 mu4 jian4 qiu2 zu2 。
- xiao3 gui4 jie2 shen3 yin1 ， qing1 lu4 you3 shu1 di1 。
- jin1 lü3 ri4 ke3 shang3 ， qin2 zun1 ya3 cheng2 shi4 。
- duo1 xie4 dui4 you1 cen2 ， yi4 zu2 kai1 fan2 yi4 。
- ruo4 zai4 qi2 yuan2 jian4 ， qi3 geng4 cun2 yu2 bi4 。

## 注释

## 译文

## 赏析
