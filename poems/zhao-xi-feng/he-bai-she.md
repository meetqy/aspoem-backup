---
id: zhao-xi-feng-he-bai-she
title: 和百舌
titlePinyin: he2 bai3 she2
titleSlug: he-bai-she
author: 趙希逢
authorPinyin: zhao4 xi1 feng2
authorSlug: zhao-xi-feng
dynasty: 宋
dynastyPinyin: song4
dynastySlug: song
tags: []
---

## 正文

- 四序循環機不息，百花獨梅先占得。
- 紛紛紅紫未動頭，飛蝶遊蜂聖得識。
- 數聲啼破枝頭春，來從何處綠楊陰。
- 黄鸝鉗口燕無語，是甚嬌聲敢囀禽。
- 梨花院落如飛雪，百樣間關調巧舌。
- 工兼衆語媚韶華，一部笙簧長按節。
- 東君拂袖賞音稀，寂寞無言蒿下飛。
- 一春滕口說底事，徒爾貽笑諸羽衣。
- 人生可以直則直，萬言萬當豈如默。
- 三年不鳴忽一鳴，驚動東西與南北。

## 拼音

- si4 xu4 xun2 huan2 ji1 bu4 xi1 ， bai3 hua1 du2 mei2 xian1 zhan4 de2 。
- fen1 fen1 hong2 zi3 wei4 dong4 tou2 ， fei1 die2 you2 feng1 sheng4 de2 shi2 。
- shu4 sheng1 ti2 po4 zhi1 tou2 chun1 ， lai2 cong2 he2 chu3 lü4 yang2 yin1 。
- huang2 li2 qian2 kou3 yan4 wu2 yu3 ， shi4 shen4 jiao1 sheng1 gan3 zhuan4 qin2 。
- li2 hua1 yuan4 luo4 ru2 fei1 xue3 ， bai3 yang4 jian4 guan1 diao4 qiao3 she2 。
- gong1 jian1 zhong4 yu3 mei4 shao2 hua2 ， yi2 bu4 sheng1 huang2 chang2 an4 jie2 。
- dong1 jun1 fu2 xiu4 shang3 yin1 xi1 ， ji4 mo4 wu2 yan2 hao1 xia4 fei1 。
- yi4 chun1 teng2 kou3 shuo1 di3 shi4 ， tu2 er3 yi2 xiao4 zhu1 yu3 yi1 。
- ren2 sheng1 ke3 yi3 zhi2 ze2 zhi2 ， wan4 yan2 wan4 dang1 qi3 ru2 mo4 。
- san1 nian2 bu4 ming2 hu1 yi4 ming2 ， jing1 dong4 dong1 xi1 yu3 nan2 bei3 。

## 注释

## 译文

## 赏析
