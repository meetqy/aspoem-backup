---
id: zhao-xi-feng-he-jiu-ge
title: 和酒歌
titlePinyin: he2 jiu3 ge1
titleSlug: he-jiu-ge
author: 趙希逢
authorPinyin: zhao4 xi1 feng2
authorSlug: zhao-xi-feng
dynasty: 宋
dynastyPinyin: song4
dynastySlug: song
tags: []
---

## 正文

- 安得鏡湖分一曲，寧可不受千鍾祿。
- 百年三萬六千場，認取醉鄉去路熟。
- 猖狂莫學少年時，身心早已偃鼓旗。
- 速營糟丘防老境，無行不與酒相隨。
- 忘形孰主又孰客，江上清風山間月。
- 把杯對影又即吾，我與風月難一闕。
- 興來更涉小小園，壺中勝賞真有天。
- 酒池不怕深似海，探春日日掉𦨻舡。
- 愁腸任待紛千縷，一醉不知手欲舞。
- 轉悲成歡瞬息間，功用神聖捷如許。
- 困來不管玉頹山，只恐朝酲欲析難。
- 憑虛直向崑崙上，坐看驚濤飛去帆。

## 拼音

- an1 de2 jing4 hu2 fen1 yi4 qu3 ， ning2 ke3 bu2 shou4 qian1 zhong1 lu4 。
- bai3 nian2 san1 wan4 liu4 qian1 chang3 ， ren4 qu3 zui4 xiang1 qu4 lu4 shu2 。
- chang1 kuang2 mo4 xue2 shao4 nian2 shi2 ， shen1 xin1 zao3 yi3 yan3 gu3 qi2 。
- su4 ying2 zao1 qiu1 fang2 lao3 jing4 ， wu2 xing2 bu4 yu3 jiu3 xiang1 sui2 。
- wang4 xing2 shu2 zhu3 you4 shu2 ke4 ， jiang1 shang4 qing1 feng1 shan1 jian4 yue4 。
- ba3 bei1 dui4 ying3 you4 ji2 wu2 ， wo3 yu3 feng1 yue4 nan2 yi2 que4 。
- xing1 lai2 geng4 she4 xiao3 xiao3 yuan2 ， hu2 zhong1 sheng4 shang3 zhen1 you3 tian1 。
- jiu3 chi2 bu2 pa4 shen1 si4 hai3 ， tan4 chun1 ri4 ri4 diao4 𦨻 chuan2 。
- chou2 chang2 ren4 dai4 fen1 qian1 lü3 ， yi2 zui4 bu4 zhi1 shou3 yu4 wu3 。
- zhuan3 bei1 cheng2 huan1 shun4 xi1 jian4 ， gong1 yong4 shen2 sheng4 jie2 ru2 xu1 。
- kun4 lai2 bu4 guan3 yu4 tui2 shan1 ， zhi3 kong3 chao2 cheng2 yu4 xi1 nan2 。
- ping2 xu1 zhi2 xiang4 kun1 lun2 shang4 ， zuo4 kan4 jing1 tao1 fei1 qu4 fan1 。

## 注释

## 译文

## 赏析
