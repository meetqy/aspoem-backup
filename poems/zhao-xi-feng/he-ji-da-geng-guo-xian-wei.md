---
id: zhao-xi-feng-he-ji-da-geng-guo-xian-wei
title: 和寄大庚郭縣尉
titlePinyin: he2 ji4 da4 geng1 guo1 xian4 wei4
titleSlug: he-ji-da-geng-guo-xian-wei
author: 趙希逢
authorPinyin: zhao4 xi1 feng2
authorSlug: zhao-xi-feng
dynasty: 宋
dynastyPinyin: song4
dynastySlug: song
tags: []
---

## 正文

- 纏腰跨飛鶴，不須上揚州。
- 直欲摶扶摇，相從汗漫遊。
- 得意廣寒宮，闊步玉京樓。
- 迤邐叫閶闔，借階獻前籌。
- 騏驥千里志，縻首成淹留。
- 少年燈火眼，眵昏歲幾周。
- 漢庭賒策對，唐匭空書投。
- 抗言不畏避，視死等嬉遊。
- 想應初墮地，早已氣食牛。
- 慨然大勇聞，肯以小怯羞。
- 一第真分內，談笑期封侯。
- 可惜剛比鐵，不能曲如鈎。
- 轉喉成觸諱，身作治世囚。
- 禍福若自取，行止非人由。
- 飄零靡底定，蹤跡萍梗猶。
- 雖然遇坎止，未始隨波流。
- 相看得同志，有酒共解憂。
- 議論發耿耿，正誼不利謀。
- 仕路幾閲人，來往一置郵。
- 直須早回首，誰能沉復浮。
- 管見頗自是，君其首肯不。
- 江上與山間，風月無人收。
- 不妨爲管領，巾車更孤舟。
- 但得免憂辱，外此復何求。

## 拼音

- chan2 yao1 kua4 fei1 he4 ， bu4 xu1 shang4 yang2 zhou1 。
- zhi2 yu4 tuan2 fu2 yao2 ， xiang1 cong2 han4 man4 you2 。
- de2 yi4 guang3 han2 gong1 ， kuo4 bu4 yu4 jing1 lou2 。
- yi3 li3 jiao4 chang1 he2 ， jie4 jie1 xian4 qian2 chou2 。
- qi2 ji4 qian1 li3 zhi4 ， mi2 shou3 cheng2 yan1 liu2 。
- shao4 nian2 deng1 huo3 yan3 ， chi1 hun1 sui4 ji1 zhou1 。
- han4 ting2 she1 ce4 dui4 ， tang2 gui3 kong1 shu1 tou2 。
- kang4 yan2 bu2 wei4 bi4 ， shi4 si3 deng3 xi1 you2 。
- xiang3 ying1 chu1 duo4 di4 ， zao3 yi3 qi4 shi2 niu2 。
- kai3 ran2 da4 yong3 wen2 ， ken3 yi3 xiao3 qie4 xiu1 。
- yi2 di4 zhen1 fen1 nei4 ， tan2 xiao4 qi1 feng1 hou2 。
- ke3 xi1 gang1 bi3 tie3 ， bu4 neng2 qu3 ru2 gou1 。
- zhuan3 hou2 cheng2 chu4 hui4 ， shen1 zuo4 zhi4 shi4 qiu2 。
- huo4 fu2 ruo4 zi4 qu3 ， xing2 zhi3 fei1 ren2 you2 。
- piao1 ling2 mi2 di3 ding4 ， zong1 ji4 ping2 geng3 you2 。
- sui1 ran2 yu4 kan3 zhi3 ， wei4 shi3 sui2 bo1 liu2 。
- xiang1 kan4 de2 tong2 zhi4 ， you3 jiu3 gong4 jie3 you1 。
- yi4 lun4 fa1 geng3 geng3 ， zheng4 yi4 bu2 li4 mou2 。
- shi4 lu4 ji1 yue4 ren2 ， lai2 wang3 yi2 zhi4 you2 。
- zhi2 xu1 zao3 hui2 shou3 ， shui2 neng2 chen2 fu4 fu2 。
- guan3 jian4 po1 zi4 shi4 ， jun1 qi2 shou3 ken3 bu4 。
- jiang1 shang4 yu3 shan1 jian4 ， feng1 yue4 wu2 ren2 shou1 。
- bu4 fang2 wei2 guan3 ling3 ， jin1 ju1 geng4 gu1 zhou1 。
- dan4 de2 mian3 you1 ru3 ， wai4 ci3 fu4 he2 qiu2 。

## 注释

## 译文

## 赏析
