---
id: zhao-xi-feng-he-lin-nu-sao-mian-yin
title: 和鄰女搔綿吟
titlePinyin: he2 lin2 nü3 sao1 mian2 yin2
titleSlug: he-lin-nu-sao-mian-yin
author: 趙希逢
authorPinyin: zhao4 xi1 feng2
authorSlug: zhao-xi-feng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 門外數聲風動竹，知是客來憇輿輻。
- 嫣然一笑爲誰開，眼前喜見人如玉。
- 奚奴側背□錦囊，共看嬌容理蟹筐。
- 可堪清曉正凝霜，冰筯入手生寒芒。
- 襪塵微動繅車索，三尺龍孫橫左握。
- 初方一縷漸如綸，衮衮不斷巧綿絡。
- 沿淮土曠人更稀，未冬寒風已透幃。
- 閑田不種木棉樹，卒歲可憐無褐衣。
- 嶺南彌望無處著，堪與梨雲同寞寞。
- 收來比屋機杼鳴，誰復號寒嘆落魄。

## 拼音

- men2 wai4 shu4 sheng1 feng1 dong4 zhu2 ， zhi1 shi4 ke4 lai2 qi4 yu2 fu2 。
- yan1 ran2 yi2 xiao4 wei2 shui2 kai1 ， yan3 qian2 xi3 jian4 ren2 ru2 yu4 。
- xi1 nu2 ce4 bei4 □ jin3 nang2 ， gong4 kan4 jiao1 rong2 li3 xie4 kuang1 。
- ke3 kan1 qing1 xiao3 zheng4 ning2 shuang1 ， bing1 zhu4 ru4 shou3 sheng1 han2 mang2 。
- wa4 chen2 wei1 dong4 sao1 ju1 suo3 ， san1 chi3 long2 sun1 heng2 zuo3 wo4 。
- chu1 fang1 yi4 lü3 jian4 ru2 lun2 ， gun3 gun3 bu2 duan4 qiao3 mian2 luo4 。
- yan2 huai2 tu3 kuang4 ren2 geng4 xi1 ， wei4 dong1 han2 feng1 yi3 tou4 wei2 。
- xian2 tian2 bu4 zhong3 mu4 mian2 shu4 ， zu2 sui4 ke3 lian2 wu2 he4 yi1 。
- ling3 nan2 mi2 wang4 wu2 chu3 zhu4 ， kan1 yu3 li2 yun2 tong2 mo4 mo4 。
- shou1 lai2 bi3 wu1 ji1 zhu4 ming2 ， shui2 fu4 hao4 han2 tan4 luo4 po4 。

## 注释

## 译文

## 赏析
