---
id: zhao-xi-feng-he-ping-zheng-qiao
title: 和平政橋
titlePinyin: he2 ping2 zheng4 qiao2
titleSlug: he-ping-zheng-qiao
author: 趙希逢
authorPinyin: zhao4 xi1 feng2
authorSlug: zhao-xi-feng
dynasty: 宋
dynastyPinyin: song4
dynastySlug: song
tags: []
---

## 正文

- 潮之距京數千里，長短郵亭幾屈指。
- 脚踏富沙路恰分，山傍雲飛峰亂起。
- 低頭萬里瞰長江，如羊很石爭跳梁。
- 篙師駢首帽裹黄，舟行如飛電掣光。
- 褰裳淺不比涉洧，舍安就危豈得計。
- 何人鞭石壓濤驚，巨川不假舟楫濟。
- 俶謀計直凡幾緡，千柱津梁談笑成。
- 遂令深谷化平陸，飛翬直上凌空青。
- 行盡吳頭并楚尾，多少風光經眼底。
- 勝絕未有如此橋，虹光映水洞表裏。
- 春來雨漲添洪波，波底森森劍戟羅。
- 群魚撥剌慣砰磕，躍水欲作龍騰梭。
- 未寒石捲浪花雪，清曉日浴金盤赤。
- 更如鏖戰萬鼓鳴，俯觀顔容變行客。
- 人間無限事不平，吞恨飲氣那能名。
- 誰能似此翻長舌，日夜怒號如訴聲。

## 拼音

- chao2 zhi1 ju4 jing1 shu4 qian1 li3 ， chang2 duan3 you2 ting2 ji1 qu1 zhi3 。
- jiao3 ta4 fu4 sha1 lu4 qia4 fen1 ， shan1 bang4 yun2 fei1 feng1 luan4 qi3 。
- di1 tou2 wan4 li3 kan4 chang2 jiang1 ， ru2 yang2 hen3 shi2 zheng1 tiao4 liang2 。
- gao1 shi1 pian2 shou3 mao4 guo3 huang2 ， zhou1 xing2 ru2 fei1 dian4 che4 guang1 。
- qian1 shang0 qian3 bu4 bi3 she4 wei3 ， she4 an1 jiu4 wei1 qi3 de2 ji4 。
- he2 ren2 bian1 shi2 ya1 tao1 jing1 ， ju4 chuan1 bu4 jia3 zhou1 ji2 ji4 。
- chu4 mou2 ji4 zhi2 fan2 ji1 min2 ， qian1 zhu4 jin1 liang2 tan2 xiao4 cheng2 。
- sui4 ling4 shen1 gu3 hua4 ping2 lu4 ， fei1 hui1 zhi2 shang4 ling2 kong1 qing1 。
- xing2 jin4 wu2 tou2 bing4 chu3 wei3 ， duo1 shao3 feng1 guang1 jing1 yan3 di3 。
- sheng4 jue2 wei4 you3 ru2 ci3 qiao2 ， hong2 guang1 ying4 shui3 dong4 biao3 li3 。
- chun1 lai2 yu3 zhang3 tian1 hong2 bo1 ， bo1 di3 sen1 sen1 jian4 ji3 luo2 。
- qun2 yu2 bo1 la4 guan4 peng1 ke1 ， yue4 shui3 yu4 zuo4 long2 teng2 suo1 。
- wei4 han2 shi2 juan3 lang4 hua1 xue3 ， qing1 xiao3 ri4 yu4 jin1 pan2 chi4 。
- geng4 ru2 ao2 zhan4 wan4 gu3 ming2 ， fu3 guan1 yan2 rong2 bian4 xing2 ke4 。
- ren2 jian4 wu2 xian4 shi4 bu4 ping2 ， tun1 hen4 yin3 qi4 na4 neng2 ming2 。
- shui2 neng2 si4 ci3 fan1 chang2 she2 ， ri4 ye4 nu4 hao4 ru2 su4 sheng1 。

## 注释

## 译文

## 赏析
