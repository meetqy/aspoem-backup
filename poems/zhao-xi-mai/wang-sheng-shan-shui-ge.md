---
id: zhao-xi-mai-wang-sheng-shan-shui-ge
title: 王生山水歌
titlePinyin: wang2 sheng1 shan1 shui3 ge1
titleSlug: wang-sheng-shan-shui-ge
author: 趙希邁
authorPinyin: zhao4 xi1 mai4
authorSlug: zhao-xi-mai
dynasty: 宋
dynastyPinyin: song4
dynastySlug: song
tags: []
---

## 正文

- 范寬山頭李成樹，百年二老皆仙去。
- 如今尺素留人間，縱有千金無博處。
- 後人筆底工一家，聲價隨可喧中華。
- 王君二妙聚一手，參以吟思遊天涯。
- 萬里江山纔數幅，東抹西塗意先足。
- 蒼梢癩石相參差，風雨烟雲在覊束。
- 近時目賤耳反真，畫圖重舊不重新。
- 名家翰墨未必貴，塵漬贋本翻爲珍。
- 君提健筆來海外，山若玉簪江爲带。
- 朝昏變態焉可窮，筆未鋪張心已會。
- 嶺南遊者多詩人，見君作畫應憐君。
- 求我新詩寫君畫，終使李范聲名分。

## 拼音

- fan4 kuan1 shan1 tou2 li3 cheng2 shu4 ， bai3 nian2 er4 lao3 jie1 xian1 qu4 。
- ru2 jin1 chi3 su4 liu2 ren2 jian4 ， zong4 you3 qian1 jin1 wu2 bo2 chu3 。
- hou4 ren2 bi3 di3 gong1 yi4 jia1 ， sheng1 jia4 sui2 ke3 xuan1 zhong1 hua2 。
- wang2 jun1 er4 miao4 ju4 yi4 shou3 ， can1 yi3 yin2 si1 you2 tian1 ya2 。
- wan4 li3 jiang1 shan1 cai2 shu4 fu2 ， dong1 mo3 xi1 tu2 yi4 xian1 zu2 。
- cang1 shao1 lai4 shi2 xiang1 can1 cha4 ， feng1 yu3 yan1 yun2 zai4 ji1 shu4 。
- jin4 shi2 mu4 jian4 er3 fan3 zhen1 ， hua4 tu2 zhong4 jiu4 bu2 chong2 xin1 。
- ming2 jia1 han4 mo4 wei4 bi4 gui4 ， chen2 zi4 yan4 ben3 fan1 wei2 zhen1 。
- jun1 ti2 jian4 bi3 lai2 hai3 wai4 ， shan1 ruo4 yu4 zan1 jiang1 wei2 dai4 。
- chao2 hun1 bian4 tai4 yan1 ke3 qiong2 ， bi3 wei4 pu1 zhang1 xin1 yi3 hui4 。
- ling3 nan2 you2 zhe3 duo1 shi1 ren2 ， jian4 jun1 zuo4 hua4 ying1 lian2 jun1 。
- qiu2 wo3 xin1 shi1 xie3 jun1 hua4 ， zhong1 shi3 li3 fan4 sheng1 ming2 fen4 。

## 注释

## 译文

## 赏析
