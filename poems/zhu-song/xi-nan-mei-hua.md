---
id: zhu-song-xi-nan-mei-hua
title: 谿南梅花
titlePinyin: xi1 nan2 mei2 hua1
titleSlug: xi-nan-mei-hua
author: 朱松
authorPinyin: zhu1 song1
authorSlug: zhu-song
dynasty: 宋
dynastyPinyin: song4
dynastySlug: song
tags: []
---

## 正文

- 巉巉石逕鳴枯筇，意行詰曲無西東。
- 心知幽壑梅已動，一枝寄我曾未蒙。
- 暗香橫路忽驚顧，冰蕊的皪蠻烟中。
- 有如佳人久去眼，邂逅相得情何窮。
- 蔬畦壓霜翠羽亂，已覺雪片棲手茸。
- 嗟吾辜此來已晚，攀條嚼蕊聊從容。
- 玉仙遊戲下塵世，絕艷一洗朱鉛空。
- 不知閬苑在何許，叱回風馭無怱怱。
- 溪寒沙凈迷俯仰，坐待山月來朦朧。
- 豈無尊酒相煖熱，錦裘起舞如驚鴻。
- 仇池老仙羽化久，妙曲三疊餘仙風。
- 歸時醉倒不知和，明日來此誰能同。

## 拼音

- chan2 chan2 shi2 jing4 ming2 ku1 qiong2 ， yi4 xing2 jie2 qu3 wu2 xi1 dong1 。
- xin1 zhi1 you1 he4 mei2 yi3 dong4 ， yi4 zhi1 ji4 wo3 ceng2 wei4 meng2 。
- an4 xiang1 heng2 lu4 hu1 jing1 gu4 ， bing1 rui3 de0 li4 man2 yan1 zhong1 。
- you3 ru2 jia1 ren2 jiu3 qu4 yan3 ， xie4 hou4 xiang1 de2 qing2 he2 qiong2 。
- shu1 qi2 ya1 shuang1 cui4 yu3 luan4 ， yi3 jue2 xue3 pian4 qi1 shou3 rong2 。
- jie1 wu2 gu1 ci3 lai2 yi3 wan3 ， pan1 tiao2 jiao2 rui3 liao2 cong2 rong2 。
- yu4 xian1 you2 xi4 xia4 chen2 shi4 ， jue2 yan4 yi4 xi3 zhu1 qian1 kong1 。
- bu4 zhi1 lang4 yuan4 zai4 he2 xu1 ， chi4 hui2 feng1 yu4 wu2 cong1 cong1 。
- xi1 han2 sha1 jing4 mi2 fu3 yang3 ， zuo4 dai4 shan1 yue4 lai2 meng2 long2 。
- qi3 wu2 zun1 jiu3 xiang1 xuan1 re4 ， jin3 qiu2 qi3 wu3 ru2 jing1 hong2 。
- chou2 chi2 lao3 xian1 yu3 hua4 jiu3 ， miao4 qu3 san1 die2 yu2 xian1 feng1 。
- gui1 shi2 zui4 dao3 bu4 zhi1 he2 ， ming2 ri4 lai2 ci3 shui2 neng2 tong2 。

## 注释

## 译文

## 赏析
