---
id: zhu-song-zai-he-qiu-shou-zuo
title: 再和求首座
titlePinyin: zai4 he2 qiu2 shou3 zuo4
titleSlug: zai-he-qiu-shou-zuo
author: 朱松
authorPinyin: zhu1 song1
authorSlug: zhu-song
dynasty: 唐
dynastyPinyin: tang2
dynastySlug: tang
tags: []
---

## 正文

- 道人昔曳羌廬筇，五老負雪湓江東。
- 犯寒貪覓玉梅句，雖有衲被何曾蒙。
- 歸來苦雨熟梅子，卷裓深卧蠻烟中。
- 詩傳絕境忽入手，置我鄉國情何窮。
- 十年不踏江上路，漠漠海氣昏貂茸。
- 異鄉歲晚慰流落，一笑頼此冰雪容。
- 嶠南絕唱誰敢和，騎鯨人去塵寰空。
- 崑墟下視堪笑閔，雕琢肝腎愁怱怱。
- 那知幽子雲雨上，風斤玉斧修朣朧。
- 讀詩今我一回首，杳若目送孤飛鴻。
- 何時晤語折鐺側，坐聽萬籟號天風。
- 拈花特地兩顔解，他時與子真參同。

## 拼音

- dao4 ren2 xi1 ye4 qiang1 lu2 qiong2 ， wu3 lao3 fu4 xue3 pen2 jiang1 dong1 。
- fan4 han2 tan1 mi4 yu4 mei2 ju4 ， sui1 you3 na4 bei4 he2 ceng2 meng2 。
- gui1 lai2 ku3 yu3 shu2 mei2 zi0 ， juan4 jie1 shen1 wo4 man2 yan1 zhong1 。
- shi1 chuan2 jue2 jing4 hu1 ru4 shou3 ， zhi4 wo3 xiang1 guo2 qing2 he2 qiong2 。
- shi2 nian2 bu2 ta4 jiang1 shang4 lu4 ， mo4 mo4 hai3 qi4 hun1 diao1 rong2 。
- yi4 xiang1 sui4 wan3 wei4 liu2 luo4 ， yi2 xiao4 lai4 ci3 bing1 xue3 rong2 。
- jiao4 nan2 jue2 chang4 shui2 gan3 he2 ， qi2 jing1 ren2 qu4 chen2 huan2 kong1 。
- kun1 xu1 xia4 shi4 kan1 xiao4 min3 ， diao1 zhuo2 gan1 shen4 chou2 cong1 cong1 。
- na4 zhi1 you1 zi3 yun2 yu3 shang4 ， feng1 jin1 yu4 fu3 xiu1 tong2 long2 。
- du2 shi1 jin1 wo3 yi4 hui2 shou3 ， yao3 ruo4 mu4 song4 gu1 fei1 hong2 。
- he2 shi2 wu4 yu3 zhe2 dang1 ce4 ， zuo4 ting1 wan4 lai4 hao4 tian1 feng1 。
- nian1 hua1 te4 di4 liang3 yan2 jie3 ， ta1 shi2 yu3 zi3 zhen1 can1 tong2 。

## 注释

## 译文

## 赏析
