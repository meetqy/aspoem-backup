---
id: zhu-song-xi-zeng-wu-zhi-bo
title: 戲贈吳知伯
titlePinyin: xi4 zeng4 wu2 zhi1 bo2
titleSlug: xi-zeng-wu-zhi-bo
author: 朱松
authorPinyin: zhu1 song1
authorSlug: zhu-song
dynasty: 宋
dynastyPinyin: song4
dynastySlug: song
tags: []
---

## 正文

- 條侯得劇孟，吳楚坐可馘。
- 我知無能爲，失此一敵國。
- 偉哉奇男子，俠氣橫八極。
- 書生復何者，骯髒老筆墨。
- 刺口論安危，事往竟何益。
- 匹夫嘯空野，驚塵一方塞。
- 區區空有意，浩蕩洗鋒鏑。
- 何如吳王孫，語輒面浮赤。
- 交游得朱亥，負販鄙膠鬲。
- 腰間鐵絲箭，上鏃紫塞翮。
- 笑指蛇豕區，滅此而後食。
- 諸公未備知，欲薦恨無力。
- 明日我過君，烹牛呼社客。
- 當書游俠傳，令子姓名白。

## 拼音

- tiao2 hou2 de2 ju4 meng4 ， wu2 chu3 zuo4 ke3 guo2 。
- wo3 zhi1 wu2 neng2 wei2 ， shi1 ci3 yi4 di2 guo2 。
- wei3 zai1 qi2 nan2 zi3 ， xia2 qi4 heng2 ba1 ji2 。
- shu1 sheng1 fu4 he2 zhe3 ， ang1 zang1 lao3 bi3 mo4 。
- ci4 kou3 lun4 an1 wei1 ， shi4 wang3 jing4 he2 yi4 。
- pi3 fu1 xiao4 kong1 ye3 ， jing1 chen2 yi4 fang1 sai1 。
- qu1 qu1 kong1 you3 yi4 ， hao4 dang4 xi3 feng1 di2 。
- he2 ru2 wu2 wang2 sun1 ， yu3 zhe2 mian4 fu2 chi4 。
- jiao1 you2 de2 zhu1 hai4 ， fu4 fan4 bi3 jiao1 ge2 。
- yao1 jian4 tie3 si1 jian4 ， shang4 zu2 zi3 sai1 he2 。
- xiao4 zhi3 she2 shi3 qu1 ， mie4 ci3 er2 hou4 shi2 。
- zhu1 gong1 wei4 bei4 zhi1 ， yu4 jian4 hen4 wu2 li4 。
- ming2 ri4 wo3 guo4 jun1 ， peng1 niu2 hu1 she4 ke4 。
- dang1 shu1 you2 xia2 chuan2 ， ling4 zi3 xing4 ming2 bai2 。

## 注释

## 译文

## 赏析
