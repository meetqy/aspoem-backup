---
id: zhu-song-fu-xuan
title: 負暄
titlePinyin: fu4 xuan1
titleSlug: fu-xuan
author: 朱松
authorPinyin: zhu1 song1
authorSlug: zhu-song
dynasty: 宋
dynastyPinyin: song4
dynastySlug: song
tags: []
---

## 正文

- 宵寒卧增裯，晝寒起增衣。
- 如何負暄樂，高堂日輝輝。
- 引光扉盡闢，追影榻屢移。
- 妙趣久乃酣，瞑目潜自知。
- 初如擁紅爐，凍粟消頑肌。
- 漸如飲醇醪，暖力中融怡。
- 欠伸百骸舒，爬搔隨意爲。
- 頗回驕佚氣，頓改寒酸姿。
- 熏然沐慈仁，天恩豈予私。
- 願披橫空雲，四海同熙熙。

## 拼音

- xiao1 han2 wo4 zeng1 dao1 ， zhou4 han2 qi3 zeng1 yi1 。
- ru2 he2 fu4 xuan1 le4 ， gao1 tang2 ri4 hui1 hui1 。
- yin3 guang1 fei1 jin4 pi4 ， zhui1 ying3 ta4 lü3 yi2 。
- miao4 qu4 jiu3 nai3 han1 ， ming2 mu4 qian2 zi4 zhi1 。
- chu1 ru2 yong1 hong2 lu2 ， dong4 su4 xiao1 wan2 ji1 。
- jian4 ru2 yin3 chun2 lao2 ， nuan3 li4 zhong1 rong2 yi2 。
- qian4 shen1 bai3 hai2 shu1 ， pa2 sao1 sui2 yi4 wei2 。
- po1 hui2 jiao1 yi4 qi4 ， dun4 gai3 han2 suan1 zi1 。
- xun1 ran2 mu4 ci2 ren2 ， tian1 en1 qi3 yu3 si1 。
- yuan4 pi1 heng2 kong1 yun2 ， si4 hai3 tong2 xi1 xi1 。

## 注释

## 译文

## 赏析
