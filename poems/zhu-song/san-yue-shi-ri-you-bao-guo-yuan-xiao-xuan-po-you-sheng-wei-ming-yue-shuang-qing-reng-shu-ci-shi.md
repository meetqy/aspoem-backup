---
id: zhu-song-san-yue-shi-ri-you-bao-guo-yuan-xiao-xuan-po-you-sheng-wei-ming-yue-shuang-qing-reng-shu-ci-shi
title: 三月十日遊報國院小軒頗幽勝爲名曰雙清仍書此詩
titlePinyin: san1 yue4 shi2 ri4 you2 bao4 guo2 yuan4 xiao3 xuan1 po1 you1 sheng4 wei2 ming2 yue1 shuang1 qing1 reng2 shu1 ci3 shi1
titleSlug: san-yue-shi-ri-you-bao-guo-yuan-xiao-xuan-po-you-sheng-wei-ming-yue-shuang-qing-reng-shu-ci-shi
author: 朱松
authorPinyin: zhu1 song1
authorSlug: zhu-song
dynasty: 宋
dynastyPinyin: song4
dynastySlug: song
tags: []
---

## 正文

- 千峯收宿雨，坐見空翠滴。
- 携筇出城隅，試此腰脚力。
- 竹陰穿窈窕，僧戶扣岑寂。
- 小軒清樾底，磐礴聊自適。
- 闖然見幽禽，百囀深拔隙。
- 即此與晤歌，絕勝眼前客。
- 幽懷層冰結，屭贔不可釋。
- 忽如散春風，回首無處覓。
- 天遊失六鑿，真觀了千息。
- 乾坤鼎鼎中，指馬坐可一。
- 不知雙清老，何者爲心迹。
- 持問跏趺人，首肯復面壁。
- 山烟明欲合，歸舸兀深碧。
- 此心除溪月，炯炯誰復識。

## 拼音

- qian1 feng1 shou1 su4 yu3 ， zuo4 jian4 kong1 cui4 di1 。
- xie2 qiong2 chu1 cheng2 yu2 ， shi4 ci3 yao1 jiao3 li4 。
- zhu2 yin1 chuan1 yao3 tiao3 ， seng1 hu4 kou4 cen2 ji4 。
- xiao3 xuan1 qing1 yue4 di3 ， pan2 bo2 liao2 zi4 shi4 。
- chuang3 ran2 jian4 you1 qin2 ， bai3 zhuan4 shen1 ba2 xi4 。
- ji2 ci3 yu3 wu4 ge1 ， jue2 sheng4 yan3 qian2 ke4 。
- you1 huai2 ceng2 bing1 jie2 ， xi4 bi4 bu4 ke3 shi4 。
- hu1 ru2 san4 chun1 feng1 ， hui2 shou3 wu2 chu3 mi4 。
- tian1 you2 shi1 liu4 zao2 ， zhen1 guan1 le0 qian1 xi1 。
- qian2 kun1 ding3 ding3 zhong1 ， zhi3 ma3 zuo4 ke3 yi1 。
- bu4 zhi1 shuang1 qing1 lao3 ， he2 zhe3 wei2 xin1 ji4 。
- chi2 wen4 jia1 fu1 ren2 ， shou3 ken3 fu4 mian4 bi4 。
- shan1 yan1 ming2 yu4 he2 ， gui1 ge3 wu4 shen1 bi4 。
- ci3 xin1 chu2 xi1 yue4 ， jiong3 jiong3 shui2 fu4 shi2 。

## 注释

## 译文

## 赏析
