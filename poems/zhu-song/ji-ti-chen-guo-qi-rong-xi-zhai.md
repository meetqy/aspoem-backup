---
id: zhu-song-ji-ti-chen-guo-qi-rong-xi-zhai
title: 寄題陳國器容膝齋
titlePinyin: ji4 ti2 chen2 guo2 qi4 rong2 xi1 zhai1
titleSlug: ji-ti-chen-guo-qi-rong-xi-zhai
author: 朱松
authorPinyin: zhu1 song1
authorSlug: zhu-song
dynasty: 宋
dynastyPinyin: song4
dynastySlug: song
tags: []
---

## 正文

- 淵明乃畸人，遊戲於塵寰。
- 南窗歸徙倚，宇宙容膝間。
- 豈不念斗米，折腰諒匪安。
- 是非無今昨，飛倦會須還。
- 國器青雲姿，逸志追孔鸞。
- 曲肱數椽底，尚友千載前。
- 規模琴書室，料理松菊緣。
- 心遊萬物表，了覺函丈寬。
- 念君方適越，昔至誰云然。
- 要知丘壑志，本出軒裳先。
- 瑣闥麗宸居，追飛不云艱。
- 回車莫待遠，泉石聞此言。

## 拼音

- yuan1 ming2 nai3 ji1 ren2 ， you2 xi4 wu1 chen2 huan2 。
- nan2 chuang1 gui1 xi3 yi3 ， yu3 zhou4 rong2 xi1 jian4 。
- qi3 bu2 nian4 dou4 mi3 ， zhe2 yao1 liang4 fei3 an1 。
- shi4 fei1 wu2 jin1 zuo2 ， fei1 juan4 hui4 xu1 huan2 。
- guo2 qi4 qing1 yun2 zi1 ， yi4 zhi4 zhui1 kong3 luan2 。
- qu1 gong1 shu4 chuan2 di3 ， shang4 you3 qian1 zai4 qian2 。
- gui1 mo2 qin2 shu1 shi4 ， liao4 li3 song1 ju2 yuan2 。
- xin1 you2 wan4 wu4 biao3 ， liao3 jue2 han2 zhang4 kuan1 。
- nian4 jun1 fang1 shi4 yue4 ， xi1 zhi4 shui2 yun2 ran2 。
- yao4 zhi1 qiu1 he4 zhi4 ， ben3 chu1 xuan1 shang0 xian1 。
- suo3 ta4 li2 chen2 ju1 ， zhui1 fei1 bu4 yun2 jian1 。
- hui2 ju1 mo4 dai4 yuan3 ， quan2 shi2 wen2 ci3 yan2 。

## 注释

## 译文

## 赏析
