---
id: zhu-song-ci-yun-yan-ji-yong-qian-bei-yun-san-shou-shou-sui
title: 次韻彥繼用前輩韻三首 守歲
titlePinyin: ci4 yun4 yan4 ji4 yong4 qian2 bei4 yun4 san1 shou3   shou3 sui4
titleSlug: ci-yun-yan-ji-yong-qian-bei-yun-san-shou-shou-sui
author: 朱松
authorPinyin: zhu1 song1
authorSlug: zhu-song
dynasty: 宋
dynastyPinyin: song4
dynastySlug: song
tags: []
---

## 正文

- 庭燎夜未央，旌旗煥龍蛇。
- 九門一放鎖，萬馬誰能遮。
- 亂離憶舊事，安眠夢無何。
- 目眩燈燭光，坐厭兒女譁。
- 念此亦土風，雖癡不容撾。
- 更爲盧白戲，紛爭起橫斜。
- 故歲不足計，新歲莫蹉跎。
- 努力誦書史，從人笑翁誇。

## 拼音

- ting2 liao2 ye4 wei4 yang1 ， jing1 qi2 huan4 long2 she2 。
- jiu3 men2 yi2 fang4 suo3 ， wan4 ma3 shui2 neng2 zhe1 。
- luan4 li2 yi4 jiu4 shi4 ， an1 mian2 meng4 wu2 he2 。
- mu4 xuan4 deng1 zhu2 guang1 ， zuo4 yan4 er2 nü3 hua2 。
- nian4 ci3 yi4 tu3 feng1 ， sui1 chi1 bu4 rong2 zhua1 。
- geng4 wei2 lu2 bai2 xi4 ， fen1 zheng1 qi3 heng2 xie2 。
- gu4 sui4 bu4 zu2 ji4 ， xin1 sui4 mo4 cuo1 tuo2 。
- nu3 li4 song4 shu1 shi3 ， cong2 ren2 xiao4 weng1 kua1 。

## 注释

## 译文

## 赏析
