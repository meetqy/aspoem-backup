---
id: zhu-song-zhong-qiu-shang-yue
title: 中秋賞月
titlePinyin: zhong1 qiu1 shang3 yue4
titleSlug: zhong-qiu-shang-yue
author: 朱松
authorPinyin: zhu1 song1
authorSlug: zhu-song
dynasty: 宋
dynastyPinyin: song4
dynastySlug: song
tags: []
---

## 正文

- 去年中秋雨，野蘆凄薄寒。
- 驚塵暗一方，客枕那得安。
- 起呼對牀笫，攬衣步蹣跚。
- 握手仰太息，宇宙何時寬。
- 今年中秋月，並海窺濤瀾。
- 坐看鬰藍天，忽湧白玉盤。
- 眷言雙峰客，倚閭念衣單。
- 亦復取樽酒，承顔有餘歡。
- 天涯等牢落，世路方艱難。
- 且遵秉燭語，毋爲泣河歎。
- 停盃玩飛轍，河漢靜不湍。
- 癡兒亦不眠，苦覓蛙兔看。
- 洲出暗潮落，鬢衰香霧漙。
- 佳句付惠連，何時解歸鞍。

## 拼音

- qu4 nian2 zhong1 qiu1 yu3 ， ye3 lu2 qi1 bao2 han2 。
- jing1 chen2 an4 yi4 fang1 ， ke4 zhen3 na4 de2 an1 。
- qi3 hu1 dui4 chuang2 zi3 ， lan3 yi1 bu4 pan2 shan1 。
- wo4 shou3 yang3 tai4 xi1 ， yu3 zhou4 he2 shi2 kuan1 。
- jin1 nian2 zhong1 qiu1 yue4 ， bing4 hai3 kui1 tao1 lan2 。
- zuo4 kan4 yu4 lan2 tian1 ， hu1 yong3 bai2 yu4 pan2 。
- juan4 yan2 shuang1 feng1 ke4 ， yi3 lü2 nian4 yi1 dan1 。
- yi4 fu4 qu3 zun1 jiu3 ， cheng2 yan2 you3 yu2 huan1 。
- tian1 ya2 deng3 lao2 luo4 ， shi4 lu4 fang1 jian1 nan2 。
- qie3 zun1 bing3 zhu2 yu3 ， wu2 wei2 qi4 he2 tan4 。
- ting2 bei1 wan2 fei1 zhe2 ， he2 han4 jing4 bu4 tuan1 。
- chi1 er2 yi4 bu4 mian2 ， ku3 mi4 wa1 tu4 kan4 。
- zhou1 chu1 an4 chao2 luo4 ， bin4 shuai1 xiang1 wu4 tuan2 。
- jia1 ju4 fu4 hui4 lian2 ， he2 shi2 jie3 gui1 an1 。

## 注释

## 译文

## 赏析
