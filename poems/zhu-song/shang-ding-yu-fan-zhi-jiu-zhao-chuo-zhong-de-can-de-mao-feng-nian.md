---
id: zhu-song-shang-ding-yu-fan-zhi-jiu-zhao-chuo-zhong-de-can-de-mao-feng-nian
title: 上丁餘膰置酒招綽中德粲德懋逢年
titlePinyin: shang4 ding1 yu2 fan2 zhi4 jiu3 zhao1 chuo4 zhong1 de2 can4 de2 mao4 feng2 nian2
titleSlug: shang-ding-yu-fan-zhi-jiu-zhao-chuo-zhong-de-can-de-mao-feng-nian
author: 朱松
authorPinyin: zhu1 song1
authorSlug: zhu-song
dynasty: 宋
dynastyPinyin: song4
dynastySlug: song
tags: []
---

## 正文

- 我生無幾求，畢願老葭菼。
- 誰令事斗祿，飯糲羹不糝。
- 書生亦可憐，微物有先感。
- 朝來食指動，膰肉豐咀啖。
- 恭惟魯司寇，道大長坎壈。
- 空餘祠千載，不救陳蔡慘。
- 永言百世師，願學吾豈敢。
- 當饑不忘歌，既飽復何憾。
- 安能如王孫，長物貯頤頷。
- 急呼講肆人，一醉捨鉛槧。
- 相携桃李徑，歷亂蹴紅毿。
- 言强三尺喙，氣溢一身膽。
- 平生超然處，獨嗜逾昌歜。
- 詩成持似君，莫遣兒輩覽。

## 拼音

- wo3 sheng1 wu2 ji1 qiu2 ， bi4 yuan4 lao3 jia1 tan3 。
- shui2 ling4 shi4 dou4 lu4 ， fan4 li4 geng1 bu4 san3 。
- shu1 sheng1 yi4 ke3 lian2 ， wei1 wu4 you3 xian1 gan3 。
- chao2 lai2 shi2 zhi3 dong4 ， fan2 rou4 feng1 zui3 dan4 。
- gong1 wei2 lu3 si1 kou4 ， dao4 da4 chang2 kan3 lan3 。
- kong1 yu2 ci2 qian1 zai4 ， bu2 jiu4 chen2 cai4 can3 。
- yong3 yan2 bai3 shi4 shi1 ， yuan4 xue2 wu2 qi3 gan3 。
- dang1 ji1 bu2 wang4 ge1 ， ji4 bao3 fu4 he2 han4 。
- an1 neng2 ru2 wang2 sun1 ， chang2 wu4 zhu4 yi2 han4 。
- ji2 hu1 jiang3 si4 ren2 ， yi2 zui4 she3 qian1 qian4 。
- xiang1 xie2 tao2 li3 jing4 ， li4 luan4 cu4 hong2 san1 。
- yan2 qiang2 san1 chi3 hui4 ， qi4 yi4 yi4 shen1 dan3 。
- ping2 sheng1 chao1 ran2 chu3 ， du2 shi4 yu2 chang1 chu4 。
- shi1 cheng2 chi2 si4 jun1 ， mo4 qian3 er2 bei4 lan3 。

## 注释

## 译文

## 赏析
