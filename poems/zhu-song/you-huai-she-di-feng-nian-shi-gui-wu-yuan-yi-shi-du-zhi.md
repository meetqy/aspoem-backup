---
id: zhu-song-you-huai-she-di-feng-nian-shi-gui-wu-yuan-yi-shi-du-zhi
title: 有懷舍弟逢年時歸婺源以詩督之
titlePinyin: you3 huai2 she4 di4 feng2 nian2 shi2 gui1 wu4 yuan2 yi3 shi1 du1 zhi1
titleSlug: you-huai-she-di-feng-nian-shi-gui-wu-yuan-yi-shi-du-zhi
author: 朱松
authorPinyin: zhu1 song1
authorSlug: zhu-song
dynasty: 宋
dynastyPinyin: song4
dynastySlug: song
tags: []
---

## 正文

- 木落天未霜，君歸定何時。
- 相思如驚鵲，中宵未安枝。
- 夢中見阿連，鏘然詠新詩。
- 寤驚衰葉翻，謂是步屧移。
- 攬衣下中庭，風露浩淼瀰。
- 遥知客衣薄，歸來一何遲。
- 平生短檠燈，相對忽解頤。
- 萬古一舒卷，佳處良在茲。
- 是中及物心，上與稷契期。
- 援古以自例，自笑無乃癡。
- 夜叉叱九闕，側足不敢窺。
- 坐令一寸心，日抱二柄疑。
- 遲君商畧此，恐得兒輩嗤。
- 况乃綠髮親，倚門鬢欲絲。
- 狶膏非鳳喙，車轄無可脂。
- 再拜壽百分，斑衣舞參差。
- 秋芳未云歇，采采黄金蕤。
- 萬鍾不足樂，古人豈吾欺。

## 拼音

- mu4 luo4 tian1 wei4 shuang1 ， jun1 gui1 ding4 he2 shi2 。
- xiang1 si1 ru2 jing1 que4 ， zhong1 xiao1 wei4 an1 zhi1 。
- meng4 zhong1 jian4 a1 lian2 ， qiang1 ran2 yong3 xin1 shi1 。
- wu4 jing1 shuai1 ye4 fan1 ， wei4 shi4 bu4 xie4 yi2 。
- lan3 yi1 xia4 zhong1 ting2 ， feng1 lu4 hao4 miao3 mi2 。
- yao2 zhi1 ke4 yi1 bao2 ， gui1 lai2 yi4 he2 chi2 。
- ping2 sheng1 duan3 qing2 deng1 ， xiang1 dui4 hu1 jie3 yi2 。
- wan4 gu3 yi4 shu1 juan3 ， jia1 chu3 liang2 zai4 zi1 。
- shi4 zhong1 ji2 wu4 xin1 ， shang4 yu3 ji4 qi4 qi1 。
- yuan2 gu3 yi3 zi4 li4 ， zi4 xiao4 wu2 nai3 chi1 。
- ye4 cha1 chi4 jiu3 que4 ， ce4 zu2 bu4 gan3 kui1 。
- zuo4 ling4 yi2 cun4 xin1 ， ri4 bao4 er4 bing3 yi2 。
- chi2 jun1 shang1 lüe4 ci3 ， kong3 de2 er2 bei4 chi1 。
- kuang4 nai3 lü4 fa4 qin1 ， yi3 men2 bin4 yu4 si1 。
- xi1 gao1 fei1 feng4 hui4 ， ju1 xia2 wu2 ke3 zhi1 。
- zai4 bai4 shou4 bai3 fen1 ， ban1 yi1 wu3 can1 cha4 。
- qiu1 fang1 wei4 yun2 xie1 ， cai3 cai3 huang2 jin1 rui2 。
- wan4 zhong1 bu4 zu2 le4 ， gu3 ren2 qi3 wu2 qi1 。

## 注释

## 译文

## 赏析
