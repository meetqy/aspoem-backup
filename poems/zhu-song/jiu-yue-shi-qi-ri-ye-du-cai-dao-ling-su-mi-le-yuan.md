---
id: zhu-song-jiu-yue-shi-qi-ri-ye-du-cai-dao-ling-su-mi-le-yuan
title: 九月十七日夜度蔡道嶺宿彌勒院
titlePinyin: jiu3 yue4 shi2 qi1 ri4 ye4 du4 cai4 dao4 ling3 su4 mi2 le4 yuan4
titleSlug: jiu-yue-shi-qi-ri-ye-du-cai-dao-ling-su-mi-le-yuan
author: 朱松
authorPinyin: zhu1 song1
authorSlug: zhu-song
dynasty: 唐
dynastyPinyin: tang2
dynastySlug: tang
tags: []
---

## 正文

- 月出度松嶺，露香非羽衣。
- 肅肅夜氣清，蒼蒼烟徑微。
- 川光浴秋容，蘿影挂夕輝。
- 冰輪碾空闊，飛轍無因依。
- 擬掬星渚波，恐觸天孫機。
- 偓佺何時見，沆瀣聊獨揮。
- 未應青霞志，即與素願違。
- 稍休塵外軫，憩此巖下扉。
- 清吟寫萬籟，妙想絕百非。
- 不須河漢言，盡解紛華圍。
- 飛仙亦戲劇，玄學乃庶幾。
- 鰲山切丹極，歲晚行將歸。

## 拼音

- yue4 chu1 du4 song1 ling3 ， lu4 xiang1 fei1 yu3 yi1 。
- su4 su4 ye4 qi4 qing1 ， cang1 cang1 yan1 jing4 wei1 。
- chuan1 guang1 yu4 qiu1 rong2 ， luo2 ying3 gua4 xi1 hui1 。
- bing1 lun2 nian3 kong1 kuo4 ， fei1 zhe2 wu2 yin1 yi1 。
- ni3 ju1 xing1 zhu3 bo1 ， kong3 chu4 tian1 sun1 ji1 。
- wo4 quan2 he2 shi2 jian4 ， hang4 xie4 liao2 du2 hui1 。
- wei4 ying1 qing1 xia2 zhi4 ， ji2 yu3 su4 yuan4 wei2 。
- shao1 xiu1 chen2 wai4 zhen3 ， qi4 ci3 yan2 xia4 fei1 。
- qing1 yin2 xie3 wan4 lai4 ， miao4 xiang3 jue2 bai3 fei1 。
- bu4 xu1 he2 han4 yan2 ， jin4 jie3 fen1 hua2 wei2 。
- fei1 xian1 yi4 xi4 ju4 ， xuan2 xue2 nai3 shu4 ji1 。
- ao2 shan1 qie4 dan1 ji2 ， sui4 wan3 xing2 jiang1 gui1 。

## 注释

## 译文

## 赏析
