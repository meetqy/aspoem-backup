---
id: zhu-song-ci-yun-meng-de-jian-shi-chang-pian
title: 次韻夢得見示長篇
titlePinyin: ci4 yun4 meng4 de2 jian4 shi4 chang2 pian1
titleSlug: ci-yun-meng-de-jian-shi-chang-pian
author: 朱松
authorPinyin: zhu1 song1
authorSlug: zhu-song
dynasty: 宋
dynastyPinyin: song4
dynastySlug: song
tags: []
---

## 正文

- 雉馴不因媒，鳩暖自呼婦。
- 詩成桃李陰，知是霹靂手。
- 簿書我亦厭，丘壑渠自有。
- 却憐支離疏，飽食得薪槱。
- 俗夫嘗世味，甘苦半噦嘔。
- 知公超然處，心跡兩無垢。
- 愁陰老芳物，蟲鳥故相誘。
- 浪蕊費收拾，柔條可結揉。
- 豈無我輩人，一醉開笑口。
- 那知市門底，客倦枕兩肘。
- 眼高可人稀，命蹇亨運偶。
- 平生願執鞭，見謂予小友。
- 細觀愷悌心，宜在帝左右。
- 却來塵埃中，寂寞對五柳。
- 鷇音藏鵠羽，正待荆雞剖。
- 學政容窺譜，問字當載酒。
- 虛名翻誤夢，恐坐箕與斗。
- 言詩終不稱，永愧賦瓊玖。

## 拼音

- zhi4 xun4 bu4 yin1 mei2 ， jiu1 nuan3 zi4 hu1 fu4 。
- shi1 cheng2 tao2 li3 yin1 ， zhi1 shi4 pi1 li4 shou3 。
- bo2 shu1 wo3 yi4 yan4 ， qiu1 he4 qu2 zi4 you3 。
- que4 lian2 zhi1 li2 shu1 ， bao3 shi2 de2 xin1 you3 。
- su2 fu1 chang2 shi4 wei4 ， gan1 ku3 ban4 yue3 ou3 。
- zhi1 gong1 chao1 ran2 chu3 ， xin1 ji4 liang3 wu2 gou4 。
- chou2 yin1 lao3 fang1 wu4 ， chong2 niao3 gu4 xiang1 you4 。
- lang4 rui3 fei4 shou1 shi0 ， rou2 tiao2 ke3 jie2 rou2 。
- qi3 wu2 wo3 bei4 ren2 ， yi2 zui4 kai1 xiao4 kou3 。
- na4 zhi1 shi4 men2 di3 ， ke4 juan4 zhen3 liang3 zhou3 。
- yan3 gao1 ke3 ren2 xi1 ， ming4 jian3 heng1 yun4 ou3 。
- ping2 sheng1 yuan4 zhi2 bian1 ， jian4 wei4 yu3 xiao3 you3 。
- xi4 guan1 kai3 ti4 xin1 ， yi2 zai4 di4 zuo3 you4 。
- que4 lai2 chen2 ai1 zhong1 ， ji4 mo4 dui4 wu3 liu3 。
- kou4 yin1 cang2 hu2 yu3 ， zheng4 dai4 jing1 ji1 pou1 。
- xue2 zheng4 rong2 kui1 pu3 ， wen4 zi4 dang1 zai4 jiu3 。
- xu1 ming2 fan1 wu4 meng4 ， kong3 zuo4 ji1 yu3 dou4 。
- yan2 shi1 zhong1 bu4 cheng1 ， yong3 kui4 fu4 qiong2 jiu3 。

## 注释

## 译文

## 赏析
