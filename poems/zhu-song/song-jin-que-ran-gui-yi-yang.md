---
id: zhu-song-song-jin-que-ran-gui-yi-yang
title: 送金確然歸弋陽
titlePinyin: song4 jin1 que4 ran2 gui1 yi4 yang2
titleSlug: song-jin-que-ran-gui-yi-yang
author: 朱松
authorPinyin: zhu1 song1
authorSlug: zhu-song
dynasty: 宋
dynastyPinyin: song4
dynastySlug: song
tags: []
---

## 正文

- 昔我雲溪居，送子雲溪濆。
- 重來問何時，笑指谿上雲。
- 一別四周星，坐此世故紛。
- 衰顔兩非昔，華髮粲可耘。
- 我纏風樹悲，終日無一欣。
- 子乃水菽憂，尚此奔走勤。
- 對牀語未終，懸知便離分。
- 霜風吹客袂，別意如絲棼。
- 子歸葛陂上，去路接鄉枌。
- 歸夢尚隨子，何當歎離群。

## 拼音

- xi1 wo3 yun2 xi1 ju1 ， song4 zi3 yun2 xi1 pen1 。
- zhong4 lai2 wen4 he2 shi2 ， xiao4 zhi3 xi1 shang4 yun2 。
- yi4 bie2 si4 zhou1 xing1 ， zuo4 ci3 shi4 gu4 fen1 。
- shuai1 yan2 liang3 fei1 xi1 ， hua2 fa4 can4 ke3 yun2 。
- wo3 chan2 feng1 shu4 bei1 ， zhong1 ri4 wu2 yi4 xin1 。
- zi3 nai3 shui3 shu1 you1 ， shang4 ci3 ben1 zou3 qin2 。
- dui4 chuang2 yu3 wei4 zhong1 ， xuan2 zhi1 bian4 li2 fen1 。
- shuang1 feng1 chui1 ke4 mei4 ， bie2 yi4 ru2 si1 fen2 。
- zi3 gui1 ge3 bei1 shang4 ， qu4 lu4 jie1 xiang1 fen2 。
- gui1 meng4 shang4 sui2 zi3 ， he2 dang1 tan4 li2 qun2 。

## 注释

## 译文

## 赏析
