---
id: hu-mou-chun-xi-shi-san-nian-liu-yue-zhong-shi-feng-de-shou-gong-ming-bu-jin-yin-yu
title: 淳熙十三年六月中使奉德壽宮命捕金銀魚
titlePinyin: chun2 xi1 shi2 san1 nian2 liu4 yue4 zhong1 shi3 feng4 de2 shou4 gong1 ming4 bu3 jin1 yin2 yu2
titleSlug: chun-xi-shi-san-nian-liu-yue-zhong-shi-feng-de-shou-gong-ming-bu-jin-yin-yu
author: 胡某
authorPinyin: hu2 mou3
authorSlug: hu-mou
dynasty: 宋
dynastyPinyin: song4
dynastySlug: song
tags: []
---

## 正文

- 千頃山高六十里，上有寒潭清且泚。
- 神龍久向此中蟠，作霖肯爲蒼生起。
- 羣魚從之時浮沈，噞喁光彩歲月深。
- 自然形質異凡鬣，或如美玉或如金。
- 或青或紅或閒色，縱使丹青模不得。
- 幾年潛伏少人知，一旦聲名動京國。
- 皇家太平端好奇，麟欲效瑞鳳欲儀。
- 白環銀甕爭走獻，豈得汝輩藏洿池。
- 深山大澤多遺寶，紆餘卓犖皆娟好。
- 願移網罟聊一施，嶄然頭角趨明時。

## 拼音

- qian1 qing3 shan1 gao1 liu4 shi2 li3 ， shang4 you3 han2 tan2 qing1 qie3 ci3 。
- shen2 long2 jiu3 xiang4 ci3 zhong1 pan2 ， zuo4 lin2 ken3 wei2 cang1 sheng1 qi3 。
- qun2 yu2 cong2 zhi1 shi2 fu2 shen3 ， yan3 yong2 guang1 cai3 sui4 yue4 shen1 。
- zi4 ran2 xing2 zhi4 yi4 fan2 lie4 ， huo4 ru2 mei3 yu4 huo4 ru2 jin1 。
- huo4 qing1 huo4 hong2 huo4 xian2 se4 ， zong4 shi3 dan1 qing1 mo2 bu4 de2 。
- ji1 nian2 qian2 fu2 shao3 ren2 zhi1 ， yi2 dan4 sheng1 ming2 dong4 jing1 guo2 。
- huang2 jia1 tai4 ping2 duan1 hao4 qi2 ， lin2 yu4 xiao4 rui4 feng4 yu4 yi2 。
- bai2 huan2 yin2 weng4 zheng1 zou3 xian4 ， qi3 de2 ru3 bei4 cang2 wu1 chi2 。
- shen1 shan1 da4 ze2 duo1 yi2 bao3 ， yu1 yu2 zhuo2 luo4 jie1 juan1 hao3 。
- yuan4 yi2 wang3 gu3 liao2 yi4 shi1 ， zhan3 ran2 tou2 jiao3 qu1 ming2 shi2 。

## 注释

## 译文

## 赏析
