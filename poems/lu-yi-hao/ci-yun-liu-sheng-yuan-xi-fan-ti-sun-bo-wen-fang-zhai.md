---
id: lu-yi-hao-ci-yun-liu-sheng-yuan-xi-fan-ti-sun-bo-wen-fang-zhai
title: 次韻劉省元希範題孫伯温舫齋
titlePinyin: ci4 yun4 liu2 sheng3 yuan2 xi1 fan4 ti2 sun1 bo2 wen1 fang3 zhai1
titleSlug: ci-yun-liu-sheng-yuan-xi-fan-ti-sun-bo-wen-fang-zhai
author: 呂頤浩
authorPinyin: lü3 yi2 hao4
authorSlug: lu-yi-hao
dynasty: 宋
dynastyPinyin: song4
dynastySlug: song
tags: []
---

## 正文

- 昔年曾伴江湖客，泛宅浮家煙水闊。
- 蘭旌桂棹去夷猶，醉吟爛賞湖山色。
- 即今别來四五年，漁蓑煙艇想依然。
- 驅車終歲走塵土，夢魂猶在苕霅間。
- 主人好事誰能敵，鑿蘚誅茅開一室。
- 宛如畫舫到江南，左列圖書右經籍。
- 嗟予蹤蹟若飛蓬，笑談偃息幸相從。
- 有時睡覺驚四顧，恍然身在船窗中。
- 經營雅協滄洲趣，祇欠雲濤破煙霧。
- 蕭蕭風雨夜深時，憶著扁舟横野渡。
- 羡君腹大飽詩書，筆端摛藻飛瓊琚。
- 行看乘槎犯牛斗，吾知此舍真蘧廬。

## 拼音

- xi1 nian2 ceng2 ban4 jiang1 hu2 ke4 ， fan4 zhai2 fu2 jia1 yan1 shui3 kuo4 。
- lan2 jing1 gui4 zhao4 qu4 yi2 you2 ， zui4 yin2 lan4 shang3 hu2 shan1 se4 。
- ji2 jin1 bie2 lai2 si4 wu3 nian2 ， yu2 suo1 yan1 ting3 xiang3 yi1 ran2 。
- qu1 ju1 zhong1 sui4 zou3 chen2 tu3 ， meng4 hun2 you2 zai4 tiao2 zha4 jian4 。
- zhu3 ren2 hao3 shi4 shui2 neng2 di2 ， zao2 xian3 zhu1 mao2 kai1 yi2 shi4 。
- wan3 ru2 hua4 fang3 dao4 jiang1 nan2 ， zuo3 lie4 tu2 shu1 you4 jing1 ji2 。
- jie1 yu3 zong1 ji4 ruo4 fei1 peng2 ， xiao4 tan2 yan3 xi1 xing4 xiang1 cong2 。
- you3 shi2 shui4 jue2 jing1 si4 gu4 ， huang3 ran2 shen1 zai4 chuan2 chuang1 zhong1 。
- jing1 ying2 ya3 xie2 cang1 zhou1 qu4 ， qi2 qian4 yun2 tao1 po4 yan1 wu4 。
- xiao1 xiao1 feng1 yu3 ye4 shen1 shi2 ， yi4 zhu4 pian1 zhou1 heng2 ye3 du4 。
- xian4 jun1 fu4 da4 bao3 shi1 shu1 ， bi3 duan1 chi1 zao3 fei1 qiong2 ju1 。
- xing2 kan4 cheng2 cha2 fan4 niu2 dou4 ， wu2 zhi1 ci3 she4 zhen1 qu2 lu2 。

## 注释

## 译文

## 赏析
