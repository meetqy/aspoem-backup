---
id: zheng-gang-zhong-xian-jun-shou-guan-li-ling-ri-yu-chang-sui-xian-sheng-du-shu-yue-lu-shan-fa-hua-tai-shang-shi-nian-yi-shi-wu-jin-zi-zai-lai-si-shi-you-qi-nian-yi-zhi-ta-she-ji-zhi-chu-li-li-ke-xun-gan-er-fu
title: 先君守官醴陵日予嘗隨先生讀書嶽麓山法華臺上時年一十五今茲再来四十有七年矣置榻設几之處歷歷可尋感而賦
titlePinyin: xian1 jun1 shou3 guan1 li3 ling2 ri4 yu3 chang2 sui2 xian1 sheng1 du2 shu1 yue4 lu4 shan1 fa3 hua2 tai2 shang4 shi2 nian2 yi1 shi2 wu3 jin1 zi1 zai4 lai2 si4 shi2 you3 qi1 nian2 yi3 zhi4 ta4 she4 ji3 zhi1 chu3 li4 li4 ke3 xun2 gan3 er2 fu4
titleSlug: xian-jun-shou-guan-li-ling-ri-yu-chang-sui-xian-sheng-du-shu-yue-lu-shan-fa-hua-tai-shang-shi-nian-yi-shi-wu-jin-zi-zai-lai-si-shi-you-qi-nian-yi-zhi-ta-she-ji-zhi-chu-li-li-ke-xun-gan-er-fu
author: 鄭剛中
authorPinyin: zheng4 gang1 zhong1
authorSlug: zheng-gang-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 愚翁髫髦昔垂耳，曾向華臺借窗几。
- 小冠短褐隨先生，風雨孤燈讀經史。
- 氣粗膽大眼無人，拔擢犀象角連齒。
- 那知物外有沆瀣，但欲書中覓青紫。
- 嘗持杯酒望髙城，弔彼洛陽年少子。
- 棘闈裹飯三十年，百煉自知俱繞指。
- 後来腳蹈官職場，恩重如山報無幾。
- 今兹疏髪蓬霜顛，蹤跡舊遊真愧恥。
- 一松一石如雅故，應笑愚翁今乃爾。
- 愚翁明日便南去，歲月曷其重致此。
- 憑欄之恨在無言，珍重湘西山與水。

## 拼音

- yu2 weng1 tiao2 mao2 xi1 chui2 er3 ， ceng2 xiang4 hua2 tai2 jie4 chuang1 ji3 。
- xiao3 guan1 duan3 he4 sui2 xian1 sheng0 ， feng1 yu3 gu1 deng1 du2 jing1 shi3 。
- qi4 cu1 dan3 da4 yan3 wu2 ren2 ， ba2 zhuo2 xi1 xiang4 jiao3 lian2 chi3 。
- na4 zhi1 wu4 wai4 you3 hang4 xie4 ， dan4 yu4 shu1 zhong1 mi4 qing1 zi3 。
- chang2 chi2 bei1 jiu3 wang4 gao1 cheng2 ， diao4 bi3 luo4 yang2 nian2 shao4 zi3 。
- ji2 wei2 guo3 fan4 san1 shi2 nian2 ， bai3 lian4 zi4 zhi1 ju4 rao4 zhi3 。
- hou4 lai2 jiao3 dao3 guan1 zhi2 chang3 ， en1 zhong4 ru2 shan1 bao4 wu2 ji1 。
- jin1 zi1 shu1 fa4 peng2 shuang1 dian1 ， zong1 ji4 jiu4 you2 zhen1 kui4 chi3 。
- yi4 song1 yi4 shi2 ru2 ya3 gu4 ， ying1 xiao4 yu2 weng1 jin1 nai3 er3 。
- yu2 weng1 ming2 ri4 bian4 nan2 qu4 ， sui4 yue4 he2 qi2 zhong4 zhi4 ci3 。
- ping2 lan2 zhi1 hen4 zai4 wu2 yan2 ， zhen1 zhong4 xiang1 xi1 shan1 yu3 shui3 。

## 注释

## 译文

## 赏析
