---
id: zheng-gang-zhong-shi-sheng-zhi-ri-shi-zi-shou-wo-yi-shi-suo-yi-xiang-shu-zhi-yi-zai-san-shen-hou-yin-qi-jiu-ge-qi-shi-ji-zhi-yu-zui-ye-yuan-bi-wei-shi-yun-bao-zhi
title: 始生之日石子壽我以詩所以相屬之意再三甚厚飲其酒歌其詩既至于醉也援筆爲十韻報之
titlePinyin: shi3 sheng1 zhi1 ri4 shi2 zi3 shou4 wo3 yi3 shi1 suo3 yi3 xiang1 shu3 zhi1 yi4 zai4 san1 shen4 hou4 yin3 qi2 jiu3 ge1 qi2 shi1 ji4 zhi4 yu2 zui4 ye3 yuan2 bi3 wei2 shi2 yun4 bao4 zhi1
titleSlug: shi-sheng-zhi-ri-shi-zi-shou-wo-yi-shi-suo-yi-xiang-shu-zhi-yi-zai-san-shen-hou-yin-qi-jiu-ge-qi-shi-ji-zhi-yu-zui-ye-yuan-bi-wei-shi-yun-bao-zhi
author: 鄭剛中
authorPinyin: zheng4 gang1 zhong1
authorSlug: zheng-gang-zhong
dynasty: 宋
dynastyPinyin: song4
dynastySlug: song
tags: []
---

## 正文

- 五月居山晝清永，槐度微風舞疏影。
- 兒童喜我懸弧辰，洒掃庭除具盤皿。
- 烹鳬雋鵠未易辦，肴核隨時享桃杏。
- 頗當杯杓念吾親，每歲在旁珠炯炯。
- 今兹坐席小暌異，便覺親朋歡意冷。
- 遠煩濃粉砑蠻牋，細寫親書過修嶺。
- 堂中久闕起予論，遽此讀之雙眼醒。
- 遐年厚福定由天，囑我既勤當謹領。
- 永懷嘉意不能休，少慰蓼莪心耿耿。
- 爲君儘放酒杯深，搔首浩歌成酩酊。

## 拼音

- wu3 yue4 ju1 shan1 zhou4 qing1 yong3 ， huai2 du4 wei1 feng1 wu3 shu1 ying3 。
- er2 tong2 xi3 wo3 xuan2 hu2 chen2 ， sa3 sao3 ting2 chu2 ju4 pan2 min3 。
- peng1 fu2 jun4 hu2 wei4 yi4 ban4 ， yao2 he2 sui2 shi2 xiang3 tao2 xing4 。
- po1 dang1 bei1 shao2 nian4 wu2 qin1 ， mei3 sui4 zai4 pang2 zhu1 jiong3 jiong3 。
- jin1 zi1 zuo4 xi2 xiao3 kui2 yi4 ， bian4 jue2 qin1 peng2 huan1 yi4 leng3 。
- yuan3 fan2 nong2 fen3 ya4 man2 jian1 ， xi4 xie3 qin1 shu1 guo4 xiu1 ling3 。
- tang2 zhong1 jiu3 que4 qi3 yu3 lun4 ， ju4 ci3 du2 zhi1 shuang1 yan3 xing3 。
- xia2 nian2 hou4 fu2 ding4 you2 tian1 ， zhu3 wo3 ji4 qin2 dang1 jin3 ling3 。
- yong3 huai2 jia1 yi4 bu4 neng2 xiu1 ， shao3 wei4 liao3 e2 xin1 geng3 geng3 。
- wei2 jun1 jin3 fang4 jiu3 bei1 shen1 ， sao1 shou3 hao4 ge1 cheng2 ming3 ding3 。

## 注释

## 译文

## 赏析
