---
id: zheng-gang-zhong-xiao-yin-mu-xi-hua-xia
title: 小飲木樨花下
titlePinyin: xiao3 yin3 mu4 xi1 hua1 xia4
titleSlug: xiao-yin-mu-xi-hua-xia
author: 鄭剛中
authorPinyin: zheng4 gang1 zhong1
authorSlug: zheng-gang-zhong
dynasty: 宋
dynastyPinyin: song4
dynastySlug: song
tags: []
---

## 正文

- 東山有佳處，修竹臨滄浪。
- 上下秀色中，木樨寄孤芳。
- 玉露後叢菊，先作萬蕾黄。
- 置之婆娑杪，金釘澹熒煌。
- 或云仙人醉，披披綠羅裳。
- 隨此小珮玦，散落天一方。
- 我来便酌酒，是否那能詳。
- 但怪秋山老，猶有幽意長。
- 哦詩未得詩，已照明月光。
- 樂哉徑酪酊，知在夫何鄉。
- 豈非化蝴蝶，以夢棲其旁。
- 明朝整冠坐，開卷書亦香。

## 拼音

- dong1 shan1 you3 jia1 chu3 ， xiu1 zhu2 lin2 cang1 lang4 。
- shang4 xia4 xiu4 se4 zhong1 ， mu4 xi1 ji4 gu1 fang1 。
- yu4 lu4 hou4 cong2 ju2 ， xian1 zuo4 wan4 lei3 huang2 。
- zhi4 zhi1 po2 suo1 miao3 ， jin1 ding1 dan4 ying2 huang2 。
- huo4 yun2 xian1 ren2 zui4 ， pi1 pi1 lü4 luo2 shang0 。
- sui2 ci3 xiao3 pei4 jue2 ， san4 luo4 tian1 yi4 fang1 。
- wo3 lai2 bian4 zhuo2 jiu3 ， shi4 fou3 na4 neng2 xiang2 。
- dan4 guai4 qiu1 shan1 lao3 ， you2 you3 you1 yi4 chang2 。
- o4 shi1 wei4 de2 shi1 ， yi3 zhao4 ming2 yue4 guang1 。
- le4 zai1 jing4 lao4 ding1 ， zhi1 zai4 fu1 he2 xiang1 。
- qi3 fei1 hua4 hu2 die2 ， yi3 meng4 qi1 qi2 pang2 。
- ming2 chao2 zheng3 guan1 zuo4 ， kai1 juan4 shu1 yi4 xiang1 。

## 注释

## 译文

## 赏析
