---
id: zheng-gang-zhong-xue-shan-ye-shao-yi-chang-deng-gao-wang-pan-gong-ru-zai-huo-chi-zhong-jian-pan-shi-lu-zhu-sheng-jiu-zhi-xia-zhi-ji-jiang-yin-shi-xi-yi-tou-huo-jiu-er-pu-mie-hu-chi-yi-xue-gu-you-gong-ran-bu-yu-chu-cao-mang-jue-huo-lu-yi-qi-guo-ye-xi-wei-fu-zhi
title: 學山野燒異常登髙望泮宫如在火池中間泮師率諸生救之下至虀漿飲食悉以投火久而撲滅護持一學固有功然不豫除草莽絕火路亦其過也戲爲賦之
titlePinyin: xue2 shan1 ye3 shao1 yi4 chang2 deng1 gao1 wang4 pan4 gong1 ru2 zai4 huo3 chi2 zhong1 jian4 pan4 shi1 lü4 zhu1 sheng1 jiu4 zhi1 xia4 zhi4 ji1 jiang1 yin3 shi2 xi1 yi3 tou2 huo3 jiu3 er2 pu1 mie4 hu4 chi2 yi4 xue2 gu4 you3 gong1 ran2 bu2 yu4 chu2 cao3 mang3 jue2 huo3 lu4 yi4 qi2 guo4 ye3 xi4 wei2 fu4 zhi1
titleSlug: xue-shan-ye-shao-yi-chang-deng-gao-wang-pan-gong-ru-zai-huo-chi-zhong-jian-pan-shi-lu-zhu-sheng-jiu-zhi-xia-zhi-ji-jiang-yin-shi-xi-yi-tou-huo-jiu-er-pu-mie-hu-chi-yi-xue-gu-you-gong-ran-bu-yu-chu-cao-mang-jue-huo-lu-yi-qi-guo-ye-xi-wei-fu-zhi
author: 鄭剛中
authorPinyin: zheng4 gang1 zhong1
authorSlug: zheng-gang-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 傳道官頗清，防患計微拙。
- 學宫牆外草，十里望不絕。
- 芟除失豫備，滋蔓久盤結。
- 野燒因風起，四垣俱烈烈。
- 堂上簾低垂，飛灰如落雪。
- 夭矯逼簷檻，流熛向門闑。
- 何但光孔聖，亦已照十哲。
- 諸生固猝猝，矩步未敢越。
- 相與望而畏，鹿駭驚鷗決。
- 似聞先生窘，書簏自提挈。
- 傾盆漿一空，戛釡羹亦竭。
- 勢過萬輿薪，杯水謾毫末。
- 頗欲伏忠信，石壁騐莊列。
- 顧兹烟燼髙，難試膚與髪。
- 護持終有物，遠近同撲滅。
- 趨凉尋木陰，氣定始焦渇。
- 三日冷官門，炙手猶可熱。
- 先生聽我言，事細不堪忽。
- 徙薪與去草，此理同一轍。
- 勿謂草今無，火過茅已茁。

## 拼音

- chuan2 dao4 guan1 po1 qing1 ， fang2 huan4 ji4 wei1 zhuo1 。
- xue2 gong1 qiang2 wai4 cao3 ， shi2 li3 wang4 bu4 jue2 。
- shan1 chu2 shi1 yu4 bei4 ， zi1 man4 jiu3 pan2 jie2 。
- ye3 shao1 yin1 feng1 qi3 ， si4 yuan2 ju4 lie4 lie4 。
- tang2 shang4 lian2 di1 chui2 ， fei1 hui1 ru2 luo4 xue3 。
- yao1 jiao3 bi1 yan2 jian4 ， liu2 biao1 xiang4 men2 nie4 。
- he2 dan4 guang1 kong3 sheng4 ， yi4 yi3 zhao4 shi2 zhe2 。
- zhu1 sheng1 gu4 cu4 cu4 ， ju3 bu4 wei4 gan3 yue4 。
- xiang1 yu3 wang4 er2 wei4 ， lu4 hai4 jing1 ou1 jue2 。
- si4 wen2 xian1 sheng0 jiong3 ， shu1 lu4 zi4 ti2 qie4 。
- qing1 pen2 jiang1 yi4 kong1 ， jia2 fu3 geng1 yi4 jie2 。
- shi4 guo4 wan4 yu2 xin1 ， bei1 shui3 man2 hao2 mo4 。
- po1 yu4 fu2 zhong1 xin4 ， shi2 bi4 yan4 zhuang1 lie4 。
- gu4 zi1 yan1 jin4 gao1 ， nan2 shi4 fu1 yu3 fa4 。
- hu4 chi2 zhong1 you3 wu4 ， yuan3 jin4 tong2 pu1 mie4 。
- qu1 liang2 xun2 mu4 yin1 ， qi4 ding4 shi3 jiao1 ke3 。
- san1 ri4 leng3 guan1 men2 ， zhi4 shou3 you2 ke3 re4 。
- xian1 sheng0 ting1 wo3 yan2 ， shi4 xi4 bu4 kan1 hu1 。
- xi3 xin1 yu3 qu4 cao3 ， ci3 li3 tong2 yi4 zhe2 。
- wu4 wei4 cao3 jin1 wu2 ， huo3 guo4 mao2 yi3 zhuo2 。

## 注释

## 译文

## 赏析
