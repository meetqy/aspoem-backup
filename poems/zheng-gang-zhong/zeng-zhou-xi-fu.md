---
id: zheng-gang-zhong-zeng-zhou-xi-fu
title: 贈周希父
titlePinyin: zeng4 zhou1 xi1 fu4
titleSlug: zeng-zhou-xi-fu
author: 鄭剛中
authorPinyin: zheng4 gang1 zhong1
authorSlug: zheng-gang-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 憶昨被嚴召，同時具行李。
- 海風九月寒，孤翮相次起。
- 扁舟下雙溪，鼓棹共秋水。
- 覧勝定徘徊，得酒對歡喜。
- 欲得骨髓奇，先後獻天子。
- 六馭駐松江，端門晝髙啟。
- 披雲就堯日，五色炫光煒。
- 孤根際春陽，生動自兹始。
- 掄材有時相，小大聽所委。
- 茵馮忽東西，分此舊窗几。
- 公居陋室中，屋壁初料理。
- 人静夜燈孤，葉動聲入耳。
- 數日皆大風，簷冰凍相倚。
- 坐想髯鬢逸，清吟不知己。
- 慎書緘錦囊，莫貴洛陽紙。

## 拼音

- yi4 zuo2 bei4 yan2 zhao4 ， tong2 shi2 ju4 xing2 li0 。
- hai3 feng1 jiu3 yue4 han2 ， gu1 he2 xiang1 ci4 qi3 。
- pian1 zhou1 xia4 shuang1 xi1 ， gu3 zhao4 gong4 qiu1 shui3 。
- lan3 sheng4 ding4 pai2 huai2 ， de2 jiu3 dui4 huan1 xi3 。
- yu4 de2 gu3 sui3 qi2 ， xian1 hou4 xian4 tian1 zi3 。
- liu4 yu4 zhu4 song1 jiang1 ， duan1 men2 zhou4 gao1 qi3 。
- pi1 yun2 jiu4 yao2 ri4 ， wu3 se4 xuan4 guang1 wei3 。
- gu1 gen1 ji4 chun1 yang2 ， sheng1 dong4 zi4 zi1 shi3 。
- lun1 cai2 you3 shi2 xiang1 ， xiao3 da4 ting1 suo3 wei3 。
- yin1 feng2 hu1 dong1 xi1 ， fen1 ci3 jiu4 chuang1 ji3 。
- gong1 ju1 lou4 shi4 zhong1 ， wu1 bi4 chu1 liao4 li3 。
- ren2 jing4 ye4 deng1 gu1 ， ye4 dong4 sheng1 ru4 er3 。
- shu4 ri4 jie1 da4 feng1 ， yan2 bing1 dong4 xiang1 yi3 。
- zuo4 xiang3 ran2 bin4 yi4 ， qing1 yin2 bu4 zhi1 ji3 。
- shen4 shu1 jian1 jin3 nang2 ， mo4 gui4 luo4 yang2 zhi3 。

## 注释

## 译文

## 赏析
