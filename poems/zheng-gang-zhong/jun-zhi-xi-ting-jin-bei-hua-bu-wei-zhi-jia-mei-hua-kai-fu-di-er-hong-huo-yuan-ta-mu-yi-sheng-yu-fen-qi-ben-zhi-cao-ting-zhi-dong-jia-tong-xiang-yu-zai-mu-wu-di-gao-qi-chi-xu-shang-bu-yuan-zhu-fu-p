---
id: zheng-gang-zhong-jun-zhi-xi-ting-jin-bei-hua-bu-wei-zhi-jia-mei-hua-kai-fu-di-er-hong-huo-yuan-ta-mu-yi-sheng-yu-fen-qi-ben-zhi-cao-ting-zhi-dong-jia-tong-xiang-yu-zai-mu-wu-di-gao-qi-chi-xu-shang-bu-yuan-zhu-fu-po-zhu-jiao-jia-zhi-wai-chu-si-yan-ru-wu-zhi-zhuang-tong-xiao-chuang-ce-hu-yi-kui-shi-er-chu-ru-yu-jie-hua-di-xia-zhi-yi-ta-yi-ji-ke-yi-du-zhuo-zuo-shi-yi-ji-zhi-yun
title: 郡治西廳錦被花不爲治架每花開覆地而紅或緣他木以升予分其本植草亭之東家僮相與栽木於地髙七尺許上布圎竹復破竹交加之外出四簷如屋之狀通小窗側戶以窺視而出入餘皆花地下置一榻一几可以獨酌作詩以記之云
titlePinyin: jun4 zhi4 xi1 ting1 jin3 bei4 hua1 bu4 wei2 zhi4 jia4 mei3 hua1 kai1 fu4 di4 er2 hong2 huo4 yuan2 ta1 mu4 yi3 sheng1 yu3 fen1 qi2 ben3 zhi2 cao3 ting2 zhi1 dong1 jia1 tong2 xiang1 yu3 zai1 mu4 wu1 di4 gao1 qi1 chi3 xu1 shang4 bu4 yuan2 zhu2 fu4 po4 zhu2 jiao1 jia1 zhi1 wai4 chu1 si4 yan2 ru2 wu1 zhi1 zhuang4 tong1 xiao3 chuang1 ce4 hu4 yi3 kui1 shi4 er2 chu1 ru4 yu2 jie1 hua1 di4 xia4 zhi4 yi2 ta4 yi4 ji3 ke3 yi3 du2 zhuo2 zuo4 shi1 yi3 ji4 zhi1 yun2
titleSlug: jun-zhi-xi-ting-jin-bei-hua-bu-wei-zhi-jia-mei-hua-kai-fu-di-er-hong-huo-yuan-ta-mu-yi-sheng-yu-fen-qi-ben-zhi-cao-ting-zhi-dong-jia-tong-xiang-yu-zai-mu-wu-di-gao-qi-chi-xu-shang-bu-yuan-zhu-fu-po-zhu-jiao-jia-zhi-wai-chu-si-yan-ru-wu-zhi-zhuang-tong-xiao-chuang-ce-hu-yi-kui-shi-er-chu-ru-yu-jie-hua-di-xia-zhi-yi-ta-yi-ji-ke-yi-du-zhuo-zuo-shi-yi-ji-zhi-yun
author: 鄭剛中
authorPinyin: zheng4 gang1 zhong1
authorSlug: zheng-gang-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 栽花傍庭砌，立木爲花屋。
- 小戶虚一偏，横窗置其腹。
- 分竹接柔蔓，尺寸引勾曲。
- 春工直解事，夜雨頻澆沃。
- 枝條日滋榮，滿架籠新綠。
- 紅淺暗香深，揖遜薔薇服。
- 此花名錦被，覆我四圍足。
- 比之公孫布，豈不堪華縟。
- 自慚流落人，尚此享癡福。
- 我欲飲其中，亂影交醽醁。
- 擁被即長謡，傲枕眠清熟。
- 又欲效王勃，醉處先磨墨。
- 引此略覆面，腸胃成機軸。
- 染筆起臨風，定作花芬馥。

## 拼音

- zai1 hua1 bang4 ting2 qi4 ， li4 mu4 wei2 hua1 wu1 。
- xiao3 hu4 xu1 yi4 pian1 ， heng2 chuang1 zhi4 qi2 fu4 。
- fen1 zhu2 jie1 rou2 man4 ， chi3 cun4 yin3 gou1 qu3 。
- chun1 gong1 zhi2 jie3 shi4 ， ye4 yu3 bin1 jiao1 wo4 。
- zhi1 tiao2 ri4 zi1 rong2 ， man3 jia4 long2 xin1 lü4 。
- hong2 qian3 an4 xiang1 shen1 ， yi1 xun4 qiang2 wei1 fu2 。
- ci3 hua1 ming2 jin3 bei4 ， fu4 wo3 si4 wei2 zu2 。
- bi3 zhi1 gong1 sun1 bu4 ， qi3 bu4 kan1 hua2 ru4 。
- zi4 can2 liu2 luo4 ren2 ， shang4 ci3 xiang3 chi1 fu2 。
- wo3 yu4 yin3 qi2 zhong1 ， luan4 ying3 jiao1 ling2 lu4 。
- yong1 bei4 ji2 chang2 yao2 ， ao4 zhen3 mian2 qing1 shu2 。
- you4 yu4 xiao4 wang2 bo2 ， zui4 chu3 xian1 mo2 mo4 。
- yin3 ci3 lüe4 fu4 mian4 ， chang2 wei4 cheng2 ji1 zhou2 。
- ran3 bi3 qi3 lin2 feng1 ， ding4 zuo4 hua1 fen1 fu4 。

## 注释

## 译文

## 赏析
