---
id: zheng-gang-zhong-guang-nan-shi-bin-lang-xian-jiao-xian-hui-lou-teng-ye-jin-yu-hui-teng-ze-zhuo-tu-chu-yi-kou-ran-hou-bin-lang-ji-jin-suo-tu-jin-dao-di-ru-xue-chun-chi-jia-she-jie-hong-chu-jian-shen-hai-er-tu-ren-zi-ruo-wu-gui-jian-lao-you-nan-nu-xing-zuo-ju-jue-wei-fei-ci-yi-wu-yi-tong-yin-qin-yan-wu-feng-su-zhen-gui-fan-yin-qin-zhi-jie-hao-bin-ke-zhi-kuan-ji-bao-ju-zhi-qing-tuo-fei-ci-yi-wu-yi-tong-yin-qin-yan-yu-shi-zhi-huo-quan-shi-zhi-bin-lang-wei-ru-kou-er-hui-zhi-teng-jiang-ai-qi-yan-sou-zhuo-yu-shi-wei-neng-qing-fu-ci-chang-yun
title: 廣南食檳榔先嚼蜆灰蔞藤葉津遇灰藤則濁吐出一口然後檳榔繼進所吐津到地如血脣齒頰舌皆紅初見甚駭而土人自若無貴賤老幼男女行坐咀嚼謂非此亦無以通殷勤焉於風俗珍貴凡姻親之結好賓客之款集包苴之請託非此亦無以通殷勤焉余始至或勸食之檳榔未入口而灰汁藤漿隘其咽嗽濯踰時未能清賦此長韻
titlePinyin: guang3 nan2 shi2 bin1 lang2 xian1 jiao2 xian3 hui1 lou2 teng2 ye4 jin1 yu4 hui1 teng2 ze2 zhuo2 tu3 chu1 yi4 kou3 ran2 hou4 bin1 lang2 ji4 jin4 suo3 tu3 jin1 dao4 di4 ru2 xue4 chun2 chi3 jia2 she2 jie1 hong2 chu1 jian4 shen4 hai4 er2 tu3 ren2 zi4 ruo4 wu2 gui4 jian4 lao3 you4 nan2 nü3 xing2 zuo4 ju3 jue2 wei4 fei1 ci3 yi4 wu2 yi3 tong1 yin1 qin2 yan1 wu1 feng1 su2 zhen1 gui4 fan2 yin1 qin1 zhi1 jie2 hao3 bin1 ke4 zhi1 kuan3 ji2 bao1 ju1 zhi1 qing3 tuo1 fei1 ci3 yi4 wu2 yi3 tong1 yin1 qin2 yan1 yu2 shi3 zhi4 huo4 quan4 shi2 zhi1 bin1 lang2 wei4 ru4 kou3 er2 hui1 zhi1 teng2 jiang1 ai4 qi2 yan4 sou4 zhuo2 yu2 shi2 wei4 neng2 qing1 fu4 ci3 chang2 yun4
titleSlug: guang-nan-shi-bin-lang-xian-jiao-xian-hui-lou-teng-ye-jin-yu-hui-teng-ze-zhuo-tu-chu-yi-kou-ran-hou-bin-lang-ji-jin-suo-tu-jin-dao-di-ru-xue-chun-chi-jia-she-jie-hong-chu-jian-shen-hai-er-tu-ren-zi-ruo-wu-gui-jian-lao-you-nan-nu-xing-zuo-ju-jue-wei-fei-ci-yi-wu-yi-tong-yin-qin-yan-wu-feng-su-zhen-gui-fan-yin-qin-zhi-jie-hao-bin-ke-zhi-kuan-ji-bao-ju-zhi-qing-tuo-fei-ci-yi-wu-yi-tong-yin-qin-yan-yu-shi-zhi-huo-quan-shi-zhi-bin-lang-wei-ru-kou-er-hui-zhi-teng-jiang-ai-qi-yan-sou-zhuo-yu-shi-wei-neng-qing-fu-ci-chang-yun
author: 鄭剛中
authorPinyin: zheng4 gang1 zhong1
authorSlug: zheng-gang-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 海風飄搖樹如幢，風吹樹顛結檳榔。
- 賈人相銜浮巨舶，動以百斛輸官場。
- 官場出之不留積，布散僅足資南方。
- 聞其入藥破痃癖，銖兩自可攻腹腸。
- 如何費耗比菽粟，大家富室争收藏。
- 邦人低顔爲予說，濃嵐毒霧將誰當。
- 蔞藤生葉大於錢，蜆殻火化灰如霜。
- 雞心小切紫花碎，灰葉佐助消百殃。
- 賓朋相逢未喚酒，煎點亦笑茶甌黄。
- 摩挲蒳孫更兼取，此味我知君未嘗。
- 吾邦合姓問名者，不許羔雁先登堂。
- 盤奩封題裹文繡，箇數惟用多爲光。
- 聞公嚼蠟尚稱好，隨我啖此當更良。
- 支頥細聽邦人說，風俗今知果差别。
- 爲饑一飯衆肯置，食蓼忘辛定誰輟。
- 語言混雜常囁嚅，懷袖攜持類饕餮。
- 脣無貴賤如激丹，人不詛盟皆歃血。
- 初疑被窘遭折齒，又怪病陽狂嚼舌。
- 豈能鼎畔竊硃砂，恐或遇仙餐絳雪。
- 又疑李賀嘔心出，咳唾皆紅腥未歇。
- 自求口實象爲頥，頥中有物名噬嗑。
- 噬遇腊肉尚爲吝，飲食在頥尤欲節。
- 酸醎甘苦各有臟，偏受辛毒何其拙。
- 那知玉液貴如酥，况是華池要清潔。
- 我嘗效尤進薄少，土灰在喉津已噎。
- 一身生死託造化，瑣瑣誰能汙牙頬。

## 拼音

- hai3 feng1 piao1 yao2 shu4 ru2 zhuang4 ， feng1 chui1 shu4 dian1 jie2 bin1 lang2 。
- jia3 ren2 xiang1 xian2 fu2 ju4 bo2 ， dong4 yi3 bai3 hu2 shu1 guan1 chang3 。
- guan1 chang3 chu1 zhi1 bu4 liu2 ji1 ， bu4 san4 jin3 zu2 zi1 nan2 fang1 。
- wen2 qi2 ru4 yao4 po4 xuan2 pi3 ， zhu1 liang3 zi4 ke3 gong1 fu4 chang2 。
- ru2 he2 fei4 hao4 bi3 shu1 su4 ， da4 jia1 fu4 shi4 zheng1 shou1 cang2 。
- bang1 ren2 di1 yan2 wei2 yu3 shuo1 ， nong2 lan2 du2 wu4 jiang1 shui2 dang1 。
- lou2 teng2 sheng1 ye4 da4 wu1 qian2 ， xian3 qiao4 huo3 hua4 hui1 ru2 shuang1 。
- ji1 xin1 xiao3 qie4 zi3 hua1 sui4 ， hui1 ye4 zuo3 zhu4 xiao1 bai3 yang1 。
- bin1 peng2 xiang1 feng2 wei4 huan4 jiu3 ， jian1 dian3 yi4 xiao4 cha2 ou1 huang2 。
- mo2 suo1 na4 sun1 geng4 jian1 qu3 ， ci3 wei4 wo3 zhi1 jun1 wei4 chang2 。
- wu2 bang1 he2 xing4 wen4 ming2 zhe3 ， bu4 xu1 gao1 yan4 xian1 deng1 tang2 。
- pan2 lian2 feng1 ti2 guo3 wen2 xiu4 ， ge4 shu4 wei2 yong4 duo1 wei2 guang1 。
- wen2 gong1 jiao2 la4 shang4 cheng1 hao3 ， sui2 wo3 dan4 ci3 dang1 geng4 liang2 。
- zhi1 yi2 xi4 ting1 bang1 ren2 shuo1 ， feng1 su2 jin1 zhi1 guo3 cha1 bie2 。
- wei2 ji1 yi2 fan4 zhong4 ken3 zhi4 ， shi2 liao3 wang4 xin1 ding4 shui2 chuo4 。
- yu3 yan2 hun4 za2 chang2 nie4 ru2 ， huai2 xiu4 xie2 chi2 lei4 tao1 tie4 。
- chun2 wu2 gui4 jian4 ru2 ji1 dan1 ， ren2 bu4 zu3 meng2 jie1 sha4 xue4 。
- chu1 yi2 bei4 jiong3 zao1 zhe2 chi3 ， you4 guai4 bing4 yang2 kuang2 jiao2 she2 。
- qi3 neng2 ding3 pan4 qie4 zhu1 sha1 ， kong3 huo4 yu4 xian1 can1 jiang4 xue3 。
- you4 yi2 li3 he4 ou3 xin1 chu1 ， hai1 tuo4 jie1 hong2 xing1 wei4 xie1 。
- zi4 qiu2 kou3 shi2 xiang4 wei2 yi2 ， yi2 zhong1 you3 wu4 ming2 shi4 ke4 。
- shi4 yu4 la4 rou4 shang4 wei2 lin4 ， yin3 shi2 zai4 yi2 you2 yu4 jie2 。
- suan1 xian2 gan1 ku3 ge4 you3 zang4 ， pian1 shou4 xin1 du2 he2 qi2 zhuo1 。
- na4 zhi1 yu4 ye4 gui4 ru2 su1 ， kuang4 shi4 hua2 chi2 yao4 qing1 jie2 。
- wo3 chang2 xiao4 you2 jin4 bao2 shao3 ， tu3 hui1 zai4 hou2 jin1 yi3 ye1 。
- yi4 shen1 sheng1 si3 tuo1 zao4 hua4 ， suo3 suo3 shui2 neng2 wu1 ya2 jia2 。

## 注释

## 译文

## 赏析
