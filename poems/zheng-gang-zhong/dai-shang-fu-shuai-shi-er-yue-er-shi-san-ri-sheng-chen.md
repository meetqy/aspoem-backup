---
id: zheng-gang-zhong-dai-shang-fu-shuai-shi-er-yue-er-shi-san-ri-sheng-chen
title: 代上傅帥十二月二十三日生辰
titlePinyin: dai4 shang4 fu4 shuai4 shi2 er4 yue4 er4 shi2 san1 ri4 sheng1 chen2
titleSlug: dai-shang-fu-shuai-shi-er-yue-er-shi-san-ri-sheng-chen
author: 鄭剛中
authorPinyin: zheng4 gang1 zhong1
authorSlug: zheng-gang-zhong
dynasty: 宋
dynastyPinyin: song4
dynastySlug: song
tags: []
---

## 正文

- 牙城霜月紅，稚耋擁晴晝。
- 百拜黄堂前，共上太守壽。
- 皆謂去年時，黠虜已深寇。
- 一砲驚江南，衢婺幾失守。
- 徬徨千里心，竄逸欲相蹂。
- 公以活人手，銜金力營救。
- 信賞激忠勇，厚禮羅傑秀。
- 坐回虜馬頭，遁去如驚獸。
- 邦人未遑息，鼠輩復狂嗾。
- 郡兵無奇畫，轍亂失領袖。
- 閉關守孤城，惴慄鹿在囿。
- 我公登高墉，威德即下覆。
- 仰見吾父者，歡舞悉解胄。
- 一犂春雨耕，樂業遂如舊。
- 生成荷終始，銘刻念前後。
- 公之所常活，庸可億萬究。
- 吾聞天地間，禍福靡虚授。
- 陰功滿東吳，冥報豈容繆。
- 當能壽我公，炯炯如列宿。
- 下吏聞此言，喜躍倒冠綬。
- 中興須鉅人，理亦天所祐。
- 矧復有厚德，福祿宜愈茂。
- 自恨如漂萍，孤跡太冗陋。
- 邑佐雖賤役，不許久奔走。
- 行將罷摘尾，違遠去左右。
- 斂板集公門，依依已延脰。

## 拼音

- ya2 cheng2 shuang1 yue4 hong2 ， zhi4 die2 yong1 qing2 zhou4 。
- bai3 bai4 huang2 tang2 qian2 ， gong4 shang4 tai4 shou3 shou4 。
- jie1 wei4 qu4 nian2 shi2 ， xia2 lu3 yi3 shen1 kou4 。
- yi2 pao4 jing1 jiang1 nan2 ， qu2 wu4 ji1 shi1 shou3 。
- pang2 huang2 qian1 li3 xin1 ， cuan4 yi4 yu4 xiang1 rou2 。
- gong1 yi3 huo2 ren2 shou3 ， xian2 jin1 li4 ying2 jiu4 。
- xin4 shang3 ji1 zhong1 yong3 ， hou4 li3 luo2 jie2 xiu4 。
- zuo4 hui2 lu3 ma3 tou2 ， dun4 qu4 ru2 jing1 shou4 。
- bang1 ren2 wei4 huang2 xi1 ， shu3 bei4 fu4 kuang2 sou3 。
- jun4 bing1 wu2 qi2 hua4 ， zhe2 luan4 shi1 ling3 xiu4 。
- bi4 guan1 shou3 gu1 cheng2 ， zhui4 li4 lu4 zai4 you4 。
- wo3 gong1 deng1 gao1 yong1 ， wei1 de2 ji2 xia4 fu4 。
- yang3 jian4 wu2 fu4 zhe3 ， huan1 wu3 xi1 jie3 zhou4 。
- yi4 li2 chun1 yu3 geng1 ， le4 ye4 sui4 ru2 jiu4 。
- sheng1 cheng2 he2 zhong1 shi3 ， ming2 ke4 nian4 qian2 hou4 。
- gong1 zhi1 suo3 chang2 huo2 ， yong1 ke3 yi4 wan4 jiu1 。
- wu2 wen2 tian1 di4 jian4 ， huo4 fu2 mi2 xu1 shou4 。
- yin1 gong1 man3 dong1 wu2 ， ming2 bao4 qi3 rong2 mou2 。
- dang1 neng2 shou4 wo3 gong1 ， jiong3 jiong3 ru2 lie4 su4 。
- xia4 li4 wen2 ci3 yan2 ， xi3 yue4 dao3 guan1 shou4 。
- zhong1 xing1 xu1 ju4 ren2 ， li3 yi4 tian1 suo3 you4 。
- shen3 fu4 you3 hou4 de2 ， fu2 lu4 yi2 yu4 mao4 。
- zi4 hen4 ru2 piao1 ping2 ， gu1 ji4 tai4 rong3 lou4 。
- yi4 zuo3 sui1 jian4 yi4 ， bu4 xu1 jiu3 ben1 zou3 。
- xing2 jiang1 ba4 zhai1 wei3 ， wei2 yuan3 qu4 zuo3 you4 。
- lian3 ban3 ji2 gong1 men2 ， yi1 yi1 yi3 yan2 dou4 。

## 注释

## 译文

## 赏析
