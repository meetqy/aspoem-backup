---
id: zheng-gang-zhong-feng-zhou-xue-dong-chi-sui-lu-zi-yu-dong-wan-zhou-zhi-yong-zuo-yang-shi-jiao-shou-gao-gong-bu-zhi-zhi-yi-shao-xing-ji-yi-zhi-chun-xia-ou-wei-han-zhi-qiu-zhang-ji-zhe-gao-kui-shi-chu-chi-yu-ze-bi-jiu-jia-san-bei-de-zhong-wei-gong-gong-zi-lin-chi-yu-bu-hua-wei-bao-ju-gu-suo-huo-ru-shi-guan-ru-ju-shi-yue-han-wu-di-shi-hai-pang-min-ru-zu-yu-hai-yu-bu-sheng-ji-xian-guan-li-er-qu-zhi-yu-bu-chu-juan-yi-yu-min-yu-nai-zai-lai-you-shi-zhi-wu-zhi-fan-huo-jie-tian-dao-yi-gua-zhi-yi-jiao-shou-nian-nian-yi-lin-xi-bu-ji-wei-you-ze-sheng-chi-yu-yi-feng-qi-ru-yi-tian-yi-zai-xi-fu-zhi
title: 封州學東池歲率孳魚冬晚粥之用佐養士教授髙公補之至以紹興己已之春夏偶微旱至秋掌計者告匱試出池魚則比舊加三倍得衆謂公躬自臨池魚不化爲苞苴故所獲如是觀如居士曰漢武帝時海旁民入租漁海魚不勝計縣官利而取之魚不出捐以予民魚乃再来由是知物之繁夥皆天道益寡之意教授念念以廩餼不繼爲憂則盛池魚以豐其入亦天意哉戲賦之
titlePinyin: feng1 zhou1 xue2 dong1 chi2 sui4 lü4 zi1 yu2 dong1 wan3 zhou1 zhi1 yong4 zuo3 yang3 shi4 jiao4 shou4 gao1 gong1 bu3 zhi1 zhi4 yi3 shao4 xing1 ji3 yi3 zhi1 chun1 xia4 ou3 wei1 han4 zhi4 qiu1 zhang3 ji4 zhe3 gao4 kui4 shi4 chu1 chi2 yu2 ze2 bi3 jiu4 jia1 san1 bei4 de2 zhong4 wei4 gong1 gong1 zi4 lin2 chi2 yu2 bu2 hua4 wei2 bao1 ju1 gu4 suo3 huo4 ru2 shi4 guan1 ru2 ju1 shi4 yue1 han4 wu3 di4 shi2 hai3 pang2 min2 ru4 zu1 yu2 hai3 yu2 bu2 sheng4 ji4 xian4 guan1 li4 er2 qu3 zhi1 yu2 bu4 chu1 juan1 yi3 yu3 min2 yu2 nai3 zai4 lai2 you2 shi4 zhi1 wu4 zhi1 fan2 huo3 jie1 tian1 dao4 yi4 gua3 zhi1 yi4 jiao4 shou4 nian4 nian4 yi3 lin3 xi4 bu2 ji4 wei2 you1 ze2 sheng4 chi2 yu2 yi3 feng1 qi2 ru4 yi4 tian1 yi4 zai1 xi4 fu4 zhi1
titleSlug: feng-zhou-xue-dong-chi-sui-lu-zi-yu-dong-wan-zhou-zhi-yong-zuo-yang-shi-jiao-shou-gao-gong-bu-zhi-zhi-yi-shao-xing-ji-yi-zhi-chun-xia-ou-wei-han-zhi-qiu-zhang-ji-zhe-gao-kui-shi-chu-chi-yu-ze-bi-jiu-jia-san-bei-de-zhong-wei-gong-gong-zi-lin-chi-yu-bu-hua-wei-bao-ju-gu-suo-huo-ru-shi-guan-ru-ju-shi-yue-han-wu-di-shi-hai-pang-min-ru-zu-yu-hai-yu-bu-sheng-ji-xian-guan-li-er-qu-zhi-yu-bu-chu-juan-yi-yu-min-yu-nai-zai-lai-you-shi-zhi-wu-zhi-fan-huo-jie-tian-dao-yi-gua-zhi-yi-jiao-shou-nian-nian-yi-lin-xi-bu-ji-wei-you-ze-sheng-chi-yu-yi-feng-qi-ru-yi-tian-yi-zai-xi-fu-zhi
author: 鄭剛中
authorPinyin: zheng4 gang1 zhong1
authorSlug: zheng-gang-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 縣官漁海魚不登，捐以予民魚乃復。
- 一物豐耗皆有道，大抵天心憐不足。
- 先生手持尺二槐，教養專爲周王来。
- 旦旦升堂說書罷，只恐廩餼生塵埃。
- 池魚賣錢補司計，此是從来學宫例。
- 今年張網牽紫鱗，魚出錢歸稱數倍。
- 青衿摩腹談經史，笑謂東池昔無此。
- 豈識先生東海頭，一竿不數任公子。

## 拼音

- xian4 guan1 yu2 hai3 yu2 bu4 deng1 ， juan1 yi3 yu3 min2 yu2 nai3 fu4 。
- yi2 wu4 feng1 hao4 jie1 you3 dao4 ， da4 di3 tian1 xin1 lian2 bu4 zu2 。
- xian1 sheng0 shou3 chi2 chi3 er4 huai2 ， jiao4 yang3 zhuan1 wei2 zhou1 wang2 lai2 。
- dan4 dan4 sheng1 tang2 shuo1 shu1 ba4 ， zhi3 kong3 lin3 xi4 sheng1 chen2 ai1 。
- chi2 yu2 mai4 qian2 bu3 si1 ji4 ， ci3 shi4 cong2 lai2 xue2 gong1 li4 。
- jin1 nian2 zhang1 wang3 qian1 zi3 lin2 ， yu2 chu1 qian2 gui1 cheng1 shu4 bei4 。
- qing1 jin1 mo2 fu4 tan2 jing1 shi3 ， xiao4 wei4 dong1 chi2 xi1 wu2 ci3 。
- qi3 shi2 xian1 sheng0 dong1 hai3 tou2 ， yi4 gan1 bu2 shu4 ren4 gong1 zi3 。

## 注释

## 译文

## 赏析
