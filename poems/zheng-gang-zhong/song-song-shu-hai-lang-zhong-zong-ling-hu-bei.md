---
id: zheng-gang-zhong-song-song-shu-hai-lang-zhong-zong-ling-hu-bei
title: 送宋叔海郎中總領湖北
titlePinyin: song4 song4 shu1 hai3 lang2 zhong1 zong3 ling3 hu2 bei3
titleSlug: song-song-shu-hai-lang-zhong-zong-ling-hu-bei
author: 鄭剛中
authorPinyin: zheng4 gang1 zhong1
authorSlug: zheng-gang-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 余生得奇疾，傲世事矜倨。
- 錯落氣少合，指摘心不恕。
- 人亦謂可憎，不作朋友數。
- 自分與西山，終焉約良俉。
- 憶昨奉嚴召，孤跡踏朝路。
- 楓落吳江冷，此是識君處。
- 東廚竊餘餼，西府共官署。
- 文書入同閲，茵馮出聯馭。
- 從違一毫髪，所適無異趣。
- 重愧牛鐸凡，不與黄鍾迕。
- 霜蹄入天衢，先我呈遠步。
- 所幸時從容，一笑或相遇。
- 君今持使節，忽此戒徒御。
- 分袂固良苦，餘懷尚能布。
- 北方暗虜馬，君相勤遠慮。
- 正當收杞梓，留作廟堂助。
- 何爲使吾子，千里治財賦。
- 蒼璧白鹿皮，似亦失所措。
- 君如玉壺冰，透裏無滓污。
- 清詩近道要，容易不肯吐。
- 人於寸管中，時見斑一露。
- 其如濟劇手，妙敏難悉疏。
- 刀硎未輕發，千牛已神怖。
- 使圖中興業，吾知有餘裕。
- 無乃上流勢，貔虎夕屯聚。
- 三軍儻不飽，難以責堅戍。
- 千金日致之，又懼民生蠧。
- 聊煩笑談頃，非君可誰付。
- 長江八月風，帆飽舟楫具。
- 結束持行李，功名戒遲暮。
- 如聞豫章北，下接武昌渡。
- 公餘一樽酒，時可對親故。
- 孰與紅塵中，輪蹄日馳騖。
- 嗟余蒲柳姿，領髪已垂素。
- 雙溪有小園，清流鎖烟霧。
- 年来枕邉夢，合眼見鷗鷺。
- 焉堪久勞役，短豆成戀顧。
- 不待相汰逐，襆被行亦去。
- 今兹懷别恨，密坐不能訴。
- 酒闌可無言，君行已稱遽。

## 拼音

- yu2 sheng1 de2 qi2 ji2 ， ao4 shi4 shi4 jin1 ju4 。
- cuo4 luo4 qi4 shao3 he2 ， zhi3 zhai1 xin1 bu2 shu4 。
- ren2 yi4 wei4 ke3 zeng1 ， bu2 zuo4 peng2 you3 shu4 。
- zi4 fen1 yu3 xi1 shan1 ， zhong1 yan1 yue1 liang2 wu4 。
- yi4 zuo2 feng4 yan2 zhao4 ， gu1 ji4 ta4 chao2 lu4 。
- feng1 luo4 wu2 jiang1 leng3 ， ci3 shi4 shi2 jun1 chu3 。
- dong1 chu2 qie4 yu2 xi4 ， xi1 fu3 gong4 guan1 shu3 。
- wen2 shu1 ru4 tong2 yue4 ， yin1 feng2 chu1 lian2 yu4 。
- cong2 wei2 yi4 hao2 fa4 ， suo3 shi4 wu2 yi4 qu4 。
- zhong4 kui4 niu2 duo2 fan2 ， bu4 yu3 huang2 zhong1 wu3 。
- shuang1 ti2 ru4 tian1 qu2 ， xian1 wo3 cheng2 yuan3 bu4 。
- suo3 xing4 shi2 cong2 rong2 ， yi2 xiao4 huo4 xiang1 yu4 。
- jun1 jin1 chi2 shi3 jie2 ， hu1 ci3 jie4 tu2 yu4 。
- fen1 mei4 gu4 liang2 ku3 ， yu2 huai2 shang4 neng2 bu4 。
- bei3 fang1 an4 lu3 ma3 ， jun1 xiang1 qin2 yuan3 lü4 。
- zheng4 dang1 shou1 qi3 zi3 ， liu2 zuo4 miao4 tang2 zhu4 。
- he2 wei2 shi3 wu2 zi3 ， qian1 li3 zhi4 cai2 fu4 。
- cang1 bi4 bai2 lu4 pi2 ， si4 yi4 shi1 suo3 cuo4 。
- jun1 ru2 yu4 hu2 bing1 ， tou4 li3 wu2 zi3 wu1 。
- qing1 shi1 jin4 dao4 yao4 ， rong2 yi4 bu4 ken3 tu3 。
- ren2 wu1 cun4 guan3 zhong1 ， shi2 jian4 ban1 yi2 lu4 。
- qi2 ru2 ji4 ju4 shou3 ， miao4 min3 nan2 xi1 shu1 。
- dao1 xing2 wei4 qing1 fa1 ， qian1 niu2 yi3 shen2 bu4 。
- shi3 tu2 zhong1 xing1 ye4 ， wu2 zhi1 you3 yu2 yu4 。
- wu2 nai3 shang4 liu2 shi4 ， pi2 hu3 xi1 tun2 ju4 。
- san1 jun1 tang3 bu4 bao3 ， nan2 yi3 ze2 jian1 shu4 。
- qian1 jin1 ri4 zhi4 zhi1 ， you4 ju4 min2 sheng1 du4 。
- liao2 fan2 xiao4 tan2 qing3 ， fei1 jun1 ke3 shui2 fu4 。
- chang2 jiang1 ba1 yue4 feng1 ， fan1 bao3 zhou1 ji2 ju4 。
- jie2 shu4 chi2 xing2 li0 ， gong1 ming2 jie4 chi2 mu4 。
- ru2 wen2 yu4 zhang1 bei3 ， xia4 jie1 wu3 chang1 du4 。
- gong1 yu2 yi4 zun1 jiu3 ， shi2 ke3 dui4 qin1 gu4 。
- shu2 yu3 hong2 chen2 zhong1 ， lun2 ti2 ri4 chi2 wu4 。
- jie1 yu2 pu2 liu3 zi1 ， ling3 fa4 yi3 chui2 su4 。
- shuang1 xi1 you3 xiao3 yuan2 ， qing1 liu2 suo3 yan1 wu4 。
- nian2 lai2 zhen3 bian1 meng4 ， he2 yan3 jian4 ou1 lu4 。
- yan1 kan1 jiu3 lao2 yi4 ， duan3 dou4 cheng2 lian4 gu4 。
- bu2 dai4 xiang1 tai4 zhu2 ， fu2 bei4 xing2 yi4 qu4 。
- jin1 zi1 huai2 bie2 hen4 ， mi4 zuo4 bu4 neng2 su4 。
- jiu3 lan2 ke3 wu2 yan2 ， jun1 xing2 yi3 cheng1 ju4 。

## 注释

## 译文

## 赏析
