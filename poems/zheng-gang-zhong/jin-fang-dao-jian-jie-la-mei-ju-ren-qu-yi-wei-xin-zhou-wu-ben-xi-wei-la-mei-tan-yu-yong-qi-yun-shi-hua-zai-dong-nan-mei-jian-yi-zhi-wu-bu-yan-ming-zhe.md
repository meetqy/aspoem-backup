---
id: zheng-gang-zhong-jin-fang-dao-jian-jie-la-mei-ju-ren-qu-yi-wei-xin-zhou-wu-ben-xi-wei-la-mei-tan-yu-yong-qi-yun-shi-hua-zai-dong-nan-mei-jian-yi-zhi-wu-bu-yan-ming-zhe
title: 金房道間皆蠟梅居人取以爲薪周務本戲爲蠟梅歎予用其韻是花在東南每見一枝無不眼明者
titlePinyin: jin1 fang2 dao4 jian4 jie1 la4 mei2 ju1 ren2 qu3 yi3 wei2 xin1 zhou1 wu4 ben3 xi4 wei2 la4 mei2 tan4 yu3 yong4 qi2 yun4 shi4 hua1 zai4 dong1 nan2 mei3 jian4 yi4 zhi1 wu2 bu4 yan3 ming2 zhe3
titleSlug: jin-fang-dao-jian-jie-la-mei-ju-ren-qu-yi-wei-xin-zhou-wu-ben-xi-wei-la-mei-tan-yu-yong-qi-yun-shi-hua-zai-dong-nan-mei-jian-yi-zhi-wu-bu-yan-ming-zhe
author: 鄭剛中
authorPinyin: zheng4 gang1 zhong1
authorSlug: zheng-gang-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 邉城草木枯，散漫惟蠟梅。
- 花蜂不成蜜，深黄吐春回。
- 如行沙礫中，眼明見瓊瑰。
- 初謂此邦人，推爲百世魁。
- 文房與幽室，佳處定使陪。
- 羞死蒺藜類，屏置山墻隈。
- 事有大不然，驚吁謾徘徊。
- 頑夫所樵採，八九皆梅材。
- 餘芳随束薪，日赴煙與埃。
- 曲突幾家火，靈根萬花灰。
- 我欲從化工，緩語搖頬腮。
- 天涯有清客，不善爲身媒。
- 鮮鮮犯霜露，旦旦斤斧摧。
- 寧若橘變枳，甘心擯長淮。
- 今渠負幽姿，風韻元不頹。
- 胡爲雜榛棘，僅與樗櫟偕。
- 謂工爲垂手，毋令識者哀。

## 拼音

- bian1 cheng2 cao3 mu4 ku1 ， san3 man4 wei2 la4 mei2 。
- hua1 feng1 bu4 cheng2 mi4 ， shen1 huang2 tu3 chun1 hui2 。
- ru2 xing2 sha1 li4 zhong1 ， yan3 ming2 jian4 qiong2 gui1 。
- chu1 wei4 ci3 bang1 ren2 ， tui1 wei2 bai3 shi4 kui2 。
- wen2 fang2 yu3 you1 shi4 ， jia1 chu3 ding4 shi3 pei2 。
- xiu1 si3 ji2 li2 lei4 ， ping2 zhi4 shan1 qiang2 wei1 。
- shi4 you3 da4 bu4 ran2 ， jing1 xu1 man2 pai2 huai2 。
- wan2 fu1 suo3 qiao2 cai3 ， ba1 jiu3 jie1 mei2 cai2 。
- yu2 fang1 sui2 shu4 xin1 ， ri4 fu4 yan1 yu3 ai1 。
- qu3 tu1 ji1 jia1 huo3 ， ling2 gen1 wan4 hua1 hui1 。
- wo3 yu4 cong2 hua4 gong1 ， huan3 yu3 yao2 jia2 sai1 。
- tian1 ya2 you3 qing1 ke4 ， bu2 shan4 wei2 shen1 mei2 。
- xian1 xian1 fan4 shuang1 lu4 ， dan4 dan4 jin1 fu3 cui1 。
- ning2 ruo4 ju2 bian4 zhi3 ， gan1 xin1 bin4 chang2 huai2 。
- jin1 qu2 fu4 you1 zi1 ， feng1 yun4 yuan2 bu4 tui2 。
- hu2 wei2 za2 zhen1 ji2 ， jin3 yu3 chu1 li4 xie2 。
- wei4 gong1 wei2 chui2 shou3 ， wu2 ling4 shi2 zhe3 ai1 。

## 注释

## 译文

## 赏析
