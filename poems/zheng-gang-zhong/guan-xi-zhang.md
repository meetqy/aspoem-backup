---
id: zheng-gang-zhong-guan-xi-zhang
title: 觀溪漲
titlePinyin: guan1 xi1 zhang3
titleSlug: guan-xi-zhang
author: 鄭剛中
authorPinyin: zheng4 gang1 zhong1
authorSlug: zheng-gang-zhong
dynasty: 宋
dynastyPinyin: song4
dynastySlug: song
tags: []
---

## 正文

- 入夏天不雨，溪流僅成派。
- 一夜漲梅霖，拍岸輒澎湃。
- 衝犯無隄防，奔騰起湍瀨。
- 鷗鷺驚以翔，蝦魚鼓而快。
- 聒耳如殷雷，聲勢殊未怪。
- 曉風吹亂雲，日出陰氣退。
- 所謂暴集者，縈紆已如带。
- 浩浩北海若，遐想見尊大。
- 溟漠函萬象，吞吐容百怪。
- 小哉此溪流，其涸可立待。
- 是以古君子，德量戒褊隘。

## 拼音

- ru4 xia4 tian1 bu4 yu3 ， xi1 liu2 jin3 cheng2 pai4 。
- yi2 ye4 zhang3 mei2 lin2 ， pai1 an4 zhe2 peng2 pai4 。
- chong1 fan4 wu2 di1 fang2 ， ben1 teng2 qi3 tuan1 lai4 。
- ou1 lu4 jing1 yi3 xiang2 ， xia1 yu2 gu3 er2 kuai4 。
- guo1 er3 ru2 yin1 lei2 ， sheng1 shi4 shu1 wei4 guai4 。
- xiao3 feng1 chui1 luan4 yun2 ， ri4 chu1 yin1 qi4 tui4 。
- suo3 wei4 bao4 ji2 zhe3 ， ying2 yu1 yi3 ru2 dai4 。
- hao4 hao4 bei3 hai3 ruo4 ， xia2 xiang3 jian4 zun1 da4 。
- ming2 mo4 han2 wan4 xiang4 ， tun1 tu3 rong2 bai3 guai4 。
- xiao3 zai1 ci3 xi1 liu2 ， qi2 he2 ke3 li4 dai4 。
- shi4 yi3 gu3 jun1 zi3 ， de2 liang2 jie4 bian3 ai4 。

## 注释

## 译文

## 赏析
