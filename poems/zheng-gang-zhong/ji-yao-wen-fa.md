---
id: zheng-gang-zhong-ji-yao-wen-fa
title: 寄姚文發
titlePinyin: ji4 yao2 wen2 fa1
titleSlug: ji-yao-wen-fa
author: 鄭剛中
authorPinyin: zheng4 gang1 zhong1
authorSlug: zheng-gang-zhong
dynasty: 宋
dynastyPinyin: song4
dynastySlug: song
tags: []
---

## 正文

- 芳蓀小綉肩相拍，拍初同作江湖客。
- 夢裏春風三十年，青銅照我頭都白。
- 與公常日話瀟湘，恨不此身生兩翼。
- 何如附驥得千里，再此搜尋舊踪跡。
- 荷公覩物能我念，小字密書盈一尺。
- 報言扶膝所經由，興廢存亡皆歷歷。
- 吾家甘棠人所憐，今不見鸞空枳棘。
- 至如叙述所知友，但若前生略相識。
- 恍然沈痛念平生，讀盡寄書清淚滴。
- 自嗟顦悴百憂身，慘慘中腸常感激。
- 去年邂逅見中都，我正蹶蹄遭棄斥。
- 相隨扶病出幽巷，買酒歸來款顔色。
- 懷書亦復清渡灞，從此參商遠暌隔。
- 公今館置得賢府，厚禮温顔同古昔。
- 車魚足意長鋏閑，越聲不用思莊舄。
- 果能援筆賦鸚鵡，自可使人皆辟易。
- 他時依倚就聲價，疏蹻何由不離釋。
- 惟予投置奥渫中，轉轉窮愁滿胸臆。
- 春蠶未繭官督之，捋穗輸租瓶盎窄。
- 誓将斸治十畝園，竹徑柴門閉聲寂。
- 聲名雖不暫羶香，不願埋頭如李赤。
- 爲公書此報東風，一夜楓林關塞黑。

## 拼音

- fang1 sun1 xiao3 xiu4 jian1 xiang1 pai1 ， pai1 chu1 tong2 zuo4 jiang1 hu2 ke4 。
- meng4 li3 chun1 feng1 san1 shi2 nian2 ， qing1 tong2 zhao4 wo3 tou2 dou1 bai2 。
- yu3 gong1 chang2 ri4 hua4 xiao1 xiang1 ， hen4 bu4 ci3 shen1 sheng1 liang3 yi4 。
- he2 ru2 fu4 ji4 de2 qian1 li3 ， zai4 ci3 sou1 xun2 jiu4 zong1 ji4 。
- he2 gong1 du3 wu4 neng2 wo3 nian4 ， xiao3 zi4 mi4 shu1 ying2 yi4 chi3 。
- bao4 yan2 fu2 xi1 suo3 jing1 you2 ， xing1 fei4 cun2 wang2 jie1 li4 li4 。
- wu2 jia1 gan1 tang2 ren2 suo3 lian2 ， jin1 bu2 jian4 luan2 kong1 zhi3 ji2 。
- zhi4 ru2 xu4 shu4 suo3 zhi1 you3 ， dan4 ruo4 qian2 sheng1 lüe4 xiang1 shi2 。
- huang3 ran2 shen3 tong4 nian4 ping2 sheng1 ， du2 jin4 ji4 shu1 qing1 lei4 di1 。
- zi4 jie1 qiao2 cui4 bai3 you1 shen1 ， can3 can3 zhong1 chang2 chang2 gan3 ji1 。
- qu4 nian2 xie4 hou4 jian4 zhong1 du1 ， wo3 zheng4 jue3 ti2 zao1 qi4 chi4 。
- xiang1 sui2 fu2 bing4 chu1 you1 xiang4 ， mai3 jiu3 gui1 lai2 kuan3 yan2 se4 。
- huai2 shu1 yi4 fu4 qing1 du4 ba4 ， cong2 ci3 can1 shang1 yuan3 kui2 ge2 。
- gong1 jin1 guan3 zhi4 de2 xian2 fu3 ， hou4 li3 wen1 yan2 tong2 gu3 xi1 。
- ju1 yu2 zu2 yi4 chang2 jia2 xian2 ， yue4 sheng1 bu2 yong4 si1 zhuang1 xi4 。
- guo3 neng2 yuan2 bi3 fu4 ying1 wu3 ， zi4 ke3 shi3 ren2 jie1 pi4 yi4 。
- ta1 shi2 yi1 yi3 jiu4 sheng1 jia4 ， shu1 qiao1 he2 you2 bu4 li2 shi4 。
- wei2 yu3 tou2 zhi4 ao4 xie4 zhong1 ， zhuan3 zhuan3 qiong2 chou2 man3 xiong1 yi4 。
- chun1 can2 wei4 jian3 guan1 du1 zhi1 ， lü3 sui4 shu1 zu1 ping2 ang4 zhai3 。
- shi4 jiang1 zhu2 zhi4 shi2 mu3 yuan2 ， zhu2 jing4 chai2 men2 bi4 sheng1 ji4 。
- sheng1 ming2 sui1 bu2 zan4 shan1 xiang1 ， bu2 yuan4 mai2 tou2 ru2 li3 chi4 。
- wei2 gong1 shu1 ci3 bao4 dong1 feng1 ， yi2 ye4 feng1 lin2 guan1 sai1 hei1 。

## 注释

## 译文

## 赏析
