---
id: zheng-gang-zhong-huang-hui-zheng-yi-shi-chang-pu-yi-ben-xiang-yi-shi-yuan-er-cang-xiao-qiao-shu-shi-da-lu-yu-feng-chao-wu-yi-you-lei-lian-fang-qiao-zhong-jie-chang-pu-di-ye-shi-sheng-hai-pang-su-hao-yang-du-yun
title: 黄彙征以石菖蒲一本相遺石圎而蒼小竅數十大率與蜂窼無異又類蓮房竅中皆菖蒲地也石生海旁俗號羊肚云
titlePinyin: huang2 hui4 zheng1 yi3 shi2 chang1 pu2 yi4 ben3 xiang4 yi2 shi2 yuan2 er2 cang1 xiao3 qiao4 shu4 shi2 da4 lü4 yu3 feng1 chao1 wu2 yi4 you4 lei4 lian2 fang2 qiao4 zhong1 jie1 chang1 pu2 di4 ye3 shi2 sheng1 hai3 pang2 su2 hao4 yang2 du3 yun2
titleSlug: huang-hui-zheng-yi-shi-chang-pu-yi-ben-xiang-yi-shi-yuan-er-cang-xiao-qiao-shu-shi-da-lu-yu-feng-chao-wu-yi-you-lei-lian-fang-qiao-zhong-jie-chang-pu-di-ye-shi-sheng-hai-pang-su-hao-yang-du-yun
author: 鄭剛中
authorPinyin: zheng4 gang1 zhong1
authorSlug: zheng-gang-zhong
dynasty: 宋
dynastyPinyin: song4
dynastySlug: song
tags: []
---

## 正文

- 細腰結垂窼，藏精事生育。
- 兒已傅翼飛，孤懸尚憑屋。
- 水仙脫霓裳，美實青如簇。
- 實盡秋房枯，衆竅存虚目。
- 何人得二物，妙手夸神速。
- 摩搓小變之，形在質爲玉。
- 徐拾菖蒲子，小大量其腹。
- 一種一根青，有地皆充足。
- 浸以西山泉，秀色遂可掬。
- 使我讀書舍，凉意無三伏。
- 常若菰蔣中，静看江湖綠。
- 奉貺宜有詩，所愧詩篇俗。

## 拼音

- xi4 yao1 jie2 chui2 chao1 ， cang2 jing1 shi4 sheng1 yu4 。
- er2 yi3 fu4 yi4 fei1 ， gu1 xuan2 shang4 ping2 wu1 。
- shui3 xian1 tuo1 ni2 chang2 ， mei3 shi2 qing1 ru2 cu4 。
- shi2 jin4 qiu1 fang2 ku1 ， zhong4 qiao4 cun2 xu1 mu4 。
- he2 ren2 de2 er4 wu4 ， miao4 shou3 kua1 shen2 su4 。
- mo2 cuo1 xiao3 bian4 zhi1 ， xing2 zai4 zhi4 wei2 yu4 。
- xu2 shi2 chang1 pu2 zi3 ， xiao3 da4 liang4 qi2 fu4 。
- yi4 zhong3 yi4 gen1 qing1 ， you3 di4 jie1 chong1 zu2 。
- jin4 yi3 xi1 shan1 quan2 ， xiu4 se4 sui4 ke3 ju1 。
- shi3 wo3 du2 shu1 she4 ， liang2 yi4 wu2 san1 fu2 。
- chang2 ruo4 gu1 jiang3 zhong1 ， jing4 kan4 jiang1 hu2 lü4 。
- feng4 kuang4 yi2 you3 shi1 ， suo3 kui4 shi1 pian1 su2 。

## 注释

## 译文

## 赏析
