---
id: zheng-gang-zhong-mi-jin
title: 米盡
titlePinyin: mi3 jin4
titleSlug: mi-jin
author: 鄭剛中
authorPinyin: zheng4 gang1 zhong1
authorSlug: zheng-gang-zhong
dynasty: 宋
dynastyPinyin: song4
dynastySlug: song
tags: []
---

## 正文

- 米賤今年不論錢，雀鼠饜飫人留殘。
- 青蚨不過百枚去，可得明珠一斗還。
- 其如客寄已淹久，羞澀囊中無可看。
- 今朝欲寫魯公帖，四顧門外將誰干。
- 經營薄少置廚舍，呼童告使知艱難。
- 從今且作淖糜計，雜以山芋供兩盤。
- 嗟予是身亦老矣，造物未置饑與寒。
- 何當甑炊七寸粳，飯香及處皆同餐。

## 拼音

- mi3 jian4 jin1 nian2 bu2 lun4 qian2 ， que4 shu3 yan4 yu4 ren2 liu2 can2 。
- qing1 fu2 bu2 guo4 bai3 mei2 qu4 ， ke3 de2 ming2 zhu1 yi4 dou3 huan2 。
- qi2 ru2 ke4 ji4 yi3 yan1 jiu3 ， xiu1 se4 nang2 zhong1 wu2 ke3 kan4 。
- jin1 zhao1 yu4 xie3 lu3 gong1 tie1 ， si4 gu4 men2 wai4 jiang1 shui2 gan1 。
- jing1 ying2 bao2 shao3 zhi4 chu2 she4 ， hu1 tong2 gao4 shi3 zhi1 jian1 nan2 。
- cong2 jin1 qie3 zuo4 nao4 mi2 ji4 ， za2 yi3 shan1 yu4 gong4 liang3 pan2 。
- jie1 yu3 shi4 shen1 yi4 lao3 yi3 ， zao4 wu4 wei4 zhi4 ji1 yu3 han2 。
- he2 dang1 zeng4 chui1 qi1 cun4 jing1 ， fan4 xiang1 ji2 chu3 jie1 tong2 can1 。

## 注释

## 译文

## 赏析
