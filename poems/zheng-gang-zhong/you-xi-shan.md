---
id: zheng-gang-zhong-you-xi-shan
title: 遊西山
titlePinyin: you2 xi1 shan1
titleSlug: you-xi-shan
author: 鄭剛中
authorPinyin: zheng4 gang1 zhong1
authorSlug: zheng-gang-zhong
dynasty: 宋
dynastyPinyin: song4
dynastySlug: song
tags: []
---

## 正文

- 我来西江邊，兀坐閲寒暑。
- 水外有嘉處，欲往興輙阻。
- 昨朝主人閑，聫轡臨洲渚。
- 開船入江雲，絕渡不須櫓。
- 杖策徑登岸，騎從單可數。
- 松杉生好風，導我綠陰舞。
- 迎門野僧疏，對佛香爐古。
- 峻上百級棧，竹屋亂撐拄。
- 旁道得小徑，窈窕通深塢。
- 石蘚布青錢，巖泉迸飛乳。
- 幽蘭隱髙人，孤芳秀寒女。
- 樹静忽啼猿，林密疑藏虎。
- 春半果如秋，空翠元無雨。
- 蒼崖隔桃花，不可至其所。
- 但聽葉間禽，似與秦人語。
- 不會武陵溪，端的在何許。
- 徘徊聳心骨，感歎就尊俎。
- 麴糵驅我醉，豈復更爾汝。
- 一笑諧真懽，萬事落塵土。
- 謂已脫囚拘，夭矯升洞府。
- 顧兹懽與適，天暫慰孤旅。
- 此身當有累，未是得輕舉。
- 驪駒已載歌，蘭棹倚前浦。
- 中流望林泉，隔岸聞簫鼓。
- 上馬向柴扃，山際玉鈎吐。

## 拼音

- wo3 lai2 xi1 jiang1 bian1 ， wu4 zuo4 yue4 han2 shu3 。
- shui3 wai4 you3 jia1 chu3 ， yu4 wang3 xing1 zhe2 zu3 。
- zuo2 chao2 zhu3 ren2 xian2 ， lian2 pei4 lin2 zhou1 zhu3 。
- kai1 chuan2 ru4 jiang1 yun2 ， jue2 du4 bu4 xu1 lu3 。
- zhang4 ce4 jing4 deng1 an4 ， qi2 cong2 dan1 ke3 shu4 。
- song1 shan1 sheng1 hao3 feng1 ， dao3 wo3 lü4 yin1 wu3 。
- ying2 men2 ye3 seng1 shu1 ， dui4 fo2 xiang1 lu2 gu3 。
- jun4 shang4 bai3 ji2 zhan4 ， zhu2 wu1 luan4 cheng1 zhu3 。
- pang2 dao4 de2 xiao3 jing4 ， yao3 tiao3 tong1 shen1 wu4 。
- shi2 xian3 bu4 qing1 qian2 ， yan2 quan2 beng4 fei1 ru3 。
- you1 lan2 yin3 gao1 ren2 ， gu1 fang1 xiu4 han2 nü3 。
- shu4 jing4 hu1 ti2 yuan2 ， lin2 mi4 yi2 cang2 hu3 。
- chun1 ban4 guo3 ru2 qiu1 ， kong1 cui4 yuan2 wu2 yu3 。
- cang1 ya2 ge2 tao2 hua1 ， bu4 ke3 zhi4 qi2 suo3 。
- dan4 ting1 ye4 jian4 qin2 ， si4 yu3 qin2 ren2 yu3 。
- bu2 hui4 wu3 ling2 xi1 ， duan1 di4 zai4 he2 xu1 。
- pai2 huai2 song3 xin1 gu3 ， gan3 tan4 jiu4 zun1 zu3 。
- qu1 nie4 qu1 wo3 zui4 ， qi3 fu4 geng4 er3 ru3 。
- yi2 xiao4 xie2 zhen1 huan1 ， wan4 shi4 luo4 chen2 tu3 。
- wei4 yi3 tuo1 qiu2 ju1 ， yao1 jiao3 sheng1 dong4 fu3 。
- gu4 zi1 huan1 yu3 shi4 ， tian1 zan4 wei4 gu1 lü3 。
- ci3 shen1 dang1 you3 lei4 ， wei4 shi4 de2 qing1 ju3 。
- li2 ju1 yi3 zai4 ge1 ， lan2 zhao4 yi3 qian2 pu3 。
- zhong1 liu2 wang4 lin2 quan2 ， ge2 an4 wen2 xiao1 gu3 。
- shang4 ma3 xiang4 chai2 jiong1 ， shan1 ji4 yu4 gou1 tu3 。

## 注释

## 译文

## 赏析
