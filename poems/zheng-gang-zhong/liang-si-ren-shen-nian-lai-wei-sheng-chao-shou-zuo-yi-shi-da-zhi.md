---
id: zheng-gang-zhong-liang-si-ren-shen-nian-lai-wei-sheng-chao-shou-zuo-yi-shi-da-zhi
title: 良嗣壬申年来爲生朝壽作一詩答之
titlePinyin: liang2 si4 ren2 shen1 nian2 lai2 wei2 sheng1 chao2 shou4 zuo4 yi4 shi1 da2 zhi1
titleSlug: liang-si-ren-shen-nian-lai-wei-sheng-chao-shou-zuo-yi-shi-da-zhi
author: 鄭剛中
authorPinyin: zheng4 gang1 zhong1
authorSlug: zheng-gang-zhong
dynasty: 宋
dynastyPinyin: song4
dynastySlug: song
tags: []
---

## 正文

- 惟吾始生朝，汝祖五十八。
- 甫及賈誼少，祖易大夫簀。
- 懷綳至不天，能有幾歲月。
- 不得著斑衣，惨惨意常缺。
- 吾如汝祖年，汝已雙髻茁。
- 似我蒲伏歲，汝方事紳笏。
- 我更得祖壽，尚有十年活。
- 汝之事親日，加我一陪闊。
- 其如父與子，灾福勢相軋。
- 災勝福力微，萬罪如箭發。
- 向非天地恩，誰肉兩軀骨。
- 後效皆渺茫，前愆正磨刮。
- 今茲各天涯，瘴水東西隔。
- 汝作飛雲感，我類寸腸割。
- 天之加汝者，如與復如奪。
- 每見榴花紅，爲汝惜時節。
- 手持祝生香，自向爐中熱。
- 但願早團欒，盤餐共粗糲。
- 將此離别數，造物爲除豁。
- 小寬寒暑期，未作枯木折。

## 拼音

- wei2 wu2 shi3 sheng1 chao2 ， ru3 zu3 wu3 shi2 ba1 。
- fu3 ji2 jia3 yi4 shao3 ， zu3 yi4 dai4 fu0 ze2 。
- huai2 beng4 zhi4 bu4 tian1 ， neng2 you3 ji1 sui4 yue4 。
- bu4 de2 zhu4 ban1 yi1 ， can3 can3 yi4 chang2 que1 。
- wu2 ru2 ru3 zu3 nian2 ， ru3 yi3 shuang1 ji4 zhuo2 。
- si4 wo3 pu2 fu2 sui4 ， ru3 fang1 shi4 shen1 hu4 。
- wo3 geng4 de2 zu3 shou4 ， shang4 you3 shi2 nian2 huo2 。
- ru3 zhi1 shi4 qin1 ri4 ， jia1 wo3 yi4 pei2 kuo4 。
- qi2 ru2 fu4 yu3 zi3 ， zai1 fu2 shi4 xiang1 ya4 。
- zai1 sheng4 fu2 li4 wei1 ， wan4 zui4 ru2 jian4 fa1 。
- xiang4 fei1 tian1 di4 en1 ， shui2 rou4 liang3 qu1 gu3 。
- hou4 xiao4 jie1 miao3 mang2 ， qian2 qian1 zheng4 mo2 gua1 。
- jin1 zi1 ge4 tian1 ya2 ， zhang4 shui3 dong1 xi1 ge2 。
- ru3 zuo4 fei1 yun2 gan3 ， wo3 lei4 cun4 chang2 ge1 。
- tian1 zhi1 jia1 ru3 zhe3 ， ru2 yu3 fu4 ru2 duo2 。
- mei3 jian4 liu2 hua1 hong2 ， wei2 ru3 xi1 shi2 jie2 。
- shou3 chi2 zhu4 sheng1 xiang1 ， zi4 xiang4 lu2 zhong1 re4 。
- dan4 yuan4 zao3 tuan2 luan2 ， pan2 can1 gong4 cu1 li4 。
- jiang1 ci3 li2 bie2 shu4 ， zao4 wu4 wei2 chu2 huo1 。
- xiao3 kuan1 han2 shu3 qi1 ， wei4 zuo4 ku1 mu4 zhe2 。

## 注释

## 译文

## 赏析
