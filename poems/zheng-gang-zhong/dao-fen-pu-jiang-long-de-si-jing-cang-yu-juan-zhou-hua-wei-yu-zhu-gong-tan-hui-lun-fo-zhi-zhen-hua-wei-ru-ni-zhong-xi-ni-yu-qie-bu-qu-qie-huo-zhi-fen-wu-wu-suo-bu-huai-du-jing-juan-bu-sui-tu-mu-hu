---
id: zheng-gang-zhong-dao-fen-pu-jiang-long-de-si-jing-cang-yu-juan-zhou-hua-wei-yu-zhu-gong-tan-hui-lun-fo-zhi-zhen-hua-wei-ru-ni-zhong-xi-ni-yu-qie-bu-qu-qie-huo-zhi-fen-wu-wu-suo-bu-huai-du-jing-juan-bu-sui-tu-mu-hui-jin-zhe-li-gu-zhuo-ran-qi-si-duo-tan-yin-xi-wei-yi-shi-ran-bu-ke-yi-fu-si-seng-ye
title: 盜焚浦江龍德寺經藏與卷軸化爲玉諸公談禈論佛指真畫僞如泥中洗泥余竊不取且火之焚物無所不壞獨經卷不隨土木灰燼者理固灼然豈俟多談因戲爲一詩然不可以付寺僧也
titlePinyin: dao4 fen2 pu3 jiang1 long2 de2 si4 jing1 cang2 yu3 juan4 zhou2 hua4 wei2 yu4 zhu1 gong1 tan2 hui1 lun4 fo2 zhi3 zhen1 hua4 wei3 ru2 ni2 zhong1 xi3 ni2 yu2 qie4 bu4 qu3 qie3 huo3 zhi1 fen2 wu4 wu2 suo3 bu2 huai4 du2 jing1 juan4 bu4 sui2 tu3 mu4 hui1 jin4 zhe3 li3 gu4 zhuo2 ran2 qi3 si4 duo1 tan2 yin1 xi4 wei2 yi4 shi1 ran2 bu4 ke3 yi3 fu4 si4 seng1 ye3
titleSlug: dao-fen-pu-jiang-long-de-si-jing-cang-yu-juan-zhou-hua-wei-yu-zhu-gong-tan-hui-lun-fo-zhi-zhen-hua-wei-ru-ni-zhong-xi-ni-yu-qie-bu-qu-qie-huo-zhi-fen-wu-wu-suo-bu-huai-du-jing-juan-bu-sui-tu-mu-hui-jin-zhe-li-gu-zhuo-ran-qi-si-duo-tan-yin-xi-wei-yi-shi-ran-bu-ke-yi-fu-si-seng-ye
author: 鄭剛中
authorPinyin: zheng4 gang1 zhong1
authorSlug: zheng-gang-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 盜火阿蘭若，一燎無餘屋。
- 獨此龍宫書，入火變爲玉。
- 琤然斷甓中，幖帙猶可目。
- 衆謂有哲匠，秘願發心腹。
- 提斧入崑山，雕鐫作奇福。
- 不然紙墨灰，委地安可觸。
- 或謂刻楮者，一葉尚難速。
- 誰能俄頃間，就此千萬軸。
- 吾聞一切法，萬物皆具足。
- 法存形豈忘，法壞形乃覆。
- 彼既自斷壞，智者莫能續。
- 是書佛所傳，法性妙含蓄。
- 無盡如虚空，生滅自興伏。
- 貞嘗無動搖，堅固莫摧辱。
- 文字遂因依，清凉逼炎酷。
- 吾又稽儒書，如彼莊周屬。
- 亦謂忠信人，水火不能毒。
- 矧此微妙語，天人共歸宿。
- 豈容輕破壞，一槩隨土木。
- 想當妖焰燃，人驚鬼神哭。
- 烟消火力寒，撥灰開韞匵。
- 告爾緇衣流，營修愈宜篤。
- 當求琅玕類，刳以函其牘。
- 勿謂字畫泯，不可事觀讀。
- 目擊道猶存，况復具輪轂。

## 拼音

- dao4 huo3 a1 lan2 ruo4 ， yi4 liao2 wu2 yu2 wu1 。
- du2 ci3 long2 gong1 shu1 ， ru4 huo3 bian4 wei2 yu4 。
- cheng1 ran2 duan4 pi4 zhong1 ， biao1 zhi4 you2 ke3 mu4 。
- zhong4 wei4 you3 zhe2 jiang4 ， mi4 yuan4 fa1 xin1 fu4 。
- ti2 fu3 ru4 kun1 shan1 ， diao1 juan1 zuo4 qi2 fu2 。
- bu4 ran2 zhi3 mo4 hui1 ， wei3 di4 an1 ke3 chu4 。
- huo4 wei4 ke4 chu3 zhe3 ， yi2 ye4 shang4 nan2 su4 。
- shui2 neng2 e2 qing3 jian4 ， jiu4 ci3 qian1 wan4 zhou2 。
- wu2 wen2 yi2 qie4 fa3 ， wan4 wu4 jie1 ju4 zu2 。
- fa3 cun2 xing2 qi3 wang4 ， fa3 huai4 xing2 nai3 fu4 。
- bi3 ji4 zi4 duan4 huai4 ， zhi4 zhe3 mo4 neng2 xu4 。
- shi4 shu1 fo2 suo3 chuan2 ， fa3 xing4 miao4 han2 xu4 。
- wu2 jin4 ru2 xu1 kong1 ， sheng1 mie4 zi4 xing1 fu2 。
- zhen1 chang2 wu2 dong4 yao2 ， jian1 gu4 mo4 cui1 ru3 。
- wen2 zi4 sui4 yin1 yi1 ， qing1 liang2 bi1 yan2 ku4 。
- wu2 you4 ji1 ru2 shu1 ， ru2 bi3 zhuang1 zhou1 shu3 。
- yi4 wei4 zhong1 xin4 ren2 ， shui3 huo3 bu4 neng2 du2 。
- shen3 ci3 wei1 miao4 yu3 ， tian1 ren2 gong4 gui1 su4 。
- qi3 rong2 qing1 po4 huai4 ， yi2 gai4 sui2 tu3 mu4 。
- xiang3 dang1 yao1 yan4 ran2 ， ren2 jing1 gui3 shen2 ku1 。
- yan1 xiao1 huo3 li4 han2 ， bo1 hui1 kai1 yun4 du2 。
- gao4 er3 zi1 yi1 liu2 ， ying2 xiu1 yu4 yi2 du3 。
- dang1 qiu2 lang2 gan1 lei4 ， ku1 yi3 han2 qi2 du2 。
- wu4 wei4 zi4 hua4 min3 ， bu4 ke3 shi4 guan1 du2 。
- mu4 ji1 dao4 you2 cun2 ， kuang4 fu4 ju4 lun2 gu3 。

## 注释

## 译文

## 赏析
