---
id: zheng-gang-zhong-dao-zhe-liao-cheng-ren-wei-shu-e-ni-cheng-yi-shi
title: 道者寮成人爲書額擬成一詩
titlePinyin: dao4 zhe3 liao2 cheng2 ren2 wei2 shu1 e2 ni3 cheng2 yi4 shi1
titleSlug: dao-zhe-liao-cheng-ren-wei-shu-e-ni-cheng-yi-shi
author: 鄭剛中
authorPinyin: zheng4 gang1 zhong1
authorSlug: zheng-gang-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 寮額髙懸太守書，方盤炯炯連三珠。
- 唐賢正筆久寥落，忽此相遇南海隅。
- 是寮今雖茅草新，原是東鄰寒士居。
- 士貧更在玉川上，三間破盡四壁無。
- 我借得之稍營葺，灑掃共費十日餘。
- 竹窗掛處青山入，水色坐照髪與膚。
- 焚香下簾百念静，雖未得道道不殊。
- 假道爲名亦道者，竊復慕道名豈虚。
- 風流閑暇兩轓朱，筆含墨光能卷舒。
- 醺酣爲我小飛動，到紙先有神鬼扶。
- 我身漂零秋葉孤，短景日就桑榆枯。
- 願憑大刻消百癘，呼吸瘴霧同醍醐。

## 拼音

- liao2 e2 gao1 xuan2 tai4 shou3 shu1 ， fang1 pan2 jiong3 jiong3 lian2 san1 zhu1 。
- tang2 xian2 zheng4 bi3 jiu3 liao2 luo4 ， hu1 ci3 xiang1 yu4 nan2 hai3 yu2 。
- shi4 liao2 jin1 sui1 mao2 cao3 xin1 ， yuan2 shi4 dong1 lin2 han2 shi4 ju1 。
- shi4 pin2 geng4 zai4 yu4 chuan1 shang4 ， san1 jian4 po4 jin4 si4 bi4 wu2 。
- wo3 jie4 de2 zhi1 shao1 ying2 qi4 ， sa3 sao3 gong4 fei4 shi2 ri4 yu2 。
- zhu2 chuang1 gua4 chu3 qing1 shan1 ru4 ， shui3 se4 zuo4 zhao4 fa4 yu3 fu1 。
- fen2 xiang1 xia4 lian2 bai3 nian4 jing4 ， sui1 wei4 de2 dao4 dao4 bu4 shu1 。
- jia3 dao4 wei2 ming2 yi4 dao4 zhe3 ， qie4 fu4 mu4 dao4 ming2 qi3 xu1 。
- feng1 liu2 xian2 xia2 liang3 fan1 zhu1 ， bi3 han2 mo4 guang1 neng2 juan3 shu1 。
- xun1 han1 wei2 wo3 xiao3 fei1 dong4 ， dao4 zhi3 xian1 you3 shen2 gui3 fu2 。
- wo3 shen1 piao1 ling2 qiu1 ye4 gu1 ， duan3 jing3 ri4 jiu4 sang1 yu2 ku1 。
- yuan4 ping2 da4 ke4 xiao1 bai3 li4 ， hu1 xi1 zhang4 wu4 tong2 ti2 hu2 。

## 注释

## 译文

## 赏析
