---
id: zheng-gang-zhong-mei-nian-jia-niang-liu-yi-qi-yi-feng-he-yuan-zhang-jin-nian-chi-wang-zhe-zhe-suan-huang-bu-ke-yin-zai-yi-er-zun-shu-guo-reng-wei-ci-shi-yun
title: 每年家釀留一器以奉何元章今年持往者輒酸黄不可飲再以二尊贖過仍爲此詩云
titlePinyin: mei3 nian2 jia1 niang4 liu2 yi2 qi4 yi3 feng4 he2 yuan2 zhang1 jin1 nian2 chi2 wang3 zhe3 zhe2 suan1 huang2 bu4 ke3 yin3 zai4 yi3 er4 zun1 shu2 guo4 reng2 wei2 ci3 shi1 yun2
titleSlug: mei-nian-jia-niang-liu-yi-qi-yi-feng-he-yuan-zhang-jin-nian-chi-wang-zhe-zhe-suan-huang-bu-ke-yin-zai-yi-er-zun-shu-guo-reng-wei-ci-shi-yun
author: 鄭剛中
authorPinyin: zheng4 gang1 zhong1
authorSlug: zheng-gang-zhong
dynasty: 宋
dynastyPinyin: song4
dynastySlug: song
tags: []
---

## 正文

- 吾廬託窮巷，有酒無佳客。
- 年年家釀香，延首定攀憶。
- 分持遠相遺，豈問杯杓窄。
- 所貴明月前，共此一尊色。
- 去年冬苦寒，雪水填四澤。
- 甕面蟻不浮，弱糟無勁力。
- 瓶罌貴潔清，而器不親滌。
- 泥封意雖勤，審視頗無則。
- 如聞近所往，惡味同食檗。
- 恨無醇德將，非緣踰日昃。
- 大類獻空籠，報賜煩雙璧。
- 想當設肴餌，清興隨太白。
- 流涎不及味，顧我豈逃責。
- 我貧如陶侃，每蒙鄰舍德。
- 墻頭有餘惠，不敢自專得。
- 今復再分獻，庶以補前慝。
- 願公領微衷，畢此無餘瀝。

## 拼音

- wu2 lu2 tuo1 qiong2 xiang4 ， you3 jiu3 wu2 jia1 ke4 。
- nian2 nian2 jia1 niang4 xiang1 ， yan2 shou3 ding4 pan1 yi4 。
- fen1 chi2 yuan3 xiang1 yi2 ， qi3 wen4 bei1 shao2 zhai3 。
- suo3 gui4 ming2 yue4 qian2 ， gong4 ci3 yi4 zun1 se4 。
- qu4 nian2 dong1 ku3 han2 ， xue3 shui3 tian2 si4 ze2 。
- weng4 mian4 yi3 bu4 fu2 ， ruo4 zao1 wu2 jin4 li4 。
- ping2 ying1 gui4 jie2 qing1 ， er2 qi4 bu4 qin1 di2 。
- ni2 feng1 yi4 sui1 qin2 ， shen3 shi4 po1 wu2 ze2 。
- ru2 wen2 jin4 suo3 wang3 ， e4 wei4 tong2 shi2 bo4 。
- hen4 wu2 chun2 de2 jiang1 ， fei1 yuan2 yu2 ri4 ze4 。
- da4 lei4 xian4 kong1 long2 ， bao4 ci4 fan2 shuang1 bi4 。
- xiang3 dang1 she4 yao2 er3 ， qing1 xing1 sui2 tai4 bai2 。
- liu2 xian2 bu4 ji2 wei4 ， gu4 wo3 qi3 tao2 ze2 。
- wo3 pin2 ru2 tao2 kan3 ， mei3 meng2 lin2 she4 de2 。
- qiang2 tou2 you3 yu2 hui4 ， bu4 gan3 zi4 zhuan1 de2 。
- jin1 fu4 zai4 fen1 xian4 ， shu4 yi3 bu3 qian2 te4 。
- yuan4 gong1 ling3 wei1 zhong1 ， bi4 ci3 wu2 yu2 li4 。

## 注释

## 译文

## 赏析
