---
id: zheng-gang-zhong-xie-pan-ling-wei-hui-song-mu
title: 謝潘令衛惠松木
titlePinyin: xie4 pan1 ling4 wei4 hui4 song1 mu4
titleSlug: xie-pan-ling-wei-hui-song-mu
author: 鄭剛中
authorPinyin: zheng4 gang1 zhong1
authorSlug: zheng-gang-zhong
dynasty: 宋
dynastyPinyin: song4
dynastySlug: song
tags: []
---

## 正文

- 子美欲得廣厦千萬間，大庇天下寒士俱歡顔。
- 嗟我一室久疏陋，風飄雨剝堵不環。
- 欲具茅茨小編葺，斤斧四顧家無山。
- 誰謂潘郎坐華屋，肯爲湫隘興永嘆。
- 惠以南山好松柏，翦伐既就皆丸丸。
- 我今樸斵遂有日，居處可望庵冗寬。
- 方知廣厦庇寒士，子美之論非髙談。
- 古人骨朽髙義盡，習爲鄙吝風俗慳。
- 皆使如公眼青白，古人風義當復還。
- 吾聞淵明謝主人，冥報止謂因盤餐。
- 公今飯我德何啻，淵明詩來猶可攀。

## 拼音

- zi3 mei3 yu4 de2 guang3 sha4 qian1 wan4 jian4 ， da4 bi4 tian1 xia4 han2 shi4 ju4 huan1 yan2 。
- jie1 wo3 yi2 shi4 jiu3 shu1 lou4 ， feng1 piao1 yu3 bao1 du3 bu4 huan2 。
- yu4 ju4 mao2 ci2 xiao3 bian1 qi4 ， jin1 fu3 si4 gu4 jia1 wu2 shan1 。
- shui2 wei4 pan1 lang2 zuo4 hua2 wu1 ， ken3 wei2 qiu1 ai4 xing1 yong3 tan4 。
- hui4 yi3 nan2 shan1 hao3 song1 bai3 ， jian3 fa2 ji4 jiu4 jie1 wan2 wan2 。
- wo3 jin1 pu3 zhuo2 sui4 you3 ri4 ， ju1 chu3 ke3 wang4 an1 rong3 kuan1 。
- fang1 zhi1 guang3 sha4 bi4 han2 shi4 ， zi3 mei3 zhi1 lun4 fei1 gao1 tan2 。
- gu3 ren2 gu3 xiu3 gao1 yi4 jin4 ， xi2 wei2 bi3 lin4 feng1 su2 qian1 。
- jie1 shi3 ru2 gong1 yan3 qing1 bai2 ， gu3 ren2 feng1 yi4 dang1 fu4 huan2 。
- wu2 wen2 yuan1 ming2 xie4 zhu3 ren2 ， ming2 bao4 zhi3 wei4 yin1 pan2 can1 。
- gong1 jin1 fan4 wo3 de2 he2 chi4 ， yuan1 ming2 shi1 lai2 you2 ke3 pan1 。

## 注释

## 译文

## 赏析
