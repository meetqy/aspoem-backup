---
id: zheng-gang-zhong-wang-cui-sheng-chen
title: 王倅生辰
titlePinyin: wang2 cui4 sheng1 chen2
titleSlug: wang-cui-sheng-chen
author: 鄭剛中
authorPinyin: zheng4 gang1 zhong1
authorSlug: zheng-gang-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 日馭駕輪入東尾，望後黑月將浹旬。
- 惟時十月二十四，積慶高門生異人。
- 霏霏霜華翦寒梢，天地嚴肅無妖氛。
- 秘藏和氣付賢者，粹然不受世俗塵。
- 觀其玉潤得嘉耦，羲之正恐爲前身。
- 自從平步官職場，事業磊落難具陳。
- 東陽古郡號富壤，寇火之後風俗貧。
- 征財榷利日擾擾，藉公獨與人爲春。
- 坐令七邑再生育，此德重大無比倫。
- 吾聞造物甚昭爽，報公以壽當如椿。
- 我公骨相已奇艾，道氣日日生精神。
- 他時雍容入廊廟，端以黄髮爲甫申。
- 題輿雖此暫留滯，隨分亦可酬佳辰。
- 庭前香霧欲雲起，可無一醉歡邦民。

## 拼音

- ri4 yu4 jia4 lun2 ru4 dong1 wei3 ， wang4 hou4 hei1 yue4 jiang1 jia1 xun2 。
- wei2 shi2 shi2 yue4 er4 shi2 si4 ， ji1 qing4 gao1 men2 sheng1 yi4 ren2 。
- fei1 fei1 shuang1 hua2 jian3 han2 shao1 ， tian1 di4 yan2 su4 wu2 yao1 fen1 。
- mi4 cang2 he2 qi4 fu4 xian2 zhe3 ， cui4 ran2 bu2 shou4 shi4 su2 chen2 。
- guan1 qi2 yu4 run4 de2 jia1 ou3 ， xi1 zhi1 zheng4 kong3 wei2 qian2 shen1 。
- zi4 cong2 ping2 bu4 guan1 zhi2 chang3 ， shi4 ye4 lei3 luo4 nan2 ju4 chen2 。
- dong1 yang2 gu3 jun4 hao4 fu4 rang3 ， kou4 huo3 zhi1 hou4 feng1 su2 pin2 。
- zheng1 cai2 que4 li4 ri4 rao3 rao3 ， jie4 gong1 du2 yu3 ren2 wei2 chun1 。
- zuo4 ling4 qi1 yi4 zai4 sheng1 yu4 ， ci3 de2 zhong4 da4 wu2 bi3 lun2 。
- wu2 wen2 zao4 wu4 shen4 zhao1 shuang3 ， bao4 gong1 yi3 shou4 dang1 ru2 chun1 。
- wo3 gong1 gu3 xiang4 yi3 qi2 ai4 ， dao4 qi4 ri4 ri4 sheng1 jing1 shen2 。
- ta1 shi2 yong1 rong2 ru4 lang2 miao4 ， duan1 yi3 huang2 fa4 wei2 fu3 shen1 。
- ti2 yu2 sui1 ci3 zan4 liu2 zhi4 ， sui2 fen1 yi4 ke3 chou2 jia1 chen2 。
- ting2 qian2 xiang1 wu4 yu4 yun2 qi3 ， ke3 wu2 yi2 zui4 huan1 bang1 min2 。

## 注释

## 译文

## 赏析
