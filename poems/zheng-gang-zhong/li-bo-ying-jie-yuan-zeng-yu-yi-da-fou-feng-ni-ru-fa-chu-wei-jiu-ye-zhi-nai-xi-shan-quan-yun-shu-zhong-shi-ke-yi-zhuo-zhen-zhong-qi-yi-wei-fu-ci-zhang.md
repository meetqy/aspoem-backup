---
id: zheng-gang-zhong-li-bo-ying-jie-yuan-zeng-yu-yi-da-fou-feng-ni-ru-fa-chu-wei-jiu-ye-zhi-nai-xi-shan-quan-yun-shu-zhong-shi-ke-yi-zhuo-zhen-zhong-qi-yi-wei-fu-ci-zhang
title: 黎伯英解元贈予一大缶封泥如法初謂酒也至乃西山泉云暑中時可一酌珍重其意爲賦此章
titlePinyin: li2 bo2 ying1 jie4 yuan2 zeng4 yu3 yi2 da4 fou3 feng1 ni2 ru2 fa3 chu1 wei4 jiu3 ye3 zhi4 nai3 xi1 shan1 quan2 yun2 shu3 zhong1 shi2 ke3 yi4 zhuo2 zhen1 zhong4 qi2 yi4 wei2 fu4 ci3 zhang1
titleSlug: li-bo-ying-jie-yuan-zeng-yu-yi-da-fou-feng-ni-ru-fa-chu-wei-jiu-ye-zhi-nai-xi-shan-quan-yun-shu-zhong-shi-ke-yi-zhuo-zhen-zhong-qi-yi-wei-fu-ci-zhang
author: 鄭剛中
authorPinyin: zheng4 gang1 zhong1
authorSlug: zheng-gang-zhong
dynasty: 宋
dynastyPinyin: song4
dynastySlug: song
tags: []
---

## 正文

- 有客渡西山，泉源出山足。
- 初勺愛其甘，既享不能獨。
- 汲取得陶罌，置滿彭亨腹。
- 攜持若抱甕，前致且勤祝。
- 是爲清明淵，可用洗煩溽。
- 珍重客此言，其敢付僮僕。
- 新手注方壺，尚带蛾山綠。
- 我坐三生貧，大嚼非所欲。
- 半世蒿藜腸，兩飯惟脫粟。
- 豈無牢醴羶，耻豢色身肉。
- 交淡况可新，味厚實爲毒。
- 願兹等甘露，蕩滌糟與麴。
- 醺酣六經間，作我清净福。
- 旁有教者云，奢儉貴從俗。
- 下有龜蒙竈，上是盧仝屋。
- 中置短尾銚，細煑茶花熟。
- 時可邀清風，同餉一甌玉。

## 拼音

- you3 ke4 du4 xi1 shan1 ， quan2 yuan2 chu1 shan1 zu2 。
- chu1 shao2 ai4 qi2 gan1 ， ji4 xiang3 bu4 neng2 du2 。
- ji2 qu3 de2 tao2 ying1 ， zhi4 man3 peng2 heng1 fu4 。
- xie2 chi2 ruo4 bao4 weng4 ， qian2 zhi4 qie3 qin2 zhu4 。
- shi4 wei2 qing1 ming2 yuan1 ， ke3 yong4 xi3 fan2 ru4 。
- zhen1 zhong4 ke4 ci3 yan2 ， qi2 gan3 fu4 tong2 pu2 。
- xin1 shou3 zhu4 fang1 hu2 ， shang4 dai4 e2 shan1 lü4 。
- wo3 zuo4 san1 sheng1 pin2 ， da4 jiao2 fei1 suo3 yu4 。
- ban4 shi4 hao1 li2 chang2 ， liang3 fan4 wei2 tuo1 su4 。
- qi3 wu2 lao2 li3 shan1 ， chi3 huan4 se4 shen1 rou4 。
- jiao1 dan4 kuang4 ke3 xin1 ， wei4 hou4 shi2 wei2 du2 。
- yuan4 zi1 deng3 gan1 lu4 ， dang4 di2 zao1 yu3 qu1 。
- xun1 han1 liu4 jing1 jian4 ， zuo4 wo3 qing1 jing4 fu2 。
- pang2 you3 jiao4 zhe3 yun2 ， she1 jian3 gui4 cong2 su2 。
- xia4 you3 gui1 meng2 zao4 ， shang4 shi4 lu2 tong2 wu1 。
- zhong1 zhi4 duan3 wei3 diao4 ， xi4 zhu3 cha2 hua1 shu2 。
- shi2 ke3 yao1 qing1 feng1 ， tong2 xiang3 yi4 ou1 yu4 。

## 注释

## 译文

## 赏析
