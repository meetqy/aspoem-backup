---
id: zheng-gang-zhong-ji-bie-zhang-zi-gong-shang-shu
title: 寄别張子公尚書
titlePinyin: ji4 bie2 zhang1 zi3 gong1 shang4 shu1
titleSlug: ji-bie-zhang-zi-gong-shang-shu
author: 鄭剛中
authorPinyin: zheng4 gang1 zhong1
authorSlug: zheng-gang-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昔我初至秦，使旨不到蜀。
- 延首錦城春，千里寄孤目。
- 逮公今出峡，賤跡仍羈束。
- 夢看使君船，翩翩轉江曲。
- 西州去思者，何啻連萬屋。
- 攀轅猶弗還，我意豈能足。
- 所憐蜀人病，羸骨未生肉。
- 公兮胡弗留，共與營糜粥。
- 自惟救護心，寢食對溝瀆。
- 回顧莫有助，此志亦單獨。
- 公兮那得留，峡水峻而速。
- 蚤去登堂廟，大作天下福。
- 病身雞肋瘦，别恨容千斛。
- 勢須更勉強，渭上幾一熟。
- 郡縣减苛賦，廪廥貯餘粟。
- 便當乞身歸，徑去友麋鹿。

## 拼音

- xi1 wo3 chu1 zhi4 qin2 ， shi3 zhi3 bu2 dao4 shu3 。
- yan2 shou3 jin3 cheng2 chun1 ， qian1 li3 ji4 gu1 mu4 。
- dai3 gong1 jin1 chu1 xia2 ， jian4 ji4 reng2 ji1 shu4 。
- meng4 kan4 shi3 jun1 chuan2 ， pian1 pian1 zhuan3 jiang1 qu3 。
- xi1 zhou1 qu4 si1 zhe3 ， he2 chi4 lian2 wan4 wu1 。
- pan1 yuan2 you2 fu2 huan2 ， wo3 yi4 qi3 neng2 zu2 。
- suo3 lian2 shu3 ren2 bing4 ， lei2 gu3 wei4 sheng1 rou4 。
- gong1 xi1 hu2 fu2 liu2 ， gong4 yu3 ying2 mi2 zhou1 。
- zi4 wei2 jiu4 hu4 xin1 ， qin3 shi2 dui4 gou1 du2 。
- hui2 gu4 mo4 you3 zhu4 ， ci3 zhi4 yi4 dan1 du2 。
- gong1 xi1 na4 de2 liu2 ， xia2 shui3 jun4 er2 su4 。
- zao3 qu4 deng1 tang2 miao4 ， da4 zuo4 tian1 xia4 fu2 。
- bing4 shen1 ji1 lei4 shou4 ， bie2 hen4 rong2 qian1 hu2 。
- shi4 xu1 geng4 mian3 qiang2 ， wei4 shang4 ji1 yi4 shu2 。
- jun4 xian4 jian3 ke1 fu4 ， lin3 kuai4 zhu4 yu2 su4 。
- bian4 dang1 qi3 shen1 gui1 ， jing4 qu4 you3 mi2 lu4 。

## 注释

## 译文

## 赏析
