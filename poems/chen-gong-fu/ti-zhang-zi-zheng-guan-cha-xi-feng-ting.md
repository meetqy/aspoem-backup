---
id: chen-gong-fu-ti-zhang-zi-zheng-guan-cha-xi-feng-ting
title: 題張子正觀察溪風亭
titlePinyin: ti2 zhang1 zi3 zheng4 guan1 cha2 xi1 feng1 ting2
titleSlug: ti-zhang-zi-zheng-guan-cha-xi-feng-ting
author: 陳公輔
authorPinyin: chen2 gong1 fu3
authorSlug: chen-gong-fu
dynasty: 宋
dynastyPinyin: song4
dynastySlug: song
tags: []
---

## 正文

- 我家近東城，南湖屢嘗游。
- 往時古堤岸，路暗行人愁。
- 棘籬蔽荒圃，貍鼠呼啾啾。
- 好景豈終廢，發見端有由。
- 張公山西將，帷幄久運籌。
- 晚歲倦征討，雅懷在林邱。
- 人方棄不取，公乃得所求。
- 除治見佳趣，經營出奇謀。
- 竹窗清景亂，梅軒暗香浮。
- 中間溪風亭，崢嶸跨碧流。
- 虛簷極宏敞，坐見羣山幽。
- 終夜自泠泠，六月長颼颼。
- 蕩漾月波起，飄急雲靄收。
- 曠然天宇間，清思何悠悠。
- 高朋幾還往，玉斝時勸酬。
- 相從同一醉，庶以消百憂。
- 羨公強健身，萬事心不留。
- 獨愛池館閑，永日嘗休休。
- 公才自無雙，何用嘆不侯。
- 試訪舊識中，此樂寧有不。

## 拼音

- wo3 jia1 jin4 dong1 cheng2 ， nan2 hu2 lü3 chang2 you2 。
- wang3 shi2 gu3 di1 an4 ， lu4 an4 xing2 ren2 chou2 。
- ji2 li2 bi4 huang1 pu3 ， li2 shu3 hu1 jiu1 jiu1 。
- hao3 jing3 qi3 zhong1 fei4 ， fa1 jian4 duan1 you3 you2 。
- zhang1 gong1 shan1 xi1 jiang1 ， wei2 wo4 jiu3 yun4 chou2 。
- wan3 sui4 juan4 zheng1 tao3 ， ya3 huai2 zai4 lin2 qiu1 。
- ren2 fang1 qi4 bu4 qu3 ， gong1 nai3 de2 suo3 qiu2 。
- chu2 zhi4 jian4 jia1 qu4 ， jing1 ying2 chu1 qi2 mou2 。
- zhu2 chuang1 qing1 jing3 luan4 ， mei2 xuan1 an4 xiang1 fu2 。
- zhong1 jian4 xi1 feng1 ting2 ， zheng1 rong2 kua4 bi4 liu2 。
- xu1 yan2 ji2 hong2 chang3 ， zuo4 jian4 qun2 shan1 you1 。
- zhong1 ye4 zi4 ling2 ling2 ， liu4 yue4 chang2 sou1 sou1 。
- dang4 yang4 yue4 bo1 qi3 ， piao1 ji2 yun2 ai3 shou1 。
- kuang4 ran2 tian1 yu3 jian4 ， qing1 si1 he2 you1 you1 。
- gao1 peng2 ji1 huan2 wang3 ， yu4 jia3 shi2 quan4 chou2 。
- xiang1 cong2 tong2 yi2 zui4 ， shu4 yi3 xiao1 bai3 you1 。
- xian4 gong1 qiang2 jian4 shen1 ， wan4 shi4 xin1 bu4 liu2 。
- du2 ai4 chi2 guan3 xian2 ， yong3 ri4 chang2 xiu1 xiu1 。
- gong1 cai2 zi4 wu2 shuang1 ， he2 yong4 tan4 bu4 hou2 。
- shi4 fang3 jiu4 shi2 zhong1 ， ci3 le4 ning2 you3 bu4 。

## 注释

## 译文

## 赏析
