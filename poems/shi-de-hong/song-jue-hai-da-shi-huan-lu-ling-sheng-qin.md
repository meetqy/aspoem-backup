---
id: shi-de-hong-song-jue-hai-da-shi-huan-lu-ling-sheng-qin
title: 送覺海大師還廬陵省親
titlePinyin: song4 jue2 hai3 da4 shi1 huan2 lu2 ling2 sheng3 qin1
titleSlug: song-jue-hai-da-shi-huan-lu-ling-sheng-qin
author: 釋德洪
authorPinyin: shi4 de2 hong2
authorSlug: shi-de-hong
dynasty: 宋
dynastyPinyin: song4
dynastySlug: song
tags: []
---

## 正文

- 老蹤滄海珠，道價壓千古。
- 暮年還東吳，豈不以親故。
- 世衰道陵夷，學者例頑魯。
- 處處如塵沙，紛然不容數。
- 但誇謝公子，乃翁墮江渚。
- 坐令乳臭兒，高論不少懼。
- 安知覆漁舟，甚媿編蒲履。
- 大師京國來，秀色見眉宇。
- 笑談出流輩，亦自有佳處。
- 懷親不能休，飲食忘匙箸。
- 醉翁鄉里賢，安角誦翁語。
- 人老尚康健，春寒與秋暑。
- 念之憑高樓，白雲入瞻顧。
- 浩然有歸興，掣肘徑馳去。
- 遥知到螺江，社林聞布穀。
- 迎門一調笑，讙極但摩拊。
- 童頭想懷橘，衣椹應戲舞。
- 聊用慰其心，高追古人步。
- 此詩語散緩，細讀有奇趣。
- 譬如食橄欖，入口便酸苦。
- 勿示癡道人，被罵吾累汝。

## 拼音

- lao3 zong1 cang1 hai3 zhu1 ， dao4 jia4 ya1 qian1 gu3 。
- mu4 nian2 huan2 dong1 wu2 ， qi3 bu4 yi3 qin1 gu4 。
- shi4 shuai1 dao4 ling2 yi2 ， xue2 zhe3 li4 wan2 lu3 。
- chu3 chu3 ru2 chen2 sha1 ， fen1 ran2 bu4 rong2 shu4 。
- dan4 kua1 xie4 gong1 zi3 ， nai3 weng1 duo4 jiang1 zhu3 。
- zuo4 ling4 ru3 xiu4 er2 ， gao1 lun4 bu4 shao3 ju4 。
- an1 zhi1 fu4 yu2 zhou1 ， shen4 kui4 bian1 pu2 lü3 。
- da4 shi1 jing1 guo2 lai2 ， xiu4 se4 jian4 mei2 yu3 。
- xiao4 tan2 chu1 liu2 bei4 ， yi4 zi4 you3 jia1 chu3 。
- huai2 qin1 bu4 neng2 xiu1 ， yin3 shi2 wang4 chi2 zhu4 。
- zui4 weng1 xiang1 li3 xian2 ， an1 jiao3 song4 weng1 yu3 。
- ren2 lao3 shang4 kang1 jian4 ， chun1 han2 yu3 qiu1 shu3 。
- nian4 zhi1 ping2 gao1 lou2 ， bai2 yun2 ru4 zhan1 gu4 。
- hao4 ran2 you3 gui1 xing1 ， che4 zhou3 jing4 chi2 qu4 。
- yao2 zhi1 dao4 luo2 jiang1 ， she4 lin2 wen2 bu4 gu3 。
- ying2 men2 yi2 diao4 xiao4 ， huan1 ji2 dan4 mo2 fu3 。
- tong2 tou2 xiang3 huai2 ju2 ， yi1 shen4 ying1 xi4 wu3 。
- liao2 yong4 wei4 qi2 xin1 ， gao1 zhui1 gu3 ren2 bu4 。
- ci3 shi1 yu3 san4 huan3 ， xi4 du2 you3 qi2 qu4 。
- pi4 ru2 shi2 gan3 lan3 ， ru4 kou3 bian4 suan1 ku3 。
- wu4 shi4 chi1 dao4 ren2 ， bei4 ma4 wu2 lei4 ru3 。

## 注释

## 译文

## 赏析
