---
id: shi-de-hong-ci-yun
title: 次韻
titlePinyin: ci4 yun4
titleSlug: ci-yun
author: 釋德洪
authorPinyin: shi4 de2 hong2
authorSlug: shi-de-hong
dynasty: 宋
dynastyPinyin: song4
dynastySlug: song
tags: []
---

## 正文

- 先生絳闕姿，名字占仙籍。
- 妙年取榮名，翰墨乃其職。
- 而云賦歸歟，戲語吾不逆。
- 醉翁昔仙去，人間暫休息。
- 文字頗横流，士氣久不懌。
- 公實不出後，議論有精識。
- 冰壺含青春，不容一塵隔。
- 吐句如善射，字字皆中的。
- 佳麗增奇峭，欹側多醉墨。
- 高辭敦故舊，讀之氣横臆。
- 閲深似退之，頓挫雜抛擲。
- 如春餙萬物，妙用無罅隙。
- 故人困長哦，其節不容擊。
- 自昔聞公家，諸郎居連璧。
- 道學進未艾，慶澤流無斁。
- 紛華脱髪棄，酌古分陰惜。
- 汎觀得其要，雲升復川益。
- 孝友如機雲，爭攘笑丕植。
- 聞風方對食，不覺起投筴。
- 神交夢成趣，意合氣自激。
- 廬陵在何許，縱望手加額。
- 那知湘江上，握手笑墮幘。
- 妙處無陳鮮，傾蓋如夙昔。
- 歸來看屋梁，喜極心更惕。
- 弟兄定世家，富貴已尋逼。
- 而我世憎嫌，暮景桑榆迫。
- 相從可忘年，頑魯幸勿責。
- 一懽難把玩，轉顧成陳迹。
- 閉門工寢飯，且復適吾適。
- 遙知不吾詫，頗嘗有此客。

## 拼音

- xian1 sheng0 jiang4 que4 zi1 ， ming2 zi4 zhan4 xian1 ji2 。
- miao4 nian2 qu3 rong2 ming2 ， han4 mo4 nai3 qi2 zhi2 。
- er2 yun2 fu4 gui1 yu2 ， xi4 yu3 wu2 bu2 ni4 。
- zui4 weng1 xi1 xian1 qu4 ， ren2 jian4 zan4 xiu1 xi0 。
- wen2 zi4 po1 heng2 liu2 ， shi4 qi4 jiu3 bu2 yi4 。
- gong1 shi2 bu4 chu1 hou4 ， yi4 lun4 you3 jing1 shi2 。
- bing1 hu2 han2 qing1 chun1 ， bu4 rong2 yi4 chen2 ge2 。
- tu3 ju4 ru2 shan4 she4 ， zi4 zi4 jie1 zhong1 de0 。
- jia1 li2 zeng1 qi2 qiao4 ， qi1 ce4 duo1 zui4 mo4 。
- gao1 ci2 dun1 gu4 jiu4 ， du2 zhi1 qi4 heng2 yi4 。
- yue4 shen1 si4 tui4 zhi1 ， dun4 cuo4 za2 pao1 zhi4 。
- ru2 chun1 shi4 wan4 wu4 ， miao4 yong4 wu2 xia4 xi4 。
- gu4 ren2 kun4 chang2 o4 ， qi2 jie2 bu4 rong2 ji1 。
- zi4 xi1 wen2 gong1 jia0 ， zhu1 lang2 ju1 lian2 bi4 。
- dao4 xue2 jin4 wei4 ai4 ， qing4 ze2 liu2 wu2 yi4 。
- fen1 hua2 tuo1 fa4 qi4 ， zhuo2 gu3 fen1 yin1 xi1 。
- fan4 guan1 de2 qi2 yao4 ， yun2 sheng1 fu4 chuan1 yi4 。
- xiao4 you3 ru2 ji1 yun2 ， zheng1 rang3 xiao4 pi1 zhi2 。
- wen2 feng1 fang1 dui4 shi2 ， bu4 jue2 qi3 tou2 ce4 。
- shen2 jiao1 meng4 cheng2 qu4 ， yi4 he2 qi4 zi4 ji1 。
- lu2 ling2 zai4 he2 xu1 ， zong4 wang4 shou3 jia1 e2 。
- na4 zhi1 xiang1 jiang1 shang4 ， wo4 shou3 xiao4 duo4 ze2 。
- miao4 chu3 wu2 chen2 xian1 ， qing1 gai4 ru2 su4 xi1 。
- gui1 lai2 kan4 wu1 liang2 ， xi3 ji2 xin1 geng4 ti4 。
- di4 xiong0 ding4 shi4 jia1 ， fu4 gui4 yi3 xun2 bi1 。
- er2 wo3 shi4 zeng1 xian2 ， mu4 jing3 sang1 yu2 po4 。
- xiang1 cong2 ke3 wang4 nian2 ， wan2 lu3 xing4 wu4 ze2 。
- yi4 huan1 nan2 ba3 wan2 ， zhuan3 gu4 cheng2 chen2 ji4 。
- bi4 men2 gong1 qin3 fan4 ， qie3 fu4 shi4 wu2 shi4 。
- yao2 zhi1 bu4 wu2 cha4 ， po1 chang2 you3 ci3 ke4 。

## 注释

## 译文

## 赏析
