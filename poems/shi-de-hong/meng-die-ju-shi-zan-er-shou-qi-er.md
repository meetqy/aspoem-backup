---
id: shi-de-hong-meng-die-ju-shi-zan-er-shou-qi-er
title: 夢蝶居士贊二首  其二
titlePinyin: meng4 die2 ju1 shi4 zan4 er4 shou3     qi2 er4
titleSlug: meng-die-ju-shi-zan-er-shou-qi-er
author: 釋德洪
authorPinyin: shi4 de2 hong2
authorSlug: shi-de-hong
dynasty: 宋
dynastyPinyin: song4
dynastySlug: song
tags: []
---

## 正文

- 余觀此老，神光渾圓，道骨粹剛。
- 唾零功名，眼蓋侯王。
- 何爲鬚髪滄浪，被此朝章乎。
- 豈非如茅容殺雞，毛義捧檄。
- 但欲致慈母之一笑，安知有佳客之在旁也。
- 所以袖補天之妙手，祕醫國之奇方。
- 獨游戲於富貴，如蝶棲宿於花房。
- 占百年之閑適，寄一夢於幽香。
- 千花百卉，金馬玉堂。
- 麗風日之醇釅，徧雨露之恩光。
- 遙增擊而栩栩，亦何異一丘一壑之相羊耶。

## 拼音

- yu2 guan1 ci3 lao3 ， shen2 guang1 hun2 yuan2 ， dao4 gu3 cui4 gang1 。
- tuo4 ling2 gong1 ming2 ， yan3 gai4 hou2 wang2 。
- he2 wei2 xu1 fa4 cang1 lang4 ， bei4 ci3 chao2 zhang1 hu1 。
- qi3 fei1 ru2 mao2 rong2 sha1 ji1 ， mao2 yi4 peng3 xi2 。
- dan4 yu4 zhi4 ci2 mu3 zhi1 yi1 xiao4 ， an1 zhi1 you3 jia1 ke4 zhi1 zai4 pang2 ye3 。
- suo3 yi3 xiu4 bu3 tian1 zhi1 miao4 shou3 ， bi4 yi1 guo2 zhi1 qi2 fang1 。
- du2 you2 xi4 wu1 fu4 gui4 ， ru2 die2 qi1 su4 wu1 hua1 fang2 。
- zhan4 bai3 nian2 zhi1 xian2 shi4 ， ji4 yi2 meng4 wu1 you1 xiang1 。
- qian1 hua1 bai3 hui4 ， jin1 ma3 yu4 tang2 。
- li2 feng1 ri4 zhi1 chun2 yan4 ， bian4 yu3 lu4 zhi1 en1 guang1 。
- yao2 zeng1 ji1 er2 xu3 xu3 ， yi4 he2 yi4 yi4 qiu1 yi2 he4 zhi1 xiang1 yang2 ye1 。

## 注释

## 译文

## 赏析
