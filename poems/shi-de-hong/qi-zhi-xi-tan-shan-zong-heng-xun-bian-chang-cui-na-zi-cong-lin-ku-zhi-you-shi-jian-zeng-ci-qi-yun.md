---
id: shi-de-hong-qi-zhi-xi-tan-shan-zong-heng-xun-bian-chang-cui-na-zi-cong-lin-ku-zhi-you-shi-jian-zeng-ci-qi-yun
title: 器之喜談禪縱横迅辯嘗摧衲子叢林苦之有詩見贈次其韻
titlePinyin: qi4 zhi1 xi3 tan2 shan4 zong4 heng2 xun4 bian4 chang2 cui1 na4 zi0 cong2 lin2 ku3 zhi1 you3 shi1 jian4 zeng4 ci4 qi2 yun4
titleSlug: qi-zhi-xi-tan-shan-zong-heng-xun-bian-chang-cui-na-zi-cong-lin-ku-zhi-you-shi-jian-zeng-ci-qi-yun
author: 釋德洪
authorPinyin: shi4 de2 hong2
authorSlug: shi-de-hong
dynasty: 宋
dynastyPinyin: song4
dynastySlug: song
tags: []
---

## 正文

- 彭侯慣法戰，機鋒吸西江。
- 衲子畏面目，望見投矛鏦。
- 叢林真一害，斯人喧此邦。
- 我雖耐矢石，貌抗心已降。
- 霜鐘但摩挲，豈敢施微撞。
- 時來奮棘髯，劇談對閑窗。
- 初見揺心樹，久則摧幔幢。
- 遂使澆薄態，琢磨成敦厖。
- 吾志荷大法，君欲插手扛。
- 從來內外護，劉遠名亦雙。
- 斯道久破碎，百孔而千瘡。
- 要當共補綴，追配能與龐。

## 拼音

- peng2 hou2 guan4 fa3 zhan4 ， ji1 feng1 xi1 xi1 jiang1 。
- na4 zi0 wei4 mian4 mu4 ， wang4 jian4 tou2 mao2 cong1 。
- cong2 lin2 zhen1 yi2 hai4 ， si1 ren2 xuan1 ci3 bang1 。
- wo3 sui1 nai4 shi3 shi2 ， mao4 kang4 xin1 yi3 jiang4 。
- shuang1 zhong1 dan4 mo2 suo1 ， qi3 gan3 shi1 wei1 zhuang4 。
- shi2 lai2 fen4 ji2 ran2 ， ju4 tan2 dui4 xian2 chuang1 。
- chu1 jian4 yao2 xin1 shu4 ， jiu3 ze2 cui1 man4 zhuang4 。
- sui4 shi3 jiao1 bao2 tai4 ， zuo2 mo0 cheng2 dun1 mang2 。
- wu2 zhi4 he2 da4 fa3 ， jun1 yu4 cha1 shou3 kang2 。
- cong2 lai2 nei4 wai4 hu4 ， liu2 yuan3 ming2 yi4 shuang1 。
- si1 dao4 jiu3 po4 sui4 ， bai3 kong3 er2 qian1 chuang1 。
- yao4 dang1 gong4 bu3 zhui4 ， zhui1 pei4 neng2 yu3 pang2 。

## 注释

## 译文

## 赏析
