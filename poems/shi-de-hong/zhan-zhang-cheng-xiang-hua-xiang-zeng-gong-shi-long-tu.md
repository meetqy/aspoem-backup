---
id: shi-de-hong-zhan-zhang-cheng-xiang-hua-xiang-zeng-gong-shi-long-tu
title: 瞻張丞相畫像贈宫使龍圖
titlePinyin: zhan1 zhang1 cheng2 xiang4 hua4 xiang4 zeng4 gong1 shi3 long2 tu2
titleSlug: zhan-zhang-cheng-xiang-hua-xiang-zeng-gong-shi-long-tu
author: 釋德洪
authorPinyin: shi4 de2 hong2
authorSlug: shi-de-hong
dynasty: 宋
dynastyPinyin: song4
dynastySlug: song
tags: []
---

## 正文

- 天下張荆州，乳兒識名譽。
- 醫國陸宣公，護法崔元度。
- 平生風雷舌，咳唾作霖雨。
- 隔闊餘十年，一旦成萬古。
- 羊曇欲作慟，生存華屋處。
- 支遁亦傷心，路偶經姚塢。
- 賴有克家子，春色連眉宇。
- 君看談笑時，亦是榦國具。
- 會看如乃翁，獨立無喜懼。
- 文章有種性，家法致工主。
- 此詩公應聞，想見笑掌拊。

## 拼音

- tian1 xia4 zhang1 jing1 zhou1 ， ru3 er2 shi2 ming2 yu4 。
- yi1 guo2 lu4 xuan1 gong1 ， hu4 fa3 cui1 yuan2 du4 。
- ping2 sheng1 feng1 lei2 she2 ， hai1 tuo4 zuo4 lin2 yu3 。
- ge2 kuo4 yu2 shi2 nian2 ， yi2 dan4 cheng2 wan4 gu3 。
- yang2 tan2 yu4 zuo4 tong4 ， sheng1 cun2 hua2 wu1 chu3 。
- zhi1 dun4 yi4 shang1 xin1 ， lu4 ou3 jing1 yao2 wu4 。
- lai4 you3 ke4 jia1 zi0 ， chun1 se4 lian2 mei2 yu3 。
- jun1 kan4 tan2 xiao4 shi2 ， yi4 shi4 gan4 guo2 ju4 。
- hui4 kan4 ru2 nai3 weng1 ， du2 li4 wu2 xi3 ju4 。
- wen2 zhang1 you3 zhong3 xing4 ， jia1 fa3 zhi4 gong1 zhu3 。
- ci3 shi1 gong1 ying1 wen2 ， xiang3 jian4 xiao4 zhang3 fu3 。

## 注释

## 译文

## 赏析
