---
id: shi-de-hong-shi-er-yue-shi-liu-ri-fa-shuang-lin-deng-ta-tou-xiao-zhi-bao-feng-si-jian-chong-chong-hui-chu-an-zhu-du-shan-cai-bian-can-wu-shi-san-song-zuo-ci-jian-jian-tang-tou
title: 十二月十六日發雙林登塔頭曉至寶峰寺見重重繪出庵主讀善財徧參五十三頌作此兼簡堂頭
titlePinyin: shi2 er4 yue4 shi2 liu4 ri4 fa1 shuang1 lin2 deng1 ta3 tou2 xiao3 zhi4 bao3 feng1 si4 jian4 chong2 chong2 hui4 chu1 an1 zhu3 du2 shan4 cai2 bian4 can1 wu3 shi2 san1 song4 zuo4 ci3 jian1 jian3 tang2 tou2
titleSlug: shi-er-yue-shi-liu-ri-fa-shuang-lin-deng-ta-tou-xiao-zhi-bao-feng-si-jian-chong-chong-hui-chu-an-zhu-du-shan-cai-bian-can-wu-shi-san-song-zuo-ci-jian-jian-tang-tou
author: 釋德洪
authorPinyin: shi4 de2 hong2
authorSlug: shi-de-hong
dynasty: 宋
dynastyPinyin: song4
dynastySlug: song
tags: []
---

## 正文

- 十年懷石門，今日石門去。
- 雙林動曦光，跋河開宿霧。
- 力微藉古藤，泥軟脱芒屨。
- 風泉白雲壑，夜雨青松路。
- 我生百事廢，齒髪行衰暮。
- 但餘愛山心，不逐年華故。
- 此山甲天下，自昔家吾祖。
- 峰如青蓮花，千葉曉方吐。
- 煙雲浮香色，清涼洗肝腑。
- 異哉萬木間，白塔巋然古。
- 此老無恙時，超放殊媚嫵。
- 萬象供談笑，大千爲戲具。
- 我曾從之游，絕塵追逸步。
- 誰云今已亡，塔開全體露。
- 永懷憑妙觀，此意竟凄楚。
- 那知深林間，聊與故人遇。
- 電眸霹靂舌，咳唾成妙語。
- 筆端撼江海，千偈浩奔注。
- 人間有此客，自可忘百慮。
- 堂頭百衲師，嶷嶷法王輔。
- 君看說禪口，未肯讓前古。
- 夜闌對昏燈，豪邁激頑魯。
- 相逢俱偶然，此生真逆旅。
- 何當各努力，業已共騎虎。
- 詩成對軒渠，一笑小天宇。

## 拼音

- shi2 nian2 huai2 shi2 men2 ， jin1 ri4 shi2 men2 qu4 。
- shuang1 lin2 dong4 xi1 guang1 ， ba2 he2 kai1 su4 wu4 。
- li4 wei1 jie4 gu3 teng2 ， ni2 ruan3 tuo1 mang2 ju4 。
- feng1 quan2 bai2 yun2 he4 ， ye4 yu3 qing1 song1 lu4 。
- wo3 sheng1 bai3 shi4 fei4 ， chi3 fa4 xing2 shuai1 mu4 。
- dan4 yu2 ai4 shan1 xin1 ， bu4 zhu2 nian2 hua2 gu4 。
- ci3 shan1 jia3 tian1 xia4 ， zi4 xi1 jia1 wu2 zu3 。
- feng1 ru2 qing1 lian2 hua1 ， qian1 ye4 xiao3 fang1 tu3 。
- yan1 yun2 fu2 xiang1 se4 ， qing1 liang2 xi3 gan1 fu3 。
- yi4 zai1 wan4 mu4 jian4 ， bai2 ta3 kui1 ran2 gu3 。
- ci3 lao3 wu2 yang4 shi2 ， chao1 fang4 shu1 mei4 wu3 。
- wan4 xiang4 gong4 tan2 xiao4 ， da4 qian1 wei2 xi4 ju4 。
- wo3 ceng2 cong2 zhi1 you2 ， jue2 chen2 zhui1 yi4 bu4 。
- shui2 yun2 jin1 yi3 wang2 ， ta3 kai1 quan2 ti3 lu4 。
- yong3 huai2 ping2 miao4 guan1 ， ci3 yi4 jing4 qi1 chu3 。
- na4 zhi1 shen1 lin2 jian4 ， liao2 yu3 gu4 ren2 yu4 。
- dian4 mou2 pi1 li4 she2 ， hai1 tuo4 cheng2 miao4 yu3 。
- bi3 duan1 han4 jiang1 hai3 ， qian1 ji4 hao4 ben1 zhu4 。
- ren2 jian4 you3 ci3 ke4 ， zi4 ke3 wang4 bai3 lü4 。
- tang2 tou2 bai3 na4 shi1 ， yi2 yi2 fa3 wang2 fu3 。
- jun1 kan4 shuo1 shan4 kou3 ， wei4 ken3 rang4 qian2 gu3 。
- ye4 lan2 dui4 hun1 deng1 ， hao2 mai4 ji1 wan2 lu3 。
- xiang1 feng2 ju4 ou3 ran2 ， ci3 sheng1 zhen1 ni4 lü3 。
- he2 dang1 ge4 nu3 li4 ， ye4 yi3 gong4 qi2 hu3 。
- shi1 cheng2 dui4 xuan1 qu2 ， yi2 xiao4 xiao3 tian1 yu3 。

## 注释

## 译文

## 赏析
