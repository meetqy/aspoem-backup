---
id: shi-de-hong-jin-hua-chao-bu-qun-yong-qian-yun-zuo-shi-jian-zeng-yi-he-san-shou-chao-bu-qun-jian-fa-can-huang-bo-qi-san
title: 金華超不羣用前韻作詩見贈亦和三首超不羣剪髪參黄蘗  其三
titlePinyin: jin1 hua2 chao1 bu4 qun2 yong4 qian2 yun4 zuo4 shi1 jian4 zeng4 yi4 he2 san1 shou3 chao1 bu4 qun2 jian3 fa4 can1 huang2 bo4     qi2 san1
titleSlug: jin-hua-chao-bu-qun-yong-qian-yun-zuo-shi-jian-zeng-yi-he-san-shou-chao-bu-qun-jian-fa-can-huang-bo-qi-san
author: 釋德洪
authorPinyin: shi4 de2 hong2
authorSlug: shi-de-hong
dynasty: 宋
dynastyPinyin: song4
dynastySlug: song
tags: []
---

## 正文

- 赤河沙泉自吞吐，北崦疏鐘答南塢。
- 憑欄試誦鵬鳥文，洛陽少年亦翹楚。
- 當時七國犯謀議，睢陽不復聞鼙鼓。
- 時更事往空流水，豪魂英魄知何處。
- 金華衲子如玉清，温粹愈恭如履虎。
- 明章秀句出倉卒，慷慨山川弔前古。
- 篇篇秀發春欲釅，便疑造化毫端住。
- 不須衆口誇晝公，苕溪君作中興祖。

## 拼音

- chi4 he2 sha1 quan2 zi4 tun1 tu3 ， bei3 yan1 shu1 zhong1 da2 nan2 wu4 。
- ping2 lan2 shi4 song4 peng2 niao3 wen2 ， luo4 yang2 shao4 nian2 yi4 qiao2 chu3 。
- dang1 shi2 qi1 guo2 fan4 mou2 yi4 ， sui1 yang2 bu2 fu4 wen2 pi2 gu3 。
- shi2 geng1 shi4 wang3 kong1 liu2 shui3 ， hao2 hun2 ying1 po4 zhi1 he2 chu3 。
- jin1 hua2 na4 zi0 ru2 yu4 qing1 ， wen1 cui4 yu4 gong1 ru2 lü3 hu3 。
- ming2 zhang1 xiu4 ju4 chu1 cang1 zu2 ， kang1 kai3 shan1 chuan1 diao4 qian2 gu3 。
- pian1 pian1 xiu4 fa1 chun1 yu4 yan4 ， bian4 yi2 zao4 hua4 hao2 duan1 zhu4 。
- bu4 xu1 zhong4 kou3 kua1 zhou4 gong1 ， tiao2 xi1 jun1 zuo4 zhong1 xing1 zu3 。

## 注释

## 译文

## 赏析
