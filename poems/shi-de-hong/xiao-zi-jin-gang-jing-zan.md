---
id: shi-de-hong-xiao-zi-jin-gang-jing-zan
title: 小字金剛經贊
titlePinyin: xiao3 zi4 jin1 gang1 jing1 zan4
titleSlug: xiao-zi-jin-gang-jing-zan
author: 釋德洪
authorPinyin: shi4 de2 hong2
authorSlug: shi-de-hong
dynasty: 宋
dynastyPinyin: song4
dynastySlug: song
tags: []
---

## 正文

- 昔有佛子根猛利，能觀空性則是色。
- 欲顯空色不思議，仰空書此金剛句。
- 至今風雨被原野，諸樵牧者集其下。
- 乃知肉眼不能見，譬如水中有鹽味。
- 唯道人瓊思精奇，能觀色性即是空。
- 視此纖管大如椽，揮翰如行九軌道。
- 故於兼寸環中備，足廣大言說身世。
- 人可見，不可讀，譬如嬰兒親崖蜜。
- 我於此經能證入，初中後善三法門。
- 忽然落筆如建瓴，不復現行生倒想。
- 由色空觀入諸境，奏刀肯綮無全牛。
- 盡持此法施羣生，甚微細智願同證。

## 拼音

- xi1 you3 fo2 zi3 gen1 meng3 li4 ， neng2 guan1 kong1 xing4 ze2 shi4 se4 。
- yu4 xian3 kong1 se4 bu4 si1 yi4 ， yang3 kong1 shu1 ci3 jin1 gang1 ju4 。
- zhi4 jin1 feng1 yu3 bei4 yuan2 ye3 ， zhu1 qiao2 mu4 zhe3 ji2 qi2 xia4 。
- nai3 zhi1 rou4 yan3 bu4 neng2 jian4 ， pi4 ru2 shui3 zhong1 you3 yan2 wei4 。
- wei2 dao4 ren2 qiong2 si1 jing1 qi2 ， neng2 guan1 se4 xing4 ji2 shi4 kong1 。
- shi4 ci3 xian1 guan3 da4 ru2 chuan2 ， hui1 han4 ru2 xing2 jiu3 gui3 dao4 。
- gu4 wu1 jian1 cun4 huan2 zhong1 bei4 ， zu2 guang3 da4 yan2 shuo1 shen1 shi4 。
- ren2 ke3 jian4 ， bu4 ke3 du2 ， pi4 ru2 ying1 er2 qin1 ya2 mi4 。
- wo3 wu1 ci3 jing1 neng2 zheng4 ru4 ， chu1 zhong1 hou4 shan4 san1 fa3 men2 。
- hu1 ran2 luo4 bi3 ru2 jian4 ling2 ， bu2 fu4 xian4 xing2 sheng1 dao3 xiang3 。
- you2 se4 kong1 guan1 ru4 zhu1 jing4 ， zou4 dao1 ken3 qing4 wu2 quan2 niu2 。
- jin4 chi2 ci3 fa3 shi1 qun2 sheng1 ， shen4 wei1 xi4 zhi4 yuan4 tong2 zheng4 。

## 注释

## 译文

## 赏析
