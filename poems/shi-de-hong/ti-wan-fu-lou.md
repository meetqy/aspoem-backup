---
id: shi-de-hong-ti-wan-fu-lou
title: 題萬富樓
titlePinyin: ti2 wan4 fu4 lou2
titleSlug: ti-wan-fu-lou
author: 釋德洪
authorPinyin: shi4 de2 hong2
authorSlug: shi-de-hong
dynasty: 宋
dynastyPinyin: song4
dynastySlug: song
tags: []
---

## 正文

- 賢爲萬人英，筆力挽萬牛。
- 寶带腰萬丁，封及萬户侯。
- 彼富一二數，其實富未周。
- 君看清曲江，傑立萬富樓。
- 山川占形勝，佳處横高秋。
- 丈人披白帢，憑欄清兩眸。
- 凛然無求姿，一洗驕氣浮。
- 郿塢癡肉臠，金谷酒色囚。
- 名均謂之富，涇渭實異流。
- 余窮蓄一喙，得飽事事休。
- 貧富若天淵，飽豈有劣優。
- 此詩如橄欖，初嚼欲棄投。
- 終然成可口，味永當見收。

## 拼音

- xian2 wei2 wan4 ren2 ying1 ， bi3 li4 wan3 wan4 niu2 。
- bao3 dai4 yao1 wan4 ding1 ， feng1 ji2 wan4 hu4 hou2 。
- bi3 fu4 yi1 er4 shu4 ， qi2 shi2 fu4 wei4 zhou1 。
- jun1 kan4 qing1 qu3 jiang1 ， jie2 li4 wan4 fu4 lou2 。
- shan1 chuan1 zhan4 xing2 sheng4 ， jia1 chu3 heng2 gao1 qiu1 。
- zhang4 ren2 pi1 bai2 qia4 ， ping2 lan2 qing1 liang3 mou2 。
- lin3 ran2 wu2 qiu2 zi1 ， yi4 xi3 jiao1 qi4 fu2 。
- mei2 wu4 chi1 rou4 luan2 ， jin1 gu3 jiu3 se4 qiu2 。
- ming2 jun1 wei4 zhi1 fu4 ， jing1 wei4 shi2 yi4 liu2 。
- yu2 qiong2 xu4 yi2 hui4 ， de2 bao3 shi4 shi4 xiu1 。
- pin2 fu4 ruo4 tian1 yuan1 ， bao3 qi3 you3 lie4 you1 。
- ci3 shi1 ru2 gan3 lan3 ， chu1 jiao2 yu4 qi4 tou2 。
- zhong1 ran2 cheng2 ke3 kou3 ， wei4 yong3 dang1 jian4 shou1 。

## 注释

## 译文

## 赏析
