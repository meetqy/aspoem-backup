---
id: shi-de-hong-chen-feng-yi-sheng-chen
title: 陳奉議生辰
titlePinyin: chen2 feng4 yi4 sheng1 chen2
titleSlug: chen-feng-yi-sheng-chen
author: 釋德洪
authorPinyin: shi4 de2 hong2
authorSlug: shi-de-hong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 華國生賢俊，江山孕秀靈。
- 鴨頭淦水綠，螺髻玉筒青。
- 敏捷收科第，奇豪見典刑。
- 咲談回暖律，詩句挾風霆。
- 官偶求彭澤，才宜在漢庭。
- 麒麟横逆氣，鸑鷟歛修翎。
- 民訟多閒日，棠陰自滿亭。
- 浪傳書課奏，須看鼎彞銘。
- 仲夏逢佳節，非煙聚杳冥。
- 數蓂餘一葉，推道間千齡。
- 阡陌登豐後，笙歌爛熳聽。
- 綺筵環妙麗，壽斝捧娉婷。
- 歡洽連更燭，情高促畫屏。
- 九衢花照夜，萬井月開扃。
- 風颭銀河動，天驚玉露零。
- 三台星密處，旁有老人星。

## 拼音

- hua2 guo2 sheng1 xian2 jun4 ， jiang1 shan1 yun4 xiu4 ling2 。
- ya1 tou2 gan4 shui3 lü4 ， luo2 ji4 yu4 tong3 qing1 。
- min3 jie2 shou1 ke1 di4 ， qi2 hao2 jian4 dian3 xing2 。
- xiao4 tan2 hui2 nuan3 lü4 ， shi1 ju4 xie2 feng1 ting2 。
- guan1 ou3 qiu2 peng2 ze2 ， cai2 yi2 zai4 han4 ting2 。
- qi2 lin2 heng4 ni4 qi4 ， yue4 zhuo2 lian3 xiu1 ling2 。
- min2 song4 duo1 xian2 ri4 ， tang2 yin1 zi4 man3 ting2 。
- lang4 chuan2 shu1 ke4 zou4 ， xu1 kan4 ding3 yi2 ming2 。
- zhong4 xia4 feng2 jia1 jie2 ， fei1 yan1 ju4 yao3 ming2 。
- shu4 mi4 yu2 yi2 ye4 ， tui1 dao4 jian4 qian1 ling2 。
- qian1 mo4 deng1 feng1 hou4 ， sheng1 ge1 lan4 man4 ting1 。
- qi3 yan2 huan2 miao4 li2 ， shou4 jia3 peng3 ping1 ting2 。
- huan1 qia4 lian2 geng4 zhu2 ， qing2 gao1 cu4 hua4 ping2 。
- jiu3 qu2 hua1 zhao4 ye4 ， wan4 jing3 yue4 kai1 jiong1 。
- feng1 zhan3 yin2 he2 dong4 ， tian1 jing1 yu4 lu4 ling2 。
- san1 tai2 xing1 mi4 chu3 ， pang2 you3 lao3 ren2 xing1 。

## 注释

## 译文

## 赏析
