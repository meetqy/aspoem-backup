---
id: shi-de-hong-ci-yun-chao-ran-you-nan-ta
title: 次韻超然游南塔
titlePinyin: ci4 yun4 chao1 ran2 you2 nan2 ta3
titleSlug: ci-yun-chao-ran-you-nan-ta
author: 釋德洪
authorPinyin: shi4 de2 hong2
authorSlug: shi-de-hong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 遶塔不忍去，新涼生早秋。
- 不見江西月，一水空悠悠。
- 龕燈耿晝影，遺像青雙眸。
- 永懷皇祐間，曾此狎沙鷗。
- 往事已陳迹，豐碣撐高樓。
- 公昔從吾祖，來往亦風流。
- 但餘松菊在，井臼遺林丘。
- 高風不可攀，落日令人愁。
- 倚杖哦清詩，溪風波白頭。
- 脉脉不能語，歸心浩難收。
- 今已不如古，無復相綢繆。
- 何當效船子，華亭從釣舟。

## 拼音

- rao4 ta3 bu4 ren3 qu4 ， xin1 liang2 sheng1 zao3 qiu1 。
- bu2 jian4 jiang1 xi1 yue4 ， yi4 shui3 kong1 you1 you1 。
- kan1 deng1 geng3 zhou4 ying3 ， yi2 xiang4 qing1 shuang1 mou2 。
- yong3 huai2 huang2 you4 jian4 ， ceng2 ci3 xia2 sha1 ou1 。
- wang3 shi4 yi3 chen2 ji4 ， feng1 jie2 cheng1 gao1 lou2 。
- gong1 xi1 cong2 wu2 zu3 ， lai2 wang3 yi4 feng1 liu2 。
- dan4 yu2 song1 ju2 zai4 ， jing3 jiu4 yi2 lin2 qiu1 。
- gao1 feng1 bu4 ke3 pan1 ， luo4 ri4 ling4 ren2 chou2 。
- yi3 zhang4 o4 qing1 shi1 ， xi1 feng1 bo1 bai2 tou2 。
- mo4 mo4 bu4 neng2 yu3 ， gui1 xin1 hao4 nan2 shou1 。
- jin1 yi3 bu4 ru2 gu3 ， wu2 fu4 xiang1 chou2 mou2 。
- he2 dang1 xiao4 chuan2 zi3 ， hua2 ting2 cong2 diao4 zhou1 。

## 注释

## 译文

## 赏析
