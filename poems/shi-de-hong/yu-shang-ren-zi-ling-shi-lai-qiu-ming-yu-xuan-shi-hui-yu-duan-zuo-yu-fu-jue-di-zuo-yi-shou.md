---
id: shi-de-hong-yu-shang-ren-zi-ling-shi-lai-qiu-ming-yu-xuan-shi-hui-yu-duan-zuo-yu-fu-jue-di-zuo-yi-shou
title: 瑜上人自靈石來求鳴玉軒詩會予斷作語復決隄作一首
titlePinyin: yu2 shang4 ren2 zi4 ling2 shi2 lai2 qiu2 ming2 yu4 xuan1 shi1 hui4 yu3 duan4 zuo4 yu3 fu4 jue2 di1 zuo4 yi4 shou3
titleSlug: yu-shang-ren-zi-ling-shi-lai-qiu-ming-yu-xuan-shi-hui-yu-duan-zuo-yu-fu-jue-di-zuo-yi-shou
author: 釋德洪
authorPinyin: shi4 de2 hong2
authorSlug: shi-de-hong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 道人去我久，書問且不數。
- 聞余竄南荒，驚悸日枯削。
- 安知跨大海，往返如入郭。
- 譬如人弄潮，覆却甚自若。
- 旁多聚觀者，縮項膽爲落。
- 僻居少過從，閒庭墮鬭雀。
- 手倦失輕紈，扣門誰剝啄。
- 開關忽見之，但覺瘦矍鑠。
- 立談慰良苦，兀坐敘契闊。
- 誰持稻田衣，包此剪翎鶴。
- 遠來殊可念，此意重山嶽。
- 悃愊見無華，語論出稜角。
- 爲余三日留，頗覺解寂寞。
- 忽然欲歸去，破裓不容捉。
- 想見歷千峰，細路如遺索。
- 相尋固自佳，乞詩亦不惡。
- 而余病多語，方以默爲藥。
- 寄聲靈石山，詩當替余作。
- 便覺鳴玉軒，跳波驚夜壑。

## 拼音

- dao4 ren2 qu4 wo3 jiu3 ， shu1 wen4 qie3 bu2 shu4 。
- wen2 yu2 cuan4 nan2 huang1 ， jing1 ji4 ri4 ku1 xiao1 。
- an1 zhi1 kua4 da4 hai3 ， wang3 fan3 ru2 ru4 guo1 。
- pi4 ru2 ren2 nong4 chao2 ， fu4 que4 shen4 zi4 ruo4 。
- pang2 duo1 ju4 guan1 zhe3 ， suo1 xiang4 dan3 wei2 luo4 。
- pi4 ju1 shao3 guo4 cong2 ， xian2 ting2 duo4 dou4 que4 。
- shou3 juan4 shi1 qing1 wan2 ， kou4 men2 shui2 bao1 zhuo2 。
- kai1 guan1 hu1 jian4 zhi1 ， dan4 jue2 shou4 jue2 shuo4 。
- li4 tan2 wei4 liang2 ku3 ， wu4 zuo4 xu4 qi4 kuo4 。
- shui2 chi2 dao4 tian2 yi1 ， bao1 ci3 jian3 ling2 he4 。
- yuan3 lai2 shu1 ke3 nian4 ， ci3 yi4 chong2 shan1 yue4 。
- kun3 bi4 jian4 wu2 hua2 ， yu3 lun4 chu1 leng2 jiao3 。
- wei2 yu2 san1 ri4 liu2 ， po1 jue2 jie3 ji4 mo4 。
- hu1 ran2 yu4 gui1 qu4 ， po4 jie1 bu4 rong2 zhuo1 。
- xiang3 jian4 li4 qian1 feng1 ， xi4 lu4 ru2 yi2 suo3 。
- xiang1 xun2 gu4 zi4 jia1 ， qi3 shi1 yi4 bu2 e4 。
- er2 yu2 bing4 duo1 yu3 ， fang1 yi3 mo4 wei2 yao4 。
- ji4 sheng1 ling2 shi2 shan1 ， shi1 dang1 ti4 yu2 zuo4 。
- bian4 jue2 ming2 yu4 xuan1 ， tiao4 bo1 jing1 ye4 he4 。

## 注释

## 译文

## 赏析
