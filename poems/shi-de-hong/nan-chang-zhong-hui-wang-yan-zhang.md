---
id: shi-de-hong-nan-chang-zhong-hui-wang-yan-zhang
title: 南昌重會汪彦章
titlePinyin: nan2 chang1 zhong4 hui4 wang1 yan4 zhang1
titleSlug: nan-chang-zhong-hui-wang-yan-zhang
author: 釋德洪
authorPinyin: shi4 de2 hong2
authorSlug: shi-de-hong
dynasty: 宋
dynastyPinyin: song4
dynastySlug: song
tags: []
---

## 正文

- 彦章退然才中人，譏訶唾笑皆奇偉。
- 看君落筆挾風雷，渙然成文風行水。
- 坐令前輩作九原，子固精神老坡氣。
- 儒生寒酸不上眼，此郎要是天下士。
- 嗟予生計等飛鳥，翩翩吳頭復楚尾。
- 去年興廢看京華，笑傲清狂人背指。
- 君獨折簡坐致我，迎門歡笑自挈履。
- 舊聞牛鳴馬不仰，女逐臭夫那有理。
- 今年黄花南浦岸，忽然見君失聲喜。
- 僧房借榻營夜語，燈火照人如夢寐。
- 懷中卿相且袖手，翰墨風流聊戲耳。
- 行看上書苫塊中，凛凛范公只君是。

## 拼音

- yan4 zhang1 tui4 ran2 cai2 zhong1 ren2 ， ji1 he1 tuo4 xiao4 jie1 qi2 wei3 。
- kan4 jun1 luo4 bi3 xie2 feng1 lei2 ， huan4 ran2 cheng2 wen2 feng1 xing2 shui3 。
- zuo4 ling4 qian2 bei4 zuo4 jiu3 yuan2 ， zi3 gu4 jing1 shen2 lao3 po1 qi4 。
- ru2 sheng1 han2 suan1 bu2 shang4 yan3 ， ci3 lang2 yao4 shi4 tian1 xia4 shi4 。
- jie1 yu3 sheng1 ji4 deng3 fei1 niao3 ， pian1 pian1 wu2 tou2 fu4 chu3 wei3 。
- qu4 nian2 xing1 fei4 kan4 jing1 hua2 ， xiao4 ao4 qing1 kuang2 ren2 bei4 zhi3 。
- jun1 du2 zhe2 jian3 zuo4 zhi4 wo3 ， ying2 men2 huan1 xiao4 zi4 qie4 lü3 。
- jiu4 wen2 niu2 ming2 ma3 bu4 yang3 ， nü3 zhu2 chou4 fu1 na4 you3 li3 。
- jin1 nian2 huang2 hua1 nan2 pu3 an4 ， hu1 ran2 jian4 jun1 shi1 sheng1 xi3 。
- seng1 fang2 jie4 ta4 ying2 ye4 yu3 ， deng1 huo3 zhao4 ren2 ru2 meng4 mei4 。
- huai2 zhong1 qing1 xiang4 qie3 xiu4 shou3 ， han4 mo4 feng1 liu2 liao2 xi4 er3 。
- xing2 kan4 shang4 shu1 shan1 kuai4 zhong1 ， lin3 lin3 fan4 gong1 zhi1 jun1 shi4 。

## 注释

## 译文

## 赏析
