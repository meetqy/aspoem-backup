---
id: shi-de-hong-ye-song-shan-shi-ta
title: 謁嵩禪師塔
titlePinyin: ye4 song1 shan4 shi1 ta3
titleSlug: ye-song-shan-shi-ta
author: 釋德洪
authorPinyin: shi4 de2 hong2
authorSlug: shi-de-hong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 吾道例孔子，譬如掌與拳。
- 展握固有異，要之手則然。
- 晚世苦凌夷，講習失淵源。
- 君看投跡者，紛紛等狂顛。
- 韓子亦儒衣，倔强稱時賢。
- 憑凌作詬語，到死不少悛。
- 後世師韓輩，穴攘猶可憐。
- 走名不自信，逐隊工語言。
- 譁然皇祐間，飛蚊閙喧闐。
- 田衣動成羣，怒癭空自懸。
- 縮頭不敢息，兀坐如蹲猿。
- 堂堂東山公，才大德亦全。
- 齒牙生風雷，筆陣森戈鋋。
- 隱然湖海上，長庚横曉天。
- 作書肆豪猛，揮斤莫敢前。
- 羣兒雖貌敬，臆論已不専。
- 書成謁天子，一日萬口傳。
- 坐令天下士，欲見嗟無緣。
- 功成還山中，笑語答雲煙。
- 我來不及見，山水自明鮮。
- 入門寂無聲，脩竹空滿軒。
- 永懷翛然姿，骨肉聳清堅。
- 僮奴豈知此，住此亦彌年。
- 指余以石塔，草棘北風顛。
- 再拜不忍去，聽此遶澗泉。
- 吁嗟末運中，那復斯人焉。
- 文章亦細事，清苦非所便。
- 但愛公所守，遠相諸祖肩。
- 遲遲哦公詩，落日滿晴川。
- 願攜折脚鐺，結茅西澗邊。
- 歲時邏松檜，來此掃頽磚。

## 拼音

- wu2 dao4 li4 kong3 zi3 ， pi4 ru2 zhang3 yu3 quan2 。
- zhan3 wo4 gu4 you3 yi4 ， yao4 zhi1 shou3 ze2 ran2 。
- wan3 shi4 ku3 ling2 yi2 ， jiang3 xi2 shi1 yuan1 yuan2 。
- jun1 kan4 tou2 ji4 zhe3 ， fen1 fen1 deng3 kuang2 dian1 。
- han2 zi3 yi4 ru2 yi1 ， jue2 jiang4 cheng1 shi2 xian2 。
- ping2 ling2 zuo4 gou4 yu3 ， dao4 si3 bu4 shao3 quan1 。
- hou4 shi4 shi1 han2 bei4 ， xue2 rang3 you2 ke3 lian2 。
- zou3 ming2 bu2 zi4 xin4 ， zhu2 dui4 gong1 yu3 yan2 。
- hua2 ran2 huang2 you4 jian4 ， fei1 wen2 nao4 xuan1 tian2 。
- tian2 yi1 dong4 cheng2 qun2 ， nu4 ying3 kong1 zi4 xuan2 。
- suo1 tou2 bu4 gan3 xi1 ， wu4 zuo4 ru2 dun1 yuan2 。
- tang2 tang2 dong1 shan1 gong1 ， cai2 da4 de2 yi4 quan2 。
- chi3 ya2 sheng1 feng1 lei2 ， bi3 zhen4 sen1 ge1 chan2 。
- yin3 ran2 hu2 hai3 shang4 ， chang2 geng1 heng2 xiao3 tian1 。
- zuo4 shu1 si4 hao2 meng3 ， hui1 jin1 mo4 gan3 qian2 。
- qun2 er2 sui1 mao4 jing4 ， yi4 lun4 yi3 bu4 zhuan1 。
- shu1 cheng2 ye4 tian1 zi3 ， yi2 ri4 wan4 kou3 chuan2 。
- zuo4 ling4 tian1 xia4 shi4 ， yu4 jian4 jie1 wu2 yuan2 。
- gong1 cheng2 huan2 shan1 zhong1 ， xiao4 yu3 da2 yun2 yan1 。
- wo3 lai2 bu4 ji2 jian4 ， shan1 shui3 zi4 ming2 xian1 。
- ru4 men2 ji4 wu2 sheng1 ， xiu1 zhu2 kong1 man3 xuan1 。
- yong3 huai2 xiao1 ran2 zi1 ， gu3 rou4 song3 qing1 jian1 。
- tong2 nu2 qi3 zhi1 ci3 ， zhu4 ci3 yi4 mi2 nian2 。
- zhi3 yu2 yi3 shi2 ta3 ， cao3 ji2 bei3 feng1 dian1 。
- zai4 bai4 bu4 ren3 qu4 ， ting1 ci3 rao4 jian4 quan2 。
- xu1 jie1 mo4 yun4 zhong1 ， na4 fu4 si1 ren2 yan1 。
- wen2 zhang1 yi4 xi4 shi4 ， qing1 ku3 fei1 suo3 bian4 。
- dan4 ai4 gong1 suo3 shou3 ， yuan3 xiang1 zhu1 zu3 jian1 。
- chi2 chi2 o4 gong1 shi1 ， luo4 ri4 man3 qing2 chuan1 。
- yuan4 xie2 zhe2 jiao3 dang1 ， jie2 mao2 xi1 jian4 bian1 。
- sui4 shi2 luo2 song1 gui4 ， lai2 ci3 sao3 tui2 zhuan1 。

## 注释

## 译文

## 赏析
