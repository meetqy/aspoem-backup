---
id: shi-de-hong-zhan-tan-si-shi-er-bi-guan-yin-zan
title: 旃檀四十二臂觀音贊
titlePinyin: zhan1 tan2 si4 shi2 er4 bi4 guan1 yin1 zan4
titleSlug: zhan-tan-si-shi-er-bi-guan-yin-zan
author: 釋德洪
authorPinyin: shi4 de2 hong2
authorSlug: shi-de-hong
dynasty: 宋
dynastyPinyin: song4
dynastySlug: song
tags: []
---

## 正文

- 汝意有言，枯杌作鬼。
- 我心不生，髑髏則水。
- 乃知妄覺，一法成二。
- 湛然圓明，百千一耳。
- 稽首大士，應物而形。
- 随其小大，如谷答聲。
- 千臂執持，千眼觀照。
- 以無心故，受用俱妙。
- 臂如青春，藏於化身。
- 随其枝葉，疏密精神。
- 唯此瑞相，四十二臂。
- 不越徑寸，莊嚴畢備。
- 清凉寶月，或慈或威。
- 如欲舉足，花輪乘之。
- 碧螺之間，有佛儼容。
- 如蟭螟蟲，巢蚊睫中。
- 隱于石間，顯出蚌蛤。
- 以無礙慈，不擇清濁。
- 我觀震旦，種性猛利。
- 由聞思入，甘露滅地。
- 願加被我，障盡心開。
- 如觀世音，無礙辯才。
- 我說此偈，萬象合掌。
- 何以無礙，敲空作響。

## 拼音

- ru3 yi4 you3 yan2 ， ku1 wu4 zuo4 gui3 。
- wo3 xin1 bu4 sheng1 ， du2 lou2 ze2 shui3 。
- nai3 zhi1 wang4 jue2 ， yi4 fa3 cheng2 er4 。
- zhan4 ran2 yuan2 ming2 ， bai3 qian1 yi4 er3 。
- qi3 shou3 da4 shi4 ， ying1 wu4 er2 xing2 。
- sui2 qi2 xiao3 da4 ， ru2 gu3 da2 sheng1 。
- qian1 bi4 zhi2 chi2 ， qian1 yan3 guan1 zhao4 。
- yi3 wu2 xin1 gu4 ， shou4 yong4 ju4 miao4 。
- bi4 ru2 qing1 chun1 ， cang2 wu1 hua4 shen1 。
- sui2 qi2 zhi1 ye4 ， shu1 mi4 jing1 shen2 。
- wei2 ci3 rui4 xiang1 ， si4 shi2 er4 bi4 。
- bu2 yue4 jing4 cun4 ， zhuang1 yan2 bi4 bei4 。
- qing1 liang2 bao3 yue4 ， huo4 ci2 huo4 wei1 。
- ru2 yu4 ju3 zu2 ， hua1 lun2 cheng2 zhi1 。
- bi4 luo2 zhi1 jian4 ， you3 fo2 yan3 rong2 。
- ru2 jiao1 ming2 chong2 ， chao2 wen2 jie2 zhong1 。
- yin3 yu2 shi2 jian4 ， xian3 chu1 bang4 ha2 。
- yi3 wu2 ai4 ci2 ， bu4 ze2 qing1 zhuo2 。
- wo3 guan1 zhen4 dan4 ， zhong3 xing4 meng3 li4 。
- you2 wen2 si1 ru4 ， gan1 lu4 mie4 di4 。
- yuan4 jia1 bei4 wo3 ， zhang4 jin4 xin1 kai1 。
- ru2 guan1 shi4 yin1 ， wu2 ai4 bian4 cai2 。
- wo3 shuo1 ci3 ji4 ， wan4 xiang4 he2 zhang3 。
- he2 yi3 wu2 ai4 ， qiao1 kong1 zuo4 xiang3 。

## 注释

## 译文

## 赏析
