---
id: shi-de-hong-da-yuan-an-zhu-yi-jiu-zu-hua-xiang-yi-zuo-ci-xie-zhi
title: 大圓庵主以九祖畫像遺作此謝之
titlePinyin: da4 yuan2 an1 zhu3 yi3 jiu3 zu3 hua4 xiang4 yi2 zuo4 ci3 xie4 zhi1
titleSlug: da-yuan-an-zhu-yi-jiu-zu-hua-xiang-yi-zuo-ci-xie-zhi
author: 釋德洪
authorPinyin: shi4 de2 hong2
authorSlug: shi-de-hong
dynasty: 宋
dynastyPinyin: song4
dynastySlug: song
tags: []
---

## 正文

- 大圓庵中亦何有，但有草座枯藤枝。
- 朝來壁間亦圖畫，何從貌此寧馨兒。
- 髮光抹漆膚琢玉，坐睡俛然方拄頤。
- 當時兩脚不肯舉，今雖有口如當時。
- 知誰逸想寓此意，必也高人非畫師。
- 我遭俗瞋坐多語，坐客厭處終不疑。
- 興來曳杖出門去，路窮回反無澗谿。
- 見之心怍有愧色，君以贈我聊鍼之。
- 亦知褊心當服韋，命車何必先鋒爲。
- 從今靖然痛堅捍，正恐習氣時决隄。
- 細看忽憶孔北海，曾讀曹瞞禁酒詞。

## 拼音

- da4 yuan2 an1 zhong1 yi4 he2 you3 ， dan4 you3 cao3 zuo4 ku1 teng2 zhi1 。
- chao2 lai2 bi4 jian4 yi4 tu2 hua4 ， he2 cong2 mao4 ci3 ning2 xin1 er2 。
- fa4 guang1 mo3 qi1 fu1 zhuo2 yu4 ， zuo4 shui4 fu3 ran2 fang1 zhu3 yi2 。
- dang1 shi2 liang3 jiao3 bu4 ken3 ju3 ， jin1 sui1 you3 kou3 ru2 dang1 shi2 。
- zhi1 shui2 yi4 xiang3 yu4 ci3 yi4 ， bi4 ye3 gao1 ren2 fei1 hua4 shi1 。
- wo3 zao1 su2 chen1 zuo4 duo1 yu3 ， zuo4 ke4 yan4 chu3 zhong1 bu4 yi2 。
- xing1 lai2 ye4 zhang4 chu1 men2 qu4 ， lu4 qiong2 hui2 fan3 wu2 jian4 xi1 。
- jian4 zhi1 xin1 zuo4 you3 kui4 se4 ， jun1 yi3 zeng4 wo3 liao2 zhen1 zhi1 。
- yi4 zhi1 bian3 xin1 dang1 fu2 wei2 ， ming4 ju1 he2 bi4 xian1 feng1 wei2 。
- cong2 jin1 jing4 ran2 tong4 jian1 han4 ， zheng4 kong3 xi2 qi4 shi2 jue2 di1 。
- xi4 kan4 hu1 yi4 kong3 bei3 hai3 ， ceng2 du2 cao2 man2 jin4 jiu3 ci2 。

## 注释

## 译文

## 赏析
