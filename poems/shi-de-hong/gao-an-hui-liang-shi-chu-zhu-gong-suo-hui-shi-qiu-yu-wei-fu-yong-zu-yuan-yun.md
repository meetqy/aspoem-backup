---
id: shi-de-hong-gao-an-hui-liang-shi-chu-zhu-gong-suo-hui-shi-qiu-yu-wei-fu-yong-zu-yuan-yun
title: 高安會諒師出諸公所惠詩求予爲賦用祖原韻
titlePinyin: gao1 an1 hui4 liang4 shi1 chu1 zhu1 gong1 suo3 hui4 shi1 qiu2 yu3 wei2 fu4 yong4 zu3 yuan2 yun4
titleSlug: gao-an-hui-liang-shi-chu-zhu-gong-suo-hui-shi-qiu-yu-wei-fu-yong-zu-yuan-yun
author: 釋德洪
authorPinyin: shi4 de2 hong2
authorSlug: shi-de-hong
dynasty: 宋
dynastyPinyin: song4
dynastySlug: song
tags: []
---

## 正文

- 黄塵踏遍江南岸，矯首無言對河漢。
- 故山有屋埋深雲，一夜歸心掣不斷。
- 山舟日夜去無休，挽繩欲繫慙無由。
- 紛紛世態真一夢，顧我所爲如直鈎。
- 綠錦江頭識諒禪，傾坐高談象帝先。
- 疑君即是僧太白，不然無乃真彌天。
- 仙風襲人欲輕舉，天容道氣出眉宇。
- 擁坐衣裳墮不收，山水懷雲輕百補。
- 我今老倦亦慵參，去死正如三眠蠶。
- 相看一笑有佳約，他日同歸五老庵。
- 人生真若屈伸肘，萍浮梗泛因邂逅。
- 料君有膽大於身，未應捜索因詩瘦。
- 閒亭夏木初垂陰，相逢還得同携手。
- 未見千首萬丈光，先看七步才八斗。

## 拼音

- huang2 chen2 ta4 bian4 jiang1 nan2 an4 ， jiao3 shou3 wu2 yan2 dui4 he2 han4 。
- gu4 shan1 you3 wu1 mai2 shen1 yun2 ， yi2 ye4 gui1 xin1 che4 bu2 duan4 。
- shan1 zhou1 ri4 ye4 qu4 wu2 xiu1 ， wan3 sheng2 yu4 xi4 can2 wu2 you2 。
- fen1 fen1 shi4 tai4 zhen1 yi2 meng4 ， gu4 wo3 suo3 wei2 ru2 zhi2 gou1 。
- lü4 jin3 jiang1 tou2 shi2 liang4 shan4 ， qing1 zuo4 gao1 tan2 xiang4 di4 xian1 。
- yi2 jun1 ji2 shi4 seng1 tai4 bai2 ， bu4 ran2 wu2 nai3 zhen1 mi2 tian1 。
- xian1 feng1 xi2 ren2 yu4 qing1 ju3 ， tian1 rong2 dao4 qi4 chu1 mei2 yu3 。
- yong1 zuo4 yi1 shang0 duo4 bu4 shou1 ， shan1 shui3 huai2 yun2 qing1 bai3 bu3 。
- wo3 jin1 lao3 juan4 yi4 yong1 can1 ， qu4 si3 zheng4 ru2 san1 mian2 can2 。
- xiang1 kan4 yi2 xiao4 you3 jia1 yue1 ， ta1 ri4 tong2 gui1 wu3 lao3 an1 。
- ren2 sheng1 zhen1 ruo4 qu1 shen1 zhou3 ， ping2 fu2 geng3 fan4 yin1 xie4 hou4 。
- liao4 jun1 you3 dan3 da4 wu1 shen1 ， wei4 ying1 sou1 suo3 yin1 shi1 shou4 。
- xian2 ting2 xia4 mu4 chu1 chui2 yin1 ， xiang1 feng2 huan2 de2 tong2 xie2 shou3 。
- wei4 jian4 qian1 shou3 wan4 zhang4 guang1 ， xian1 kan4 qi1 bu4 cai2 ba1 dou3 。

## 注释

## 译文

## 赏析
