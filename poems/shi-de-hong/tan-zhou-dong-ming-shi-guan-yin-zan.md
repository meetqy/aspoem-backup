---
id: shi-de-hong-tan-zhou-dong-ming-shi-guan-yin-zan
title: 潭州東明石觀音贊
titlePinyin: tan2 zhou1 dong1 ming2 shi2 guan1 yin1 zan4
titleSlug: tan-zhou-dong-ming-shi-guan-yin-zan
author: 釋德洪
authorPinyin: shi4 de2 hong2
authorSlug: shi-de-hong
dynasty: 宋
dynastyPinyin: song4
dynastySlug: song
tags: []
---

## 正文

- 大悲智光本無礙，於一切處常發現。
- 豈特夜半瓦礫間，始復爛然上霄漢。
- 此邦衆生共勝業，時節成熟故如是。
- 譬如日月行虚空，水無穢潔皆照臨。
- 灰沙若沉波自寒，圜影於中迥殊特。
- 稽首妙智光世音，是娑婆界真教體。
- 應機而現爲說法，信心起處說法竟。
- 我今見境得成就，亦同音聞獲圓通。
- 六根遲速雖不齊，要是一精明所現。
- 我知暗相不能昏，與彼心精遺聞處。
- 衆塵隔越妄分别，常真實中無是事。
- 死生之變尚不改，豈有根塵乃能蔽。
- 願令持此妙法門，於此刹土爲佛事。
- 一切聲色熱惱中，與衆生作清涼處。
- 皈命救世大悲者，願賜威光加被我。
- 令我獲無作妙力，令我亦名無所畏。
- 令我具無礙辯才，令我入一切種智。
- 我及一切諸有情，皆如觀音得自在。

## 拼音

- da4 bei1 zhi4 guang1 ben3 wu2 ai4 ， wu1 yi2 qie4 chu3 chang2 fa1 xian4 。
- qi3 te4 ye4 ban4 wa3 li4 jian4 ， shi3 fu4 lan4 ran2 shang4 xiao1 han4 。
- ci3 bang1 zhong4 sheng1 gong4 sheng4 ye4 ， shi2 jie2 cheng2 shu2 gu4 ru2 shi4 。
- pi4 ru2 ri4 yue4 xing2 xu1 kong1 ， shui3 wu2 hui4 jie2 jie1 zhao4 lin2 。
- hui1 sha1 ruo4 chen2 bo1 zi4 han2 ， huan2 ying3 wu1 zhong1 jiong3 shu1 te4 。
- qi3 shou3 miao4 zhi4 guang1 shi4 yin1 ， shi4 suo1 po2 jie4 zhen1 jiao4 ti3 。
- ying1 ji1 er2 xian4 wei2 shuo1 fa3 ， xin4 xin1 qi3 chu3 shuo1 fa3 jing4 。
- wo3 jin1 jian4 jing4 de2 cheng2 jiu4 ， yi4 tong2 yin1 wen2 huo4 yuan2 tong1 。
- liu4 gen1 chi2 su4 sui1 bu4 qi2 ， yao4 shi0 yi4 jing1 ming2 suo3 xian4 。
- wo3 zhi1 an4 xiang1 bu4 neng2 hun1 ， yu3 bi3 xin1 jing1 yi2 wen2 chu3 。
- zhong4 chen2 ge2 yue4 wang4 fen1 bie2 ， chang2 zhen1 shi2 zhong1 wu2 shi4 shi4 。
- si3 sheng1 zhi1 bian4 shang4 bu4 gai3 ， qi3 you3 gen1 chen2 nai3 neng2 bi4 。
- yuan4 ling4 chi2 ci3 miao4 fa3 men2 ， wu1 ci3 cha4 tu3 wei2 fo2 shi4 。
- yi2 qie4 sheng1 se4 re4 nao3 zhong1 ， yu3 zhong4 sheng1 zuo4 qing1 liang2 chu3 。
- gui1 ming4 jiu4 shi4 da4 bei1 zhe3 ， yuan4 ci4 wei1 guang1 jia1 bei4 wo3 。
- ling4 wo3 huo4 wu2 zuo4 miao4 li4 ， ling4 wo3 yi4 ming2 wu2 suo3 wei4 。
- ling4 wo3 ju4 wu2 ai4 bian4 cai2 ， ling4 wo3 ru4 yi2 qie4 zhong3 zhi4 。
- wo3 ji2 yi2 qie4 zhu1 you3 qing2 ， jie1 ru2 guan1 yin1 de2 zi4 zai4 。

## 注释

## 译文

## 赏析
