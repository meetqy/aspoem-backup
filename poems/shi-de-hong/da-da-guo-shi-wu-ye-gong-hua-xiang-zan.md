---
id: shi-de-hong-da-da-guo-shi-wu-ye-gong-hua-xiang-zan
title: 大達國師無業公畫像贊
titlePinyin: da4 da2 guo2 shi1 wu2 ye4 gong1 hua4 xiang4 zan4
titleSlug: da-da-guo-shi-wu-ye-gong-hua-xiang-zan
author: 釋德洪
authorPinyin: shi4 de2 hong2
authorSlug: shi-de-hong
dynasty: 宋
dynastyPinyin: song4
dynastySlug: song
tags: []
---

## 正文

- 以如是觀，覺知見聞。
- 性等太虚，卓然而存。
- 示其身世，如空忽雲。
- 應緣上洛，寄名李氏。
- 在齠齓中，儼大乘器。
- 坐必跏趺，行必直視。
- 十二落髪，二十受具。
- 能於諸佛，放身命處。
- 解衣盤礴，從容笑語。
- 江西指佛，即心最的。
- 初亦不然，回首乃識。
- 如眼照物，了證無惑。
- 燕坐并汾，聲動天壤。
- 有所問詰，戒莫妄想。
- 兩朝致敬，累召不往。
- 終不得已，別道以行。
- 蓋視死生，洞若户庭。
- 出入去来，物莫能攖。
- 衆生拘囚，如蠅唾污。
- 公如香象，卓立回顧。
- 擺壞韁鎖，自在而去。
- 公之所養，一至於兹。
- 人英僧傑，龍章鳳姿。
- 謚曰大達，憲穆之師。

## 拼音

- yi3 ru2 shi4 guan1 ， jue2 zhi1 jian4 wen2 。
- xing4 deng3 tai4 xu1 ， zhuo2 ran2 er2 cun2 。
- shi4 qi2 shen1 shi4 ， ru2 kong1 hu1 yun2 。
- ying1 yuan2 shang4 luo4 ， ji4 ming2 li3 shi4 。
- zai4 tiao2 chen4 zhong1 ， yan3 da4 cheng2 qi4 。
- zuo4 bi4 jia1 fu1 ， xing2 bi4 zhi2 shi4 。
- shi2 er4 luo4 fa4 ， er4 shi2 shou4 ju4 。
- neng2 wu1 zhu1 fo2 ， fang4 shen1 ming4 chu3 。
- jie3 yi1 pan2 bo2 ， cong2 rong2 xiao4 yu3 。
- jiang1 xi1 zhi3 fo2 ， ji2 xin1 zui4 de0 。
- chu1 yi4 bu4 ran2 ， hui2 shou3 nai3 shi2 。
- ru2 yan3 zhao4 wu4 ， liao3 zheng4 wu2 huo4 。
- yan4 zuo4 bing4 fen2 ， sheng1 dong4 tian1 rang3 。
- you3 suo3 wen4 jie2 ， jie4 mo4 wang4 xiang3 。
- liang3 chao2 zhi4 jing4 ， lei4 zhao4 bu4 wang3 。
- zhong1 bu4 de2 yi3 ， bie2 dao4 yi3 xing2 。
- gai4 shi4 si3 sheng1 ， dong4 ruo4 hu4 ting2 。
- chu1 ru4 qu4 lai2 ， wu4 mo4 neng2 ying1 。
- zhong4 sheng1 ju1 qiu2 ， ru2 ying2 tuo4 wu1 。
- gong1 ru2 xiang1 xiang4 ， zhuo2 li4 hui2 gu4 。
- bai3 huai4 jiang1 suo3 ， zi4 zai4 er2 qu4 。
- gong1 zhi1 suo3 yang3 ， yi2 zhi4 wu1 zi1 。
- ren2 ying1 seng1 jie2 ， long2 zhang1 feng4 zi1 。
- shi4 yue1 da4 da2 ， xian4 mu4 zhi1 shi1 。

## 注释

## 译文

## 赏析
