---
id: shi-de-hong-yu-you-hou-bo-shou-si-ru-zhi-jian-jiu-yi-er-wei-shi-ji-chang-zuo-ri-jian-zhi-ye-gui-zuo-ci-ji-zhi
title: 余游侯伯壽思儒之間久矣而未識季長昨日見之夜歸作此寄之
titlePinyin: yu2 you2 hou2 bo2 shou4 si1 ru2 zhi1 jian4 jiu3 yi3 er2 wei4 shi2 ji4 chang2 zuo2 ri4 jian4 zhi1 ye4 gui1 zuo4 ci3 ji4 zhi1
titleSlug: yu-you-hou-bo-shou-si-ru-zhi-jian-jiu-yi-er-wei-shi-ji-chang-zuo-ri-jian-zhi-ye-gui-zuo-ci-ji-zhi
author: 釋德洪
authorPinyin: shi4 de2 hong2
authorSlug: shi-de-hong
dynasty: 宋
dynastyPinyin: song4
dynastySlug: song
tags: []
---

## 正文

- 公家兄弟俱秀傑，人言不減河東薛。
- 鳳皇鸑鷟雖見之，聞有鵷雛更超絕。
- 周郎坐中見新作，天葩奇芬衆口愕。
- 君看氣焰遮縉紳，想見精神映臺閣。
- 我窮歲晚猶奔走，小邑那知有邂后。
- 堂堂合置明光宮，簿書堆中不宜有。
- 功名偶然耳是寄，故應隨流坎而止。
- 且置袖中批誥手，下簾絃歌聊爾耳。
- 此詩摹寫見標格，晴湖無風照春色。
- 滄海遺珠果見之，邵陽他日如彭澤。

## 拼音

- gong1 jia0 xiong1 di4 ju4 xiu4 jie2 ， ren2 yan2 bu4 jian3 he2 dong1 xue1 。
- feng4 huang2 yue4 zhuo2 sui1 jian4 zhi1 ， wen2 you3 yuan1 chu2 geng4 chao1 jue2 。
- zhou1 lang2 zuo4 zhong1 jian4 xin1 zuo4 ， tian1 pa1 qi2 fen1 zhong4 kou3 e4 。
- jun1 kan4 qi4 yan4 zhe1 jin4 shen1 ， xiang3 jian4 jing1 shen2 ying4 tai2 ge2 。
- wo3 qiong2 sui4 wan3 you2 ben1 zou3 ， xiao3 yi4 na4 zhi1 you3 xie4 hou4 。
- tang2 tang2 he2 zhi4 ming2 guang1 gong1 ， bo2 shu1 dui1 zhong1 bu4 yi2 you3 。
- gong1 ming2 ou3 ran2 er3 shi4 ji4 ， gu4 ying1 sui2 liu2 kan3 er2 zhi3 。
- qie3 zhi4 xiu4 zhong1 pi1 gao4 shou3 ， xia4 lian2 xian2 ge1 liao2 er3 er3 。
- ci3 shi1 mo2 xie3 jian4 biao1 ge2 ， qing2 hu2 wu2 feng1 zhao4 chun1 se4 。
- cang1 hai3 yi2 zhu1 guo3 jian4 zhi1 ， shao4 yang2 ta1 ri4 ru2 peng2 ze2 。

## 注释

## 译文

## 赏析
