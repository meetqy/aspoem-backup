---
id: shi-de-hong-ci-yun-ceng-jia-yan-shi-cha
title: 次韻曾嘉言試茶
titlePinyin: ci4 yun4 ceng2 jia1 yan2 shi4 cha2
titleSlug: ci-yun-ceng-jia-yan-shi-cha
author: 釋德洪
authorPinyin: shi4 de2 hong2
authorSlug: shi-de-hong
dynasty: 宋
dynastyPinyin: song4
dynastySlug: song
tags: []
---

## 正文

- 不嫌滯留湘水涯，時作新詩誇露芽。
- 此篇醉墨翻龍蛇，雷鎚雨雹飛塵沙。
- 開卷疾讀喜欲譁，此郎真是能世家。
- 氣如横槊萬騎遮，妙如琢玉無疵瑕。
- 縉紳傳觀衆口誇，矧余秃鬢纏袈裟。
- 崔嵬胸次書五車，於人豈止一等加。
- 坐令應手開天葩，不因筆端夢生花。
- 何時詞刃誅姦邪，世途嗜好紛萬差。
- 風流掃地吁可嗟，十年去國道路賖。
- 兩手未忍置所拏，賈生豈欲從螾鰕。
- 淵明但愛談桑麻，湘西有舍如藏蛙。
- 年來頗種東陵爪，愛君才宜踐清華。
- 妙年聲譽聞童牙，君看愛客自著茶。
- 紅粧聚觀爛朝霞，撐突萬卷遭搜爬。
- 職宜蓮燭燒窗紗，不宜槐笏趨早衙。
- 未甘終老勤山畬，尚能見子昂霄耶，想見霧窗煙縷斜。

## 拼音

- bu4 xian2 zhi4 liu2 xiang1 shui3 ya2 ， shi2 zuo4 xin1 shi1 kua1 lu4 ya2 。
- ci3 pian1 zui4 mo4 fan1 long2 she2 ， lei2 chui2 yu3 bao2 fei1 chen2 sha1 。
- kai1 juan4 ji2 du2 xi3 yu4 hua2 ， ci3 lang2 zhen1 shi4 neng2 shi4 jia1 。
- qi4 ru2 heng2 shuo4 wan4 qi2 zhe1 ， miao4 ru2 zhuo2 yu4 wu2 ci1 xia2 。
- jin4 shen1 chuan2 guan1 zhong4 kou3 kua1 ， shen3 yu2 tu1 bin4 chan2 jia1 sha1 。
- cui1 wei2 xiong1 ci4 shu1 wu3 ju1 ， wu1 ren2 qi3 zhi3 yi1 deng3 jia1 。
- zuo4 ling4 ying1 shou3 kai1 tian1 pa1 ， bu4 yin1 bi3 duan1 meng4 sheng1 hua1 。
- he2 shi2 ci2 ren4 zhu1 jian1 xie2 ， shi4 tu2 shi4 hao4 fen1 wan4 cha4 。
- feng1 liu2 sao3 di4 xu1 ke3 jie1 ， shi2 nian2 qu4 guo2 dao4 lu4 she1 。
- liang3 shou3 wei4 ren3 zhi4 suo3 na2 ， jia3 sheng1 qi3 yu4 cong2 yin3 xia1 。
- yuan1 ming2 dan4 ai4 tan2 sang1 ma2 ， xiang1 xi1 you3 she4 ru2 cang2 wa1 。
- nian2 lai2 po1 zhong3 dong1 ling2 zhua3 ， ai4 jun1 cai2 yi2 jian4 qing1 hua2 。
- miao4 nian2 sheng1 yu4 wen2 tong2 ya2 ， jun1 kan4 ai4 ke4 zi4 zhu4 cha2 。
- hong2 zhuang1 ju4 guan1 lan4 zhao1 xia2 ， cheng1 tu1 wan4 juan4 zao1 sou1 pa2 。
- zhi2 yi2 lian2 zhu2 shao1 chuang1 sha1 ， bu4 yi2 huai2 hu4 qu1 zao3 ya2 。
- wei4 gan1 zhong1 lao3 qin2 shan1 she1 ， shang4 neng2 jian4 zi3 ang2 xiao1 ye1 ， xiang3 jian4 wu4 chuang1 yan1 lü3 xie2 。

## 注释

## 译文

## 赏析
