---
id: shi-de-hong-you-nan-yue-fu-yan-si
title: 游南嶽福嚴寺
titlePinyin: you2 nan2 yue4 fu2 yan2 si4
titleSlug: you-nan-yue-fu-yan-si
author: 釋德洪
authorPinyin: shi4 de2 hong2
authorSlug: shi-de-hong
dynasty: 宋
dynastyPinyin: song4
dynastySlug: song
tags: []
---

## 正文

- 生計居然成脱略，投老南來看衡嶽。
- 禹谿久留困霖雨，低摧悶若剪翎鶴。
- 朝來南尋度坡壠，針水秧齊鳥聲樂。
- 風光融融一都會，鬼祠雄深抱山脚。
- 梯空延緣止巉絕，瘦策扶衰意超豁。
- 拂雲蒼杉雜錦石，紫藤綠蔓相連絡。
- 石橋下視隔人世，但覺嵐光翠如潑。
- 亭泓無波自紺碧，澗草有香空錯莫。
- 忽驚梵宇墮林梢，寶勢飛翔照深壑。
- 欹斜萬礎盤蒼崖，十步一樓五步閣。
- 冰柱瓊窗不知數，旒蘇一一垂簾箔。
- 犀顱道人相笑迎，冰雪形容無住著。
- 午梵清圓林葉動，天花細雨無時落。
- 憑高且復息疲頸，心清别殿鳴風鐸。
- 雲開千里上眉睫，吳楚江山見濃薄。
- 𡺸闍如有女正色，春不洗粧秋拂掠。
- 紫蓋頎然似矜妬，半出晴煙翠稜抹。
- 永懷堂堂武津老，天骨開張耳重郭。
- 三生來游等兒戲，靈山一會儼如昨。
- 他年遺跡舊巖下，拴索猶存衆驚愕。
- 解云此山增智力，鵬飛天風轉羊角。
- 江西駒兒快騰踏，青原麒麟亦超卓。
- 折足鐺中過一生，野蔬數根陳五合。
- 故庵遺塔尚依然，行誦神交付冥漠。
- 影不出山豈難事，准擬茅齋就林縛。
- 退之南遷曾過此，好語誇詞雜嘲噱。
- 自謂忠誠動嶽靈，望碑字字猶精確。
- 但餘佳處不可狀，浪禿霜毫秋色闊。
- 東坡唾笑成文章，山川勝處多奇作。
- 暮年亦爲儋耳游，不一過山山愧怍。
- 爲君試將說禪口，掉頭長吟擁山衲。
- 心胸便欲揑荒怪，落紙雷搥散風雹。
- 要將傑句酬佳景，未怕山容作顰頞。

## 拼音

- sheng1 ji4 ju1 ran2 cheng2 tuo1 lüe4 ， tou2 lao3 nan2 lai2 kan4 heng2 yue4 。
- yu3 xi1 jiu3 liu2 kun4 lin2 yu3 ， di1 cui1 men4 ruo4 jian3 ling2 he4 。
- chao2 lai2 nan2 xun2 du4 po1 long3 ， zhen1 shui3 yang1 qi2 niao3 sheng1 le4 。
- feng1 guang1 rong2 rong2 yi4 dou1 hui4 ， gui3 ci2 xiong2 shen1 bao4 shan1 jiao3 。
- ti1 kong1 yan2 yuan2 zhi3 chan2 jue2 ， shou4 ce4 fu2 shuai1 yi4 chao1 huo1 。
- fu2 yun2 cang1 shan1 za2 jin3 shi2 ， zi3 teng2 lü4 man4 xiang1 lian2 luo4 。
- shi2 qiao2 xia4 shi4 ge2 ren2 shi4 ， dan4 jue2 lan2 guang1 cui4 ru2 po1 。
- ting2 hong2 wu2 bo1 zi4 gan4 bi4 ， jian4 cao3 you3 xiang1 kong1 cuo4 mo4 。
- hu1 jing1 fan4 yu3 duo4 lin2 shao1 ， bao3 shi4 fei1 xiang2 zhao4 shen1 he4 。
- qi1 xie2 wan4 chu3 pan2 cang1 ya2 ， shi2 bu4 yi4 lou2 wu3 bu4 ge2 。
- bing1 zhu4 qiong2 chuang1 bu4 zhi1 shu4 ， liu2 su1 yi1 yi1 chui2 lian2 bo2 。
- xi1 lu2 dao4 ren2 xiang1 xiao4 ying2 ， bing1 xue3 xing2 rong2 wu2 zhu4 zhu4 。
- wu3 fan4 qing1 yuan2 lin2 ye4 dong4 ， tian1 hua1 xi4 yu3 wu2 shi2 luo4 。
- ping2 gao1 qie3 fu4 xi1 pi2 jing3 ， xin1 qing1 bie2 dian4 ming2 feng1 duo2 。
- yun2 kai1 qian1 li3 shang4 mei2 jie2 ， wu2 chu3 jiang1 shan1 jian4 nong2 bao2 。
- 𡺸 du1 ru2 you3 nü3 zheng4 se4 ， chun1 bu4 xi3 zhuang1 qiu1 fu2 lüe4 。
- zi3 gai4 qi2 ran2 si4 jin1 du4 ， ban4 chu1 qing2 yan1 cui4 leng2 mo3 。
- yong3 huai2 tang2 tang2 wu3 jin1 lao3 ， tian1 gu3 kai1 zhang1 er3 zhong4 guo1 。
- san1 sheng1 lai2 you2 deng3 er2 xi4 ， ling2 shan1 yi2 hui4 yan3 ru2 zuo2 。
- ta1 nian2 yi2 ji4 jiu4 yan2 xia4 ， shuan1 suo3 you2 cun2 zhong4 jing1 e4 。
- jie3 yun2 ci3 shan1 zeng1 zhi4 li4 ， peng2 fei1 tian1 feng1 zhuan3 yang2 jiao3 。
- jiang1 xi1 ju1 er2 kuai4 teng2 ta4 ， qing1 yuan2 qi2 lin2 yi4 chao1 zhuo2 。
- zhe2 zu2 dang1 zhong1 guo4 yi4 sheng1 ， ye3 shu1 shu4 gen1 chen2 wu3 he2 。
- gu4 an1 yi2 ta3 shang4 yi1 ran2 ， xing2 song4 shen2 jiao1 fu4 ming2 mo4 。
- ying3 bu4 chu1 shan1 qi3 nan2 shi4 ， zhun3 ni3 mao2 zhai1 jiu4 lin2 fu4 。
- tui4 zhi1 nan2 qian1 ceng2 guo4 ci3 ， hao3 yu3 kua1 ci2 za2 chao2 jue2 。
- zi4 wei4 zhong1 cheng2 dong4 yue4 ling2 ， wang4 bei1 zi4 zi4 you2 jing1 que4 。
- dan4 yu2 jia1 chu3 bu4 ke3 zhuang4 ， lang4 tu1 shuang1 hao2 qiu1 se4 kuo4 。
- dong1 po1 tuo4 xiao4 cheng2 wen2 zhang1 ， shan1 chuan1 sheng4 chu3 duo1 qi2 zuo4 。
- mu4 nian2 yi4 wei2 dan1 er3 you2 ， bu4 yi2 guo4 shan1 shan1 kui4 zuo4 。
- wei2 jun1 shi4 jiang1 shuo1 shan4 kou3 ， diao4 tou2 chang2 yin2 yong1 shan1 na4 。
- xin1 xiong1 bian4 yu4 nie1 huang1 guai4 ， luo4 zhi3 lei2 chui2 san4 feng1 bao2 。
- yao4 jiang1 jie2 ju4 chou2 jia1 jing3 ， wei4 pa4 shan1 rong2 zuo4 pin2 e4 。

## 注释

## 译文

## 赏析
