---
id: shi-de-hong-song-qing-chang-jian-jian-zhong-xuan
title: 送慶長兼簡仲宣
titlePinyin: song4 qing4 chang2 jian1 jian3 zhong4 xuan1
titleSlug: song-qing-chang-jian-jian-zhong-xuan
author: 釋德洪
authorPinyin: shi4 de2 hong2
authorSlug: shi-de-hong
dynasty: 宋
dynastyPinyin: song4
dynastySlug: song
tags: []
---

## 正文

- 君詩秀氣終不沒，長吉精神義山骨。
- 諸公貴人亦識面，想見宗之雙鬢綠。
- 嗟予棄置卧空山，索寞何人著眼看。
- 高軒一日肯過我，誇聲萬口鋒刃攢。
- 當時見君喜不徹，喜中便知有此别。
- 秋風雲帆十幅開，石城浩蕩天水接。
- 淮南不獨江山勝，國士英才從古盛。
- 期與高人馮仲宣，小字同聯寄我篇。

## 拼音

- jun1 shi1 xiu4 qi4 zhong1 bu4 mei2 ， chang2 ji2 jing1 shen2 yi4 shan1 gu3 。
- zhu1 gong1 gui4 ren2 yi4 shi2 mian4 ， xiang3 jian4 zong1 zhi1 shuang1 bin4 lü4 。
- jie1 yu3 qi4 zhi4 wo4 kong1 shan1 ， suo3 mo4 he2 ren2 zhu4 yan3 kan4 。
- gao1 xuan1 yi2 ri4 ken3 guo4 wo3 ， kua1 sheng1 wan4 kou3 feng1 ren4 zan3 。
- dang1 shi2 jian4 jun1 xi3 bu2 che4 ， xi3 zhong1 bian4 zhi1 you3 ci3 bie2 。
- qiu1 feng1 yun2 fan1 shi2 fu2 kai1 ， shi2 cheng2 hao4 dang4 tian1 shui3 jie1 。
- huai2 nan2 bu4 du2 jiang1 shan1 sheng4 ， guo2 shi4 ying1 cai2 cong2 gu3 sheng4 。
- qi1 yu3 gao1 ren2 feng2 zhong4 xuan1 ， xiao3 zi4 tong2 lian2 ji4 wo3 pian1 。

## 注释

## 译文

## 赏析
