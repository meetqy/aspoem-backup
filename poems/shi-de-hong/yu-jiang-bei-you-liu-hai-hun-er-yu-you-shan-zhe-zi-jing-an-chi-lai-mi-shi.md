---
id: shi-de-hong-yu-jiang-bei-you-liu-hai-hun-er-yu-you-shan-zhe-zi-jing-an-chi-lai-mi-shi
title: 余將北游留海昏而餘祐禪者自靖安馳來覓詩
titlePinyin: yu2 jiang1 bei3 you2 liu2 hai3 hun1 er2 yu2 you4 shan4 zhe3 zi4 jing4 an1 chi2 lai2 mi4 shi1
titleSlug: yu-jiang-bei-you-liu-hai-hun-er-yu-you-shan-zhe-zi-jing-an-chi-lai-mi-shi
author: 釋德洪
authorPinyin: shi4 de2 hong2
authorSlug: shi-de-hong
dynasty: 宋
dynastyPinyin: song4
dynastySlug: song
tags: []
---

## 正文

- 暮煙重山翠，微風壯松悲。
- 吾爲五頂游，税駕脩水湄。
- 阿餘幽國來，細路盤顛危。
- 褁飯夜兼程，杖笠寒相追。
- 入門一調笑，如獲璧與珪。
- 問來何所欲，雅意在詩詞。
- 念余綠髮日，不減子輩癡。
- 是中有何好，迷著不自知。
- 敗煤磨破硯，凍筆時呵之。
- 詩成思掀豁，熟讀忘倦疲。
- 乃知少年病，根蒂老未移。
- 雙林古禪宇，檀越多孝慈。
- 明年東遊還，買山縛茅茨。
- 市蔬近易致，紅飯熟夜炊。
- 得飽即甘寢，萬事付兒嬉。
- 子輩當從我，林麓相追隨。
- 十年何足道，樂死以爲期。

## 拼音

- mu4 yan1 chong2 shan1 cui4 ， wei1 feng1 zhuang4 song1 bei1 。
- wu2 wei2 wu3 ding3 you2 ， shui4 jia4 xiu1 shui3 mei2 。
- a1 yu2 you1 guo2 lai2 ， xi4 lu4 pan2 dian1 wei1 。
- guo3 fan4 ye4 jian1 cheng2 ， zhang4 li4 han2 xiang1 zhui1 。
- ru4 men2 yi2 diao4 xiao4 ， ru2 huo4 bi4 yu3 gui1 。
- wen4 lai2 he2 suo3 yu4 ， ya3 yi4 zai4 shi1 ci2 。
- nian4 yu2 lü4 fa4 ri4 ， bu4 jian3 zi3 bei4 chi1 。
- shi4 zhong1 you3 he2 hao3 ， mi2 zhu4 bu2 zi4 zhi1 。
- bai4 mei2 mo2 po4 yan4 ， dong4 bi3 shi2 he1 zhi1 。
- shi1 cheng2 si1 xian1 huo1 ， shu2 du2 wang4 juan4 pi2 。
- nai3 zhi1 shao4 nian2 bing4 ， gen1 di4 lao3 wei4 yi2 。
- shuang1 lin2 gu3 shan4 yu3 ， tan2 yue4 duo1 xiao4 ci2 。
- ming2 nian2 dong1 you2 huan2 ， mai3 shan1 fu4 mao2 ci2 。
- shi4 shu1 jin4 yi4 zhi4 ， hong2 fan4 shu2 ye4 chui1 。
- de2 bao3 ji2 gan1 qin3 ， wan4 shi4 fu4 er2 xi1 。
- zi3 bei4 dang1 cong2 wo3 ， lin2 lu4 xiang1 zhui1 sui2 。
- shi2 nian2 he2 zu2 dao4 ， le4 si3 yi3 wei2 qi1 。

## 注释

## 译文

## 赏析
