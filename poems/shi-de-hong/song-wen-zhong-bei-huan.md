---
id: shi-de-hong-song-wen-zhong-bei-huan
title: 送文中北還
titlePinyin: song4 wen2 zhong1 bei3 huan2
titleSlug: song-wen-zhong-bei-huan
author: 釋德洪
authorPinyin: shi4 de2 hong2
authorSlug: shi-de-hong
dynasty: 宋
dynastyPinyin: song4
dynastySlug: song
tags: []
---

## 正文

- 瘴海夜成焰，鬼關晝常陰。
- 柵廬餘百家，間見椰子林。
- 居人例推髻，豹狼而衣襟。
- 語言不可讀，冥目以意尋。
- 居然不可解，欲問返如瘖。
- 君持使者節，風彩動雲岑。
- 軒渠笑時語，萬籟轉笙琴。
- 余方卧圜土，跫然欣足音。
- 相逢春脱手，歸意不可擒。
- 便覺暮雨山，掃空煙翠深。
- 袍袴洗羊負，項背逃芒針。
- 乃爾徑去亟，翩翩出籠禽。
- 津渡已撾鼓，高帆摩天心。
- 行矣勿作惡，萬事付醉吟。
- 當會西林下，相對說如今。

## 拼音

- zhang4 hai3 ye4 cheng2 yan4 ， gui3 guan1 zhou4 chang2 yin1 。
- shan1 lu2 yu2 bai3 jia1 ， jian4 jian4 ye1 zi0 lin2 。
- ju1 ren2 li4 tui1 ji4 ， bao4 lang2 er2 yi1 jin1 。
- yu3 yan2 bu4 ke3 du2 ， ming2 mu4 yi3 yi4 xun2 。
- ju1 ran2 bu4 ke3 jie3 ， yu4 wen4 fan3 ru2 yin1 。
- jun1 chi2 shi3 zhe3 jie2 ， feng1 cai3 dong4 yun2 cen2 。
- xuan1 qu2 xiao4 shi2 yu3 ， wan4 lai4 zhuan3 sheng1 qin2 。
- yu2 fang1 wo4 huan2 tu3 ， qiong2 ran2 xin1 zu2 yin1 。
- xiang1 feng2 chun1 tuo1 shou3 ， gui1 yi4 bu4 ke3 qin2 。
- bian4 jue2 mu4 yu3 shan1 ， sao3 kong1 yan1 cui4 shen1 。
- pao2 ku4 xi3 yang2 fu4 ， xiang4 bei4 tao2 mang2 zhen1 。
- nai3 er3 jing4 qu4 ji2 ， pian1 pian1 chu1 long2 qin2 。
- jin1 du4 yi3 zhua1 gu3 ， gao1 fan1 mo2 tian1 xin1 。
- xing2 yi3 wu4 zuo4 e4 ， wan4 shi4 fu4 zui4 yin2 。
- dang1 hui4 xi1 lin2 xia4 ， xiang1 dui4 shuo1 ru2 jin1 。

## 注释

## 译文

## 赏析
