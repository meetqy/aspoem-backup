---
id: shi-de-hong-shi-cai-geng-shi-he-dao-shi
title: 食菜羮示何道士
titlePinyin: shi2 cai4 geng1 shi4 he2 dao4 shi0
titleSlug: shi-cai-geng-shi-he-dao-shi
author: 釋德洪
authorPinyin: shi4 de2 hong2
authorSlug: shi-de-hong
dynasty: 宋
dynastyPinyin: song4
dynastySlug: song
tags: []
---

## 正文

- 窮冬海道絕，瘴雨晴墟里。
- 何以知歲豐，未卯炊煙起。
- 先生清夢回，科髻方隱几。
- 獠奴拾墮薪，發爨羮藷米。
- 飽霜闊葉菘，近水繁花薺。
- 都盧深注湯，米爛菜自美。
- 椎門醉道士，一笑欲染指。
- 誡勿加酸鹹，云恐壞至味。
- 分嘗果超絕，玉糝那可比。
- 鮮肥增惡欲，腥膻耗道氣。
- 畢生啜此羮，自可老儋耳。
- 錄以寄徐聞，阿同應笑喜。

## 拼音

- qiong2 dong1 hai3 dao4 jue2 ， zhang4 yu3 qing2 xu1 li3 。
- he2 yi3 zhi1 sui4 feng1 ， wei4 mao3 chui1 yan1 qi3 。
- xian1 sheng0 qing1 meng4 hui2 ， ke1 ji4 fang1 yin3 ji3 。
- liao2 nu2 shi2 duo4 xin1 ， fa1 cuan4 geng1 shu3 mi3 。
- bao3 shuang1 kuo4 ye4 song1 ， jin4 shui3 fan2 hua1 ji4 。
- dou1 lu2 shen1 zhu4 tang1 ， mi3 lan4 cai4 zi4 mei3 。
- zhui1 men2 zui4 dao4 shi0 ， yi2 xiao4 yu4 ran3 zhi3 。
- jie4 wu4 jia1 suan1 xian2 ， yun2 kong3 huai4 zhi4 wei4 。
- fen1 chang2 guo3 chao1 jue2 ， yu4 san3 na4 ke3 bi3 。
- xian1 fei2 zeng1 e4 yu4 ， xing1 shan1 hao4 dao4 qi4 。
- bi4 sheng1 chuo4 ci3 geng1 ， zi4 ke3 lao3 dan1 er3 。
- lu4 yi3 ji4 xu2 wen2 ， a1 tong2 ying1 xiao4 xi3 。

## 注释

## 译文

## 赏析
