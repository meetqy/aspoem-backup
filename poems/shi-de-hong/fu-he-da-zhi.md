---
id: shi-de-hong-fu-he-da-zhi
title: 復和答之
titlePinyin: fu4 he2 da2 zhi1
titleSlug: fu-he-da-zhi
author: 釋德洪
authorPinyin: shi4 de2 hong2
authorSlug: shi-de-hong
dynasty: 宋
dynastyPinyin: song4
dynastySlug: song
tags: []
---

## 正文

- 君不見功名欲致硯磨鐡，桑公人間駒汗血。
- 五季干戈爭奪中，低摧幾不保臣節。
- 又不見相如賦工合騷雅，九重偶有賞音者。
- 及見但爲上林令，斷國反在淄川下。
- 長笑兩事俱外物，自憐不是封侯骨。
- 獨愛華亭百袖師，小艇横蓑一竿竹。
- 久住湘江諳水脉，掲蓬慣看湘西月。
- 聞道公眠畫戟叢，相尋長恨城闉隔。
- 去年卜居城北地，客心每有悲笳碎。
- 慚愧詩筒走老兵，病眼那容見新制。
- 老來情緒那忍說，夙瘴乘之覺疲薾。
- 此生夢幻姑置之，半掩殘經香篆滅。
- 湘中清境享已飫，湘山多情慰心素。
- 年來更欲學睦州，古寺閉門工織屨。

## 拼音

- jun1 bu2 jian4 gong1 ming2 yu4 zhi4 yan4 mo2 tie3 ， sang1 gong1 ren2 jian4 ju1 han4 xue4 。
- wu3 ji4 gan1 ge1 zheng1 duo2 zhong1 ， di1 cui1 ji1 bu4 bao3 chen2 jie2 。
- you4 bu2 jian4 xiang1 ru2 fu4 gong1 he2 sao1 ya3 ， jiu3 chong2 ou3 you3 shang3 yin1 zhe3 。
- ji2 jian4 dan4 wei2 shang4 lin2 ling4 ， duan4 guo2 fan3 zai4 zi1 chuan1 xia4 。
- chang2 xiao4 liang3 shi4 ju4 wai4 wu4 ， zi4 lian2 bu2 shi4 feng1 hou2 gu3 。
- du2 ai4 hua2 ting2 bai3 xiu4 shi1 ， xiao3 ting3 heng2 suo1 yi4 gan1 zhu2 。
- jiu3 zhu4 xiang1 jiang1 an1 shui3 mai4 ， jie1 peng2 guan4 kan4 xiang1 xi1 yue4 。
- wen2 dao4 gong1 mian2 hua4 ji3 cong2 ， xiang1 xun2 chang2 hen4 cheng2 yin1 ge2 。
- qu4 nian2 bu3 ju1 cheng2 bei3 di4 ， ke4 xin1 mei3 you3 bei1 jia1 sui4 。
- can2 kui4 shi1 tong3 zou3 lao3 bing1 ， bing4 yan3 na4 rong2 jian4 xin1 zhi4 。
- lao3 lai2 qing2 xu4 na4 ren3 shuo1 ， su4 zhang4 cheng2 zhi1 jue2 pi2 er3 。
- ci3 sheng1 meng4 huan4 gu1 zhi4 zhi1 ， ban4 yan3 can2 jing1 xiang1 zhuan4 mie4 。
- xiang1 zhong1 qing1 jing4 xiang3 yi3 yu4 ， xiang1 shan1 duo1 qing2 wei4 xin1 su4 。
- nian2 lai2 geng4 yu4 xue2 mu4 zhou1 ， gu3 si4 bi4 men2 gong1 zhi1 ju4 。

## 注释

## 译文

## 赏析
