---
id: shi-de-hong-ji-ti-zi-fu-pu-zhao-si-man-shang-ren-tao-hua-xuan
title: 寄題紫府普照寺滿上人桃花軒
titlePinyin: ji4 ti2 zi3 fu3 pu3 zhao4 si4 man3 shang4 ren2 tao2 hua1 xuan1
titleSlug: ji-ti-zi-fu-pu-zhao-si-man-shang-ren-tao-hua-xuan
author: 釋德洪
authorPinyin: shi4 de2 hong2
authorSlug: shi-de-hong
dynasty: 宋
dynastyPinyin: song4
dynastySlug: song
tags: []
---

## 正文

- 武陵源深並溪入，無數桃花閙春色。
- 水面紅雲欲崩壞，波間爛錦光相射。
- 昔人誤行偶見之，歸來醉眼眩紅碧。
- 秦時雞犬不聞聲，但覺曉窗煙霧白。
- 那知紫府亦仙源，此華萬樹燒晴川。
- 少年苾芻誰教汝，照花作意開幽軒。
- 靈雲說悟被花笑，南泉欺客花不言。
- 何如睡足無一事，倚欄紅雨春風顛。
- 愁來想見故山路，未歸先作山中篇。

## 拼音

- wu3 ling2 yuan2 shen1 bing4 xi1 ru4 ， wu2 shu4 tao2 hua1 nao4 chun1 se4 。
- shui3 mian4 hong2 yun2 yu4 beng1 huai4 ， bo1 jian4 lan4 jin3 guang1 xiang1 she4 。
- xi1 ren2 wu4 xing2 ou3 jian4 zhi1 ， gui1 lai2 zui4 yan3 xuan4 hong2 bi4 。
- qin2 shi2 ji1 quan3 bu4 wen2 sheng1 ， dan4 jue2 xiao3 chuang1 yan1 wu4 bai2 。
- na4 zhi1 zi3 fu3 yi4 xian1 yuan2 ， ci3 hua2 wan4 shu4 shao1 qing2 chuan1 。
- shao4 nian2 bi4 chu2 shui2 jiao4 ru3 ， zhao4 hua1 zuo4 yi4 kai1 you1 xuan1 。
- ling2 yun2 shuo1 wu4 bei4 hua1 xiao4 ， nan2 quan2 qi1 ke4 hua1 bu4 yan2 。
- he2 ru2 shui4 zu2 wu2 yi2 shi4 ， yi3 lan2 hong2 yu3 chun1 feng1 dian1 。
- chou2 lai2 xiang3 jian4 gu4 shan1 lu4 ， wei4 gui1 xian1 zuo4 shan1 zhong1 pian1 。

## 注释

## 译文

## 赏析
