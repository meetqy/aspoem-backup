---
id: shi-de-hong-fang-guang-er-da-shi-zan
title: 放光二大士贊
titlePinyin: fang4 guang1 er4 da4 shi4 zan4
titleSlug: fang-guang-er-da-shi-zan
author: 釋德洪
authorPinyin: shi4 de2 hong2
authorSlug: shi-de-hong
dynasty: 宋
dynastyPinyin: song4
dynastySlug: song
tags: []
---

## 正文

- 人趣可學道，乃爲婬事苦。
- 生那落迦中，方無婬欲樂。
- 衆生如犛牛，愛此貪欲尾。
- 異哉兩童子，藕花中化生。
- 對天龍鬼神，作大師子吼。
- 我若從今始，起於貪欲心。
- 是則爲欺誑，十方一切佛。
- 以是因緣故，證色身三昧。
- 我亦于今日，復作師子吼。
- 若從今日始，不斷貪欲心。
- 是則爲滅絕，十方三世佛。
- 願如二大士，持心等虚無。
- 太虚有殞壞，衆生界有盡。
- 我此願不盡，稽首平等慈。
- 廣大同體悲。
- 於刹刹塵塵，證我作是說。

## 拼音

- ren2 qu4 ke3 xue2 dao4 ， nai3 wei2 yin2 shi4 ku3 。
- sheng1 na4 luo4 jia1 zhong1 ， fang1 wu2 yin2 yu4 le4 。
- zhong4 sheng1 ru2 li2 niu2 ， ai4 ci3 tan1 yu4 wei3 。
- yi4 zai1 liang3 tong2 zi3 ， ou3 hua1 zhong1 hua4 sheng1 。
- dui4 tian1 long2 gui3 shen2 ， zuo4 da4 shi1 zi3 hou3 。
- wo3 ruo4 cong2 jin1 shi3 ， qi3 wu1 tan1 yu4 xin1 。
- shi4 ze2 wei2 qi1 kuang2 ， shi2 fang1 yi2 qie4 fo2 。
- yi3 shi4 yin1 yuan2 gu4 ， zheng4 se4 shen1 san1 mei4 。
- wo3 yi4 yu2 jin1 ri4 ， fu4 zuo4 shi1 zi3 hou3 。
- ruo4 cong2 jin1 ri4 shi3 ， bu2 duan4 tan1 yu4 xin1 。
- shi4 ze2 wei2 mie4 jue2 ， shi2 fang1 san1 shi4 fo2 。
- yuan4 ru2 er4 da4 shi4 ， chi2 xin1 deng3 xu1 wu2 。
- tai4 xu1 you3 yun3 huai4 ， zhong4 sheng1 jie4 you3 jin4 。
- wo3 ci3 yuan4 bu2 jin4 ， qi3 shou3 ping2 deng3 ci2 。
- guang3 da4 tong2 ti3 bei1 。
- wu1 cha4 cha4 chen2 chen2 ， zheng4 wo3 zuo4 shi4 shuo1 。

## 注释

## 译文

## 赏析
