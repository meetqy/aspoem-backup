---
id: shi-de-hong-ci-yun-ye-ji-zhi-tong-xiu-shi-dun-su-dao-fu-you-bei-shan-hui-zhou-shi-shu-fang
title: 次韻葉集之同秀實敦素道夫游北山會周氏書房
titlePinyin: ci4 yun4 ye4 ji2 zhi1 tong2 xiu4 shi2 dun1 su4 dao4 fu1 you2 bei3 shan1 hui4 zhou1 shi4 shu1 fang2
titleSlug: ci-yun-ye-ji-zhi-tong-xiu-shi-dun-su-dao-fu-you-bei-shan-hui-zhou-shi-shu-fang
author: 釋德洪
authorPinyin: shi4 de2 hong2
authorSlug: shi-de-hong
dynasty: 宋
dynastyPinyin: song4
dynastySlug: song
tags: []
---

## 正文

- 王郎本豪放，富貴纏縛之。
- 頗復厭絲竹，來聽松風悲。
- 葉侯須似棘，談兵輒紛披。
- 恃此文武膽，英氣吐北西。
- 正直威鬼神，動欲焚滛祠。
- 道夫憂國心，造次常念兹。
- 事功未入手，憤酒誰共釃。
- 正恐追老范，一吐胸中奇。
- 秀實氣剛大，歸宿未易期。
- 新詩弄清婉，霜曉臨湘湄。
- 鍾山冠世境，登賞乃所宜。
- 林間見隱者，面有無求姿。
- 不必問賢否，但讀諸公詩。
- 我無支遁才，敢逐王謝爲。
- 推擠幸不死，豈非憐其癡。
- 一昨閲詩戰，望見仆旌麾。
- 今能犯矢石，居久氣自移。

## 拼音

- wang2 lang2 ben3 hao2 fang4 ， fu4 gui4 chan2 fu4 zhi1 。
- po1 fu4 yan4 si1 zhu2 ， lai2 ting1 song1 feng1 bei1 。
- ye4 hou2 xu1 si4 ji2 ， tan2 bing1 zhe2 fen1 pi1 。
- shi4 ci3 wen2 wu3 dan3 ， ying1 qi4 tu3 bei3 xi1 。
- zheng4 zhi2 wei1 gui3 shen2 ， dong4 yu4 fen2 yin2 ci2 。
- dao4 fu1 you1 guo2 xin1 ， zao4 ci4 chang2 nian4 zi1 。
- shi4 gong1 wei4 ru4 shou3 ， fen4 jiu3 shui2 gong4 shi1 。
- zheng4 kong3 zhui1 lao3 fan4 ， yi4 tu3 xiong1 zhong1 qi2 。
- xiu4 shi2 qi4 gang1 da4 ， gui1 su4 wei4 yi4 qi1 。
- xin1 shi1 nong4 qing1 wan3 ， shuang1 xiao3 lin2 xiang1 mei2 。
- zhong1 shan1 guan1 shi4 jing4 ， deng1 shang3 nai3 suo3 yi2 。
- lin2 jian4 jian4 yin3 zhe3 ， mian4 you3 wu2 qiu2 zi1 。
- bu2 bi4 wen4 xian2 fou3 ， dan4 du2 zhu1 gong1 shi1 。
- wo3 wu2 zhi1 dun4 cai2 ， gan3 zhu2 wang2 xie4 wei2 。
- tui1 ji3 xing4 bu4 si3 ， qi3 fei1 lian2 qi2 chi1 。
- yi4 zuo2 yue4 shi1 zhan4 ， wang4 jian4 pu2 jing1 hui1 。
- jin1 neng2 fan4 shi3 shi2 ， ju1 jiu3 qi4 zi4 yi2 。

## 注释

## 译文

## 赏析
