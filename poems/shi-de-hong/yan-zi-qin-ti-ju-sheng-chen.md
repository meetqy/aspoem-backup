---
id: shi-de-hong-yan-zi-qin-ti-ju-sheng-chen
title: 閻資欽提舉生辰
titlePinyin: yan2 zi1 qin1 ti2 ju3 sheng1 chen2
titleSlug: yan-zi-qin-ti-ju-sheng-chen
author: 釋德洪
authorPinyin: shi4 de2 hong2
authorSlug: shi-de-hong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 節序春將半，風光過上旬。
- 人間識英物，地上見麒麟。
- 凍雨晴還暗，非煙夜達晨。
- 懽聲動湘楚，和氣滿簪紳。
- 孝友疑無比，恢疏亦絕倫。
- 一身渾是德，終日不違仁。
- 夢已游青禁，行當侍紫宸。
- 立朝知大體，博古見全醇。
- 詩妙終聯鼎，文高類過秦。
- 公廉清似玉，剛正凛如神。
- 幙下名流集，堂中綺宴陳。
- 貫珠歌白雪，浮蟻皺紅鱗。
- 自幸承顔舊，仍容造膝頻。
- 何時渡弱水，同看十洲春。

## 拼音

- jie2 xu4 chun1 jiang1 ban4 ， feng1 guang1 guo4 shang4 xun2 。
- ren2 jian4 shi2 ying1 wu4 ， di4 shang4 jian4 qi2 lin2 。
- dong4 yu3 qing2 huan2 an4 ， fei1 yan1 ye4 da2 chen2 。
- huan1 sheng1 dong4 xiang1 chu3 ， he2 qi4 man3 zan1 shen1 。
- xiao4 you3 yi2 wu2 bi3 ， hui1 shu1 yi4 jue2 lun2 。
- yi4 shen1 hun2 shi4 de2 ， zhong1 ri4 bu4 wei2 ren2 。
- meng4 yi3 you2 qing1 jin4 ， xing2 dang1 shi4 zi3 chen2 。
- li4 chao2 zhi1 da4 ti3 ， bo2 gu3 jian4 quan2 chun2 。
- shi1 miao4 zhong1 lian2 ding3 ， wen2 gao1 lei4 guo4 qin2 。
- gong1 lian2 qing1 si4 yu4 ， gang1 zheng4 lin3 ru2 shen2 。
- mu4 xia4 ming2 liu2 ji2 ， tang2 zhong1 qi3 yan4 chen2 。
- guan4 zhu1 ge1 bai2 xue3 ， fu2 yi3 zhou4 hong2 lin2 。
- zi4 xing4 cheng2 yan2 jiu4 ， reng2 rong2 zao4 xi1 bin1 。
- he2 shi2 du4 ruo4 shui3 ， tong2 kan4 shi2 zhou1 chun1 。

## 注释

## 译文

## 赏析
