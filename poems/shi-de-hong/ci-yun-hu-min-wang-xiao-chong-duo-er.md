---
id: shi-de-hong-ci-yun-hu-min-wang-xiao-chong-duo-er
title: 次韻胡民望小蟲墮耳
titlePinyin: ci4 yun4 hu2 min2 wang4 xiao3 chong2 duo4 er3
titleSlug: ci-yun-hu-min-wang-xiao-chong-duo-er
author: 釋德洪
authorPinyin: shi4 de2 hong2
authorSlug: shi-de-hong
dynasty: 宋
dynastyPinyin: song4
dynastySlug: song
tags: []
---

## 正文

- 先生素坦率，元日慵拜賀。
- 獨從耶溪翁，掩門作清坐。
- 一尊對喧譁，酒酣巾幘墮。
- 忘形到挽鬚，困倒相枕卧。
- 一蟲輙墮耳，忽覺風雨過。
- 隆隆竟不已，亟起呼燈火。
- 頗疑含沙流，射影陰中禍。
- 蟲亦意墮井，咨嗟恨坎坷。
- 豈曰無意出，欲出但未果。
- 驚憂發清詩，怨語終婀娜。
- 夫子英偉姿，奇韻出覊鎖。
- 那知乘一醉，遭此微物挫。
- 鬬螘真鬬牛，此事古亦夥。
- 置之勿復疑，自可平物我。
- 我詩無好句，聊復相唱和。
- 恐亦有佳句，一笑千愁破。

## 拼音

- xian1 sheng0 su4 tan3 shuai4 ， yuan2 ri4 yong1 bai4 he4 。
- du2 cong2 ye1 xi1 weng1 ， yan3 men2 zuo4 qing1 zuo4 。
- yi4 zun1 dui4 xuan1 hua2 ， jiu3 han1 jin1 ze2 duo4 。
- wang4 xing2 dao4 wan3 xu1 ， kun4 dao3 xiang1 zhen3 wo4 。
- yi4 chong2 zhe2 duo4 er3 ， hu1 jue2 feng1 yu3 guo4 。
- long2 long2 jing4 bu4 yi3 ， ji2 qi3 hu1 deng1 huo3 。
- po1 yi2 han2 sha1 liu2 ， she4 ying3 yin1 zhong1 huo4 。
- chong2 yi4 yi4 duo4 jing3 ， zi1 jie1 hen4 kan3 ke3 。
- qi3 yue1 wu2 yi4 chu1 ， yu4 chu1 dan4 wei4 guo3 。
- jing1 you1 fa1 qing1 shi1 ， yuan4 yu3 zhong1 e1 na4 。
- fu1 zi3 ying1 wei3 zi1 ， qi2 yun4 chu1 ji1 suo3 。
- na4 zhi1 cheng2 yi2 zui4 ， zao1 ci3 wei1 wu4 cuo4 。
- dou4 yi3 zhen1 dou4 niu2 ， ci3 shi4 gu3 yi4 huo3 。
- zhi4 zhi1 wu4 fu4 yi2 ， zi4 ke3 ping2 wu4 wo3 。
- wo3 shi1 wu2 hao3 ju4 ， liao2 fu4 xiang1 chang4 he4 。
- kong3 yi4 you3 jia1 ju4 ， yi2 xiao4 qian1 chou2 po4 。

## 注释

## 译文

## 赏析
