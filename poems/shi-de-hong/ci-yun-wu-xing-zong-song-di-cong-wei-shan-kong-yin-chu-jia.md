---
id: shi-de-hong-ci-yun-wu-xing-zong-song-di-cong-wei-shan-kong-yin-chu-jia
title: 次韻吳興宗送弟從潙山空印出家
titlePinyin: ci4 yun4 wu2 xing1 zong1 song4 di4 cong2 wei2 shan1 kong1 yin4 chu1 jia1
titleSlug: ci-yun-wu-xing-zong-song-di-cong-wei-shan-kong-yin-chu-jia
author: 釋德洪
authorPinyin: shi4 de2 hong2
authorSlug: shi-de-hong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 身心俱出家，豈復論家世。
- 一念斷攀緣，即入三摩地。
- 珍重大願王，此法端可恃。
- 若能訓此心，是畢丈夫事。
- 君看宏覺師，後身是曇諦。
- 儻欲貯甘露，先將潔令器。
- 自當福人天，豈止能自利。
- 譬如雞出燖，真復生厭離。
- 空印法門傑，淨慈數高弟。
- 初不荷吾法，亦自爲□瑞。
- 汝能傾心事，建此平生志。
- 淨中有浮念，何異目有翳。
- 內外俱一如，乃稱真正士。
- 以此談妙法，要使天華墜。
- 百里半九十，良醫三折臂。
- 果解信此言，不媿甘蔗裔。

## 拼音

- shen1 xin1 ju4 chu1 jia1 ， qi3 fu4 lun4 jia1 shi4 。
- yi2 nian4 duan4 pan1 yuan2 ， ji2 ru4 san1 mo2 di4 。
- zhen1 zhong4 da4 yuan4 wang2 ， ci3 fa3 duan1 ke3 shi4 。
- ruo4 neng2 xun4 ci3 xin1 ， shi4 bi4 zhang4 fu1 shi4 。
- jun1 kan4 hong2 jue2 shi1 ， hou4 shen1 shi4 tan2 di4 。
- tang3 yu4 zhu4 gan1 lu4 ， xian1 jiang1 jie2 ling4 qi4 。
- zi4 dang1 fu2 ren2 tian1 ， qi3 zhi3 neng2 zi4 li4 。
- pi4 ru2 ji1 chu1 xun2 ， zhen1 fu4 sheng1 yan4 li2 。
- kong1 yin4 fa3 men2 jie2 ， jing4 ci2 shu4 gao1 di4 。
- chu1 bu4 he2 wu2 fa3 ， yi4 zi4 wei2 □ rui4 。
- ru3 neng2 qing1 xin1 shi4 ， jian4 ci3 ping2 sheng1 zhi4 。
- jing4 zhong1 you3 fu2 nian4 ， he2 yi4 mu4 you3 yi4 。
- nei4 wai4 ju4 yi4 ru2 ， nai3 cheng1 zhen1 zheng4 shi4 。
- yi3 ci3 tan2 miao4 fa3 ， yao4 shi3 tian1 hua2 zhui4 。
- bai3 li3 ban4 jiu3 shi2 ， liang2 yi1 san1 zhe2 bi4 。
- guo3 jie3 xin4 ci3 yan2 ， bu2 kui4 gan1 zhe0 yi4 。

## 注释

## 译文

## 赏析
