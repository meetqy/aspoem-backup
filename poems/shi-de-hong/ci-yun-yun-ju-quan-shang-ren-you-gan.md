---
id: shi-de-hong-ci-yun-yun-ju-quan-shang-ren-you-gan
title: 次韻雲居詮上人有感
titlePinyin: ci4 yun4 yun2 ju1 quan2 shang4 ren2 you3 gan3
titleSlug: ci-yun-yun-ju-quan-shang-ren-you-gan
author: 釋德洪
authorPinyin: shi4 de2 hong2
authorSlug: shi-de-hong
dynasty: 宋
dynastyPinyin: song4
dynastySlug: song
tags: []
---

## 正文

- 招謗坐多談，近稍遵寡語。
- 仰嗟濁惡世，友道終愧古。
- 君獨淡無營，誦經如穀布。
- 見人作白眼，此意吾亦與。
- 十年雲水間，所至每同處。
- 舊游雖陳迹，歷歷尚可數。
- 更期秋風高，結伴湘山去。
- 我生無寸長，百事仍莽鹵。
- 不知獨何修，得與君輩伍。
- 無乃造物者，不殺念癡魯。
- 雲居無所爲，粥飯聽鐘鼓。
- 不材獲飽暖，此德荷佛祖。
- 詩成自誇笑，聞者亦驚顧。
- 已決寡語隄，事過乃知誤。
- 畢卓卧甕邊，謝琨挑鄰女。
- 見之獨傲然，真情人不怒。
- 君能識此意，吾語亦可恕。

## 拼音

- zhao1 bang4 zuo4 duo1 tan2 ， jin4 shao1 zun1 gua3 yu3 。
- yang3 jie1 zhuo2 e4 shi4 ， you3 dao4 zhong1 kui4 gu3 。
- jun1 du2 dan4 wu2 ying2 ， song4 jing1 ru2 gu3 bu4 。
- jian4 ren2 zuo4 bai2 yan3 ， ci3 yi4 wu2 yi4 yu3 。
- shi2 nian2 yun2 shui3 jian4 ， suo3 zhi4 mei3 tong2 chu3 。
- jiu4 you2 sui1 chen2 ji4 ， li4 li4 shang4 ke3 shu4 。
- geng4 qi1 qiu1 feng1 gao1 ， jie2 ban4 xiang1 shan1 qu4 。
- wo3 sheng1 wu2 cun4 chang2 ， bai3 shi4 reng2 mang3 lu3 。
- bu4 zhi1 du2 he2 xiu1 ， de2 yu3 jun1 bei4 wu3 。
- wu2 nai3 zao4 wu4 zhe3 ， bu4 sha1 nian4 chi1 lu3 。
- yun2 ju1 wu2 suo3 wei2 ， zhou1 fan4 ting1 zhong1 gu3 。
- bu4 cai2 huo4 bao3 nuan3 ， ci3 de2 he2 fo2 zu3 。
- shi1 cheng2 zi4 kua1 xiao4 ， wen2 zhe3 yi4 jing1 gu4 。
- yi3 jue2 gua3 yu3 di1 ， shi4 guo4 nai3 zhi1 wu4 。
- bi4 zhuo2 wo4 weng4 bian1 ， xie4 kun1 tiao1 lin2 nü3 。
- jian4 zhi1 du2 ao4 ran2 ， zhen1 qing2 ren2 bu2 nu4 。
- jun1 neng2 shi2 ci3 yi4 ， wu2 yu3 yi4 ke3 shu4 。

## 注释

## 译文

## 赏析
