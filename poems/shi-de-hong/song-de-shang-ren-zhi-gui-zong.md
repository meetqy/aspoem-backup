---
id: shi-de-hong-song-de-shang-ren-zhi-gui-zong
title: 送德上人之歸宗
titlePinyin: song4 de2 shang4 ren2 zhi1 gui1 zong1
titleSlug: song-de-shang-ren-zhi-gui-zong
author: 釋德洪
authorPinyin: shi4 de2 hong2
authorSlug: shi-de-hong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 湓江萬朵真藍潑，寒空翔舞狂如活。
- 白龍擘開蒼翠飛，爛銀鱗甲千尋發。
- 舂巖觸石聲震山，金石谼洞奏深壑。
- 野風吹斷蒙山雲，松端彷彿遺樓閣。
- 中有道人如嬰兒，頽然一身無所爲。
- 而今妙譽走天下，衲子向風爭奔馳。
- 自嗟匏繫天一角，睫交去夢渺難追。
- 何時再拜覲珠玉，激昂吐我胸中奇。
- 上人今向山中去，明年應到雲生處。
- 紫霄峰下如相逢，持我此詩煩寄語。

## 拼音

- pen2 jiang1 wan4 duo3 zhen1 lan2 po1 ， han2 kong1 xiang2 wu3 kuang2 ru2 huo2 。
- bai2 long2 bo4 kai1 cang1 cui4 fei1 ， lan4 yin2 lin2 jia3 qian1 xun2 fa1 。
- chong1 yan2 chu4 shi2 sheng1 zhen4 shan1 ， jin1 shi2 hong2 dong4 zou4 shen1 he4 。
- ye3 feng1 chui1 duan4 meng2 shan1 yun2 ， song1 duan1 pang2 fu2 yi2 lou2 ge2 。
- zhong1 you3 dao4 ren2 ru2 ying1 er2 ， tui2 ran2 yi4 shen1 wu2 suo3 wei2 。
- er2 jin1 miao4 yu4 zou3 tian1 xia4 ， na4 zi0 xiang4 feng1 zheng1 ben1 chi2 。
- zi4 jie1 pao2 xi4 tian1 yi4 jiao3 ， jie2 jiao1 qu4 meng4 miao3 nan2 zhui1 。
- he2 shi2 zai4 bai4 jin4 zhu1 yu4 ， ji1 ang2 tu3 wo3 xiong1 zhong1 qi2 。
- shang4 ren2 jin1 xiang4 shan1 zhong1 qu4 ， ming2 nian2 ying1 dao4 yun2 sheng1 chu3 。
- zi3 xiao1 feng1 xia4 ru2 xiang1 feng2 ， chi2 wo3 ci3 shi1 fan2 ji4 yu3 。

## 注释

## 译文

## 赏析
