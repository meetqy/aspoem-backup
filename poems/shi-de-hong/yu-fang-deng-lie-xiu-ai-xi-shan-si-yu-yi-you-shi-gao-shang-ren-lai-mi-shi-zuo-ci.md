---
id: shi-de-hong-yu-fang-deng-lie-xiu-ai-xi-shan-si-yu-yi-you-shi-gao-shang-ren-lai-mi-shi-zuo-ci
title: 余方登列岫愛西山思欲一游時皋上人來覓詩作此
titlePinyin: yu2 fang1 deng1 lie4 xiu4 ai4 xi1 shan1 si1 yu4 yi4 you2 shi2 gao1 shang4 ren2 lai2 mi4 shi1 zuo4 ci3
titleSlug: yu-fang-deng-lie-xiu-ai-xi-shan-si-yu-yi-you-shi-gao-shang-ren-lai-mi-shi-zuo-ci
author: 釋德洪
authorPinyin: shi4 de2 hong2
authorSlug: shi-de-hong
dynasty: 宋
dynastyPinyin: song4
dynastySlug: song
tags: []
---

## 正文

- 西山層翠長倚天，我來正及社燕前。
- 城中高閣時縱倚，妙語已復凌芳鮮。
- 方將結伴未有侣，而子乃敢犯衆先。
- 會當披雲亂峰頂，却下濯足寒澗邊。
- 遥知笑語山答響，詩句時作何必編。
- 就巖折桂亦細事，海棠爛熳燒晴川。
- 歸來仰屋念清境，夜未央兮猶不眠。
- 此詩未到已如見，戲爲圖畫人間傳。

## 拼音

- xi1 shan1 ceng2 cui4 chang2 yi3 tian1 ， wo3 lai2 zheng4 ji2 she4 yan4 qian2 。
- cheng2 zhong1 gao1 ge2 shi2 zong4 yi3 ， miao4 yu3 yi3 fu4 ling2 fang1 xian1 。
- fang1 jiang1 jie2 ban4 wei4 you3 lü3 ， er2 zi3 nai3 gan3 fan4 zhong4 xian1 。
- hui4 dang1 pi1 yun2 luan4 feng1 ding3 ， que4 xia4 zhuo2 zu2 han2 jian4 bian1 。
- yao2 zhi1 xiao4 yu3 shan1 da2 xiang3 ， shi1 ju4 shi2 zuo4 he2 bi4 bian1 。
- jiu4 yan2 zhe2 gui4 yi4 xi4 shi4 ， hai3 tang2 lan4 man4 shao1 qing2 chuan1 。
- gui1 lai2 yang3 wu1 nian4 qing1 jing4 ， ye4 wei4 yang1 xi1 you2 bu4 mian2 。
- ci3 shi1 wei4 dao4 yi3 ru2 jian4 ， xi4 wei2 tu2 hua4 ren2 jian4 chuan2 。

## 注释

## 译文

## 赏析
