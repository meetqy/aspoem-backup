---
id: shi-de-hong-shi-er-shi-ji
title: 十二時偈
titlePinyin: shi2 er4 shi2 ji4
titleSlug: shi-er-shi-ji
author: 釋德洪
authorPinyin: shi4 de2 hong2
authorSlug: shi-de-hong
dynasty: 宋
dynastyPinyin: song4
dynastySlug: song
tags: []
---

## 正文

- 吾活計，無可觀。
- 但日日，長一般。
- 夜半子，困如死。
- 被虱咬，動脚指。
- 雞鳴丑，粥魚吼。
- 忙繋裙，尋韈紐。
- 平旦寅，忽欠伸。
- 兩眉稜，重千斤。
- 日出卯，自攪炒。
- 眼誦經，口相拗。
- 食時辰，齒生津。
- 輸肚皮，虧口唇。
- 禺中巳，眼前事。
- 看見親，說不似。
- 日南午，衣自補。
- 忽穿針，全體露。
- 日昳未，方破睡。
- 洗開面，摸着鼻。
- 晡時申，最天真。
- 順便喜，逆便瞋。
- 日入酉，壁掛口。
- 鏡中空，日中斗。
- 黄昏戍，作用密。
- 眼開闔，烏崒律。
- 人定亥，說便會。
- 法身眠，無被蓋。
- 坐成叢，行作隊。
- 活鱍鱍，無障礙。
- 若動着，赤肉艾。
- 本無一事可營爲，大家相聚喫莖菜。

## 拼音

- wu2 huo2 ji4 ， wu2 ke3 guan1 。
- dan4 ri4 ri4 ， chang2 yi4 ban1 。
- ye4 ban4 zi3 ， kun4 ru2 si3 。
- bei4 shi1 yao3 ， dong4 jiao3 zhi3 。
- ji1 ming2 chou3 ， zhou1 yu2 hou3 。
- mang2 ji4 qun2 ， xun2 wa1 niu3 。
- ping2 dan4 yin2 ， hu1 qian4 shen1 。
- liang3 mei2 leng2 ， zhong4 qian1 jin1 。
- ri4 chu1 mao3 ， zi4 jiao3 chao3 。
- yan3 song4 jing1 ， kou3 xiang1 ao4 。
- shi2 shi2 chen2 ， chi3 sheng1 jin1 。
- shu1 du4 pi2 ， kui1 kou3 chun2 。
- yu2 zhong1 si4 ， yan3 qian2 shi4 。
- kan4 jian4 qin1 ， shuo1 bu2 si4 。
- ri4 nan2 wu3 ， yi1 zi4 bu3 。
- hu1 chuan1 zhen1 ， quan2 ti3 lu4 。
- ri4 yi4 wei4 ， fang1 po4 shui4 。
- xi3 kai1 mian4 ， mo1 zhe0 bi2 。
- bu1 shi2 shen1 ， zui4 tian1 zhen1 。
- shun4 bian4 xi3 ， ni4 bian4 chen1 。
- ri4 ru4 you3 ， bi4 gua4 kou3 。
- jing4 zhong1 kong1 ， ri4 zhong1 dou4 。
- huang2 hun1 shu4 ， zuo4 yong4 mi4 。
- yan3 kai1 he2 ， wu1 zu2 lü4 。
- ren2 ding4 hai4 ， shuo1 bian4 hui4 。
- fa3 shen1 mian2 ， wu2 bei4 gai4 。
- zuo4 cheng2 cong2 ， xing2 zuo4 dui4 。
- huo2 bo1 bo1 ， wu2 zhang4 ai4 。
- ruo4 dong4 zhe0 ， chi4 rou4 ai4 。
- ben3 wu2 yi2 shi4 ke3 ying2 wei2 ， da4 jia1 xiang1 ju4 chi1 jing4 cai4 。

## 注释

## 译文

## 赏析
