---
id: shi-de-hong-ci-yun-si-yu-si-hui-jian-ji-er-shou-qi-yi
title: 次韻思禹思晦見寄二首  其一
titlePinyin: ci4 yun4 si1 yu3 si1 hui4 jian4 ji4 er4 shou3     qi2 yi1
titleSlug: ci-yun-si-yu-si-hui-jian-ji-er-shou-qi-yi
author: 釋德洪
authorPinyin: shi4 de2 hong2
authorSlug: shi-de-hong
dynasty: 宋
dynastyPinyin: song4
dynastySlug: song
tags: []
---

## 正文

- 新詩夜讀寒更盡，兄弟盡容窺所藴。
- 此詩未暇數奇趣，談笑先看押難韻。
- 家在筠溪白石灘，後堂分得玉千竿。
- 遥知華屋青燈夜，想見對牀風雨寒。
- 湘山曉學愁眉淺，思歸憑高意凝遠。
- 貫珠妙語肯寄我，暴富人驚呼北阮。
- 何時促詔紫宸對，草制千言倚馬待。
- 才高合在明光宫，忍令流落江湖外。
- 我漁意不在金鱗，湘浦華亭一樣春。
- 苑頭佐舟未乾沒，問法僧來寂寞濱。
- 古師政與人意合，有問自應忘所答。
- 一波纔動衆波隨，光徧千燈無壞雜。

## 拼音

- xin1 shi1 ye4 du2 han2 geng4 jin4 ， xiong1 di4 jin4 rong2 kui1 suo3 yun4 。
- ci3 shi1 wei4 xia2 shu4 qi2 qu4 ， tan2 xiao4 xian1 kan1 ya1 nan2 yun4 。
- jia1 zai4 yun2 xi1 bai2 shi2 tan1 ， hou4 tang2 fen1 de0 yu4 qian1 gan1 。
- yao2 zhi1 hua2 wu1 qing1 deng1 ye4 ， xiang3 jian4 dui4 chuang2 feng1 yu3 han2 。
- xiang1 shan1 xiao3 xue2 chou2 mei2 qian3 ， si1 gui1 ping2 gao1 yi4 ning2 yuan3 。
- guan4 zhu1 miao4 yu3 ken3 ji4 wo3 ， bao4 fu4 ren2 jing1 hu1 bei3 ruan3 。
- he2 shi2 cu4 zhao4 zi3 chen2 dui4 ， cao3 zhi4 qian1 yan2 yi3 ma3 dai4 。
- cai2 gao1 he2 zai4 ming2 guang1 gong1 ， ren3 ling4 liu2 luo4 jiang1 hu2 wai4 。
- wo3 yu2 yi4 bu2 zai4 jin1 lin2 ， xiang1 pu3 hua2 ting2 yi2 yang4 chun1 。
- yuan4 tou2 zuo3 zhou1 wei4 qian2 mei2 ， wen4 fa3 seng1 lai2 ji4 mo4 bin1 。
- gu3 shi1 zheng4 yu3 ren2 yi4 he2 ， you3 wen4 zi4 ying1 wang4 suo3 da2 。
- yi4 bo1 cai2 dong4 zhong4 bo1 sui2 ， guang1 bian4 qian1 deng1 wu2 huai4 za2 。

## 注释

## 译文

## 赏析
