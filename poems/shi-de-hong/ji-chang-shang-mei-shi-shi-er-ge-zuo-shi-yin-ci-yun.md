---
id: shi-de-hong-ji-chang-shang-mei-shi-shi-er-ge-zuo-shi-yin-ci-yun
title: 季長賞梅使侍兒歌作詩因次韻
titlePinyin: ji4 chang2 shang3 mei2 shi3 shi4 er2 ge1 zuo4 shi1 yin1 ci4 yun4
titleSlug: ji-chang-shang-mei-shi-shi-er-ge-zuo-shi-yin-ci-yun
author: 釋德洪
authorPinyin: shi4 de2 hong2
authorSlug: shi-de-hong
dynasty: 宋
dynastyPinyin: song4
dynastySlug: song
tags: []
---

## 正文

- 年來槁項皤須髮，世眼憎嫌遭棧絕。
- 君獨照人如冰輪，洗盡宿雲寒皎潔。
- 今日層樓空獨倚，天高衮衮飛鴻滅。
- 掉頭哦此賞梅詩，如對北窗香噴雪。
- 愛君語妙蜕塵埃，道骨自能逃歲月。
- 玉兒豈是解清唱，想見笑中呵手折。
- 嗅看應作小顰嬌，關心不與年時別。
- 一懽紛然雲雨散，落英滿地蛙聲歇。
- 可憐城郭都不知，新詩一出人爭說。
- 和羮他日願如君，長紅裊花歌壽闋。

## 拼音

- nian2 lai2 gao3 xiang4 po2 xu1 fa4 ， shi4 yan3 zeng1 xian2 zao1 zhan4 jue2 。
- jun1 du2 zhao4 ren2 ru2 bing1 lun2 ， xi3 jin4 su4 yun2 han2 jiao3 jie2 。
- jin1 ri4 ceng2 lou2 kong1 du2 yi3 ， tian1 gao1 gun3 gun3 fei1 hong2 mie4 。
- diao4 tou2 o4 ci3 shang3 mei2 shi1 ， ru2 dui4 bei3 chuang1 xiang1 pen1 xue3 。
- ai4 jun1 yu3 miao4 tui4 chen2 ai1 ， dao4 gu3 zi4 neng2 tao2 sui4 yue4 。
- yu4 er2 qi3 shi4 jie3 qing1 chang4 ， xiang3 jian4 xiao4 zhong1 he1 shou3 zhe2 。
- xiu4 kan4 ying1 zuo4 xiao3 pin2 jiao1 ， guan1 xin1 bu4 yu3 nian2 shi2 bie2 。
- yi4 huan1 fen1 ran2 yun2 yu3 san4 ， luo4 ying1 man3 di4 wa1 sheng1 xie1 。
- ke3 lian2 cheng2 guo1 dou1 bu4 zhi1 ， xin1 shi1 yi4 chu1 ren2 zheng1 shuo1 。
- he2 geng1 ta1 ri4 yuan4 ru2 jun1 ， chang2 hong2 niao3 hua1 ge1 shou4 que4 。

## 注释

## 译文

## 赏析
