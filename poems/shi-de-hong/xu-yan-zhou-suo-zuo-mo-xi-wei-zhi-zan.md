---
id: shi-de-hong-xu-yan-zhou-suo-zuo-mo-xi-wei-zhi-zan
title: 許彦周所作墨戲爲之贊
titlePinyin: xu1 yan4 zhou1 suo3 zuo4 mo4 xi4 wei2 zhi1 zan4
titleSlug: xu-yan-zhou-suo-zuo-mo-xi-wei-zhi-zan
author: 釋德洪
authorPinyin: shi4 de2 hong2
authorSlug: shi-de-hong
dynasty: 宋
dynastyPinyin: song4
dynastySlug: song
tags: []
---

## 正文

- 異哉土蛇，登樹而怒。
- 怒見脊尾，口眼可懼。
- 王孫地坐，氣讋毛豎。
- 欲去不敢，攀枝而顧。
- 豐狐行藏，心常愧負。
- 見之而走，敏若脱兔。
- 孰能傲然，如此老樹。
- 與之相親，不驚不怖。
- 問何能爾，以無我故。
- 酒色海中，有萬奇趣。
- 不出二種，猜疑掉舉。
- 蓋無常蛇，終不赦汝。
- 居士圖之，以警未悟。
- 覺範一見，笑手爲拊。

## 拼音

- yi4 zai1 tu3 she2 ， deng1 shu4 er2 nu4 。
- nu4 jian4 ji3 wei3 ， kou3 yan3 ke3 ju4 。
- wang2 sun1 di4 zuo4 ， qi4 zhe2 mao2 shu4 。
- yu4 qu4 bu4 gan3 ， pan1 zhi1 er2 gu4 。
- feng1 hu2 xing2 cang2 ， xin1 chang2 kui4 fu4 。
- jian4 zhi1 er2 zou3 ， min3 ruo4 tuo1 tu4 。
- shu2 neng2 ao4 ran2 ， ru2 ci3 lao3 shu4 。
- yu3 zhi1 xiang1 qin1 ， bu4 jing1 bu2 bu4 。
- wen4 he2 neng2 er3 ， yi3 wu2 wo3 gu4 。
- jiu3 se4 hai3 zhong1 ， you3 wan4 qi2 qu4 。
- bu4 chu1 er4 zhong3 ， cai1 yi2 diao4 ju3 。
- gai4 wu2 chang2 she2 ， zhong1 bu2 she4 ru3 。
- ju1 shi4 tu2 zhi1 ， yi3 jing3 wei4 wu4 。
- jue2 fan4 yi2 jian4 ， xiao4 shou3 wei2 fu3 。

## 注释

## 译文

## 赏析
