---
id: shi-de-hong-zi-wei-yue-jian-guo-yi-er-yin-wu-cheng-dong-dan-yi-shi-lai-ci-yun
title: 子偉約見過已而飲於城東但以詩來次韻
titlePinyin: zi3 wei3 yue1 jian4 guo4 yi3 er2 yin3 wu1 cheng2 dong1 dan4 yi3 shi1 lai2 ci4 yun4
titleSlug: zi-wei-yue-jian-guo-yi-er-yin-wu-cheng-dong-dan-yi-shi-lai-ci-yun
author: 釋德洪
authorPinyin: shi4 de2 hong2
authorSlug: shi-de-hong
dynasty: 宋
dynastyPinyin: song4
dynastySlug: song
tags: []
---

## 正文

- 一杯愁倡低眉峰，不平萬事都消融。
- 嗟余分身處處有，遙知到子談笑中。
- 平生蹤蹟亦可笑，以醜見傳如癭楓。
- 而公才大置閑地，正坐道骨合仙風。
- 頗聞少年類豪俠，臂鷹走馬王城東。
- 爾來閉門看脩竹，藉甚但傳詩句工。
- 懶於能琴嵇叔夜，癡於戀酒王無功。
- 明朝此樂墮渺莽，路隔關河魂夢通。
- 付子後堂以清夜，料理絲竹圍酥胸。
- 曲音少悞即回顧，笑看杯面微波紅。

## 拼音

- yi4 bei1 chou2 chang4 di1 mei2 feng1 ， bu4 ping2 wan4 shi4 dou1 xiao1 rong2 。
- jie1 yu2 fen1 shen1 chu3 chu3 you3 ， yao2 zhi1 dao4 zi3 tan2 xiao4 zhong1 。
- ping2 sheng1 zong1 ji4 yi4 ke3 xiao4 ， yi3 chou3 jian4 chuan2 ru2 ying3 feng1 。
- er2 gong1 cai2 da4 zhi4 xian2 di4 ， zheng4 zuo4 dao4 gu3 he2 xian1 feng1 。
- po1 wen2 shao4 nian2 lei4 hao2 xia2 ， bi4 ying1 zou3 ma3 wang2 cheng2 dong1 。
- er3 lai2 bi4 men2 kan4 xiu1 zhu2 ， jie4 shen4 dan4 chuan2 shi1 ju4 gong1 。
- lan3 wu1 neng2 qin2 ji1 shu1 ye4 ， chi1 wu1 lian4 jiu3 wang2 wu2 gong1 。
- ming2 chao2 ci3 le4 duo4 miao3 mang3 ， lu4 ge2 guan1 he2 hun2 meng4 tong1 。
- fu4 zi3 hou4 tang2 yi3 qing1 ye4 ， liao4 li3 si1 zhu2 wei2 su1 xiong1 。
- qu3 yin1 shao3 wu4 ji2 hui2 gu4 ， xiao4 kan4 bei1 mian4 wei1 bo1 hong2 。

## 注释

## 译文

## 赏析
