---
id: shi-de-hong-wa-piao-zan
title: 瓦瓢贊
titlePinyin: wa3 piao2 zan4
titleSlug: wa-piao-zan
author: 釋德洪
authorPinyin: shi4 de2 hong2
authorSlug: shi-de-hong
dynasty: 宋
dynastyPinyin: song4
dynastySlug: song
tags: []
---

## 正文

- 異哉此瓢，脩吭矬身。
- 弗生爪蔓，生陶家輪。
- 我疑其中，藏十洲春。
- 昔有列仙，雜于市人。
- 屋簷懸之，自旦及申。
- 輙入其中，偃仰而卧。
- 而樓居者，見之膽破。
- 遂從之游，推擠莫可。
- 挽而同登，相向而坐。
- 如四老人，會商山果。
- 唯簡素公，道貌天容。
- 豈其人歟，出處略同。
- 道山巋然，弱水之東。
- 何時來歸，泠然御風。
- 而以此瓢，挂之瘦筇。
- 我作妙語，天葩粲紅。

## 拼音

- yi4 zai1 ci3 piao2 ， xiu1 keng1 cuo2 shen1 。
- fu2 sheng1 zhua3 man4 ， sheng1 tao2 jia1 lun2 。
- wo3 yi2 qi2 zhong1 ， cang2 shi2 zhou1 chun1 。
- xi1 you3 lie4 xian1 ， za2 yu2 shi4 ren2 。
- wu1 yan2 xuan2 zhi1 ， zi4 dan4 ji2 shen1 。
- zhe2 ru4 qi2 zhong1 ， yan3 yang3 er2 wo4 。
- er2 lou2 ju1 zhe3 ， jian4 zhi1 dan3 po4 。
- sui4 cong2 zhi1 you2 ， tui1 ji3 mo4 ke3 。
- wan3 er2 tong2 deng1 ， xiang1 xiang4 er2 zuo4 。
- ru2 si4 lao3 ren2 ， hui4 shang1 shan1 guo3 。
- wei2 jian3 su4 gong1 ， dao4 mao4 tian1 rong2 。
- qi3 qi2 ren2 yu2 ， chu1 chu3 lüe4 tong2 。
- dao4 shan1 kui1 ran2 ， ruo4 shui3 zhi1 dong1 。
- he2 shi2 lai2 gui1 ， ling2 ran2 yu4 feng1 。
- er2 yi3 ci3 piao2 ， gua4 zhi1 shou4 qiong2 。
- wo3 zuo4 miao4 yu3 ， tian1 pa1 can4 hong2 。

## 注释

## 译文

## 赏析
