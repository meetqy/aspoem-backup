---
id: shi-de-hong-nan-feng-ceng-chui-shou-tian-xing-hao-xue-yu-zhi-lin-chuan-yu-jian-yi-huan-kuang-shan-zuo-ci-ji-zhi
title: 南豐曾垂綬天性好學余至臨川欲見以還匡山作此寄之
titlePinyin: nan2 feng1 ceng2 chui2 shou4 tian1 xing4 hao3 xue2 yu2 zhi4 lin2 chuan1 yu4 jian4 yi3 huan2 kuang1 shan1 zuo4 ci3 ji4 zhi1
titleSlug: nan-feng-ceng-chui-shou-tian-xing-hao-xue-yu-zhi-lin-chuan-yu-jian-yi-huan-kuang-shan-zuo-ci-ji-zhi
author: 釋德洪
authorPinyin: shi4 de2 hong2
authorSlug: shi-de-hong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我生少小秀不叢，題詩落筆先飛鴻。
- 一從廢棄脱毛髪，乃與石田樗木同。
- 平生百慮湛古井，無復掀湧波春風。
- 尚餘覻書舊垢習，終日伏桉如啞聾。
- 默觀前古忠義輩，光明碩大皆人雄。
- 聞之恨未目親歷，周行四海如萍蓬。
- 猛聞君侯富道義，浩然養就如嬰童。
- 筆端五色藻造化，經綸事業羅心胸。
- 揚清激濁出天性，英聲不減狄梁公。
- 一節直走汝水上，回首弊箒香爐峰。
- 徘徊一月不及見，癡坐掩扃知命窮。
- 霜清昨夜興飄忽，匡山落我清夢中。
- 吾身去住本無繫，便欲登舟而向東。
- 再惟君侯未我識，恨遺他日山水重。
- 作詩願見亦不惡，谷風從虎雲從龍。

## 拼音

- wo3 sheng1 shao3 xiao3 xiu4 bu4 cong2 ， ti2 shi1 luo4 bi3 xian1 fei1 hong2 。
- yi4 cong2 fei4 qi4 tuo1 mao2 fa4 ， nai3 yu3 shi2 tian2 chu1 mu4 tong2 。
- ping2 sheng1 bai3 lü4 zhan4 gu3 jing3 ， wu2 fu4 xian1 yong3 bo1 chun1 feng1 。
- shang4 yu2 qu1 shu1 jiu4 gou4 xi2 ， zhong1 ri4 fu2 an1 ru2 ya3 long2 。
- mo4 guan1 qian2 gu3 zhong1 yi4 bei4 ， guang1 ming2 shuo4 da4 jie1 ren2 xiong2 。
- wen2 zhi1 hen4 wei4 mu4 qin1 li4 ， zhou1 xing2 si4 hai3 ru2 ping2 peng2 。
- meng3 wen2 jun1 hou2 fu4 dao4 yi4 ， hao4 ran2 yang3 jiu4 ru2 ying1 tong2 。
- bi3 duan1 wu3 se4 zao3 zao4 hua4 ， jing1 lun2 shi4 ye4 luo2 xin1 xiong1 。
- yang2 qing1 ji1 zhuo2 chu1 tian1 xing4 ， ying1 sheng1 bu4 jian3 di2 liang2 gong1 。
- yi4 jie2 zhi2 zou3 ru3 shui3 shang4 ， hui2 shou3 bi4 zhou3 xiang1 lu2 feng1 。
- pai2 huai2 yi1 yue4 bu4 ji2 jian4 ， chi1 zuo4 yan3 jiong1 zhi1 ming4 qiong2 。
- shuang1 qing1 zuo2 ye4 xing1 piao1 hu1 ， kuang1 shan1 luo4 wo3 qing1 meng4 zhong1 。
- wu2 shen1 qu4 zhu4 ben3 wu2 xi4 ， bian4 yu4 deng1 zhou1 er2 xiang4 dong1 。
- zai4 wei2 jun1 hou2 wei4 wo3 shi2 ， hen4 yi2 ta1 ri4 shan1 shui3 zhong4 。
- zuo4 shi1 yuan4 jian4 yi4 bu2 e4 ， gu3 feng1 cong2 hu3 yun2 cong2 long2 。

## 注释

## 译文

## 赏析
