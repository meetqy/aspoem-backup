---
id: shi-de-hong-tong-jing-zhuang-you-wu-xi-du-zhong-xing-bei
title: 同景莊游浯溪讀中興碑
titlePinyin: tong2 jing3 zhuang1 you2 wu2 xi1 du2 zhong1 xing1 bei1
titleSlug: tong-jing-zhuang-you-wu-xi-du-zhong-xing-bei
author: 釋德洪
authorPinyin: shi4 de2 hong2
authorSlug: shi-de-hong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 上皇御天功最盛，生民温飽卧安枕。
- 醉憑艶姬一笑適，薄夫議之無乃甚。
- 長安遮天胡騎塵，潼關戰血深沒人。
- 哥舒臣賊不足惜，要臠國忠如膾鱗。
- 蒼黄去國食不暇，馬嵬賜死謝天下。
- 反身罪己成湯心，奈何猶有譏之者。
- 取非其子又遽匆，靈武君臣無怍容。
- 何須嗚咽讓衮服，自控歸鞍八尺龍。
- 誰磨石壁湘江上，揩拭雲煙濺驚浪。
- 龍蛇飛動忠義詞，顔元色莊儼相向。
- 與君來游秋滿眼，閒行古寺西風晚。
- 道人興廢了不知，但見游人來讀碑。

## 拼音

- shang4 huang2 yu4 tian1 gong1 zui4 sheng4 ， sheng1 min2 wen1 bao3 wo4 an1 zhen3 。
- zui4 ping2 yan4 ji1 yi2 xiao4 shi4 ， bao2 fu1 yi4 zhi1 wu2 nai3 shen4 。
- chang2 an1 zhe1 tian1 hu2 qi2 chen2 ， tong2 guan1 zhan4 xue4 shen1 mei2 ren2 。
- ge1 shu1 chen2 zei2 bu4 zu2 xi1 ， yao4 luan2 guo2 zhong1 ru2 kuai4 lin2 。
- cang1 huang2 qu4 guo2 shi2 bu4 xia2 ， ma3 wei2 ci4 si3 xie4 tian1 xia4 。
- fan3 shen1 zui4 ji3 cheng2 tang1 xin1 ， nai4 he2 you2 you3 ji1 zhi1 zhe3 。
- qu3 fei1 qi2 zi3 you4 ju4 cong1 ， ling2 wu3 jun1 chen2 wu2 zuo4 rong2 。
- he2 xu1 wu1 yan4 rang4 gun3 fu2 ， zi4 kong4 gui1 an1 ba1 chi3 long2 。
- shui2 mo2 shi2 bi4 xiang1 jiang1 shang4 ， kai1 shi4 yun2 yan1 jian4 jing1 lang4 。
- long2 she2 fei1 dong4 zhong1 yi4 ci2 ， yan2 yuan2 se4 zhuang1 yan3 xiang1 xiang4 。
- yu3 jun1 lai2 you2 qiu1 man3 yan3 ， xian2 xing2 gu3 si4 xi1 feng1 wan3 。
- dao4 ren2 xing1 fei4 le0 bu4 zhi1 ， dan4 jian4 you2 ren2 lai2 du2 bei1 。

## 注释

## 译文

## 赏析
