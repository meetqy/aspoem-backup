---
id: shi-de-hong-wang-dun-su-li-dao-fu-you-liang-weng-xuan-ci-dun-su-yun
title: 王敦素李道夫遊兩翁軒次敦素韻
titlePinyin: wang2 dun1 su4 li3 dao4 fu1 you2 liang3 weng1 xuan1 ci4 dun1 su4 yun4
titleSlug: wang-dun-su-li-dao-fu-you-liang-weng-xuan-ci-dun-su-yun
author: 釋德洪
authorPinyin: shi4 de2 hong2
authorSlug: shi-de-hong
dynasty: 宋
dynastyPinyin: song4
dynastySlug: song
tags: []
---

## 正文

- 茅簷分首纔信宿，佳句俄驚照雲谷。
- 兩翁諠閴姑置之，銀鈎勒出鬼神哭。
- 識君筆力回春工，妙語天成絕雕劚。
- 是時秋陰潑庭户，微月瓏璁隔寒竹。
- 便覺玉川照映人，譬如六月失三伏。
- 深雲開軒亦不惡，窗户青紅照林麓。
- 方欣杖履日追隨，漸喜並崖村路熟。
- 平生與山寔神會，戲語嘲詞雜山綠。
- 要當終副此軒名，絕境於君豈宜獨。
- 懸想青燈夜對床，香火淨緣期昔夙。
- 此詩煩寄謫仙看，要使軒渠笑捧腹。

## 拼音

- mao2 yan2 fen1 shou3 cai2 xin4 su4 ， jia1 ju4 e2 jing1 zhao4 yun2 gu3 。
- liang3 weng1 xuan1 qu4 gu1 zhi4 zhi1 ， yin2 gou1 le4 chu1 gui3 shen2 ku1 。
- shi2 jun1 bi3 li4 hui2 chun1 gong1 ， miao4 yu3 tian1 cheng2 jue2 diao1 zhu2 。
- shi4 shi2 qiu1 yin1 po1 ting2 hu4 ， wei1 yue4 long2 cong1 ge2 han2 zhu2 。
- bian4 jue2 yu4 chuan1 zhao4 ying4 ren2 ， pi4 ru2 liu4 yue4 shi1 san1 fu2 。
- shen1 yun2 kai1 xuan1 yi4 bu2 e4 ， chuang1 hu0 qing1 hong2 zhao4 lin2 lu4 。
- fang1 xin1 zhang4 lü3 ri4 zhui1 sui2 ， jian4 xi3 bing4 ya2 cun1 lu4 shu2 。
- ping2 sheng1 yu3 shan1 shi2 shen2 hui4 ， xi4 yu3 chao2 ci2 za2 shan1 lü4 。
- yao4 dang1 zhong1 fu4 ci3 xuan1 ming2 ， jue2 jing4 wu1 jun1 qi3 yi2 du2 。
- xuan2 xiang3 qing1 deng1 ye4 dui4 chuang2 ， xiang1 huo3 jing4 yuan2 qi1 xi1 su4 。
- ci3 shi1 fan2 ji4 zhe2 xian1 kan4 ， yao4 shi3 xuan1 qu2 xiao4 peng3 fu4 。

## 注释

## 译文

## 赏析
