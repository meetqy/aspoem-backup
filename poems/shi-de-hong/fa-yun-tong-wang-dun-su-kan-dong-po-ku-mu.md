---
id: shi-de-hong-fa-yun-tong-wang-dun-su-kan-dong-po-ku-mu
title: 法雲同王敦素看東坡枯木
titlePinyin: fa3 yun2 tong2 wang2 dun1 su4 kan4 dong1 po1 ku1 mu4
titleSlug: fa-yun-tong-wang-dun-su-kan-dong-po-ku-mu
author: 釋德洪
authorPinyin: shi4 de2 hong2
authorSlug: shi-de-hong
dynasty: 宋
dynastyPinyin: song4
dynastySlug: song
tags: []
---

## 正文

- 此翁胸次足江山，萬象難逃筆端妙。
- 君看壁間耐凍枝，煙雨楂芽出談笑。
- 想當郤立盤礴時，醉魂但覺千嵒曉。
- 恨翁樹間不畫我，擁衲扶筇送飛鳥。
- 併作玄沙息影圖，禪齋長伴爐煙裊。
- 王郎自是玉堂人，風流合受鶯花繞。
- 何爲愛此枯瘦枿，嗜好果超凡子料。
- 爲君援筆賦新詩，詩成一笑塵寰小。

## 拼音

- ci3 weng1 xiong1 ci4 zu2 jiang1 shan1 ， wan4 xiang4 nan2 tao2 bi3 duan1 miao4 。
- jun1 kan4 bi4 jian4 nai4 dong4 zhi1 ， yan1 yu3 zha1 ya2 chu1 tan2 xiao4 。
- xiang3 dang1 xi4 li4 pan2 bo2 shi2 ， zui4 hun2 dan4 jue2 qian1 yan2 xiao3 。
- hen4 weng1 shu4 jian4 bu2 hua4 wo3 ， yong1 na4 fu2 qiong2 song4 fei1 niao3 。
- bing4 zuo4 xuan2 sha1 xi1 ying3 tu2 ， shan4 zhai1 chang2 ban4 lu2 yan1 niao3 。
- wang2 lang2 zi4 shi4 yu4 tang2 ren2 ， feng1 liu2 he2 shou4 ying1 hua1 rao4 。
- he2 wei2 ai4 ci3 ku1 shou4 nie4 ， shi4 hao4 guo3 chao1 fan2 zi3 liao4 。
- wei2 jun1 yuan2 bi3 fu4 xin1 shi1 ， shi1 cheng2 yi2 xiao4 chen2 huan2 xiao3 。

## 注释

## 译文

## 赏析
