---
id: shi-de-hong-zeng-huang-de-yun-shen-tong
title: 贈黄得運神童
titlePinyin: zeng4 huang2 de2 yun4 shen2 tong2
titleSlug: zeng-huang-de-yun-shen-tong
author: 釋德洪
authorPinyin: shi4 de2 hong2
authorSlug: shi-de-hong
dynasty: 宋
dynastyPinyin: song4
dynastySlug: song
tags: []
---

## 正文

- 君初髪齊眉，玉頰照秋光。
- 誦詩巨萬紙，一目俱五行。
- 不信同舍兒，所閲隨廢忘。
- 姓名入清禁，詔落銅山陽。
- 十三見天子，奏對允且詳。
- 飜瀾誦五經，如水傳觥觴。
- 環觀共嗟異，朱紫如堵墻。
- 華裾小旋製，初掛煩宫粧。
- 歸來汝水濆，夾道萬夫望。
- 指目無雙裔，吟嗄有此郎。
- 異態懸睿想，行看登廟堂。
- 那知事齟齬，放浪魚稻鄉。
- 顧我與君别，忽忽移十霜。
- 更逢石門下，美髯如許長。
- 抵掌話夙昔，夜語響山房。
- 古人當大謬，噪索失其常。
- 夫子獨何得，坦率追羲皇。
- 乃爲任重器，愈抑道愈昌。
- 作詩以壽君，他日未易量。
- 功成徑歸來，復此山水傍。
- 幅巾青杖竹，卒歲以徜徉。

## 拼音

- jun1 chu1 fa4 qi2 mei2 ， yu4 jia2 zhao4 qiu1 guang1 。
- song4 shi1 ju4 wan4 zhi3 ， yi2 mu4 ju4 wu3 xing2 。
- bu2 xin4 tong2 she4 er2 ， suo3 yue4 sui2 fei4 wang4 。
- xing4 ming2 ru4 qing1 jin4 ， zhao4 luo4 tong2 shan1 yang2 。
- shi2 san1 jian4 tian1 zi3 ， zou4 dui4 yun3 qie3 xiang2 。
- fan1 lan2 song4 wu3 jing1 ， ru2 shui3 chuan2 gong1 shang1 。
- huan2 guan1 gong4 jie1 yi4 ， zhu1 zi3 ru2 du3 qiang2 。
- hua2 ju1 xiao3 xuan2 zhi4 ， chu1 gua4 fan2 gong1 zhuang1 。
- gui1 lai2 ru3 shui3 pen1 ， jia1 dao4 wan4 fu1 wang4 。
- zhi3 mu4 wu2 shuang1 yi4 ， yin2 a2 you3 ci3 lang2 。
- yi4 tai4 xuan2 rui4 xiang3 ， xing2 kan4 deng1 miao4 tang2 。
- na4 zhi1 shi4 ju3 yu3 ， fang4 lang4 yu2 dao4 xiang1 。
- gu4 wo3 yu3 jun1 bie2 ， hu1 hu1 yi2 shi2 shuang1 。
- geng4 feng2 shi2 men2 xia4 ， mei3 ran2 ru2 xu1 chang2 。
- di3 zhang3 hua4 su4 xi1 ， ye4 yu3 xiang3 shan1 fang2 。
- gu3 ren2 dang1 da4 miu4 ， zao4 suo3 shi1 qi2 chang2 。
- fu1 zi3 du2 he2 de2 ， tan3 shuai4 zhui1 xi1 huang2 。
- nai3 wei2 ren4 zhong4 qi4 ， yu4 yi4 dao4 yu4 chang1 。
- zuo4 shi1 yi3 shou4 jun1 ， ta1 ri4 wei4 yi4 liang2 。
- gong1 cheng2 jing4 gui1 lai2 ， fu4 ci3 shan1 shui3 bang4 。
- fu2 jin1 qing1 zhang4 zhu2 ， zu2 sui4 yi3 chang2 yang2 。

## 注释

## 译文

## 赏析
