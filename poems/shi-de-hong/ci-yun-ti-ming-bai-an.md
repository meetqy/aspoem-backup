---
id: shi-de-hong-ci-yun-ti-ming-bai-an
title: 次韻題明白庵
titlePinyin: ci4 yun4 ti2 ming2 bai0 an1
titleSlug: ci-yun-ti-ming-bai-an
author: 釋德洪
authorPinyin: shi4 de2 hong2
authorSlug: shi-de-hong
dynasty: 宋
dynastyPinyin: song4
dynastySlug: song
tags: []
---

## 正文

- 鼻端有餘地，世議嗟迫窄。
- 君看閻夫子，廣莫以爲宅。
- 去宦游人間，面有無求色。
- 酒闌愛松風，醉眼眩紅碧。
- 俊爽類王濟，端復有馬癖。
- 何當食萬錢，四海蒙惠澤。
- 湘潭紫翠間，松下偶相逆。
- 袖中出新詩，苦語涼肺膈。
- 夜半來牀前，且以慰窮厄。
- 豈真謫仙人，何其似太白。

## 拼音

- bi2 duan1 you3 yu2 di4 ， shi4 yi4 jie1 po4 zhai3 。
- jun1 kan4 yan2 fu1 zi3 ， guang3 mo4 yi3 wei2 zhai2 。
- qu4 huan4 you2 ren2 jian4 ， mian4 you3 wu2 qiu2 se4 。
- jiu3 lan2 ai4 song1 feng1 ， zui4 yan3 xuan4 hong2 bi4 。
- jun4 shuang3 lei4 wang2 ji4 ， duan1 fu4 you3 ma3 pi3 。
- he2 dang1 shi2 wan4 qian2 ， si4 hai3 meng2 hui4 ze2 。
- xiang1 tan2 zi3 cui4 jian4 ， song1 xia4 ou3 xiang1 ni4 。
- xiu4 zhong1 chu1 xin1 shi1 ， ku3 yu3 liang2 fei4 ge2 。
- ye4 ban4 lai2 chuang2 qian2 ， qie3 yi3 wei4 qiong2 e4 。
- qi3 zhen1 zhe2 xian1 ren2 ， he2 qi2 si4 tai4 bai2 。

## 注释

## 译文

## 赏析
