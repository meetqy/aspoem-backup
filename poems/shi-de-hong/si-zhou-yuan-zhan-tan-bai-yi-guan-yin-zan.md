---
id: shi-de-hong-si-zhou-yuan-zhan-tan-bai-yi-guan-yin-zan
title: 泗州院旃檀白衣觀音贊
titlePinyin: si4 zhou1 yuan4 zhan1 tan2 bai2 yi1 guan1 yin1 zan4
titleSlug: si-zhou-yuan-zhan-tan-bai-yi-guan-yin-zan
author: 釋德洪
authorPinyin: shi4 de2 hong2
authorSlug: shi-de-hong
dynasty: 宋
dynastyPinyin: song4
dynastySlug: song
tags: []
---

## 正文

- 我聞菩薩昔因地，所供養佛名觀音。
- 從聞思修入悟心，心精遺聞而得道。
- 見聞覺知不可易，譬如西北與東南。
- 而此乃曰聞可遺，令人罔然墮疑網。
- 龍本無耳聞以神，蛇亦無耳聞以眼。
- 牛無耳故聞以鼻，螻蟻無耳聞以身。
- 六根互用乃如此，聞不可遺豈理哉。
- 彼於異類昧劣中，而亦精妙不間斷。
- 况我自在慈忍力，無畏解脱獨不然。
- 鐘鼓俱擊聲不同，知其不同是生滅。
- 而二種聲不相參，即是同時寂滅法。
- 稽首浄智功德聚，廣大莊嚴悲願海。
- 憫我心明力不逮，時時種子發現行。
- 如人因酒而發狂，戒飲輙復逢佳醖。
- 願滅顛倒癡暗障，願獲辯才智慧藏。
- 游戲十方微塵刹，亦施無畏利衆生。
- 凡曰有心能聞者，同入圓通三昧海。

## 拼音

- wo3 wen2 pu2 sa4 xi1 yin1 di4 ， suo3 gong4 yang3 fo2 ming2 guan1 yin1 。
- cong2 wen2 si1 xiu1 ru4 wu4 xin1 ， xin1 jing1 yi2 wen2 er2 de2 dao4 。
- jian4 wen2 jue2 zhi1 bu4 ke3 yi4 ， pi4 ru2 xi1 bei3 yu3 dong1 nan2 。
- er2 ci3 nai3 yue1 wen2 ke3 yi2 ， ling4 ren2 wang3 ran2 duo4 yi2 wang3 。
- long2 ben3 wu2 er3 wen2 yi3 shen2 ， she2 yi4 wu2 er3 wen2 yi3 yan3 。
- niu2 wu2 er3 gu4 wen2 yi3 bi2 ， lou2 yi3 wu2 er3 wen2 yi3 shen1 。
- liu4 gen1 hu4 yong4 nai3 ru2 ci3 ， wen2 bu4 ke3 yi2 qi3 li3 zai1 。
- bi3 wu1 yi4 lei4 mei4 lie4 zhong1 ， er2 yi4 jing1 miao4 bu2 jian4 duan4 。
- kuang4 wo3 zi4 zai4 ci2 ren3 li4 ， wu2 wei4 jie3 tuo1 du2 bu4 ran2 。
- zhong1 gu3 ju4 ji1 sheng1 bu4 tong2 ， zhi1 qi2 bu4 tong2 shi4 sheng1 mie4 。
- er2 er4 zhong3 sheng1 bu4 xiang1 can1 ， ji2 shi4 tong2 shi2 ji4 mie4 fa3 。
- qi3 shou3 jing4 zhi4 gong1 de2 ju4 ， guang3 da4 zhuang1 yan2 bei1 yuan4 hai3 。
- min3 wo3 xin1 ming2 li4 bu4 dai3 ， shi2 shi2 zhong3 zi3 fa1 xian4 xing2 。
- ru2 ren2 yin1 jiu3 er2 fa1 kuang2 ， jie4 yin3 zhe2 fu4 feng2 jia1 yun4 。
- yuan4 mie4 dian1 dao3 chi1 an4 zhang4 ， yuan4 huo4 bian4 cai2 zhi4 hui4 cang2 。
- you2 xi4 shi2 fang1 wei1 chen2 cha4 ， yi4 shi1 wu2 wei4 li4 zhong4 sheng1 。
- fan2 yue1 you3 xin1 neng2 wen2 zhe3 ， tong2 ru4 yuan2 tong1 san1 mei4 hai3 。

## 注释

## 译文

## 赏析
