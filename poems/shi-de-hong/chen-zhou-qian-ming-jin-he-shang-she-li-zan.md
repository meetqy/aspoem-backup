---
id: shi-de-hong-chen-zhou-qian-ming-jin-he-shang-she-li-zan
title: 郴州乾明進和尚舍利贊
titlePinyin: chen1 zhou1 qian2 ming2 jin4 he2 shang4 she4 li4 zan4
titleSlug: chen-zhou-qian-ming-jin-he-shang-she-li-zan
author: 釋德洪
authorPinyin: shi4 de2 hong2
authorSlug: shi-de-hong
dynasty: 宋
dynastyPinyin: song4
dynastySlug: song
tags: []
---

## 正文

- 李廣射虎，石爲之穿。
- 耿恭祝井，涸爲之泉。
- 忠孝所致，如響答焉。
- 公亦何爲，饑餐困眠。
- 人初莫測，公豈自言。
- 戲爲火浴，朽者明鮮。
- 舍利粲粲，玉碎珠圓。
- 乃至所養，蓋其云全。
- 天全之妙，非麤不傳。
- 如春在花，如意在絃。
- 嗤嗤横目，氣凌雲天。
- 死未及寒，化爲腥膻。
- 矧投于火，不作腥煙。
- 安有萬手，收此精堅。
- 維德之一，垔所拳拳。
- 死生之大，卒莫能遷。
- 公初設心，唯此是専。
- 不祈人知，人趨如川。
- 終必有驗，理之固然。
- 我作贊詞，豐碑以鐫。

## 拼音

- li3 guang3 she4 hu3 ， shi2 wei2 zhi1 chuan1 。
- geng3 gong1 zhu4 jing3 ， he2 wei2 zhi1 quan2 。
- zhong1 xiao4 suo3 zhi4 ， ru2 xiang3 da2 yan1 。
- gong1 yi4 he2 wei2 ， ji1 can1 kun4 mian2 。
- ren2 chu1 mo4 ce4 ， gong1 qi3 zi4 yan2 。
- xi4 wei2 huo3 yu4 ， xiu3 zhe3 ming2 xian1 。
- she4 li4 can4 can4 ， yu4 sui4 zhu1 yuan2 。
- nai3 zhi4 suo3 yang3 ， gai4 qi2 yun2 quan2 。
- tian1 quan2 zhi1 miao4 ， fei1 cu1 bu4 chuan2 。
- ru2 chun1 zai4 hua1 ， ru2 yi4 zai4 xian2 。
- chi1 chi1 heng2 mu4 ， qi4 ling2 yun2 tian1 。
- si3 wei4 ji2 han2 ， hua4 wei2 xing1 shan1 。
- shen3 tou2 yu2 huo3 ， bu2 zuo4 xing1 yan1 。
- an1 you3 wan4 shou3 ， shou1 ci3 jing1 jian1 。
- wei2 de2 zhi1 yi1 ， yin1 suo3 quan2 quan2 。
- si3 sheng1 zhi1 da4 ， zu2 mo4 neng2 qian1 。
- gong1 chu1 she4 xin1 ， wei2 ci3 shi4 zhuan1 。
- bu4 qi2 ren2 zhi1 ， ren2 qu1 ru2 chuan1 。
- zhong1 bi4 you3 yan4 ， li3 zhi1 gu4 ran2 。
- wo3 zuo4 zan4 ci2 ， feng1 bei1 yi3 juan1 。

## 注释

## 译文

## 赏析
