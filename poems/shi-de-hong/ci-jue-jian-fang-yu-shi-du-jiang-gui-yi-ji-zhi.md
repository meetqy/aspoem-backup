---
id: shi-de-hong-ci-jue-jian-fang-yu-shi-du-jiang-gui-yi-ji-zhi
title: 慈覺見訪余適渡江歸以寄之
titlePinyin: ci2 jue2 jian4 fang3 yu2 shi4 du4 jiang1 gui1 yi3 ji4 zhi1
titleSlug: ci-jue-jian-fang-yu-shi-du-jiang-gui-yi-ji-zhi
author: 釋德洪
authorPinyin: shi4 de2 hong2
authorSlug: shi-de-hong
dynasty: 宋
dynastyPinyin: song4
dynastySlug: song
tags: []
---

## 正文

- 黄沙横吹意儻恍，江色摸胡迷背向。
- 刺舟開岸風掠耳，日莫歸來說驚浪。
- 旋添榾柮火蒙密，堵立咨嗟羅少長。
- 椀楪鏗然野炊熟，井税未輸夜舂響。
- 少年信脚蹈憂患，幾同蜑叟埋煙瘴。
- 歸來閑散贖辛勤，老住江村無雜想。
- 夢回書几有青燈，雞一再鳴布衾暖。
- 遙想老禪讀此詩，應作掀髯笑拊掌。

## 拼音

- huang2 sha1 heng2 chui1 yi4 tang3 huang3 ， jiang1 se4 mo1 hu2 mi2 bei4 xiang4 。
- ci4 zhou1 kai1 an4 feng1 lüe4 er3 ， ri4 mo4 gui1 lai2 shuo1 jing1 lang4 。
- xuan2 tian1 gu3 duo4 huo3 meng2 mi4 ， du3 li4 zi1 jie1 luo2 shao3 chang2 。
- wan3 die2 keng1 ran2 ye3 chui1 shu2 ， jing3 shui4 wei4 shu1 ye4 chong1 xiang3 。
- shao4 nian2 xin4 jiao3 dao3 you1 huan4 ， ji1 tong2 dan4 sou3 mai2 yan1 zhang4 。
- gui1 lai2 xian2 san4 shu2 xin1 qin2 ， lao3 zhu4 jiang1 cun1 wu2 za2 xiang3 。
- meng4 hui2 shu1 ji3 you3 qing1 deng1 ， ji1 yi2 zai4 ming2 bu4 qin1 nuan3 。
- yao2 xiang3 lao3 shan4 du2 ci3 shi1 ， ying1 zuo4 xian1 ran2 xiao4 fu3 zhang3 。

## 注释

## 译文

## 赏析
