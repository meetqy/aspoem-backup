---
id: shi-de-hong-he-kan-wei-na-yi-ju
title: 和堪維那移居
titlePinyin: he2 kan1 wei2 na4 yi2 ju1
titleSlug: he-kan-wei-na-yi-ju
author: 釋德洪
authorPinyin: shi4 de2 hong2
authorSlug: shi-de-hong
dynasty: 宋
dynastyPinyin: song4
dynastySlug: song
tags: []
---

## 正文

- 世路驚風波，山林知歲寒。
- 君看爭奪中，忽覺深渺漫。
- 歸來湘西寺，兀坐依蒲團。
- 摩挲折脚鐺，規以穩處安。
- 湘山亦多態，扶杖時游觀。
- 偶逢林下人，班草一笑懽。
- 霜風水痕落，歲月難遮攔。
- 但覺頷髭白，不復知歲殘。
- 堪公故園舊，義膽見急難。
- 相逢開肺懷，傾倒無餘殫。
- 所居隔聚落，日喜成媻媻。
- 作詩誇我賢，寧知如玉冠。
- 遂分湘山翠，茅簷相對看。
- 往事都莫理，有求真禍端。
- 飯罷口挂壁，□□發長歎。
- 暮寒因有雪，爐暖且檀欒。

## 拼音

- shi4 lu4 jing1 feng1 bo1 ， shan1 lin2 zhi1 sui4 han2 。
- jun1 kan4 zheng1 duo2 zhong1 ， hu1 jue2 shen1 miao3 man4 。
- gui1 lai2 xiang1 xi1 si4 ， wu4 zuo4 yi1 pu2 tuan2 。
- mo2 suo1 zhe2 jiao3 dang1 ， gui1 yi3 wen3 chu3 an1 。
- xiang1 shan1 yi4 duo1 tai4 ， fu2 zhang4 shi2 you2 guan1 。
- ou3 feng2 lin2 xia4 ren2 ， ban1 cao3 yi2 xiao4 huan1 。
- shuang1 feng1 shui3 hen2 luo4 ， sui4 yue4 nan2 zhe1 lan2 。
- dan4 jue2 han4 zi1 bai2 ， bu2 fu4 zhi1 sui4 can2 。
- kan1 gong1 gu4 yuan2 jiu4 ， yi4 dan3 jian4 ji2 nan2 。
- xiang1 feng2 kai1 fei4 huai2 ， qing1 dao3 wu2 yu2 dan1 。
- suo3 ju1 ge2 ju4 luo4 ， ri4 xi3 cheng2 pan2 pan2 。
- zuo4 shi1 kua1 wo3 xian2 ， ning2 zhi1 ru2 yu4 guan1 。
- sui4 fen1 xiang1 shan1 cui4 ， mao2 yan2 xiang1 dui4 kan4 。
- wang3 shi4 dou1 mo4 li3 ， you3 qiu2 zhen1 huo4 duan1 。
- fan4 ba4 kou3 gua4 bi4 ，□□ fa1 chang2 tan4 。
- mu4 han2 yin1 you3 xue3 ， lu2 nuan3 qie3 tan2 luan2 。

## 注释

## 译文

## 赏析
