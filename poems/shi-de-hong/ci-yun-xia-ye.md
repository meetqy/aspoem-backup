---
id: shi-de-hong-ci-yun-xia-ye
title: 次韻夏夜
titlePinyin: ci4 yun4 xia4 ye4
titleSlug: ci-yun-xia-ye
author: 釋德洪
authorPinyin: shi4 de2 hong2
authorSlug: shi-de-hong
dynasty: 宋
dynastyPinyin: song4
dynastySlug: song
tags: []
---

## 正文

- 隱几羣動寂，池塘浮夕光。
- 瓦溝急雨過，熏風滿南堂。
- 飛螢忽點衣，小立聞荷香。
- 東南喜見月，微雲復遮藏。
- 長哦潁皋詩，清語涼肺腸。
- 勁氣終不屈，鏌鋣淬光芒。
- 高懷寰宇間，蠢蠢犇炎涼。
- 斯人古遺直，天質自温良。
- 兹夜發遐想，易親復難忘。
- 歸田無别意，難以枘入方。

## 拼音

- yin3 ji3 qun2 dong4 ji4 ， chi2 tang2 fu2 xi1 guang1 。
- wa3 gou1 ji2 yu3 guo4 ， xun1 feng1 man3 nan2 tang2 。
- fei1 ying2 hu1 dian3 yi1 ， xiao3 li4 wen2 he2 xiang1 。
- dong1 nan2 xi3 jian4 yue4 ， wei1 yun2 fu4 zhe1 cang2 。
- chang2 o4 ying3 gao1 shi1 ， qing1 yu3 liang2 fei4 chang2 。
- jin4 qi4 zhong1 bu4 qu1 ， mo4 ye2 cui4 guang1 mang2 。
- gao1 huai2 huan2 yu3 jian4 ， chun3 chun3 ben1 yan2 liang2 。
- si1 ren2 gu3 yi2 zhi2 ， tian1 zhi4 zi4 wen1 liang2 。
- zi1 ye4 fa1 xia2 xiang3 ， yi4 qin1 fu4 nan2 wang4 。
- gui1 tian2 wu2 bie2 yi4 ， nan2 yi3 rui4 ru4 fang1 。

## 注释

## 译文

## 赏析
