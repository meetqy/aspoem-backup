---
id: shi-de-hong-heng-shan-nan-tai-si-fei-lai-luo-han-zan
title: 衡山南臺寺飛来羅漢贊
titlePinyin: heng2 shan1 nan2 tai2 si4 fei1 lai2 luo2 han4 zan4
titleSlug: heng-shan-nan-tai-si-fei-lai-luo-han-zan
author: 釋德洪
authorPinyin: shi4 de2 hong2
authorSlug: shi-de-hong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 惟毗尼藏，稱性之印。
- 印一切法，無有少賸。
- 而此尊者，跏趺不瞬。
- 外寂中空，幻滅都盡。
- 諸佛子等，勿故起妄。
- 於是像中，作去来想。
- 昔本不来，今亦焉往。
- 即一切法，離一切相。
- 如一月真，無二無别。
- 於衆水中，同時見月。
- 像非異同，月豈生滅。
- 以應緣故，光影清絕。
- 鍾山衆泉，石井異味。
- 靈隱衆山，小嶺異翠。
- 此嶺此泉，皆飛而至。
- 示根境法，其實同體。
- 如此大士，諸法成就。
- 南嶽廬山，宴坐馳走。
- 而事藏界，随處而有。
- 雖證無生，亦不滅受。

## 拼音

- wei2 pi2 ni2 cang2 ， cheng1 xing4 zhi1 yin4 。
- yin4 yi2 qie4 fa3 ， wu2 you3 shao3 sheng4 。
- er2 ci3 zun1 zhe3 ， jia1 fu1 bu2 shun4 。
- wai4 ji4 zhong1 kong1 ， huan4 mie4 dou1 jin4 。
- zhu1 fo2 zi3 deng3 ， wu4 gu4 qi3 wang4 。
- wu1 shi4 xiang4 zhong1 ， zuo4 qu4 lai2 xiang3 。
- xi1 ben3 bu4 lai2 ， jin1 yi4 yan1 wang3 。
- ji2 yi2 qie4 fa3 ， li2 yi2 qie4 xiang1 。
- ru2 yi1 yue4 zhen1 ， wu2 er4 wu2 bie2 。
- wu1 zhong4 shui3 zhong1 ， tong2 shi2 jian4 yue4 。
- xiang4 fei1 yi4 tong2 ， yue4 qi3 sheng1 mie4 。
- yi3 ying1 yuan2 gu4 ， guang1 ying3 qing1 jue2 。
- zhong1 shan1 zhong4 quan2 ， shi2 jing3 yi4 wei4 。
- ling2 yin3 zhong4 shan1 ， xiao3 ling3 yi4 cui4 。
- ci3 ling3 ci3 quan2 ， jie1 fei1 er2 zhi4 。
- shi4 gen1 jing4 fa3 ， qi2 shi2 tong2 ti3 。
- ru2 ci3 da4 shi4 ， zhu1 fa3 cheng2 jiu4 。
- nan2 yue4 lu2 shan1 ， yan4 zuo4 chi2 zou3 。
- er2 shi4 cang2 jie4 ， sui2 chu3 er2 you3 。
- sui1 zheng4 wu2 sheng1 ， yi4 bu2 mie4 shou4 。

## 注释

## 译文

## 赏析
