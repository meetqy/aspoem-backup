---
id: shi-de-hong-song-ne-shang-ren-you-xi-hu
title: 送訥上人游西湖
titlePinyin: song4 ne4 shang4 ren2 you2 xi1 hu2
titleSlug: song-ne-shang-ren-you-xi-hu
author: 釋德洪
authorPinyin: shi4 de2 hong2
authorSlug: shi-de-hong
dynasty: 宋
dynastyPinyin: song4
dynastySlug: song
tags: []
---

## 正文

- 西湖招提三百六，佳氣如春在眉目。
- 一番雨過吞青空，萬頃無波鴨頭綠。
- 望湖樓閣獨自登，煙霏向背攢寒谷。
- 想見襄陽孟浩然，此中有句不容續。
- 道人生長西山阿，骨清氣明韻拔俗。
- 久居京國壓塵土，一夕歸心俊如鵠。
- 明窗爲君研破硯，落筆轉頭風雨速。
- 龍山深處如定居，就彼結鄰容我卜。

## 拼音

- xi1 hu2 zhao1 ti2 san1 bai3 liu4 ， jia1 qi4 ru2 chun1 zai4 mei2 mu4 。
- yi4 fan1 yu3 guo4 tun1 qing1 kong1 ， wan4 qing3 wu2 bo1 ya1 tou2 lü4 。
- wang4 hu2 lou2 ge2 du2 zi4 deng1 ， yan1 fei1 xiang4 bei4 zan3 han2 gu3 。
- xiang3 jian4 xiang1 yang2 meng4 hao4 ran2 ， ci3 zhong1 you3 ju4 bu4 rong2 xu4 。
- dao4 ren2 sheng1 chang2 xi1 shan1 a1 ， gu3 qing1 qi4 ming2 yun4 ba2 su2 。
- jiu3 ju1 jing1 guo2 ya1 chen2 tu3 ， yi4 xi1 gui1 xin1 jun4 ru2 hu2 。
- ming2 chuang1 wei2 jun1 yan2 po4 yan4 ， luo4 bi3 zhuan3 tou2 feng1 yu3 su4 。
- long2 shan1 shen1 chu3 ru2 ding4 ju1 ， jiu4 bi3 jie2 lin2 rong2 wo3 bu3 。

## 注释

## 译文

## 赏析
