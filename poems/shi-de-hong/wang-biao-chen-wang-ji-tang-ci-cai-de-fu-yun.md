---
id: shi-de-hong-wang-biao-chen-wang-ji-tang-ci-cai-de-fu-yun
title: 王表臣忘機堂次蔡德符韻
titlePinyin: wang2 biao3 chen2 wang4 ji1 tang2 ci4 cai4 de2 fu2 yun4
titleSlug: wang-biao-chen-wang-ji-tang-ci-cai-de-fu-yun
author: 釋德洪
authorPinyin: shi4 de2 hong2
authorSlug: shi-de-hong
dynasty: 宋
dynastyPinyin: song4
dynastySlug: song
tags: []
---

## 正文

- 風埃九陌吹冠巾，凍蟻旋磨無富貧。
- 憂患著人骨肉隔，奔勢熏天吳楚親。
- 何妨社櫟神其拙，壑舟不暇供歲月。
- 句法不醫霜鬢秋，邇來覽鏡莖莖雪。
- 蔡侯大家言不誣，筆端五色圖空虚。
- 酒闌耳熱題詩處，豪放超逸先鋒車。
- 古來百局坐奇智，並頭暗中爭射利。
- 對人含笑真含沙，幻影浮屠同一世。
- 世味甘於涴蜜刀，舐之割利那可逃。
- 癡兒坐守忘啼哭，乃欲避就空勤勞。
- 君看秋風秀江叟，枯木形骸外塵垢。
- 屋下沙鷗交友同，耳邊勝利蚊雷吼。
- 水光綠靜山青葱，意行回反遭路窮。
- 莞然一笑答山谷，忽見幽林小徑通。
- 我詩贈君無傑句，碧灣明月不可取。
- 游人欲上忘機堂，請哦蔡侯醉時語。

## 拼音

- feng1 ai1 jiu3 mo4 chui1 guan1 jin1 ， dong4 yi3 xuan2 mo2 wu2 fu4 pin2 。
- you1 huan4 zhu4 ren2 gu3 rou4 ge2 ， ben1 shi4 xun1 tian1 wu2 chu3 qin1 。
- he2 fang2 she4 li4 shen2 qi2 zhuo1 ， he4 zhou1 bu4 xia2 gong4 sui4 yue4 。
- ju4 fa3 bu4 yi1 shuang1 bin4 qiu1 ， er3 lai2 lan3 jing4 jing4 jing4 xue3 。
- cai4 hou2 da4 jia1 yan2 bu4 wu1 ， bi3 duan1 wu3 se4 tu2 kong1 xu1 。
- jiu3 lan2 er3 re4 ti2 shi1 chu3 ， hao2 fang4 chao1 yi4 xian1 feng1 ju1 。
- gu3 lai2 bai3 ju2 zuo4 qi2 zhi4 ， bing4 tou2 an4 zhong1 zheng1 she4 li4 。
- dui4 ren2 han2 xiao4 zhen1 han2 sha1 ， huan4 ying3 fu2 tu2 tong2 yi2 shi4 。
- shi4 wei4 gan1 wu1 wo4 mi4 dao1 ， shi4 zhi1 ge1 li4 na4 ke3 tao2 。
- chi1 er2 zuo4 shou3 wang4 ti2 ku1 ， nai3 yu4 bi4 jiu4 kong1 qin2 lao2 。
- jun1 kan4 qiu1 feng1 xiu4 jiang1 sou3 ， ku1 mu4 xing2 hai2 wai4 chen2 gou4 。
- wu1 xia4 sha1 ou1 jiao1 you3 tong2 ， er3 bian1 sheng4 li4 wen2 lei2 hou3 。
- shui3 guang1 lü4 jing4 shan1 qing1 cong1 ， yi4 xing2 hui2 fan3 zao1 lu4 qiong2 。
- wan3 ran2 yi2 xiao4 da2 shan1 gu3 ， hu1 jian4 you1 lin2 xiao3 jing4 tong1 。
- wo3 shi1 zeng4 jun1 wu2 jie2 ju4 ， bi4 wan1 ming2 yue4 bu4 ke3 qu3 。
- you2 ren2 yu4 shang4 wang4 ji1 tang2 ， qing3 o4 cai4 hou2 zui4 shi2 yu3 。

## 注释

## 译文

## 赏析
