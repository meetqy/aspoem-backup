---
id: shi-de-hong-ci-yun-yan-you-jian-zeng
title: 次韻彦由見贈
titlePinyin: ci4 yun4 yan4 you2 jian4 zeng4
titleSlug: ci-yun-yan-you-jian-zeng
author: 釋德洪
authorPinyin: shi4 de2 hong2
authorSlug: shi-de-hong
dynasty: 宋
dynastyPinyin: song4
dynastySlug: song
tags: []
---

## 正文

- 華亭富文物，最後機與雲。
- 妙年翰墨場，唾手立奇勳。
- 萬物鼻一堊，馳掃數揮斤。
- 道人出塵者，一見過所聞。
- 置之緇衣林，玉石宛自分。
- 能將霅溪晝，解追青龍氲。
- 超然勁高節，冰雪看此君。
- 故應知見熟，玉骨久受熏。
- 天眼視浮俗，爭奈空煎焚。
- 我尋住山侣，識子吳江濆。
- 人生各有適，未易分黠嚚。
- 風物亦自私，草木俱忻忻。
- 何當斷岸塢，賡歌蒼石垠。
- 我詩無傑句，愧子才逸羣。
- 此篇頗尚有，句意雅而文。
- 把玩值清月，林影白紛紛。
- 高懷亦自放，豈以我輩云。
- 君看功名事，真如過耳蚊。
- 行將挂社籍，蓮沼開奇芬。
- 勞君讀此詩，正如蕕與薫。

## 拼音

- hua2 ting2 fu4 wen2 wu4 ， zui4 hou4 ji1 yu3 yun2 。
- miao4 nian2 han4 mo4 chang3 ， tuo4 shou3 li4 qi2 xun1 。
- wan4 wu4 bi2 yi2 e4 ， chi2 sao3 shu4 hui1 jin1 。
- dao4 ren2 chu1 chen2 zhe3 ， yi2 jian4 guo4 suo3 wen2 。
- zhi4 zhi1 zi1 yi1 lin2 ， yu4 shi2 wan3 zi4 fen1 。
- neng2 jiang1 zha4 xi1 zhou4 ， jie3 zhui1 qing1 long2 yun1 。
- chao1 ran2 jin4 gao1 jie2 ， bing1 xue3 kan4 ci3 jun1 。
- gu4 ying1 zhi1 jian4 shu2 ， yu4 gu3 jiu3 shou4 xun1 。
- tian1 yan3 shi4 fu2 su2 ， zheng1 nai4 kong1 jian1 fen2 。
- wo3 xun2 zhu4 shan1 lü3 ， shi2 zi3 wu2 jiang1 pen1 。
- ren2 sheng1 ge4 you3 shi4 ， wei4 yi4 fen1 xia2 yin2 。
- feng1 wu4 yi4 zi4 si1 ， cao3 mu4 ju4 xin1 xin1 。
- he2 dang1 duan4 an4 wu4 ， geng1 ge1 cang1 shi2 yin2 。
- wo3 shi1 wu2 jie2 ju4 ， kui4 zi3 cai2 yi4 qun2 。
- ci3 pian1 po1 shang4 you3 ， ju4 yi4 ya3 er2 wen2 。
- ba3 wan2 zhi2 qing1 yue4 ， lin2 ying3 bai2 fen1 fen1 。
- gao1 huai2 yi4 zi4 fang4 ， qi3 yi3 wo3 bei4 yun2 。
- jun1 kan4 gong1 ming2 shi4 ， zhen1 ru2 guo4 er3 wen2 。
- xing2 jiang1 gua4 she4 ji2 ， lian2 zhao3 kai1 qi2 fen1 。
- lao2 jun1 du2 ci3 shi1 ， zheng4 ru2 you2 yu3 xun1 。

## 注释

## 译文

## 赏析
