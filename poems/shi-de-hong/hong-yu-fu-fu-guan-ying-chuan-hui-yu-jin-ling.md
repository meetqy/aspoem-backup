---
id: shi-de-hong-hong-yu-fu-fu-guan-ying-chuan-hui-yu-jin-ling
title: 洪玉父赴官潁川會余金陵
titlePinyin: hong2 yu4 fu4 fu4 guan1 ying3 chuan1 hui4 yu2 jin1 ling2
titleSlug: hong-yu-fu-fu-guan-ying-chuan-hui-yu-jin-ling
author: 釋德洪
authorPinyin: shi4 de2 hong2
authorSlug: shi-de-hong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 迂疏世不要，冷落眠山寺。
- 空山斷往還，落花自流水。
- 平生所懷人，那料千里至。
- 懽極看屋梁，通夕不成寐。
- 曉從城郭來，山亦爲余喜。
- 登門見眉須，已覺增爽氣。
- 洪徐皆人龍，論議例英偉。
- 君於二老間，妙語發温粹。
- 胡爲下僚中，混此萬乘器。
- 攝衣願從君，舉步懼推鄙。
- 安知出愛忘，劇談略勢位。
- 便欲攜與東，載我以船尾。
- 予生分奇蹇，事事得敗意。
- 獨於天下豪，未識已神契。
- 天公亦見憐，以此厚我耳。
- 西湖今古勝，前輩風流地。
- 風月久乾沒，畫舫誰料理。
- 行當入君手，想見飽風味。
- 不得陪清游，起坐終夜喟。
- 定有湖上詩，無辭遠相寄。

## 拼音

- yu1 shu1 shi4 bu2 yao4 ， leng3 luo4 mian2 shan1 si4 。
- kong1 shan1 duan4 wang3 huan2 ， luo4 hua1 zi4 liu2 shui3 。
- ping2 sheng1 suo3 huai2 ren2 ， na4 liao4 qian1 li3 zhi4 。
- huan1 ji2 kan4 wu1 liang2 ， tong1 xi1 bu4 cheng2 mei4 。
- xiao3 cong2 cheng2 guo1 lai2 ， shan1 yi4 wei2 yu2 xi3 。
- deng1 men2 jian4 mei2 xu1 ， yi3 jue2 zeng1 shuang3 qi4 。
- hong2 xu2 jie1 ren2 long2 ， lun4 yi4 li4 ying1 wei3 。
- jun1 wu1 er4 lao3 jian4 ， miao4 yu3 fa1 wen1 cui4 。
- hu2 wei2 xia4 liao2 zhong1 ， hun4 ci3 wan4 cheng2 qi4 。
- she4 yi1 yuan4 cong2 jun1 ， ju3 bu4 ju4 tui1 bi3 。
- an1 zhi1 chu1 ai4 wang4 ， ju4 tan2 lüe4 shi4 wei4 。
- bian4 yu4 xie2 yu3 dong1 ， zai4 wo3 yi3 chuan2 wei3 。
- yu3 sheng1 fen4 qi2 jian3 ， shi4 shi4 de2 bai4 yi4 。
- du2 wu1 tian1 xia4 hao2 ， wei4 shi2 yi3 shen2 qi4 。
- tian1 gong1 yi4 jian4 lian2 ， yi3 ci3 hou4 wo3 er3 。
- xi1 hu2 jin1 gu3 sheng4 ， qian2 bei4 feng1 liu2 di4 。
- feng1 yue4 jiu3 qian2 mei2 ， hua4 fang3 shui2 liao4 li3 。
- xing2 dang1 ru4 jun1 shou3 ， xiang3 jian4 bao3 feng1 wei4 。
- bu4 de2 pei2 qing1 you2 ， qi3 zuo4 zhong1 ye4 kui4 。
- ding4 you3 hu2 shang4 shi1 ， wu2 ci2 yuan3 xiang1 ji4 。

## 注释

## 译文

## 赏析
