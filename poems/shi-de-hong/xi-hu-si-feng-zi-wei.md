---
id: shi-de-hong-xi-hu-si-feng-zi-wei
title: 西湖寺逢子偉
titlePinyin: xi1 hu2 si4 feng2 zi3 wei3
titleSlug: xi-hu-si-feng-zi-wei
author: 釋德洪
authorPinyin: shi4 de2 hong2
authorSlug: shi-de-hong
dynasty: 宋
dynastyPinyin: song4
dynastySlug: song
tags: []
---

## 正文

- 我行厭風埃，日莫休逆旅。
- 疲坐捫蚤蝨，呼童洗袍袴。
- 起尋古招提，思與幽人晤。
- 忽覺華氣生，乃與周郎遇。
- 笑談傾坐人，我亦爲停麈。
- 袖中出新詩，貫珠穿妙語。
- 麗如花林風，清甚空階雨。
- 坐令覊旅情，掣肘棄余去。
- 太平疆場空，英雄功業悞。
- 如君文武姿，其可著閑處。
- 霸陵舊將軍，月黑射猛虎。
- 夜歸逢醉尉，頗復較勝負。
- 丈夫有用舍，世態度今古。
- 何時紫泥書，夜半搥門户。
- 邊風吹塞塵，千騎紅粧女。
- 横槊賦新詩，唾手取黠虜。
- 麒麟入圖畫，佩劍撚白羽。

## 拼音

- wo3 xing2 yan4 feng1 ai1 ， ri4 mo4 xiu1 ni4 lü3 。
- pi2 zuo4 men2 zao3 shi1 ， hu1 tong2 xi3 pao2 ku4 。
- qi3 xun2 gu3 zhao1 ti2 ， si1 yu3 you1 ren2 wu4 。
- hu1 jue2 hua2 qi4 sheng1 ， nai3 yu3 zhou1 lang2 yu4 。
- xiao4 tan2 qing1 zuo4 ren2 ， wo3 yi4 wei2 ting2 zhu3 。
- xiu4 zhong1 chu1 xin1 shi1 ， guan4 zhu1 chuan1 miao4 yu3 。
- li2 ru2 hua1 lin2 feng1 ， qing1 shen4 kong1 jie1 yu3 。
- zuo4 ling4 ji1 lü3 qing2 ， che4 zhou3 qi4 yu2 qu4 。
- tai4 ping2 jiang1 chang3 kong1 ， ying1 xiong2 gong1 ye4 wu4 。
- ru2 jun1 wen2 wu3 zi1 ， qi2 ke3 zhu4 xian2 chu3 。
- ba4 ling2 jiu4 jiang1 jun1 ， yue4 hei1 she4 meng3 hu3 。
- ye4 gui1 feng2 zui4 wei4 ， po1 fu4 jiao4 sheng4 fu4 。
- zhang4 fu0 you3 yong4 she4 ， shi4 tai4 du4 jin1 gu3 。
- he2 shi2 zi3 ni2 shu1 ， ye4 ban4 chui2 men2 hu4 。
- bian1 feng1 chui1 sai1 chen2 ， qian1 qi2 hong2 zhuang1 nü3 。
- heng2 shuo4 fu4 xin1 shi1 ， tuo4 shou3 qu3 xia2 lu3 。
- qi2 lin2 ru4 tu2 hua4 ， pei4 jian4 nian3 bai2 yu3 。

## 注释

## 译文

## 赏析
