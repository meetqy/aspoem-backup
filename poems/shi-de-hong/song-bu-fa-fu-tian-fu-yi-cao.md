---
id: shi-de-hong-song-bu-fa-fu-tian-fu-yi-cao
title: 送不伐赴天府儀曹
titlePinyin: song4 bu4 fa2 fu4 tian1 fu3 yi2 cao2
titleSlug: song-bu-fa-fu-tian-fu-yi-cao
author: 釋德洪
authorPinyin: shi4 de2 hong2
authorSlug: shi-de-hong
dynasty: 宋
dynastyPinyin: song4
dynastySlug: song
tags: []
---

## 正文

- 長沙解嶺海，浩壤冠南楚。
- 豈止風物繁，山水亦清富。
- 然以余觀之，兩者未足數。
- 雖曰大藩地，要以多賢故。
- 元侯汝潁奇，家世工酌古。
- 朅來簿書中，見此廊廟具。
- 三年令小邑，野鶴剪翎羽。
- 側腦望雲漢，奮躍思遠舉。
- 忽聞除書至，當得贊天府。
- 婢僕想京華，一室譁兒女。
- 便覺駝鐸聲，吹帽黄塵路。
- 舉首望絳闕，金碧礙雲雨。
- 富貴來自天，車馬氣成霧。
- 遙知念舊遊，笑與同僚語。

## 拼音

- chang2 sha1 jie3 ling3 hai3 ， hao4 rang3 guan1 nan2 chu3 。
- qi3 zhi3 feng1 wu4 fan2 ， shan1 shui3 yi4 qing1 fu4 。
- ran2 yi3 yu2 guan1 zhi1 ， liang3 zhe3 wei4 zu2 shu4 。
- sui1 yue1 da4 fan1 di4 ， yao4 yi3 duo1 xian2 gu4 。
- yuan2 hou2 ru3 ying3 qi2 ， jia1 shi4 gong1 zhuo2 gu3 。
- qie4 lai2 bo2 shu1 zhong1 ， jian4 ci3 lang2 miao4 ju4 。
- san1 nian2 ling4 xiao3 yi4 ， ye3 he4 jian3 ling2 yu3 。
- ce4 nao3 wang4 yun2 han4 ， fen4 yue4 si1 yuan3 ju3 。
- hu1 wen2 chu2 shu1 zhi4 ， dang1 de2 zan4 tian1 fu3 。
- bi4 pu2 xiang3 jing1 hua2 ， yi2 shi4 hua2 er2 nü3 。
- bian4 jue2 tuo2 duo2 sheng1 ， chui1 mao4 huang2 chen2 lu4 。
- ju3 shou3 wang4 jiang4 que4 ， jin1 bi4 ai4 yun2 yu3 。
- fu4 gui4 lai2 zi4 tian1 ， ju1 ma3 qi4 cheng2 wu4 。
- yao2 zhi1 nian4 jiu4 you2 ， xiao4 yu3 tong2 liao2 yu3 。

## 注释

## 译文

## 赏析
