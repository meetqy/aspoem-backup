---
id: shi-de-hong-ci-yun-jing-cai-dao-fu-shu-tang
title: 次韻經蔡道夫書堂
titlePinyin: ci4 yun4 jing1 cai4 dao4 fu1 shu1 tang2
titleSlug: ci-yun-jing-cai-dao-fu-shu-tang
author: 釋德洪
authorPinyin: shi4 de2 hong2
authorSlug: shi-de-hong
dynasty: 宋
dynastyPinyin: song4
dynastySlug: song
tags: []
---

## 正文

- 書堂山崦西，微路經桑柘。
- 婉婉綠陰中，傴僂牽羸馬。
- 須臾將平川，時過幽谿瀉。
- 源深人家稀，落日耕釣罷。
- 過墻傍修竹，深處開茅舍。
- 池塘遠軒窗，秀露風清夜。
- 盃盤燈火裏，笑語茆簷下。
- 白酒瀉新糟，醇釅如壓蔗。
- 酒酣面發赤，箕坐談王霸。
- 排斥出忌諱，怪語令人怕。
- 野僧舊不懽，癡坐相嘲罵。
- 但作鶴腦側，思歡殆無暇。
- 夜闌乞新詩，自愧非作者。
- 張燈掃西壁，把筆强驅駕。
- 萬景毎騷縱，此夕偶相借。
- 遂令諸子懽，一一如圖畫。

## 拼音

- shu1 tang2 shan1 yan1 xi1 ， wei1 lu4 jing1 sang1 zhe4 。
- wan3 wan3 lü4 yin1 zhong1 ， yu3 lü3 qian1 lei2 ma3 。
- xu1 yu2 jiang1 ping2 chuan1 ， shi2 guo4 you1 xi1 xie4 。
- yuan2 shen1 ren2 jia1 xi1 ， luo4 ri4 geng1 diao4 ba4 。
- guo4 qiang2 bang4 xiu1 zhu2 ， shen1 chu3 kai1 mao2 she4 。
- chi2 tang2 yuan3 xuan1 chuang1 ， xiu4 lu4 feng1 qing1 ye4 。
- bei1 pan2 deng1 huo3 li3 ， xiao4 yu3 mao2 yan2 xia4 。
- bai2 jiu3 xie4 xin1 zao1 ， chun2 yan4 ru2 ya1 zhe4 。
- jiu3 han1 mian4 fa1 chi4 ， ji1 zuo4 tan2 wang2 ba4 。
- pai2 chi4 chu1 ji4 hui4 ， guai4 yu3 ling4 ren2 pa4 。
- ye3 seng1 jiu4 bu4 huan1 ， chi1 zuo4 xiang1 chao2 ma4 。
- dan4 zuo4 he4 nao3 ce4 ， si1 huan1 dai4 wu2 xia2 。
- ye4 lan2 qi3 xin1 shi1 ， zi4 kui4 fei1 zuo4 zhe3 。
- zhang1 deng1 sao3 xi1 bi4 ， ba3 bi3 qiang2 qu1 jia4 。
- wan4 jing3 mei3 sao1 zong4 ， ci3 xi1 ou3 xiang1 jie4 。
- sui4 ling4 zhu1 zi3 huan1 ， yi1 yi1 ru2 tu2 hua4 。

## 注释

## 译文

## 赏析
