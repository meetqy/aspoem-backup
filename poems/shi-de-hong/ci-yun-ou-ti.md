---
id: shi-de-hong-ci-yun-ou-ti
title: 次韻偶題
titlePinyin: ci4 yun4 ou3 ti2
titleSlug: ci-yun-ou-ti
author: 釋德洪
authorPinyin: shi4 de2 hong2
authorSlug: shi-de-hong
dynasty: 宋
dynastyPinyin: song4
dynastySlug: song
tags: []
---

## 正文

- 鈍拙無人著眼看，一庵睡快如梁端。
- 那知高軒肯過我，終日笑語成盤桓。
- 畏公筆力不可敵，坐令三峽回奔湍。
- 威稜王節照湘楚，誇聲衆口鋒刃攢。
- 此篇意氣更傾寫，句法超絕風格完。
- 許令賡酬亦不免，但恨語带儒生酸。
- 苦嫌絲竹圍醉枕，卧看烟縷凝雕盤。
- 雙泉雲樹時到夢，神武門前思挂冠。
- 朝來清事亦稠疊，野飯蓬窗分小團。
- 人間曲屈多敗意，莫辭時此同幽懽。

## 拼音

- dun4 zhuo1 wu2 ren2 zhu4 yan3 kan4 ， yi4 an1 shui4 kuai4 ru2 liang2 duan1 。
- na4 zhi1 gao1 xuan1 ken3 guo4 wo3 ， zhong1 ri4 xiao4 yu3 cheng2 pan2 huan2 。
- wei4 gong1 bi3 li4 bu4 ke3 di2 ， zuo4 ling4 san1 xia2 hui2 ben1 tuan1 。
- wei1 leng2 wang2 jie2 zhao4 xiang1 chu3 ， kua1 sheng1 zhong4 kou3 feng1 ren4 zan3 。
- ci3 pian1 yi4 qi4 geng4 qing1 xie3 ， ju4 fa3 chao1 jue2 feng1 ge2 wan2 。
- xu1 ling4 geng1 chou2 yi4 bu4 mian3 ， dan4 hen4 yu3 dai4 ru2 sheng1 suan1 。
- ku3 xian2 si1 zhu2 wei2 zui4 zhen3 ， wo4 kan4 yan1 lü3 ning2 diao1 pan2 。
- shuang1 quan2 yun2 shu4 shi2 dao4 meng4 ， shen2 wu3 men2 qian2 si1 gua4 guan1 。
- chao2 lai2 qing1 shi4 yi4 chou2 die2 ， ye3 fan4 peng2 chuang1 fen1 xiao3 tuan2 。
- ren2 jian4 qu3 qu1 duo1 bai4 yi4 ， mo4 ci2 shi2 ci3 tong2 you1 huan1 。

## 注释

## 译文

## 赏析
