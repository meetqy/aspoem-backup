---
id: shi-de-hong-qi-yue-qi-ri-wan-bu-zhi-qi-yun-lou-zou-bi-zeng-wu-bang-zhi
title: 七月七日晚步至齊雲樓走筆贈吳邦直
titlePinyin: qi1 yue4 qi1 ri4 wan3 bu4 zhi4 qi2 yun2 lou2 zou3 bi3 zeng4 wu2 bang1 zhi2
titleSlug: qi-yue-qi-ri-wan-bu-zhi-qi-yun-lou-zou-bi-zeng-wu-bang-zhi
author: 釋德洪
authorPinyin: shi4 de2 hong2
authorSlug: shi-de-hong
dynasty: 宋
dynastyPinyin: song4
dynastySlug: song
tags: []
---

## 正文

- 錦江風晚吹征裘，幽人詩思遏不休。
- 心知無處可告訴，掉臂直上齊雲樓。
- 憑欄展目時一快，萬山奔走趨簾鈎。
- 回頭下視茫茫者，龜囚蠶縛令人愁。
- 樓中夫子神仙流，道容玉頰紅光浮。
- 少年讀書浩江海，回春妙語生筆頭。
- 致君終使堯舜上，大作一雨蘇林邱。
- 深山野僧拙筆語，作詩欲贈煩冥搜。
- 艱苦思索得箇字，謹用持上君牢收。
- 謝安昔與支遁游，及其貴也加綢繆。
- 高風氣識正相侔，他年身退百無憂。
- 復來把臂登此樓，軒渠一笑三千秋。

## 拼音

- jin3 jiang1 feng1 wan3 chui1 zheng1 qiu2 ， you1 ren2 shi1 si1 e4 bu4 xiu1 。
- xin1 zhi1 wu2 chu3 ke3 gao4 su4 ， diao4 bi4 zhi2 shang4 qi2 yun2 lou2 。
- ping2 lan2 zhan3 mu4 shi2 yi2 kuai4 ， wan4 shan1 ben1 zou3 qu1 lian2 gou1 。
- hui2 tou2 xia4 shi4 mang2 mang2 zhe3 ， gui1 qiu2 can2 fu4 ling4 ren2 chou2 。
- lou2 zhong1 fu1 zi3 shen2 xian1 liu2 ， dao4 rong2 yu4 jia2 hong2 guang1 fu2 。
- shao4 nian2 du2 shu1 hao4 jiang1 hai3 ， hui2 chun1 miao4 yu3 sheng1 bi3 tou2 。
- zhi4 jun1 zhong1 shi3 yao2 shun4 shang4 ， da4 zuo4 yi4 yu3 su1 lin2 qiu1 。
- shen1 shan1 ye3 seng1 zhuo1 bi3 yu3 ， zuo4 shi1 yu4 zeng4 fan2 ming2 sou1 。
- jian1 ku3 si1 suo3 de2 ge4 zi4 ， jin3 yong4 chi2 shang4 jun1 lao2 shou1 。
- xie4 an1 xi1 yu3 zhi1 dun4 you2 ， ji2 qi2 gui4 ye3 jia1 chou2 mou2 。
- gao1 feng1 qi4 shi2 zheng4 xiang1 mou2 ， ta1 nian2 shen1 tui4 bai3 wu2 you1 。
- fu4 lai2 ba3 bi4 deng1 ci3 lou2 ， xuan1 qu2 yi2 xiao4 san1 qian1 qiu1 。

## 注释

## 译文

## 赏析
