---
id: shi-de-hong-zeng-wang-sheng-mou-jiao-shou
title: 贈王聖侔教授
titlePinyin: zeng4 wang2 sheng4 mou2 jiao4 shou4
titleSlug: zeng-wang-sheng-mou-jiao-shou
author: 釋德洪
authorPinyin: shi4 de2 hong2
authorSlug: shi-de-hong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 汝江軟碧摇寒空，環江玉色羅五峰。
- 神奇融結孕千載，於是代出文章公。
- 荆公道德輩孔孟，致君勳業伊周同。
- 君侯才氣真不減，行看接武隆休功。
- 妙齡人誇好風節，氣壓潁汝何其雄。
- 曾經大筆戰文陣，豪俊莫敢攖其鋒。
- 老師碩儒玉堂上，爭看灑筆回春工。
- 果然一日蓋天下，聲名熠燿馳華戎。
- 都城立石傳萬口，士林矜氣横長虹。
- 巖僧廢棄誰比數，亦復誦詠懽填胸。
- 迹微自恨不及識，向風每覺勞雙瞳。
- 天公恤此慕善者，因遣識面山水中。
- 坐令平昔心變滅，譬如塵淨餘清銅。
- 自誇問道陜西老，道人況亦參禪宗。
- 與君於法實昆弟，姑留十日游從容。
- 拙詩别君無嶮句，何從賞我雙頰紅。
- 他年揖讓對明主，回顧此會成虚空。
- 蹄輪冠蓋塞門巷，容我劇笑應無從。

## 拼音

- ru3 jiang1 ruan3 bi4 yao2 han2 kong1 ， huan2 jiang1 yu4 se4 luo2 wu3 feng1 。
- shen2 qi2 rong2 jie2 yun4 qian1 zai4 ， wu1 shi4 dai4 chu1 wen2 zhang1 gong1 。
- jing1 gong1 dao4 de2 bei4 kong3 meng4 ， zhi4 jun1 xun1 ye4 yi1 zhou1 tong2 。
- jun1 hou2 cai2 qi4 zhen1 bu4 jian3 ， xing2 kan4 jie1 wu3 long2 xiu1 gong1 。
- miao4 ling2 ren2 kua1 hao3 feng1 jie2 ， qi4 ya1 ying3 ru3 he2 qi2 xiong2 。
- ceng2 jing1 da4 bi3 zhan4 wen2 zhen4 ， hao2 jun4 mo4 gan3 ying1 qi2 feng1 。
- lao3 shi1 shuo4 ru2 yu4 tang2 shang4 ， zheng1 kan4 sa3 bi3 hui2 chun1 gong1 。
- guo3 ran2 yi2 ri4 gai4 tian1 xia4 ， sheng1 ming2 yi4 yao4 chi2 hua2 rong2 。
- du1 cheng2 li4 shi2 chuan2 wan4 kou3 ， shi4 lin2 jin1 qi4 heng2 chang2 hong2 。
- yan2 seng1 fei4 qi4 shui2 bi3 shu4 ， yi4 fu4 song4 yong3 huan1 tian2 xiong1 。
- ji4 wei1 zi4 hen4 bu4 ji2 shi2 ， xiang4 feng1 mei3 jue2 lao2 shuang1 tong2 。
- tian1 gong1 xu4 ci3 mu4 shan4 zhe3 ， yin1 qian3 shi2 mian4 shan1 shui3 zhong1 。
- zuo4 ling4 ping2 xi1 xin1 bian4 mie4 ， pi4 ru2 chen2 jing4 yu2 qing1 tong2 。
- zi4 kua1 wen4 dao4 xia2 xi1 lao3 ， dao4 ren2 kuang4 yi4 can1 shan4 zong1 。
- yu3 jun1 wu1 fa3 shi2 kun1 di4 ， gu1 liu2 shi2 ri4 you2 cong2 rong2 。
- zhuo1 shi1 bie2 jun1 wu2 xian3 ju4 ， he2 cong2 shang3 wo3 shuang1 jia2 hong2 。
- ta1 nian2 yi1 rang4 dui4 ming2 zhu3 ， hui2 gu4 ci3 hui4 cheng2 xu1 kong1 。
- ti2 lun2 guan1 gai4 sai1 men2 xiang4 ， rong2 wo3 ju4 xiao4 ying1 wu2 cong2 。

## 注释

## 译文

## 赏析
