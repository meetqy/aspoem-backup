---
id: shi-de-hong-ji-xi-zi-zhong-xue-ju
title: 寄郤子中學句
titlePinyin: ji4 xi4 zi3 zhong1 xue2 ju4
titleSlug: ji-xi-zi-zhong-xue-ju
author: 釋德洪
authorPinyin: shi4 de2 hong2
authorSlug: shi-de-hong
dynasty: 宋
dynastyPinyin: song4
dynastySlug: song
tags: []
---

## 正文

- 剛疏觸時怒，髪之投海山。
- 沛恩出意外，縲囚遂生還。
- 湘西谷量雲，結屋清蘋灣。
- 舉手弄雲水，意適情自閑。
- 大藩英俊地，翰墨相追攀。
- 聚話蘭叢秀，吐氣雌霓彎。
- 我窮世諱見，所至特見刪。
- 但餘遭夫子，時時客扣關。
- 邇來又識公，喜忘雙鬢斑。
- 夷粹韻拔俗，簡重語不煩。
- 人品有如子，合在臺閣間。
- 歸來夢西津，五峰解煙鬟。
- 故人訝歸晚，負負媿在顔。
- 此詩雖夢語，亦足發天慳。
- 乃知憂患烈，不能鐫冥頑。
- 遙想爲一笑，秀句出饑寒。

## 拼音

- gang1 shu1 chu4 shi2 nu4 ， fa4 zhi1 tou2 hai3 shan1 。
- pei4 en1 chu1 yi4 wai4 ， lei2 qiu2 sui4 sheng1 huan2 。
- xiang1 xi1 gu3 liang2 yun2 ， jie2 wu1 qing1 pin2 wan1 。
- ju3 shou3 nong4 yun2 shui3 ， yi4 shi4 qing2 zi4 xian2 。
- da4 fan1 ying1 jun4 di4 ， han4 mo4 xiang1 zhui1 pan1 。
- ju4 hua4 lan2 cong2 xiu4 ， tu3 qi4 ci2 ni2 wan1 。
- wo3 qiong2 shi4 hui4 jian4 ， suo3 zhi4 te4 jian4 shan1 。
- dan4 yu2 zao1 fu1 zi3 ， shi2 shi2 ke4 kou4 guan1 。
- er3 lai2 you4 shi2 gong1 ， xi3 wang4 shuang1 bin4 ban1 。
- yi2 cui4 yun4 ba2 su2 ， jian3 zhong4 yu3 bu4 fan2 。
- ren2 pin3 you3 ru2 zi3 ， he2 zai4 tai2 ge2 jian4 。
- gui1 lai2 meng4 xi1 jin1 ， wu3 feng1 jie3 yan1 huan2 。
- gu4 ren2 ya4 gui1 wan3 ， fu4 fu4 kui4 zai4 yan2 。
- ci3 shi1 sui1 meng4 yu3 ， yi4 zu2 fa1 tian1 qian1 。
- nai3 zhi1 you1 huan4 lie4 ， bu4 neng2 juan1 ming2 wan2 。
- yao2 xiang3 wei2 yi2 xiao4 ， xiu4 ju4 chu1 ji1 han2 。

## 注释

## 译文

## 赏析
