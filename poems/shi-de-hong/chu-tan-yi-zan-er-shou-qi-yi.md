---
id: shi-de-hong-chu-tan-yi-zan-er-shou-qi-yi
title: 出檀衣贊二首  其一
titlePinyin: chu1 tan2 yi1 zan4 er4 shou3     qi2 yi1
titleSlug: chu-tan-yi-zan-er-shou-qi-yi
author: 釋德洪
authorPinyin: shi4 de2 hong2
authorSlug: shi-de-hong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 古佛身上衣，佛佛相付授。
- 慈母愛兒心，鍼鍼自成就。
- 是故吾雙峰，自少至白首。
- 護惜如鏡奩，一塵不敢受。
- 何以出檀名，此時無别慮。
- 如持油鉢行，如躡獨木渡。
- 永懷毗尼藏，一旦成萬古。
- 紛紛五羣衆，来觀亦頂禮。
- 平時放逸心，化作額間泚。
- 將見衣匣前，泚流似江水。
- 咨爾淮山神，守護當奉職。
- 無使塵涴侵，無使雲潤濕。
- 諦觀不敢瞬，心折三歎息。

## 拼音

- gu3 fo2 shen1 shang4 yi1 ， fo2 fo2 xiang1 fu4 shou4 。
- ci2 mu3 ai4 er2 xin1 ， zhen1 zhen1 zi4 cheng2 jiu4 。
- shi4 gu4 wu2 shuang1 feng1 ， zi4 shao3 zhi4 bai2 shou3 。
- hu4 xi1 ru2 jing4 lian2 ， yi4 chen2 bu4 gan3 shou4 。
- he2 yi3 chu1 tan2 ming2 ， ci3 shi2 wu2 bie2 lü4 。
- ru2 chi2 you2 bo1 xing2 ， ru2 nie4 du2 mu4 du4 。
- yong3 huai2 pi2 ni2 cang2 ， yi2 dan4 cheng2 wan4 gu3 。
- fen1 fen1 wu3 qun2 zhong4 ， lai2 guan1 yi4 ding3 li3 。
- ping2 shi2 fang4 yi4 xin1 ， hua4 zuo4 e2 jian4 ci3 。
- jiang1 jian4 yi1 xia2 qian2 ， ci3 liu2 si4 jiang1 shui3 。
- zi1 er3 huai2 shan1 shen2 ， shou3 hu4 dang1 feng4 zhi2 。
- wu2 shi3 chen2 wo4 qin1 ， wu2 shi3 yun2 run4 shi1 。
- di4 guan1 bu4 gan3 shun4 ， xin1 zhe2 san1 tan4 xi1 。

## 注释

## 译文

## 赏析
