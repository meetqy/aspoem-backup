---
id: shi-de-hong-zhi-zhong-wu-fu-peng-mu-fu-ren-wang-feng-yuan-zhi-nu-ye-fu-peng-zuo-tang-ming-yang-zhi-qi-shi-wei-zuo-ci
title: 治中吳傅朋母夫人王逢原之女也傅朋作堂名養志乞詩爲作此
titlePinyin: zhi4 zhong1 wu2 fu4 peng2 mu3 fu1 ren2 wang2 feng2 yuan2 zhi1 nü3 ye3 fu4 peng2 zuo4 tang2 ming2 yang3 zhi4 qi3 shi1 wei2 zuo4 ci3
titleSlug: zhi-zhong-wu-fu-peng-mu-fu-ren-wang-feng-yuan-zhi-nu-ye-fu-peng-zuo-tang-ming-yang-zhi-qi-shi-wei-zuo-ci
author: 釋德洪
authorPinyin: shi4 de2 hong2
authorSlug: shi-de-hong
dynasty: 宋
dynastyPinyin: song4
dynastySlug: song
tags: []
---

## 正文

- 少節暮年名太重，詔書致之堅不動。
- 當年捧檄良爲親，安知坐中有張奉。
- 茅容避雨依樹叢，旁人夷踞渠獨恭。
- 朝來殺雞本供母，從教牀下拜林宗。
- 兩翁高行今誰繼，吳侯作堂深措置。
- 鏡中勳業姑置之，自廣其心養其志。
- 傳聞絕似廣陵公，從來孟陶風味同。
- 未能侯門煩倒屐，想見窗户開青紅。
- 夫人年高視聽捷，扶持不用如華妾。
- 十分金葉壽千齡，笑看醉紅潮玉頰。

## 拼音

- shao3 jie2 mu4 nian2 ming2 tai4 zhong4 ， zhao4 shu1 zhi4 zhi1 jian1 bu2 dong4 。
- dang1 nian2 peng3 xi2 liang2 wei2 qin1 ， an1 zhi1 zuo4 zhong1 you3 zhang1 feng4 。
- mao2 rong2 bi4 yu3 yi1 shu4 cong2 ， pang2 ren2 yi2 ju4 qu2 du2 gong1 。
- chao2 lai2 sha1 ji1 ben3 gong4 mu3 ， cong2 jiao4 chuang2 xia4 bai4 lin2 zong1 。
- liang3 weng1 gao1 hang2 jin1 shui2 ji4 ， wu2 hou2 zuo4 tang2 shen1 cuo4 zhi4 。
- jing4 zhong1 xun1 ye4 gu1 zhi4 zhi1 ， zi4 guang3 qi2 xin1 yang3 qi2 zhi4 。
- chuan2 wen2 jue2 si4 guang3 ling2 gong1 ， cong2 lai2 meng4 tao2 feng1 wei4 tong2 。
- wei4 neng2 hou2 men2 fan2 dao3 ji1 ， xiang3 jian4 chuang1 hu0 kai1 qing1 hong2 。
- fu1 ren2 nian2 gao1 shi4 ting1 jie2 ， fu2 chi2 bu2 yong4 ru2 hua2 qie4 。
- shi2 fen1 jin1 ye4 shou4 qian1 ling2 ， xiao4 kan4 zui4 hong2 chao2 yu4 jia2 。

## 注释

## 译文

## 赏析
