---
id: shi-de-hong-ci-yun-xu-shu-wen-fu-long-xue-tie-zhang-ge
title: 次韻許叔温賦龍學鐵杖歌
titlePinyin: ci4 yun4 xu1 shu1 wen1 fu4 long2 xue2 tie3 zhang4 ge1
titleSlug: ci-yun-xu-shu-wen-fu-long-xue-tie-zhang-ge
author: 釋德洪
authorPinyin: shi4 de2 hong2
authorSlug: shi-de-hong
dynasty: 宋
dynastyPinyin: song4
dynastySlug: song
tags: []
---

## 正文

- 君不見楚竹虚心勁如鐵，上有娥英灑清血。
- 歲寒姿含悽愴情，亂點餘花涴高節。
- 又不見南山紫藤亦清雅，過頭標致宜老者。
- 一簪華髪烏角巾，瘦拳扶之立松下。
- 何如我公蓄神物，鏗然振之露風骨。
- 横拈倒用驚老禪，勁如紫藤節如竹。
- 個是雲門真正脉，不學芭蕉空指月。
- 十方都在此杖頭，視之不見纖毫隔。
- 說禪游戲時卓地，魔外狐禪俱膽碎。
- 仙郎聞是旌陽孫，文章自宜掌帝制。
- 從來詩句人爭說，時出一篇慰衰薾。
- 此篇秀如望秋山，奇峰自獻晴雲滅。
- 朅來酬唱已厭飫，與公傾倒良有素。
- 豈惟但和鐵杖詩，追從已辦登山屨。

## 拼音

- jun1 bu2 jian4 chu3 zhu2 xu1 xin1 jin4 ru2 tie3 ， shang4 you3 e2 ying1 sa3 qing1 xue4 。
- sui4 han2 zi1 han2 qi1 chuang4 qing2 ， luan4 dian3 yu2 hua1 wo4 gao1 jie2 。
- you4 bu2 jian4 nan2 shan1 zi3 teng2 yi4 qing1 ya3 ， guo4 tou2 biao1 zhi4 yi2 lao3 zhe3 。
- yi4 zan1 hua2 fa4 wu1 jiao3 jin1 ， shou4 quan2 fu2 zhi1 li4 song1 xia4 。
- he2 ru2 wo3 gong1 xu4 shen2 wu4 ， keng1 ran2 zhen4 zhi1 lu4 feng1 gu3 。
- heng2 nian1 dao3 yong4 jing1 lao3 shan4 ， jin4 ru2 zi3 teng2 jie2 ru2 zhu2 。
- ge4 shi4 yun2 men2 zhen1 zheng4 mai4 ， bu4 xue2 ba1 jiao1 kong1 zhi3 yue4 。
- shi2 fang1 dou1 zai4 ci3 zhang4 tou2 ， shi4 zhi1 bu2 jian4 xian1 hao2 ge2 。
- shuo1 shan4 you2 xi4 shi2 zhuo2 di4 ， mo2 wai4 hu2 shan4 ju4 dan3 sui4 。
- xian1 lang2 wen2 shi4 jing1 yang2 sun1 ， wen2 zhang1 zi4 yi2 zhang3 di4 zhi4 。
- cong2 lai2 shi1 ju4 ren2 zheng1 shuo1 ， shi2 chu1 yi4 pian1 wei4 shuai1 er3 。
- ci3 pian1 xiu4 ru2 wang4 qiu1 shan1 ， qi2 feng1 zi4 xian4 qing2 yun2 mie4 。
- qie4 lai2 chou2 chang4 yi3 yan4 yu4 ， yu3 gong1 qing1 dao3 liang2 you3 su4 。
- qi3 wei2 dan4 he2 tie3 zhang4 shi1 ， zhui1 cong2 yi3 ban4 deng1 shan1 ju4 。

## 注释

## 译文

## 赏析
