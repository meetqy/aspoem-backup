---
id: shi-de-hong-ci-ming-shan-shi-zhen-zan
title: 慈明禪師真贊
titlePinyin: ci2 ming2 shan4 shi1 zhen1 zan4
titleSlug: ci-ming-shan-shi-zhen-zan
author: 釋德洪
authorPinyin: shi4 de2 hong2
authorSlug: shi-de-hong
dynasty: 宋
dynastyPinyin: song4
dynastySlug: song
tags: []
---

## 正文

- 緣生諸法名體絕，如空字身水魚迹。
- 是無相門緣寂宗，一切智智差别海。
- 公於是中如法船，汎然出沒無所畏。
- 使諸游者心泰定，種種驚怖成虛空。
- 平生神兵雙不借，玄機不動萬象驚。
- 而公宴坐不言中，諸有求心如古井。
- 鈍根阿師終聽瑩，法味迷醉如惺惺。
- 矍然奮迅爲一戲，句裏明人揳出揳。
- 紫金鎖骨眠空山，吁嗟音容不可覿。
- 當知其聲如雷霆，稽首慈明常出現。

## 拼音

- yuan2 sheng1 zhu1 fa3 ming2 ti3 jue2 ， ru2 kong1 zi4 shen1 shui3 yu2 ji4 。
- shi4 wu2 xiang1 men2 yuan2 ji4 zong1 ， yi2 qie4 zhi4 zhi4 cha1 bie2 hai3 。
- gong1 wu1 shi4 zhong1 ru2 fa3 chuan2 ， fan4 ran2 chu1 mei2 wu2 suo3 wei4 。
- shi3 zhu1 you2 zhe3 xin1 tai4 ding4 ， zhong3 zhong3 jing1 bu4 cheng2 xu1 kong1 。
- ping2 sheng1 shen2 bing1 shuang1 bu2 jie4 ， xuan2 ji1 bu2 dong4 wan4 xiang4 jing1 。
- er2 gong1 yan4 zuo4 bu4 yan2 zhong1 ， zhu1 you3 qiu2 xin1 ru2 gu3 jing3 。
- dun4 gen1 a1 shi1 zhong1 ting1 ying2 ， fa3 wei4 mi2 zui4 ru2 xing1 xing1 。
- jue2 ran2 fen4 xun4 wei2 yi2 xi4 ， ju4 li3 ming2 ren2 xie1 chu1 xie1 。
- zi3 jin1 suo3 gu3 mian2 kong1 shan1 ， xu1 jie1 yin1 rong2 bu4 ke3 di2 。
- dang1 zhi1 qi2 sheng1 ru2 lei2 ting2 ， qi3 shou3 ci2 ming2 chang2 chu1 xian4 。

## 注释

## 译文

## 赏析
