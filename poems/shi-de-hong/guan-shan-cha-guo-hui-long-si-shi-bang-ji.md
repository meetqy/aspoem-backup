---
id: shi-de-hong-guan-shan-cha-guo-hui-long-si-shi-bang-ji
title: 觀山茶過回龍寺示邦基
titlePinyin: guan1 shan1 cha2 guo4 hui2 long2 si4 shi4 bang1 ji1
titleSlug: guan-shan-cha-guo-hui-long-si-shi-bang-ji
author: 釋德洪
authorPinyin: shi4 de2 hong2
authorSlug: shi-de-hong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 北窗賞新晴，睡美正清熟。
- 竹雞斷幽夢，朦朧不能續。
- 卧聞故人家，山茶已出屋。
- 欣然一命駕，妍暖快僮僕。
- 千朵鶴頂紅，染此一叢綠。
- 坐客例能詩，秀句抵金玉。
- 攜過回龍寺，掃壁爲君錄。
- 逸筆作波險，欹斜不可讀。
- 坐驚殷床鐘，暮色眩雙目。
- 入關更清興，市井亂燈燭。
- 人生分萬途，稱心良易足。
- 時平且行樂，餘賓非所欲。

## 拼音

- bei3 chuang1 shang3 xin1 qing2 ， shui4 mei3 zheng4 qing1 shu2 。
- zhu2 ji1 duan4 you1 meng4 ， meng2 long2 bu4 neng2 xu4 。
- wo4 wen2 gu4 ren2 jia1 ， shan1 cha2 yi3 chu1 wu1 。
- xin1 ran2 yi2 ming4 jia4 ， yan2 nuan3 kuai4 tong2 pu2 。
- qian1 duo3 he4 ding3 hong2 ， ran3 ci3 yi4 cong2 lü4 。
- zuo4 ke4 li4 neng2 shi1 ， xiu4 ju4 di3 jin1 yu4 。
- xie2 guo4 hui2 long2 si4 ， sao3 bi4 wei2 jun1 lu4 。
- yi4 bi3 zuo4 bo1 xian3 ， qi1 xie2 bu4 ke3 du2 。
- zuo4 jing1 yin1 chuang2 zhong1 ， mu4 se4 xuan4 shuang1 mu4 。
- ru4 guan1 geng4 qing1 xing1 ， shi4 jing3 luan4 deng1 zhu2 。
- ren2 sheng1 fen1 wan4 tu2 ， cheng1 xin1 liang2 yi4 zu2 。
- shi2 ping2 qie3 xing2 le4 ， yu2 bin1 fei1 suo3 yu4 。

## 注释

## 译文

## 赏析
