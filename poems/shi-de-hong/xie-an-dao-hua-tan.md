---
id: shi-de-hong-xie-an-dao-hua-tan
title: 謝安道花壇
titlePinyin: xie4 an1 dao4 hua1 tan2
titleSlug: xie-an-dao-hua-tan
author: 釋德洪
authorPinyin: shi4 de2 hong2
authorSlug: shi-de-hong
dynasty: 宋
dynastyPinyin: song4
dynastySlug: song
tags: []
---

## 正文

- 三月江南春不淺，謝家池上開花苑。
- 層壇迸破碧瑠璃，嫩蕊簇成紅婉孌。
- 一枝兩枝和霧白，素娥月下逢姑射。
- 十朵五朵照水紅，仙姝並立瑤池東。
- 人生遇景須行樂，莫使餘香散簾幕。
- 白雪難逃鬢上斑，金樽且對花前酌。
- 醉則傲羲軒，醒則歌堯舜，榮辱是非都莫問。
- 風雲際會自有時，忠義果然天不困。
- 君今還作天涯客，憑欄正遇羣芳拆。
- 不插羣英醉上林，人謂少年真可惜。
- 明年再獻平戎策，順風高舉摩天翼。
- 大手親提却日戈，刈除天下閒荆棘。
- 古人養花如養賢，我今說花心亦然。
- 栽培直欲助真宰，扶持造化工陶甄。
- 時人莫以花爲浼，大都自是人情改。
- 若使人情長似花，相看顔色年年在。
- 謝安道輩真難得，不容蒿艾生墻側。
- 不勞巧手寫丹青，不學世人畫牆壁。
- 靈苗自有天然格，門外溪光長瀉碧。
- 更向溪光種碧桃，宛然便是神仙宅。
- 謝家池館勝瑤臺，淺白深紅次第開。
- 爲報賞花君子道，何須東海覓蓬萊。

## 拼音

- san1 yue4 jiang1 nan2 chun1 bu4 qian3 ， xie4 jia1 chi2 shang4 kai1 hua1 yuan4 。
- ceng2 tan2 beng4 po4 bi4 liu2 li2 ， nen4 rui3 cu4 cheng2 hong2 wan3 luan2 。
- yi4 zhi1 liang3 zhi1 he2 wu4 bai2 ， su4 e2 yue4 xia4 feng2 gu1 she4 。
- shi2 duo3 wu3 duo3 zhao4 shui3 hong2 ， xian1 shu1 bing4 li4 yao2 chi2 dong1 。
- ren2 sheng1 yu4 jing3 xu1 xing2 le4 ， mo4 shi3 yu2 xiang1 san4 lian2 mu4 。
- bai2 xue3 nan2 tao2 bin4 shang4 ban1 ， jin1 zun1 qie3 dui4 hua1 qian2 zhuo2 。
- zui4 ze2 ao4 xi1 xuan1 ， xing3 ze2 ge1 yao2 shun4 ， rong2 ru3 shi4 fei1 dou1 mo4 wen4 。
- feng1 yun2 ji4 hui4 zi4 you3 shi2 ， zhong1 yi4 guo3 ran2 tian1 bu2 kun4 。
- jun1 jin1 huan2 zuo4 tian1 ya2 ke4 ， ping2 lan2 zheng4 yu4 qun2 fang1 chai1 。
- bu4 cha1 qun2 ying1 zui4 shang4 lin2 ， ren2 wei4 shao4 nian2 zhen1 ke3 xi1 。
- ming2 nian2 zai4 xian4 ping2 rong2 ce4 ， shun4 feng1 gao1 ju3 mo2 tian1 yi4 。
- da4 shou3 qin1 ti2 que4 ri4 ge1 ， yi4 chu2 tian1 xia4 xian2 jing1 ji2 。
- gu3 ren2 yang3 hua1 ru2 yang3 xian2 ， wo3 jin1 shuo1 hua1 xin1 yi4 ran2 。
- zai1 pei2 zhi2 yu4 zhu4 zhen1 zai3 ， fu2 chi2 zao4 hua4 gong1 tao2 zhen1 。
- shi2 ren2 mo4 yi3 hua1 wei2 mei3 ， da4 du1 zi4 shi4 ren2 qing2 gai3 。
- ruo4 shi3 ren2 qing2 chang2 si4 hua1 ， xiang1 kan4 yan2 se4 nian2 nian2 zai4 。
- xie4 an1 dao4 bei4 zhen1 nan2 de2 ， bu4 rong2 hao1 ai4 sheng1 qiang2 ce4 。
- bu4 lao2 qiao3 shou3 xie3 dan1 qing1 ， bu4 xue2 shi4 ren2 hua4 qiang2 bi4 。
- ling2 miao2 zi4 you3 tian1 ran2 ge2 ， men2 wai4 xi1 guang1 chang2 xie4 bi4 。
- geng4 xiang4 xi1 guang1 zhong3 bi4 tao2 ， wan3 ran2 bian4 shi4 shen2 xian1 zhai2 。
- xie4 jia1 chi2 guan3 sheng4 yao2 tai2 ， qian3 bai2 shen1 hong2 ci4 di4 kai1 。
- wei2 bao4 shang3 hua1 jun1 zi3 dao4 ， he2 xu1 dong1 hai3 mi4 peng2 lai2 。

## 注释

## 译文

## 赏析
