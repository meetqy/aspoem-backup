---
id: shi-de-hong-jin-ling-wu-si-dao-ju-du-cheng-mian-cheng-kai-xuan-ming-yue-heng-cui-zuo-ci-zeng-zhi
title: 金陵吳思道居都城面城開軒名曰横翠作此贈之
titlePinyin: jin1 ling2 wu2 si1 dao4 ju1 du1 cheng2 mian4 cheng2 kai1 xuan1 ming2 yue1 heng2 cui4 zuo4 ci3 zeng4 zhi1
titleSlug: jin-ling-wu-si-dao-ju-du-cheng-mian-cheng-kai-xuan-ming-yue-heng-cui-zuo-ci-zeng-zhi
author: 釋德洪
authorPinyin: shi4 de2 hong2
authorSlug: shi-de-hong
dynasty: 宋
dynastyPinyin: song4
dynastySlug: song
tags: []
---

## 正文

- 醉隱琴無絃，乃得琴中意。
- 詩髯軒無山，而有看山味。
- 青山隨意有，那復問城市。
- 醉眼看雉堞，便覺是横翠。
- 因以名吾軒，坐卧增爽氣。
- 春花解言語，風松中宮徵。
- 我來不能辨，夕陰滿窗几。
- 頗怪靈鷲峰，顛狂復飛至。
- 清嘯呼白猨，愧我非慧理。
- 戲題五字詩，平淡出奇偉。
- 君應意挑戰，詎敢摩其壘。
- 大勝賦子虚，誇詞託亡是。

## 拼音

- zui4 yin3 qin2 wu2 xian2 ， nai3 de2 qin2 zhong4 yi4 。
- shi1 ran2 xuan1 wu2 shan1 ， er2 you3 kan4 shan1 wei4 。
- qing1 shan1 sui2 yi4 you3 ， na4 fu4 wen4 cheng2 shi4 。
- zui4 yan3 kan4 zhi4 die2 ， bian4 jue2 shi4 heng2 cui4 。
- yin1 yi3 ming2 wu2 xuan1 ， zuo4 wo4 zeng1 shuang3 qi4 。
- chun1 hua1 jie3 yan2 yu3 ， feng1 song1 zhong1 gong1 zhi3 。
- wo3 lai2 bu4 neng2 bian4 ， xi1 yin1 man3 chuang1 ji3 。
- po1 guai4 ling2 jiu4 feng1 ， dian1 kuang2 fu4 fei1 zhi4 。
- qing1 xiao4 hu1 bai2 yuan2 ， kui4 wo3 fei1 hui4 li3 。
- xi4 ti2 wu3 zi4 shi1 ， ping2 dan4 chu1 qi2 wei3 。
- jun1 ying1 yi4 tiao1 zhan4 ， ju4 gan3 mo2 qi2 lei3 。
- da4 sheng4 fu4 zi3 xu1 ， kua1 ci2 tuo1 wang2 shi4 。

## 注释

## 译文

## 赏析
