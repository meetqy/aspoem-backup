---
id: shi-de-hong-qing-chen-xian-chen-guo-yu-wu-long-an-shan-chu-qun-gong-shi-wei-shi-yi-tian-jue-yun
title: 清臣先臣過余於龍安山出羣公詩爲示依天覺韻
titlePinyin: qing1 chen2 xian1 chen2 guo4 yu2 wu1 long2 an1 shan1 chu1 qun2 gong1 shi1 wei2 shi4 yi1 tian1 jue2 yun4
titleSlug: qing-chen-xian-chen-guo-yu-wu-long-an-shan-chu-qun-gong-shi-wei-shi-yi-tian-jue-yun
author: 釋德洪
authorPinyin: shi4 de2 hong2
authorSlug: shi-de-hong
dynasty: 宋
dynastyPinyin: song4
dynastySlug: song
tags: []
---

## 正文

- 隨軒文字海，異寶羅周遭。
- 忽見張公詩，雪浪翻驚濤。
- 坐令千巖秋，萬壑風怒號。
- 如君閲縉紳，異材雜蓬蒿。
- 我公廊廟姿，王室久勤勞。
- 只今天下望，北斗太山高。
- 驗君平生術，月脇窺秋毫。
- 嗟余人世外，靈臺關鑰牢。
- 行將侶白鷗，浩歌作遠逃。
- 已作華亭叟，月明水一篙。

## 拼音

- sui2 xuan1 wen2 zi4 hai3 ， yi4 bao3 luo2 zhou1 zao1 。
- hu1 jian4 zhang1 gong1 shi1 ， xue3 lang4 fan1 jing1 tao1 。
- zuo4 ling4 qian1 yan2 qiu1 ， wan4 he4 feng1 nu4 hao4 。
- ru2 jun1 yue4 jin4 shen1 ， yi4 cai2 za2 peng2 hao1 。
- wo3 gong1 lang2 miao4 zi1 ， wang2 shi4 jiu3 qin2 lao2 。
- zhi1 jin1 tian1 xia4 wang4 ， bei3 dou3 tai4 shan1 gao1 。
- yan4 jun1 ping2 sheng1 shu4 ， yue4 xie2 kui1 qiu1 hao2 。
- jie1 yu2 ren2 shi4 wai4 ， ling2 tai2 guan1 yue4 lao2 。
- xing2 jiang1 lü3 bai2 ou1 ， hao4 ge1 zuo4 yuan3 tao2 。
- yi3 zuo4 hua2 ting2 sou3 ， yue4 ming2 shui3 yi4 gao1 。

## 注释

## 译文

## 赏析
