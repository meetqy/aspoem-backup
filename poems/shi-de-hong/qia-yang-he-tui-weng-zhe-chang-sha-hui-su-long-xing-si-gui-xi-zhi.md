---
id: shi-de-hong-qia-yang-he-tui-weng-zhe-chang-sha-hui-su-long-xing-si-gui-xi-zhi
title: 洽陽何退翁謫長沙會宿龍興思歸戲之
titlePinyin: qia4 yang2 he2 tui4 weng1 zhe2 chang2 sha1 hui4 su4 long2 xing1 si1 gui1 xi4 zhi1
titleSlug: qia-yang-he-tui-weng-zhe-chang-sha-hui-su-long-xing-si-gui-xi-zhi
author: 釋德洪
authorPinyin: shi4 de2 hong2
authorSlug: shi-de-hong
dynasty: 宋
dynastyPinyin: song4
dynastySlug: song
tags: []
---

## 正文

- 何郎西州來，逸氣掃秋晚。
- 平生貯書腹，中有文武膽。
- 材如駱賓王，其直亦不減。
- 上書論國事，忌諱失料揀。
- 居然爲逐客，安免投手板。
- 世方例皮相，我亦作白眼。
- 閉門古寺中，一榻聊醫懶。
- 邇來偶病渴，意緒覺蕭散。
- 頗懷當壚人，楚岫屢欲鏟。
- 我從山中來，攜被夜假館。
- 地爐擁紅金，妙語容細款。
- 凛然忠義氣，不肯受盤綰。
- 正恐復一吐，與民作温暖。
- 坐覺舟壑走，歲月不可挽。
- 人生一夢耳，勿作鏡中歎。
- 何當結後期，相攜游汗漫。

## 拼音

- he2 lang2 xi1 zhou1 lai2 ， yi4 qi4 sao3 qiu1 wan3 。
- ping2 sheng1 zhu4 shu1 fu4 ， zhong1 you3 wen2 wu3 dan3 。
- cai2 ru2 luo4 bin1 wang2 ， qi2 zhi2 yi4 bu4 jian3 。
- shang4 shu1 lun4 guo2 shi4 ， ji4 hui4 shi1 liao4 jian3 。
- ju1 ran2 wei2 zhu2 ke4 ， an1 mian3 tou2 shou3 ban3 。
- shi4 fang1 li4 pi2 xiang4 ， wo3 yi4 zuo4 bai2 yan3 。
- bi4 men2 gu3 si4 zhong1 ， yi2 ta4 liao2 yi1 lan3 。
- er3 lai2 ou3 bing4 ke3 ， yi4 xu4 jue2 xiao1 san4 。
- po1 huai2 dang1 lu2 ren2 ， chu3 xiu4 lü3 yu4 chan3 。
- wo3 cong2 shan1 zhong1 lai2 ， xie2 bei4 ye4 jia3 guan3 。
- di4 lu2 yong1 hong2 jin1 ， miao4 yu3 rong2 xi4 kuan3 。
- lin3 ran2 zhong1 yi4 qi4 ， bu4 ken3 shou4 pan2 wan3 。
- zheng4 kong3 fu4 yi4 tu3 ， yu3 min2 zuo4 wen1 nuan3 。
- zuo4 jue2 zhou1 he4 zou3 ， sui4 yue4 bu4 ke3 wan3 。
- ren2 sheng1 yi2 meng4 er3 ， wu4 zuo4 jing4 zhong1 tan4 。
- he2 dang1 jie2 hou4 qi1 ， xiang1 xie2 you2 han4 man4 。

## 注释

## 译文

## 赏析
