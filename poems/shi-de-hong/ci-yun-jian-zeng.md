---
id: shi-de-hong-ci-yun-jian-zeng
title: 次韻見贈
titlePinyin: ci4 yun4 jian4 zeng4
titleSlug: ci-yun-jian-zeng
author: 釋德洪
authorPinyin: shi4 de2 hong2
authorSlug: shi-de-hong
dynasty: 宋
dynastyPinyin: song4
dynastySlug: song
tags: []
---

## 正文

- 已甘老死長松下，賞音乃有如公者。
- 謬當大匠許才能，名器從來豈容假。
- 但欣一笑說江鄉，意氣平生要傾瀉。
- 先生之詩自豪放，寒陋心知鄙東野。
- 此篇粹然有精思，百鍛良金方出冶。
- 汗顔縮手置袖間，對公誰敢言騷雅。
- 自憐華髪住江村，地偏心遠過從寡。
- 茆簷捫虱鳥聲寂，故絮懸鶉成磊苴。
- 右耳已從前月聾，更欲忘言到瘖啞。
- 多生垢習磨未盡，公詩又欲臨窗寫。
- 何當看公醉岸幘，約束萬象閑揮灑。
- 眼寒獨立梁宋郊，一尾追風睇犇馬。
- 讀罷新詩發長歎，春色驚回阿練若。
- 浪秃宣毫和不成，自笑才慳真注瓦。

## 拼音

- yi3 gan1 lao3 si3 chang2 song1 xia4 ， shang3 yin1 nai3 you3 ru2 gong1 zhe3 。
- miu4 dang1 da4 jiang4 xu1 cai2 neng2 ， ming2 qi4 cong2 lai2 qi3 rong2 jia3 。
- dan4 xin1 yi2 xiao4 shuo1 jiang1 xiang1 ， yi4 qi4 ping2 sheng1 yao4 qing1 xie4 。
- xian1 sheng0 zhi1 shi1 zi4 hao2 fang4 ， han2 lou4 xin1 zhi1 bi3 dong1 ye3 。
- ci3 pian1 cui4 ran2 you3 jing1 si1 ， bai3 duan4 liang2 jin1 fang1 chu1 ye3 。
- han4 yan2 suo1 shou3 zhi4 xiu4 jian4 ， dui4 gong1 shui2 gan3 yan2 sao1 ya3 。
- zi4 lian2 hua2 fa4 zhu4 jiang1 cun1 ， di4 pian1 xin1 yuan3 guo4 cong2 gua3 。
- mao2 yan2 men2 shi1 niao3 sheng1 ji4 ， gu4 xu4 xuan2 chun2 cheng2 lei3 ju1 。
- you4 er3 yi3 cong2 qian2 yue4 long2 ， geng4 yu4 wang4 yan2 dao4 yin1 ya3 。
- duo1 sheng1 gou4 xi2 mo2 wei4 jin4 ， gong1 shi1 you4 yu4 lin2 chuang1 xie3 。
- he2 dang1 kan4 gong1 zui4 an4 ze2 ， yue1 shu4 wan4 xiang4 xian2 hui1 sa3 。
- yan3 han2 du2 li4 liang2 song4 jiao1 ， yi4 wei3 zhui1 feng1 di4 ben1 ma3 。
- du2 ba4 xin1 shi1 fa1 chang2 tan4 ， chun1 se4 jing1 hui2 a1 lian4 ruo4 。
- lang4 tu1 xuan1 hao2 he2 bu4 cheng2 ， zi4 xiao4 cai2 qian1 zhen1 zhu4 wa3 。

## 注释

## 译文

## 赏析
