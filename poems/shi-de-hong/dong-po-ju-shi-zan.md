---
id: shi-de-hong-dong-po-ju-shi-zan
title: 東坡居士贊
titlePinyin: dong1 po1 ju1 shi4 zan4
titleSlug: dong-po-ju-shi-zan
author: 釋德洪
authorPinyin: shi4 de2 hong2
authorSlug: shi-de-hong
dynasty: 宋
dynastyPinyin: song4
dynastySlug: song
tags: []
---

## 正文

- 家孝友以爲鄉，塾道德以爲基。
- 横忠義之勁氣，吐剛方之談辭。
- 視閻浮其一漚，而寄夢境於儋耳。
- 開胸次之八荒，而露幻影如蛾眉，此其大凡也。
- 屬熙豐之勃興，追舜禹之有爲。
- 常一出而事悞，則袖手悠然而去之。
- 如鳳如麟，而瑞冠一世。
- 非雷非霆，而名震四夷。
- 造禆販之中傷，嗟妒忌之何知。
- 方其茹拳而微醉，以翰墨爲娛嬉。
- 則倒用祖師之印，檄萬古而疾馳。
- 如河漢之流，無有窮極。
- 如煙雲之出，無有定姿。
- 欲錄之以藏，則懼六丁之竊取。
- 要當以日月爲字，而天爲碑。
- 可乎。

## 拼音

- jia1 xiao4 you3 yi3 wei2 xiang1 ， shu2 dao4 de2 yi3 wei2 ji1 。
- heng2 zhong1 yi4 zhi1 jin4 qi4 ， tu3 gang1 fang1 zhi1 tan2 ci2 。
- shi4 yan2 fu2 qi2 yi1 ou1 ， er2 ji4 meng4 jing4 wu1 dan1 er3 。
- kai1 xiong1 ci4 zhi1 ba1 huang1 ， er2 lu4 huan4 ying3 ru2 e2 mei2 ， ci3 qi2 da4 fan2 ye3 。
- shu3 xi1 feng1 zhi1 bo2 xing1 ， zhui1 shun4 yu3 zhi1 you3 wei2 。
- chang2 yi4 chu1 er2 shi4 wu4 ， ze2 xiu4 shou3 you1 ran2 er2 qu4 zhi1 。
- ru2 feng4 ru2 lin2 ， er2 rui4 guan1 yi2 shi4 。
- fei1 lei2 fei1 ting2 ， er2 ming2 zhen4 si4 yi2 。
- zao4 bi4 fan4 zhi1 zhong1 shang1 ， jie1 du4 ji4 zhi1 he2 zhi1 。
- fang1 qi2 ru2 quan2 er2 wei1 zui4 ， yi3 han4 mo4 wei2 yu2 xi1 。
- ze2 dao3 yong4 zu3 shi1 zhi1 yin4 ， xi2 wan4 gu3 er2 ji2 chi2 。
- ru2 he2 han4 zhi1 liu2 ， wu2 you3 qiong2 ji2 。
- ru2 yan1 yun2 zhi1 chu1 ， wu2 you3 ding4 zi1 。
- yu4 lu4 zhi1 yi3 cang2 ， ze2 ju4 liu4 ding1 zhi1 qie4 qu3 。
- yao4 dang1 yi3 ri4 yue4 wei2 zi4 ， er2 tian1 wei2 bei1 。
- ke3 hu1 。

## 注释

## 译文

## 赏析
