---
id: shi-de-hong-wen-duan-shu-you-shi-zi-bei-er-zhuang-fu-zao-huo-fen-zuo-ci-ji-zhi
title: 聞端叔有失子悲而莊復遭火焚作此寄之
titlePinyin: wen2 duan1 shu1 you3 shi1 zi3 bei1 er2 zhuang1 fu4 zao1 huo3 fen2 zuo4 ci3 ji4 zhi1
titleSlug: wen-duan-shu-you-shi-zi-bei-er-zhuang-fu-zao-huo-fen-zuo-ci-ji-zhi
author: 釋德洪
authorPinyin: shi4 de2 hong2
authorSlug: shi-de-hong
dynasty: 宋
dynastyPinyin: song4
dynastySlug: song
tags: []
---

## 正文

- 一子被奪去，囷廪遭火焚。
- 冷官寄僧舍，僮僕卧朝昏。
- 平生五色筆，落紙生煙雲。
- 文章竟何用，袖手聲一吞。
- 東坡昔無恙，豪俊日填門。
- 君如汗血駒，膽氣終逸羣。
- 坡今騎魚去，衆客亦繽紛。
- 翩然淮海上，霜鬢此身存。
- 我亦識坡者，一見等弟昆。
- 乃知水與乳，自然和不分。
- 心期營一笑，發君雙頰温。
- 那知墮機穽，面上餘唾痕。
- 我公佯瞌睡，嘲誚了不聞。
- 遥知讀此詩，拊手髯一掀。

## 拼音

- yi4 zi3 bei4 duo2 qu4 ， qun1 lin3 zao1 huo3 fen2 。
- leng3 guan1 ji4 seng1 she4 ， tong2 pu2 wo4 chao2 hun1 。
- ping2 sheng1 wu3 se4 bi3 ， luo4 zhi3 sheng1 yan1 yun2 。
- wen2 zhang1 jing4 he2 yong4 ， xiu4 shou3 sheng1 yi4 tun1 。
- dong1 po1 xi1 wu2 yang4 ， hao2 jun4 ri4 tian2 men2 。
- jun1 ru2 han4 xue4 ju1 ， dan3 qi4 zhong1 yi4 qun2 。
- po1 jin1 qi2 yu2 qu4 ， zhong4 ke4 yi4 bin1 fen1 。
- pian1 ran2 huai2 hai3 shang4 ， shuang1 bin4 ci3 shen1 cun2 。
- wo3 yi4 shi2 po1 zhe3 ， yi2 jian4 deng3 di4 kun1 。
- nai3 zhi1 shui3 yu3 ru3 ， zi4 ran2 he2 bu4 fen1 。
- xin1 qi1 ying2 yi2 xiao4 ， fa1 jun1 shuang1 jia2 wen1 。
- na4 zhi1 duo4 ji1 jing3 ， mian4 shang4 yu2 tuo4 hen2 。
- wo3 gong1 yang2 ke1 shui4 ， chao2 qiao4 le0 bu4 wen2 。
- yao2 zhi1 du2 ci3 shi1 ， fu3 shou3 ran2 yi4 xian1 。

## 注释

## 译文

## 赏析
