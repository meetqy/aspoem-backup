---
id: shi-de-hong-chu-dao-lu-men-shang-zhuang-jian-deng-shan-shi-sui-tong-su-ai-qi-ti-wu-yu-tuo-ji-yi-bi-shi-xi-zuo-ci-shi
title: 初到鹿門上莊見燈禪師遂同宿愛其體物欲託迹以避世戲作此詩
titlePinyin: chu1 dao4 lu4 men2 shang4 zhuang1 jian4 deng1 shan4 shi1 sui4 tong2 su4 ai4 qi2 ti3 wu4 yu4 tuo1 ji4 yi3 bi4 shi4 xi4 zuo4 ci3 shi1
titleSlug: chu-dao-lu-men-shang-zhuang-jian-deng-shan-shi-sui-tong-su-ai-qi-ti-wu-yu-tuo-ji-yi-bi-shi-xi-zuo-ci-shi
author: 釋德洪
authorPinyin: shi4 de2 hong2
authorSlug: shi-de-hong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 上莊俯漢江，古木雜桑柘。
- 槐衙陰廣陌，麥浪漲平野。
- 連雲對囷廪，用谷量牛馬。
- 我來二月破，解鞍綠陰下。
- 縱望烟霏中，領略見楯瓦。
- 耆年骨柴崖，迎客意傾寫。
- 干戈爭奪餘，身在相驚詫。
- 山空啼杜鵑，龕燈自清夜。
- 歛眉問儋州，亟口談江夏。
- 以余遊二公，老大知識寡。
- 暮歸逢醉人，往往遭捶罵。
- 鹿門有餘地，賢矧如君者。
- 爲連修竹林，規以構茅舍。
- 伏舂舊所能，犁鉏當學把。
- 相見水過膝，蓑苙清入畫。

## 拼音

- shang4 zhuang1 fu3 han4 jiang1 ， gu3 mu4 za2 sang1 zhe4 。
- huai2 ya2 yin1 guang3 mo4 ， mai4 lang4 zhang3 ping2 ye3 。
- lian2 yun2 dui4 qun1 lin3 ， yong4 gu3 liang2 niu2 ma3 。
- wo3 lai2 er4 yue4 po4 ， jie3 an1 lü4 yin1 xia4 。
- zong4 wang4 yan1 fei1 zhong1 ， ling3 lüe4 jian4 dun4 wa3 。
- qi2 nian2 gu3 chai2 ya2 ， ying2 ke4 yi4 qing1 xie3 。
- gan1 ge1 zheng1 duo2 yu2 ， shen1 zai4 xiang1 jing1 cha4 。
- shan1 kong1 ti2 du4 jian1 ， kan1 deng1 zi4 qing1 ye4 。
- lian3 mei2 wen4 dan1 zhou1 ， ji2 kou3 tan2 jiang1 xia4 。
- yi3 yu2 you2 er4 gong1 ， lao3 da4 zhi1 shi2 gua3 。
- mu4 gui1 feng2 zui4 ren2 ， wang3 wang3 zao1 chui2 ma4 。
- lu4 men2 you3 yu2 di4 ， xian2 shen3 ru2 jun1 zhe3 。
- wei2 lian2 xiu1 zhu2 lin2 ， gui1 yi3 gou4 mao2 she4 。
- fu2 chong1 jiu4 suo3 neng2 ， li2 chu2 dang1 xue2 ba3 。
- xiang1 jian4 shui3 guo4 xi1 ， suo1 li4 qing1 ru4 hua4 。

## 注释

## 译文

## 赏析
