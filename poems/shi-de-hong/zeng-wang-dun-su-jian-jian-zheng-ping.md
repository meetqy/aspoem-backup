---
id: shi-de-hong-zeng-wang-dun-su-jian-jian-zheng-ping
title: 贈王敦素兼簡正平
titlePinyin: zeng4 wang2 dun1 su4 jian1 jian3 zheng4 ping2
titleSlug: zeng-wang-dun-su-jian-jian-zheng-ping
author: 釋德洪
authorPinyin: shi4 de2 hong2
authorSlug: shi-de-hong
dynasty: 宋
dynastyPinyin: song4
dynastySlug: song
tags: []
---

## 正文

- 空山無人舟壑移，坐看香燒行篆畦。
- 兄弟華軒肯過我，墮甑與箒生光輝。
- 著屐登山亦不惡，攜被假宿良幽期。
- 燈前綠髪映玉頰，風流未數崔宗之。
- 夜談詞辯出神駿，頓塵赤兔真權奇。
- 我欲置君帥河朔，軍前千騎紅粧隨。
- 望雲題詩付横槊，玉带錦袍英特姿。
- 又欲置君玉堂卧，霧窗棐几春晝遲。
- 醉中草制敏風雨，諸公堵立相嗟咨。
- 微吟擁鼻笑不語，恐未免爾無多辭。
- 爲君張燈掃東壁，他日重來讀此詩。

## 拼音

- kong1 shan1 wu2 ren2 zhou1 he4 yi2 ， zuo4 kan4 xiang1 shao1 xing2 zhuan4 qi2 。
- xiong1 di4 hua2 xuan1 ken3 guo4 wo3 ， duo4 zeng4 yu3 zhou3 sheng1 guang1 hui1 。
- zhu4 ji1 deng1 shan1 yi4 bu2 e4 ， xie2 bei4 jia3 su4 liang2 you1 qi1 。
- deng1 qian2 lü4 fa4 ying4 yu4 jia2 ， feng1 liu2 wei4 shu4 cui1 zong1 zhi1 。
- ye4 tan2 ci2 bian4 chu1 shen2 jun4 ， dun4 chen2 chi4 tu4 zhen1 quan2 qi2 。
- wo3 yu4 zhi4 jun1 shuai4 he2 shuo4 ， jun1 qian2 qian1 qi2 hong2 zhuang1 sui2 。
- wang4 yun2 ti2 shi1 fu4 heng2 shuo4 ， yu4 dai4 jin3 pao2 ying1 te4 zi1 。
- you4 yu4 zhi4 jun1 yu4 tang2 wo4 ， wu4 chuang1 fei3 ji3 chun1 zhou4 chi2 。
- zui4 zhong1 cao3 zhi4 min3 feng1 yu3 ， zhu1 gong1 du3 li4 xiang1 jie1 zi1 。
- wei1 yin2 yong1 bi2 xiao4 bu4 yu3 ， kong3 wei4 mian3 er3 wu2 duo1 ci2 。
- wei2 jun1 zhang1 deng1 sao3 dong1 bi4 ， ta1 ri4 zhong4 lai2 du2 ci3 shi1 。

## 注释

## 译文

## 赏析
