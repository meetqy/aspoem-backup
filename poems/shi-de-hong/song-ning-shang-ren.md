---
id: shi-de-hong-song-ning-shang-ren
title: 送凝上人
titlePinyin: song4 ning2 shang4 ren2
titleSlug: song-ning-shang-ren
author: 釋德洪
authorPinyin: shi4 de2 hong2
authorSlug: shi-de-hong
dynasty: 宋
dynastyPinyin: song4
dynastySlug: song
tags: []
---

## 正文

- 我生風韻無塵埃，揚清激濁心不回。
- 少年不忍混白黑，出言動輒爲身災。
- 突汀出岸水必拍，喬木穎林風必摧。
- 乃知此世要不免，毁譽於吾何有哉。
- 君今欲脱此等憂，獻君一策真良謀。
- 人言白璧爲石頭，唯唯慎莫分劣優。
- 坐中亦復發一語，衆將環視如仇讐。
- 此策簡截君牢收，飽食熟睡且隨流。
- 泛然四海無不可，人將愛與君同游。

## 拼音

- wo3 sheng1 feng1 yun4 wu2 chen2 ai1 ， yang2 qing1 ji1 zhuo2 xin1 bu4 hui2 。
- shao4 nian2 bu4 ren3 hun4 bai2 hei1 ， chu1 yan2 dong4 zhe2 wei2 shen1 zai1 。
- tu1 ting1 chu1 an4 shui3 bi4 pai1 ， qiao2 mu4 ying3 lin2 feng1 bi4 cui1 。
- nai3 zhi1 ci3 shi4 yao4 bu4 mian3 ， hui3 yu4 wu1 wu2 he2 you3 zai1 。
- jun1 jin1 yu4 tuo1 ci3 deng3 you1 ， xian4 jun1 yi2 ce4 zhen1 liang2 mou2 。
- ren2 yan2 bai2 bi4 wei2 shi2 tou2 ， wei2 wei2 shen4 mo4 fen1 lie4 you1 。
- zuo4 zhong1 yi4 fu4 fa1 yi4 yu3 ， zhong4 jiang1 huan2 shi4 ru2 chou2 chou2 。
- ci3 ce4 jian3 jie2 jun1 lao2 shou1 ， bao3 shi2 shu2 shui4 qie3 sui2 liu2 。
- fan4 ran2 si4 hai3 wu2 bu4 ke3 ， ren2 jiang1 ai4 yu3 jun1 tong2 you2 。

## 注释

## 译文

## 赏析
