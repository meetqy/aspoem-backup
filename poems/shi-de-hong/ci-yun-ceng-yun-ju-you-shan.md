---
id: shi-de-hong-ci-yun-ceng-yun-ju-you-shan
title: 次韻曾韻句游山
titlePinyin: ci4 yun4 ceng2 yun4 ju4 you2 shan1
titleSlug: ci-yun-ceng-yun-ju-you-shan
author: 釋德洪
authorPinyin: shi4 de2 hong2
authorSlug: shi-de-hong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 夫子謫仙隱於儒，仲連太白真其徒。
- 栴檀林間法檀度，翰墨場中行秘書。
- 譬如山川有珪璧，光被草木蒙碔砆。
- 又如羽毛有麟鳳，瑞照百鳥藏鶚鼯。
- 玉堂金馬未入手，公不自嘆旁人吁。
- 猒看朱門森畫戟，暇日聊爲山水娛。
- 下車褰衣卻部曲，縱望林壑情忻愉。
- 朱陵洞口見落石，引手匊雲跳明珠。
- 詩成萬象在掌握，磨琢無玷如瑾瑜。
- 旁觀十吏不駐足，一日萬口傳荆湖。
- 南山道人紛□□，摹寫磬石煩丹朱。
- 歸來盡以錄寄我，意句不盡情有無。
- 爲公長哦立風檻，明月滿軒時卷舒。
- 吾聞駿馬日千里，未遭剪拂隨鹽車。
- 嗟余駑鈍世鄙笑，分甘垂耳同騾驢。
- 世間安得支遁眼，畫作嘶風神駿圖。

## 拼音

- fu1 zi3 zhe2 xian1 yin3 wu1 ru2 ， zhong4 lian2 tai4 bai2 zhen1 qi2 tu2 。
- zhan1 tan2 lin2 jian4 fa3 tan2 du4 ， han4 mo4 chang3 zhong1 hang2 mi4 shu1 。
- pi4 ru2 shan1 chuan1 you3 gui1 bi4 ， guang1 bei4 cao3 mu4 meng2 wu3 fu1 。
- you4 ru2 yu3 mao2 you3 lin2 feng4 ， rui4 zhao4 bai3 niao3 cang2 e4 wu2 。
- yu4 tang2 jin1 ma3 wei4 ru4 shou3 ， gong1 bu2 zi4 tan4 pang2 ren2 xu1 。
- yan4 kan4 zhu1 men2 sen1 hua4 ji3 ， xia2 ri4 liao2 wei2 shan1 shui3 yu2 。
- xia4 ju1 qian1 yi1 que4 bu4 qu3 ， zong4 wang4 lin2 he4 qing2 xin1 yu2 。
- zhu1 ling2 dong4 kou3 jian4 luo4 shi2 ， yin3 shou3 ju1 yun2 tiao4 ming2 zhu1 。
- shi1 cheng2 wan4 xiang4 zai4 zhang3 wo4 ， mo2 zhuo2 wu2 dian4 ru2 jin3 yu2 。
- pang2 guan1 shi2 li4 bu2 zhu4 zu2 ， yi2 ri4 wan4 kou3 chuan2 jing1 hu2 。
- nan2 shan1 dao4 ren2 fen1 □□， mo2 xie3 qing4 shi2 fan2 dan1 zhu1 。
- gui1 lai2 jin4 yi3 lu4 ji4 wo3 ， yi4 ju4 bu2 jin4 qing2 you3 wu2 。
- wei2 gong1 chang2 o4 li4 feng1 jian4 ， ming2 yue4 man3 xuan1 shi2 juan3 shu1 。
- wu2 wen2 jun4 ma3 ri4 qian1 li3 ， wei4 zao1 jian3 fu2 sui2 yan2 ju1 。
- jie1 yu2 nu2 dun4 shi4 bi3 xiao4 ， fen1 gan1 chui2 er3 tong2 luo2 lü2 。
- shi4 jian4 an1 de2 zhi1 dun4 yan3 ， hua4 zuo4 si1 feng1 shen2 jun4 tu2 。

## 注释

## 译文

## 赏析
