---
id: shi-de-hong-chou-yan-he-zuo-yi-chong-ren-you-bai-lian-shuang-pa-bing-gan-zhi-cao-cong-sheng-wu-xian-zhai-zhi-pang-zuo-tang-ming-yue-rui-ying-qie-qiu-shi-jing-wei-fu-zhi
title: 仇彦和佐邑崇仁有白蓮雙葩並幹芝草叢生於縣齋之旁作堂名曰瑞應且求詩敬爲賦之
titlePinyin: chou2 yan4 he2 zuo3 yi4 chong2 ren2 you3 bai2 lian2 shuang1 pa1 bing4 gan4 zhi1 cao3 cong2 sheng1 wu1 xian4 zhai1 zhi1 pang2 zuo4 tang2 ming2 yue1 rui4 ying1 qie3 qiu2 shi1 jing4 wei2 fu4 zhi1
titleSlug: chou-yan-he-zuo-yi-chong-ren-you-bai-lian-shuang-pa-bing-gan-zhi-cao-cong-sheng-wu-xian-zhai-zhi-pang-zuo-tang-ming-yue-rui-ying-qie-qiu-shi-jing-wei-fu-zhi
author: 釋德洪
authorPinyin: shi4 de2 hong2
authorSlug: shi-de-hong
dynasty: 宋
dynastyPinyin: song4
dynastySlug: song
tags: []
---

## 正文

- 宰肉社樹陰，豈無天下志。
- 用材樸楔間，已有經綸意。
- 欲觀臨大事，必自小者耳。
- 彭侯偉傑姿，要是千乘器。
- 小邑試牛刀，不滿一咲喟。
- 仇亦何所爲，睡足時隱几。
- 原多深夜耕，門有晝眠吏。
- 三年愛等母，百里平如水。
- 政化不自知，草木發奇瑞。
- 論人或多舛，唯天不容僞。
- 耿泉豈知忠，元乳豈知義。
- 應之捷影響，物有固然理。
- 此堂濕青紅，賓從時畢至。
- 應爲文字飲，硯席生佳氣。
- □□□□□，□□□□□。
- □□□□□，□□華裾翠。
- 吏民起獻觴，願酬太平醉。

## 拼音

- zai3 rou4 she4 shu4 yin1 ， qi3 wu2 tian1 xia4 zhi4 。
- yong4 cai2 pu3 xie1 jian4 ， yi3 you3 jing1 lun2 yi4 。
- yu4 guan1 lin2 da4 shi4 ， bi4 zi4 xiao3 zhe3 er3 。
- peng2 hou2 wei3 jie2 zi1 ， yao4 shi0 qian1 cheng2 qi4 。
- xiao3 yi4 shi4 niu2 dao1 ， bu4 man3 yi2 xiao4 kui4 。
- chou2 yi4 he2 suo3 wei2 ， shui4 zu2 shi2 yin3 ji3 。
- yuan2 duo1 shen1 ye4 geng1 ， men2 you3 zhou4 mian2 li4 。
- san1 nian2 ai4 deng3 mu3 ， bai3 li3 ping2 ru2 shui3 。
- zheng4 hua4 bu2 zi4 zhi1 ， cao3 mu4 fa1 qi2 rui4 。
- lun4 ren2 huo4 duo1 chuan3 ， wei2 tian1 bu4 rong2 wei3 。
- geng3 quan2 qi3 zhi1 zhong1 ， yuan2 ru3 qi3 zhi1 yi4 。
- ying1 zhi1 jie2 ying3 xiang3 ， wu4 you3 gu4 ran2 li3 。
- ci3 tang2 shi1 qing1 hong2 ， bin1 cong2 shi2 bi4 zhi4 。
- ying1 wei2 wen2 zi4 yin3 ， yan4 xi2 sheng1 jia1 qi4 。
- □□□□□，□□□□□。
- □□□□□，□□ hua2 ju1 cui4 。
- li4 min2 qi3 xian4 shang1 ， yuan4 chou2 tai4 ping2 zui4 。

## 注释

## 译文

## 赏析
