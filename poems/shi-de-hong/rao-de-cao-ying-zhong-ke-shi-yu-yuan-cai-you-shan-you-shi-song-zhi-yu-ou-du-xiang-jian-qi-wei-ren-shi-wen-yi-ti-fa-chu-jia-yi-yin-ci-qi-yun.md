---
id: shi-de-hong-rao-de-cao-ying-zhong-ke-shi-yu-yuan-cai-you-shan-you-shi-song-zhi-yu-ou-du-xiang-jian-qi-wei-ren-shi-wen-yi-ti-fa-chu-jia-yi-yin-ci-qi-yun
title: 饒德操營中客世與淵才友善有詩送之予偶讀想見其爲人時聞已薙髪出家矣因次其韻
titlePinyin: rao2 de2 cao1 ying2 zhong1 ke4 shi4 yu3 yuan1 cai2 you3 shan4 you3 shi1 song4 zhi1 yu3 ou3 du2 xiang3 jian4 qi2 wei2 ren2 shi2 wen2 yi3 ti4 fa4 chu1 jia1 yi3 yin1 ci4 qi2 yun4
titleSlug: rao-de-cao-ying-zhong-ke-shi-yu-yuan-cai-you-shan-you-shi-song-zhi-yu-ou-du-xiang-jian-qi-wei-ren-shi-wen-yi-ti-fa-chu-jia-yi-yin-ci-qi-yun
author: 釋德洪
authorPinyin: shi4 de2 hong2
authorSlug: shi-de-hong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 吾聞彼上人，不惰不精進。
- 觀其吐詞氣，人品極爽俊。
- 邇來效丹霞，裂冠鏟須鬢。
- 高才固難容，世議久迫窘。
- 想於龍象羣，眉宇發奇韻。
- 淵才幹國器，美若兵厨醖。
- 平生至孝節，初不愧虞舜。
- 相逢大梁城，連榻盡底藴。
- 如開衡嶽雲，仰此摩天峻。
- 此詩爲渠作，崖略見筆陣。
- 把玩立東風，料峭應花信。
- 明窗小字臨，握管腕不運。
- 愛君透真境，邁往無顧徇。
- 脱身索寞濱，洗我岑寂憤。
- 掉頭一長哦，語卒意未盡。

## 拼音

- wu2 wen2 bi3 shang4 ren2 ， bu2 duo4 bu4 jing1 jin4 。
- guan1 qi2 tu3 ci2 qi4 ， ren2 pin3 ji2 shuang3 jun4 。
- er3 lai2 xiao4 dan1 xia2 ， lie4 guan1 chan3 xu1 bin4 。
- gao1 cai2 gu4 nan2 rong2 ， shi4 yi4 jiu3 po4 jiong3 。
- xiang3 wu1 long2 xiang4 qun2 ， mei2 yu3 fa1 qi2 yun4 。
- yuan1 cai2 gan4 guo2 qi4 ， mei3 ruo4 bing1 chu2 yun4 。
- ping2 sheng1 zhi4 xiao4 jie2 ， chu1 bu2 kui4 yu2 shun4 。
- xiang1 feng2 da4 liang2 cheng2 ， lian2 ta4 jin4 di3 yun4 。
- ru2 kai1 heng2 yue4 yun2 ， yang3 ci3 mo2 tian1 jun4 。
- ci3 shi1 wei2 qu2 zuo4 ， ya2 lüe4 jian4 bi3 zhen4 。
- ba3 wan2 li4 dong1 feng1 ， liao4 qiao4 ying1 hua1 xin4 。
- ming2 chuang1 xiao3 zi4 lin2 ， wo4 guan3 wan4 bu2 yun4 。
- ai4 jun1 tou4 zhen1 jing4 ， mai4 wang3 wu2 gu4 xun4 。
- tuo1 shen1 suo3 mo4 bin1 ， xi3 wo3 cen2 ji4 fen4 。
- diao4 tou2 yi4 chang2 o4 ， yu3 zu2 yi4 wei4 jin4 。

## 注释

## 译文

## 赏析
