---
id: shi-de-hong-shi-men-zhong-qiu-tong-chao-ran-jian-zhong-qing-san-zi-wan-yue
title: 石門中秋同超然鑒忠清三子翫月
titlePinyin: shi2 men2 zhong1 qiu1 tong2 chao1 ran2 jian4 zhong1 qing1 san1 zi3 wan2 yue4
titleSlug: shi-men-zhong-qiu-tong-chao-ran-jian-zhong-qing-san-zi-wan-yue
author: 釋德洪
authorPinyin: shi4 de2 hong2
authorSlug: shi-de-hong
dynasty: 宋
dynastyPinyin: song4
dynastySlug: song
tags: []
---

## 正文

- 三年竄南荒，兩過中秋夕。
- 月不棄覊囚，高義照罅隙。
- 凛如寢雪霜，但覺炎瘴失。
- 夢清不敢歸，鯨浪濺天白。
- 中原一轉首，心折數弟嫉。
- 遙知亦念我，看至玉輪側。
- 有生窮至此，甘作死生隔。
- 今年又中秋，氣味如夙昔。
- 筠溪遶茅蘆，波影登几席。
- 危磴通石門，高眺屢顧陟。
- 空山夜氣升，草木正蓊鬰。
- 超然凛清癯，可即不可及。
- 華紛落無餘，但見霜露實。
- 三子新間舊，學問川增益。
- 駿氣不受覊，奔颿初伏櫪。
- 人生一大夢，聚散兩戲劇。
- 境豈妍鄙哉，而心自南北。
- 忽驚西樓高，含光下注射。
- 林葉動流水，楯瓦粲佳色。
- 翩然步脩徑，杖履草露濕。
- 地坐閴無人，但聞蟲唧唧。
- 清境難抱石，秀句爲收拾。
- 明年當復和，勝踐要綴續。
- 晴陰萬里同，世路致欣戚。
- 付與市朝人，舉酒相歎息。
- 月雖默不言，涇渭視喧寂。

## 拼音

- san1 nian2 cuan4 nan2 huang1 ， liang3 guo4 zhong1 qiu1 xi1 。
- yue4 bu2 qi4 ji1 qiu2 ， gao1 yi4 zhao4 xia4 xi4 。
- lin3 ru2 qin3 xue3 shuang1 ， dan4 jue2 yan2 zhang4 shi1 。
- meng4 qing1 bu4 gan3 gui1 ， jing1 lang4 jian4 tian1 bai2 。
- zhong1 yuan2 yi4 zhuan3 shou3 ， xin1 zhe2 shu4 di4 ji2 。
- yao2 zhi1 yi4 nian4 wo3 ， kan4 zhi4 yu4 lun2 ce4 。
- you3 sheng1 qiong2 zhi4 ci3 ， gan1 zuo4 si3 sheng1 ge2 。
- jin1 nian2 you4 zhong1 qiu1 ， qi4 wei4 ru2 su4 xi1 。
- yun2 xi1 rao4 mao2 lu2 ， bo1 ying3 deng1 ji3 xi2 。
- wei1 deng4 tong1 shi2 men2 ， gao1 tiao4 lü3 gu4 zhi4 。
- kong1 shan1 ye4 qi4 sheng1 ， cao3 mu4 zheng4 weng3 yu4 。
- chao1 ran2 lin3 qing1 qu2 ， ke3 ji2 bu4 ke3 ji2 。
- hua2 fen1 luo4 wu2 yu2 ， dan4 jian4 shuang1 lu4 shi2 。
- san1 zi3 xin1 jian4 jiu4 ， xue2 wen4 chuan1 zeng1 yi4 。
- jun4 qi4 bu2 shou4 ji1 ， ben1 fan1 chu1 fu2 li4 。
- ren2 sheng1 yi2 da4 meng4 ， ju4 san4 liang3 xi4 ju4 。
- jing4 qi3 yan2 bi3 zai1 ， er2 xin1 zi4 nan2 bei3 。
- hu1 jing1 xi1 lou2 gao1 ， han2 guang1 xia4 zhu4 she4 。
- lin2 ye4 dong4 liu2 shui3 ， dun4 wa3 can4 jia1 se4 。
- pian1 ran2 bu4 xiu1 jing4 ， zhang4 lü3 cao3 lu4 shi1 。
- di4 zuo4 qu4 wu2 ren2 ， dan4 wen2 chong2 ji1 ji1 。
- qing1 jing4 nan2 bao4 shi2 ， xiu4 ju4 wei2 shou1 shi0 。
- ming2 nian2 dang1 fu4 he2 ， sheng4 jian4 yao4 zhui4 xu4 。
- qing2 yin1 wan4 li3 tong2 ， shi4 lu4 zhi4 xin1 qi1 。
- fu4 yu3 shi4 chao2 ren2 ， ju3 jiu3 xiang1 tan4 xi1 。
- yue4 sui1 mo4 bu4 yan2 ， jing1 wei4 shi4 xuan1 ji4 。

## 注释

## 译文

## 赏析
