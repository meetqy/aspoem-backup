---
id: shi-de-hong-ci-yun-jun-wu-zhong-qiu-yue-xia
title: 次韻君武中秋月下
titlePinyin: ci4 yun4 jun1 wu3 zhong1 qiu1 yue4 xia4
titleSlug: ci-yun-jun-wu-zhong-qiu-yue-xia
author: 釋德洪
authorPinyin: shi4 de2 hong2
authorSlug: shi-de-hong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 秋光一半去無迹，萬里陰晴占此夕。
- 書生醉語哦月詩，想見看朱眩成碧。
- 白公初携佳句歸，便覺草露寒霑衣。
- 夜晴蘭室亦懷古，領略太白懷玄暉。
- 千字一揮纔瞬息，流珠走盤紛的皪。
- 故應奇韻自天成，此詩如女有正色。
- 風鑒從來别俗氛，吐詞句句含煙雲。
- 坐令一日傳萬口，不減長吉題高軒。
- 君家客皆天下士，放意高談飲文字。
- 江左風流掃地空，今日追游可無媿。
- 嗟予秃鬢欲逃名，朅來百慮霜雪凝。
- 世間垢習揩磨盡，但餘猨鶴哀吟聲。
- 劉生餐痂亦何美，玄德結𦙤應有旨。
- 平生清境吾所嗜，正如翔鸞飲須醴。
- 君看清河夜升鏡，微雲滅盡如磨瑩。
- 定當先生度青冥，思冷魂澄亦幽興。
- 笑中筆陣横詞鋒，照人秀色煙茸茸。
- 調高未數紫芝曲，酒味且卧黄金鍾。
- 人生一笑如電掣，豈特山舟藏歲月。
- 自慙陋句類無鹽，敢並高人天下白。

## 拼音

- qiu1 guang1 yi2 ban4 qu4 wu2 ji4 ， wan4 li3 yin1 qing2 zhan4 ci3 xi1 。
- shu1 sheng1 zui4 yu3 o4 yue4 shi1 ， xiang3 jian4 kan4 zhu1 xuan4 cheng2 bi4 。
- bai2 gong1 chu1 xie2 jia1 ju4 gui1 ， bian4 jue2 cao3 lu4 han2 zhan1 yi1 。
- ye4 qing2 lan2 shi4 yi4 huai2 gu3 ， ling3 lüe4 tai4 bai2 huai2 xuan2 hui1 。
- qian1 zi4 yi4 hui1 cai2 shun4 xi1 ， liu2 zhu1 zou3 pan2 fen1 de0 li4 。
- gu4 ying1 qi2 yun4 zi4 tian1 cheng2 ， ci3 shi1 ru2 nü3 you3 zheng4 se4 。
- feng1 jian4 cong2 lai2 bie2 su2 fen1 ， tu3 ci2 ju4 ju4 han2 yan1 yun2 。
- zuo4 ling4 yi2 ri4 chuan2 wan4 kou3 ， bu4 jian3 chang2 ji2 ti2 gao1 xuan1 。
- jun1 jia1 ke4 jie1 tian1 xia4 shi4 ， fang4 yi4 gao1 tan2 yin3 wen2 zi4 。
- jiang1 zuo3 feng1 liu2 sao3 di4 kong1 ， jin1 ri4 zhui1 you2 ke3 wu2 kui4 。
- jie1 yu3 tu1 bin4 yu4 tao2 ming2 ， qie4 lai2 bai3 lü4 shuang1 xue3 ning2 。
- shi4 jian4 gou4 xi2 kai1 mo2 jin4 ， dan4 yu2 yuan2 he4 ai1 yin2 sheng1 。
- liu2 sheng1 can1 jia1 yi4 he2 mei3 ， xuan2 de2 jie2 𦙤 ying1 you3 zhi3 。
- ping2 sheng1 qing1 jing4 wu2 suo3 shi4 ， zheng4 ru2 xiang2 luan2 yin3 xu1 li3 。
- jun1 kan4 qing1 he2 ye4 sheng1 jing4 ， wei1 yun2 mie4 jin4 ru2 mo2 ying2 。
- ding4 dang1 xian1 sheng0 du4 qing1 ming2 ， si1 leng3 hun2 cheng2 yi4 you1 xing1 。
- xiao4 zhong1 bi3 zhen4 heng2 ci2 feng1 ， zhao4 ren2 xiu4 se4 yan1 rong2 rong2 。
- diao4 gao1 wei4 shu4 zi3 zhi1 qu3 ， jiu3 wei4 qie3 wo4 huang2 jin1 zhong1 。
- ren2 sheng1 yi2 xiao4 ru2 dian4 che4 ， qi3 te4 shan1 zhou1 cang2 sui4 yue4 。
- zi4 can2 lou4 ju4 lei4 wu2 yan2 ， gan3 bing4 gao1 ren2 tian1 xia4 bai2 。

## 注释

## 译文

## 赏析
