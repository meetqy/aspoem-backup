---
id: zhu-xi-xun-bai-lu-dong-gu-zhi-ai-qi-you-sui-yi-fu-xing-jian-gan-tan-you-zuo
title: 尋白鹿洞故址愛其幽邃議復興建感歎有作
titlePinyin: xun2 bai2 lu4 dong4 gu4 zhi3 ai4 qi2 you1 sui4 yi4 fu4 xing1 jian4 gan3 tan4 you3 zuo4
titleSlug: xun-bai-lu-dong-gu-zhi-ai-qi-you-sui-yi-fu-xing-jian-gan-tan-you-zuo
author: 朱熹
authorPinyin: zhu1 xi1
authorSlug: zhu-xi
dynasty: 宋
dynastyPinyin: song4
dynastySlug: song
tags: []
---

## 正文

- 清泠寒澗水，窈窕青山阿。
- 昔賢有幽尚，眷言此婆娑。
- 事往今幾時，高軒絕來過。
- 學館空廢址，鳴絃息遺歌。
- 我來勸相餘，杖策搴綠蘿。
- 謀野欣有獲，披圖知匪訛。
- 永懷當年盛，莘莘衿佩多。
- 博約感明恩，涵濡熙泰和。
- 凄凉忽荒榛，俯仰驚頹波。
- 發教逮綱紀，喟然心靡它。
- 伐木循陰岡，結屋依陽坡。
- 一朝謝塵濁，歸哉碩人薖。

## 拼音

- qing1 ling2 han2 jian4 shui3 ， yao3 tiao3 qing1 shan1 a1 。
- xi1 xian2 you3 you1 shang4 ， juan4 yan2 ci3 po2 suo1 。
- shi4 wang3 jin1 ji1 shi2 ， gao1 xuan1 jue2 lai2 guo4 。
- xue2 guan3 kong1 fei4 zhi3 ， ming2 xian2 xi1 yi2 ge1 。
- wo3 lai2 quan4 xiang1 yu2 ， zhang4 ce4 qian1 lü4 luo2 。
- mou2 ye3 xin1 you3 huo4 ， pi1 tu2 zhi1 fei3 e2 。
- yong3 huai2 dang1 nian2 sheng4 ， shen1 shen1 jin1 pei4 duo1 。
- bo2 yue1 gan3 ming2 en1 ， han2 ru2 xi1 tai4 he2 。
- qi1 liang2 hu1 huang1 zhen1 ， fu3 yang3 jing1 tui2 bo1 。
- fa1 jiao4 dai3 gang1 ji4 ， kui4 ran2 xin1 mi2 ta1 。
- fa2 mu4 xun2 yin1 gang1 ， jie2 wu1 yi1 yang2 po1 。
- yi4 zhao1 xie4 chen2 zhuo2 ， gui1 zai1 shuo4 ren2 ke1 。

## 注释

## 译文

## 赏析
