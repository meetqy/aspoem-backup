---
id: zhu-xi-yu-zhu-ren-yong-dong-po-yun-gong-fu-mei-hua-shi-de-yuan-lu-shu-you-huai-qi-ren-yin-fu-fu-ci-yi-ji-yi-yan
title: 與諸人用東坡韻共賦梅花適得元履書有懷其人因復賦此以寄意焉
titlePinyin: yu3 zhu1 ren2 yong4 dong1 po1 yun4 gong4 fu4 mei2 hua1 shi4 de2 yuan2 lü3 shu1 you3 huai2 qi2 ren2 yin1 fu4 fu4 ci3 yi3 ji4 yi4 yan1
titleSlug: yu-zhu-ren-yong-dong-po-yun-gong-fu-mei-hua-shi-de-yuan-lu-shu-you-huai-qi-ren-yin-fu-fu-ci-yi-ji-yi-yan
author: 朱熹
authorPinyin: zhu1 xi1
authorSlug: zhu-xi
dynasty: 宋
dynastyPinyin: song4
dynastySlug: song
tags: []
---

## 正文

- 羅浮山下黄茅村，蘇仙仙去餘詩魂。
- 梅花自入三疊曲，至今不受蠻煙昏。
- 佳名一旦異凡木，絕艷千古高名園。
- 却憐冰質不自暖，雖有步障難爲溫。
- 羞同桃李媚春色，敢與葵藿爭朝暾。
- 歸來只有脩竹伴，寂歷自掩踈籬門。
- 亦知真意還有在，未覺浩氣終難言。
- 一杯勸汝吾不淺，要汝共保山林罇。

## 拼音

- luo2 fu2 shan1 xia4 huang2 mao2 cun1 ， su1 xian1 xian1 qu4 yu2 shi1 hun2 。
- mei2 hua1 zi4 ru4 san1 die2 qu3 ， zhi4 jin1 bu2 shou4 man2 yan1 hun1 。
- jia1 ming2 yi2 dan4 yi4 fan2 mu4 ， jue2 yan4 qian1 gu3 gao1 ming2 yuan2 。
- que4 lian2 bing1 zhi4 bu2 zi4 nuan3 ， sui1 you3 bu4 zhang4 nan2 wei2 wen1 。
- xiu1 tong2 tao2 li3 mei4 chun1 se4 ， gan3 yu3 kui2 huo4 zheng1 chao2 tun1 。
- gui1 lai2 zhi3 you3 xiu1 zhu2 ban4 ， ji4 li4 zi4 yan3 shu1 li2 men2 。
- yi4 zhi1 zhen1 yi4 huan2 you3 zai4 ， wei4 jue2 hao4 qi4 zhong1 nan2 yan2 。
- yi4 bei1 quan4 ru3 wu2 bu4 qian3 ， yao4 ru3 gong4 bao3 shan1 lin2 zun1 。

## 注释

## 译文

## 赏析
