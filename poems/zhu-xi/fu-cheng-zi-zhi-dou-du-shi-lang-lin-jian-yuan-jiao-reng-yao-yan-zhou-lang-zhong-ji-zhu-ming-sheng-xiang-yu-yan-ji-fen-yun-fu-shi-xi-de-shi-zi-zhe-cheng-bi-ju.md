---
id: zhu-xi-fu-cheng-zi-zhi-dou-du-shi-lang-lin-jian-yuan-jiao-reng-yao-yan-zhou-lang-zhong-ji-zhu-ming-sheng-xiang-yu-yan-ji-fen-yun-fu-shi-xi-de-shi-zi-zhe-cheng-bi-ju
title: 伏承子直都督侍郎臨餞遠郊仍邀嚴州郎中及諸名勝相與燕集分韻賦詩熹得時字輒成鄙句
titlePinyin: fu2 cheng2 zi3 zhi2 dou1 du1 shi4 lang2 lin2 jian4 yuan3 jiao1 reng2 yao1 yan2 zhou1 lang2 zhong1 ji2 zhu1 ming2 sheng4 xiang1 yu3 yan4 ji2 fen1 yun4 fu4 shi1 xi1 de2 shi2 zi4 zhe2 cheng2 bi3 ju4
titleSlug: fu-cheng-zi-zhi-dou-du-shi-lang-lin-jian-yuan-jiao-reng-yao-yan-zhou-lang-zhong-ji-zhu-ming-sheng-xiang-yu-yan-ji-fen-yun-fu-shi-xi-de-shi-zi-zhe-cheng-bi-ju
author: 朱熹
authorPinyin: zhu1 xi1
authorSlug: zhu-xi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 芳歲倏云晏，故山風雪時。
- 胡爲在中路，復此行遲遲。
- 爲有賢主人，愛客情依依。
- 昨夕西門道，終宴不能辭。
- 今朝復何朝，祖帳遥相追。
- 賓從俱俊賢，車馬有光輝。
- 敞扉得華觀，俯檻臨清池。
- 南州淑氣多，蕩節佳景隨。
- 雪樹雖改色，青山正含姿。
- 開樽酌春醪，授簡哦新詩。
- 但覺四坐歡，不知寸晷移。
- 流雲暗寒空，蒼煙染人衣。
- 相看暮色至，我去公當歸。
- 別袖不忍分，扣扣陳苦詞。
- 願公崇令德，慰我渴與饑。

## 拼音

- fang1 sui4 shu1 yun2 yan4 ， gu4 shan1 feng1 xue3 shi2 。
- hu2 wei2 zai4 zhong1 lu4 ， fu4 ci3 xing2 chi2 chi2 。
- wei2 you3 xian2 zhu3 ren2 ， ai4 ke4 qing2 yi1 yi1 。
- zuo2 xi1 xi1 men2 dao4 ， zhong1 yan4 bu4 neng2 ci2 。
- jin1 zhao1 fu4 he2 chao2 ， zu3 zhang4 yao2 xiang4 zhui1 。
- bin1 cong2 ju4 jun4 xian2 ， ju1 ma3 you3 guang1 hui1 。
- chang3 fei1 de2 hua2 guan1 ， fu3 jian4 lin2 qing1 chi2 。
- nan2 zhou1 shu1 qi4 duo1 ， dang4 jie2 jia1 jing3 sui2 。
- xue3 shu4 sui1 gai3 se4 ， qing1 shan1 zheng4 han2 zi1 。
- kai1 zun1 zhuo2 chun1 lao2 ， shou4 jian3 o4 xin1 shi1 。
- dan4 jue2 si4 zuo4 huan1 ， bu4 zhi1 cun4 gui3 yi2 。
- liu2 yun2 an4 han2 kong1 ， cang1 yan1 ran3 ren2 yi1 。
- xiang1 kan4 mu4 se4 zhi4 ， wo3 qu4 gong1 dang1 gui1 。
- bie2 xiu4 bu4 ren3 fen1 ， kou4 kou4 chen2 ku3 ci2 。
- yuan4 gong1 chong2 ling4 de2 ， wei4 wo3 ke3 yu3 ji1 。

## 注释

## 译文

## 赏析
