---
id: zhu-xi-shi-yue-shang-xiu-ri-you-wo-long-yu-yuan-san-xia-yong-shan-gu-jing-lu-xu-yao-ye-xue-meng-ou-ben-yuan-qiu-jiang-fen-yun-de-ou-zi
title: 十月上休日遊卧龍玉淵三峽用山谷驚鹿須要野學盟鷗本願秋江分韻得鷗字
titlePinyin: shi2 yue4 shang4 xiu1 ri4 you2 wo4 long2 yu4 yuan1 san1 xia2 yong4 shan1 gu3 jing1 lu4 xu1 yao4 ye3 xue2 meng2 ou1 ben3 yuan4 qiu1 jiang1 fen1 yun4 de2 ou1 zi4
titleSlug: shi-yue-shang-xiu-ri-you-wo-long-yu-yuan-san-xia-yong-shan-gu-jing-lu-xu-yao-ye-xue-meng-ou-ben-yuan-qiu-jiang-fen-yun-de-ou-zi
author: 朱熹
authorPinyin: zhu1 xi1
authorSlug: zhu-xi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 匡廬霜天後，不見雲氣浮。
- 木葉紅已踈，山顔轉清幽。
- 向聞有絕壑，乃在卧龍湫。
- 及此遂一徃，幸無烟景愁。
- 隮攀欲其深，泉石固所求。
- 况有百尺崖，噴雪飛寒流。
- 幽岑自回抱，直下鳴青璆。
- 便可洗我耳，枕石忘所憂。
- 精神共虛廓，方物皆悠悠。
- 所恨非獨往，不能恣夷猶。
- 仰歎雲間鶴，俯羨谷中鷗。
- 先生先我來，結屋陽岡頭。
- 虛名付忠武，滅迹慕巢由。
- 是間頗足居，不田亦平疇。
- 野人種椒橘，崖蜜易歲收。
- 西源有老翁，卷舌藏戈矛。
- 似學辟世士，乃欲邀聖丘。
- 先生且無然，但作一月留。
- 俟我有决計，它時卜從游。

## 拼音

- kuang1 lu2 shuang1 tian1 hou4 ， bu2 jian4 yun2 qi4 fu2 。
- mu4 ye4 hong2 yi3 shu1 ， shan1 yan2 zhuan3 qing1 you1 。
- xiang4 wen2 you3 jue2 he4 ， nai3 zai4 wo4 long2 qiu1 。
- ji2 ci3 sui4 yi4 wang3 ， xing4 wu2 yan1 jing3 chou2 。
- ji1 pan1 yu4 qi2 shen1 ， quan2 shi2 gu4 suo3 qiu2 。
- kuang4 you3 bai3 chi3 ya2 ， pen1 xue3 fei1 han2 liu2 。
- you1 cen2 zi4 hui2 bao4 ， zhi2 xia4 ming2 qing1 qiu2 。
- bian4 ke3 xi3 wo3 er3 ， zhen3 shi2 wang4 suo3 you1 。
- jing1 shen2 gong4 xu1 kuo4 ， fang1 wu4 jie1 you1 you1 。
- suo3 hen4 fei1 du2 wang3 ， bu4 neng2 zi4 yi2 you2 。
- yang3 tan4 yun2 jian4 he4 ， fu3 xian4 gu3 zhong1 ou1 。
- xian1 sheng0 xian1 wo3 lai2 ， jie2 wu1 yang2 gang1 tou2 。
- xu1 ming2 fu4 zhong1 wu3 ， mie4 ji4 mu4 chao2 you2 。
- shi4 jian4 po1 zu2 ju1 ， bu4 tian2 yi4 ping2 chou2 。
- ye3 ren2 zhong3 jiao1 ju2 ， ya2 mi4 yi4 sui4 shou1 。
- xi1 yuan2 you3 lao3 weng1 ， juan3 she2 cang2 ge1 mao2 。
- si4 xue2 pi4 shi4 shi4 ， nai3 yu4 yao1 sheng4 qiu1 。
- xian1 sheng0 qie3 wu2 ran2 ， dan4 zuo4 yi1 yue4 liu2 。
- si4 wo3 you3 jue2 ji4 ， ta1 shi2 bu3 cong2 you2 。

## 注释

## 译文

## 赏析
