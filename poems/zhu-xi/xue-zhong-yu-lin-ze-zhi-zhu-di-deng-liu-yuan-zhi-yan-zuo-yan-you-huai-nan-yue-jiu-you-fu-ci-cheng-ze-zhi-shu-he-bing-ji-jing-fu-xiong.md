---
id: zhu-xi-xue-zhong-yu-lin-ze-zhi-zhu-di-deng-liu-yuan-zhi-yan-zuo-yan-you-huai-nan-yue-jiu-you-fu-ci-cheng-ze-zhi-shu-he-bing-ji-jing-fu-xiong
title: 雪中與林擇之祝弟登劉園之宴坐巖有懷南嶽舊遊賦此呈擇之屬和并寄敬夫兄
titlePinyin: xue3 zhong1 yu3 lin2 ze2 zhi1 zhu4 di4 deng1 liu2 yuan2 zhi1 yan4 zuo4 yan2 you3 huai2 nan2 yue4 jiu4 you2 fu4 ci3 cheng2 ze2 zhi1 shu3 he2 bing4 ji4 jing4 fu1 xiong1
titleSlug: xue-zhong-yu-lin-ze-zhi-zhu-di-deng-liu-yuan-zhi-yan-zuo-yan-you-huai-nan-yue-jiu-you-fu-ci-cheng-ze-zhi-shu-he-bing-ji-jing-fu-xiong
author: 朱熹
authorPinyin: zhu1 xi1
authorSlug: zhu-xi
dynasty: 宋
dynastyPinyin: song4
dynastySlug: song
tags: []
---

## 正文

- 風雪集歲晏，掩關聊自休。
- 今辰展遐眺，倚此寒巖幽。
- 同雲暗空室，皓彩迷林丘。
- 崩奔小澗歇，飛舞增綢繆。
- 仰看鸞鶴翔，俯視江漢流。
- 乾坤有奇變，澒洞驚兩眸。
- 三酌不自溫，倚杖空冥搜。
- 悲歌動華薄，璀璨忽滿裘。
- 向來一杯酒，浩蕩千里遊。
- 亦復有茲賞，微言寄清酬。
- 解携今幾許，光景逝不留。
- 懷人眇山嶽，省己紛愆尤。
- 對此奇絕境，一歡生百憂。
- 茫然發孤詠，遠思誰能收。

## 拼音

- feng1 xue3 ji2 sui4 yan4 ， yan3 guan1 liao2 zi4 xiu1 。
- jin1 chen2 zhan3 xia2 tiao4 ， yi3 ci3 han2 yan2 you1 。
- tong2 yun2 an4 kong1 shi4 ， hao4 cai3 mi2 lin2 qiu1 。
- beng1 ben1 xiao3 jian4 xie1 ， fei1 wu3 zeng1 chou2 mou2 。
- yang3 kan4 luan2 he4 xiang2 ， fu3 shi4 jiang1 han4 liu2 。
- qian2 kun1 you3 qi2 bian4 ， hong4 dong4 jing1 liang3 mou2 。
- san1 zhuo2 bu2 zi4 wen1 ， yi3 zhang4 kong1 ming2 sou1 。
- bei1 ge1 dong4 hua2 bao2 ， cui3 can4 hu1 man3 qiu2 。
- xiang4 lai2 yi4 bei1 jiu3 ， hao4 dang4 qian1 li3 you2 。
- yi4 fu4 you3 zi1 shang3 ， wei1 yan2 ji4 qing1 chou2 。
- jie3 xie2 jin1 ji1 xu1 ， guang1 jing3 shi4 bu4 liu2 。
- huai2 ren2 miao3 shan1 yue4 ， sheng3 ji3 fen1 qian1 you2 。
- dui4 ci3 qi2 jue2 jing4 ， yi4 huan1 sheng1 bai3 you1 。
- mang2 ran2 fa1 gu1 yong3 ， yuan3 si1 shui2 neng2 shou1 。

## 注释

## 译文

## 赏析
