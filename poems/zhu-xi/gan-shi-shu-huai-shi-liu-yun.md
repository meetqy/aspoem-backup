---
id: zhu-xi-gan-shi-shu-huai-shi-liu-yun
title: 感事書懷十六韻
titlePinyin: gan3 shi4 shu1 huai2 shi2 liu4 yun4
titleSlug: gan-shi-shu-huai-shi-liu-yun
author: 朱熹
authorPinyin: zhu1 xi1
authorSlug: zhu-xi
dynasty: 宋
dynastyPinyin: song4
dynastySlug: song
tags: []
---

## 正文

- 胡虜何年盛，神州遂陸沉。
- 翠華棲浙右，紫塞僅淮陰。
- 志士憂虞切，朝家預備深。
- 一朝頒細札，三捷便聞音。
- 授鉞無遺算，沈機識聖心。
- 東西兵合勢，南北怨重尋。
- 小却奇還勝，窮凶禍所臨。
- 旃裘方舞雪，血刃已披襟。
- 殘類隨煨燼，遺黎脫斧碪。
- 戴商仍夙昔，思漢劇謳吟。
- 共惜山河固，同嗟歲月侵。
- 泉蓍久憔翠，陵柏幸蕭椮。
- 正爾資羣策，何妨試盍簪。
- 折衝須舊衮，出牧仗南金。
- 衆志非難狥，天休詎可諶。
- 故人司獻納，早晚奉良箴。

## 拼音

- hu2 lu3 he2 nian2 sheng4 ， shen2 zhou1 sui4 lu4 chen2 。
- cui4 hua2 qi1 zhe4 you4 ， zi3 sai1 jin3 huai2 yin1 。
- zhi4 shi4 you1 yu2 qie4 ， chao2 jia1 yu4 bei4 shen1 。
- yi4 zhao1 ban1 xi4 zha2 ， san1 jie2 bian4 wen2 yin1 。
- shou4 yue4 wu2 yi2 suan4 ， shen3 ji1 shi2 sheng4 xin1 。
- dong1 xi1 bing1 he2 shi4 ， nan2 bei3 yuan4 zhong4 xun2 。
- xiao3 que4 qi2 huan2 sheng4 ， qiong2 xiong1 huo4 suo3 lin2 。
- zhan1 qiu2 fang1 wu3 xue3 ， xue4 ren4 yi3 pi1 jin1 。
- can2 lei4 sui2 wei1 jin4 ， yi2 li2 tuo1 fu3 zhen1 。
- dai4 shang1 reng2 su4 xi1 ， si1 han4 ju4 ou1 yin2 。
- gong4 xi1 shan1 he2 gu4 ， tong2 jie1 sui4 yue4 qin1 。
- quan2 shi1 jiu3 qiao2 cui4 ， ling2 bai3 xing4 xiao1 sen1 。
- zheng4 er3 zi1 qun2 ce4 ， he2 fang2 shi4 he2 zan1 。
- zhe2 chong1 xu1 jiu4 gun3 ， chu1 mu4 zhang4 nan2 jin1 。
- zhong4 zhi4 fei1 nan2 xun4 ， tian1 xiu1 ju4 ke3 chen2 。
- gu4 ren2 si1 xian4 na4 ， zao3 wan3 feng4 liang2 zhen1 。

## 注释

## 译文

## 赏析
