---
id: zhu-xi-ci-zhang-yan-fu-shang-mei-yun
title: 次張彥輔賞梅韻
titlePinyin: ci4 zhang1 yan4 fu3 shang3 mei2 yun4
titleSlug: ci-zhang-yan-fu-shang-mei-yun
author: 朱熹
authorPinyin: zhu1 xi1
authorSlug: zhu-xi
dynasty: 宋
dynastyPinyin: song4
dynastySlug: song
tags: []
---

## 正文

- 朔風萬里開雲屏，清霜夜墜朝景晴。
- 南枝浩蕩正春色，凍蘂的皪含空明。
- 花邊偶對青銅鏡，槁項不堪冰雪映。
- 擁爐獨坐只悲吟，振策出遊舒遠興。
- 暗香何處時一飄，行行復值最長條。
- 仰頭欲折渺誰贈，滿意相思那得邀。
- 極知異縣淹行李，心賞未甘輕付畀。
- 石雄賦罷不相聞，秀野書來因舉似。
- 兩翁句法爭新奇，畫出踈影沉寒漪。
- 幽探自出塵境外，勝概未許兒曹知。
- 祇今嚼蘂攀條處，它日重來記前度。
- 風臺月觀悄無言，玉笛冰灘索同賦。
- 嗟予衰懶倦將迎，過眼紛紛無復情。
- 尚喜踈英窺水白，更憐落片點苔青。
- 興來亂插飛蓬首，擬向君家醉君酒。
- 酒酣耳熱莫狂歌，布鼓雷門須縮手。

## 拼音

- shuo4 feng1 wan4 li3 kai1 yun2 ping2 ， qing1 shuang1 ye4 zhui4 chao2 jing3 qing2 。
- nan2 zhi1 hao4 dang4 zheng4 chun1 se4 ， dong4 rui3 de0 li4 han2 kong1 ming2 。
- hua1 bian1 ou3 dui4 qing1 tong2 jing4 ， gao3 xiang4 bu4 kan1 bing1 xue3 ying4 。
- yong1 lu2 du2 zuo4 zhi1 bei1 yin2 ， zhen4 ce4 chu1 you2 shu1 yuan3 xing1 。
- an4 xiang1 he2 chu3 shi2 yi4 piao1 ， hang2 hang2 fu4 zhi2 zui4 chang2 tiao2 。
- yang3 tou2 yu4 zhe2 miao3 shui2 zeng4 ， man3 yi4 xiang1 si1 na4 de2 yao1 。
- ji2 zhi1 yi4 xian4 yan1 xing2 li0 ， xin1 shang3 wei4 gan1 qing1 fu4 bi4 。
- shi2 xiong2 fu4 ba4 bu4 xiang1 wen2 ， xiu4 ye3 shu1 lai2 yin1 ju3 si4 。
- liang3 weng1 ju4 fa3 zheng1 xin1 qi2 ， hua4 chu1 shu1 ying3 chen2 han2 yi1 。
- you1 tan4 zi4 chu1 chen2 jing4 wai4 ， sheng4 gai4 wei4 xu1 er2 cao2 zhi1 。
- qi2 jin1 jiao2 rui3 pan1 tiao2 chu3 ， ta1 ri4 zhong4 lai2 ji4 qian2 du4 。
- feng1 tai2 yue4 guan1 qiao1 wu2 yan2 ， yu4 di2 bing1 tan1 suo3 tong2 fu4 。
- jie1 yu3 shuai1 lan3 juan4 jiang1 ying2 ， guo4 yan3 fen1 fen1 wu2 fu4 qing2 。
- shang4 xi3 shu1 ying1 kui1 shui3 bai2 ， geng4 lian2 luo4 pian4 dian3 tai2 qing1 。
- xing1 lai2 luan4 cha1 fei1 peng2 shou3 ， ni3 xiang4 jun1 jia1 zui4 jun1 jiu3 。
- jiu3 han1 er3 re4 mo4 kuang2 ge1 ， bu4 gu3 lei2 men2 xu1 suo1 shou3 。

## 注释

## 译文

## 赏析
