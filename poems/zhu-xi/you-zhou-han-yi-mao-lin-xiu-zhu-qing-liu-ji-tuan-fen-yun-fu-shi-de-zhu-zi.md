---
id: zhu-xi-you-zhou-han-yi-mao-lin-xiu-zhu-qing-liu-ji-tuan-fen-yun-fu-shi-de-zhu-zi
title: 游晝寒以茂林脩竹清流激湍分韻賦詩得竹字
titlePinyin: you2 zhou4 han2 yi3 mao4 lin2 xiu1 zhu2 qing1 liu2 ji1 tuan1 fen1 yun4 fu4 shi1 de2 zhu2 zi4
titleSlug: you-zhou-han-yi-mao-lin-xiu-zhu-qing-liu-ji-tuan-fen-yun-fu-shi-de-zhu-zi
author: 朱熹
authorPinyin: zhu1 xi1
authorSlug: zhu-xi
dynasty: 宋
dynastyPinyin: song4
dynastySlug: song
tags: []
---

## 正文

- 仙洲幾千仞，下有雲一谷。
- 道人何年來，借地結茅屋。
- 想應厭塵網，寄此媚幽獨。
- 架亭俯清湍，開徑玩飛瀑。
- 交游得名勝，還往有篇牘。
- 杖屨或鼎來，共此巖下宿。
- 夜燈照奇語，曉策散游目。
- 茗椀共甘寒，蘭臯薦清馥。
- 至今壁間字，來者必三讀。
- 再拜仰高山，悚然心神肅。
- 我生雖已後，久此寄齋粥。
- 孤興屢呻吟，群遊幾追逐。
- 十年落塵土，尚幸不遠復。
- 新凉有佳期，幾日戒征軸。
- 宵興出門去，急雨遍原陸。
- 入谷尚輕埃，解裝已銀竹。
- 虛空一瞻望，遠思翻蹙恧。
- 袒跣亟躋攀，冠巾如膏沐。
- 雲泉增舊觀，怒響震寒木。
- 深尋得新賞，一簣今再覆。
- 同來况才彥，行酒屢更僕。
- 從容出妙句，珠貝爛盈匊。
- 後生更亹亹，俊語非碌碌。
- 吾纓不復洗，已失塵萬斛。
- 所恨老無奇，千毫真浪禿。

## 拼音

- xian1 zhou1 ji1 qian1 ren4 ， xia4 you3 yun2 yi4 gu3 。
- dao4 ren2 he2 nian2 lai2 ， jie4 di4 jie2 mao2 wu1 。
- xiang3 ying1 yan4 chen2 wang3 ， ji4 ci3 mei4 you1 du2 。
- jia4 ting2 fu3 qing1 tuan1 ， kai1 jing4 wan2 fei1 pu4 。
- jiao1 you2 de2 ming2 sheng4 ， huan2 wang3 you3 pian1 du2 。
- zhang4 ju4 huo4 ding3 lai2 ， gong4 ci3 yan2 xia4 su4 。
- ye4 deng1 zhao4 qi2 yu3 ， xiao3 ce4 san4 you2 mu4 。
- ming2 wan3 gong4 gan1 han2 ， lan2 gao1 jian4 qing1 fu4 。
- zhi4 jin1 bi4 jian4 zi4 ， lai2 zhe3 bi4 san1 du2 。
- zai4 bai4 yang3 gao1 shan1 ， song3 ran2 xin1 shen2 su4 。
- wo3 sheng1 sui1 yi3 hou4 ， jiu3 ci3 ji4 zhai1 zhou1 。
- gu1 xing1 lü3 shen1 yin2 ， qun2 you2 ji1 zhui1 zhu2 。
- shi2 nian2 luo4 chen2 tu3 ， shang4 xing4 bu4 yuan3 fu4 。
- xin1 liang2 you3 jia1 qi1 ， ji1 ri4 jie4 zheng1 zhou2 。
- xiao1 xing1 chu1 men2 qu4 ， ji2 yu3 bian4 yuan2 lu4 。
- ru4 gu3 shang4 qing1 ai1 ， jie3 zhuang1 yi3 yin2 zhu2 。
- xu1 kong1 yi4 zhan1 wang4 ， yuan3 si1 fan1 cu4 nü4 。
- tan3 xian3 ji2 ji1 pan1 ， guan1 jin1 ru2 gao1 mu4 。
- yun2 quan2 zeng1 jiu4 guan1 ， nu4 xiang3 zhen4 han2 mu4 。
- shen1 xun2 de2 xin1 shang3 ， yi2 kui4 jin1 zai4 fu4 。
- tong2 lai2 kuang4 cai2 yan4 ， xing2 jiu3 lü3 geng4 pu2 。
- cong2 rong2 chu1 miao4 ju4 ， zhu1 bei4 lan4 ying2 ju1 。
- hou4 sheng1 geng4 wei3 wei3 ， jun4 yu3 fei1 lu4 lu4 。
- wu2 ying1 bu2 fu4 xi3 ， yi3 shi1 chen2 wan4 hu2 。
- suo3 hen4 lao3 wu2 qi2 ， qian1 hao2 zhen1 lang4 tu1 。

## 注释

## 译文

## 赏析
