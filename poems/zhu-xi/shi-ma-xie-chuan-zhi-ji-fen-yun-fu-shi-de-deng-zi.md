---
id: zhu-xi-shi-ma-xie-chuan-zhi-ji-fen-yun-fu-shi-de-deng-zi
title: 石馬斜川之集分韻賦詩得燈字
titlePinyin: shi2 ma3 xie2 chuan1 zhi1 ji2 fen1 yun4 fu4 shi1 de2 deng1 zi4
titleSlug: shi-ma-xie-chuan-zhi-ji-fen-yun-fu-shi-de-deng-zi
author: 朱熹
authorPinyin: zhu1 xi1
authorSlug: zhu-xi
dynasty: 宋
dynastyPinyin: song4
dynastySlug: song
tags: []
---

## 正文

- 改歲風日好，出門欣得朋。
- 復招里中彥，及此雲間僧。
- 行行涉清波，斯亭一來登。
- 徙倚綠樹蔭，摩娑蒼石稜。
- 遥瞻原野春，仰視天宇澄。
- 一水既紆鬰，群山正崚嶒。
- 時禽悅新陽，潛魚躍輕冰。
- 却念去年日，俯仰愁予膺。
- 長吟斜川詩，日落寒煙凝。
- 暝色變晴景，清尊照華燈。
- 頹顔感川徂，稚齒歡年增。
- 酒盡不能起，朱欄各深凭。

## 拼音

- gai3 sui4 feng1 ri4 hao3 ， chu1 men2 xin1 de2 peng2 。
- fu4 zhao1 li3 zhong1 yan4 ， ji2 ci3 yun2 jian4 seng1 。
- hang2 hang2 she4 qing1 bo1 ， si1 ting2 yi4 lai2 deng1 。
- xi3 yi3 lü4 shu4 yin1 ， mo2 suo1 cang1 shi2 leng2 。
- yao2 zhan1 yuan2 ye3 chun1 ， yang3 shi4 tian1 yu3 cheng2 。
- yi4 shui3 ji4 yu1 yu4 ， qun2 shan1 zheng4 ling2 ceng2 。
- shi2 qin2 yue4 xin1 yang2 ， qian2 yu2 yue4 qing1 bing1 。
- que4 nian4 qu4 nian2 ri4 ， fu3 yang3 chou2 yu3 ying1 。
- chang2 yin2 xie2 chuan1 shi1 ， ri4 luo4 han2 yan1 ning2 。
- ming2 se4 bian4 qing2 jing3 ， qing1 zun1 zhao4 hua2 deng1 。
- tui2 yan2 gan3 chuan1 cu2 ， zhi4 chi3 huan1 nian2 zeng1 。
- jiu3 jin4 bu4 neng2 qi3 ， zhu1 lan2 ge4 shen1 ping2 。

## 注释

## 译文

## 赏析
