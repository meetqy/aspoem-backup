---
id: zhu-xi-fu-cheng-shi-ji-mao-gong-ping-zhong-mu-ming-qie-suo-wan-shi-xi-bu-ji-shi-mao-gong-er-ai-zhong-qi-wen-jiu-yi-yi-bu-ke-ci-gu-yi-bu-ji-qi-yu-bin-gu-yi-shu-ju-ti-wu-mu-ming-hou-xing-ru-cai-ding-huo-zhuan-er-zhi-zhi-qi-jia-xing-shen
title: 伏承示及毛公平仲墓銘且索挽詩熹不及識毛公而愛重其文舊矣義不可辭顧已不及其虞殯姑以數句題於墓銘後幸辱裁訂或轉而致之其家幸甚
titlePinyin: fu2 cheng2 shi4 ji2 mao2 gong1 ping2 zhong4 mu4 ming2 qie3 suo3 wan3 shi1 xi1 bu4 ji2 shi2 mao2 gong1 er2 ai4 zhong4 qi2 wen2 jiu4 yi3 yi4 bu4 ke3 ci2 gu4 yi3 bu4 ji2 qi2 yu2 bin4 gu1 yi3 shu4 ju4 ti2 wu1 mu4 ming2 hou4 xing4 ru3 cai2 ding4 huo4 zhuan3 er2 zhi4 zhi1 qi2 jia1 xing4 shen4
titleSlug: fu-cheng-shi-ji-mao-gong-ping-zhong-mu-ming-qie-suo-wan-shi-xi-bu-ji-shi-mao-gong-er-ai-zhong-qi-wen-jiu-yi-yi-bu-ke-ci-gu-yi-bu-ji-qi-yu-bin-gu-yi-shu-ju-ti-wu-mu-ming-hou-xing-ru-cai-ding-huo-zhuan-er-zhi-zhi-qi-jia-xing-shen
author: 朱熹
authorPinyin: zhu1 xi1
authorSlug: zhu-xi
dynasty: 宋
dynastyPinyin: song4
dynastySlug: song
tags: []
---

## 正文

- 毛公神仙骨，誤落世網中。
- 髫齔出奇語，砉然驚乃翁。
- 弱齡翰墨場，不言已收功。
- 亭亭絕世姿，皎皎冰雪容。
- 顧步一長嘯，笙鶴翔秋空。
- 調高聽者稀，老去竟不逢。
- 一朝謝塵濁，泠然跨剛風。
- 回頭叫安期，舉手邀韓終。
- 千秋有遺想，一往無留蹤。
- 平生故人心，灑涕銘幽宮。
- 斯人不可見，斯文鬼神通。

## 拼音

- mao2 gong1 shen2 xian1 gu3 ， wu4 luo4 shi4 wang3 zhong1 。
- tiao2 chen4 chu1 qi2 yu3 ， hua1 ran2 jing1 nai3 weng1 。
- ruo4 ling2 han4 mo4 chang3 ， bu4 yan2 yi3 shou1 gong1 。
- ting2 ting2 jue2 shi4 zi1 ， jiao3 jiao3 bing1 xue3 rong2 。
- gu4 bu4 yi4 chang2 xiao4 ， sheng1 he4 xiang2 qiu1 kong1 。
- diao4 gao1 ting1 zhe3 xi1 ， lao3 qu4 jing4 bu4 feng2 。
- yi4 zhao1 xie4 chen2 zhuo2 ， ling2 ran2 kua4 gang1 feng1 。
- hui2 tou2 jiao4 an1 qi1 ， ju3 shou3 yao1 han2 zhong1 。
- qian1 qiu1 you3 yi2 xiang3 ， yi4 wang3 wu2 liu2 zong1 。
- ping2 sheng1 gu4 ren2 xin1 ， sa3 ti4 ming2 you1 gong1 。
- si1 ren2 bu4 ke3 jian4 ， si1 wen2 gui3 shen2 tong1 。

## 注释

## 译文

## 赏析
