---
id: zhu-xi-xie-zhang-yan-fu-liu-bie-zhi-zuo
title: 謝張彥輔留別之作
titlePinyin: xie4 zhang1 yan4 fu3 liu2 bie2 zhi1 zuo4
titleSlug: xie-zhang-yan-fu-liu-bie-zhi-zuo
author: 朱熹
authorPinyin: zhu1 xi1
authorSlug: zhu-xi
dynasty: 宋
dynastyPinyin: song4
dynastySlug: song
tags: []
---

## 正文

- 一別屢更歲，思君無已時。
- 知君亦念我，相望兩嗟咨。
- 我病卧田間，君行護疆陲。
- 隠顯既殊跡，會合安可期。
- 今年定何年，有此一段奇。
- 我來五峰陽，君歸九江湄。
- 聞君肯來辱，歡喜不自持。
- 迎君紫霄峰，舉觴白鵝池。
- 强健初共欣，艱棘旋相悲。
- 相顧出危涕，薄言首東岐。
- 留連十日飲，愴恨八哀詩。
- 散懷水石幽，遂忘筋力疲。
- 雄篇既鼎來，逸韻方窮追。
- 云胡遽告別，牙纛風披披。
- 攬祛不得留，酌酒前致辭。
- 願君醻此觴，去上白玉墀。
- 國論罄忠益，廟謨參設施。
- 一請正紀綱，再請誅羌夷。
- 及時樹勳業，慰我空山饑。

## 拼音

- yi4 bie2 lü3 geng4 sui4 ， si1 jun1 wu2 yi3 shi2 。
- zhi1 jun1 yi4 nian4 wo3 ， xiang1 wang4 liang3 jie1 zi1 。
- wo3 bing4 wo4 tian2 jian4 ， jun1 xing2 hu4 jiang1 chui2 。
- yin3 xian3 ji4 shu1 ji4 ， hui4 he2 an1 ke3 qi1 。
- jin1 nian2 ding4 he2 nian2 ， you3 ci3 yi2 duan4 qi2 。
- wo3 lai2 wu3 feng1 yang2 ， jun1 gui1 jiu3 jiang1 mei2 。
- wen2 jun1 ken3 lai2 ru3 ， huan1 xi3 bu2 zi4 chi2 。
- ying2 jun1 zi3 xiao1 feng1 ， ju3 shang1 bai2 e2 chi2 。
- qiang2 jian4 chu1 gong4 xin1 ， jian1 ji2 xuan2 xiang1 bei1 。
- xiang1 gu4 chu1 wei1 ti4 ， bo2 yan2 shou3 dong1 qi2 。
- liu2 lian2 shi2 ri4 yin3 ， chuang4 hen4 ba1 ai1 shi1 。
- san4 huai2 shui3 shi2 you1 ， sui4 wang4 jin1 li4 pi2 。
- xiong2 pian1 ji4 ding3 lai2 ， yi4 yun4 fang1 qiong2 zhui1 。
- yun2 hu2 ju4 gao4 bie2 ， ya2 dao4 feng1 pi1 pi1 。
- lan3 qu1 bu4 de2 liu2 ， zhuo2 jiu3 qian2 zhi4 ci2 。
- yuan4 jun1 chou2 ci3 shang1 ， qu4 shang4 bai2 yu4 chi2 。
- guo2 lun4 qing4 zhong1 yi4 ， miao4 mo2 can1 she4 shi1 。
- yi4 qing3 zheng4 ji4 gang1 ， zai4 qing3 zhu1 qiang1 yi2 。
- ji2 shi2 shu4 xun1 ye4 ， wei4 wo3 kong1 shan1 ji1 。

## 注释

## 译文

## 赏析
