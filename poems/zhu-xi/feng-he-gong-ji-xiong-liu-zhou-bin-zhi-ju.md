---
id: zhu-xi-feng-he-gong-ji-xiong-liu-zhou-bin-zhi-ju
title: 奉和公濟兄留周賓之句
titlePinyin: feng4 he2 gong1 ji4 xiong1 liu2 zhou1 bin1 zhi1 ju4
titleSlug: feng-he-gong-ji-xiong-liu-zhou-bin-zhi-ju
author: 朱熹
authorPinyin: zhu1 xi1
authorSlug: zhu-xi
dynasty: 宋
dynastyPinyin: song4
dynastySlug: song
tags: []
---

## 正文

- 端居感時序，駕言誰適從。
- 聊携二三子，杖屨此日同。
- 悠哉素心人，宴坐空巖中。
- 真成三秋別，夢想情何窮。
- 行行陟崇岡，引脰希高風。
- 忽然兩相值，俯仰迷西東。
- 鱣堂偶休閒，雞黍聊從容。
- 不辭腰脚勞，共上西南峰。
- 佩萸笑長房，把菊追陶公。
- 遐觀衆山迥，一酌千慮融。
- 興罷復來歸，杳靄秋堂空。
- 窺樽訖餘瀝，倚閣聞踈鍾。
- 主人意未闌，驪駒勿怱怱。

## 拼音

- duan1 ju1 gan3 shi2 xu4 ， jia4 yan2 shui2 shi4 cong2 。
- liao2 xie2 er4 san1 zi3 ， zhang4 ju4 ci3 ri4 tong2 。
- you1 zai1 su4 xin1 ren2 ， yan4 zuo4 kong1 yan2 zhong1 。
- zhen1 cheng2 san1 qiu1 bie2 ， meng4 xiang3 qing2 he2 qiong2 。
- hang2 hang2 zhi4 chong2 gang1 ， yin3 dou4 xi1 gao1 feng1 。
- hu1 ran2 liang3 xiang1 zhi2 ， fu3 yang3 mi2 xi1 dong1 。
- zhan1 tang2 ou3 xiu1 xian2 ， ji1 shu3 liao2 cong2 rong2 。
- bu4 ci2 yao1 jiao3 lao2 ， gong4 shang4 xi1 nan2 feng1 。
- pei4 yu2 xiao4 chang2 fang2 ， ba3 ju2 zhui1 tao2 gong1 。
- xia2 guan1 zhong4 shan1 jiong3 ， yi4 zhuo2 qian1 lü4 rong2 。
- xing1 ba4 fu4 lai2 gui1 ， yao3 ai3 qiu1 tang2 kong1 。
- kui1 zun1 qi4 yu2 li4 ， yi3 ge2 wen2 shu1 zhong1 。
- zhu3 ren2 yi4 wei4 lan2 ， li2 ju1 wu4 cong1 cong1 。

## 注释

## 译文

## 赏析
