---
id: zhu-xi-he-li-bo-yu-yong-dong-po-yun-fu-mei-hua
title: 和李伯玉用東坡韻賦梅花
titlePinyin: he2 li3 bo2 yu4 yong4 dong1 po1 yun4 fu4 mei2 hua1
titleSlug: he-li-bo-yu-yong-dong-po-yun-fu-mei-hua
author: 朱熹
authorPinyin: zhu1 xi1
authorSlug: zhu-xi
dynasty: 宋
dynastyPinyin: song4
dynastySlug: song
tags: []
---

## 正文

- 北風日日霾江村，歸夢正爾勞營魂。
- 忽聞梅蘂臘前破，楚客不愛蘭佩昏。
- 尋幽舊識此堂古，曳杖偶集僧家園。
- 嵐陰春物未全到，邂逅只有南枝溫。
- 冷光自照眼色界，雲艷未怯扶桑暾。
- 遥知雲臺溪上路，玉樹十里藏山門。
- 自憐塵羈不得去，坐想佳處知難言。
- 但哦君詩慰岑寂，已似共倒花前罇。

## 拼音

- bei3 feng1 ri4 ri4 mai2 jiang1 cun1 ， gui1 meng4 zheng4 er3 lao2 ying2 hun2 。
- hu1 wen2 mei2 rui3 la4 qian2 po4 ， chu3 ke4 bu2 ai4 lan2 pei4 hun1 。
- xun2 you1 jiu4 shi2 ci3 tang2 gu3 ， ye4 zhang4 ou3 ji2 seng1 jia1 yuan2 。
- lan2 yin1 chun1 wu4 wei4 quan2 dao4 ， xie4 hou4 zhi3 you3 nan2 zhi1 wen1 。
- leng3 guang1 zi4 zhao4 yan3 se4 jie4 ， yun2 yan4 wei4 qie4 fu2 sang1 tun1 。
- yao2 zhi1 yun2 tai2 xi1 shang4 lu4 ， yu4 shu4 shi2 li3 cang2 shan1 men2 。
- zi4 lian2 chen2 ji1 bu4 de2 qu4 ， zuo4 xiang3 jia1 chu3 zhi1 nan2 yan2 。
- dan4 o4 jun1 shi1 wei4 cen2 ji4 ， yi3 si4 gong4 dao3 hua1 qian2 zun1 。

## 注释

## 译文

## 赏析
