---
id: zhu-xi-ci-liu-gui-fu-he-ren-mei-hua-yun
title: 次劉圭甫和人梅花韻
titlePinyin: ci4 liu2 gui1 fu3 he2 ren2 mei2 hua1 yun4
titleSlug: ci-liu-gui-fu-he-ren-mei-hua-yun
author: 朱熹
authorPinyin: zhu1 xi1
authorSlug: zhu-xi
dynasty: 宋
dynastyPinyin: song4
dynastySlug: song
tags: []
---

## 正文

- 意行欲遍江村路，恰到詩人斷魂處。
- 梅花未肯笑春風，蔓草何須怨零露。
- 歸來四壁無餘聲，俯檻祇有寒塘青。
- 美人邂逅一笑粲，倒影的皪踈枝橫。
- 寸心久矣遺紛雜，不但老禪齋夏臘。
- 此時悢悢欲何言，本根落落幾難合。
- 走遍諸君詩卷中，西湖東閣病還同。
- 劃然長笑驚夢破，碧雲散盡山叢叢。

## 拼音

- yi4 xing2 yu4 bian4 jiang1 cun1 lu4 ， qia4 dao4 shi1 ren2 duan4 hun2 chu3 。
- mei2 hua1 wei4 ken3 xiao4 chun1 feng1 ， man4 cao3 he2 xu1 yuan4 ling2 lu4 。
- gui1 lai2 si4 bi4 wu2 yu2 sheng1 ， fu3 jian4 qi2 you3 han2 tang2 qing1 。
- mei3 ren2 xie4 hou4 yi2 xiao4 can4 ， dao4 ying3 de0 li4 shu1 zhi1 heng2 。
- cun4 xin1 jiu3 yi3 yi2 fen1 za2 ， bu2 dan4 lao3 shan4 zhai1 xia4 la4 。
- ci3 shi2 liang4 liang4 yu4 he2 yan2 ， ben3 gen1 luo4 luo4 ji1 nan2 he2 。
- zou3 bian4 zhu1 jun1 shi1 juan4 zhong1 ， xi1 hu2 dong1 ge2 bing4 huan2 tong2 。
- hua2 ran2 chang2 xiao4 jing1 meng4 po4 ， bi4 yun2 san4 jin4 shan1 cong2 cong2 。

## 注释

## 译文

## 赏析
