---
id: zhu-xi-wo-long-zhi-you-de-qiu-zi-fu-shi-ji-shi-cheng-tong-you-zhu-ming-sheng-liao-fa-yi-xiao
title: 卧龍之遊得秋字賦詩紀事呈同遊諸名勝聊發一笑
titlePinyin: wo4 long2 zhi1 you2 de2 qiu1 zi4 fu4 shi1 ji4 shi4 cheng2 tong2 you2 zhu1 ming2 sheng4 liao2 fa1 yi2 xiao4
titleSlug: wo-long-zhi-you-de-qiu-zi-fu-shi-ji-shi-cheng-tong-you-zhu-ming-sheng-liao-fa-yi-xiao
author: 朱熹
authorPinyin: zhu1 xi1
authorSlug: zhu-xi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 躡石度急澗，窮源得靈湫。
- 谽谺兩對立，噴薄中怒投。
- 何年避人世，結屋棲巖陬。
- 嘉名信有託，故迹誰能求。
- 我來一經行，凄其仰前脩。
- 鄰翁識此意，伐木南山幽。
- 爲我立精舍，開軒俯清流。
- 多岐諒匪安，一壑真良謀。
- 解組云未遂，驅車且來遊。
- 嘉賓頗蟬聯，野䔩更獻酬。
- 飲罷不知晚，欲去還淹留。
- 躋攀已別峰，窺臨忽滄洲。
- 下集西澗底，沉吟樹相樛。
- 玉淵茗飲餘，三峽空尊愁。
- 懷賢既伊鬰，感事增綢繆。
- 前旌向城郭，回首千峰秋。

## 拼音

- nie4 shi2 du4 ji2 jian4 ， qiong2 yuan2 de2 ling2 qiu1 。
- han1 xia1 liang3 dui4 li4 ， pen1 bao2 zhong1 nu4 tou2 。
- he2 nian2 bi4 ren2 shi4 ， jie2 wu1 qi1 yan2 zou1 。
- jia1 ming2 xin4 you3 tuo1 ， gu4 ji4 shui2 neng2 qiu2 。
- wo3 lai2 yi4 jing1 xing2 ， qi1 qi2 yang3 qian2 xiu1 。
- lin2 weng1 shi2 ci3 yi4 ， fa2 mu4 nan2 shan1 you1 。
- wei2 wo3 li4 jing1 she4 ， kai1 xuan1 fu3 qing1 liu2 。
- duo1 qi2 liang4 fei3 an1 ， yi2 he4 zhen1 liang2 mou2 。
- jie3 zu3 yun2 wei4 sui4 ， qu1 ju1 qie3 lai2 you2 。
- jia1 bin1 po1 chan2 lian2 ， ye3 䔩 geng4 xian4 chou2 。
- yin3 ba4 bu4 zhi1 wan3 ， yu4 qu4 huan2 yan1 liu2 。
- ji1 pan1 yi3 bie2 feng1 ， kui1 lin2 hu1 cang1 zhou1 。
- xia4 ji2 xi1 jian4 di3 ， chen2 yin2 shu4 xiang1 jiu1 。
- yu4 yuan1 ming2 yin3 yu2 ， san1 xia2 kong1 zun1 chou2 。
- huai2 xian2 ji4 yi1 yu4 ， gan3 shi4 zeng1 chou2 mou2 。
- qian2 jing1 xiang4 cheng2 guo1 ， hui2 shou3 qian1 feng1 qiu1 。

## 注释

## 译文

## 赏析
