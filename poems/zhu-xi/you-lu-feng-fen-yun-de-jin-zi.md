---
id: zhu-xi-you-lu-feng-fen-yun-de-jin-zi
title: 游蘆峰分韻得盡字
titlePinyin: you2 lu2 feng1 fen1 yun4 de2 jin4 zi4
titleSlug: you-lu-feng-fen-yun-de-jin-zi
author: 朱熹
authorPinyin: zhu1 xi1
authorSlug: zhu-xi
dynasty: 宋
dynastyPinyin: song4
dynastySlug: song
tags: []
---

## 正文

- 蘆山一何高，上上不可盡。
- 我行獨忘疲，泉石有招引。
- 須臾出蒙密，矯首眺無畛。
- 已謂極崢嶸，仰視猶隠嶙。
- 新齋小休憩，餘力更勉黽。
- 東峰切霄漢，首夏正凄緊。
- 杖策同攀躋，極目散幽窘。
- 萬里俯連環，千里瞰孤隼。
- 因知平生懷，未與塵慮泯。
- 歸塗采薇蕨，晚餉雜蔬筍。
- 笑謂同來人，此願天所允。
- 獨往會淹留，寒棲甘菌蠢。
- 山阿子慕予，無憂勒回軫。

## 拼音

- lu2 shan1 yi4 he2 gao1 ， shang4 shang4 bu4 ke3 jin4 。
- wo3 xing2 du2 wang4 pi2 ， quan2 shi2 you3 zhao1 yin3 。
- xu1 yu2 chu1 meng2 mi4 ， jiao3 shou3 tiao4 wu2 zhen3 。
- yi3 wei4 ji2 zheng1 rong2 ， yang3 shi4 you2 yin3 lin2 。
- xin1 zhai1 xiao3 xiu1 qi4 ， yu2 li4 geng4 mian3 min3 。
- dong1 feng1 qie4 xiao1 han4 ， shou3 xia4 zheng4 qi1 jin3 。
- zhang4 ce4 tong2 pan1 ji1 ， ji2 mu4 san4 you1 jiong3 。
- wan4 li3 fu3 lian2 huan2 ， qian1 li3 kan4 gu1 sun3 。
- yin1 zhi1 ping2 sheng1 huai2 ， wei4 yu3 chen2 lü4 min3 。
- gui1 tu2 cai3 wei1 jue2 ， wan3 xiang3 za2 shu1 sun3 。
- xiao4 wei4 tong2 lai2 ren2 ， ci3 yuan4 tian1 suo3 yun3 。
- du2 wang3 hui4 yan1 liu2 ， han2 qi1 gan1 jun1 chun3 。
- shan1 a1 zi3 mu4 yu3 ， wu2 you1 le4 hui2 zhen3 。

## 注释

## 译文

## 赏析
