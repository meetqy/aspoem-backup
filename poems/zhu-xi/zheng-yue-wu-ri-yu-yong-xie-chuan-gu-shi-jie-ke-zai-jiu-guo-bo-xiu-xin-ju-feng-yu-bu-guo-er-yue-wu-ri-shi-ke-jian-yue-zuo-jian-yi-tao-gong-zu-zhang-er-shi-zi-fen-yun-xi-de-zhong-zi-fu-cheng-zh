---
id: zhu-xi-zheng-yue-wu-ri-yu-yong-xie-chuan-gu-shi-jie-ke-zai-jiu-guo-bo-xiu-xin-ju-feng-yu-bu-guo-er-yue-wu-ri-shi-ke-jian-yue-zuo-jian-yi-tao-gong-zu-zhang-er-shi-zi-fen-yun-xi-de-zhong-zi-fu-cheng-zhu-tong-you-zhe
title: 正月五日欲用斜川故事結客載酒過伯休新居風雨不果二月五日始克踐約坐間以陶公卒章二十字分韻熹得中字賦呈諸同遊者
titlePinyin: zheng1 yue4 wu3 ri4 yu4 yong4 xie2 chuan1 gu4 shi0 jie2 ke4 zai4 jiu3 guo4 bo2 xiu1 xin1 ju1 feng1 yu3 bu4 guo3 er4 yue4 wu3 ri4 shi3 ke4 jian4 yue1 zuo4 jian4 yi3 tao2 gong1 zu2 zhang1 er4 shi2 zi4 fen1 yun4 xi1 de2 zhong1 zi4 fu4 cheng2 zhu1 tong2 you2 zhe3
titleSlug: zheng-yue-wu-ri-yu-yong-xie-chuan-gu-shi-jie-ke-zai-jiu-guo-bo-xiu-xin-ju-feng-yu-bu-guo-er-yue-wu-ri-shi-ke-jian-yue-zuo-jian-yi-tao-gong-zu-zhang-er-shi-zi-fen-yun-xi-de-zhong-zi-fu-cheng-zhu-tong-you-zhe
author: 朱熹
authorPinyin: zhu1 xi1
authorSlug: zhu-xi
dynasty: 宋
dynastyPinyin: song4
dynastySlug: song
tags: []
---

## 正文

- 玄景彫暮節，青陽變暄風。
- 忽尋斜川句，感此勝日逢。
- 駕言當出遊，一寫浩蕩胸。
- 雲物疑異候，凄迷久連空。
- 今朝復何朝，頓覺芳景融。
- 疇曩庶復踐，隣曲歡來同。
- 伊雅一籃輿，連翩數枝筇。
- 綠野生遠思，清川照衰容。
- 遥瞻西山足，突兀彌畝宮。
- 庭宇豁清曠，林園鬰青葱。
- 於焉一逍遥，芳樽間鳴桐。
- 既爵日樹隠，班荆汀草豐。
- 纖鱗動微波，新荑冠幽叢。
- 惆悵景易晏，徘徊思無窮。
- 願書今日懷，遠寄柴桑翁。
- 仰止固窮節，愧茲百年中。

## 拼音

- xuan2 jing3 diao1 mu4 jie2 ， qing1 yang2 bian4 xuan1 feng1 。
- hu1 xun2 xie2 chuan1 ju4 ， gan3 ci3 sheng4 ri4 feng2 。
- jia4 yan2 dang1 chu1 you2 ， yi4 xie3 hao4 dang4 xiong1 。
- yun2 wu4 yi2 yi4 hou4 ， qi1 mi2 jiu3 lian2 kong1 。
- jin1 chao2 fu4 he2 chao2 ， dun4 jue2 fang1 jing3 rong2 。
- chou2 nang3 shu4 fu4 jian4 ， lin2 qu3 huan1 lai2 tong2 。
- yi1 ya3 yi4 lan2 yu2 ， lian2 pian1 shu4 zhi1 qiong2 。
- lü4 ye3 sheng1 yuan3 si1 ， qing1 chuan1 zhao4 shuai1 rong2 。
- yao2 zhan1 xi1 shan1 zu2 ， tu1 wu4 mi2 mu3 gong1 。
- ting2 yu3 huo1 qing1 kuang4 ， lin2 yuan2 yu4 qing1 cong1 。
- wu1 yan1 yi4 xiao1 yao2 ， fang1 zun1 jian4 ming2 tong2 。
- ji4 jue2 ri4 shu4 yin3 ， ban1 jing1 ting1 cao3 feng1 。
- xian1 lin2 dong4 wei1 bo1 ， xin1 yi2 guan1 you1 cong2 。
- chou2 chang4 jing3 yi4 yan4 ， pai2 huai2 si1 wu2 qiong2 。
- yuan4 shu1 jin1 ri4 huai2 ， yuan3 ji4 chai2 sang1 weng1 。
- yang3 zhi3 gu4 qiong2 jie2 ， kui4 zi1 bai3 nian2 zhong1 。

## 注释

## 译文

## 赏析
