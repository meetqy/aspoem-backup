---
id: fan-zhen-song-zu-long-xue-ze-zhi-fu-xia-fu-zhuo-yin-zeng-bie-ci-ou-yang-yong-shu-yun
title: 送祖龍學擇之赴陜府酌飲贈別次歐陽永叔韵
titlePinyin: song4 zu3 long2 xue2 ze2 zhi1 fu4 xia2 fu3 zhuo2 yin3 zeng4 bie2 ci4 ou1 yang2 yong3 shu1 yun4
titleSlug: song-zu-long-xue-ze-zhi-fu-xia-fu-zhuo-yin-zeng-bie-ci-ou-yang-yong-shu-yun
author: 范鎮
authorPinyin: fan4 zhen4
authorSlug: fan-zhen
dynasty: 宋
dynastyPinyin: song4
dynastySlug: song
tags: []
---

## 正文

- 史君分陜惜別難，緩聽長吟速行酒。
- 荆山北面黄河南，千里封疆爲己有。
- 往來無窮西復東，衮衮輪蹄利名走。
- 甘棠雖云勿翦伐，未必從前不傷手。
- 當時遺愛安在哉，賴有聲詩傳不朽。
- 擇之寸刃如新硎，歷年何啻十有九。
- 胸中藴蓄富術業，此行直欲古人偶。
- 近世只知厨傳爲，不顧虛名似箕斗。
- 寄言道路如采詩，但問樵夫與田叟。

## 拼音

- shi3 jun1 fen1 xia2 xi1 bie2 nan2 ， huan3 ting1 chang2 yin2 su4 xing2 jiu3 。
- jing1 shan1 bei3 mian4 huang2 he2 nan2 ， qian1 li3 feng1 jiang1 wei2 ji3 you3 。
- wang3 lai2 wu2 qiong2 xi1 fu4 dong1 ， gun3 gun3 lun2 ti2 li4 ming2 zou3 。
- gan1 tang2 sui1 yun2 wu4 jian3 fa2 ， wei4 bi4 cong2 qian2 bu4 shang1 shou3 。
- dang1 shi2 yi2 ai4 an1 zai4 zai1 ， lai4 you3 sheng1 shi1 chuan2 bu4 xiu3 。
- ze2 zhi1 cun4 ren4 ru2 xin1 xing2 ， li4 nian2 he2 chi4 shi2 you3 jiu3 。
- xiong1 zhong1 yun4 xu4 fu4 shu4 ye4 ， ci3 xing2 zhi2 yu4 gu3 ren2 ou3 。
- jin4 shi4 zhi1 zhi1 chu2 chuan2 wei2 ， bu2 gu4 xu1 ming2 si4 ji1 dou3 。
- ji4 yan2 dao4 lu4 ru2 cai3 shi1 ， dan4 wen4 qiao2 fu1 yu3 tian2 sou3 。

## 注释

## 译文

## 赏析
