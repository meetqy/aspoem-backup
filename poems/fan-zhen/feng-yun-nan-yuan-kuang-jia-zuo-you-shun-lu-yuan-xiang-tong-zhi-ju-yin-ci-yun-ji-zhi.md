---
id: fan-zhen-feng-yun-nan-yuan-kuang-jia-zuo-you-shun-lu-yuan-xiang-tong-zhi-ju-yin-ci-yun-ji-zhi
title: 馮允南遠貺佳作有舜律遠相通之句因次韵寄之
titlePinyin: feng2 yun3 nan2 yuan3 kuang4 jia1 zuo4 you3 shun4 lü4 yuan3 xiang1 tong1 zhi1 ju4 yin1 ci4 yun4 ji4 zhi1
titleSlug: feng-yun-nan-yuan-kuang-jia-zuo-you-shun-lu-yuan-xiang-tong-zhi-ju-yin-ci-yun-ji-zhi
author: 范鎮
authorPinyin: fan4 zhen4
authorSlug: fan-zhen
dynasty: 宋
dynastyPinyin: song4
dynastySlug: song
tags: []
---

## 正文

- 盛旦真明聖，平生伏至公。
- 遭逢不世出，覆露與天同。
- 諒直誠多勉，謀猷媿罔功。
- 后王明若日，夷夏慶同風。
- 喜氣中兼外，歡謠北至東。
- 敢圖嚴密禁，擢處太清宮。
- 峻拔山形大，高明地望雄。
- 起居無忘古，坐卧只思忠。
- 論樂嗟淪廢，求音扣寂空。
- 大和非隱伏，至理自穹崇。
- 曖昧幽還顯，尊卑降復隆。
- 使人思舞鳳，如弋慕飛鴻。
- 世事安清謐，人心處正中。
- 至醇當直詣，精義故旁通。
- 本自關瑶律，還須撫素桐。
- 天材由聖作，物理要人窮。
- 往古爲經始，來今是考終。
- 云爲極微妙，襟抱貯沖融。
- 斂聚陰陽氣，窺觀造化工。
- 因君說樂事，詩詠照光虹。

## 拼音

- sheng4 dan4 zhen1 ming2 sheng4 ， ping2 sheng1 fu2 zhi4 gong1 。
- zao1 feng2 bu2 shi4 chu1 ， fu4 lu4 yu3 tian1 tong2 。
- liang4 zhi2 cheng2 duo1 mian3 ， mou2 you2 kui4 wang3 gong1 。
- hou4 wang2 ming2 ruo4 ri4 ， yi2 xia4 qing4 tong2 feng1 。
- xi3 qi4 zhong1 jian1 wai4 ， huan1 yao2 bei3 zhi4 dong1 。
- gan3 tu2 yan2 mi4 jin4 ， zhuo2 chu3 tai4 qing1 gong1 。
- jun4 ba2 shan1 xing2 da4 ， gao1 ming2 di4 wang4 xiong2 。
- qi3 ju1 wu2 wang4 gu3 ， zuo4 wo4 zhi1 si1 zhong1 。
- lun4 le4 jie1 lun2 fei4 ， qiu2 yin1 kou4 ji4 kong1 。
- da4 he2 fei1 yin3 fu2 ， zhi4 li3 zi4 qiong2 chong2 。
- ai4 mei4 you1 huan2 xian3 ， zun1 bei1 jiang4 fu4 long2 。
- shi3 ren2 si1 wu3 feng4 ， ru2 yi4 mu4 fei1 hong2 。
- shi4 shi4 an1 qing1 mi4 ， ren2 xin1 chu3 zheng4 zhong1 。
- zhi4 chun2 dang1 zhi2 yi4 ， jing1 yi4 gu4 pang2 tong1 。
- ben3 zi4 guan1 yao2 lü4 ， huan2 xu1 fu3 su4 tong2 。
- tian1 cai2 you2 sheng4 zuo4 ， wu4 li3 yao4 ren2 qiong2 。
- wang3 gu3 wei2 jing1 shi3 ， lai2 jin1 shi4 kao3 zhong1 。
- yun2 wei2 ji2 wei1 miao4 ， jin1 bao4 zhu4 chong1 rong2 。
- lian3 ju4 yin1 yang2 qi4 ， kui1 guan1 zao4 hua4 gong1 。
- yin1 jun1 shuo1 le4 shi4 ， shi1 yong3 zhao4 guang1 hong2 。

## 注释

## 译文

## 赏析
