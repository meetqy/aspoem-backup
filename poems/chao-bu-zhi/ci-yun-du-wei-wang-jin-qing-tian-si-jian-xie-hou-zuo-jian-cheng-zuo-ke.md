---
id: chao-bu-zhi-ci-yun-du-wei-wang-jin-qing-tian-si-jian-xie-hou-zuo-jian-cheng-zuo-ke
title: 次韵都尉王晉卿天駟監邂逅作兼呈坐客
titlePinyin: ci4 yun4 du1 wei4 wang2 jin4 qing1 tian1 si4 jian1 xie4 hou4 zuo4 jian1 cheng2 zuo4 ke4
titleSlug: ci-yun-du-wei-wang-jin-qing-tian-si-jian-xie-hou-zuo-jian-cheng-zuo-ke
author: 晁補之
authorPinyin: chao2 bu3 zhi1
authorSlug: chao-bu-zhi
dynasty: 宋
dynastyPinyin: song4
dynastySlug: song
tags: []
---

## 正文

- 平生杜元凱，學問光奕世。
- 戚聯帝室未要論，烜赫功高羊叔子。
- 赤霄翔舞須威蕤，孔翠文章豈其累。
- 崇臺作山池作湖，富貴所要聲名俱。
- 酒樽詩句得過薄，小隠山城殊未疏。
- 曹侯詞翰諸公客，慣聽清歌耳傾側。
- 天閑兩驥看追風，晴軒忽下飲河虹。
- 拳毛妙畫不可見，顔公筆精如對面。
- 鄧張不醉無攬轡，燒燭林間鵲飛起。
- 第語曹侯繼張燕，鄰榼如澠不憂淺。

## 拼音

- ping2 sheng1 du4 yuan2 kai3 ， xue2 wen4 guang1 yi4 shi4 。
- qi1 lian2 di4 shi4 wei4 yao4 lun4 ， xuan1 he4 gong1 gao1 yang2 shu1 zi0 。
- chi4 xiao1 xiang2 wu3 xu1 wei1 rui2 ， kong3 cui4 wen2 zhang1 qi3 qi2 lei4 。
- chong2 tai2 zuo4 shan1 chi2 zuo4 hu2 ， fu4 gui4 suo3 yao4 sheng1 ming2 ju4 。
- jiu3 zun1 shi1 ju4 de2 guo4 bao2 ， xiao3 yin3 shan1 cheng2 shu1 wei4 shu1 。
- cao2 hou2 ci2 han4 zhu1 gong1 ke4 ， guan4 ting1 qing1 ge1 er3 qing1 ce4 。
- tian1 xian2 liang3 ji4 kan4 zhui1 feng1 ， qing2 xuan1 hu1 xia4 yin3 he2 hong2 。
- quan2 mao2 miao4 hua4 bu4 ke3 jian4 ， yan2 gong1 bi3 jing1 ru2 dui4 mian4 。
- deng4 zhang1 bu2 zui4 wu2 lan3 pei4 ， shao1 zhu2 lin2 jian4 que4 fei1 qi3 。
- di4 yu3 cao2 hou2 ji4 zhang1 yan4 ， lin2 ke1 ru2 mian3 bu4 you1 qian3 。

## 注释

## 译文

## 赏析
