---
id: chao-bu-zhi-fu-yong-fang-zi-yun-feng-zeng-tong-she-shen-si-wen-qian-tong-nian-tian-qi
title: 復用方字韵奉贈同舍慎思文潛同年天啟
titlePinyin: fu4 yong4 fang1 zi4 yun4 feng4 zeng4 tong2 she4 shen4 si1 wen2 qian2 tong2 nian2 tian1 qi3
titleSlug: fu-yong-fang-zi-yun-feng-zeng-tong-she-shen-si-wen-qian-tong-nian-tian-qi
author: 晁補之
authorPinyin: chao2 bu3 zhi1
authorSlug: chao-bu-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 平生數子天一方，今夕何夕情難忘。
- 荷衣攬蕙氣芬芳，冊府兩公同舍郎。
- 崑崙方軌萬里長，西城却望天蒼蒼。
- 秋庭風雨翻幕狂，夜語蔡侯同一堂。
- 張侯老筆森矛槍，文詞楚些遺蹇羌。
- 胸中水鏡誰否臧，學三百囷羞裹糧。
- 思如决瀆萬仞崗，大編小軸山壓牀。
- 城南買屋君舍旁，疲驂日附驥尾驤。
- 我慚昧道由四隍，人如燕宋初束裝。
- 聽君雄辯神揚揚，却思得一愁十亡。
- 鄧侯韞櫝價不償，有方未試聊貯囊。
- 起家牛斗玉笥鄉，鴻鶱早入鵷鷺行。
- 和鸞采齊要驌驦，一鐸便足諧宮商。
- 知君雲壑有松房，南陽耒耜心霸王。
- 玉池復說夜有光，仙人藏丹金鼎黄。
- 願分神瀵浴骨香，非我其人慚德凉。
- 蔡侯發迹江濫觴，閉籠祗欲擘海翔。
- 此公事業未渠央，六奇他日吾所望。
- 烏號張月刀瑩霜，裂五單于加印章。
- 穰苴可但虛斬莊，遭時立志未可忘。
- 白犢得瞽寧非祥，嗟予企踵不及牆。
- 逢君如渴御蔗漿，怯雖如鼠猶膽張。

## 拼音

- ping2 sheng1 shu4 zi3 tian1 yi4 fang1 ， jin1 xi1 he2 xi1 qing2 nan2 wang4 。
- he2 yi1 lan3 hui4 qi4 fen1 fang1 ， ce4 fu3 liang3 gong1 tong2 she4 lang2 。
- kun1 lun2 fang1 gui3 wan4 li3 chang2 ， xi1 cheng2 que4 wang4 tian1 cang1 cang1 。
- qiu1 ting2 feng1 yu3 fan1 mu4 kuang2 ， ye4 yu3 cai4 hou2 tong2 yi4 tang2 。
- zhang1 hou2 lao3 bi3 sen1 mao2 qiang1 ， wen2 ci2 chu3 xie1 yi2 jian3 qiang1 。
- xiong1 zhong1 shui3 jing4 shui2 fou3 zang1 ， xue2 san1 bai3 qun1 xiu1 guo3 liang2 。
- si1 ru2 jue2 du2 wan4 ren4 gang3 ， da4 bian1 xiao3 zhou2 shan1 ya1 chuang2 。
- cheng2 nan2 mai3 wu1 jun1 she4 pang2 ， pi2 can1 ri4 fu4 ji4 wei3 xiang1 。
- wo3 can2 mei4 dao4 you2 si4 huang2 ， ren2 ru2 yan4 song4 chu1 shu4 zhuang1 。
- ting1 jun1 xiong2 bian4 shen2 yang2 yang2 ， que4 si1 de2 yi4 chou2 shi2 wang2 。
- deng4 hou2 yun4 du2 jia4 bu4 chang2 ， you3 fang1 wei4 shi4 liao2 zhu4 nang2 。
- qi3 jia1 niu2 dou4 yu4 si4 xiang1 ， hong2 xian1 zao3 ru4 yuan1 lu4 xing2 。
- he2 luan2 cai3 qi2 yao4 su4 shuang1 ， yi4 duo2 bian4 zu2 xie2 gong1 shang1 。
- zhi1 jun1 yun2 he4 you3 song1 fang2 ， nan2 yang2 lei3 si4 xin1 ba4 wang2 。
- yu4 chi2 fu4 shuo1 ye4 you3 guang1 ， xian1 ren2 cang2 dan1 jin1 ding3 huang2 。
- yuan4 fen1 shen2 fen4 yu4 gu3 xiang1 ， fei1 wo3 qi2 ren2 can2 de2 liang2 。
- cai4 hou2 fa1 ji4 jiang1 lan4 shang1 ， bi4 long2 zhi1 yu4 bo4 hai3 xiang2 。
- ci3 gong1 shi4 ye4 wei4 qu2 yang1 ， liu4 qi2 ta1 ri4 wu2 suo3 wang4 。
- wu1 hao4 zhang1 yue4 dao1 ying2 shuang1 ， lie4 wu3 dan1 yu2 jia1 yin4 zhang1 。
- rang2 ju1 ke3 dan4 xu1 zhan3 zhuang1 ， zao1 shi2 li4 zhi4 wei4 ke3 wang4 。
- bai2 du2 de2 gu3 ning2 fei1 xiang2 ， jie1 yu3 qi3 zhong3 bu4 ji2 qiang2 。
- feng2 jun1 ru2 ke3 yu4 zhe4 jiang1 ， qie4 sui1 ru2 shu3 you2 dan3 zhang1 。

## 注释

## 译文

## 赏析
