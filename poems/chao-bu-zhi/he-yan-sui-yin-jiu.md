---
id: chao-bu-zhi-he-yan-sui-yin-jiu
title: 和顔隨飲酒
titlePinyin: he2 yan2 sui2 yin3 jiu3
titleSlug: he-yan-sui-yin-jiu
author: 晁補之
authorPinyin: chao2 bu3 zhi1
authorSlug: chao-bu-zhi
dynasty: 宋
dynastyPinyin: song4
dynastySlug: song
tags: []
---

## 正文

- 樊山夜漲河鳴鼓，奎火占中知溽暑。
- 顔闔居鄰胡子都，共喜夏麋登宴俎。
- 參軍河北主簿南，騎馬相逢不相語。
- 市西老屋斷人居，自覺天風生廣宇。
- 青菅席坐土階溼，黄綆汲泉塼井古。
- 翩翩後至王將軍，開口相投律呼呂。
- 丈夫得意吐然諾，盃酒形骸安足數。
- 露頂張顛且勿幘，起舞我能先衆客。
- 二豪禮法空是非，一斗三盃眼方白。
- 中虛嘔冷腹橫絙，汗如槁壤朝陽蒸。
- 咈然煩厭暫莫遏，飲蛇不省疑吞繩。
- 豨苓卷桂導停飲，兩日不咀公厨冰。
- 長篇忽聽鳳皇曲，却似半嶺逢孫登。
- 君家鐺勺還應洗，須我下床仍食美。
- 西池何似漢江長，誰使蒲萄變新泚。
- 醉捉蟹螯攣五指，吏部拍浮非在水。
- 抱琴寧復待招邀，昨夜雨凉孤興起。
- 金丹定有換腸藥，不用俗醫論表裏。

## 拼音

- fan2 shan1 ye4 zhang3 he2 ming2 gu3 ， kui2 huo3 zhan4 zhong1 zhi1 ru4 shu3 。
- yan2 he2 ju1 lin2 hu2 zi0 dou1 ， gong4 xi3 xia4 mi2 deng1 yan4 zu3 。
- can1 jun1 he2 bei3 zhu3 bo2 nan2 ， qi2 ma3 xiang1 feng2 bu4 xiang1 yu3 。
- shi4 xi1 lao3 wu1 duan4 ren2 ju1 ， zi4 jue2 tian1 feng1 sheng1 guang3 yu3 。
- qing1 jian1 xi2 zuo4 tu3 jie1 shi1 ， huang2 geng3 ji2 quan2 zhuan1 jing3 gu3 。
- pian1 pian1 hou4 zhi4 wang2 jiang1 jun1 ， kai1 kou3 xiang1 tou2 lü4 hu1 lü3 。
- zhang4 fu0 de2 yi4 tu3 ran2 nuo4 ， bei1 jiu3 xing2 hai2 an1 zu2 shu4 。
- lu4 ding3 zhang1 dian1 qie3 wu4 ze2 ， qi3 wu3 wo3 neng2 xian1 zhong4 ke4 。
- er4 hao2 li3 fa3 kong1 shi4 fei1 ， yi2 dou4 san1 bei1 yan3 fang1 bai2 。
- zhong1 xu1 ou3 leng3 fu4 heng2 geng1 ， han4 ru2 gao3 rang3 chao2 yang2 zheng1 。
- fu2 ran2 fan2 yan4 zan4 mo4 e4 ， yin3 she2 bu4 sheng3 yi2 tun1 sheng2 。
- xi1 ling2 juan4 gui4 dao3 ting2 yin3 ， liang3 ri4 bu4 zui3 gong1 chu2 bing1 。
- chang2 pian1 hu1 ting1 feng4 huang2 qu3 ， que4 si4 ban4 ling3 feng2 sun1 deng1 。
- jun1 jia1 dang1 shao2 huan2 ying1 xi3 ， xu1 wo3 xia4 chuang2 reng2 shi2 mei3 。
- xi1 chi2 he2 si4 han4 jiang1 chang2 ， shui2 shi3 pu2 tao2 bian4 xin1 ci3 。
- zui4 zhuo1 xie4 ao2 luan2 wu3 zhi3 ， li4 bu4 pai1 fu2 fei1 zai4 shui3 。
- bao4 qin2 ning2 fu4 dai4 zhao1 yao1 ， zuo2 ye4 yu3 liang2 gu1 xing1 qi3 。
- jin1 dan1 ding4 you3 huan4 chang2 yao4 ， bu2 yong4 su2 yi1 lun4 biao3 li3 。

## 注释

## 译文

## 赏析
