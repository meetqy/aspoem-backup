---
id: chao-bu-zhi-song-lu-cheng-feng-zhi-shan-cong-lu-long-tu-jin-bo-pi-qin-zhou-ji-yi
title: 送呂承奉至山從呂龍圖晉伯辟秦州機宜
titlePinyin: song4 lü3 cheng2 feng4 zhi4 shan1 cong2 lü3 long2 tu2 jin4 bo2 pi4 qin2 zhou1 ji1 yi2
titleSlug: song-lu-cheng-feng-zhi-shan-cong-lu-long-tu-jin-bo-pi-qin-zhou-ji-yi
author: 晁補之
authorPinyin: chao2 bu3 zhi1
authorSlug: chao-bu-zhi
dynasty: 宋
dynastyPinyin: song4
dynastySlug: song
tags: []
---

## 正文

- 去日劇奔驥，新交非曩圖。
- 憐君事業長，蔚若頤生鬚。
- 表東海者誰，君世有顯儒。
- 端委論百揆，鞭弭雄千夫。
- 二陳詩禮伯，八荀紈綺雛。
- 嘗聞達大家，可以濟八區。
- 功名望聖世，忠孝自吾徒。
- 我昔拜秦州，詞林炳於菟。
- 見謂可與言，鋤荒而破觚。
- 刳中不宿穢，味道因有腴。
- 斯文望若人，顛沛一手扶。
- 白頭遠綏邊，狐兔安足驅。
- 汲黯在朝廷，永絕淮南覦。
- 平叔不鬭羌，事正今日須。
- 今君撰杖屨，還向府中趨。
- 問訊不棄捐，寄聲亦疏迂。
- 何當質疑義，賣劍老樵蘇。

## 拼音

- qu4 ri4 ju4 ben1 ji4 ， xin1 jiao1 fei1 nang3 tu2 。
- lian2 jun1 shi4 ye4 chang2 ， wei4 ruo4 yi2 sheng1 xu1 。
- biao3 dong1 hai3 zhe3 shui2 ， jun1 shi4 you3 xian3 ru2 。
- duan1 wei3 lun4 bai3 kui2 ， bian1 mi3 xiong2 qian1 fu1 。
- er4 chen2 shi1 li3 bo2 ， ba1 xun2 wan2 qi3 chu2 。
- chang2 wen2 da2 da4 jia1 ， ke3 yi3 ji4 ba1 qu1 。
- gong1 ming2 wang4 sheng4 shi4 ， zhong1 xiao4 zi4 wu2 tu2 。
- wo3 xi1 bai4 qin2 zhou1 ， ci2 lin2 bing3 wu1 tu2 。
- jian4 wei4 ke3 yu3 yan2 ， chu2 huang1 er2 po4 gu1 。
- ku1 zhong1 bu2 su4 hui4 ， wei4 dao4 yin1 you3 yu2 。
- si1 wen2 wang4 ruo4 ren2 ， dian1 pei4 yi4 shou3 fu2 。
- bai2 tou2 yuan3 sui2 bian1 ， hu2 tu4 an1 zu2 qu1 。
- ji2 an4 zai4 chao2 ting2 ， yong3 jue2 huai2 nan2 yu2 。
- ping2 shu1 bu2 dou4 qiang1 ， shi4 zheng4 jin1 ri4 xu1 。
- jin1 jun1 zhuan4 zhang4 ju4 ， huan2 xiang4 fu3 zhong1 qu1 。
- wen4 xun4 bu2 qi4 juan1 ， ji4 sheng1 yi4 shu1 yu1 。
- he2 dang1 zhi4 yi2 yi4 ， mai4 jian4 lao3 qiao2 su1 。

## 注释

## 译文

## 赏析
