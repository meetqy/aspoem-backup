---
id: chao-bu-zhi-bing-yu-tang-ci
title: 冰玉堂辭
titlePinyin: bing1 yu4 tang2 ci2
titleSlug: bing-yu-tang-ci
author: 晁補之
authorPinyin: chao2 bu3 zhi1
authorSlug: chao-bu-zhi
dynasty: 宋
dynastyPinyin: song4
dynastySlug: song
tags: []
---

## 正文

- 論世以觀士兮，集義以爲詞。
- 所非正而敢從兮，日可罣而東之。
- 嗟若士之弗獲兮，羌何忿而負石。
- 繄聖賢之出處兮，惟遵道而守德。
- 鳳覽輝而乃下兮，雛猶恥乎腐嚇。
- 非九方之爲使兮，夫何足以得馬。
- 廬岑岑以鎮楚兮，洶大江之東涹。
- 分陰陽之晦明兮，鍾斯人以正直。
- 惟天道與地寶兮，非所求其猶愛。
- 與之全而不用兮，懷斯美以固在。
- 大固不可以適兮，方固不可以圓。
- 試回功謝於土穀兮，夫乃同道於禹稷。
- 譬人生猶吹吷兮，無得喪之可齊。
- 紛吾何指以爲正兮，服吾初其庶幾。

## 拼音

- lun4 shi4 yi3 guan1 shi4 xi1 ， ji2 yi4 yi3 wei2 ci2 。
- suo3 fei1 zheng4 er2 gan3 cong2 xi1 ， ri4 ke3 gua4 er2 dong1 zhi1 。
- jie1 ruo4 shi4 zhi1 fu2 huo4 xi1 ， qiang1 he2 fen4 er2 fu4 shi2 。
- yi1 sheng4 xian2 zhi1 chu1 chu3 xi1 ， wei2 zun1 dao4 er2 shou3 de2 。
- feng4 lan3 hui1 er2 nai3 xia4 xi1 ， chu2 you2 chi3 hu1 fu3 he4 。
- fei1 jiu3 fang1 zhi1 wei2 shi3 xi1 ， fu1 he2 zu2 yi3 de2 ma3 。
- lu2 cen2 cen2 yi3 zhen4 chu3 xi1 ， xiong1 da4 jiang1 zhi1 dong1 wo1 。
- fen1 yin1 yang2 zhi1 hui4 ming2 xi1 ， zhong1 si1 ren2 yi3 zheng4 zhi2 。
- wei2 tian1 dao4 yu3 di4 bao3 xi1 ， fei1 suo3 qiu2 qi2 you2 ai4 。
- yu3 zhi1 quan2 er2 bu2 yong4 xi1 ， huai2 si1 mei3 yi3 gu4 zai4 。
- da4 gu4 bu4 ke3 yi3 shi4 xi1 ， fang1 gu4 bu4 ke3 yi3 yuan2 。
- shi4 hui2 gong1 xie4 wu1 tu3 gu3 xi1 ， fu1 nai3 tong2 dao4 wu1 yu3 ji4 。
- pi4 ren2 sheng1 you2 chui1 xue4 xi1 ， wu2 de2 sang1 zhi1 ke3 qi2 。
- fen1 wu2 he2 zhi3 yi3 wei2 zheng4 xi1 ， fu2 wu2 chu1 qi2 shu4 ji1 。

## 注释

## 译文

## 赏析
