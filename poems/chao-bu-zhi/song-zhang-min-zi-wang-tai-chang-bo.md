---
id: chao-bu-zhi-song-zhang-min-zi-wang-tai-chang-bo
title: 送張緡子望太常簿
titlePinyin: song4 zhang1 min2 zi3 wang4 tai4 chang2 bo2
titleSlug: song-zhang-min-zi-wang-tai-chang-bo
author: 晁補之
authorPinyin: chao2 bu3 zhi1
authorSlug: chao-bu-zhi
dynasty: 宋
dynastyPinyin: song4
dynastySlug: song
tags: []
---

## 正文

- 張侯於我丈人行，十年江湖心鄉往。
- 平生獨立白雪曲，少時妙譽青雲上。
- 胡爲四十尚飄蓬，逢衣騎馬鄴城中。
- 將軍寶帳簪履肅，開府畫筵簫鼓雄。
- 况復儒宮飽閑暇，堂有叢書竹萧洒。
- 論文不厭夜經過，起看北斗插黄河。
- 相逢安得怨寂莫，仲宣樓頭良可樂。
- 何當奇計出番禺，未應長檄開邛筰。
- 太常句稽亦不冗，少卿淑問清時重。
- 俎豆之事則嘗聞，男兒讀書業有用。
- 歸去天邊道路長，東風春草滿池塘。
- 美人不來時晼晚，誰與玩此林間芳。

## 拼音

- zhang1 hou2 wu1 wo3 zhang4 ren2 xing2 ， shi2 nian2 jiang1 hu2 xin1 xiang1 wang3 。
- ping2 sheng1 du2 li4 bai2 xue3 qu3 ， shao3 shi2 miao4 yu4 qing1 yun2 shang4 。
- hu2 wei2 si4 shi2 shang4 piao1 peng2 ， feng2 yi1 qi2 ma3 ye4 cheng2 zhong1 。
- jiang1 jun1 bao3 zhang4 zan1 lü3 su4 ， kai1 fu3 hua4 yan2 xiao1 gu3 xiong2 。
- kuang4 fu4 ru2 gong1 bao3 xian2 xia2 ， tang2 you3 cong2 shu1 zhu2 xiao1 sa3 。
- lun4 wen2 bu2 yan4 ye4 jing1 guo4 ， qi3 kan4 bei3 dou4 cha1 huang2 he2 。
- xiang1 feng2 an1 de2 yuan4 ji4 mo4 ， zhong4 xuan1 lou2 tou2 liang2 ke3 le4 。
- he2 dang1 qi2 ji4 chu1 pan1 yu2 ， wei4 ying1 chang2 xi2 kai1 qiong2 zuo2 。
- tai4 chang2 ju4 ji1 yi4 bu4 rong3 ， shao3 qing1 shu1 wen4 qing1 shi2 zhong4 。
- zu3 dou4 zhi1 shi4 ze2 chang2 wen2 ， nan2 er2 du2 shu1 ye4 you3 yong4 。
- gui1 qu4 tian1 bian1 dao4 lu4 chang2 ， dong1 feng1 chun1 cao3 man3 chi2 tang2 。
- mei3 ren2 bu4 lai2 shi2 wan3 wan3 ， shui2 yu3 wan2 ci3 lin2 jian4 fang1 。

## 注释

## 译文

## 赏析
