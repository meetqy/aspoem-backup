---
id: chao-bu-zhi-yu-xi-gui-feng-sheng-li-xiang-ru-bian-zhong
title: 玉溪歸逢甥李相如汴中
titlePinyin: yu4 xi1 gui1 feng2 sheng1 li3 xiang1 ru2 bian4 zhong1
titleSlug: yu-xi-gui-feng-sheng-li-xiang-ru-bian-zhong
author: 晁補之
authorPinyin: chao2 bu3 zhi1
authorSlug: chao-bu-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 蠻鄉俟天形，畏蠚復憚暑。
- 夢甥來萬里，竹響風動宇。
- 如今真似夢，相對別恨吐。
- 平生窘執轡，白面力如虎。
- 誰令斗指日，江使墮漁罟。
- 桃僵李爲仆，遺珮滿江渚。
- 常憂抱石死，無復脚踏土。
- 那知徼時願，起廢遇明主。
- 曠調已遠跡，未用矜杜舉。
- 但憂世議隘，亡弓不亡楚。
- 吾甥學孔子，况乃父母魯。
- 如聞四門闢，未信遡洄沮。
- 上書閔魃旱，膏以神靈雨。
- 北海自有人，高丘豈無女。
- 爾壯觀爾能，吾歸固吾所。
- 期甥二兒上，餘子不足數。
- 何以喻吾心，酌此湘吳醑。

## 拼音

- man2 xiang1 si4 tian1 xing2 ， wei4 he1 fu4 dan4 shu3 。
- meng4 sheng1 lai2 wan4 li3 ， zhu2 xiang3 feng1 dong4 yu3 。
- ru2 jin1 zhen1 si4 meng4 ， xiang1 dui4 bie2 hen4 tu3 。
- ping2 sheng1 jiong3 zhi2 pei4 ， bai2 mian4 li4 ru2 hu3 。
- shui2 ling4 dou4 zhi3 ri4 ， jiang1 shi3 duo4 yu2 gu3 。
- tao2 jiang1 li3 wei2 pu2 ， yi2 pei4 man3 jiang1 zhu3 。
- chang2 you1 bao4 shi2 si3 ， wu2 fu4 jiao3 ta4 tu3 。
- na4 zhi1 jiao3 shi2 yuan4 ， qi3 fei4 yu4 ming2 zhu3 。
- kuang4 diao4 yi3 yuan3 ji4 ， wei4 yong4 jin1 du4 ju3 。
- dan4 you1 shi4 yi4 ai4 ， wang2 gong1 bu4 wang2 chu3 。
- wu2 sheng1 xue2 kong3 zi3 ， kuang4 nai3 fu4 mu3 lu3 。
- ru2 wen2 si4 men2 pi4 ， wei4 xin4 su4 hui2 ju3 。
- shang4 shu1 min3 ba2 han4 ， gao1 yi3 shen2 ling2 yu3 。
- bei3 hai3 zi4 you3 ren2 ， gao1 qiu1 qi3 wu2 nü3 。
- er3 zhuang4 guan1 er3 neng2 ， wu2 gui1 gu4 wu2 suo3 。
- qi1 sheng1 er4 er2 shang4 ， yu2 zi3 bu4 zu2 shu4 。
- he2 yi3 yu4 wu2 xin1 ， zhuo2 ci3 xiang1 wu2 xu3 。

## 注释

## 译文

## 赏析
