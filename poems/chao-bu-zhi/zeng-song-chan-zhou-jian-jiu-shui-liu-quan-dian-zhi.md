---
id: chao-bu-zhi-zeng-song-chan-zhou-jian-jiu-shui-liu-quan-dian-zhi
title: 贈送澶州監酒稅劉銓殿直
titlePinyin: zeng4 song4 chan2 zhou1 jian1 jiu3 shui4 liu2 quan2 dian4 zhi2
titleSlug: zeng-song-chan-zhou-jian-jiu-shui-liu-quan-dian-zhi
author: 晁補之
authorPinyin: chao2 bu3 zhi1
authorSlug: chao-bu-zhi
dynasty: 宋
dynastyPinyin: song4
dynastySlug: song
tags: []
---

## 正文

- 頓丘淇水雄朔方，官收榷算資公藏。
- 晨朝百販羅庭堂，望門逆鼻聞椒漿。
- 惜哉劉子氣方剛，峨冠凜凜頎而揚。
- 丈夫有志固難量，短袖不足供倡佯。
- 黄河七月鳴浮梁，風埃瘦馬景山長。
- 劉子何之魏北鄉。
- 悲歌彈鋏邀孟嘗，馮驩一語驚齊王。
- 況如劉子足自强，讀書滿腹鉗爾吭。
- 酆城埋寶夜則光，士惟不用久乃彰。
- 不見將軍家平陽，遭時有用名焜煌。

## 拼音

- dun4 qiu1 qi2 shui3 xiong2 shuo4 fang1 ， guan1 shou1 que4 suan4 zi1 gong1 cang2 。
- chen2 chao2 bai3 fan4 luo2 ting2 tang2 ， wang4 men2 ni4 bi2 wen2 jiao1 jiang1 。
- xi1 zai1 liu2 zi3 qi4 fang1 gang1 ， e2 guan1 lin3 lin3 qi2 er2 yang2 。
- zhang4 fu0 you3 zhi4 gu4 nan2 liang2 ， duan3 xiu4 bu4 zu2 gong4 chang4 yang2 。
- huang2 he2 qi1 yue4 ming2 fu2 liang2 ， feng1 ai1 shou4 ma3 jing3 shan1 chang2 。
- liu2 zi3 he2 zhi1 wei4 bei3 xiang1 。
- bei1 ge1 dan4 jia2 yao1 meng4 chang2 ， feng2 huan1 yi4 yu3 jing1 qi2 wang2 。
- kuang4 ru2 liu2 zi3 zu2 zi4 qiang2 ， du2 shu1 man3 fu4 qian2 er3 keng1 。
- feng1 cheng2 mai2 bao3 ye4 ze2 guang1 ， shi4 wei2 bu2 yong4 jiu3 nai3 zhang1 。
- bu2 jian4 jiang1 jun1 jia1 ping2 yang2 ， zao1 shi2 you3 yong4 ming2 kun1 huang2 。

## 注释

## 译文

## 赏析
