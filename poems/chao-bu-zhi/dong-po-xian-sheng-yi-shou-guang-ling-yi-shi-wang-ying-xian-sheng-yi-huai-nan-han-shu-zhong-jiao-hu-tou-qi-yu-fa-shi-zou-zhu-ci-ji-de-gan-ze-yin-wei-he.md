---
id: chao-bu-zhi-dong-po-xian-sheng-yi-shou-guang-ling-yi-shi-wang-ying-xian-sheng-yi-huai-nan-han-shu-zhong-jiao-hu-tou-qi-yu-fa-shi-zou-zhu-ci-ji-de-gan-ze-yin-wei-he
title: 東坡先生移守廣陵以詩往迎先生以淮南旱書中教虎頭祈雨法始走諸祠即得甘澤因爲賀
titlePinyin: dong1 po1 xian1 sheng0 yi2 shou3 guang3 ling2 yi3 shi1 wang3 ying2 xian1 sheng0 yi3 huai2 nan2 han4 shu1 zhong1 jiao4 hu3 tou2 qi2 yu3 fa3 shi3 zou3 zhu1 ci2 ji2 de2 gan1 ze2 yin1 wei2 he4
titleSlug: dong-po-xian-sheng-yi-shou-guang-ling-yi-shi-wang-ying-xian-sheng-yi-huai-nan-han-shu-zhong-jiao-hu-tou-qi-yu-fa-shi-zou-zhu-ci-ji-de-gan-ze-yin-wei-he
author: 晁補之
authorPinyin: chao2 bu3 zhi1
authorSlug: chao-bu-zhi
dynasty: 宋
dynastyPinyin: song4
dynastySlug: song
tags: []
---

## 正文

- 去年使君道廣陵，吾州空市看雙旌。
- 今年吾州歡一口，使君來爲廣陵守。
- 麥如櫛髮稻立錐，使君憂民如己饑。
- 似聞維舟禱靈塔，如絲氣上淮西脽。
- 隨軒膏澤人所待，風伯何知亦前戒。
- 虎頭未用沉滄江，龍尾先看掛清海。
- 爲霖功業在傅巖，如何白首擁彤幨。
- 世上讒夫亂紅紫，天教仁政滿東南。
- 青袍門人老州佐，干世無成志消惰。
- 封章去國人恨公，醉笑從公神許我。
- 瓊花芍藥豈易逢，如淮之酒良不空。
- 一釂孤鴻煙雨曲，平山堂上快哉風。

## 拼音

- qu4 nian2 shi3 jun1 dao4 guang3 ling2 ， wu2 zhou1 kong1 shi4 kan4 shuang1 jing1 。
- jin1 nian2 wu2 zhou1 huan1 yi4 kou3 ， shi3 jun1 lai2 wei2 guang3 ling2 shou3 。
- mai4 ru2 zhi4 fa4 dao4 li4 zhui1 ， shi3 jun1 you1 min2 ru2 ji3 ji1 。
- si4 wen2 wei2 zhou1 dao3 ling2 ta3 ， ru2 si1 qi4 shang4 huai2 xi1 shui2 。
- sui2 xuan1 gao1 ze2 ren2 suo3 dai4 ， feng1 bo2 he2 zhi1 yi4 qian2 jie4 。
- hu3 tou2 wei4 yong4 chen2 cang1 jiang1 ， long2 wei3 xian1 kan4 gua4 qing1 hai3 。
- wei2 lin2 gong1 ye4 zai4 fu4 yan2 ， ru2 he2 bai2 shou3 yong1 tong2 chan1 。
- shi4 shang4 chan2 fu1 luan4 hong2 zi3 ， tian1 jiao4 ren2 zheng4 man3 dong1 nan2 。
- qing1 pao2 men2 ren2 lao3 zhou1 zuo3 ， gan1 shi4 wu2 cheng2 zhi4 xiao1 duo4 。
- feng1 zhang1 qu4 guo2 ren2 hen4 gong1 ， zui4 xiao4 cong2 gong1 shen2 xu1 wo3 。
- qiong2 hua1 shao2 yao4 qi3 yi4 feng2 ， ru2 huai2 zhi1 jiu3 liang2 bu4 kong1 。
- yi2 jiao4 gu1 hong2 yan1 yu3 qu3 ， ping2 shan1 tang2 shang4 kuai4 zai1 feng1 。

## 注释

## 译文

## 赏析
