---
id: chao-bu-zhi-jian-chu-ti-er-shou-da-huang-lu-zhi-jiao-shou-qi-yi
title: 建除體二首答黄魯直教授  其一
titlePinyin: jian4 chu2 ti3 er4 shou3 da2 huang2 lu3 zhi2 jiao4 shou4     qi2 yi1
titleSlug: jian-chu-ti-er-shou-da-huang-lu-zhi-jiao-shou-qi-yi
author: 晁補之
authorPinyin: chao2 bu3 zhi1
authorSlug: chao-bu-zhi
dynasty: 宋
dynastyPinyin: song4
dynastySlug: song
tags: []
---

## 正文

- 建策移漢都，奉春緣衣布。
- 除地願見公，及以舍人故。
- 滿船載明月，且復酌清酤。
- 平旦襏襫出，牛羊下來暮。
- 定境要兩言，出處非並趣。
- 執臂欣逢迎，秋蘭在堂下。
- 破甑雨生衣，蹇不改茲度。
- 危莫如人心，難莫如行路。
- 成事安得悔，來者其可悟。
- 收拾不須陳，千言一棄屨。
- 開門見井市，終歲紛遑遽。
- 閉門面牆壁，少日豐暇豫。

## 拼音

- jian4 ce4 yi2 han4 dou1 ， feng4 chun1 yuan2 yi1 bu4 。
- chu2 di4 yuan4 jian4 gong1 ， ji2 yi3 she4 ren2 gu4 。
- man3 chuan2 zai4 ming2 yue4 ， qie3 fu4 zhuo2 qing1 gu1 。
- ping2 dan4 bo2 shi4 chu1 ， niu2 yang2 xia4 lai2 mu4 。
- ding4 jing4 yao4 liang3 yan2 ， chu1 chu3 fei1 bing4 qu4 。
- zhi2 bi4 xin1 feng2 ying2 ， qiu1 lan2 zai4 tang2 xia4 。
- po4 zeng4 yu3 sheng1 yi1 ， jian3 bu4 gai3 zi1 du4 。
- wei1 mo4 ru2 ren2 xin1 ， nan2 mo4 ru2 xing2 lu4 。
- cheng2 shi4 an1 de2 hui3 ， lai2 zhe3 qi2 ke3 wu4 。
- shou1 shi0 bu4 xu1 chen2 ， qian1 yan2 yi2 qi4 ju4 。
- kai1 men2 jian4 jing3 shi4 ， zhong1 sui4 fen1 huang2 ju4 。
- bi4 men2 mian4 qiang2 bi4 ， shao3 ri4 feng1 xia2 yu4 。

## 注释

## 译文

## 赏析
