---
id: chao-bu-zhi-yong-wu-yi-ba-di-yong-cheng-xiang-ying-yun-ji-huai
title: 用無斁八弟永城相迎韵寄懷
titlePinyin: yong4 wu2 yi4 ba1 di4 yong3 cheng2 xiang1 ying2 yun4 ji4 huai2
titleSlug: yong-wu-yi-ba-di-yong-cheng-xiang-ying-yun-ji-huai
author: 晁補之
authorPinyin: chao2 bu3 zhi1
authorSlug: chao-bu-zhi
dynasty: 宋
dynastyPinyin: song4
dynastySlug: song
tags: []
---

## 正文

- 平生殫千金，術似劉累僻。
- 春風九軌道，無我迷陽跡。
- 呼來著冠紞，野貌不改昔。
- 易衣憐介弟，猶有布一尺。
- 身慚崔浩短，胸次儼列戟。
- 中天翥鸞鳳，我自無六翮。
- 何曾客權貴，見謂貧盜璧。
- 堂堂涑水翁，我在此人籍。
- 不詆曲江賢，寧羞九年謫。
- 艱難累吾母，鬢髮白一夕。
- 獨此負吾心，敢言忠抱石。
- 方時半千運，異昔陽九厄。
- 譬馳羊腸坂，雙任臣子責。
- 帝王所張弛，乾坤有闔闢。
- 君敷皇極言，人詠蓼蕭澤。
- 鳶魚競飛躍，風俗凜移易。
- 已開公府閤，又置四郊驛。
- 搜求逮田野，欣喜到僮役。
- 雖微携手上，頗似破笯釋。
- 川塗見吾弟，薪木詢我宅。
- 憐君如我固，不歎玄尚白。
- 薄飲盡餘醅，凝塵振粗席。
- 我醉易成狂，欲起須君掖。

## 拼音

- ping2 sheng1 dan1 qian1 jin1 ， shu4 si4 liu2 lei4 pi4 。
- chun1 feng1 jiu3 gui3 dao4 ， wu2 wo3 mi2 yang2 ji4 。
- hu1 lai2 zhu4 guan1 dan3 ， ye3 mao4 bu4 gai3 xi1 。
- yi4 yi1 lian2 jie4 di4 ， you2 you3 bu4 yi4 chi3 。
- shen1 can2 cui1 hao4 duan3 ， xiong1 ci4 yan3 lie4 ji3 。
- zhong1 tian1 zhu4 luan2 feng4 ， wo3 zi4 wu2 liu4 he2 。
- he2 ceng2 ke4 quan2 gui4 ， jian4 wei4 pin2 dao4 bi4 。
- tang2 tang2 su4 shui3 weng1 ， wo3 zai4 ci3 ren2 ji2 。
- bu4 di3 qu3 jiang1 xian2 ， ning2 xiu1 jiu3 nian2 zhe2 。
- jian1 nan2 lei4 wu2 mu3 ， bin4 fa4 bai2 yi4 xi1 。
- du2 ci3 fu4 wu2 xin1 ， gan3 yan2 zhong1 bao4 shi2 。
- fang1 shi2 ban4 qian1 yun4 ， yi4 xi1 yang2 jiu3 e4 。
- pi4 chi2 yang2 chang2 ban3 ， shuang1 ren4 chen2 zi3 ze2 。
- di4 wang2 suo3 zhang1 chi2 ， qian2 kun1 you3 he2 pi4 。
- jun1 fu1 huang2 ji2 yan2 ， ren2 yong3 liao3 xiao1 ze2 。
- yuan1 yu2 jing4 fei1 yue4 ， feng1 su2 lin3 yi2 yi4 。
- yi3 kai1 gong1 fu3 he2 ， you4 zhi4 si4 jiao1 yi4 。
- sou1 qiu2 dai3 tian2 ye3 ， xin1 xi3 dao4 tong2 yi4 。
- sui1 wei1 xie2 shou3 shang4 ， po1 si4 po4 nu2 shi4 。
- chuan1 tu2 jian4 wu2 di4 ， xin1 mu4 xun2 wo3 zhai2 。
- lian2 jun1 ru2 wo3 gu4 ， bu2 tan4 xuan2 shang4 bai2 。
- bao2 yin3 jin4 yu2 pei1 ， ning2 chen2 zhen4 cu1 xi2 。
- wo3 zui4 yi4 cheng2 kuang2 ， yu4 qi3 xu1 jun1 ye4 。

## 注释

## 译文

## 赏析
