---
id: chao-bu-zhi-song-zhi-ge-du-jun-zhang-shou-qi
title: 送直閣杜君章守齊
titlePinyin: song4 zhi2 ge2 du4 jun1 zhang1 shou3 qi2
titleSlug: song-zhi-ge-du-jun-zhang-shou-qi
author: 晁補之
authorPinyin: chao2 bu3 zhi1
authorSlug: chao-bu-zhi
dynasty: 宋
dynastyPinyin: song4
dynastySlug: song
tags: []
---

## 正文

- 杜公文史不讀律，平反世稱徐有功。
- 官爲列卿位亦顯，臯陶事與禮樂同。
- 書生骫骳笑法令，弦歌不愧陵陂中。
- 衆賢和豫治乃舉，但願主聖朝廷公。
- 白頭典校漢天祿，未煩載酒如揚雄。
- 自言臣老應報國，五馬便去如飛鴻。
- 京東耳聞事可數，似說振貸倉儲空。
- 裕民誠患力不足，措國豈與民俱窮。
- 才難所要遇事了，仁厚未免無能蒙。
- 囊中餐玉百未試，干越在匣光生虹。
- 却嗟鉛槧坐棄日，伊我何補羞兒童。
- 力能如虎安敢爾，鬢毛幸未成老翁。
- 亦思一郡效尺寸，官卑未許伸喉嚨。
- 飽知世事祗坐嘯，又看馬鬣吹西風。
- 平生放意在雲水，落身塵土禽閉籠。
- 經時無酒對佳客，借與歌舞開心胸。
- 公行媌曼載雙舸，誰與客勸琉璃鍾。

## 拼音

- du4 gong1 wen2 shi3 bu4 du2 lü4 ， ping2 fan3 shi4 cheng1 xu2 you3 gong1 。
- guan1 wei2 lie4 qing1 wei4 yi4 xian3 ， gao1 tao2 shi4 yu3 li3 le4 tong2 。
- shu1 sheng1 wei3 bei4 xiao4 fa3 ling4 ， xian2 ge1 bu2 kui4 ling2 bei1 zhong1 。
- zhong4 xian2 he2 yu4 zhi4 nai3 ju3 ， dan4 yuan4 zhu3 sheng4 chao2 ting2 gong1 。
- bai2 tou2 dian3 xiao4 han4 tian1 lu4 ， wei4 fan2 zai4 jiu3 ru2 yang2 xiong2 。
- zi4 yan2 chen2 lao3 ying1 bao4 guo2 ， wu3 ma3 bian4 qu4 ru2 fei1 hong2 。
- jing1 dong1 er3 wen2 shi4 ke3 shu4 ， si4 shuo1 zhen4 dai4 cang1 chu3 kong1 。
- yu4 min2 cheng2 huan4 li4 bu4 zu2 ， cuo4 guo2 qi3 yu3 min2 ju4 qiong2 。
- cai2 nan2 suo3 yao4 yu4 shi4 le0 ， ren2 hou4 wei4 mian3 wu2 neng2 meng2 。
- nang2 zhong1 can1 yu4 bai3 wei4 shi4 ， gan1 yue4 zai4 xia2 guang1 sheng1 hong2 。
- que4 jie1 qian1 qian4 zuo4 qi4 ri4 ， yi1 wo3 he2 bu3 xiu1 er2 tong2 。
- li4 neng2 ru2 hu3 an1 gan3 er3 ， bin4 mao2 xing4 wei4 cheng2 lao3 weng1 。
- yi4 si1 yi2 jun4 xiao4 chi3 cun4 ， guan1 bei1 wei4 xu1 shen1 hou2 long2 。
- bao3 zhi1 shi4 shi4 zhi1 zuo4 xiao4 ， you4 kan4 ma3 lie4 chui1 xi1 feng1 。
- ping2 sheng1 fang4 yi4 zai4 yun2 shui3 ， luo4 shen1 chen2 tu3 qin2 bi4 long2 。
- jing1 shi2 wu2 jiu3 dui4 jia1 ke4 ， jie4 yu3 ge1 wu3 kai1 xin1 xiong1 。
- gong1 xing2 miao2 man4 zai4 shuang1 ge3 ， shui2 yu3 ke4 quan4 liu2 li2 zhong1 。

## 注释

## 译文

## 赏析
