---
id: chao-bu-zhi-man-lang-ge-ci
title: 漫浪閣辭
titlePinyin: man4 lang4 ge2 ci2
titleSlug: man-lang-ge-ci
author: 晁補之
authorPinyin: chao2 bu3 zhi1
authorSlug: chao-bu-zhi
dynasty: 宋
dynastyPinyin: song4
dynastySlug: song
tags: []
---

## 正文

- 沛高皇之受嬴兮，劉別子曰楚元。
- 羌好詩而說義兮，敬設醴於穆生。
- 戊始怠而穆去兮，申白笑而鉗市。
- 富傳孫而失國兮，派辟彊之支子。
- 爰清浄而少欲兮，以身悟乎霍光。
- 蹇孫向之洽聞兮，至耆老而彌良。
- 曰衆賢和於朝兮，萬物和於野。
- 粵百世而能調兮，民胥來而鳳下。
- 惟劉有後於楚兮，千歲發夫道原。
- 流其芳以益遠兮，偉壯輿之不愆。
- 原惟博而好直兮，向異世而復起。
- 輿惟進而未已兮，載向學亦不墜。
- 彼元結之信修兮，羌何爲此漫浪也。
- 將履中而晦外兮，其德固天之放也。
- 惟漫浪之爲言兮，匪正則之嘉名。
- 豈其懲屈之死忠兮，欲猗移以保生。
- 結當易之一爻兮，幽人履而正吉。
- 輿方壯而惡畫兮，棄爾輔欲誰頼。
- 吾語子漫浪之可兮，遺物往其庶幾。
- 苟畏人而羣於人兮，拭唾面其猶殆。
- 朝騁望乎紫霄兮，夕歸次乎左蠡。
- 五老兮在上，星子兮在下。
- 垂瀑介於高丘兮，洞深林而北靡。
- 飛梁亙於三峽兮，倏異景而殊世。
- 青松屋兮桂宇，辛夷房兮梅戶。
- 蘭糗兮菊粻，蓀體薦兮肴若芳。
- 雲駟兮霓輈，歲將晏兮誰與游。
- 煙爲衣兮水爲珮，君誰須兮林之際。
- 吾以漫爲旌兮，建彼太虛之上也。
- 吾以浪爲乘兮，周彼八荒之外也。
- 羾萬里而不逢人兮，御謁我以宜止。
- 晻轟轟而曠洶洶兮，羌何以辯乎明晦。
- 彌高出於千仞兮，羣鳳過而北南。
- 彌幽徑於雷室兮，列缺驚而後先。
- 求佺僑而不得兮，咸勃窣其在下。
- 乃山澤之臞兮，夫何足以跂而望我。
- 茫吾不知其所如兮，黔嬴告我以何舍。
- 出無陰兮入無陽，旋丹崖兮匝大荒。
- 忽臨睨夫故居兮，羣梯危之蜂戶。
- 傴白叟之扶童兮，迎謂我以良苦。
- 返吾稼兮復吾樵，山 {山悤}{山悤} 兮江滔滔。
- 輿先人之善俗兮，雖百世猶未改。
- 彼魯衰而齗齗兮，吾老穉以知恥。
- 匪禮失而求野兮，民固化於不恌。
- 輿克家而好常兮，庸謹行以毋慠。
- 懷向原之遺直兮，念爾祖而履薄。
- 陳洪範之九疇兮，敘三統與七略。
- 以爲博而弗考兮，蹇無用而束閣。
- 紛輿世之多賢兮，匪曲全而好修。
- 惟仁宅與義路兮，羌可居而必由。
- 結信賢而自晦兮，忘其同物以迷世。
- 鳬與波而上下兮，夫固非駒之所喜。
- 亂曰：接輿詭而悟聖兮，匪沮溺亦楚狂。
- 聖與言而莫顧兮，人以爲知乎大方。
- 既不足用吾中兮，吾將從回憲之所臧。

## 拼音

- pei4 gao1 huang2 zhi1 shou4 ying2 xi1 ， liu2 bie2 zi3 yue1 chu3 yuan2 。
- qiang1 hao3 shi1 er2 shuo1 yi4 xi1 ， jing4 she4 li3 wu1 mu4 sheng1 。
- wu4 shi3 dai4 er2 mu4 qu4 xi1 ， shen1 bai2 xiao4 er2 qian2 shi4 。
- fu4 chuan2 sun1 er2 shi1 guo2 xi1 ， pai4 pi4 qiang2 zhi1 zhi1 zi0 。
- yuan2 qing1 jing4 er2 shao3 yu4 xi1 ， yi3 shen1 wu4 hu1 huo4 guang1 。
- jian3 sun1 xiang4 zhi1 qia4 wen2 xi1 ， zhi4 qi2 lao3 er2 mi2 liang2 。
- yue1 zhong4 xian2 he2 wu1 chao2 xi1 ， wan4 wu4 he2 wu1 ye3 。
- yue4 bai3 shi4 er2 neng2 diao4 xi1 ， min2 xu1 lai2 er2 feng4 xia4 。
- wei2 liu2 you3 hou4 wu1 chu3 xi1 ， qian1 sui4 fa1 fu1 dao4 yuan2 。
- liu2 qi2 fang1 yi3 yi4 yuan3 xi1 ， wei3 zhuang4 yu2 zhi1 bu4 qian1 。
- yuan2 wei2 bo2 er2 hao3 zhi2 xi1 ， xiang4 yi4 shi4 er2 fu4 qi3 。
- yu2 wei2 jin4 er2 wei4 yi3 xi1 ， zai4 xiang4 xue2 yi4 bu2 zhui4 。
- bi3 yuan2 jie2 zhi1 xin4 xiu1 xi1 ， qiang1 he2 wei2 ci3 man4 lang4 ye3 。
- jiang1 lü3 zhong1 er2 hui4 wai4 xi1 ， qi2 de2 gu4 tian1 zhi1 fang4 ye3 。
- wei2 man4 lang4 zhi1 wei2 yan2 xi1 ， fei3 zheng4 ze2 zhi1 jia1 ming2 。
- qi3 qi2 cheng2 qu1 zhi1 si3 zhong1 xi1 ， yu4 yi1 yi2 yi3 bao3 sheng1 。
- jie2 dang1 yi4 zhi1 yi4 yao2 xi1 ， you1 ren2 lü3 er2 zheng4 ji2 。
- yu2 fang1 zhuang4 er2 e4 hua4 xi1 ， qi4 er3 fu3 yu4 shui2 lai4 。
- wu2 yu3 zi3 man4 lang4 zhi1 ke3 xi1 ， yi2 wu4 wang3 qi2 shu4 ji1 。
- gou3 wei4 ren2 er2 qun2 wu1 ren2 xi1 ， shi4 tuo4 mian4 qi2 you2 dai4 。
- chao2 cheng3 wang4 hu1 zi3 xiao1 xi1 ， xi1 gui1 ci4 hu1 zuo3 li2 。
- wu3 lao3 xi1 zai4 shang4 ， xing1 zi0 xi1 zai4 xia4 。
- chui2 pu4 jie4 wu1 gao1 qiu1 xi1 ， dong4 shen1 lin2 er2 bei3 mi2 。
- fei1 liang2 gen4 wu1 san1 xia2 xi1 ， shu1 yi4 jing3 er2 shu1 shi4 。
- qing1 song1 wu1 xi1 gui4 yu3 ， xin1 yi2 fang2 xi1 mei2 hu4 。
- lan2 qiu3 xi1 ju2 zhang1 ， sun1 ti3 jian4 xi1 yao2 ruo4 fang1 。
- yun2 si4 xi1 ni2 zhou1 ， sui4 jiang1 yan4 xi1 shui2 yu3 you2 。
- yan1 wei2 yi1 xi1 shui3 wei2 pei4 ， jun1 shui2 xu1 xi1 lin2 zhi1 ji4 。
- wu2 yi3 man4 wei2 jing1 xi1 ， jian4 bi3 tai4 xu1 zhi1 shang4 ye3 。
- wu2 yi3 lang4 wei2 cheng2 xi1 ， zhou1 bi3 ba1 huang1 zhi1 wai4 ye3 。
- hong2 wan4 li3 er2 bu4 feng2 ren2 xi1 ， yu4 ye4 wo3 yi3 yi2 zhi3 。
- an3 hong1 hong1 er2 kuang4 xiong1 xiong1 xi1 ， qiang1 he2 yi3 bian4 hu1 ming2 hui4 。
- mi2 gao1 chu1 wu1 qian1 ren4 xi1 ， qun2 feng4 guo4 er2 bei3 nan2 。
- mi2 you1 jing4 wu1 lei2 shi4 xi1 ， lie4 que1 jing1 er2 hou4 xian1 。
- qiu2 quan2 qiao2 er2 bu4 de2 xi1 ， xian2 bo2 su1 qi2 zai4 xia4 。
- nai3 shan1 ze2 zhi1 qu2 xi1 ， fu1 he2 zu2 yi3 qi2 er2 wang4 wo3 。
- mang2 wu2 bu4 zhi1 qi2 suo3 ru2 xi1 ， qian2 ying2 gao4 wo3 yi3 he2 she4 。
- chu1 wu2 yin1 xi1 ru4 wu2 yang2 ， xuan2 dan1 ya2 xi1 za1 da4 huang1 。
- hu1 lin2 ni4 fu1 gu4 ju1 xi1 ， qun2 ti1 wei1 zhi1 feng1 hu4 。
- yu3 bai2 sou3 zhi1 fu2 tong2 xi1 ， ying2 wei4 wo3 yi3 liang2 ku3 。
- fan3 wu2 jia4 xi1 fu4 wu2 qiao2 ， shan1  { shan1 cong1 }{ shan1 cong1 }  xi1 jiang1 tao1 tao1 。
- yu2 xian1 ren2 zhi1 shan4 su2 xi1 ， sui1 bai3 shi4 you2 wei4 gai3 。
- bi3 lu3 shuai1 er2 yin1 yin1 xi1 ， wu2 lao3 zhi4 yi3 zhi1 chi3 。
- fei3 li3 shi1 er2 qiu2 ye3 xi1 ， min2 gu4 hua4 wu1 bu4 tiao1 。
- yu2 ke4 jia1 er2 hao3 chang2 xi1 ， yong1 jin3 xing2 yi3 wu2 ao4 。
- huai2 xiang4 yuan2 zhi1 yi2 zhi2 xi1 ， nian4 er3 zu3 er2 lü3 bao2 。
- chen2 hong2 fan4 zhi1 jiu3 chou2 xi1 ， xu4 san1 tong3 yu3 qi1 lüe4 。
- yi3 wei2 bo2 er2 fu2 kao3 xi1 ， jian3 wu2 yong4 er2 shu4 ge2 。
- fen1 yu2 shi4 zhi1 duo1 xian2 xi1 ， fei3 qu3 quan2 er2 hao3 xiu1 。
- wei2 ren2 zhai2 yu3 yi4 lu4 xi1 ， qiang1 ke3 ju1 er2 bi4 you2 。
- jie2 xin4 xian2 er2 zi4 hui4 xi1 ， wang4 qi2 tong2 wu4 yi3 mi2 shi4 。
- fu2 yu3 bo1 er2 shang4 xia4 xi1 ， fu1 gu4 fei1 ju1 zhi1 suo3 xi3 。
- luan4 yue1 ： jie1 yu2 gui3 er2 wu4 sheng4 xi1 ， fei3 ju3 ni4 yi4 chu3 kuang2 。
- sheng4 yu3 yan2 er2 mo4 gu4 xi1 ， ren2 yi3 wei2 zhi1 hu1 da4 fang1 。
- ji4 bu4 zu2 yong4 wu2 zhong1 xi1 ， wu2 jiang1 cong2 hui2 xian4 zhi1 suo3 zang1 。

## 注释

## 译文

## 赏析
