---
id: chao-bu-zhi-li-cheng-ji-de-yan-zi-chang-gu-qin-zuo
title: 李成季得閻子常古琴作
titlePinyin: li3 cheng2 ji4 de2 yan2 zi3 chang2 gu3 qin2 zuo4
titleSlug: li-cheng-ji-de-yan-zi-chang-gu-qin-zuo
author: 晁補之
authorPinyin: chao2 bu3 zhi1
authorSlug: chao-bu-zhi
dynasty: 宋
dynastyPinyin: song4
dynastySlug: song
tags: []
---

## 正文

- 昔人流水高山手，此意寧從絃上有。
- 閻侯卷舌卧閭里，意向是中留不朽。
- 似聞綠綺置床頭，暑雨東城無麥秋。
- 趙傳和氏齋五日，吳得湛盧當兩州。
- 李侯得意誇題柱，成詩欲使邀諸路。
- 自有桓山石室彈，深屋時聞繭抽緒。
- 無琴尚可何獨絃，要識精微非度數。
- 人生有累無非失，我欲心灰木爲質。
- 懶從徽的自凝塵，老向詩書逾愛日。
- 自言結習久難除，猶理斷編尋止息。
- 焦城卜築近連軫，歸約閻侯亦蕭瑟。
- 舊聞君祖課木奴，試買瑕丘百株栗。

## 拼音

- xi1 ren2 liu2 shui3 gao1 shan1 shou3 ， ci3 yi4 ning2 cong2 xian2 shang4 you3 。
- yan2 hou2 juan3 she2 wo4 lü2 li3 ， yi4 xiang4 shi4 zhong1 liu2 bu4 xiu3 。
- si4 wen2 lü4 qi3 zhi4 chuang2 tou2 ， shu3 yu3 dong1 cheng2 wu2 mai4 qiu1 。
- zhao4 chuan2 he2 shi4 zhai1 wu3 ri4 ， wu2 de2 zhan4 lu2 dang1 liang3 zhou1 。
- li3 hou2 de2 yi4 kua1 ti2 zhu4 ， cheng2 shi1 yu4 shi3 yao1 zhu1 lu4 。
- zi4 you3 huan2 shan1 shi2 shi4 dan4 ， shen1 wu1 shi2 wen2 jian3 chou1 xu4 。
- wu2 qin2 shang4 ke3 he2 du2 xian2 ， yao4 shi2 jing1 wei1 fei1 du4 shu4 。
- ren2 sheng1 you3 lei4 wu2 fei1 shi1 ， wo3 yu4 xin1 hui1 mu4 wei2 zhi4 。
- lan3 cong2 hui1 de0 zi4 ning2 chen2 ， lao3 xiang4 shi1 shu1 yu2 ai4 ri4 。
- zi4 yan2 jie2 xi2 jiu3 nan2 chu2 ， you2 li3 duan4 bian1 xun2 zhi3 xi1 。
- jiao1 cheng2 bu3 zhu4 jin4 lian2 zhen3 ， gui1 yue1 yan2 hou2 yi4 xiao1 se4 。
- jiu4 wen2 jun1 zu3 ke4 mu4 nu2 ， shi4 mai3 xia2 qiu1 bai3 zhu1 li4 。

## 注释

## 译文

## 赏析
