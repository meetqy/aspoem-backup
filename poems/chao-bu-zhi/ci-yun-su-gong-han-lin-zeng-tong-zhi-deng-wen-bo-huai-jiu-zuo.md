---
id: chao-bu-zhi-ci-yun-su-gong-han-lin-zeng-tong-zhi-deng-wen-bo-huai-jiu-zuo
title: 次韵蘇公翰林贈同職鄧溫伯懷舊作
titlePinyin: ci4 yun4 su1 gong1 han4 lin2 zeng4 tong2 zhi2 deng4 wen1 bo2 huai2 jiu4 zuo4
titleSlug: ci-yun-su-gong-han-lin-zeng-tong-zhi-deng-wen-bo-huai-jiu-zuo
author: 晁補之
authorPinyin: chao2 bu3 zhi1
authorSlug: chao-bu-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 雪堂蜜酒花作醅，教蜂使釀花自栽。
- 堂前雪落蜂正蟄，恨蜂不采西山梅。
- 漫浪飲處空有跡，無酒可沃胸崔嵬。
- 不知幾喚樊口渡，五見新曆頒清臺。
- 鄧公昔歎不可挽，素衣未化京雒埃。
- 山中相邀阻筇杖，天上對直同金罍。
- 只今江邊春更好，漁蓑不曬懸牆隈。
- 百年變化誰得料，劍光自出豐城苔。
- 老儒經濟國勢定，近臣獻納天顔開。
- 蜀公亭上別公處，花柳未逐東風摧。
- 尚容登堂譚落屑，不愧索米腸鳴雷。
- 因知流落本天命，何必挽引須時來。
- 九關沉沉虎豹靜，無復極目江楓哀。

## 拼音

- xue3 tang2 mi4 jiu3 hua1 zuo4 pei1 ， jiao4 feng1 shi3 niang4 hua1 zi4 zai1 。
- tang2 qian2 xue3 luo4 feng1 zheng4 zhe2 ， hen4 feng1 bu4 cai3 xi1 shan1 mei2 。
- man4 lang4 yin3 chu3 kong1 you3 ji4 ， wu2 jiu3 ke3 wo4 xiong1 cui1 wei2 。
- bu4 zhi1 ji1 huan4 fan2 kou3 du4 ， wu3 jian4 xin1 li4 ban1 qing1 tai2 。
- deng4 gong1 xi1 tan4 bu4 ke3 wan3 ， su4 yi1 wei4 hua4 jing1 luo4 ai1 。
- shan1 zhong1 xiang1 yao1 zu3 qiong2 zhang4 ， tian1 shang4 dui4 zhi2 tong2 jin1 lei2 。
- zhi1 jin1 jiang1 bian1 chun1 geng4 hao3 ， yu2 suo1 bu2 shai4 xuan2 qiang2 wei1 。
- bai3 nian2 bian4 hua4 shui2 de2 liao4 ， jian4 guang1 zi4 chu1 feng1 cheng2 tai2 。
- lao3 ru2 jing1 ji4 guo2 shi4 ding4 ， jin4 chen2 xian4 na4 tian1 yan2 kai1 。
- shu3 gong1 ting2 shang4 bie2 gong1 chu3 ， hua1 liu3 wei4 zhu2 dong1 feng1 cui1 。
- shang4 rong2 deng1 tang2 tan2 luo4 xie4 ， bu2 kui4 suo3 mi3 chang2 ming2 lei2 。
- yin1 zhi1 liu2 luo4 ben3 tian1 ming4 ， he2 bi4 wan3 yin3 xu1 shi2 lai2 。
- jiu3 guan1 chen2 chen2 hu3 bao4 jing4 ， wu2 fu4 ji2 mu4 jiang1 feng1 ai1 。

## 注释

## 译文

## 赏析
