---
id: chao-bu-zhi-qiu-ye-gu-feng
title: 秋夜古風
titlePinyin: qiu1 ye4 gu3 feng1
titleSlug: qiu-ye-gu-feng
author: 晁補之
authorPinyin: chao2 bu3 zhi1
authorSlug: chao-bu-zhi
dynasty: 宋
dynastyPinyin: song4
dynastySlug: song
tags: []
---

## 正文

- 瑶池始波縣圃風，鄧林飛葉雲攪空。
- 人間櫟社幾黄落，曉窗洗黛悲青銅。
- 常嗟彭祖悔杖晚，不見王母桃花紅。
- 安知帝怒削龍伯，輿嶠已沒歸墟中。
- 楚人方復感時節，申旦不寐同秋蟲。
- 虛堂氣入枕簟肅，熟寐不復聞嗈嗈。
- 大言身塞不得仰，了語無異鴻毛烘。
- 天如旋磨人蟻却，更千萬日勞何功。
- 漢南種柳人笑爾，江潭悽愴彫形容。
- 小樓遐觀午夜闃，凉月不盡山無窮。
- 一身逆旅過萬物，千古昨夢如驚蓬。
- 胡床收慮暫一息，杲杲已上扶桑東。

## 拼音

- yao2 chi2 shi3 bo1 xian4 pu3 feng1 ， deng4 lin2 fei1 ye4 yun2 jiao3 kong1 。
- ren2 jian4 li4 she4 ji1 huang2 luo4 ， xiao3 chuang1 xi3 dai4 bei1 qing1 tong2 。
- chang2 jie1 peng2 zu3 hui3 zhang4 wan3 ， bu2 jian4 wang2 mu3 tao2 hua1 hong2 。
- an1 zhi1 di4 nu4 xiao1 long2 bo2 ， yu2 jiao4 yi3 mei2 gui1 xu1 zhong1 。
- chu3 ren2 fang1 fu4 gan3 shi2 jie2 ， shen1 dan4 bu2 mei4 tong2 qiu1 chong2 。
- xu1 tang2 qi4 ru4 zhen3 dian4 su4 ， shu2 mei4 bu2 fu4 wen2 yong1 yong1 。
- da4 yan2 shen1 sai1 bu4 de2 yang3 ， liao3 yu3 wu2 yi4 hong2 mao2 hong1 。
- tian1 ru2 xuan2 mo2 ren2 yi3 que4 ， geng4 qian1 wan4 ri4 lao2 he2 gong1 。
- han4 nan2 zhong3 liu3 ren2 xiao4 er3 ， jiang1 tan2 qi1 chuang4 diao1 xing2 rong2 。
- xiao3 lou2 xia2 guan1 wu3 ye4 qu4 ， liang2 yue4 bu2 jin4 shan1 wu2 qiong2 。
- yi4 shen1 ni4 lü3 guo4 wan4 wu4 ， qian1 gu3 zuo2 meng4 ru2 jing1 peng2 。
- hu2 chuang2 shou1 lü4 zan4 yi4 xi1 ， gao3 gao3 yi3 shang4 fu2 sang1 dong1 。

## 注释

## 译文

## 赏析
