---
id: chao-bu-zhi-tang-cun-feng-chen-an-xing
title: 湯村逢陳安性
titlePinyin: tang1 cun1 feng2 chen2 an1 xing4
titleSlug: tang-cun-feng-chen-an-xing
author: 晁補之
authorPinyin: chao2 bu3 zhi1
authorSlug: chao-bu-zhi
dynasty: 宋
dynastyPinyin: song4
dynastySlug: song
tags: []
---

## 正文

- 束裝清曉來江浦，瘦馬羸童犯山雨。
- 解鞍入寺聞鐘聲，堂上僧齋日初午。
- 故人聆我足音喜，紗帽相逢坐東廡。
- 別來幾日頷生須，相見驚疑更問語。
- 念昨與君俱隨書，貧賤不爲人比數。
- 侍郎門館乏容悅，舉子文章慚莽鹵。
- 瞽言强獻亦何有，君去東州我之楚。
- 可憐今日江頭路，草草逢君具雞黍。
- 我貧無策未容飽，君祿雖微不猶愈。
- 如今未可計得失，且作新詩致醇醑。

## 拼音

- shu4 zhuang1 qing1 xiao3 lai2 jiang1 pu3 ， shou4 ma3 lei2 tong2 fan4 shan1 yu3 。
- jie3 an1 ru4 si4 wen2 zhong1 sheng1 ， tang2 shang4 seng1 zhai1 ri4 chu1 wu3 。
- gu4 ren2 ling2 wo3 zu2 yin1 xi3 ， sha1 mao4 xiang1 feng2 zuo4 dong1 wu3 。
- bie2 lai2 ji1 ri4 han4 sheng1 xu1 ， xiang1 jian4 jing1 yi2 geng4 wen4 yu3 。
- nian4 zuo2 yu3 jun1 ju4 sui2 shu1 ， pin2 jian4 bu4 wei2 ren2 bi3 shu4 。
- shi4 lang2 men2 guan3 fa2 rong2 yue4 ， ju3 zi3 wen2 zhang1 can2 mang3 lu3 。
- gu3 yan2 qiang2 xian4 yi4 he2 you3 ， jun1 qu4 dong1 zhou1 wo3 zhi1 chu3 。
- ke3 lian2 jin1 ri4 jiang1 tou2 lu4 ， cao3 cao3 feng2 jun1 ju4 ji1 shu3 。
- wo3 pin2 wu2 ce4 wei4 rong2 bao3 ， jun1 lu4 sui1 wei1 bu4 you2 yu4 。
- ru2 jin1 wei4 ke3 ji4 de2 shi1 ， qie3 zuo4 xin1 shi1 zhi4 chun2 xu3 。

## 注释

## 译文

## 赏析
