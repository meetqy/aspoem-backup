---
id: chao-bu-zhi-lu-zhi-fu-yi-shi-song-cha-yun-yuan-jun-yin-ci-wu-yin-jiu-ci-yun
title: 魯直復以詩送茶云願君飲此勿飲酒次韵
titlePinyin: lu3 zhi2 fu4 yi3 shi1 song4 cha2 yun2 yuan4 jun1 yin3 ci3 wu4 yin3 jiu3 ci4 yun4
titleSlug: lu-zhi-fu-yi-shi-song-cha-yun-yuan-jun-yin-ci-wu-yin-jiu-ci-yun
author: 晁補之
authorPinyin: chao2 bu3 zhi1
authorSlug: chao-bu-zhi
dynasty: 宋
dynastyPinyin: song4
dynastySlug: song
tags: []
---

## 正文

- 相茶真似石韞璧，至精那可皮膚識。
- 溪芽不給萬口須，往往山毛俱入食。
- 雲龍正用餉近班，乞與粗官誠靦顔。
- 崇朝一碗坐官局，申旦形清不成宿。
- 平生樂此臭味同，故人貽我情相燭。
- 黄侯發軔日千里，天育收駒自汧渭。
- 車聲出鼎細九盤，如此佳句誰能似。
- 遣試齊民蟹眼湯，扶起醉頭湔腐腸。
- 頗類它時玉川子，破鼻竹林風送香。
- 吾儕幽事動不朽，但讀離騷可無酒。

## 拼音

- xiang1 cha2 zhen1 si4 shi2 yun4 bi4 ， zhi4 jing1 na4 ke3 pi2 fu1 shi2 。
- xi1 ya2 bu4 gei3 wan4 kou3 xu1 ， wang3 wang3 shan1 mao2 ju4 ru4 shi2 。
- yun2 long2 zheng4 yong4 xiang3 jin4 ban1 ， qi3 yu3 cu1 guan1 cheng2 mian3 yan2 。
- chong2 chao2 yi4 wan3 zuo4 guan1 ju2 ， shen1 dan4 xing2 qing1 bu4 cheng2 su4 。
- ping2 sheng1 le4 ci3 chou4 wei4 tong2 ， gu4 ren2 yi2 wo3 qing2 xiang1 zhu2 。
- huang2 hou2 fa1 ren4 ri4 qian1 li3 ， tian1 yu4 shou1 ju1 zi4 qian1 wei4 。
- ju1 sheng1 chu1 ding3 xi4 jiu3 pan2 ， ru2 ci3 jia1 ju4 shui2 neng2 si4 。
- qian3 shi4 qi2 min2 xie4 yan3 tang1 ， fu2 qi3 zui4 tou2 jian1 fu3 chang2 。
- po1 lei4 ta1 shi2 yu4 chuan1 zi3 ， po4 bi2 zhu2 lin2 feng1 song4 xiang1 。
- wu2 chai2 you1 shi4 dong4 bu4 xiu3 ， dan4 du2 li2 sao1 ke3 wu2 jiu3 。

## 注释

## 译文

## 赏析
