---
id: chao-bu-zhi-jing-shan
title: 徑山
titlePinyin: jing4 shan1
titleSlug: jing-shan
author: 晁補之
authorPinyin: chao2 bu3 zhi1
authorSlug: chao-bu-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 盤崖繞壑步步高，僕痡馬乏游人勞。
- 五峰崛起干雲霄，衆山奔走爭來朝。
- 我行直欲犯星杓，意徹絕頂纔山腰。
- 松間鳥語如我招，仰見白塔當林梢。
- 檐携上下若桔槹，路窮飛樓鬰岧嶢。
- 欽翁未來蔽菅茅，山精木怪讙游傲。
- 麏馳虺竄狌鼯跳，靈景晦昧何由昭。
- 忽然飛錫從江皋，窮探不憚東峰遥。
- 曲腰丈人白絲袍，再拜辭前風雹飄。
- 三百年來響鍾鐃，閩商海賈輸金刀。
- 直欄橫牖山周遭，晨參夜諷聲嘈嘈。
- 碧杉紫柏羅旌旄，客來六月忘炎歊。
- 明月庵前醉松醪，白雲峰頂瞰吳郊。
- 鵝毛一點錢塘潮，錢王宮闕如累樵。
- 臨之股慄精魄超，歸不得寐心搖搖。
- 含輝孤亭立嶢崤，此地覽景尤難逃。
- 五更月落禽嘲嘲，陽烏欲上海水燒。
- 晦明變化不終朝，倏陰忽晴狀莫描。
- 夜闌燈青雨飄蕭，偶坐兩客論幻泡。
- 探玄窮妙窺寂寥，破除世事無絲毫，不奈詩思猶强豪。
- 歸時日沒紅霞消，荒崖老木山蟬號。

## 拼音

- pan2 ya2 rao4 he4 bu4 bu4 gao1 ， pu2 pu1 ma3 fa2 you2 ren2 lao2 。
- wu3 feng1 jue2 qi3 gan1 yun2 xiao1 ， zhong4 shan1 ben1 zou3 zheng1 lai2 chao2 。
- wo3 xing2 zhi2 yu4 fan4 xing1 shao2 ， yi4 che4 jue2 ding3 cai2 shan1 yao1 。
- song1 jian4 niao3 yu3 ru2 wo3 zhao1 ， yang3 jian4 bai2 ta3 dang1 lin2 shao1 。
- yan2 xie2 shang4 xia4 ruo4 ju2 gao1 ， lu4 qiong2 fei1 lou2 yu4 tiao2 yao2 。
- qin1 weng1 wei4 lai2 bi4 jian1 mao2 ， shan1 jing1 mu4 guai4 huan1 you2 ao4 。
- jun1 chi2 hui1 cuan4 xing1 wu2 tiao4 ， ling2 jing3 hui4 mei4 he2 you2 zhao1 。
- hu1 ran2 fei1 xi1 cong2 jiang1 gao1 ， qiong2 tan4 bu2 dan4 dong1 feng1 yao2 。
- qu3 yao1 zhang4 ren2 bai2 si1 pao2 ， zai4 bai4 ci2 qian2 feng1 bao2 piao1 。
- san1 bai3 nian2 lai2 xiang3 zhong1 nao2 ， min3 shang1 hai3 jia3 shu1 jin1 dao1 。
- zhi2 lan2 heng2 you3 shan1 zhou1 zao1 ， chen2 can1 ye4 feng3 sheng1 cao2 cao2 。
- bi4 shan1 zi3 bai3 luo2 jing1 mao2 ， ke4 lai2 liu4 yue4 wang4 yan2 xiao1 。
- ming2 yue4 an1 qian2 zui4 song1 lao2 ， bai2 yun2 feng1 ding3 kan4 wu2 jiao1 。
- e2 mao2 yi4 dian3 qian2 tang2 chao2 ， qian2 wang2 gong1 que4 ru2 lei4 qiao2 。
- lin2 zhi1 gu3 li4 jing1 po4 chao1 ， gui1 bu4 de2 mei4 xin1 yao2 yao2 。
- han2 hui1 gu1 ting2 li4 yao2 xiao2 ， ci3 di4 lan3 jing3 you2 nan2 tao2 。
- wu3 geng1 yue4 luo4 qin2 chao2 chao2 ， yang2 wu1 yu4 shang4 hai3 shui3 shao1 。
- hui4 ming2 bian4 hua4 bu4 zhong1 chao2 ， shu1 yin1 hu1 qing2 zhuang4 mo4 miao2 。
- ye4 lan2 deng1 qing1 yu3 piao1 xiao1 ， ou3 zuo4 liang3 ke4 lun4 huan4 pao4 。
- tan4 xuan2 qiong2 miao4 kui1 ji4 liao2 ， po4 chu2 shi4 shi4 wu2 si1 hao2 ， bu2 nai4 shi1 si1 you2 qiang2 hao2 。
- gui1 shi2 ri4 mei2 hong2 xia2 xiao1 ， huang1 ya2 lao3 mu4 shan1 chan2 hao4 。

## 注释

## 译文

## 赏析
