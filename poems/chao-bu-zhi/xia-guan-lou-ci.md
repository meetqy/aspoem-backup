---
id: chao-bu-zhi-xia-guan-lou-ci
title: 遐觀樓辭
titlePinyin: xia2 guan1 lou2 ci2
titleSlug: xia-guan-lou-ci
author: 晁補之
authorPinyin: chao2 bu3 zhi1
authorSlug: chao-bu-zhi
dynasty: 宋
dynastyPinyin: song4
dynastySlug: song
tags: []
---

## 正文

- 窘牆堵之伏潛兮，登斯樓以遐觀。
- 匪吾居之爲隘兮，乾坤曶其盂盤。
- 仰攀甍而拊楯兮，宇曠曠而益寬。
- 彼何大而能舒兮，吾何眇而莫閑。
- 霜肅壟而木枯兮，潦收竇而澤乾。
- 蓬鳴野而相追兮，知海冰而天寒。
- 左睇兮城闉，右盼兮林坰。
- 商賈紛其晝合兮，陶冶蓊其煙興。
- 之罘杳以在東，雙柏近而青青。
- 物暇遽之不同兮，余亦不知其何情。
- 聊浮遊以相羊兮，初怫鬰而中清。
- 彼坱圠之無垠兮，人駒隙之暫更。
- 道本夷而世險兮，夸奪饜而卒平。
- 周垣兀其跨衍兮，逝千古於樵耕。
- 春與秋之不淹兮，歲忽忽其崢嶸。
- 招搖指於北陸兮，澹黄宮之陽生。
- 固天道之反覆兮，氣默會而孤萌。
- 朝卷箔而極望兮，稍霧廓而日晶。
- 及暘景之方中兮，晞余髮乎南榮。
- 浮雲起而景翳兮，四暝合而覩星。
- 風摵摵而感軒兮，雀啾啾而赴楹。
- 收百爲以清慮兮，施余裯而榻橫。
- 漠洶洶而非聲兮，邈冉冉而非征。
- 形欺魄而若存兮，神無虧而靡成。
- 目瞳矓而罔覿兮，坐待日之方升。
- 夜寥寥而未央兮，羌不寐而無營。

## 拼音

- jiong3 qiang2 du3 zhi1 fu2 qian2 xi1 ， deng1 si1 lou2 yi3 xia2 guan1 。
- fei3 wu2 ju1 zhi1 wei2 ai4 xi1 ， qian2 kun1 hu1 qi2 yu2 pan2 。
- yang3 pan1 meng2 er2 fu3 dun4 xi1 ， yu3 kuang4 kuang4 er2 yi4 kuan1 。
- bi3 he2 da4 er2 neng2 shu1 xi1 ， wu2 he2 miao3 er2 mo4 xian2 。
- shuang1 su4 long3 er2 mu4 ku1 xi1 ， liao2 shou1 dou4 er2 ze2 qian2 。
- peng2 ming2 ye3 er2 xiang1 zhui1 xi1 ， zhi1 hai3 bing1 er2 tian1 han2 。
- zuo3 di4 xi1 cheng2 yin1 ， you4 pan4 xi1 lin2 jiong1 。
- shang1 jia3 fen1 qi2 zhou4 he2 xi1 ， tao2 ye3 weng3 qi2 yan1 xing1 。
- zhi1 fu2 yao3 yi3 zai4 dong1 ， shuang1 bai3 jin4 er2 qing1 qing1 。
- wu4 xia2 ju4 zhi1 bu4 tong2 xi1 ， yu2 yi4 bu4 zhi1 qi2 he2 qing2 。
- liao2 fu2 you2 yi3 xiang1 yang2 xi1 ， chu1 fu2 yu4 er2 zhong1 qing1 。
- bi3 yang3 ya4 zhi1 wu2 yin2 xi1 ， ren2 ju1 xi4 zhi1 zan4 geng4 。
- dao4 ben3 yi2 er2 shi4 xian3 xi1 ， kua1 duo2 yan4 er2 zu2 ping2 。
- zhou1 yuan2 wu4 qi2 kua4 yan3 xi1 ， shi4 qian1 gu3 wu1 qiao2 geng1 。
- chun1 yu3 qiu1 zhi1 bu4 yan1 xi1 ， sui4 hu1 hu1 qi2 zheng1 rong2 。
- zhao1 yao2 zhi3 wu1 bei3 lu4 xi1 ， dan4 huang2 gong1 zhi1 yang2 sheng1 。
- gu4 tian1 dao4 zhi1 fan3 fu4 xi1 ， qi4 mo4 hui4 er2 gu1 meng2 。
- chao2 juan4 bo2 er2 ji2 wang4 xi1 ， shao1 wu4 kuo4 er2 ri4 jing1 。
- ji2 yang2 jing3 zhi1 fang1 zhong1 xi1 ， xi1 yu2 fa4 hu1 nan2 rong2 。
- fu2 yun2 qi3 er2 jing3 yi4 xi1 ， si4 ming2 he2 er2 du3 xing1 。
- feng1 se4 se4 er2 gan3 xuan1 xi1 ， que4 jiu1 jiu1 er2 fu4 ying2 。
- shou1 bai3 wei2 yi3 qing1 lü4 xi1 ， shi1 yu2 dao1 er2 ta4 heng2 。
- mo4 xiong1 xiong1 er2 fei1 sheng1 xi1 ， miao3 ran3 ran3 er2 fei1 zheng1 。
- xing2 qi1 po4 er2 ruo4 cun2 xi1 ， shen2 wu2 kui1 er2 mi2 cheng2 。
- mu4 tong2 long2 er2 wang3 di2 xi1 ， zuo4 dai4 ri4 zhi1 fang1 sheng1 。
- ye4 liao2 liao2 er2 wei4 yang1 xi1 ， qiang1 bu2 mei4 er2 wu2 ying2 。

## 注释

## 译文

## 赏析
