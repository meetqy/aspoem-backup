---
id: chao-bu-zhi-song-jiu-shi-yang-tong-zhi-ling-yang-gu
title: 送舅氏楊通直令陽穀
titlePinyin: song4 jiu4 shi4 yang2 tong1 zhi2 ling4 yang2 gu3
titleSlug: song-jiu-shi-yang-tong-zhi-ling-yang-gu
author: 晁補之
authorPinyin: chao2 bu3 zhi1
authorSlug: chao-bu-zhi
dynasty: 宋
dynastyPinyin: song4
dynastySlug: song
tags: []
---

## 正文

- 人言慎縣宰，頗似太丘君。
- 客戶有訓遣，司官無訟聞。
- 外家久寂莫，舅氏少辛勤。
- 一邑何足道，高名誰與群。
- 西來馬特特，冬晚雪紛紛。
- 公朝道由砥，孤士跡如雲。
- 過門苦地僻，下直迫日曛。
- 深泥枉窮巷，寒罏對殘熅。
- 感慨說宣子，飄零綴遺文。
- 麟閣窘鉛槧，魚山失耕芸。
- 遠情等匏繫，歸夢劇絲棼。
- 山東接畿甸，陽穀近榆枌。
- 吏昔猛豺虎，民如竄麖麏。
- 幸逢寬大時，庶幾仁惠薰。
- 自笑下士策，不殊野人芹。
- 愛民宜百祿，本茂實當蕡。

## 拼音

- ren2 yan2 shen4 xian4 zai3 ， po1 si4 tai4 qiu1 jun1 。
- ke4 hu4 you3 xun4 qian3 ， si1 guan1 wu2 song4 wen2 。
- wai4 jia1 jiu3 ji4 mo4 ， jiu4 shi4 shao3 xin1 qin2 。
- yi2 yi4 he2 zu2 dao4 ， gao1 ming2 shui2 yu3 qun2 。
- xi1 lai2 ma3 te4 te4 ， dong1 wan3 xue3 fen1 fen1 。
- gong1 chao2 dao4 you2 di3 ， gu1 shi4 ji4 ru2 yun2 。
- guo4 men2 ku3 di4 pi4 ， xia4 zhi2 po4 ri4 xun1 。
- shen1 ni2 wang3 qiong2 xiang4 ， han2 lu2 dui4 can2 yun1 。
- gan3 kai3 shuo1 xuan1 zi3 ， piao1 ling2 zhui4 yi2 wen2 。
- lin2 ge2 jiong3 qian1 qian4 ， yu2 shan1 shi1 geng1 yun2 。
- yuan3 qing2 deng3 pao2 xi4 ， gui1 meng4 ju4 si1 fen2 。
- shan1 dong1 jie1 ji1 dian4 ， yang2 gu3 jin4 yu2 fen2 。
- li4 xi1 meng3 chai2 hu3 ， min2 ru2 cuan4 jing1 jun1 。
- xing4 feng2 kuan1 da4 shi2 ， shu4 ji1 ren2 hui4 xun1 。
- zi4 xiao4 xia4 shi4 ce4 ， bu4 shu1 ye3 ren2 qin2 。
- ai4 min2 yi2 bai3 lu4 ， ben3 mao4 shi2 dang1 fen2 。

## 注释

## 译文

## 赏析
