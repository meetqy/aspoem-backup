---
id: chao-bu-zhi-he-dong-po-xian-sheng-mei-hua-san-shou-qi-yi
title: 和東坡先生梅花三首  其一
titlePinyin: he2 dong1 po1 xian1 sheng0 mei2 hua1 san1 shou3     qi2 yi1
titleSlug: he-dong-po-xian-sheng-mei-hua-san-shou-qi-yi
author: 晁補之
authorPinyin: chao2 bu3 zhi1
authorSlug: chao-bu-zhi
dynasty: 宋
dynastyPinyin: song4
dynastySlug: song
tags: []
---

## 正文

- 霜晴十月玉溪村，見梅開早客迷魂。
- 山阿若有人含睇，跂望不到霜煙昏。
- 東西野寺通兩徑，上下竹籬開一園。
- 落身麴糵盆盎裏，晨坐對花無酒溫。
- 歸來山月照玉蕊，一盃徑卧東方暾。
- 羅浮幽夢入仙窟，有屨亦滿先生門。
- 欣然得句荔支浦，妙絕不似人間言。
- 詩成莫歎形對影，尚可邀月成三樽。

## 拼音

- shuang1 qing2 shi2 yue4 yu4 xi1 cun1 ， jian4 mei2 kai1 zao3 ke4 mi2 hun2 。
- shan1 a1 ruo4 you3 ren2 han2 di4 ， qi2 wang4 bu2 dao4 shuang1 yan1 hun1 。
- dong1 xi1 ye3 si4 tong1 liang3 jing4 ， shang4 xia4 zhu2 li2 kai1 yi4 yuan2 。
- luo4 shen1 qu1 nie4 pen2 ang4 li3 ， chen2 zuo4 dui4 hua1 wu2 jiu3 wen1 。
- gui1 lai2 shan1 yue4 zhao4 yu4 rui3 ， yi4 bei1 jing4 wo4 dong1 fang1 tun1 。
- luo2 fu2 you1 meng4 ru4 xian1 ku1 ， you3 ju4 yi4 man3 xian1 sheng0 men2 。
- xin1 ran2 de2 ju4 li4 zhi1 pu3 ， miao4 jue2 bu2 si4 ren2 jian4 yan2 。
- shi1 cheng2 mo4 tan4 xing2 dui4 ying3 ， shang4 ke3 yao1 yue4 cheng2 san1 zun1 。

## 注释

## 译文

## 赏析
