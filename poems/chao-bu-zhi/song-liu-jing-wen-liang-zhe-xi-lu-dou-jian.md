---
id: chao-bu-zhi-song-liu-jing-wen-liang-zhe-xi-lu-dou-jian
title: 送劉景文兩浙西路都監
titlePinyin: song4 liu2 jing3 wen2 liang3 zhe4 xi1 lu4 dou1 jian1
titleSlug: song-liu-jing-wen-liang-zhe-xi-lu-dou-jian
author: 晁補之
authorPinyin: chao2 bu3 zhi1
authorSlug: chao-bu-zhi
dynasty: 宋
dynastyPinyin: song4
dynastySlug: song
tags: []
---

## 正文

- 劉侯八尺力如虎，遣守黄河千里堤。
- 閉門寒郊似深隠，蟲響秋巷牆懸梨。
- 我官北門四換歲，訪飲屢過城濠西。
- 雁飛不到建章闕，欲往何異車無輗。
- 詩篇驚人衆側耳，蚤有高譽無卑栖。
- 詔綏兵馬吳八郡，畫船下汴光生蜺。
- 西湖靈隠天下冠，幽人釋子多招提。
- 松林竹塢我行地，拂拭定有塵埃題。
- 山堂清酒小泥赤，吳歌白紵雙蛾低。
- 少年放意入雲水，只今塊坐愁冠笄。
- 君行日夜向佳景，洞庭霜落羞鰅鮧。
- 莫誇能飯便鞍馬，閩琛海賮通蠻谿。
- 時平游宦行樂耳，屬有佳客須頻携。
- 明年我亦丐一邑，扁舟江上隨鳧鷖。

## 拼音

- liu2 hou2 ba1 chi3 li4 ru2 hu3 ， qian3 shou3 huang2 he2 qian1 li3 di1 。
- bi4 men2 han2 jiao1 si4 shen1 yin3 ， chong2 xiang3 qiu1 xiang4 qiang2 xuan2 li2 。
- wo3 guan1 bei3 men2 si4 huan4 sui4 ， fang3 yin3 lü3 guo4 cheng2 hao2 xi1 。
- yan4 fei1 bu2 dao4 jian4 zhang1 que4 ， yu4 wang3 he2 yi4 ju1 wu2 ni2 。
- shi1 pian1 jing1 ren2 zhong4 ce4 er3 ， zao3 you3 gao1 yu4 wu2 bei1 qi1 。
- zhao4 sui2 bing1 ma3 wu2 ba1 jun4 ， hua4 chuan2 xia4 bian4 guang1 sheng1 ni2 。
- xi1 hu2 ling2 yin3 tian1 xia4 guan1 ， you1 ren2 shi4 zi3 duo1 zhao1 ti2 。
- song1 lin2 zhu2 wu4 wo3 xing2 di4 ， fu2 shi4 ding4 you3 chen2 ai1 ti2 。
- shan1 tang2 qing1 jiu3 xiao3 ni2 chi4 ， wu2 ge1 bai2 zhu4 shuang1 e2 di1 。
- shao4 nian2 fang4 yi4 ru4 yun2 shui3 ， zhi1 jin1 kuai4 zuo4 chou2 guan1 ji1 。
- jun1 xing2 ri4 ye4 xiang4 jia1 jing3 ， dong4 ting2 shuang1 luo4 xiu1 yu2 yi2 。
- mo4 kua1 neng2 fan4 bian4 an1 ma3 ， min3 chen1 hai3 jin4 tong1 man2 xi1 。
- shi2 ping2 you2 huan4 xing2 le4 er3 ， shu3 you3 jia1 ke4 xu1 bin1 xie2 。
- ming2 nian2 wo3 yi4 gai4 yi2 yi4 ， pian1 zhou1 jiang1 shang4 sui2 fu2 yi1 。

## 注释

## 译文

## 赏析
