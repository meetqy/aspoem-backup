---
id: chao-bu-zhi-song-ba-di-wu-yi-zai-bao-ying
title: 送八弟無斁宰寶應
titlePinyin: song4 ba1 di4 wu2 yi4 zai3 bao3 ying1
titleSlug: song-ba-di-wu-yi-zai-bao-ying
author: 晁補之
authorPinyin: chao2 bu3 zhi1
authorSlug: chao-bu-zhi
dynasty: 宋
dynastyPinyin: song4
dynastySlug: song
tags: []
---

## 正文

- 窮邦迫秋成，霖雨厚土溼。
- 邅吾上淶水，濞洶三峽疾。
- 邦人送之子，岸潦飲馬膝。
- 淒淒屬方升，澹澹驚並集。
- 衝湍順塗路，游波匯原隰。
- 安知禾黍腐，轉覺蛙黽急。
- 何由乾此潦，問天借九日。
- 蕭蕭荆棘晚，亹亹霜霰密。
- 之子向南州，銅章宰一邑。
- 何須念宋遠，古謂跂余及。
- 揚舲堤柳盡，把醆淮山入。
- 封圻吳楚徼，郡縣秦漢襲。
- 開門駔儈鬨，輳浦篙帆翕。
- 平旦書百函，交衢客三揖。
- 新湖容鼓鑄，甲令貴綏輯。
- 之子搴詞科，聞詩不讀律。
- 古來學爲吏，頗自吾儒出。
- 足民與知方，求由有政術。
- 鞭笞麏鹿駭，亦恐日不給。
- 先君卓魯後，之子况早立。
- 焚香閉閤坐，啾耳從潗濈。
- 官忙尚偷閒，文字要嶪岌。

## 拼音

- qiong2 bang1 po4 qiu1 cheng2 ， lin2 yu3 hou4 tu3 shi1 。
- zhan1 wu2 shang4 lai2 shui3 ， bi4 xiong1 san1 xia2 ji2 。
- bang1 ren2 song4 zhi1 zi3 ， an4 liao2 yin3 ma3 xi1 。
- qi1 qi1 shu3 fang1 sheng1 ， dan4 dan4 jing1 bing4 ji2 。
- chong1 tuan1 shun4 tu2 lu4 ， you2 bo1 hui4 yuan2 xi2 。
- an1 zhi1 he2 shu3 fu3 ， zhuan3 jue2 wa1 min3 ji2 。
- he2 you2 qian2 ci3 liao2 ， wen4 tian1 jie4 jiu3 ri4 。
- xiao1 xiao1 jing1 ji2 wan3 ， wei3 wei3 shuang1 xian4 mi4 。
- zhi1 zi3 xiang4 nan2 zhou1 ， tong2 zhang1 zai3 yi2 yi4 。
- he2 xu1 nian4 song4 yuan3 ， gu3 wei4 qi2 yu2 ji2 。
- yang2 ling2 di1 liu3 jin4 ， ba3 zhan3 huai2 shan1 ru4 。
- feng1 qi2 wu2 chu3 jiao3 ， jun4 xian4 qin2 han4 xi2 。
- kai1 men2 zang3 kuai4 hong4 ， cou4 pu3 gao1 fan1 xi1 。
- ping2 dan4 shu1 bai3 han2 ， jiao1 qu2 ke4 san1 yi1 。
- xin1 hu2 rong2 gu3 zhu4 ， jia3 ling4 gui4 sui2 ji2 。
- zhi1 zi3 qian1 ci2 ke1 ， wen2 shi1 bu4 du2 lü4 。
- gu3 lai2 xue2 wei2 li4 ， po1 zi4 wu2 ru2 chu1 。
- zu2 min2 yu3 zhi1 fang1 ， qiu2 you2 you3 zheng4 shu4 。
- bian1 chi1 jun1 lu4 hai4 ， yi4 kong3 ri4 bu4 gei3 。
- xian1 jun1 zhuo2 lu3 hou4 ， zhi1 zi3 kuang4 zao3 li4 。
- fen2 xiang1 bi4 he2 zuo4 ， jiu1 er3 cong2 ji2 ji2 。
- guan1 mang2 shang4 tou1 xian2 ， wen2 zi4 yao4 ye4 ji2 。

## 注释

## 译文

## 赏析
