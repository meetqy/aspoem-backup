---
id: chao-bu-zhi-song-wai-jiu-du-shi-yu-shi-shan-xi-zi-xu-zhou-yi-zuo
title: 送外舅杜侍御使陝西自徐州移作
titlePinyin: song4 wai4 jiu4 du4 shi4 yu4 shi3 shan3 xi1 zi4 xu2 zhou1 yi2 zuo4
titleSlug: song-wai-jiu-du-shi-yu-shi-shan-xi-zi-xu-zhou-yi-zuo
author: 晁補之
authorPinyin: chao2 bu3 zhi1
authorSlug: chao-bu-zhi
dynasty: 宋
dynastyPinyin: song4
dynastySlug: song
tags: []
---

## 正文

- 建隆以來論人物，得士與古相低昂。
- 人才歷數仁祖世，後生嵬瑣無復望。
- 老成寂莫典刑在，杜公玉立映班行。
- 少時學問聖賢說，松柏歲寒觀老節。
- 得官烏府不須臾，正色空聞動帷闥。
- 鑠金衆口未必然，天與名城慰蕭屑。
- 王師頃縛山西酋，朝廷却懷西顧憂。
- 凉州旄鉞何足恃，岐隴須公勤傳郵。
- 平生經國有雅意，乘流得坎惟所值。
- 作官施設要近民，金馬嚴徐等兒戲。
- 詔書寬大人樂生，吏安爲弛威不行。
- 金城那可無粟守，堯舜與民寧並耕。
- 茶鹽資國何必古，俗儒徇名不知務。
- 精神折衝在本强，要以雍容在蒼遽。
- 知無不爲公自期，豈弟君子神所私。
- 秦山渭水照車馬，屬城列縣觀威儀。
- 此行屬任良不惡，金魚新佩明光墀。
- 誰言直諫居內少，淮南盜鑄煩撫綏。
- 時平王度日金玉，歲晚汲公還見思。

## 拼音

- jian4 long2 yi3 lai2 lun4 ren2 wu4 ， de2 shi4 yu3 gu3 xiang1 di1 ang2 。
- ren2 cai2 li4 shu4 ren2 zu3 shi4 ， hou4 sheng1 wei2 suo3 wu2 fu4 wang4 。
- lao3 cheng2 ji4 mo4 dian3 xing2 zai4 ， du4 gong1 yu4 li4 ying4 ban1 xing2 。
- shao3 shi2 xue2 wen4 sheng4 xian2 shuo1 ， song1 bai3 sui4 han2 guan1 lao3 jie2 。
- de2 guan1 wu1 fu3 bu4 xu1 yu2 ， zheng4 se4 kong1 wen2 dong4 wei2 ta4 。
- shuo4 jin1 zhong4 kou3 wei4 bi4 ran2 ， tian1 yu3 ming2 cheng2 wei4 xiao1 xie4 。
- wang2 shi1 qing3 fu4 shan1 xi1 qiu2 ， chao2 ting2 que4 huai2 xi1 gu4 you1 。
- liang2 zhou1 mao2 yue4 he2 zu2 shi4 ， qi2 long3 xu1 gong1 qin2 chuan2 you2 。
- ping2 sheng1 jing1 guo2 you3 ya3 yi4 ， cheng2 liu2 de2 kan3 wei2 suo3 zhi2 。
- zuo4 guan1 shi1 she4 yao4 jin4 min2 ， jin1 ma3 yan2 xu2 deng3 er2 xi4 。
- zhao4 shu1 kuan1 da4 ren2 le4 sheng1 ， li4 an1 wei2 chi2 wei1 bu4 xing2 。
- jin1 cheng2 na4 ke3 wu2 su4 shou3 ， yao2 shun4 yu3 min2 ning2 bing4 geng1 。
- cha2 yan2 zi1 guo2 he2 bi4 gu3 ， su2 ru2 xun4 ming2 bu4 zhi1 wu4 。
- jing1 shen2 zhe2 chong1 zai4 ben3 qiang2 ， yao4 yi3 yong1 rong2 zai4 cang1 ju4 。
- zhi1 wu2 bu4 wei2 gong1 zi4 qi1 ， qi3 di4 jun1 zi3 shen2 suo3 si1 。
- qin2 shan1 wei4 shui3 zhao4 ju1 ma3 ， shu3 cheng2 lie4 xian4 guan1 wei1 yi2 。
- ci3 xing2 shu3 ren4 liang2 bu2 e4 ， jin1 yu2 xin1 pei4 ming2 guang1 chi2 。
- shui2 yan2 zhi2 jian4 ju1 nei4 shao3 ， huai2 nan2 dao4 zhu4 fan2 fu3 sui2 。
- shi2 ping2 wang2 du4 ri4 jin1 yu4 ， sui4 wan3 ji2 gong1 huan2 jian4 si1 。

## 注释

## 译文

## 赏析
