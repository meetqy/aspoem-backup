---
id: chao-bu-zhi-he-guan-cheng-yi-yan-yuan-shui-le
title: 和關承議彥遠水樂
titlePinyin: he2 guan1 cheng2 yi4 yan4 yuan3 shui3 le4
titleSlug: he-guan-cheng-yi-yan-yuan-shui-le
author: 晁補之
authorPinyin: chao2 bu3 zhi1
authorSlug: chao-bu-zhi
dynasty: 宋
dynastyPinyin: song4
dynastySlug: song
tags: []
---

## 正文

- 上盆五尺高，下盆二尺廣。
- 咿呦蟻穴間，飛瀑一線響。
- 關侯初爲此，避世挹蕭爽。
- 晁子亦欣然，閉戶穿瓦盎。
- 虛堂一畝靜，純白四隅敞。
- 中央渾沌胚，鯈忽所求往。
- 鑿竅令語言，豈但一成兩。
- 危峰下俯瞰，石井黝然仰。
- 奔泉决眥落，慘澹陰壑想。
- 明珠溢盤盂，白露溼塵坱。
- 聲音通大道，斷竹自誰賞。
- 何曾戛擊闌，缾缶日夜長。
- 初疑風隕籜，驟雨來莽蒼。
- 乍似酒落槽，夜枕聽惚恍。
- 鳴禽雜啁哳，物鬽亂肸蠁。
- 相依欠林樾，見蔽頼帷幌。
- 范侯驚側耳，李令笑抵掌。
- 張侯助我懶，不憶稅歸鞅。
- 雲間余仲弟，聊可樂吾黨。
- 中和非外物，此理未宜罔。
- 相勸戒勿傳，名字遍天壤。
- 撞鍾鼎食事，老罷不知饗。
- 但怪一世狂，端如轉車輞。
- 能來解幅巾，爲子濯泚顙。

## 拼音

- shang4 pen2 wu3 chi3 gao1 ， xia4 pen2 er4 chi3 guang3 。
- yi1 you1 yi3 xue2 jian4 ， fei1 pu4 yi2 xian4 xiang3 。
- guan1 hou2 chu1 wei2 ci3 ， bi4 shi4 yi4 xiao1 shuang3 。
- chao2 zi3 yi4 xin1 ran2 ， bi4 hu4 chuan1 wa3 ang4 。
- xu1 tang2 yi4 mu3 jing4 ， chun2 bai2 si4 yu2 chang3 。
- zhong1 yang1 hun2 dun4 pei1 ， tiao2 hu1 suo3 qiu2 wang3 。
- zao2 qiao4 ling4 yu3 yan2 ， qi3 dan4 yi4 cheng2 liang3 。
- wei1 feng1 xia4 fu3 kan4 ， shi2 jing3 you3 ran2 yang3 。
- ben1 quan2 jue2 zi4 luo4 ， can3 dan4 yin1 he4 xiang3 。
- ming2 zhu1 yi4 pan2 yu2 ， bai2 lu4 shi1 chen2 yang3 。
- sheng1 yin1 tong1 da4 dao4 ， duan4 zhu2 zi4 shui2 shang3 。
- he2 ceng2 jia2 ji1 lan2 ， ping2 fou3 ri4 ye4 chang2 。
- chu1 yi2 feng1 yun3 tuo4 ， zhou4 yu3 lai2 mang3 cang1 。
- zha4 si4 jiu3 luo4 cao2 ， ye4 zhen3 ting1 hu1 huang3 。
- ming2 qin2 za2 zhou1 zha1 ， wu4 mei4 luan4 xi1 xiang3 。
- xiang1 yi1 qian4 lin2 yue4 ， jian4 bi4 lai4 wei2 huang3 。
- fan4 hou2 jing1 ce4 er3 ， li3 ling4 xiao4 di3 zhang3 。
- zhang1 hou2 zhu4 wo3 lan3 ， bu2 yi4 shui4 gui1 yang1 。
- yun2 jian4 yu2 zhong4 di4 ， liao2 ke3 le4 wu2 dang3 。
- zhong1 he2 fei1 wai4 wu4 ， ci3 li3 wei4 yi2 wang3 。
- xiang1 quan4 jie4 wu4 chuan2 ， ming2 zi4 bian4 tian1 rang3 。
- zhuang4 zhong1 ding3 shi2 shi4 ， lao3 ba4 bu4 zhi1 xiang3 。
- dan4 guai4 yi2 shi4 kuang2 ， duan1 ru2 zhuan3 ju1 wang3 。
- neng2 lai2 jie3 fu2 jin1 ， wei2 zi3 zhuo2 ci3 sang3 。

## 注释

## 译文

## 赏析
