---
id: chao-bu-zhi-he-jin-yun-shou-guan-yan-yuan-fu-shan-zuo
title: 和縉雲守關彥遠浮山作
titlePinyin: he2 jin4 yun2 shou3 guan1 yan4 yuan3 fu2 shan1 zuo4
titleSlug: he-jin-yun-shou-guan-yan-yuan-fu-shan-zuo
author: 晁補之
authorPinyin: chao2 bu3 zhi1
authorSlug: chao-bu-zhi
dynasty: 宋
dynastyPinyin: song4
dynastySlug: song
tags: []
---

## 正文

- 廣陵形勝昔所聞，崑岡作軸江爲門。
- 西來蜀道從萬里，伏堆藏阜爭崩奔。
- 盤挐蹙踏得江住，精鐵一畝巋然存。
- 半潛屋牖半出戶，鼉龜見背熊羆蹲。
- 我行平地是絕頂，歎息但以指爪捫。
- 誰言一水限南北，壅遏勢極逾騰騫。
- 不然安得江南之山踴躍出，中流浮玉猶崷崒。
- 操權高視競瓜分，島夷索虜何煩述。
- 木蘭水調更淒涼，延和小語尤蒼猝。
- 周公卜雒貴坦平，亦言有德易以興。
- 真人龍飛狐兔窘，御營周塹壓蕪城。
- 大明寺中老竹在，九曲池上新荷生。
- 君胡聞此不數往，地中頑礦煩嘲評。
- 自言家世西湖側，慣聞洗土開南屏。
- 欲空息壤發幽秘，河曲定笑勞精誠。
- 君不見珊瑚玲瓏石上吐，海底有山那可睹。

## 拼音

- guang3 ling2 xing2 sheng4 xi1 suo3 wen2 ， kun1 gang1 zuo4 zhou2 jiang1 wei2 men2 。
- xi1 lai2 shu3 dao4 cong2 wan4 li3 ， fu2 dui1 cang2 fu4 zheng1 beng1 ben1 。
- pan2 na2 cu4 ta4 de2 jiang1 zhu4 ， jing1 tie3 yi4 mu3 kui1 ran2 cun2 。
- ban4 qian2 wu1 you3 ban4 chu1 hu4 ， tuo2 gui1 jian4 bei4 xiong2 pi2 dun1 。
- wo3 xing2 ping2 di4 shi4 jue2 ding3 ， tan4 xi1 dan4 yi3 zhi3 zhao3 men2 。
- shui2 yan2 yi4 shui3 xian4 nan2 bei3 ， yong1 e4 shi4 ji2 yu2 teng2 qian1 。
- bu4 ran2 an1 de2 jiang1 nan2 zhi1 shan1 yong3 yue4 chu1 ， zhong1 liu2 fu2 yu4 you2 qiu2 zu2 。
- cao1 quan2 gao1 shi4 jing4 gua1 fen1 ， dao3 yi2 suo3 lu3 he2 fan2 shu4 。
- mu4 lan2 shui3 diao4 geng4 qi1 liang2 ， yan2 he2 xiao3 yu3 you2 cang1 cu4 。
- zhou1 gong1 bu3 luo4 gui4 tan3 ping2 ， yi4 yan2 you3 de2 yi4 yi3 xing1 。
- zhen1 ren2 long2 fei1 hu2 tu4 jiong3 ， yu4 ying2 zhou1 qian4 ya1 wu2 cheng2 。
- da4 ming2 si4 zhong1 lao3 zhu2 zai4 ， jiu3 qu1 chi2 shang4 xin1 he2 sheng1 。
- jun1 hu2 wen2 ci3 bu2 shu4 wang3 ， di4 zhong1 wan2 kuang4 fan2 chao2 ping2 。
- zi4 yan2 jia1 shi4 xi1 hu2 ce4 ， guan4 wen2 xi3 tu3 kai1 nan2 ping2 。
- yu4 kong1 xi1 rang3 fa1 you1 mi4 ， he2 qu1 ding4 xiao4 lao2 jing1 cheng2 。
- jun1 bu2 jian4 shan1 hu2 ling2 long2 shi2 shang4 tu3 ， hai3 di3 you3 shan1 na4 ke3 du3 。

## 注释

## 译文

## 赏析
