---
id: chao-bu-zhi-chou-li-tang-chen-zeng-shan-shui-duan-zhou
title: 酬李唐臣贈山水短軸
titlePinyin: chou2 li3 tang2 chen2 zeng4 shan1 shui3 duan3 zhou2
titleSlug: chou-li-tang-chen-zeng-shan-shui-duan-zhou
author: 晁補之
authorPinyin: chao2 bu3 zhi1
authorSlug: chao-bu-zhi
dynasty: 宋
dynastyPinyin: song4
dynastySlug: song
tags: []
---

## 正文

- 大山宮，小山霍，欲識山高觀石脚。
- 大波爲瀾，小波爲淪，欲知水深觀水津。
- 營丘於此意獨親，杜侯所與復有人。
- 不見李侯今五載，苦向營丘有餘態。
- 齊紈如雪吳刀裁，小毫束筍縑囊開。
- 經營初似雲煙合，揮灑忽如風雨來。
- 蒼梧泱漭天無日，深巖老樹洪濤入。
- 榛林闇漠猨狖寒，苔蘚侵淫螺蚌溼。
- 紛紛禽散江干沙，有風北來吹蒹葭。
- 前洲後渚相隨沒，行子漁人歸徑失。
- 李侯此筆良已奇，我聞李侯家朔垂。
- 跨河而北寧有之，曷不南遊觀禹穴。
- 梅梁鏁澀萍滿皮，神物變化當若斯。
- 元君畫史雖天與，我論絕藝無今古。
- 張顛草書要劍舞，得意可無山水助，他日李侯人益慕。

## 拼音

- da4 shan1 gong1 ， xiao3 shan1 huo4 ， yu4 shi2 shan1 gao1 guan1 shi2 jiao3 。
- da4 bo1 wei2 lan2 ， xiao3 bo1 wei2 lun2 ， yu4 zhi1 shui3 shen1 guan1 shui3 jin1 。
- ying2 qiu1 wu1 ci3 yi4 du2 qin1 ， du4 hou2 suo3 yu3 fu4 you3 ren2 。
- bu2 jian4 li3 hou2 jin1 wu3 zai4 ， ku3 xiang4 ying2 qiu1 you3 yu2 tai4 。
- qi2 wan2 ru2 xue3 wu2 dao1 cai2 ， xiao3 hao2 shu4 sun3 jian1 nang2 kai1 。
- jing1 ying2 chu1 si4 yun2 yan1 he2 ， hui1 sa3 hu1 ru2 feng1 yu3 lai2 。
- cang1 wu2 yang1 mang3 tian1 wu2 ri4 ， shen1 yan2 lao3 shu4 hong2 tao1 ru4 。
- zhen1 lin2 an4 mo4 yuan2 you4 han2 ， tai2 xian3 qin1 yin2 luo2 bang4 shi1 。
- fen1 fen1 qin2 san4 jiang1 gan1 sha1 ， you3 feng1 bei3 lai2 chui1 jian1 jia1 。
- qian2 zhou1 hou4 zhu3 xiang1 sui2 mei2 ， xing2 zi3 yu2 ren2 gui1 jing4 shi1 。
- li3 hou2 ci3 bi3 liang2 yi3 qi2 ， wo3 wen2 li3 hou2 jia1 shuo4 chui2 。
- kua4 he2 er2 bei3 ning2 you3 zhi1 ， he2 bu4 nan2 you2 guan1 yu3 xue2 。
- mei2 liang2 suo3 se4 ping2 man3 pi2 ， shen2 wu4 bian4 hua4 dang1 ruo4 si1 。
- yuan2 jun1 hua4 shi3 sui1 tian1 yu3 ， wo3 lun4 jue2 yi4 wu2 jin1 gu3 。
- zhang1 dian1 cao3 shu1 yao4 jian4 wu3 ， de2 yi4 ke3 wu2 shan1 shui3 zhu4 ， ta1 ri4 li3 hou2 ren2 yi4 mu4 。

## 注释

## 译文

## 赏析
