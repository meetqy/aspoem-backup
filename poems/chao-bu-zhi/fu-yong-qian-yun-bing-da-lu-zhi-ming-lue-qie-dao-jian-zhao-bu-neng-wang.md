---
id: chao-bu-zhi-fu-yong-qian-yun-bing-da-lu-zhi-ming-lue-qie-dao-jian-zhao-bu-neng-wang
title: 復用前韵并答魯直明略且道見招不能往
titlePinyin: fu4 yong4 qian2 yun4 bing4 da2 lu3 zhi2 ming2 lüe4 qie3 dao4 jian4 zhao1 bu4 neng2 wang3
titleSlug: fu-yong-qian-yun-bing-da-lu-zhi-ming-lue-qie-dao-jian-zhao-bu-neng-wang
author: 晁補之
authorPinyin: chao2 bu3 zhi1
authorSlug: chao-bu-zhi
dynasty: 宋
dynastyPinyin: song4
dynastySlug: song
tags: []
---

## 正文

- 銅斗承糟醉張口，口和漁陽拍銅斗。
- 去年拋却青竹竿，女嬃嬋媛呼我還。
- 我初不解世中語，淡面那久王侯間。
- 未須頭出千人上，要有廖君黄子賞。
- 竹林清風前日生，豫章冥冥雲擁城。
- 二人不來草木長，带鋏陸離誰與榮。
- 步行奪馬從此起，談笑封侯誰氏子。
- 平生不識笳鼓悲，虛讀君詩舍然喜。
- 君不見大賢遠抱與俗難，何須酒盤柔指鳴哀彈。
- 二人高韵已寥廓，黄鵠之飛那得攀。
- 繩橋可度見可喜，家貧馬骨高三山。

## 拼音

- tong2 dou4 cheng2 zao1 zui4 zhang1 kou3 ， kou3 he2 yu2 yang2 pai1 tong2 dou4 。
- qu4 nian2 pao1 que4 qing1 zhu2 gan1 ， nü3 xu1 chan2 yuan4 hu1 wo3 huan2 。
- wo3 chu1 bu4 jie3 shi4 zhong1 yu3 ， dan4 mian4 na4 jiu3 wang2 hou2 jian4 。
- wei4 xu1 tou2 chu1 qian1 ren2 shang4 ， yao4 you3 liao4 jun1 huang2 zi3 shang3 。
- zhu2 lin2 qing1 feng1 qian2 ri4 sheng1 ， yu4 zhang1 ming2 ming2 yun2 yong1 cheng2 。
- er4 ren2 bu4 lai2 cao3 mu4 chang2 ， dai4 jia2 lu4 li2 shui2 yu3 rong2 。
- bu4 xing2 duo2 ma3 cong2 ci3 qi3 ， tan2 xiao4 feng1 hou2 shui2 shi4 zi3 。
- ping2 sheng1 bu4 shi2 jia1 gu3 bei1 ， xu1 du2 jun1 shi1 she4 ran2 xi3 。
- jun1 bu2 jian4 da4 xian2 yuan3 bao4 yu3 su2 nan2 ， he2 xu1 jiu3 pan2 rou2 zhi3 ming2 ai1 dan4 。
- er4 ren2 gao1 yun4 yi3 liao2 kuo4 ， huang2 hu2 zhi1 fei1 na4 de2 pan1 。
- sheng2 qiao2 ke3 du4 jian4 ke3 xi3 ， jia1 pin2 ma3 gu3 gao1 san1 shan1 。

## 注释

## 译文

## 赏析
