---
id: chao-bu-zhi-hu-ji-xiu-cai-xiao-ou-yang-gong-ji-gu-zuo-wan-yan-tang
title: 胡戢秀才效歐陽公集古作琬琰堂
titlePinyin: hu2 ji2 xiu4 cai0 xiao4 ou1 yang2 gong1 ji2 gu3 zuo4 wan3 yan3 tang2
titleSlug: hu-ji-xiu-cai-xiao-ou-yang-gong-ji-gu-zuo-wan-yan-tang
author: 晁補之
authorPinyin: chao2 bu3 zhi1
authorSlug: chao-bu-zhi
dynasty: 宋
dynastyPinyin: song4
dynastySlug: song
tags: []
---

## 正文

- 君不見廬陵公，往爲學士修書日。
- 詔畀千金訪遺逸，遺文逸字往往出。
- 故都易姓幾兵火，量臀鼎腹細詰詘。
- 道人岣嶁空有聞，丘陵仙鬼事恍惚。
- 共和十鼓記亡一，嶧山肉在無復骨。
- 雲陽八體又瓜剖，至使漢童訛尉律。
- 世儒詭正何足臧，公家安取千軸藏。
- 仲尼猶及史之闕，有馬借人吾敢忘。
- 題籤甲乙潁水陽，後來胡君癖膏肓。
- 傾家自構琬琰堂，搜羅近出補厥亡。
- 荒林圮冢見未嘗，南觀禹穴計渺茫，閉門睥睨在一床。
- 常恨平生好古家無力，騎馬蹊田觀斷刻。
- 中郎二字煩走驛，率更三日勞野食。
- 長年囊褚況易擲，兒作摹朱婦遮壁。
- 願從胡君丐無有，十百數中聊取仂。
- 胡君今逸民，盱眙不見十五春。
- 坐令鉛槧老壯士，朝廷豈無憂國人。
- 曩時豪氣今誰在，會面只謀千日醉。
- 聽君汗漫馳古先，世事無何付蟬蛻。

## 拼音

- jun1 bu2 jian4 lu2 ling2 gong1 ， wang3 wei2 xue2 shi4 xiu1 shu1 ri4 。
- zhao4 bi4 qian1 jin1 fang3 yi2 yi4 ， yi2 wen2 yi4 zi4 wang3 wang3 chu1 。
- gu4 du1 yi4 xing4 ji1 bing1 huo3 ， liang2 tun2 ding3 fu4 xi4 jie2 qu1 。
- dao4 ren2 gou3 lou3 kong1 you3 wen2 ， qiu1 ling2 xian1 gui3 shi4 huang3 hu1 。
- gong4 he2 shi2 gu3 ji4 wang2 yi1 ， yi4 shan1 rou4 zai4 wu2 fu4 gu3 。
- yun2 yang2 ba1 ti3 you4 gua1 pou1 ， zhi4 shi3 han4 tong2 e2 wei4 lü4 。
- shi4 ru2 gui3 zheng4 he2 zu2 zang1 ， gong1 jia1 an1 qu3 qian1 zhou2 cang2 。
- zhong4 ni2 you2 ji2 shi3 zhi1 que4 ， you3 ma3 jie4 ren2 wu2 gan3 wang4 。
- ti2 qian1 jia3 yi3 ying3 shui3 yang2 ， hou4 lai2 hu2 jun1 pi3 gao1 huang1 。
- qing1 jia1 zi4 gou4 wan3 yan3 tang2 ， sou1 luo2 jin4 chu1 bu3 jue2 wang2 。
- huang1 lin2 pi3 zhong3 jian4 wei4 chang2 ， nan2 guan1 yu3 xue2 ji4 miao3 mang2 ， bi4 men2 pi4 ni4 zai4 yi4 chuang2 。
- chang2 hen4 ping2 sheng1 hao3 gu3 jia1 wu2 li4 ， qi2 ma3 qi1 tian2 guan1 duan4 ke4 。
- zhong1 lang2 er4 zi4 fan2 zou3 yi4 ， lü4 geng4 san1 ri4 lao2 ye3 shi2 。
- chang2 nian2 nang2 chu3 kuang4 yi4 zhi4 ， er2 zuo4 mo2 zhu1 fu4 zhe1 bi4 。
- yuan4 cong2 hu2 jun1 gai4 wu2 you3 ， shi2 bai3 shu4 zhong1 liao2 qu3 le4 。
- hu2 jun1 jin1 yi4 min2 ， xu1 yi2 bu2 jian4 shi2 wu3 chun1 。
- zuo4 ling4 qian1 qian4 lao3 zhuang4 shi4 ， chao2 ting2 qi3 wu2 you1 guo2 ren2 。
- nang3 shi2 hao2 qi4 jin1 shui2 zai4 ， hui4 mian4 zhi1 mou2 qian1 ri4 zui4 。
- ting1 jun1 han4 man4 chi2 gu3 xian1 ， shi4 shi4 wu2 he2 fu4 chan2 tui4 。

## 注释

## 译文

## 赏析
