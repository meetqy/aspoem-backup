---
id: chao-bu-zhi-jiao-ju-yu-ba-di-wu-yi-du-shu
title: 郊居與八弟無斁讀書
titlePinyin: jiao1 ju1 yu3 ba1 di4 wu2 yi4 du2 shu1
titleSlug: jiao-ju-yu-ba-di-wu-yi-du-shu
author: 晁補之
authorPinyin: chao2 bu3 zhi1
authorSlug: chao-bu-zhi
dynasty: 宋
dynastyPinyin: song4
dynastySlug: song
tags: []
---

## 正文

- 坐狂得世捐，作官故不了。
- 十年未弛負，半世不黔竈。
- 居然顔玉雪，及是鬢蓬葆。
- 碧山已焚魚，白水初種稻。
- 瓜區可深隠，圭竇便却埽。
- 之子懷世資，行修名譽好。
- 避人本愉恬，坐我亦枯槁。
- 頃求田野處，政以城郭擾。
- 常時啜仳別，幸爾晏言笑。
- 如蘭豈異臭，覆瓿本均好。
- 不懲范釜塵，尚作韓編盜。
- 斲輪元戒疾，紵絮非病少。
- 莞爾勸之休，怡然守而嫪。
- 翻思南遷久，祇幸北歸早。
- 三已令奚慍，四至卿誠巧。
- 所欣顛木蘗，莫羨姣人瞭。
- 同氣靡間言，它人闕忠告。
- 貧居無酒肉，窮巷有探討。
- 葵作飽蓬蓬，茗澆憂悄悄。
- 長閑味更永，競進念已剿。
- 目鴻天蒼蒼，夢蝶日杲杲。
- 蘅皋美新雨，藜杖邈高蹈。
- 營齋直新徑，創檻俯幽沼。
- 架以我園檀，茨之子官草。
- 優游聊卒歲，邂逅可同調。
- 佩玉子終翔，菟裘我方老。
- 囊中餐玉法，櫪上追風驃。
- 能知面不靦，未用心如攪。
- 平生夔契慕，晚歲瞿聃妙。
- 但欲入林深，子來應問道。

## 拼音

- zuo4 kuang2 de2 shi4 juan1 ， zuo4 guan1 gu4 bu4 liao3 。
- shi2 nian2 wei4 chi2 fu4 ， ban4 shi4 bu4 qian2 zao4 。
- ju1 ran2 yan2 yu4 xue3 ， ji2 shi4 bin4 peng2 bao3 。
- bi4 shan1 yi3 fen2 yu2 ， bai2 shui3 chu1 zhong3 dao4 。
- gua1 qu1 ke3 shen1 yin3 ， gui1 dou4 bian4 que4 sao4 。
- zhi1 zi3 huai2 shi4 zi1 ， xing2 xiu1 ming2 yu4 hao3 。
- bi4 ren2 ben3 yu2 tian2 ， zuo4 wo3 yi4 ku1 gao3 。
- qing3 qiu2 tian2 ye3 chu3 ， zheng4 yi3 cheng2 guo1 rao3 。
- chang2 shi2 chuo4 pi3 bie2 ， xing4 er3 yan4 yan2 xiao4 。
- ru2 lan2 qi3 yi4 chou4 ， fu4 bu4 ben3 jun1 hao3 。
- bu4 cheng2 fan4 fu3 chen2 ， shang4 zuo4 han2 bian1 dao4 。
- zhuo2 lun2 yuan2 jie4 ji2 ， zhu4 xu4 fei1 bing4 shao3 。
- wan3 er3 quan4 zhi1 xiu1 ， yi2 ran2 shou3 er2 lao4 。
- fan1 si1 nan2 qian1 jiu3 ， qi2 xing4 bei3 gui1 zao3 。
- san1 yi3 ling4 xi1 yun4 ， si4 zhi4 qing1 cheng2 qiao3 。
- suo3 xin1 dian1 mu4 bo4 ， mo4 xian4 jiao1 ren2 liao4 。
- tong2 qi4 mi2 jian4 yan2 ， ta1 ren2 que4 zhong1 gao4 。
- pin2 ju1 wu2 jiu3 rou4 ， qiong2 xiang4 you3 tan4 tao3 。
- kui2 zuo4 bao3 peng2 peng2 ， ming2 jiao1 you1 qiao1 qiao1 。
- chang2 xian2 wei4 geng4 yong3 ， jing4 jin4 nian4 yi3 jiao3 。
- mu4 hong2 tian1 cang1 cang1 ， meng4 die2 ri4 gao3 gao3 。
- heng2 gao1 mei3 xin1 yu3 ， li2 zhang4 miao3 gao1 dao3 。
- ying2 zhai1 zhi2 xin1 jing4 ， chuang4 jian4 fu3 you1 zhao3 。
- jia4 yi3 wo3 yuan2 tan2 ， ci2 zhi1 zi3 guan1 cao3 。
- you1 you2 liao2 zu2 sui4 ， xie4 hou4 ke3 tong2 diao4 。
- pei4 yu4 zi3 zhong1 xiang2 ， tu2 qiu2 wo3 fang1 lao3 。
- nang2 zhong1 can1 yu4 fa3 ， li4 shang4 zhui1 feng1 piao4 。
- neng2 zhi1 mian4 bu4 mian3 ， wei4 yong4 xin1 ru2 jiao3 。
- ping2 sheng1 kui2 qi4 mu4 ， wan3 sui4 qu2 dan1 miao4 。
- dan4 yu4 ru4 lin2 shen1 ， zi3 lai2 ying1 wen4 dao4 。

## 注释

## 译文

## 赏析
