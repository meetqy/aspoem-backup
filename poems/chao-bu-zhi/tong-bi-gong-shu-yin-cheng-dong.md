---
id: chao-bu-zhi-tong-bi-gong-shu-yin-cheng-dong
title: 同畢公叔飲城東
titlePinyin: tong2 bi4 gong1 shu1 yin3 cheng2 dong1
titleSlug: tong-bi-gong-shu-yin-cheng-dong
author: 晁補之
authorPinyin: chao2 bu3 zhi1
authorSlug: chao-bu-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 西城昔相值，桃初兩三紅。
- 翩翩騖長陌，春風搖馬鬃。
- 後君歸幾日，游絮已濛濛。
- 解鞍不待憩，相命古原東。
- 芍藥雖俗花，狂姿幸時供。
- 平生於知己，千過不一逢。
- 感君欲開口，清洟出霑胸。
- 君如陶淵明，不爲五斗恭。
- 胡爲青綸上，朱墨紛外蒙。
- 棄官能從我，短後追田翁。
- 銅斗釀秫麥，竹枝弋鳬鴻。
- 何必悲無衣，縕黂聊御冬。
- 九辯太高潔，五噫苦羈窮。
- 置此無滑和，天情反其中。
- 市藥非市名，名聞藥何庸。
- 十漿饋五漿，猶畏聞者從。
- 如何酆城畔，夜夜生長虹。

## 拼音

- xi1 cheng2 xi1 xiang1 zhi2 ， tao2 chu1 liang3 san1 hong2 。
- pian1 pian1 wu4 chang2 mo4 ， chun1 feng1 yao2 ma3 zong1 。
- hou4 jun1 gui1 ji1 ri4 ， you2 xu4 yi3 meng2 meng2 。
- jie3 an1 bu2 dai4 qi4 ， xiang4 ming4 gu3 yuan2 dong1 。
- shao2 yao4 sui1 su2 hua1 ， kuang2 zi1 xing4 shi2 gong4 。
- ping2 sheng1 wu1 zhi1 ji3 ， qian1 guo4 bu4 yi4 feng2 。
- gan3 jun1 yu4 kai1 kou3 ， qing1 yi2 chu1 zhan1 xiong1 。
- jun1 ru2 tao2 yuan1 ming2 ， bu4 wei2 wu3 dou3 gong1 。
- hu2 wei2 qing1 lun2 shang4 ， zhu1 mo4 fen1 wai4 meng3 。
- qi4 guan1 neng2 cong2 wo3 ， duan3 hou4 zhui1 tian2 weng1 。
- tong2 dou4 niang4 shu2 mai4 ， zhu2 zhi1 yi4 fu2 hong2 。
- he2 bi4 bei1 wu2 yi1 ， yun4 fen2 liao2 yu4 dong1 。
- jiu3 bian4 tai4 gao1 jie2 ， wu3 yi1 ku3 ji1 qiong2 。
- zhi4 ci3 wu2 hua2 he2 ， tian1 qing2 fan3 qi2 zhong1 。
- shi4 yao4 fei1 shi4 ming2 ， ming2 wen2 yao4 he2 yong1 。
- shi2 jiang1 kui4 wu3 jiang1 ， you2 wei4 wen2 zhe3 cong2 。
- ru2 he2 feng1 cheng2 pan4 ， ye4 ye4 sheng1 chang2 hong2 。

## 注释

## 译文

## 赏析
