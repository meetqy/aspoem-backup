---
id: chao-bu-zhi-song-mei-xiao-li-zi-ming-tong-shou-hang-zhou
title: 送梅校理子明通守杭州
titlePinyin: song4 mei2 xiao4 li3 zi3 ming2 tong1 shou3 hang2 zhou1
titleSlug: song-mei-xiao-li-zi-ming-tong-shou-hang-zhou
author: 晁補之
authorPinyin: chao2 bu3 zhi1
authorSlug: chao-bu-zhi
dynasty: 宋
dynastyPinyin: song4
dynastySlug: song
tags: []
---

## 正文

- 金明池上柳，人折一枝春。
- 贈子意不淺，東游雲外身。
- 人生半刺史，朱綬光四鄰。
- 此豈經世懷，但慰垂白親。
- 錢塘我舊遊，頗復識其人。
- 不應山水改，但恐猿鳥新。
- 章臺走馬客，冠蓋盡要津。
- 竊祿我自慚，便面聊障塵。
- 亦思一舟去，共醉西湖濱。
- 時平自行樂，不爲千里蓴。
- 歸來麒麟上，獻納當及辰。

## 拼音

- jin1 ming2 chi2 shang4 liu3 ， ren2 zhe2 yi4 zhi1 chun1 。
- zeng4 zi3 yi4 bu4 qian3 ， dong1 you2 yun2 wai4 shen1 。
- ren2 sheng1 ban4 ci4 shi3 ， zhu1 shou4 guang1 si4 lin2 。
- ci3 qi3 jing1 shi4 huai2 ， dan4 wei4 chui2 bai2 qin1 。
- qian2 tang2 wo3 jiu4 you2 ， po1 fu4 shi2 qi2 ren2 。
- bu4 ying1 shan1 shui3 gai3 ， dan4 kong3 yuan2 niao3 xin1 。
- zhang1 tai2 zou3 ma3 ke4 ， guan1 gai4 jin4 yao4 jin1 。
- qie4 lu4 wo3 zi4 can2 ， bian4 mian4 liao2 zhang4 chen2 。
- yi4 si1 yi4 zhou1 qu4 ， gong4 zui4 xi1 hu2 bin1 。
- shi2 ping2 zi4 xing2 le4 ， bu4 wei2 qian1 li3 chun2 。
- gui1 lai2 qi2 lin2 shang4 ， xian4 na4 dang1 ji2 chen2 。

## 注释

## 译文

## 赏析
