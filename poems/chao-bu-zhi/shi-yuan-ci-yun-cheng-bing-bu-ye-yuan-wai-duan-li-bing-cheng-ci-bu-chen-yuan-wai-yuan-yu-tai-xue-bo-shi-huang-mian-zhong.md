---
id: chao-bu-zhi-shi-yuan-ci-yun-cheng-bing-bu-ye-yuan-wai-duan-li-bing-cheng-ci-bu-chen-yuan-wai-yuan-yu-tai-xue-bo-shi-huang-mian-zhong
title: 試院次韵呈兵部葉員外端禮并呈祠部陳員外元輿太學博士黄冕仲
titlePinyin: shi4 yuan4 ci4 yun4 cheng2 bing1 bu4 ye4 yuan2 wai4 duan1 li3 bing4 cheng2 ci2 bu4 chen2 yuan2 wai4 yuan2 yu2 tai4 xue2 bo2 shi4 huang2 mian3 zhong4
titleSlug: shi-yuan-ci-yun-cheng-bing-bu-ye-yuan-wai-duan-li-bing-cheng-ci-bu-chen-yuan-wai-yuan-yu-tai-xue-bo-shi-huang-mian-zhong
author: 晁補之
authorPinyin: chao2 bu3 zhi1
authorSlug: chao-bu-zhi
dynasty: 宋
dynastyPinyin: song4
dynastySlug: song
tags: []
---

## 正文

- 盛世天休沓，真人寶曆開。
- 太任當政闥，元老位公槐。
- 莫盛官人始，相從試士來。
- 鳴珂咸俊彥，索米獨塵埃。
- 未歎官曹隔，多慚賞鑑陪。
- 成川須畎澮，崇厦要條枚。
- 文武中銓集，丹鉛百卷堆。
- 豚魚聊可辨，皮弁不應恢。
- 虎出爭亡矢，蛇成屢奪盃。
- 調鍾求雅濫，烈火試珉瑰。
- 綠暗驚庭葉，朱明換律灰。
- 得梟夸艾捷，聞鶴悼堅摧。
- 繭緒談飛麈，澠波酒挹罍。
- 賡酬皆絕韵，搜索病非才。
- 半是仙槎客，曾隨禹浪雷。
- 遭時魚奮角，失路劍生苔。
- 膽氣衝星在，詞源卷漢回。
- 聲名改閭里，軒冕映輿臺。
- 諼草懷堂北，燈花粲婦腮。
- 凉風吹枕夢，薄雨滯城隈。
- 號奏天官近，臚傳御史催。
- 康衢驥鳴躍，歸檐僕讙咍。
- 華省深扃鑰，衡門翳草萊。
- 尚懷休假遠，別語重徘徊。

## 拼音

- sheng4 shi4 tian1 xiu1 ta4 ， zhen1 ren2 bao3 li4 kai1 。
- tai4 ren4 dang1 zheng4 ta4 ， yuan2 lao3 wei4 gong1 huai2 。
- mo4 sheng4 guan1 ren2 shi3 ， xiang1 cong2 shi4 shi4 lai2 。
- ming2 ke1 xian2 jun4 yan4 ， suo3 mi3 du2 chen2 ai1 。
- wei4 tan4 guan1 cao2 ge2 ， duo1 can2 shang3 jian4 pei2 。
- cheng2 chuan1 xu1 quan3 kuai4 ， chong2 sha4 yao4 tiao2 mei2 。
- wen2 wu3 zhong1 quan2 ji2 ， dan1 qian1 bai3 juan4 dui1 。
- tun2 yu2 liao2 ke3 bian4 ， pi2 bian4 bu4 ying1 hui1 。
- hu3 chu1 zheng1 wang2 shi3 ， she2 cheng2 lü3 duo2 bei1 。
- diao4 zhong1 qiu2 ya3 lan4 ， lie4 huo3 shi4 min2 gui1 。
- lü4 an4 jing1 ting2 ye4 ， zhu1 ming2 huan4 lü4 hui1 。
- de2 xiao1 kua1 ai4 jie2 ， wen2 he4 dao4 jian1 cui1 。
- jian3 xu4 tan2 fei1 zhu3 ， mian3 bo1 jiu3 yi4 lei2 。
- geng1 chou2 jie1 jue2 yun4 ， sou1 suo3 bing4 fei1 cai2 。
- ban4 shi4 xian1 cha2 ke4 ， ceng2 sui2 yu3 lang4 lei2 。
- zao1 shi2 yu2 fen4 jiao3 ， shi1 lu4 jian4 sheng1 tai2 。
- dan3 qi4 chong1 xing1 zai4 ， ci2 yuan2 juan4 han4 hui2 。
- sheng1 ming2 gai3 lü2 li3 ， xuan1 mian3 ying4 yu2 tai2 。
- xuan1 cao3 huai2 tang2 bei3 ， deng1 hua1 can4 fu4 sai1 。
- liang2 feng1 chui1 zhen3 meng4 ， bao2 yu3 zhi4 cheng2 wei1 。
- hao4 zou4 tian1 guan1 jin4 ， lu2 chuan2 yu4 shi3 cui1 。
- kang1 qu2 ji4 ming2 yue4 ， gui1 yan2 pu2 huan1 hai1 。
- hua2 sheng3 shen1 jiong1 yue4 ， heng2 men2 yi4 cao3 lai2 。
- shang4 huai2 xiu1 jia4 yuan3 ， bie2 yu3 zhong4 pai2 huai2 。

## 注释

## 译文

## 赏析
