---
id: chao-bu-zhi-he-guan-yan-yuan-xue
title: 和關彥遠雪
titlePinyin: he2 guan1 yan4 yuan3 xue3
titleSlug: he-guan-yan-yuan-xue
author: 晁補之
authorPinyin: chao2 bu3 zhi1
authorSlug: chao-bu-zhi
dynasty: 宋
dynastyPinyin: song4
dynastySlug: song
tags: []
---

## 正文

- 春雨翻成雪，朝罏未覺炎。
- 拂檐驚乍響，綴袖喜初霑。
- 庭薄寧堪跡，空繁詎可瞻。
- 正憐風共起，終恨雨同漸。
- 疏箔光來細，重扉氣入嚴。
- 形容樗櫟隠，意象岱嵩添。
- 孤潔憐牆仞，虛明快屋檐。
- 棲枯偶猜蝶，穿隙暫疑蟾。
- 詩案閑飄楮，粧帷誤洒奩。
- 縈盈仙縷結，瑣屑女針銛。
- 屐上長干足，頤間甪里髯。
- 手龜良欠藥，膚粟重遭爓。
- 池憶秦龍死，河懷漢馬潛。
- 三章滿嘗吊，兩騎望能占。
- 有德羣污化，無威衆動恬。
- 堅凝我無必，皎潔爾何嫌。
- 僵卧安非介，甘餐武亦廉。
- 妍辭犬子簡，拙興客兒鹽。
- 摶作隋珠燦，垂爲紂箸尖。
- 公車貧笑跣，洹水夢憂殲。
- 氅鶴清宜繞，衣狐窶莫兼。
- 且當除諷渴，未暇怯樵痁。
- 戒婢當遲埽，呼奴更出覘。
- 攬來真可數，消去豈堪拈。
- 便洗埋灰釜，行操割畝鐮。
- 它時玄尚白，今歲突應黔。
- 漕府君黄綬，儒宮我絳幨。
- 寒吟無與律，貧病不須砭。
- 玉飯流脂滑，金羹割尾纖。
- 山陰子猷興，歸去爲誰淹。

## 拼音

- chun1 yu3 fan1 cheng2 xue3 ， chao2 lu2 wei4 jue2 yan2 。
- fu2 yan2 jing1 zha4 xiang3 ， zhui4 xiu4 xi3 chu1 zhan1 。
- ting2 bao2 ning2 kan1 ji4 ， kong1 fan2 ju4 ke3 zhan1 。
- zheng4 lian2 feng1 gong4 qi3 ， zhong1 hen4 yu3 tong2 jian4 。
- shu1 bo2 guang1 lai2 xi4 ， zhong4 fei1 qi4 ru4 yan2 。
- xing2 rong2 chu1 li4 yin3 ， yi4 xiang4 dai4 song1 tian1 。
- gu1 jie2 lian2 qiang2 ren4 ， xu1 ming2 kuai4 wu1 yan2 。
- qi1 ku1 ou3 cai1 die2 ， chuan1 xi4 zan4 yi2 chan2 。
- shi1 an4 xian2 piao1 chu3 ， zhuang1 wei2 wu4 sa3 lian2 。
- ying2 ying2 xian1 lü3 jie2 ， suo3 xie4 nü3 zhen1 xian1 。
- ji1 shang4 chang2 gan1 zu2 ， yi2 jian4 lu4 li3 ran2 。
- shou3 gui1 liang2 qian4 yao4 ， fu1 su4 zhong4 zao1 yan4 。
- chi2 yi4 qin2 long2 si3 ， he2 huai2 han4 ma3 qian2 。
- san1 zhang1 man3 chang2 diao4 ， liang3 qi2 wang4 neng2 zhan4 。
- you3 de2 qun2 wu1 hua4 ， wu2 wei1 zhong4 dong4 tian2 。
- jian1 ning2 wo3 wu2 bi4 ， jiao3 jie2 er3 he2 xian2 。
- jiang1 wo4 an1 fei1 jie4 ， gan1 can1 wu3 yi4 lian2 。
- yan2 ci2 quan3 zi3 jian3 ， zhuo1 xing1 ke4 er2 yan2 。
- tuan2 zuo4 sui2 zhu1 can4 ， chui2 wei2 zhou4 zhu4 jian1 。
- gong1 ju1 pin2 xiao4 xian3 ， huan2 shui3 meng4 you1 jian1 。
- chang3 he4 qing1 yi2 rao4 ， yi1 hu2 ju4 mo4 jian1 。
- qie3 dang1 chu2 feng3 ke3 ， wei4 xia2 qie4 qiao2 shan1 。
- jie4 bi4 dang1 chi2 sao4 ， hu1 nu2 geng4 chu1 chan1 。
- lan3 lai2 zhen1 ke3 shu4 ， xiao1 qu4 qi3 kan1 nian1 。
- bian4 xi3 mai2 hui1 fu3 ， xing2 cao1 ge1 mu3 lian2 。
- ta1 shi2 xuan2 shang4 bai2 ， jin1 sui4 tu1 ying1 qian2 。
- cao2 fu3 jun1 huang2 shou4 ， ru2 gong1 wo3 jiang4 chan1 。
- han2 yin2 wu2 yu3 lü4 ， pin2 bing4 bu4 xu1 bian1 。
- yu4 fan4 liu2 zhi1 hua2 ， jin1 geng1 ge1 wei3 xian1 。
- shan1 yin1 zi3 you2 xing1 ， gui1 qu4 wei2 shui2 yan1 。

## 注释

## 译文

## 赏析
