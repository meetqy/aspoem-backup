---
id: chao-bu-zhi-xi-chao-tian-ta-sha-xing
title: 喜朝天・踏莎行
titlePinyin: xi3 chao2 tian1 ・ ta4 sha1 xing2
titleSlug: xi-chao-tian-ta-sha-xing
author: 晁补之
authorPinyin: chao2 bu3 zhi1
authorSlug: chao-bu-zhi
dynasty: 宋
dynastyPinyin: song4
dynastySlug: song
tags: []
---

## 正文

- 众芳残。
- 海棠正轻盈，绿鬓朱颜。
- 碎锦繁绣，更柔柯映碧，纤搊匀殷。
- 谁与将红间白，采熏笼、仙衣覆斑斓。
- 如有意、浓妆淡抹，斜倚阑干。
- 夭饶向晚春后，惯困欹晴景，愁怕朝寒。
- 纵有狂雨，便离披损，不奈幽闲。
- 素李来禽总俗，谩遮映、终羞格疏顽。
- 谁采顾，斜风教舞，月下庭间。

## 拼音

- zhong4 fang1 can2 。
- hai3 tang2 zheng4 qing1 ying2 ， lü4 bin4 zhu1 yan2 。
- sui4 jin3 fan2 xiu4 ， geng4 rou2 ke1 ying4 bi4 ， xian1 chou1 yun2 yin1 。
- shui2 yu3 jiang1 hong2 jian1 bai2 ， cai3 xun1 long2 、 xian1 yi1 fu4 ban1 lan2 。
- ru2 you3 yi4 、 nong2 zhuang1 dan4 mo3 ， xie2 yi3 lan2 gan1 。
- yao1 rao2 xiang4 wan3 chun1 hou4 ， guan4 kun4 qi1 qing2 jing3 ， chou2 pa4 chao2 han2 。
- zong4 you3 kuang2 yu3 ， bian4 li2 pi1 sun3 ， bu2 nai4 you1 xian2 。
- su4 li3 lai2 qin2 zong3 su2 ， man4 zhe1 ying4 、 zhong1 xiu1 ge2 shu1 wan2 。
- shui2 cai3 gu4 ， xie2 feng1 jiao4 wu3 ， yue4 xia4 ting2 jian1 。

## 注释

## 译文

## 赏析
