---
id: chao-bu-zhi-wei-fu-jun-xi-gui-zhou-yi-shou-song-liang-zheng-shou-gui-wen-yang
title: 維夫君兮桂舟一首送梁正受歸汶陽
titlePinyin: wei2 fu1 jun1 xi1 gui4 zhou1 yi4 shou3 song4 liang2 zheng4 shou4 gui1 wen4 yang2
titleSlug: wei-fu-jun-xi-gui-zhou-yi-shou-song-liang-zheng-shou-gui-wen-yang
author: 晁補之
authorPinyin: chao2 bu3 zhi1
authorSlug: chao-bu-zhi
dynasty: 宋
dynastyPinyin: song4
dynastySlug: song
tags: []
---

## 正文

- 維夫君兮桂舟，酌余酒兮攬君留。
- 君何爲兮此野，菊菲菲兮蜨下。
- 韡韡兮煌煌，爛金敷兮襲余堂。
- 茱萸兮芙蓉，衆芳越兮亂五風。
- 饑咀兮靈芝，君歌樂兮余和之。
- 日下兮野陰，澹忘歸兮中林。
- 橘棟兮梅宇，紛瓊茅兮被南榮。
- 白羽兮黑翮，邀仙人兮語此文。
- 余高馳兮世之外，君猋舉兮先余至。
- 襟带兮東方旦，爭門兮汶之陽。
- 大野兮始波，翔鶬鸛兮嘷鴐鵝。
- 羣宿兮迷阯，旅食兮殫穗。
- 霜肅肅兮葉方下，君欲濟兮淹回。
- 水通道兮躞蹀，冠如箕兮带長鋏。
- 里千室兮士一喙，余不善兮紛余誶。
- 世謂折揚好兮，余白雪而莫知棄。
- 火布而以爲垢兮，胡不浣炎而振之。
- 彼鏌邪而能言兮，工謂余以不祥。
- 聊逍遥而挫銳兮，蒙黯黮而益光。

## 拼音

- wei2 fu1 jun1 xi1 gui4 zhou1 ， zhuo2 yu2 jiu3 xi1 lan3 jun1 liu2 。
- jun1 he2 wei2 xi1 ci3 ye3 ， ju2 fei1 fei1 xi1 die2 xia4 。
- wei3 wei3 xi1 huang2 huang2 ， lan4 jin1 fu1 xi1 xi2 yu2 tang2 。
- zhu1 yu2 xi1 fu2 rong2 ， zhong4 fang1 yue4 xi1 luan4 wu3 feng1 。
- ji1 zui3 xi1 ling2 zhi1 ， jun1 ge1 le4 xi1 yu2 he2 zhi1 。
- ri4 xia4 xi1 ye3 yin1 ， dan4 wang4 gui1 xi1 zhong1 lin2 。
- ju2 dong4 xi1 mei2 yu3 ， fen1 qiong2 mao2 xi1 bei4 nan2 rong2 。
- bai2 yu3 xi1 hei1 he2 ， yao1 xian1 ren2 xi1 yu3 ci3 wen2 。
- yu2 gao1 chi2 xi1 shi4 zhi1 wai4 ， jun1 biao1 ju3 xi1 xian1 yu2 zhi4 。
- jin1 dai4 xi1 dong1 fang1 dan4 ， zheng1 men2 xi1 wen4 zhi1 yang2 。
- da4 ye3 xi1 shi3 bo1 ， xiang2 cang1 guan4 xi1 hao2 jia1 e2 。
- qun2 su4 xi1 mi2 zhi3 ， lü3 shi2 xi1 dan1 sui4 。
- shuang1 su4 su4 xi1 ye4 fang1 xia4 ， jun1 yu4 ji4 xi1 yan1 hui2 。
- shui3 tong1 dao4 xi1 xie4 die2 ， guan1 ru2 ji1 xi1 dai4 chang2 jia2 。
- li3 qian1 shi4 xi1 shi4 yi2 hui4 ， yu2 bu2 shan4 xi1 fen1 yu2 sui4 。
- shi4 wei4 zhe2 yang2 hao3 xi1 ， yu2 bai2 xue3 er2 mo4 zhi1 qi4 。
- huo3 bu4 er2 yi3 wei2 gou4 xi1 ， hu2 bu2 huan4 yan2 er2 zhen4 zhi1 。
- bi3 mo4 xie2 er2 neng2 yan2 xi1 ， gong1 wei4 yu2 yi3 bu4 xiang2 。
- liao2 xiao1 yao2 er2 cuo4 rui4 xi1 ， meng2 an4 dan4 er2 yi4 guang1 。

## 注释

## 译文

## 赏析
