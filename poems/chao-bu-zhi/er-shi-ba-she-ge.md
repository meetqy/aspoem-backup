---
id: chao-bu-zhi-er-shi-ba-she-ge
title: 二十八舍歌
titlePinyin: er4 shi2 ba1 she4 ge1
titleSlug: er-shi-ba-she-ge
author: 晁補之
authorPinyin: chao2 bu3 zhi1
authorSlug: chao-bu-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 戎菽有角原桑黄，客愁唧嘖聞扈亢。
- 轉蓬無氐行役晚，蟋蟀在房思婦惋。
- 男兒有心事弧矢，十年風光隨馬尾。
- 長鬚舂米婢借箕，斗酒爲君聊解頤。
- 誰憐長夜飯牛苦，安能卧泣羞兒女。
- 平生未入君此室，一廬翛然四壁立。
- 文章奎躔動圓天，貧有餘富黔婁賢。
- 功名不羞爛羊胃，滅昴擒胡未能計。
- 誰能簡畢老此生，不用諏觜招忿爭。
- 世事參商君此行，桂酒椒漿石井美。
- 山鬼幽篁衣薜荔，暮江老柳繫歸船。
- 蛟宮涵星動深淵，張帆自慣夕風恬。
- 九折摧輪鵠翼短，他年君車當軫轉。

## 拼音

- rong2 shu1 you3 jiao3 yuan2 sang1 huang2 ， ke4 chou2 ji1 ze2 wen2 hu4 kang4 。
- zhuan3 peng2 wu2 di1 xing2 yi4 wan3 ， xi1 shuai4 zai4 fang2 si1 fu4 wan3 。
- nan2 er2 you3 xin1 shi4 hu2 shi3 ， shi2 nian2 feng1 guang1 sui2 ma3 wei3 。
- chang2 xu1 chong1 mi3 bi4 jie4 ji1 ， dou4 jiu3 wei2 jun1 liao2 jie3 yi2 。
- shui2 lian2 chang2 ye4 fan4 niu2 ku3 ， an1 neng2 wo4 qi4 xiu1 er2 nü3 。
- ping2 sheng1 wei4 ru4 jun1 ci3 shi4 ， yi4 lu2 xiao1 ran2 si4 bi4 li4 。
- wen2 zhang1 kui2 chan2 dong4 yuan2 tian1 ， pin2 you3 yu2 fu4 qian2 lou2 xian2 。
- gong1 ming2 bu4 xiu1 lan4 yang2 wei4 ， mie4 mao3 qin2 hu2 wei4 neng2 ji4 。
- shui2 neng2 jian3 bi4 lao3 ci3 sheng1 ， bu2 yong4 zou1 zi1 zhao1 fen4 zheng1 。
- shi4 shi4 can1 shang1 jun1 ci3 xing2 ， gui4 jiu3 jiao1 jiang1 shi2 jing3 mei3 。
- shan1 gui3 you1 huang2 yi1 bi4 li4 ， mu4 jiang1 lao3 liu3 xi4 gui1 chuan2 。
- jiao1 gong1 han2 xing1 dong4 shen1 yuan1 ， zhang1 fan1 zi4 guan4 xi1 feng1 tian2 。
- jiu3 zhe2 cui1 lun2 hu2 yi4 duan3 ， ta1 nian2 jun1 ju1 dang1 zhen3 zhuan3 。

## 注释

## 译文

## 赏析
