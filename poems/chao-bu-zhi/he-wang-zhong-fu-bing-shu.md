---
id: chao-bu-zhi-he-wang-zhong-fu-bing-shu
title: 和王仲甫病暑
titlePinyin: he2 wang2 zhong4 fu3 bing4 shu3
titleSlug: he-wang-zhong-fu-bing-shu
author: 晁補之
authorPinyin: chao2 bu3 zhi1
authorSlug: chao-bu-zhi
dynasty: 宋
dynastyPinyin: song4
dynastySlug: song
tags: []
---

## 正文

- 吳邦憚暑如蜂蠆，河曲還遭長日曬。
- 蔗漿金碗頼蠲煩，內託潛陰數爲敗。
- 黄昏乍快風吹髮，驅拊蚊虻坐明發。
- 青衫主簿氣如雲，茂陵無事悲消渴。
- 茫洋河伯何爲者，兩涘無因辨牛馬。
- 何生狂夢涸歸墟，喉舌湯湯未勞瀉。
- 能來一嗽華池津，七椀清風立有神。
- 更尋齒下微妙訣，遣君體適仍魂平。
- 案頭白紙如堆雪，人事紛紛日將月。
- 與君未遇尤四時，利害相磨生內熱。

## 拼音

- wu2 bang1 dan4 shu3 ru2 feng1 chai4 ， he2 qu3 huan2 zao1 chang2 ri4 shai4 。
- zhe4 jiang1 jin1 wan3 lai4 juan1 fan2 ， nei4 tuo1 qian2 yin1 shu4 wei2 bai4 。
- huang2 hun1 zha4 kuai4 feng1 chui1 fa4 ， qu1 fu3 wen2 meng2 zuo4 ming2 fa1 。
- qing1 shan1 zhu3 bo2 qi4 ru2 yun2 ， mao4 ling2 wu2 shi4 bei1 xiao1 ke3 。
- mang2 yang2 he2 bo2 he2 wei2 zhe3 ， liang3 si4 wu2 yin1 bian4 niu2 ma3 。
- he2 sheng1 kuang2 meng4 he2 gui1 xu1 ， hou2 she2 tang1 tang1 wei4 lao2 xie4 。
- neng2 lai2 yi2 sou4 hua2 chi2 jin1 ， qi1 wan3 qing1 feng1 li4 you3 shen2 。
- geng4 xun2 chi3 xia4 wei1 miao4 jue2 ， qian3 jun1 ti3 shi4 reng2 hun2 ping2 。
- an4 tou2 bai2 zhi3 ru2 dui1 xue3 ， ren2 shi4 fen1 fen1 ri4 jiang1 yue4 。
- yu3 jun1 wei4 yu4 you2 si4 shi2 ， li4 hai4 xiang1 mo2 sheng1 nei4 re4 。

## 注释

## 译文

## 赏析
