---
id: chao-bu-zhi-zai-ci-yun-wen-qian-bing-qi
title: 再次韵文潛病起
titlePinyin: zai4 ci4 yun4 wen2 qian2 bing4 qi3
titleSlug: zai-ci-yun-wen-qian-bing-qi
author: 晁補之
authorPinyin: chao2 bu3 zhi1
authorSlug: chao-bu-zhi
dynasty: 宋
dynastyPinyin: song4
dynastySlug: song
tags: []
---

## 正文

- 淮浦見之子，春風初策名。
- 頗訝謫仙人，有籍白玉京。
- 晚遇廣文直，老交心愈傾。
- 同升芸香府，偶坐華髮生。
- 斯人自龍性，意變難章程。
- 耆酒不疵吝，身如秋葉輕。
- 自言士處世，何必冰雪清。
- 交游滿臺省，毀譽半王城。
- 不肯效俯仰，畏高侮鰥惸。
- 常思老伊潁，紫蟹羞吳秔。
- 我輒抵掌和，音同磬隨笙。
- 小人奉慈親，皆嘗小人羹。
- 寒衣婦補綻，學績女娉婷。
- 日欲江海去，心期楊柳青。
- 衆木構大厦，豫章倚孤撐。
- 如子足醫國，可容移疾行。
- 丹書紫皇告，玉篆五嶽形。
- 何必陶隠居，吞霞養純精。
- 訪道自素約，諧心期暮齡。
- 但恐牽俗緣，志大功不成。
- 息交屏妻子，此語不須驚。

## 拼音

- huai2 pu3 jian4 zhi1 zi3 ， chun1 feng1 chu1 ce4 ming2 。
- po1 ya4 zhe2 xian1 ren2 ， you3 ji2 bai2 yu4 jing1 。
- wan3 yu4 guang3 wen2 zhi2 ， lao3 jiao1 xin1 yu4 qing1 。
- tong2 sheng1 yun2 xiang1 fu3 ， ou3 zuo4 hua2 fa4 sheng1 。
- si1 ren2 zi4 long2 xing4 ， yi4 bian4 nan2 zhang1 cheng2 。
- qi2 jiu3 bu4 ci1 lin4 ， shen1 ru2 qiu1 ye4 qing1 。
- zi4 yan2 shi4 chu3 shi4 ， he2 bi4 bing1 xue3 qing1 。
- jiao1 you2 man3 tai2 sheng3 ， hui3 yu4 ban4 wang2 cheng2 。
- bu4 ken3 xiao4 fu3 yang3 ， wei4 gao1 wu3 guan1 qiong2 。
- chang2 si1 lao3 yi1 ying3 ， zi3 xie4 xiu1 wu2 jing1 。
- wo3 zhe2 di3 zhang3 he2 ， yin1 tong2 qing4 sui2 sheng1 。
- xiao3 ren2 feng4 ci2 qin1 ， jie1 chang2 xiao3 ren2 geng1 。
- han2 yi1 fu4 bu3 zhan4 ， xue2 ji4 nü3 ping1 ting2 。
- ri4 yu4 jiang1 hai3 qu4 ， xin1 qi1 yang2 liu3 qing1 。
- zhong4 mu4 gou4 da4 sha4 ， yu4 zhang1 yi3 gu1 cheng1 。
- ru2 zi3 zu2 yi1 guo2 ， ke3 rong2 yi2 ji2 xing2 。
- dan1 shu1 zi3 huang2 gao4 ， yu4 zhuan4 wu3 yue4 xing2 。
- he2 bi4 tao2 yin3 ju1 ， tun1 xia2 yang3 chun2 jing1 。
- fang3 dao4 zi4 su4 yue1 ， xie2 xin1 qi1 mu4 ling2 。
- dan4 kong3 qian1 su2 yuan2 ， zhi4 da4 gong1 bu4 cheng2 。
- xi1 jiao1 ping2 qi1 zi0 ， ci3 yu3 bu4 xu1 jing1 。

## 注释

## 译文

## 赏析
