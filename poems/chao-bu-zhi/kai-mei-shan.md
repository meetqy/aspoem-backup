---
id: chao-bu-zhi-kai-mei-shan
title: 開梅山
titlePinyin: kai1 mei2 shan1
titleSlug: kai-mei-shan
author: 晁補之
authorPinyin: chao2 bu3 zhi1
authorSlug: chao-bu-zhi
dynasty: 宋
dynastyPinyin: song4
dynastySlug: song
tags: []
---

## 正文

- 開梅山，梅山開自熙寧之五年。
- 其初連峰上參天，巒崖盤 {山斂} 閡群蠻。
- 南北之帝鑿混元，此山不圮藏雲煙。
- 躋攀鳥道出薈蔚，下視蛇脊相夤緣。
- 相夤緣，窮南山。
- 南山石室大如屋，黄閔之記盤瓠行跡今依然。
- 高辛氏時北有大戎寇，國中下令購頭首。
- 妻以少女金盈斗，遍國無人有畜狗。
- 厥初得之病耳婦，以盤覆瓠化而走。
- 堪嗟吳將軍，屈死㹞㹞口。
- 帝皇下令萬國同，事成違信道不容。
- 竟以女妻之，狗乃負走逃山中，山崖幽絕不復人跡通。
- 帝雖悲思深，往求輒遇雨與風。
- 更爲獨力之衣短後裾，六男六女相婚姻。
- 木皮草實五色文，武溪赤髀皆子孫。
- 侏離其聲異言語，情黠貌癡喜安土，自以吾父有功母帝女。
- 凌夷夏商間，稍稍病侵侮。
- 周宣昔中興，方叔幾振旅。
- 春秋絕筆逮戰國，一負一勝安可數。
- 邇來梅山恃險阻，黄茅竹箭霪霧雨。
- 南人顛踣斃溪弩，據關守隘類穴鼠。
- 一夫當其阨，萬衆莫能武。
- 欲知梅山開，誰施神禹斧。
- 大使身服儒，賓客盈幕府。
- 檄傳傜初疑，叩馬卒歡舞。
- 坦然無障塞，土石填溪渚。
- 伊川被髮祭，一變卒爲虜。
- 今雖關梁通，失制後誰禦。
- 開梅山，開山易，防獠難，不如昔人閉玉關。

## 拼音

- kai1 mei2 shan1 ， mei2 shan1 kai1 zi4 xi1 ning2 zhi1 wu3 nian2 。
- qi2 chu1 lian2 feng1 shang4 can1 tian1 ， luan2 ya2 pan2  { shan1 lian3 }  he2 qun2 man2 。
- nan2 bei3 zhi1 di4 zao2 hun4 yuan2 ， ci3 shan1 bu4 pi3 cang2 yun2 yan1 。
- ji1 pan1 niao3 dao4 chu1 hui4 wei4 ， xia4 shi4 she2 ji3 xiang1 yin2 yuan2 。
- xiang1 yin2 yuan2 ， qiong2 nan2 shan1 。
- nan2 shan1 shi2 shi4 da4 ru2 wu1 ， huang2 min3 zhi1 ji4 pan2 hu4 xing2 ji4 jin1 yi1 ran2 。
- gao1 xin1 shi4 shi2 bei3 you3 da4 rong2 kou4 ， guo2 zhong1 xia4 ling4 gou4 tou2 shou3 。
- qi1 yi3 shao4 nü3 jin1 ying2 dou4 ， bian4 guo2 wu2 ren2 you3 chu4 gou3 。
- jue2 chu1 de2 zhi1 bing4 er3 fu4 ， yi3 pan2 fu4 hu4 hua4 er2 zou3 。
- kan1 jie1 wu2 jiang1 jun1 ， qu1 si3 㹞㹞 kou3 。
- di4 huang2 xia4 ling4 wan4 guo2 tong2 ， shi4 cheng2 wei2 xin4 dao4 bu4 rong2 。
- jing4 yi3 nü3 qi1 zhi1 ， gou3 nai3 fu4 zou3 tao2 shan1 zhong1 ， shan1 ya2 you1 jue2 bu2 fu4 ren2 ji4 tong1 。
- di4 sui1 bei1 si1 shen1 ， wang3 qiu2 zhe2 yu4 yu3 yu3 feng1 。
- geng4 wei2 du2 li4 zhi1 yi1 duan3 hou4 ju1 ， liu4 nan2 liu4 nü3 xiang1 hun1 yin1 。
- mu4 pi2 cao3 shi2 wu3 se4 wen2 ， wu3 xi1 chi4 bi4 jie1 zi3 sun1 。
- zhu1 li2 qi2 sheng1 yi4 yan2 yu3 ， qing2 xia2 mao4 chi1 xi3 an1 tu3 ， zi4 yi3 wu2 fu4 you3 gong1 mu3 di4 nü3 。
- ling2 yi2 xia4 shang1 jian4 ， shao1 shao1 bing4 qin1 wu3 。
- zhou1 xuan1 xi1 zhong1 xing1 ， fang1 shu1 ji1 zhen4 lü3 。
- chun1 qiu1 jue2 bi3 dai3 zhan4 guo2 ， yi2 fu4 yi2 sheng4 an1 ke3 shu4 。
- er3 lai2 mei2 shan1 shi4 xian3 zu3 ， huang2 mao2 zhu2 jian4 yin2 wu4 yu3 。
- nan2 ren2 dian1 bo2 bi4 xi1 nu3 ， ju4 guan1 shou3 ai4 lei4 xue2 shu3 。
- yi4 fu1 dang1 qi2 e4 ， wan4 zhong4 mo4 neng2 wu3 。
- yu4 zhi1 mei2 shan1 kai1 ， shui2 shi1 shen2 yu3 fu3 。
- da4 shi3 shen1 fu2 ru2 ， bin1 ke4 ying2 mu4 fu3 。
- xi2 chuan2 yao2 chu1 yi2 ， kou4 ma3 zu2 huan1 wu3 。
- tan3 ran2 wu2 zhang4 sai1 ， tu3 shi2 tian2 xi1 zhu3 。
- yi1 chuan1 bei4 fa4 ji4 ， yi2 bian4 zu2 wei2 lu3 。
- jin1 sui1 guan1 liang2 tong1 ， shi1 zhi4 hou4 shui2 yu4 。
- kai1 mei2 shan1 ， kai1 shan1 yi4 ， fang2 liao2 nan2 ， bu4 ru2 xi1 ren2 bi4 yu4 guan1 。

## 注释

## 译文

## 赏析
