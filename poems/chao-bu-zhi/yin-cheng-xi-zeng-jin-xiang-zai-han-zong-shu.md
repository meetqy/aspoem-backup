---
id: chao-bu-zhi-yin-cheng-xi-zeng-jin-xiang-zai-han-zong-shu
title: 飲城西贈金鄉宰韓宗恕
titlePinyin: yin3 cheng2 xi1 zeng4 jin1 xiang1 zai3 han2 zong1 shu4
titleSlug: yin-cheng-xi-zeng-jin-xiang-zai-han-zong-shu
author: 晁補之
authorPinyin: chao2 bu3 zhi1
authorSlug: chao-bu-zhi
dynasty: 宋
dynastyPinyin: song4
dynastySlug: song
tags: []
---

## 正文

- 大夫盤中定州盞，三舉檐花舞凌亂。
- 請君行盞且莫稽，爲君起賦飲城西。
- 城西古道如澗深，東風吹沙不見林。
- 虛堂更覺野原闊，榆柳浩浩波濤吟。
- 雜花一園來遠道，兩株江南梅更好。
- 櫻桃已晚猶爛漫，百株如雪聊可繞。
- 常時東風無此寒，常時諸君無此閑。
- 且看瓶口似魚貫，莫惜面文如纈斑。
- 大夫工爲宋玉賦，思不能涯字無數。
- 秀才酷類東野貧，白屋青山愁曲身。
- 籍咸不肯羞北阮，主簿高材即仇覽。
- 成詩午景已妍和，罷酒花開應更多。
- 山翁歸不醉，當奈峴山何。

## 拼音

- dai4 fu0 pan2 zhong1 ding4 zhou1 zhan3 ， san1 ju3 yan2 hua1 wu3 ling2 luan4 。
- qing3 jun1 xing2 zhan3 qie3 mo4 ji1 ， wei2 jun1 qi3 fu4 yin3 cheng2 xi1 。
- cheng2 xi1 gu3 dao4 ru2 jian4 shen1 ， dong1 feng1 chui1 sha1 bu2 jian4 lin2 。
- xu1 tang2 geng4 jue2 ye3 yuan2 kuo4 ， yu2 liu3 hao4 hao4 bo1 tao1 yin2 。
- za2 hua1 yi4 yuan2 lai2 yuan3 dao4 ， liang3 zhu1 jiang1 nan2 mei2 geng4 hao3 。
- ying1 tao2 yi3 wan3 you2 lan4 man4 ， bai3 zhu1 ru2 xue3 liao2 ke3 rao4 。
- chang2 shi2 dong1 feng1 wu2 ci3 han2 ， chang2 shi2 zhu1 jun1 wu2 ci3 xian2 。
- qie3 kan4 ping2 kou3 si4 yu2 guan4 ， mo4 xi1 mian4 wen2 ru2 xie4 ban1 。
- dai4 fu0 gong1 wei2 song4 yu4 fu4 ， si1 bu4 neng2 ya2 zi4 wu2 shu4 。
- xiu4 cai0 ku4 lei4 dong1 ye3 pin2 ， bai2 wu1 qing1 shan1 chou2 qu3 shen1 。
- ji2 xian2 bu4 ken3 xiu1 bei3 ruan3 ， zhu3 bo2 gao1 cai2 ji2 chou2 lan3 。
- cheng2 shi1 wu3 jing3 yi3 yan2 he2 ， ba4 jiu3 hua1 kai1 ying1 geng4 duo1 。
- shan1 weng1 gui1 bu2 zui4 ， dang1 nai4 xian4 shan1 he2 。

## 注释

## 译文

## 赏析
