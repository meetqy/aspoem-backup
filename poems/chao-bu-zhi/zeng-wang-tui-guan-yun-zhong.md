---
id: chao-bu-zhi-zeng-wang-tui-guan-yun-zhong
title: 贈王推官允中
titlePinyin: zeng4 wang2 tui1 guan1 yun3 zhong1
titleSlug: zeng-wang-tui-guan-yun-zhong
author: 晁補之
authorPinyin: chao2 bu3 zhi1
authorSlug: chao-bu-zhi
dynasty: 宋
dynastyPinyin: song4
dynastySlug: song
tags: []
---

## 正文

- 我生譬天星，睍睆但空譽。
- 學經羞輪扁，常恐老竄句。
- 南游上會稽，弱冠肆遠步。
- 便當期汗漫，如鳥鎩修羽。
- 入宮又獨晚，謠諑遭衆嫮。
- 坐令平生交，室冷氈不具。
- 君公牆東客，清鑒美無度。
- 風期山水意，千載見此遇。
- 定疑丹青仙，方我以癡顧。
- 豈繄才自疏，閱世真異趣。
- 伐柯理無遠，要以一馬喻。
- 古人本不死，方寸有佳處。
- 三年禹河曲，日見車馬渡。
- 何知謝剝啄，黄土衣易污。
- 無人尚有子，獨載城下路。
- 功名喧口實，簪組託肺腑。
- 請看缾罌滿，取躓病不去。
- 脫黏窺本初，須子遺所寓。
- 怵迫倦東西，林間尚寬裕。

## 拼音

- wo3 sheng1 pi4 tian1 xing1 ， xian4 huan4 dan4 kong1 yu4 。
- xue2 jing1 xiu1 lun2 bian3 ， chang2 kong3 lao3 cuan4 ju4 。
- nan2 you2 shang4 hui4 ji1 ， ruo4 guan4 si4 yuan3 bu4 。
- bian4 dang1 qi1 han4 man4 ， ru2 niao3 sha1 xiu1 yu3 。
- ru4 gong1 you4 du2 wan3 ， yao2 zhuo2 zao1 zhong4 hu4 。
- zuo4 ling4 ping2 sheng1 jiao1 ， shi4 leng3 zhan1 bu2 ju4 。
- jun1 gong1 qiang2 dong1 ke4 ， qing1 jian4 mei3 wu2 du4 。
- feng1 qi1 shan1 shui3 yi4 ， qian1 zai4 jian4 ci3 yu4 。
- ding4 yi2 dan1 qing1 xian1 ， fang1 wo3 yi3 chi1 gu4 。
- qi3 yi1 cai2 zi4 shu1 ， yue4 shi4 zhen1 yi4 qu4 。
- fa2 ke1 li3 wu2 yuan3 ， yao4 yi3 yi4 ma3 yu4 。
- gu3 ren2 ben3 bu4 si3 ， fang1 cun4 you3 jia1 chu3 。
- san1 nian2 yu3 he2 qu1 ， ri4 jian4 ju1 ma3 du4 。
- he2 zhi1 xie4 bao1 zhuo2 ， huang2 tu3 yi1 yi4 wu1 。
- wu2 ren2 shang4 you3 zi3 ， du2 zai4 cheng2 xia4 lu4 。
- gong1 ming2 xuan1 kou3 shi2 ， zan1 zu3 tuo1 fei4 fu3 。
- qing3 kan4 ping2 ying1 man3 ， qu3 zhi4 bing4 bu2 qu4 。
- tuo1 nian2 kui1 ben3 chu1 ， xu1 zi3 yi2 suo3 yu4 。
- chu4 po4 juan4 dong1 xi1 ， lin2 jian4 shang4 kuan1 yu4 。

## 注释

## 译文

## 赏析
