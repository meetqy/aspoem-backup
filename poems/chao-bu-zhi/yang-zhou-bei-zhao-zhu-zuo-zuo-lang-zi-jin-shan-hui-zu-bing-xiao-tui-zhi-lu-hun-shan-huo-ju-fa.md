---
id: chao-bu-zhi-yang-zhou-bei-zhao-zhu-zuo-zuo-lang-zi-jin-shan-hui-zu-bing-xiao-tui-zhi-lu-hun-shan-huo-ju-fa
title: 揚州被召著作佐郎自金山回阻冰效退之陸渾山火句法
titlePinyin: yang2 zhou1 bei4 zhao4 zhu4 zuo4 zuo3 lang2 zi4 jin1 shan1 hui2 zu3 bing1 xiao4 tui4 zhi1 lu4 hun2 shan1 huo3 ju4 fa3
titleSlug: yang-zhou-bei-zhao-zhu-zuo-zuo-lang-zi-jin-shan-hui-zu-bing-xiao-tui-zhi-lu-hun-shan-huo-ju-fa
author: 晁補之
authorPinyin: chao2 bu3 zhi1
authorSlug: chao-bu-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 二年官揚猶一炊，丞聾毋害守不譏。
- 帝知無功呼返之，具舟從江民不知。
- 道傍愚叟爲涕洟，豈無愛人如爾爲。
- 我謝叟歸視汝兒，風號鴻潦水涸陂。
- 冰塞川船不可移，白蜺橫野光逶迤。
- 寒威上射小日規，旦行一里方午維。
- 十日繫野兒啼饑，中無載盜過不窺。
- 官令十夫爲操椎，耶許相力哀復疲。
- 我笑遣夫是安施，霜不殺草聖所欷。
- 歲十一月冰固宜，逆天進亦不可幾。
- 爲兒摶飯兒安嬉，寧三月暖猶流凘。

## 拼音

- er4 nian2 guan1 yang2 you2 yi4 chui1 ， cheng2 long2 wu2 hai4 shou3 bu4 ji1 。
- di4 zhi1 wu2 gong1 hu1 fan3 zhi1 ， ju4 zhou1 cong2 jiang1 min2 bu4 zhi1 。
- dao4 bang4 yu2 sou3 wei2 ti4 yi2 ， qi3 wu2 ai4 ren2 ru2 er3 wei2 。
- wo3 xie4 sou3 gui1 shi4 ru3 er2 ， feng1 hao4 hong2 liao2 shui3 he2 bei1 。
- bing1 sai1 chuan1 chuan2 bu4 ke3 yi2 ， bai2 ni2 heng2 ye3 guang1 wei1 yi2 。
- han2 wei1 shang4 she4 xiao3 ri4 gui1 ， dan4 xing2 yi4 li3 fang1 wu3 wei2 。
- shi2 ri4 xi4 ye3 er2 ti2 ji1 ， zhong1 wu2 zai4 dao4 guo4 bu4 kui1 。
- guan1 ling4 shi2 fu1 wei2 cao1 zhui1 ， ye1 xu1 xiang1 li4 ai1 fu4 pi2 。
- wo3 xiao4 qian3 fu1 shi4 an1 shi1 ， shuang1 bu4 sha1 cao3 sheng4 suo3 xi1 。
- sui4 shi2 yi1 yue4 bing1 gu4 yi2 ， ni4 tian1 jin4 yi4 bu4 ke3 ji1 。
- wei2 er2 tuan2 fan4 er2 an1 xi1 ， ning2 san1 yue4 nuan3 you2 liu2 si1 。

## 注释

## 译文

## 赏析
