---
id: zhang-shou-ci-yun-fan-liao-meng-dong-da-yue-zhi-shen
title: 次韻范寥孟冬大閲之什
titlePinyin: ci4 yun4 fan4 liao2 meng4 dong1 da4 yue4 zhi1 shen2
titleSlug: ci-yun-fan-liao-meng-dong-da-yue-zhi-shen
author: 張守
authorPinyin: zhang1 shou3
authorSlug: zhang-shou
dynasty: 宋
dynastyPinyin: song4
dynastySlug: song
tags: []
---

## 正文

- 承平不用衛與英，赤子頻弄潢池兵。
- 猰貐向恃七閩險，彗孛欲翳三辰明。
- 吾皇南顧念凋瘵，舊臣雖老堪一行。
- 奉詔褰帷問瘡痏，一意摩拊無他營。
- 爾來松溪掃遺孽，卒歲不復枹鼓鳴。
- 九農豐登四郊静，孟冬大閲張軍聲。
- 摩天金鼓動霜曉，井鉞色正參旗横。
- 羽箭犀利七札薄，鐵騎馳突一鳥輕。
- 戰士人人逞驍儁，猛將一一懷忠精。
- 吾軍如此粗可用，縱有綠林何足平。
- 獨公之家雄洛京，人物接武多名卿。
- 天涯邂逅見典刑，豈止一善宜盱衡。
- 胸中韜鈐想餘事，筆下文采常知名。
- 登塲縱觀重感慨，那得萬騎聽使令。
- 通和強敵固下策，自古三王猶有征。
- 得君耆艾將神武，定看却敵賢長城。

## 拼音

- cheng2 ping2 bu2 yong4 wei4 yu3 ying1 ， chi4 zi3 bin1 nong4 huang2 chi2 bing1 。
- ya4 yu3 xiang4 shi4 qi1 min3 xian3 ， hui4 bei4 yu4 yi4 san1 chen2 ming2 。
- wu2 huang2 nan2 gu4 nian4 diao1 zhai4 ， jiu4 chen2 sui1 lao3 kan1 yi4 hang2 。
- feng4 zhao4 qian1 wei2 wen4 chuang1 wei3 ， yi2 yi4 mo2 fu3 wu2 ta1 ying2 。
- er3 lai2 song1 xi1 sao3 yi2 nie4 ， zu2 sui4 bu2 fu4 bao1 gu3 ming2 。
- jiu3 nong2 feng1 deng1 si4 jiao1 jing4 ， meng4 dong1 da4 yue4 zhang1 jun1 sheng1 。
- mo2 tian1 jin1 gu3 dong4 shuang1 xiao3 ， jing3 yue4 se4 zheng4 can1 qi2 heng2 。
- yu3 jian4 xi1 li4 qi1 zha2 bao2 ， tie3 qi2 chi2 tu1 yi4 niao3 qing1 。
- zhan4 shi4 ren2 ren2 cheng3 xiao1 jun4 ， meng3 jiang1 yi1 yi1 huai2 zhong1 jing1 。
- wu2 jun1 ru2 ci3 cu1 ke3 yong4 ， zong4 you3 lü4 lin2 he2 zu2 ping2 。
- du2 gong1 zhi1 jia1 xiong2 luo4 jing1 ， ren2 wu4 jie1 wu3 duo1 ming2 qing1 。
- tian1 ya2 xie4 hou4 jian4 dian3 xing2 ， qi3 zhi3 yi2 shan4 yi2 xu1 heng2 。
- xiong1 zhong1 tao1 qian2 xiang3 yu2 shi4 ， bi3 xia4 wen2 cai3 chang2 zhi1 ming2 。
- deng1 chang3 zong4 guan1 zhong4 gan3 kai3 ， na4 de2 wan4 qi2 ting1 shi3 ling4 。
- tong1 he2 qiang2 di2 gu4 xia4 ce4 ， zi4 gu3 san1 wang2 you2 you3 zheng1 。
- de2 jun1 qi2 ai4 jiang1 shen2 wu3 ， ding4 kan4 que4 di2 xian2 chang2 cheng2 。

## 注释

## 译文

## 赏析
