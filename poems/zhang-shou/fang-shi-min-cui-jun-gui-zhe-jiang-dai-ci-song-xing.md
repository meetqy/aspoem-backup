---
id: zhang-shou-fang-shi-min-cui-jun-gui-zhe-jiang-dai-ci-song-xing
title: 方時敏倅濬歸浙江待次送行
titlePinyin: fang1 shi2 min3 cui4 jun4 gui1 zhe4 jiang1 dai4 ci4 song4 xing2
titleSlug: fang-shi-min-cui-jun-gui-zhe-jiang-dai-ci-song-xing
author: 張守
authorPinyin: zhang1 shou3
authorSlug: zhang-shou
dynasty: 宋
dynastyPinyin: song4
dynastySlug: song
tags: []
---

## 正文

- 嶷嶷玄英孫，聞風自鄞川。
- 朅來苕霅間，王事亦復聯。
- 相遇一傾蓋，論交即忘年。
- 開口見城府，落筆生雲烟。
- 尋春五亭岸，釣月雙溪船。
- 杯行各酣適，箕踞忘拘牽。
- 放辭發奇偉，捜句窮鑱鐫。
- 我時怯欲降，退壁常自堅。
- 俯首試外臺，一矢雙鵰連。
- 聯鑣仲與季，三秀來差肩。
- 羣雋爲辟易，拱手不敢前。
- 折箠破大敵，未足煩戈鋋。
- 風低忽垂翅，信命付諸天。
- 公飛東陽舄，我訪蘭亭賢。
- 雙魚數流問，五馬方薦延。
- 攝事古山陰，晤語復粲然。
- 禪心扣空寂，蔬飯捐葷羶。
- 一洗盡玷缺，皎皎尺璧圓。
- 繼從甘陵遊，假道仍周旋。
- 飄零我蓬轉，渠敢自意全。
- 邂逅鳳凰闕，公亦仍迍邅。
- 宦學舊軰行，金狨覆文韉。
- 以及後來秀，青雲各聯翩。
- 公方駕别車，去即三山巔。
- 俟期下吳越，寄跡無一廛。
- 尚及秋風殘，飽膾鱸魚鮮。
- 我陋不足數，生理亦可憐。
- 爾來犯不韙，策足英俊躔。
- 文羞白羽扇，中豈青銅錢。
- 家風故不惡，蹇步徒加鞭。
- 迷途得蹭蹬，奄奄如寒蟬。
- 别公起歸思，端欲驅其先。
- 經營一囊粟，攀附嗟無緣。
- 擿耳聽知音，拂拭朱絲絃。
- 一札行亦馳，兩槳定復還。
- 闊步白玉堂，一揮筆如椽。

## 拼音

- yi2 yi2 xuan2 ying1 sun1 ， wen2 feng1 zi4 yin2 chuan1 。
- qie4 lai2 tiao2 zha4 jian4 ， wang2 shi4 yi4 fu4 lian2 。
- xiang1 yu4 yi4 qing1 gai4 ， lun4 jiao1 ji2 wang4 nian2 。
- kai1 kou3 jian4 cheng2 fu3 ， luo4 bi3 sheng1 yun2 yan1 。
- xun2 chun1 wu3 ting2 an4 ， diao4 yue4 shuang1 xi1 chuan2 。
- bei1 xing2 ge4 han1 shi4 ， ji1 ju4 wang4 ju1 qian1 。
- fang4 ci2 fa1 qi2 wei3 ， sou1 ju4 qiong2 chan2 juan1 。
- wo3 shi2 qie4 yu4 jiang4 ， tui4 bi4 chang2 zi4 jian1 。
- fu3 shou3 shi4 wai4 tai2 ， yi4 shi3 shuang1 diao1 lian2 。
- lian2 biao1 zhong4 yu3 ji4 ， san1 xiu4 lai2 cha4 jian1 。
- qun2 jun4 wei2 pi4 yi4 ， gong3 shou3 bu4 gan3 qian2 。
- zhe2 chui2 po4 da4 di2 ， wei4 zu2 fan2 ge1 chan2 。
- feng1 di1 hu1 chui2 chi4 ， xin4 ming4 fu4 zhu1 tian1 。
- gong1 fei1 dong1 yang2 xi4 ， wo3 fang3 lan2 ting2 xian2 。
- shuang1 yu2 shu4 liu2 wen4 ， wu3 ma3 fang1 jian4 yan2 。
- she4 shi4 gu3 shan1 yin1 ， wu4 yu3 fu4 can4 ran2 。
- shan4 xin1 kou4 kong1 ji4 ， shu1 fan4 juan1 hun1 shan1 。
- yi4 xi3 jin4 dian4 que1 ， jiao3 jiao3 chi3 bi4 yuan2 。
- ji4 cong2 gan1 ling2 you2 ， jia3 dao4 reng2 zhou1 xuan2 。
- piao1 ling2 wo3 peng2 zhuan3 ， qu2 gan3 zi4 yi4 quan2 。
- xie4 hou4 feng4 huang2 que4 ， gong1 yi4 reng2 zhun1 zhan1 。
- huan4 xue2 jiu4 bei4 xing2 ， jin1 rong2 fu4 wen2 jian1 。
- yi3 ji2 hou4 lai2 xiu4 ， qing1 yun2 ge4 lian2 pian1 。
- gong1 fang1 jia4 bie2 ju1 ， qu4 ji2 san1 shan1 dian1 。
- si4 qi1 xia4 wu2 yue4 ， ji4 ji4 wu2 yi4 chan2 。
- shang4 ji2 qiu1 feng1 can2 ， bao3 kuai4 lu2 yu2 xian1 。
- wo3 lou4 bu4 zu2 shu4 ， sheng1 li3 yi4 ke3 lian2 。
- er3 lai2 fan4 bu4 wei3 ， ce4 zu2 ying1 jun4 chan2 。
- wen2 xiu1 bai2 yu3 shan4 ， zhong1 qi3 qing1 tong2 qian2 。
- jia1 feng1 gu4 bu2 e4 ， jian3 bu4 tu2 jia1 bian1 。
- mi2 tu2 de2 ceng4 deng4 ， yan3 yan3 ru2 han2 chan2 。
- bie2 gong1 qi3 gui1 si1 ， duan1 yu4 qu1 qi2 xian1 。
- jing1 ying2 yi4 nang2 su4 ， pan1 fu4 jie1 wu2 yuan2 。
- ti1 er3 ting1 zhi1 yin1 ， fu2 shi4 zhu1 si1 xian2 。
- yi4 zha2 xing2 yi4 chi2 ， liang3 jiang3 ding4 fu4 huan2 。
- kuo4 bu4 bai2 yu4 tang2 ， yi4 hui1 bi3 ru2 chuan2 。

## 注释

## 译文

## 赏析
