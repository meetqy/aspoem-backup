---
id: zhang-shou-he-ceng-hong-fu-gao-bie-jian-jian-mu-shu
title: 和曾宏父告别兼簡幕屬
titlePinyin: he2 ceng2 hong2 fu4 gao4 bie2 jian1 jian3 mu4 shu3
titleSlug: he-ceng-hong-fu-gao-bie-jian-jian-mu-shu
author: 張守
authorPinyin: zhang1 shou3
authorSlug: zhang-shou
dynasty: 宋
dynastyPinyin: song4
dynastySlug: song
tags: []
---

## 正文

- 奉詔辭北闕，把麾到南州。
- 向來政已拙，老去語更偷。
- 條教雖屢下，瘡痍何時瘳。
- 猶喜豺虎息，稍解聖主憂。
- 英英幕中彦，紅蕖汎清流。
- 袖手聽婉畫，藥石兼珍羞。
- 衰遲樗櫟姿，萬一桑榆收。
- 吾人南豐秀，未應仄席求。
- 飄泊乘别車，惠然肯來游。
- 周旋見家規，會合非人謀。
- 清詩日礱琢，不厭枯腸捜。
- 束書赴嘉招，掉臂不我留。
- 我無青玉案，何以報所投。
- 從兹謝淚洳，龍門看吞舟。

## 拼音

- feng4 zhao4 ci2 bei3 que4 ， ba3 hui1 dao4 nan2 zhou1 。
- xiang4 lai2 zheng4 yi3 zhuo1 ， lao3 qu4 yu3 geng4 tou1 。
- tiao2 jiao4 sui1 lü3 xia4 ， chuang1 yi2 he2 shi2 chou1 。
- you2 xi3 chai2 hu3 xi1 ， shao1 jie3 sheng4 zhu3 you1 。
- ying1 ying1 mu4 zhong1 yan4 ， hong2 qu2 fan4 qing1 liu2 。
- xiu4 shou3 ting1 wan3 hua4 ， yao4 shi2 jian1 zhen1 xiu1 。
- shuai1 chi2 chu1 li4 zi1 ， wan4 yi4 sang1 yu2 shou1 。
- wu2 ren2 nan2 feng1 xiu4 ， wei4 ying1 ze4 xi2 qiu2 。
- piao1 bo2 cheng2 bie2 ju1 ， hui4 ran2 ken3 lai2 you2 。
- zhou1 xuan2 jian4 jia1 gui1 ， hui4 he2 fei1 ren2 mou2 。
- qing1 shi1 ri4 long2 zhuo2 ， bu2 yan4 ku1 chang2 sou1 。
- shu4 shu1 fu4 jia1 zhao1 ， diao4 bi4 bu4 wo3 liu2 。
- wo3 wu2 qing1 yu4 an4 ， he2 yi3 bao4 suo3 tou2 。
- cong2 zi1 xie4 lei4 ru4 ， long2 men2 kan4 tun1 zhou1 。

## 注释

## 译文

## 赏析
