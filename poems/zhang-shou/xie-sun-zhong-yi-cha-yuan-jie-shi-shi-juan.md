---
id: zhang-shou-xie-sun-zhong-yi-cha-yuan-jie-shi-shi-juan
title: 謝孫仲益察院借示詩卷
titlePinyin: xie4 sun1 zhong4 yi4 cha2 yuan4 jie4 shi4 shi1 juan4
titleSlug: xie-sun-zhong-yi-cha-yuan-jie-shi-shi-juan
author: 張守
authorPinyin: zhang1 shou3
authorSlug: zhang-shou
dynasty: 唐
dynastyPinyin: tang2
dynastySlug: tang
tags: [] 
---

## 正文

- 客游跨兩春，胸次飽塵滓。
- 無人抉河漢，爲我一浣洗。
- 故人富清製，放筆如翻水。
- 此間渺無津，滂沛到筆底。
- 長鬚遣大軸，光彩照窗几。
- 我時食對案，驚喜失筯匕。
- 風雅間何闊，稍復聞正始。
- 滌除塵想滅，肝肺挹清泚。
- 早年上金閨，氣劘諸彦壘。
- 風斤運無旁，四座羞血指。
- 駸駸跨驄馬，奔輪不容柅。
- 負大難爲力，得坎聊復止。
- 熙辰崇盛典，潤色待東里。
- 風雲吐憤鬱，事業振奇偉。
- 餘暇賦天台，金聲追祖禰。

## 拼音

- ke4 you2 kua4 liang3 chun1 ， xiong1 ci4 bao3 chen2 zi3 。
- wu2 ren2 jue2 he2 han4 ， wei2 wo3 yi2 huan4 xi3 。
- gu4 ren2 fu4 qing1 zhi4 ， fang4 bi3 ru2 fan1 shui3 。
- ci3 jian4 miao3 wu2 jin1 ， pang1 pei4 dao4 bi3 di3 。
- chang2 xu1 qian3 da4 zhou2 ， guang1 cai3 zhao4 chuang1 ji3 。
- wo3 shi2 shi2 dui4 an4 ， jing1 xi3 shi1 zhu4 bi3 。
- feng1 ya3 jian4 he2 kuo4 ， shao1 fu4 wen2 zheng4 shi3 。
- di2 chu2 chen2 xiang3 mie4 ， gan1 fei4 yi4 qing1 ci3 。
- zao3 nian2 shang4 jin1 gui1 ， qi4 mo2 zhu1 yan4 lei3 。
- feng1 jin1 yun4 wu2 pang2 ， si4 zuo4 xiu1 xue4 zhi3 。
- qin1 qin1 kua4 cong1 ma3 ， ben1 lun2 bu4 rong2 ni3 。
- fu4 da4 nan2 wei2 li4 ， de2 kan3 liao2 fu4 zhi3 。
- xi1 chen2 chong2 sheng4 dian3 ， run4 se4 dai4 dong1 li3 。
- feng1 yun2 tu3 fen4 yu4 ， shi4 ye4 zhen4 qi2 wei3 。
- yu2 xia2 fu4 tian1 tai2 ， jin1 sheng1 zhui1 zu3 mi2 。

## 注释

## 译文

## 赏析
