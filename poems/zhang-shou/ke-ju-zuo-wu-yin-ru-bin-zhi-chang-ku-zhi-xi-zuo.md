---
id: zhang-shou-ke-ju-zuo-wu-yin-ru-bin-zhi-chang-ku-zhi-xi-zuo
title: 客居坐無茵褥賓至常苦之戲作
titlePinyin: ke4 ju1 zuo4 wu2 yin1 ru4 bin1 zhi4 chang2 ku3 zhi1 xi4 zuo4
titleSlug: ke-ju-zuo-wu-yin-ru-bin-zhi-chang-ku-zhi-xi-zuo
author: 張守
authorPinyin: zhang1 shou3
authorSlug: zhang-shou
dynasty: 宋
dynastyPinyin: song4
dynastySlug: song
tags: []
---

## 正文

- 廣文坐客寒無氊，少陵人來坐馬韉。
- 胸中富等千户侯，不使囊中餘一錢。
- 嗟予久客貧到骨，兀坐長恐藜床穿。
- 才名未踏兩公閾，窮愁何遽容爭先。
- 畫餅端知不餬口，筆耕輒亦遭無年。
- 媿無文茵薦佳客，促膝危坐如寒蟬。
- 君不見漢朝博士能說經，五十餘席輸戴憑。
- 又不見袁尚索席藉凍地，不意頭顱行萬里。
- 空榻蕭然亦安穏，得失榮枯付天理。
- 金狨覆鞍容墜傷，禍福由來相伏倚。

## 拼音

- guang3 wen2 zuo4 ke4 han2 wu2 zhan1 ， shao3 ling2 ren2 lai2 zuo4 ma3 jian1 。
- xiong1 zhong1 fu4 deng3 qian1 hu4 hou2 ， bu4 shi3 nang2 zhong1 yu2 yi4 qian2 。
- jie1 yu3 jiu3 ke4 pin2 dao4 gu3 ， wu4 zuo4 chang2 kong3 li2 chuang2 chuan1 。
- cai2 ming2 wei4 ta4 liang3 gong1 yu4 ， qiong2 chou2 he2 ju4 rong2 zheng1 xian1 。
- hua4 bing3 duan1 zhi1 bu4 hu2 kou3 ， bi3 geng1 zhe2 yi4 zao1 wu2 nian2 。
- kui4 wu2 wen2 yin1 jian4 jia1 ke4 ， cu4 xi1 wei1 zuo4 ru2 han2 chan2 。
- jun1 bu2 jian4 han4 chao2 bo2 shi4 neng2 shuo1 jing1 ， wu3 shi2 yu2 xi2 shu1 dai4 ping2 。
- you4 bu2 jian4 yuan2 shang4 suo3 xi2 jie4 dong4 di4 ， bu2 yi4 tou2 lu2 xing2 wan4 li3 。
- kong1 ta4 xiao1 ran2 yi4 an1 wen3 ， de2 shi1 rong2 ku1 fu4 tian1 li3 。
- jin1 rong2 fu4 an1 rong2 zhui4 shang1 ， huo4 fu2 you2 lai2 xiang1 fu2 yi3 。

## 注释

## 译文

## 赏析
