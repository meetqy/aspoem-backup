---
id: zhang-shou-ti-she-di-shu-xiao-ting
title: 題舍弟舒嘯亭
titlePinyin: ti2 she4 di4 shu1 xiao4 ting2
titleSlug: ti-she-di-shu-xiao-ting
author: 張守
authorPinyin: zhang1 shou3
authorSlug: zhang-shou
dynasty: 宋
dynastyPinyin: song4
dynastySlug: song
tags: []
---

## 正文

- 不羡高門聫甲乙，欲傍林泉老蓬蓽。
- 田間築室路三杈，亭子蔭茅簷四出。
- 春霖竹牖上蝸牛，夏夜藜床吟蟋蟀。
- 茅亭雖小容舒嘯，丘壑胸中故超軼。
- 晨窗晚逕足披風，細柳修篁長障日。
- 閉關已作柴桑趣，况有腴田供種秫。
- 客來共醉甕頭春，長嘯一聲百憂失。
- 遥想妖氛纒象魏，忍見風塵侵警蹕。
- 勿憂蘇門真避世，要似武侯時抱膝。
- 我紆郡紱病且衰，欲報君恩老無術。
- 簪裳未覺柴栅殊，鼓吹殆與池蛙一。
- 簿領幾回迷老眼，况復伸眉縱狂率。
- 已慙成瑨功曹諺，空憶劉琨胡騎逸。
- 遐想東臯落成處，欲往從之足雙桎。
- 夢君琢句俯清流，春草池塘到詩律。
- 便應投紱賦歸來，肯待子平婚嫁畢。

## 拼音

- bu2 xian4 gao1 men2 lian2 jia3 yi3 ， yu4 bang4 lin2 quan2 lao3 peng2 bi4 。
- tian2 jian4 zhu4 shi4 lu4 san1 cha1 ， ting2 zi0 yin1 mao2 yan2 si4 chu1 。
- chun1 lin2 zhu2 you3 shang4 wo1 niu2 ， xia4 ye4 li2 chuang2 yin2 xi1 shuai4 。
- mao2 ting2 sui1 xiao3 rong2 shu1 xiao4 ， qiu1 he4 xiong1 zhong1 gu4 chao1 yi4 。
- chen2 chuang1 wan3 jing4 zu2 pi1 feng1 ， xi4 liu3 xiu1 huang2 chang2 zhang4 ri4 。
- bi4 guan1 yi3 zuo4 chai2 sang1 qu4 ， kuang4 you3 yu2 tian2 gong4 zhong3 shu2 。
- ke4 lai2 gong4 zui4 weng4 tou2 chun1 ， chang2 xiao4 yi4 sheng1 bai3 you1 shi1 。
- yao2 xiang3 yao1 fen1 chan2 xiang4 wei4 ， ren3 jian4 feng1 chen2 qin1 jing3 bi4 。
- wu4 you1 su1 men2 zhen1 bi4 shi4 ， yao4 si4 wu3 hou2 shi2 bao4 xi1 。
- wo3 yu1 jun4 fu2 bing4 qie3 shuai1 ， yu4 bao4 jun1 en1 lao3 wu2 shu4 。
- zan1 shang0 wei4 jue2 chai2 shan1 shu1 ， gu3 chui1 dai4 yu3 chi2 wa1 yi1 。
- bo2 ling3 ji1 hui2 mi2 lao3 yan3 ， kuang4 fu4 shen1 mei2 zong4 kuang2 lü4 。
- yi3 can2 cheng2 jin4 gong1 cao2 yan4 ， kong1 yi4 liu2 kun1 hu2 qi2 yi4 。
- xia2 xiang3 dong1 gao1 luo4 cheng2 chu3 ， yu4 wang3 cong2 zhi1 zu2 shuang1 zhi4 。
- meng4 jun1 zhuo2 ju4 fu3 qing1 liu2 ， chun1 cao3 chi2 tang2 dao4 shi1 lü4 。
- bian4 ying1 tou2 fu2 fu4 gui1 lai2 ， ken3 dai4 zi3 ping2 hun1 jia4 bi4 。

## 注释

## 译文

## 赏析
