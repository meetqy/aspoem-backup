---
id: li-zhi-yi-ci-yun-jun-yu-bing-zhong-jian-ji
title: 次韵君俞病中見寄
titlePinyin: ci4 yun4 jun1 yu2 bing4 zhong1 jian4 ji4
titleSlug: ci-yun-jun-yu-bing-zhong-jian-ji
author: 李之儀
authorPinyin: li3 zhi1 yi2
authorSlug: li-zhi-yi
dynasty: 宋
dynastyPinyin: song4
dynastySlug: song
tags: []
---

## 正文

- 老眼逢春如有隔，不覺花前手頻拭。
- 昔陪韋杜尺五天，此地去天今幾尺。
- 東家有客貪春甚，酒作衾裯花作枕。
- 瘦逼休文臂漸消，渴近相如尤殢飲。
- 賞心直以花爲命，醉頭只恐扶難正。
- 春歸每恨太忙生，不惜一春常似病。
- 我老無用終安之，屢欲從君獨較遲。
- 方將結束窮勝致，投懽祗許春相知。
- 詩來苦訴不自樂，春固惱人多索寞。
- 何妨强襲起應劉，間促扁舟尋李郭。
- 君不見樂羊功名方煜煜，歸來謗書已盈篋。
- 爭如隨地任低昂，漫浪猗玕盡元結。

## 拼音

- lao3 yan3 feng2 chun1 ru2 you3 ge2 ， bu4 jue2 hua1 qian2 shou3 bin1 shi4 。
- xi1 pei2 wei2 du4 chi3 wu3 tian1 ， ci3 di4 qu4 tian1 jin1 ji1 chi3 。
- dong1 jia1 you3 ke4 tan1 chun1 shen4 ， jiu3 zuo4 qin1 dao1 hua1 zuo4 zhen3 。
- shou4 bi1 xiu1 wen2 bi4 jian4 xiao1 ， ke3 jin4 xiang1 ru2 you2 ti4 yin3 。
- shang3 xin1 zhi2 yi3 hua1 wei2 ming4 ， zui4 tou2 zhi3 kong3 fu2 nan2 zheng4 。
- chun1 gui1 mei3 hen4 tai4 mang2 sheng1 ， bu4 xi1 yi4 chun1 chang2 si4 bing4 。
- wo3 lao3 wu2 yong4 zhong1 an1 zhi1 ， lü3 yu4 cong2 jun1 du2 jiao4 chi2 。
- fang1 jiang1 jie2 shu4 qiong2 sheng4 zhi4 ， tou2 huan1 zhi1 xu1 chun1 xiang1 zhi1 。
- shi1 lai2 ku3 su4 bu2 zi4 le4 ， chun1 gu4 nao3 ren2 duo1 suo3 mo4 。
- he2 fang2 qiang2 xi2 qi3 ying1 liu2 ， jian4 cu4 pian1 zhou1 xun2 li3 guo1 。
- jun1 bu2 jian4 le4 yang2 gong1 ming2 fang1 yu4 yu4 ， gui1 lai2 bang4 shu1 yi3 ying2 qie4 。
- zheng1 ru2 sui2 di4 ren4 di1 ang2 ， man4 lang4 yi1 gan1 jin4 yuan2 jie2 。

## 注释

## 译文

## 赏析
