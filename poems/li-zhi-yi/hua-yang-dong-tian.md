---
id: li-zhi-yi-hua-yang-dong-tian
title: 華陽洞天
titlePinyin: hua2 yang2 dong4 tian1
titleSlug: hua-yang-dong-tian
author: 李之儀
authorPinyin: li3 zhi1 yi2
authorSlug: li-zhi-yi
dynasty: 宋
dynastyPinyin: song4
dynastySlug: song
tags: []
---

## 正文

- 洞天名此山，于此實第八。
- 東將秦嶽連，西與岷峨軋。
- 磴道端可通，足亦若相戛。
- 我欲踵其武，苔徑特見滑。
- 屢試輒復却，宛似物初遏。
- 周行半天下，是等三四閱。
- 有無終可疑，雷同慙小黠。
- 退之固頡頑，桃源蓋强說。
- 卒謂武陵傳，何殊眼着楔。
- 孔子亦獵較，此理信難輟。

## 拼音

- dong4 tian1 ming2 ci3 shan1 ， yu2 ci3 shi2 di4 ba1 。
- dong1 jiang1 qin2 yue4 lian2 ， xi1 yu3 min2 e2 ya4 。
- deng4 dao4 duan1 ke3 tong1 ， zu2 yi4 ruo4 xiang1 jia2 。
- wo3 yu4 zhong3 qi2 wu3 ， tai2 jing4 te4 jian4 hua2 。
- lü3 shi4 zhe2 fu4 que4 ， wan3 si4 wu4 chu1 e4 。
- zhou1 xing2 ban4 tian1 xia4 ， shi4 deng3 san1 si4 yue4 。
- you3 wu2 zhong1 ke3 yi2 ， lei2 tong2 can2 xiao3 xia2 。
- tui4 zhi1 gu4 jie2 wan2 ， tao2 yuan2 gai4 qiang2 shuo1 。
- zu2 wei4 wu3 ling2 chuan2 ， he2 shu1 yan3 zhe0 xie1 。
- kong3 zi3 yi4 lie4 jiao4 ， ci3 li3 xin4 nan2 chuo4 。

## 注释

## 译文

## 赏析
