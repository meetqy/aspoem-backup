---
id: li-zhi-yi-xi-yu-yong-qian-yun
title: 喜雨用前韵
titlePinyin: xi3 yu3 yong4 qian2 yun4
titleSlug: xi-yu-yong-qian-yun
author: 李之儀
authorPinyin: li3 zhi1 yi2
authorSlug: li-zhi-yi
dynasty: 宋
dynastyPinyin: song4
dynastySlug: song
tags: []
---

## 正文

- 凋瘵尪殘不勝煮，欲救鑊湯須是雨。
- 天公愛人甚赤子，忍將性命輕毛縷。
- 使君屹起石門城，歸路壺漿喧笑語。
- 定知此雨必隨來，何用與龍爭喜怒。
- 初疑點點洒醍醐，漸次濛濛縈瑞霧。
- 一滴入地須一尺，萬室焦枯如洗去。
- 我慙無力助精虔，獨致微誠祈佛祖。
- 深扃不得陪賀燕，坐跋歌姝參舞女。
- 近傳一斛出六斗，盞面浮蛆泛牛乳。
- 煩君說與猿臂翁，留得滂沱猛如注。
- 醉中寄我慶豐謠，想見今朝賓與主。

## 拼音

- diao1 zhai4 wang1 can2 bu2 sheng4 zhu3 ， yu4 jiu4 huo4 tang1 xu1 shi4 yu3 。
- tian1 gong1 ai4 ren2 shen4 chi4 zi3 ， ren3 jiang1 xing4 ming4 qing1 mao2 lü3 。
- shi3 jun1 yi4 qi3 shi2 men2 cheng2 ， gui1 lu4 hu2 jiang1 xuan1 xiao4 yu3 。
- ding4 zhi1 ci3 yu3 bi4 sui2 lai2 ， he2 yong4 yu3 long2 zheng1 xi3 nu4 。
- chu1 yi2 dian3 dian3 sa3 ti2 hu2 ， jian4 ci4 meng2 meng2 ying2 rui4 wu4 。
- yi4 di1 ru4 di4 xu1 yi4 chi3 ， wan4 shi4 jiao1 ku1 ru2 xi3 qu4 。
- wo3 can2 wu2 li4 zhu4 jing1 qian2 ， du2 zhi4 wei1 cheng2 qi2 fo2 zu3 。
- shen1 jiong1 bu4 de2 pei2 he4 yan4 ， zuo4 ba2 ge1 shu1 can1 wu3 nü3 。
- jin4 chuan2 yi4 hu2 chu1 liu4 dou3 ， zhan3 mian4 fu2 qu1 fan4 niu2 ru3 。
- fan2 jun1 shuo1 yu3 yuan2 bi4 weng1 ， liu2 de2 pang1 tuo2 meng3 ru2 zhu4 。
- zui4 zhong1 ji4 wo3 qing4 feng1 yao2 ， xiang3 jian4 jin1 zhao1 bin1 yu3 zhu3 。

## 注释

## 译文

## 赏析
