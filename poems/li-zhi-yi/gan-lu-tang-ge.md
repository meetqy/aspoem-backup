---
id: li-zhi-yi-gan-lu-tang-ge
title: 甘露堂歌
titlePinyin: gan1 lu4 tang2 ge1
titleSlug: gan-lu-tang-ge
author: 李之儀
authorPinyin: li3 zhi1 yi2
authorSlug: li-zhi-yi
dynasty: 宋
dynastyPinyin: song4
dynastySlug: song
tags: []
---

## 正文

- 炎天熇熇如湧湯，使君置酒甘露堂。
- 無風但覺冷徹骨，坐來彷彿飛青霜。
- 使君顧客指新榜，天假此應來輝光。
- 八十里叟感盛事，獻頌請名相激昂。
- 我非取專已上報，堯仁舜智方當陽。
- 邇來瑞應發處處，中臺第一彤雲章。
- 吾邦雖僻亦影響，明德所祐真無疆。
- 已而轉盼欲受簡，慚非叟比疇能當。
- 輒因勝遇强黽勉，庶幾擊壤同揄揚。
- 吾君之澤不可象，使君之惠何可忘。
- 才高名重偶暫屈，遺愛他日逾甘棠。
- 嗟予落莫徒自感，乍鳴乍已如寒螿。
- 安時逐境姑委化，隨緣致力聊爲鄉。
- 時逢載酒問難字，未擬持箠操羣羊。
- 但知今日不易得，縱不能飲須空觴。

## 拼音

- yan2 tian1 he4 he4 ru2 yong3 tang1 ， shi3 jun1 zhi4 jiu3 gan1 lu4 tang2 。
- wu2 feng1 dan4 jue2 leng3 che4 gu3 ， zuo4 lai2 pang2 fu2 fei1 qing1 shuang1 。
- shi3 jun1 gu4 ke4 zhi3 xin1 bang3 ， tian1 jia3 ci3 ying1 lai2 hui1 guang1 。
- ba1 shi2 li3 sou3 gan3 sheng4 shi4 ， xian4 song4 qing3 ming2 xiang4 ji1 ang2 。
- wo3 fei1 qu3 zhuan1 yi3 shang4 bao4 ， yao2 ren2 shun4 zhi4 fang1 dang1 yang2 。
- er3 lai2 rui4 ying1 fa1 chu3 chu3 ， zhong1 tai2 di4 yi1 tong2 yun2 zhang1 。
- wu2 bang1 sui1 pi4 yi4 ying3 xiang3 ， ming2 de2 suo3 you4 zhen1 wu2 jiang1 。
- yi3 er2 zhuan3 pan4 yu4 shou4 jian3 ， can2 fei1 sou3 bi3 chou2 neng2 dang1 。
- zhe2 yin1 sheng4 yu4 qiang2 min3 mian3 ， shu4 ji1 ji1 rang3 tong2 yu2 yang2 。
- wu2 jun1 zhi1 ze2 bu4 ke3 xiang4 ， shi3 jun1 zhi1 hui4 he2 ke3 wang4 。
- cai2 gao1 ming2 zhong4 ou3 zan4 qu1 ， yi2 ai4 ta1 ri4 yu2 gan1 tang2 。
- jie1 yu3 luo4 mo4 tu2 zi4 gan3 ， zha4 ming2 zha4 yi3 ru2 han2 jiang1 。
- an1 shi2 zhu2 jing4 gu1 wei3 hua4 ， sui2 yuan2 zhi4 li4 liao2 wei2 xiang1 。
- shi2 feng2 zai4 jiu3 wen4 nan2 zi4 ， wei4 ni3 chi2 chui2 cao1 qun2 yang2 。
- dan4 zhi1 jin1 ri4 bu2 yi4 de2 ， zong4 bu4 neng2 yin3 xu1 kong1 shang1 。

## 注释

## 译文

## 赏析
