---
id: li-zhi-yi-xie-mu-rong-ruo-zhi-hui-ju-pi-tang-yong-qian-yun
title: 謝慕容若禔惠橘皮湯用前韵
titlePinyin: xie4 mu4 rong2 ruo4 zhi1 hui4 ju2 pi2 tang1 yong4 qian2 yun4
titleSlug: xie-mu-rong-ruo-zhi-hui-ju-pi-tang-yong-qian-yun
author: 李之儀
authorPinyin: li3 zhi1 yi2
authorSlug: li-zhi-yi
dynasty: 宋
dynastyPinyin: song4
dynastySlug: song
tags: []
---

## 正文

- 有幻色身同一煮，誰振楊枝洒甘雨。
- 一息不御百虐隨，邪正交差窮脈縷。
- 昔人有術我得早，自約初到必與語。
- 日來靜坐不能遣，痞嗌忽作河豚怒。
- 腹腸迤邐吼雷霆，嘔啞繽紛雜珠霧。
- 吾僚恩勤漫馳告，果爲新留陳輒去。
- 君臣辨正參苦良，物物經營本農祖。
- 一杯狼籍走三彭，再啜逡巡失魔女。
- 恍疑身在清凉國，無異金堂逢石乳。
- 便當竄入經驗法，何用忉忉增補注。
- 多慙世語必見臨，不會作客勞煩主。

## 拼音

- you3 huan4 se4 shen1 tong2 yi4 zhu3 ， shui2 zhen4 yang2 zhi1 sa3 gan1 yu3 。
- yi4 xi1 bu2 yu4 bai3 nüe4 sui2 ， xie2 zheng4 jiao1 chai1 qiong2 mai4 lü3 。
- xi1 ren2 you3 shu4 wo3 de2 zao3 ， zi4 yue1 chu1 dao4 bi4 yu3 yu3 。
- ri4 lai2 jing4 zuo4 bu4 neng2 qian3 ， pi3 ai4 hu1 zuo4 he2 tun2 nu4 。
- fu4 chang2 yi3 li3 hou3 lei2 ting2 ， ou3 ya3 bin1 fen1 za2 zhu1 wu4 。
- wu2 liao2 en1 qin2 man4 chi2 gao4 ， guo3 wei2 xin1 liu2 chen2 zhe2 qu4 。
- jun1 chen2 bian4 zheng4 can1 ku3 liang2 ， wu4 wu4 jing1 ying2 ben3 nong2 zu3 。
- yi4 bei1 lang2 ji2 zou3 san1 peng2 ， zai4 chuo4 qun1 xun2 shi1 mo2 nü3 。
- huang3 yi2 shen1 zai4 qing1 liang2 guo2 ， wu2 yi4 jin1 tang2 feng2 shi2 ru3 。
- bian4 dang1 cuan4 ru4 jing1 yan4 fa3 ， he2 yong4 dao1 dao1 zeng1 bu3 zhu4 。
- duo1 can2 shi4 yu3 bi4 jian4 lin2 ， bu2 hui4 zuo4 ke4 lao2 fan2 zhu3 。

## 注释

## 译文

## 赏析
