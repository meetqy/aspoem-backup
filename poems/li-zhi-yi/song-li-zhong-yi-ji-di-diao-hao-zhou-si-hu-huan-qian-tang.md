---
id: li-zhi-yi-song-li-zhong-yi-ji-di-diao-hao-zhou-si-hu-huan-qian-tang
title: 送李仲益及第調濠州司戶還錢塘
titlePinyin: song4 li3 zhong4 yi4 ji2 di4 diao4 hao2 zhou1 si1 hu4 huan2 qian2 tang2
titleSlug: song-li-zhong-yi-ji-di-diao-hao-zhou-si-hu-huan-qian-tang
author: 李之儀
authorPinyin: li3 zhi1 yi2
authorSlug: li-zhi-yi
dynasty: 宋
dynastyPinyin: song4
dynastySlug: song
tags: []
---

## 正文

- 憶昨西湖弄烟月，玉面少年搔紺髮。
- 六月正午斷人行，坐上無風不覺熱。
- 長安塵沙五月尾，汗透纖絺甚懸水。
- 相逢惝怳秋已深，冰骨令人冷如洗。
- 吾家謫仙應已朽，采石風流誰可後。
- 却恐騎鯨下紫霄，斯人豈是人間有。
- 春風標名冠禮部，睥睨英豪皆培塿。
- 三月飛花試集英，筆下光芒射斗牛。
- 共說唱名須第一，人事天時良可必。
- 大任先當益未能，何謂揚雄老終吃。
- 滄溟洶湧百怪見，鯨鬣虯髯豈難辨。
- 莫謂卑飛遽自陵，功曹曾是將軍願。
- 集賢學士文章舊，平日追隨今太守。
- 到日應須倒屣迎，還聞下榻南昌秀。
- 濠上觀魚魚正躍，携手何人知此樂。
- 妙處期君向上求，可笑蝸牛爭兩角。

## 拼音

- yi4 zuo2 xi1 hu2 nong4 yan1 yue4 ， yu4 mian4 shao4 nian2 sao1 gan4 fa4 。
- liu4 yue4 zheng4 wu3 duan4 ren2 xing2 ， zuo4 shang4 wu2 feng1 bu4 jue2 re4 。
- chang2 an1 chen2 sha1 wu3 yue4 wei3 ， han4 tou4 xian1 chi1 shen4 xuan2 shui3 。
- xiang1 feng2 chang3 huang3 qiu1 yi3 shen1 ， bing1 gu3 ling4 ren2 leng3 ru2 xi3 。
- wu2 jia1 zhe2 xian1 ying1 yi3 xiu3 ， cai3 shi2 feng1 liu2 shui2 ke3 hou4 。
- que4 kong3 qi2 jing1 xia4 zi3 xiao1 ， si1 ren2 qi3 shi4 ren2 jian4 you3 。
- chun1 feng1 biao1 ming2 guan1 li3 bu4 ， pi4 ni4 ying1 hao2 jie1 pei2 lou3 。
- san1 yue4 fei1 hua1 shi4 ji2 ying1 ， bi3 xia4 guang1 mang2 she4 dou4 niu2 。
- gong4 shuo1 chang4 ming2 xu1 di4 yi1 ， ren2 shi4 tian1 shi2 liang2 ke3 bi4 。
- da4 ren4 xian1 dang1 yi4 wei4 neng2 ， he2 wei4 yang2 xiong2 lao3 zhong1 chi1 。
- cang1 ming2 xiong1 yong3 bai3 guai4 jian4 ， jing1 lie4 qiu2 ran2 qi3 nan2 bian4 。
- mo4 wei4 bei1 fei1 ju4 zi4 ling2 ， gong1 cao2 ceng2 shi4 jiang1 jun1 yuan4 。
- ji2 xian2 xue2 shi4 wen2 zhang1 jiu4 ， ping2 ri4 zhui1 sui2 jin1 tai4 shou3 。
- dao4 ri4 ying1 xu1 dao3 xi3 ying2 ， huan2 wen2 xia4 ta4 nan2 chang1 xiu4 。
- hao2 shang4 guan1 yu2 yu2 zheng4 yue4 ， xie2 shou3 he2 ren2 zhi1 ci3 le4 。
- miao4 chu3 qi1 jun1 xiang4 shang4 qiu2 ， ke3 xiao4 wo1 niu2 zheng1 liang3 jiao3 。

## 注释

## 译文

## 赏析
