---
id: li-zhi-yi-ci-yun-lu-zhi-liu-bie
title: 次韵魯直留別
titlePinyin: ci4 yun4 lu3 zhi2 liu2 bie2
titleSlug: ci-yun-lu-zhi-liu-bie
author: 李之儀
authorPinyin: li3 zhi1 yi2
authorSlug: li-zhi-yi
dynasty: 宋
dynastyPinyin: song4
dynastySlug: song
tags: []
---

## 正文

- 南北二十年，短褐足塵垢。
- 九仞未及泉，竭心恚地厚。
- 積翳開前山，月在山之顔。
- 目斷兩黄鵠，夢寐長躋攀。
- 我飯苦多噎，見君遽出氣。
- 定有囊中藥，痿人果知起。
- 枯槁洗朝露，咀嚼玉壺冰。
- 蔓草豈自得，香發須高陵。
- 齚舌真有味，辨口空齒落。
- 頓悟孺子歌，會當濯其濁。
- 允蹈固未見，能言人亦難。
- 得微可齊語，引置莊嶽間。
- 大路平如掌，仁者貴安宅。
- 直絃爲君彈，萬里等尋尺。
- 何年紀渻子，相向猶木雞。
- 肝肺已自鏤，土苴非所知。

## 拼音

- nan2 bei3 er4 shi2 nian2 ， duan3 he4 zu2 chen2 gou4 。
- jiu3 ren4 wei4 ji2 quan2 ， jie2 xin1 hui4 di4 hou4 。
- ji1 yi4 kai1 qian2 shan1 ， yue4 zai4 shan1 zhi1 yan2 。
- mu4 duan4 liang3 huang2 hu2 ， meng4 mei4 chang2 ji1 pan1 。
- wo3 fan4 ku3 duo1 ye1 ， jian4 jun1 ju4 chu1 qi4 。
- ding4 you3 nang2 zhong1 yao4 ， wei3 ren2 guo3 zhi1 qi3 。
- ku1 gao3 xi3 zhao1 lu4 ， ju3 jue2 yu4 hu2 bing1 。
- man4 cao3 qi3 zi4 de2 ， xiang1 fa1 xu1 gao1 ling2 。
- ze2 she2 zhen1 you3 wei4 ， bian4 kou3 kong1 chi3 luo4 。
- dun4 wu4 ru2 zi3 ge1 ， hui4 dang1 zhuo2 qi2 zhuo2 。
- yun3 dao3 gu4 wei4 jian4 ， neng2 yan2 ren2 yi4 nan2 。
- de2 wei1 ke3 qi2 yu3 ， yin3 zhi4 zhuang1 yue4 jian4 。
- da4 lu4 ping2 ru2 zhang3 ， ren2 zhe3 gui4 an1 zhai2 。
- zhi2 xian2 wei2 jun1 dan4 ， wan4 li3 deng3 xun2 chi3 。
- he2 nian2 ji4 sheng3 zi3 ， xiang1 xiang4 you2 mu4 ji1 。
- gan1 fei4 yi3 zi4 lou4 ， tu3 ju1 fei1 suo3 zhi1 。

## 注释

## 译文

## 赏析
