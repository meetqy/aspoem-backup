---
id: li-zhi-yi-wang-wei-dao-dong-xuan-mei-hua-xiao-tao-xiang-ci-nong-se-zhi-jiu-jian-yao-chu-liu-li-pen-jin-hua-zhu-jiu-ban-yi-ji-hua-ji-ci-liu-ming-bi-jian
title: 王爲道東軒梅花小桃相次弄色置酒見邀出琉璃盆浸花貯酒半移即花既辭留名壁間
titlePinyin: wang2 wei2 dao4 dong1 xuan1 mei2 hua1 xiao3 tao2 xiang1 ci4 nong4 se4 zhi4 jiu3 jian4 yao1 chu1 liu2 li2 pen2 jin4 hua1 zhu4 jiu3 ban4 yi2 ji2 hua1 ji4 ci2 liu2 ming2 bi4 jian4
titleSlug: wang-wei-dao-dong-xuan-mei-hua-xiao-tao-xiang-ci-nong-se-zhi-jiu-jian-yao-chu-liu-li-pen-jin-hua-zhu-jiu-ban-yi-ji-hua-ji-ci-liu-ming-bi-jian
author: 李之儀
authorPinyin: li3 zhi1 yi2
authorSlug: li-zhi-yi
dynasty: 宋
dynastyPinyin: song4
dynastySlug: song
tags: []
---

## 正文

- 搔髮滿爪垢，撲衣滿襟塵。
- 百年信幾時，吾生苦紛紜。
- 黄河源從天上流，忽然河底爲沙丘。
- 張良身不滿三尺，從使沛公君列侯。
- 淮陰小兒亦何者，俛首無辭出胯下。
- 晨炊蓐食爲得計，一飯千金豈無價。
- 相君之背貴莫言，前趨鼎鑊何等閒。
- 使爲故主已梟首，奏事猶如冕旒前。
- 軹深井里有屠者，荆歌壯士不復還。
- 伯樂相馬只相骨，咄咄常情迷賈鞭。
- 春來萬事不欲語，惟願沽酒不著錢。
- 大鐺長杓酌還引，日日如此過百年。
- 相家新有檢正官，謂我落魄早見憐。
- 東軒小桃間梅蘂，清香秀色能相先。
- 不將貴勢略雅舊，脫巾取酒容流連。
- 瑠璃盆深花透過，愛花移向花邊坐。
- 時時飄蘂落盆中，冉冉天仙空裏墜。
- 醉後草書疑有神，牆間怒角拿飛雲。
- 掃禿千毫興未盡，惆悵粉壁何時新。
- 盆空不記上馬去，曉來但見衣巾污。
- 古人名節堆故紙，多少沉埋不知數。
- 明朝花落在須臾，莫遣高門無入路。

## 拼音

- sao1 fa4 man3 zhua3 gou4 ， pu1 yi1 man3 jin1 chen2 。
- bai3 nian2 xin4 ji1 shi2 ， wu2 sheng1 ku3 fen1 yun2 。
- huang2 he2 yuan2 cong2 tian1 shang4 liu2 ， hu1 ran2 he2 di3 wei2 sha1 qiu1 。
- zhang1 liang2 shen1 bu4 man3 san1 chi3 ， cong2 shi3 pei4 gong1 jun1 lie4 hou2 。
- huai2 yin1 xiao3 er2 yi4 he2 zhe3 ， fu3 shou3 wu2 ci2 chu1 kua4 xia4 。
- chen2 chui1 ru4 shi2 wei2 de2 ji4 ， yi2 fan4 qian1 jin1 qi3 wu2 jia4 。
- xiang1 jun1 zhi1 bei4 gui4 mo4 yan2 ， qian2 qu1 ding3 huo4 he2 deng3 xian2 。
- shi3 wei2 gu4 zhu3 yi3 xiao1 shou3 ， zou4 shi4 you2 ru2 mian3 liu2 qian2 。
- zhi3 shen1 jing3 li3 you3 tu2 zhe3 ， jing1 ge1 zhuang4 shi4 bu2 fu4 huan2 。
- bo2 le4 xiang1 ma3 zhi1 xiang1 gu3 ， duo1 duo1 chang2 qing2 mi2 jia3 bian1 。
- chun1 lai2 wan4 shi4 bu2 yu4 yu3 ， wei2 yuan4 gu1 jiu3 bu2 zhu4 qian2 。
- da4 dang1 chang2 shao2 zhuo2 huan2 yin3 ， ri4 ri4 ru2 ci3 guo4 bai3 nian2 。
- xiang1 jia1 xin1 you3 jian3 zheng4 guan1 ， wei4 wo3 luo4 po4 zao3 jian4 lian2 。
- dong1 xuan1 xiao3 tao2 jian4 mei2 rui3 ， qing1 xiang1 xiu4 se4 neng2 xiang1 xian1 。
- bu4 jiang1 gui4 shi4 lüe4 ya3 jiu4 ， tuo1 jin1 qu3 jiu3 rong2 liu2 lian2 。
- liu2 li2 pen2 shen1 hua1 tou4 guo4 ， ai4 hua1 yi2 xiang4 hua1 bian1 zuo4 。
- shi2 shi2 piao1 rui3 luo4 pen2 zhong1 ， ran3 ran3 tian1 xian1 kong1 li3 zhui4 。
- zui4 hou4 cao3 shu1 yi2 you3 shen2 ， qiang2 jian4 nu4 jiao3 na2 fei1 yun2 。
- sao3 tu1 qian1 hao2 xing1 wei4 jin4 ， chou2 chang4 fen3 bi4 he2 shi2 xin1 。
- pen2 kong1 bu2 ji4 shang4 ma3 qu4 ， xiao3 lai2 dan4 jian4 yi1 jin1 wu1 。
- gu3 ren2 ming2 jie2 dui1 gu4 zhi3 ， duo1 shao3 chen2 mai2 bu4 zhi1 shu4 。
- ming2 chao2 hua1 luo4 zai4 xu1 yu2 ， mo4 qian3 gao1 men2 wu2 ru4 lu4 。

## 注释

## 译文

## 赏析
