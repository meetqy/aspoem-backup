---
id: li-zhi-yi-guo-yu-yin-lin-ying-he-xi-zhong-jia-meng-du-shi-ji-xi-wei-zeng
title: 過雨飲臨潁何希仲家蒙督詩即席爲贈
titlePinyin: guo4 yu3 yin3 lin2 ying3 he2 xi1 zhong4 jia1 meng2 du1 shi1 ji2 xi2 wei2 zeng4
titleSlug: guo-yu-yin-lin-ying-he-xi-zhong-jia-meng-du-shi-ji-xi-wei-zeng
author: 李之儀
authorPinyin: li3 zhi1 yi2
authorSlug: li-zhi-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 君不見張子房，素書未授抵遊俠。
- 又不見蕭望之，不能碌碌反抱關。
- 漢業已成赤松去，殺吾賢傅終感嘆。
- 乘時致用固不免，要須繒繳無由攀。
- 八十釣渭濱，揮旄仗鉞興艱難。
- 臂鷹上蔡市，復得不可空多言。
- 周傾秦得漢亦起，虎噬鯨吞羝觸藩。
- 一興一廢竟誰有，要之有數歸元元。
- 元元亦何爲，與君論子細。
- 須將劇孟作敵國，未信葉公真勇士。
- 竊借聲名人自歎，白公梟首方爲是。
- 乾旋坤轉只等閒，收放僅在毫端耳。
- 何郎目如電，奮髯兒童驚。
- 眼光在酒裏，一飲黄河傾。
- 不作么麽貴公子，橫行欲得十萬兵。
- 吾語何郎少卑之，犀有角兮麝有臍。
- 果知有累不早計，抑揚畢竟何所之。
- 滿酌勸君飲，吾語無文章。
- 鞭笞六龍駕扶桑，上朝元君陪紫皇。
- 霞衣玉簡鬚如霜，俯仰八極何茫茫。
- 方時與君俱此舉，如何煩君蹔起舞。
- 舞徹聽我歌，我歌端爲我輩作。
- 蠢蠢萬類隨江河，肯同兒女戰蝸角，酒酣雨淚揮滂沱。

## 拼音

- jun1 bu2 jian4 zhang1 zi3 fang2 ， su4 shu1 wei4 shou4 di3 you2 xia2 。
- you4 bu2 jian4 xiao1 wang4 zhi1 ， bu4 neng2 lu4 lu4 fan3 bao4 guan1 。
- han4 ye4 yi3 cheng2 chi4 song1 qu4 ， sha1 wu2 xian2 fu4 zhong1 gan3 tan4 。
- cheng2 shi2 zhi4 yong4 gu4 bu4 mian3 ， yao4 xu1 zeng1 jiao3 wu2 you2 pan1 。
- ba1 shi2 diao4 wei4 bin1 ， hui1 mao2 zhang4 yue4 xing1 jian1 nan2 。
- bi4 ying1 shang4 cai4 shi4 ， fu4 de2 bu4 ke3 kong1 duo1 yan2 。
- zhou1 qing1 qin2 de2 han4 yi4 qi3 ， hu3 shi4 jing1 tun1 di1 chu4 fan1 。
- yi4 xing1 yi2 fei4 jing4 shui2 you3 ， yao4 zhi1 you3 shu4 gui1 yuan2 yuan2 。
- yuan2 yuan2 yi4 he2 wei2 ， yu3 jun1 lun4 zi3 xi4 。
- xu1 jiang1 ju4 meng4 zuo4 di2 guo2 ， wei4 xin4 ye4 gong1 zhen1 yong3 shi4 。
- qie4 jie4 sheng1 ming2 ren2 zi4 tan4 ， bai2 gong1 xiao1 shou3 fang1 wei2 shi4 。
- qian2 xuan2 kun1 zhuan3 zhi1 deng3 xian2 ， shou1 fang4 jin3 zai4 hao2 duan1 er3 。
- he2 lang2 mu4 ru2 dian4 ， fen4 ran2 er2 tong2 jing1 。
- yan3 guang1 zai4 jiu3 li3 ， yi4 yin3 huang2 he2 qing1 。
- bu2 zuo4 me0 mo2 gui4 gong1 zi3 ， heng2 xing2 yu4 de2 shi2 wan4 bing1 。
- wu2 yu3 he2 lang2 shao3 bei1 zhi1 ， xi1 you3 jiao3 xi1 she4 you3 qi2 。
- guo3 zhi1 you3 lei4 bu4 zao3 ji4 ， yi4 yang2 bi4 jing4 he2 suo3 zhi1 。
- man3 zhuo2 quan4 jun1 yin3 ， wu2 yu3 wu2 wen2 zhang1 。
- bian1 chi1 liu4 long2 jia4 fu2 sang1 ， shang4 chao2 yuan2 jun1 pei2 zi3 huang2 。
- xia2 yi1 yu4 jian3 xu1 ru2 shuang1 ， fu3 yang3 ba1 ji2 he2 mang2 mang2 。
- fang1 shi2 yu3 jun1 ju4 ci3 ju3 ， ru2 he2 fan2 jun1 zan4 qi3 wu3 。
- wu3 che4 ting1 wo3 ge1 ， wo3 ge1 duan1 wei2 wo3 bei4 zuo4 。
- chun3 chun3 wan4 lei4 sui2 jiang1 he2 ， ken3 tong2 er2 nü3 zhan4 wo1 jiao3 ， jiu3 han1 yu3 lei4 hui1 pang1 tuo2 。

## 注释

## 译文

## 赏析
