---
id: li-zhi-yi-chang-ai-dong-po-qu-nian-hua-luo-zai-xu-zhou-dui-yue-han-ge-mei-qing-ye-jin-ye-huang-zhou-jian-luo-hua-xiao-yuan-bi-men-feng-lu-xia-er-shi-yin-ji-qi-yun-liao-ji-mu-qian-qi-yi
title: 常愛東坡去年花落在徐州對月酣歌美清夜今夜黄州見落花小院閉門風露下二詩因即其韵聊寄目前  其一
titlePinyin: chang2 ai4 dong1 po1 qu4 nian2 hua1 luo4 zai4 xu2 zhou1 dui4 yue4 han1 ge1 mei3 qing1 ye4 jin1 ye4 huang2 zhou1 jian4 luo4 hua1 xiao3 yuan4 bi4 men2 feng1 lu4 xia4 er4 shi1 yin1 ji2 qi2 yun4 liao2 ji4 mu4 qian2     qi2 yi1
titleSlug: chang-ai-dong-po-qu-nian-hua-luo-zai-xu-zhou-dui-yue-han-ge-mei-qing-ye-jin-ye-huang-zhou-jian-luo-hua-xiao-yuan-bi-men-feng-lu-xia-er-shi-yin-ji-qi-yun-liao-ji-mu-qian-qi-yi
author: 李之儀
authorPinyin: li3 zhi1 yi2
authorSlug: li-zhi-yi
dynasty: 宋
dynastyPinyin: song4
dynastySlug: song
tags: []
---

## 正文

- 老來不慣離家久，獨卧一庵今八夜。
- 抵搔十爪垢已滿，降伏千魔心未下。
- 熒熒病眼日更昏，皎皎孤懷誰與瀉。
- 恨無鸞帳與誰俱，獨有筇枝伴身亞。
- 華嚴性海偶深味，兜率陀天聊復借。
- 平生好書陋顔柳，近日作詩幾沈謝。
- 百年旅夢行將覺，萬里家園猶未舍。
- 妄緣儻或未嘗膽，佳境安得如食蔗。
- 從來少味燕偏知，早已忘機鼠休怕。
- 行當遂作重屏圖，闒茸凡材任譏駡。

## 拼音

- lao3 lai2 bu2 guan4 li2 jia1 jiu3 ， du2 wo4 yi4 an1 jin1 ba1 ye4 。
- di3 sao1 shi2 zhua3 gou4 yi3 man3 ， xiang2 fu2 qian1 mo2 xin1 wei4 xia4 。
- ying2 ying2 bing4 yan3 ri4 geng4 hun1 ， jiao3 jiao3 gu1 huai2 shui2 yu3 xie4 。
- hen4 wu2 luan2 zhang4 yu3 shui2 ju4 ， du2 you3 qiong2 zhi1 ban4 shen1 ya1 。
- hua2 yan2 xing4 hai3 ou3 shen1 wei4 ， dou1 lü4 tuo2 tian1 liao2 fu4 jie4 。
- ping2 sheng1 hao3 shu1 lou4 yan2 liu3 ， jin4 ri4 zuo4 shi1 ji1 shen3 xie4 。
- bai3 nian2 lü3 meng4 xing2 jiang1 jue2 ， wan4 li3 jia1 yuan2 you2 wei4 she4 。
- wang4 yuan2 tang3 huo4 wei4 chang2 dan3 ， jia1 jing4 an1 de2 ru2 shi2 zhe4 。
- cong2 lai2 shao3 wei4 yan4 pian1 zhi1 ， zao3 yi3 wang4 ji1 shu3 xiu1 pa4 。
- xing2 dang1 sui4 zuo4 zhong4 ping2 tu2 ， ta4 rong2 fan2 cai2 ren4 ji1 ma4 。

## 注释

## 译文

## 赏析
