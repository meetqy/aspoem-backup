---
id: li-zhi-yi-yu-hu-die
title: 玉蝴蝶
titlePinyin: yu4 hu2 die2
titleSlug: yu-hu-die
author: 李之仪
authorPinyin: li3 zhi1 yi2
authorSlug: li-zhi-yi
dynasty: 宋
dynastyPinyin: song4
dynastySlug: song
tags: []
---

## 正文

- 坐久灯花开尽，暗惊风叶，初报霜寒。
- 冉冉年华催暮，颜色非丹。
- 搅回肠、蛩吟似织，留恨意、月彩如摊。
- 惨无欢。
- 篆烟萦素，空转雕盘。
- 何难。
- 别来几日，信沈鱼鸟，情满关山。
- 耳边依约，常记巧语绵蛮。
- 聚愁窠、蜂房未密，倾泪眼、海水犹悭。
- 奄更阑。
- 渐移银汉，低泛帘颜。

## 拼音

- zuo4 jiu3 deng1 hua1 kai1 jin4 ， an4 jing1 feng1 ye4 ， chu1 bao4 shuang1 han2 。
- ran3 ran3 nian2 hua2 cui1 mu4 ， yan2 se4 fei1 dan1 。
- jiao3 hui2 chang2 、 qiong2 yin2 si4 zhi1 ， liu2 hen4 yi4 、 yue4 cai3 ru2 tan1 。
- can3 wu2 huan1 。
- zhuan4 yan1 ying2 su4 ， kong1 zhuan4 diao1 pan2 。
- he2 nan2 。
- bie2 lai2 ji3 ri4 ， xin4 shen3 yu2 niao3 ， qing2 man3 guan1 shan1 。
- er3 bian1 yi1 yue1 ， chang2 ji4 qiao3 yu3 mian2 man2 。
- ju4 chou2 ke1 、 feng1 fang2 wei4 mi4 ， qing1 lei4 yan3 、 hai3 shui3 you2 qian1 。
- yan3 geng1 lan2 。
- jian4 yi2 yin2 han4 ， di1 fan4 lian2 yan2 。

## 注释

## 译文

## 赏析
