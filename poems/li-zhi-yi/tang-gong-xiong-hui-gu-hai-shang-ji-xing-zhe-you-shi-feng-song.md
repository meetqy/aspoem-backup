---
id: li-zhi-yi-tang-gong-xiong-hui-gu-hai-shang-ji-xing-zhe-you-shi-feng-song
title: 唐公兄惠顧海上既行輒有詩奉送
titlePinyin: tang2 gong1 xiong1 hui4 gu4 hai3 shang4 ji4 xing2 zhe2 you3 shi1 feng4 song4
titleSlug: tang-gong-xiong-hui-gu-hai-shang-ji-xing-zhe-you-shi-feng-song
author: 李之儀
authorPinyin: li3 zhi1 yi2
authorSlug: li-zhi-yi
dynasty: 宋
dynastyPinyin: song4
dynastySlug: song
tags: []
---

## 正文

- 憶昨扁舟下京口，六月江頭浪如吼。
- 一笑還尋浮玉叟，山半飛雲似招手。
- 月明上船縈宿酒，倒摘沈星疑犯斗。
- 夜深歸夢徹東吳，覺來落月穿疏牖。
- 山僧流連强終日，黄昏歸鳥凌風疾。
- 玉骨蕭森病枕餘，一語才交復相失。
- 先生高節如古人，薄宦淹回行路塵。
- 海城寄食不自給，暫喜持盃同探春。
- 春風花草來踆踆，微紅淡綠意旋新。
- 相從白髮情未壓，底事促別聲悲辛。
- 淮陵欲到嗟無因，想見蔓草縈龍鱗。
- 浦光亭南拍隄水，冉冉落日低孤墳。
- 到時春色應已遲，滿樹黄鸝初囀時。
- 憑將一曲原頭淚，爲洒南墳松樹枝。

## 拼音

- yi4 zuo2 pian1 zhou1 xia4 jing1 kou3 ， liu4 yue4 jiang1 tou2 lang4 ru2 hou3 。
- yi2 xiao4 huan2 xun2 fu2 yu4 sou3 ， shan1 ban4 fei1 yun2 si4 zhao1 shou3 。
- yue4 ming2 shang4 chuan2 ying2 su4 jiu3 ， dao3 zhai1 shen3 xing1 yi2 fan4 dou4 。
- ye4 shen1 gui1 meng4 che4 dong1 wu2 ， jue2 lai2 luo4 yue4 chuan1 shu1 you3 。
- shan1 seng1 liu2 lian2 qiang2 zhong1 ri4 ， huang2 hun1 gui1 niao3 ling2 feng1 ji2 。
- yu4 gu3 xiao1 sen1 bing4 zhen3 yu2 ， yi4 yu3 cai2 jiao1 fu4 xiang1 shi1 。
- xian1 sheng0 gao1 jie2 ru2 gu3 ren2 ， bao2 huan4 yan1 hui2 xing2 lu4 chen2 。
- hai3 cheng2 ji4 shi2 bu2 zi4 gei3 ， zan4 xi3 chi2 bei1 tong2 tan4 chun1 。
- chun1 feng1 hua1 cao3 lai2 cun1 cun1 ， wei1 hong2 dan4 lü4 yi4 xuan2 xin1 。
- xiang1 cong2 bai2 fa4 qing2 wei4 ya1 ， di3 shi4 cu4 bie2 sheng1 bei1 xin1 。
- huai2 ling2 yu4 dao4 jie1 wu2 yin1 ， xiang3 jian4 man4 cao3 ying2 long2 lin2 。
- pu3 guang1 ting2 nan2 pai1 di1 shui3 ， ran3 ran3 luo4 ri4 di1 gu1 fen2 。
- dao4 shi2 chun1 se4 ying1 yi3 chi2 ， man3 shu4 huang2 li2 chu1 zhuan4 shi2 。
- ping2 jiang1 yi4 qu3 yuan2 tou2 lei4 ， wei2 sa3 nan2 fen2 song1 shu4 zhi1 。

## 注释

## 译文

## 赏析
