---
id: li-zhi-yi-de-lian-lao-zhuang-seng-shu-suo-bao-zhou-xi-qie-su-dong-gui-ji-kui-qi-qin-yin-shu-shu-yu-wei-xie-reng-yue-guan-man-jiu-jian
title: 得璉老莊僧書所報周悉且速東歸既愧其勤因述書語爲謝仍約官滿就見
titlePinyin: de2 lian3 lao3 zhuang1 seng1 shu1 suo3 bao4 zhou1 xi1 qie3 su4 dong1 gui1 ji4 kui4 qi2 qin2 yin1 shu4 shu1 yu3 wei2 xie4 reng2 yue1 guan1 man3 jiu4 jian4
titleSlug: de-lian-lao-zhuang-seng-shu-suo-bao-zhou-xi-qie-su-dong-gui-ji-kui-qi-qin-yin-shu-shu-yu-wei-xie-reng-yue-guan-man-jiu-jian
author: 李之儀
authorPinyin: li3 zhi1 yi2
authorSlug: li-zhi-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 故人書報新種畦，東臯豆麥稻水西。
- 更添莊屋成兩脫，築出湧路排沙泥。
- 柳插千本竹萬个，雞豚母子羣相携。
- 又倚前岡闢場圃，更下南泊來鳧鷖。
- 兩年課役已似此，數歲漸可如山溪。
- 吾師報地適我與，胸中瑩徹真琉璃。
- 一錢不敢力爲盡，只得一飯仍鷄棲。
- 我慙汩沒落陷穽，眼前差路知幾蹊。
- 緬懷吾邦歸未得，書來未讀先酸悽。
- 本無去來强縶縛，亦非顛倒隨傾擠。
- 萬衆過眼即他物，列鼎既飽均朝虀。
- 明年定作一村老，非施委曲誰刀圭。

## 拼音

- gu4 ren2 shu1 bao4 xin1 zhong3 qi2 ， dong1 gao1 dou4 mai4 dao4 shui3 xi1 。
- geng4 tian1 zhuang1 wu1 cheng2 liang3 tuo1 ， zhu4 chu1 yong3 lu4 pai2 sha1 ni2 。
- liu3 cha1 qian1 ben3 zhu2 wan4 ge4 ， ji1 tun2 mu3 zi3 qun2 xiang1 xie2 。
- you4 yi3 qian2 gang1 pi4 chang3 pu3 ， geng4 xia4 nan2 bo2 lai2 fu2 yi1 。
- liang3 nian2 ke4 yi4 yi3 si4 ci3 ， shu4 sui4 jian4 ke3 ru2 shan1 xi1 。
- wu2 shi1 bao4 di4 shi4 wo3 yu3 ， xiong1 zhong1 ying2 che4 zhen1 liu2 li2 。
- yi4 qian2 bu4 gan3 li4 wei2 jin4 ， zhi3 de2 yi2 fan4 reng2 ji1 qi1 。
- wo3 can2 gu3 mei2 luo4 xian4 jing3 ， yan3 qian2 cha1 lu4 zhi1 ji1 qi1 。
- mian3 huai2 wu2 bang1 gui1 wei4 de2 ， shu1 lai2 wei4 du2 xian1 suan1 qi1 。
- ben3 wu2 qu4 lai2 qiang2 zhi2 fu4 ， yi4 fei1 dian1 dao3 sui2 qing1 ji3 。
- wan4 zhong4 guo4 yan3 ji2 ta1 wu4 ， lie4 ding3 ji4 bao3 jun1 chao2 ji1 。
- ming2 nian2 ding4 zuo4 yi1 cun1 lao3 ， fei1 shi1 wei3 qu1 shui2 dao1 gui1 。

## 注释

## 译文

## 赏析
