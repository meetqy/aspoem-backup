---
id: li-zhi-yi-he-ren-xue-yi
title: 和人雪意
titlePinyin: he2 ren2 xue3 yi4
titleSlug: he-ren-xue-yi
author: 李之儀
authorPinyin: li3 zhi1 yi2
authorSlug: li-zhi-yi
dynasty: 宋
dynastyPinyin: song4
dynastySlug: song
tags: []
---

## 正文

- 雪意與春約，野情因物裁。
- 輒將無窮思，聊摛有限才。
- 雲容忽破碎，山色如招回。
- 携持固夙昔，端爲此濟來。
- 歲晚君羈旅，微君誰我陪。
- 祇恐造化工，特地吹葭灰。
- 一剖不復收，寂爾爲之胚。
- 戢戢競秀發，翩翩絕嫌猜。
- 恍然徙倚間，浩蕩心胸開。
- 境界適何許，次第分隅隈。
- 高足超日觀，塗如下離堆。
- 四顧始無間，忽覺驚初雷。
- 有形均難悉，無物非蒿萊。
- 却應求仙源，失路迷天台。
- 波臣復笑屈，市門徒德梅。
- 庶幾未始得，掇拾同舉杯。
- 攘袂即千古，一醉姑相媒。

## 拼音

- xue3 yi4 yu3 chun1 yue1 ， ye3 qing2 yin1 wu4 cai2 。
- zhe2 jiang1 wu2 qiong2 si1 ， liao2 chi1 you3 xian4 cai2 。
- yun2 rong2 hu1 po4 sui4 ， shan1 se4 ru2 zhao1 hui2 。
- xie2 chi2 gu4 su4 xi1 ， duan1 wei2 ci3 ji4 lai2 。
- sui4 wan3 jun1 ji1 lü3 ， wei1 jun1 shui2 wo3 pei2 。
- qi2 kong3 zao4 hua4 gong1 ， te4 di4 chui1 jia1 hui1 。
- yi4 pou1 bu2 fu4 shou1 ， ji4 er3 wei2 zhi1 pei1 。
- ji2 ji2 jing4 xiu4 fa1 ， pian1 pian1 jue2 xian2 cai1 。
- huang3 ran2 xi3 yi3 jian4 ， hao4 dang4 xin1 xiong1 kai1 。
- jing4 jie4 shi4 he2 xu1 ， ci4 di4 fen1 yu2 wei1 。
- gao1 zu2 chao1 ri4 guan1 ， tu2 ru2 xia4 li2 dui1 。
- si4 gu4 shi3 wu2 jian4 ， hu1 jue2 jing1 chu1 lei2 。
- you3 xing2 jun1 nan2 xi1 ， wu2 wu4 fei1 hao1 lai2 。
- que4 ying1 qiu2 xian1 yuan2 ， shi1 lu4 mi2 tian1 tai2 。
- bo1 chen2 fu4 xiao4 qu1 ， shi4 men2 tu2 de2 mei2 。
- shu4 ji1 wei4 shi3 de2 ， duo1 shi2 tong2 ju3 bei1 。
- rang3 mei4 ji2 qian1 gu3 ， yi2 zui4 gu1 xiang1 mei2 。

## 注释

## 译文

## 赏析
