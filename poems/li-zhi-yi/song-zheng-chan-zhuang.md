---
id: li-zhi-yi-song-zheng-chan-zhuang
title: 送鄭産莊
titlePinyin: song4 zheng4 chan3 zhuang1
titleSlug: song-zheng-chan-zhuang
author: 李之儀
authorPinyin: li3 zhi1 yi2
authorSlug: li-zhi-yi
dynasty: 宋
dynastyPinyin: song4
dynastySlug: song
tags: []
---

## 正文

- 酌君白玉杯，送君正黄梅。
- 長安風沙瞇人眼，君行暫詣黄金臺。
- 劇辛已老樂毅去，荆棘平地多龍媒。
- 九重深沉四海遠，快便誰許參雲雷。
- 黄金臺高不易上，并州雄節幾塵埃。
- 當時勳業皎白日，餘風表表皆雄才。
- 龍睛豕腹實異相，肝膈上下羅瓊瑰。
- 丹青萬物大門婿，妙論爾汝無嫌猜。
- 同時舒卷一門盛，將見烈火生寒灰。
- 十年早飛不足歎，青雲自此亨途開。
- 我暫追隨極天末，有酒取醉長追陪。
- 離亭雨足綠蔽眼，健帆危挂寒風催。
- 黄金臺不知幾千尺，勸君窣衣直上首莫回。
- 時和歲豐亦足被君賜，還須遠過青山隈。

## 拼音

- zhuo2 jun1 bai2 yu4 bei1 ， song4 jun1 zheng4 huang2 mei2 。
- chang2 an1 feng1 sha1 mi1 ren2 yan3 ， jun1 xing2 zan4 yi4 huang2 jin1 tai2 。
- ju4 xin1 yi3 lao3 le4 yi4 qu4 ， jing1 ji2 ping2 di4 duo1 long2 mei2 。
- jiu3 chong2 shen1 chen2 si4 hai3 yuan3 ， kuai4 bian4 shui2 xu1 can1 yun2 lei2 。
- huang2 jin1 tai2 gao1 bu2 yi4 shang4 ， bing4 zhou1 xiong2 jie2 ji1 chen2 ai1 。
- dang1 shi2 xun1 ye4 jiao3 bai2 ri4 ， yu2 feng1 biao3 biao3 jie1 xiong2 cai2 。
- long2 jing1 shi3 fu4 shi2 yi4 xiang1 ， gan1 ge2 shang4 xia4 luo2 qiong2 gui1 。
- dan1 qing1 wan4 wu4 da4 men2 xu4 ， miao4 lun4 er3 ru3 wu2 xian2 cai1 。
- tong2 shi2 shu1 juan3 yi4 men2 sheng4 ， jiang1 jian4 lie4 huo3 sheng1 han2 hui1 。
- shi2 nian2 zao3 fei1 bu4 zu2 tan4 ， qing1 yun2 zi4 ci3 heng1 tu2 kai1 。
- wo3 zan4 zhui1 sui2 ji2 tian1 mo4 ， you3 jiu3 qu3 zui4 chang2 zhui1 pei2 。
- li2 ting2 yu3 zu2 lü4 bi4 yan3 ， jian4 fan1 wei1 gua4 han2 feng1 cui1 。
- huang2 jin1 tai2 bu4 zhi1 ji1 qian1 chi3 ， quan4 jun1 su1 yi1 zhi2 shang4 shou3 mo4 hui2 。
- shi2 he2 sui4 feng1 yi4 zu2 bei4 jun1 ci4 ， huan2 xu1 yuan3 guo4 qing1 shan1 wei1 。

## 注释

## 译文

## 赏析
