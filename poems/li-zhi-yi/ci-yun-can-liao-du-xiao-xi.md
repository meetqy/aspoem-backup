---
id: li-zhi-yi-ci-yun-can-liao-du-xiao-xi
title: 次韵參寥杜孝錫
titlePinyin: ci4 yun4 can1 liao2 du4 xiao4 xi1
titleSlug: ci-yun-can-liao-du-xiao-xi
author: 李之儀
authorPinyin: li3 zhi1 yi2
authorSlug: li-zhi-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 君不見深山窮谷千丈潭，懸崖絕壁倒挂松。
- 雷霆雨電有時一洒遍八極，繁霜雪霽能邀夜月來高穹。
- 又不見江頭龜手洴澼絖，裂地得侯終有逢。
- 長安大雪幾千尺，高卧不愧衣玲瓏。
- 揖人而相若反掌，登天有路非難通。
- 天之可上勢或便，得相乃在須臾中。
- 朝冠貂蟬暮徽纆，曲肱何在三千鍾。
- 方東遽北安足究，豈異海舶隨狂風。
- 舞雩而詠吾與點，坐中客滿誰知融。
- 屹屹杜夫子，靈芝翳深叢。
- 百年轉盼皆腐朽，且將逸駕聊與同。
- 我慙圭觚刺人眼，空向霜天望飛鴻。

## 拼音

- jun1 bu2 jian4 shen1 shan1 qiong2 gu3 qian1 zhang4 tan2 ， xuan2 ya2 jue2 bi4 dao4 gua4 song1 。
- lei2 ting2 yu3 dian4 you3 shi2 yi4 sa3 bian4 ba1 ji2 ， fan2 shuang1 xue3 ji4 neng2 yao1 ye4 yue4 lai2 gao1 qiong2 。
- you4 bu2 jian4 jiang1 tou2 gui1 shou3 ping2 pi4 kuang4 ， lie4 di4 de2 hou2 zhong1 you3 feng2 。
- chang2 an1 da4 xue3 ji1 qian1 chi3 ， gao1 wo4 bu2 kui4 yi1 ling2 long2 。
- yi1 ren2 er2 xiang1 ruo4 fan3 zhang3 ， deng1 tian1 you3 lu4 fei1 nan2 tong1 。
- tian1 zhi1 ke3 shang4 shi4 huo4 bian4 ， de2 xiang1 nai3 zai4 xu1 yu2 zhong1 。
- chao2 guan1 diao1 chan2 mu4 hui1 mo4 ， qu1 gong1 he2 zai4 san1 qian1 zhong1 。
- fang1 dong1 ju4 bei3 an1 zu2 jiu1 ， qi3 yi4 hai3 bo2 sui2 kuang2 feng1 。
- wu3 yu2 er2 yong3 wu2 yu3 dian3 ， zuo4 zhong1 ke4 man3 shui2 zhi1 rong2 。
- yi4 yi4 du4 fu1 zi3 ， ling2 zhi1 yi4 shen1 cong2 。
- bai3 nian2 zhuan3 pan4 jie1 fu3 xiu3 ， qie3 jiang1 yi4 jia4 liao2 yu3 tong2 。
- wo3 can2 gui1 gu1 ci4 ren2 yan3 ， kong1 xiang4 shuang1 tian1 wang4 fei1 hong2 。

## 注释

## 译文

## 赏析
