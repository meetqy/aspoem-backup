---
id: li-zhi-yi-hu-xi-sheng-zai-pi-ling-you-shi-si-song-bi-guo-shan-yang-fu-yi-qi-yun-song-zhi
title: 胡希聖在毗陵有詩私送比過山陽復以其韵送之
titlePinyin: hu2 xi1 sheng4 zai4 pi2 ling2 you3 shi1 si1 song4 bi3 guo4 shan1 yang2 fu4 yi3 qi2 yun4 song4 zhi1
titleSlug: hu-xi-sheng-zai-pi-ling-you-shi-si-song-bi-guo-shan-yang-fu-yi-qi-yun-song-zhi
author: 李之儀
authorPinyin: li3 zhi1 yi2
authorSlug: li-zhi-yi
dynasty: 宋
dynastyPinyin: song4
dynastySlug: song
tags: []
---

## 正文

- 寒雲四塞客日短，一壺臍裂洪疇中。
- 君家大門我父黨，覓白聊復相過從。
- 和香索料多甲煎，幽蘭幾弄理孤桐。
- 爾來行李偶南北，齒齒不見雲間峰。
- 登山臨水不無思，獨笑往往捫長松。
- 蓬門春晚燕語好，書幌迤邐來清風。
- 五府带垢一洗盡，萬里古色開愁胸。
- 輞川何在廣文死，比比孺子誇有功。
- 楚人僅免二日苦，却嗟白璧埋蒿蓬。
- 逡巡取酒敘契闊，百川赴吸驚長虹。
- 風流未愧正始後，淪落丘范評無鍾。
- 君才有用豈特爾，我亦相將成老翁。
- 騏驎得路即千里，會看拭目天邊鴻。

## 拼音

- han2 yun2 si4 sai1 ke4 ri4 duan3 ， yi4 hu2 qi2 lie4 hong2 chou2 zhong1 。
- jun1 jia1 da4 men2 wo3 fu4 dang3 ， mi4 bai2 liao2 fu4 xiang1 guo4 cong2 。
- he2 xiang1 suo3 liao4 duo1 jia3 jian1 ， you1 lan2 ji1 nong4 li3 gu1 tong2 。
- er3 lai2 xing2 li3 ou3 nan2 bei3 ， chi3 chi3 bu2 jian4 yun2 jian4 feng1 。
- deng1 shan1 lin2 shui3 bu4 wu2 si1 ， du2 xiao4 wang3 wang3 men2 chang2 song1 。
- peng2 men2 chun1 wan3 yan4 yu3 hao3 ， shu1 huang3 yi3 li3 lai2 qing1 feng1 。
- wu3 fu3 dai4 gou4 yi4 xi3 jin4 ， wan4 li3 gu3 se4 kai1 chou2 xiong1 。
- wang3 chuan1 he2 zai4 guang3 wen2 si3 ， bi3 bi3 ru2 zi3 kua1 you3 gong1 。
- chu3 ren2 jin3 mian3 er4 ri4 ku3 ， que4 jie1 bai2 bi4 mai2 hao1 peng2 。
- qun1 xun2 qu3 jiu3 xu4 qi4 kuo4 ， bai3 chuan1 fu4 xi1 jing1 chang2 hong2 。
- feng1 liu2 wei4 kui4 zheng4 shi3 hou4 ， lun2 luo4 qiu1 fan4 ping2 wu2 zhong1 。
- jun1 cai2 you3 yong4 qi3 te4 er3 ， wo3 yi4 xiang1 jiang1 cheng2 lao3 weng1 。
- qi2 lin2 de2 lu4 ji2 qian1 li3 ， hui4 kan4 shi4 mu4 tian1 bian1 hong2 。

## 注释

## 译文

## 赏析
