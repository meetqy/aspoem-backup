---
id: li-zhi-yi-she-dao-hou-yu-sui-da-zuo
title: 赦到後雨遂大作
titlePinyin: she4 dao4 hou4 yu3 sui4 da4 zuo4
titleSlug: she-dao-hou-yu-sui-da-zuo
author: 李之儀
authorPinyin: li3 zhi1 yi2
authorSlug: li-zhi-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昨夜聞有赦，今朝遂得雨。
- 天澤隨君恩，一灑遍寰宇。
- 彼玩尚逋誅，吾土久未還。
- 皇靈實神謀，剪復笑談間。
- 崢嶸若化城，掃蕩如破竹。
- 開田一百里，得土千萬族。
- 不雨三四月，壠畝猶燒畬畬。
- 禱祈略無應，居哭行嘆嗟。
- 豈知有此待，城就師振旅。
- 上不輟板築，下不妨野處。
- 秋種蓋未晚，及此壯者歸。
- 懽呼各著業，賣刀買耕犁。
- 山頭夜叱牛，山下婦亦斸。
- 老稚旦出耘，勤勞莫歸宿。
- 待我土盡墾，俟爾日有餘。
- 歸來笑相向，共樂生無虞。
- 又聞赦書中，逋欠皆除免。
- 更放一年租，其細及移變。
- 天公固愛我，吾君豈違天。
- 乃知父子間，事事必關連。
- 野人語可書，使我喜不寐。
- 誰謂彼無知，况欲迷向背。
- 我歌本民言，未愧中興詩。
- 聞者足以戒，可是轍趨時。

## 拼音

- zuo2 ye4 wen2 you3 she4 ， jin1 zhao1 sui4 de2 yu3 。
- tian1 ze2 sui2 jun1 en1 ， yi4 sa3 bian4 huan2 yu3 。
- bi3 wan2 shang4 bu1 zhu1 ， wu2 tu3 jiu3 wei4 huan2 。
- huang2 ling2 shi2 shen2 mou2 ， jian3 fu4 xiao4 tan2 jian4 。
- zheng1 rong2 ruo4 hua4 cheng2 ， sao3 dang4 ru2 po4 zhu2 。
- kai1 tian2 yi4 bai3 li3 ， de2 tu3 qian1 wan4 zu2 。
- bu4 yu3 san1 si4 yue4 ， long3 mu3 you2 shao1 she1 she1 。
- dao3 qi2 lüe4 wu2 ying1 ， ju1 ku1 xing2 tan4 jie1 。
- qi3 zhi1 you3 ci3 dai4 ， cheng2 jiu4 shi1 zhen4 lü3 。
- shang4 bu2 chuo4 ban3 zhu4 ， xia4 bu4 fang2 ye3 chu3 。
- qiu1 zhong3 gai4 wei4 wan3 ， ji2 ci3 zhuang4 zhe3 gui1 。
- huan1 hu1 ge4 zhu4 ye4 ， mai4 dao1 mai3 geng1 li2 。
- shan1 tou2 ye4 chi4 niu2 ， shan1 xia4 fu4 yi4 zhu2 。
- lao3 zhi4 dan4 chu1 yun2 ， qin2 lao2 mo4 gui1 su4 。
- dai4 wo3 tu3 jin4 ken3 ， si4 er3 ri4 you3 yu2 。
- gui1 lai2 xiao4 xiang1 xiang4 ， gong4 le4 sheng1 wu2 yu2 。
- you4 wen2 she4 shu1 zhong1 ， bu1 qian4 jie1 chu2 mian3 。
- geng4 fang4 yi4 nian2 zu1 ， qi2 xi4 ji2 yi2 bian4 。
- tian1 gong1 gu4 ai4 wo3 ， wu2 jun1 qi3 wei2 tian1 。
- nai3 zhi1 fu4 zi3 jian4 ， shi4 shi4 bi4 guan1 lian2 。
- ye3 ren2 yu3 ke3 shu1 ， shi3 wo3 xi3 bu2 mei4 。
- shui2 wei4 bi3 wu2 zhi1 ， kuang4 yu4 mi2 xiang4 bei4 。
- wo3 ge1 ben3 min2 yan2 ， wei4 kui4 zhong1 xing1 shi1 。
- wen2 zhe3 zu2 yi3 jie4 ， ke3 shi4 zhe2 qu1 shi2 。

## 注释

## 译文

## 赏析
