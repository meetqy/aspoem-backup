---
id: li-zhi-yi-chun-ri-tong-liang-shi-si-yan-li-gong-zhao-zhao-xia-ge-shi-er-wu-liang-zhou-qu-che-ke-you-yi-run-luo-wei-zeng-gong-zhao-ming-yu-bei-man-zhuo-chou-zhi-you-yi-jin-zhong-yao-er-xiang-shu-ji-jiao-chu-wu-si-lan-suo-shi
title: 春日同梁十四宴李公昭朝霞閣侍兒舞梁州曲徹客有以潤羅爲贈公昭命玉杯滿酌酬之又以金鍾邀兒相屬既釂出烏絲欄索詩
titlePinyin: chun1 ri4 tong2 liang2 shi2 si4 yan4 li3 gong1 zhao1 zhao1 xia2 ge2 shi4 er2 wu3 liang2 zhou1 qu3 che4 ke4 you3 yi3 run4 luo2 wei2 zeng4 gong1 zhao1 ming4 yu4 bei1 man3 zhuo2 chou2 zhi1 you4 yi3 jin1 zhong1 yao1 er2 xiang1 shu3 ji4 jiao4 chu1 wu1 si1 lan2 suo3 shi1
titleSlug: chun-ri-tong-liang-shi-si-yan-li-gong-zhao-zhao-xia-ge-shi-er-wu-liang-zhou-qu-che-ke-you-yi-run-luo-wei-zeng-gong-zhao-ming-yu-bei-man-zhuo-chou-zhi-you-yi-jin-zhong-yao-er-xiang-shu-ji-jiao-chu-wu-si-lan-suo-shi
author: 李之儀
authorPinyin: li3 zhi1 yi2
authorSlug: li-zhi-yi
dynasty: 宋
dynastyPinyin: song4
dynastySlug: song
tags: []
---

## 正文

- 都城春風吹落花，都城九陌無塵沙。
- 貂裘公子醼何處，闌干百尺陵朝霞。
- 鳳箏新調玉指軟，黄金捍撥當胸遮。
- 紫檀屢碎翻成拍，紅茸毯襯鴉頭襪。
- 回旋誰許綵雲輕，欲斷還催猶未徹。
- 新鶑弄雛乳燕飛，一曲凉州春日遲。
- 百疋纏頭隨玉盃，咿啞一鬨爭扶持。
- 公子笑不已，下客懽正濃。
- 更邀婭姹持金鍾，一釂直欲滄溟空。
- 從他海若在平地，明珠墮淚愁蛟龍。
- 珊瑚突兀撐高峰，便疑巴姬御來風。
- 月漸滿，銀河低。
- 歸路促，街鼓稀。
- 何時再到紅茸地，更倩游絲惹住衣。

## 拼音

- dou1 cheng2 chun1 feng1 chui1 luo4 hua1 ， du1 cheng2 jiu3 mo4 wu2 chen2 sha1 。
- diao1 qiu2 gong1 zi3 yan4 he2 chu3 ， lan2 gan1 bai3 chi3 ling2 chao2 xia2 。
- feng4 zheng1 xin1 diao4 yu4 zhi3 ruan3 ， huang2 jin1 han4 bo1 dang1 xiong1 zhe1 。
- zi3 tan2 lü3 sui4 fan1 cheng2 pai1 ， hong2 rong2 tan3 chen4 ya1 tou2 wa4 。
- hui2 xuan2 shui2 xu1 cai3 yun2 qing1 ， yu4 duan4 huan2 cui1 you2 wei4 che4 。
- xin1 ying1 nong4 chu2 ru3 yan4 fei1 ， yi4 qu3 liang2 zhou1 chun1 ri4 chi2 。
- bai3 pi3 chan2 tou2 sui2 yu4 bei1 ， yi1 ya3 yi2 hong4 zheng1 fu2 chi2 。
- gong1 zi3 xiao4 bu4 yi3 ， xia4 ke4 huan1 zheng4 nong2 。
- geng4 yao1 ya4 cha4 chi2 jin1 zhong1 ， yi2 jiao4 zhi2 yu4 cang1 ming2 kong1 。
- cong2 ta1 hai3 ruo4 zai4 ping2 di4 ， ming2 zhu1 duo4 lei4 chou2 jiao1 long2 。
- shan1 hu2 tu1 wu4 cheng1 gao1 feng1 ， bian4 yi2 ba1 ji1 yu4 lai2 feng1 。
- yue4 jian4 man3 ， yin2 he2 di1 。
- gui1 lu4 cu4 ， jie1 gu3 xi1 。
- he2 shi2 zai4 dao4 hong2 rong2 di4 ， geng4 qian4 you2 si1 re3 zhu4 yi1 。

## 注释

## 译文

## 赏析
