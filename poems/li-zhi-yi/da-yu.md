---
id: li-zhi-yi-da-yu
title: 大雨
titlePinyin: da4 yu3
titleSlug: da-yu
author: 李之儀
authorPinyin: li3 zhi1 yi2
authorSlug: li-zhi-yi
dynasty: 宋
dynastyPinyin: song4
dynastySlug: song
tags: []
---

## 正文

- 向晚雲驟合，雨點如車輪。
- 入夜勢轉暴，對面語不聞。
- 初疑坤軸裂，漸覺河海翻。
- 傾注恣豪放，溝瀆莫吐吞。
- 平地忽五尺，呼叫均四鄰。
- 下堰上輒隙，東塞西遽奔。
- 一身應百給，坐卧不得申。
- 旦自秉鍤刀，彳亍意已昏。
- 念茲嗷嗷農，拱手過一春。
- 入夏又將半，寸苗無宿根。
- 祈禱備衆伎，杳杳天九閽。
- 饑殍漫狼藉，極目無煙村。
- 及此滂沛澤，一洗瘡痍痕。
- 勞我敢有詞，故喜氣已溫。
- 置酒會賓客，耕輟翁語孫。
- 爾年非可期，我責亦粗伸。
- 欲赴固踴躍，感慨扃重門。

## 拼音

- xiang4 wan3 yun2 zhou4 he2 ， yu3 dian3 ru2 ju1 lun2 。
- ru4 ye4 shi4 zhuan3 bao4 ， dui4 mian4 yu3 bu4 wen2 。
- chu1 yi2 kun1 zhou2 lie4 ， jian4 jue2 he2 hai3 fan1 。
- qing1 zhu4 zi4 hao2 fang4 ， gou1 du2 mo4 tu3 tun1 。
- ping2 di4 hu1 wu3 chi3 ， hu1 jiao4 jun1 si4 lin2 。
- xia4 yan4 shang4 zhe2 xi4 ， dong1 sai1 xi1 ju4 ben1 。
- yi4 shen1 ying1 bai3 gei3 ， zuo4 wo4 bu4 de2 shen1 。
- dan4 zi4 bing3 cha1 dao1 ， chi4 chu4 yi4 yi3 hun1 。
- nian4 zi1 ao2 ao2 nong2 ， gong3 shou3 guo4 yi4 chun1 。
- ru4 xia4 you4 jiang1 ban4 ， cun4 miao2 wu2 su4 gen1 。
- qi2 dao3 bei4 zhong4 ji4 ， yao3 yao3 tian1 jiu3 hun1 。
- ji1 piao3 man4 lang2 ji2 ， ji2 mu4 wu2 yan1 cun1 。
- ji2 ci3 pang1 pei4 ze2 ， yi4 xi3 chuang1 yi2 hen2 。
- lao2 wo3 gan3 you3 ci2 ， gu4 xi3 qi4 yi3 wen1 。
- zhi4 jiu3 hui4 bin1 ke4 ， geng1 chuo4 weng1 yu3 sun1 。
- er3 nian2 fei1 ke3 qi1 ， wo3 ze2 yi4 cu1 shen1 。
- yu4 fu4 gu4 yong3 yue4 ， gan3 kai3 jiong1 zhong4 men2 。

## 注释

## 译文

## 赏析
