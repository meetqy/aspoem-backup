---
id: li-zhi-yi-yu-zhong-zi-gua-bu-ye-bao-jue-sui-yue-you-huang-she-bao-jue-ju-you-yi-zhen-zhi-xing-yu-hou-du-wang-ye-fen-fang-dao-ni-hua-lu-xi-cheng-bu-xiang-ban
title: 雨中自瓜步謁寶覺遂約遊黄社寶覺遽有儀真之行雨後獨往夜分方到泥滑路巇乘步相半
titlePinyin: yu3 zhong1 zi4 gua1 bu4 ye4 bao3 jue2 sui4 yue1 you2 huang2 she4 bao3 jue2 ju4 you3 yi2 zhen1 zhi1 xing2 yu3 hou4 du2 wang3 ye4 fen1 fang1 dao4 ni2 hua2 lu4 xi1 cheng2 bu4 xiang1 ban4
titleSlug: yu-zhong-zi-gua-bu-ye-bao-jue-sui-yue-you-huang-she-bao-jue-ju-you-yi-zhen-zhi-xing-yu-hou-du-wang-ye-fen-fang-dao-ni-hua-lu-xi-cheng-bu-xiang-ban
author: 李之儀
authorPinyin: li3 zhi1 yi2
authorSlug: li-zhi-yi
dynasty: 宋
dynastyPinyin: song4
dynastySlug: song
tags: []
---

## 正文

- 夢寢東南遊，金山居第一。
- 泊船瓜州口，風雨繫黑日。
- 冒雨訪老胡，翛然出蘿蓽。
- 壁間十弟子，云是王維筆。
- 生者今何在，別有一丈室。
- 相期同過之，佳思久披拂。
- 差池成獨往，敢憚泥沒膝。
- 投鞭望橫參，露重衣如濕。
- 方諸湛漏魄，指顧盡纖息。
- 目眩神爲清，壺冰蕩肝膈。
- 亹亹相問勞，軟語皆中律。
- 頗怪不預知，有似驚暴客。
- 杈牙荐爐紅，柔脆脩林茁。
- 老淚感陸生，明盤皎霜橘。
- 木魚動曉堂，永味固南畢。
- 百年驚枯槁，平日膠在漆。
- 幅巾行此時，歲暮悲蟋蟀。

## 拼音

- meng4 qin3 dong1 nan2 you2 ， jin1 shan1 ju1 di4 yi1 。
- bo2 chuan2 gua1 zhou1 kou3 ， feng1 yu3 xi4 hei1 ri4 。
- mao4 yu3 fang3 lao3 hu2 ， xiao1 ran2 chu1 luo2 bi4 。
- bi4 jian4 shi2 di4 zi3 ， yun2 shi4 wang2 wei2 bi3 。
- sheng1 zhe3 jin1 he2 zai4 ， bie2 you3 yi2 zhang4 shi4 。
- xiang1 qi1 tong2 guo4 zhi1 ， jia1 si1 jiu3 pi1 fu2 。
- cha1 chi2 cheng2 du2 wang3 ， gan3 dan4 ni2 mei2 xi1 。
- tou2 bian1 wang4 heng2 can1 ， lu4 zhong4 yi1 ru2 shi1 。
- fang1 zhu1 zhan4 lou4 po4 ， zhi3 gu4 jin4 xian1 xi1 。
- mu4 xuan4 shen2 wei2 qing1 ， hu2 bing1 dang4 gan1 ge2 。
- wei3 wei3 xiang1 wen4 lao2 ， ruan3 yu3 jie1 zhong1 lü4 。
- po1 guai4 bu2 yu4 zhi1 ， you3 si4 jing1 bao4 ke4 。
- cha1 ya2 jian4 lu2 hong2 ， rou2 cui4 xiu1 lin2 zhuo2 。
- lao3 lei4 gan3 lu4 sheng1 ， ming2 pan2 jiao3 shuang1 ju2 。
- mu4 yu2 dong4 xiao3 tang2 ， yong3 wei4 gu4 nan2 bi4 。
- bai3 nian2 jing1 ku1 gao3 ， ping2 ri4 jiao1 zai4 qi1 。
- fu2 jin1 xing2 ci3 shi2 ， sui4 mu4 bei1 xi1 shuai4 。

## 注释

## 译文

## 赏析
