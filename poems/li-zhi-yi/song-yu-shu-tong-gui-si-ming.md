---
id: li-zhi-yi-song-yu-shu-tong-gui-si-ming
title: 送俞叔通歸四明
titlePinyin: song4 yu2 shu1 tong1 gui1 si4 ming2
titleSlug: song-yu-shu-tong-gui-si-ming
author: 李之儀
authorPinyin: li3 zhi1 yi2
authorSlug: li-zhi-yi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 終軍棄關繻，李斯逐黄犬。
- 功名事業自有時，咄嗟所得亦蹇淺。
- 雷奔電掣千里雨，魚變爲龍如掌反。
- 侯嬴抱關誰復論，公子感之在一言。
- 擔簦屐履遍列國，平揖相印須臾間。
- 簀中不死魏齊困，口中舌在天應旋。
- 莫嘆髀肉消，休悲釜生魚。
- 揮斥八極神不變，秦人豈識照乘珠。
- 氣吁虹蜺亙天地，有時一笑海可枯。
- 泰山排雲天下小，紛紛何足論賢愚。
- 得君本如此，君知我無朱。
- 幾年飛鳴共搶榆，長慙瓦礫參璠璵。
- 都城踰月同朝晡，蹩然別我還舊廬。
- 引君一杯酒，洗君衣上塵。
- 我歌雖促非酸辛，未忍祝別惟加飧。
- 直教探取虎穴子，西來射策黄金門。

## 拼音

- zhong1 jun1 qi4 guan1 xu1 ， li3 si1 zhu2 huang2 quan3 。
- gong1 ming2 shi4 ye4 zi4 you3 shi2 ， duo1 jie1 suo3 de2 yi4 jian3 qian3 。
- lei2 ben1 dian4 che4 qian1 li3 yu3 ， yu2 bian4 wei2 long2 ru2 zhang3 fan3 。
- hou2 ying2 bao4 guan1 shui2 fu4 lun4 ， gong1 zi3 gan3 zhi1 zai4 yi4 yan2 。
- dan1 deng1 ji1 lü3 bian4 lie4 guo2 ， ping2 yi1 xiang1 yin4 xu1 yu2 jian4 。
- ze2 zhong1 bu4 si3 wei4 qi2 kun4 ， kou3 zhong1 she2 zai4 tian1 ying1 xuan2 。
- mo4 tan4 bi4 rou4 xiao1 ， xiu1 bei1 fu3 sheng1 yu2 。
- hui1 chi4 ba1 ji2 shen2 bu2 bian4 ， qin2 ren2 qi3 shi2 zhao4 cheng2 zhu1 。
- qi4 xu1 hong2 ni2 gen4 tian1 di4 ， you3 shi2 yi2 xiao4 hai3 ke3 ku1 。
- tai4 shan1 pai2 yun2 tian1 xia4 xiao3 ， fen1 fen1 he2 zu2 lun4 xian2 yu2 。
- de2 jun1 ben3 ru2 ci3 ， jun1 zhi1 wo3 wu2 zhu1 。
- ji1 nian2 fei1 ming2 gong4 qiang1 yu2 ， chang2 can2 wa3 li4 can1 fan2 yu2 。
- du1 cheng2 yu2 yue4 tong2 chao2 bu1 ， bie2 ran2 bie2 wo3 huan2 jiu4 lu2 。
- yin3 jun1 yi4 bei1 jiu3 ， xi3 jun1 yi1 shang4 chen2 。
- wo3 ge1 sui1 cu4 fei1 suan1 xin1 ， wei4 ren3 zhu4 bie2 wei2 jia1 sun1 。
- zhi2 jiao4 tan4 qu3 hu3 xue2 zi3 ， xi1 lai2 she4 ce4 huang2 jin1 men2 。

## 注释

## 译文

## 赏析
