---
id: li-zhi-yi-he-ren-gan-huai
title: 和人感懷
titlePinyin: he2 ren2 gan3 huai2
titleSlug: he-ren-gan-huai
author: 李之儀
authorPinyin: li3 zhi1 yi2
authorSlug: li-zhi-yi
dynasty: 宋
dynastyPinyin: song4
dynastySlug: song
tags: []
---

## 正文

- 高山在平地，高山地焉知。
- 明珠出深淵，明珠淵豈期。
- 高明屬在人，惟要須其時。
- 物理固如此，了不差毫釐。
- 身世端自窘，歲月相奔馳。
- 所以得黽勉，吾人惟能詩。
- 我非知詩者，平昔竊好之。
- 每出每可愧，未易皆塤篪。
- 而君不我鄙，論極牙解頤。
- 六年如一日，不取笑則疑。
- 彼烏足爲計，有類寧同嗤。
- 一朝召命至，閭里增光輝。
- 不曰人可賢，但從外物移。
- 我賢君亦賢，誰能窮是非。
- 我欲挽君留，留君竟何爲。
- 聊作感慨別，肯效兒女悲。
- 陳人不自信，流品須維持。
- 誰謂廊廟姿，如我品乃宜。
- 江充與丙吉，厚薄惟異施。
- 其後七葉貂，陰功終表儀。
- 是等代不乏，浪爾分騧驪。
- 時哉君何失，儀鳳方臨池。
- 爲我寄聲謝，擊壤正自嬉。
- 勉旃夔龍事，賡載冀勿隳。
- 立賢本無方，莫爲陳言欺。

## 拼音

- gao1 shan1 zai4 ping2 di4 ， gao1 shan1 di4 yan1 zhi1 。
- ming2 zhu1 chu1 shen1 yuan1 ， ming2 zhu1 yuan1 qi3 qi1 。
- gao1 ming2 shu3 zai4 ren2 ， wei2 yao4 xu1 qi2 shi2 。
- wu4 li3 gu4 ru2 ci3 ， liao3 bu2 cha4 hao2 li2 。
- shen1 shi4 duan1 zi4 jiong3 ， sui4 yue4 xiang4 ben1 chi2 。
- suo3 yi3 de2 min3 mian3 ， wu2 ren2 wei2 neng2 shi1 。
- wo3 fei1 zhi1 shi1 zhe3 ， ping2 xi1 qie4 hao3 zhi1 。
- mei3 chu1 mei3 ke3 kui4 ， wei4 yi4 jie1 xun1 chi2 。
- er2 jun1 bu4 wo3 bi3 ， lun4 ji2 ya2 jie3 yi2 。
- liu4 nian2 ru2 yi2 ri4 ， bu4 qu3 xiao4 ze2 yi2 。
- bi3 wu1 zu2 wei2 ji4 ， you3 lei4 ning2 tong2 chi1 。
- yi4 zhao1 zhao4 ming4 zhi4 ， lü2 li3 zeng1 guang1 hui1 。
- bu4 yue1 ren2 ke3 xian2 ， dan4 cong2 wai4 wu4 yi2 。
- wo3 xian2 jun1 yi4 xian2 ， shui2 neng2 qiong2 shi4 fei1 。
- wo3 yu4 wan3 jun1 liu2 ， liu2 jun1 jing4 he2 wei2 。
- liao2 zuo4 gan3 kai3 bie2 ， ken3 xiao4 er2 nü3 bei1 。
- chen2 ren2 bu2 zi4 xin4 ， liu2 pin3 xu1 wei2 chi2 。
- shui2 wei4 lang2 miao4 zi1 ， ru2 wo3 pin3 nai3 yi2 。
- jiang1 chong1 yu3 bing3 ji2 ， hou4 bao2 wei2 yi4 shi1 。
- qi2 hou4 qi1 ye4 diao1 ， yin1 gong1 zhong1 biao3 yi2 。
- shi4 deng3 dai4 bu4 fa2 ， lang4 er3 fen1 gua1 li2 。
- shi2 zai1 jun1 he2 shi1 ， yi2 feng4 fang1 lin2 chi2 。
- wei2 wo3 ji4 sheng1 xie4 ， ji1 rang3 zheng4 zi4 xi1 。
- mian3 zhan1 kui2 long2 shi4 ， geng1 zai4 ji4 wu4 hui1 。
- li4 xian2 ben3 wu2 fang1 ， mo4 wei2 chen2 yan2 qi1 。

## 注释

## 译文

## 赏析
