---
id: li-zhi-yi-ci-yun-kong-jing-fu-ti-yan-xian-shi-shi-jing-xiu-tang
title: 次韵孔經甫題剡縣史氏競秀堂
titlePinyin: ci4 yun4 kong3 jing1 fu3 ti2 yan3 xian4 shi3 shi4 jing4 xiu4 tang2
titleSlug: ci-yun-kong-jing-fu-ti-yan-xian-shi-shi-jing-xiu-tang
author: 李之儀
authorPinyin: li3 zhi1 yi2
authorSlug: li-zhi-yi
dynasty: 宋
dynastyPinyin: song4
dynastySlug: song
tags: []
---

## 正文

- 天姥迤邐沃州緊，萬壑千巖相汲引。
- 崢嶸不知盡何如，撐突雲煙隨望隕。
- 來蹲去伏搏虎豹，上圓下妥蒸芝菌。
- 溪流縈紆湛寒玉，飛泉滴瀝調金軫。
- 天造神藏發有時，眼力收羅一朝盡。
- 連甍接桷插星斗，檻欄分明噓老蜃。
- 薄遊曾向畫圖見，幾欲微吟寫秋蚓。
- 登臨更想新醅熟，紫蕨堆盤參竹笋。
- 排坐歌呼來謫仙，落筆篇章陵醉尹。
- 晴春雪霽夜月滿，此樂誰能計畦畛。
- 到者如行避世村，回首紛紛只堪哂。
- 因君歸興不自持，安得陵風跨蒼隼。

## 拼音

- tian1 lao3 yi3 li3 wo4 zhou1 jin3 ， wan4 he4 qian1 yan2 xiang1 ji2 yin3 。
- zheng1 rong2 bu4 zhi1 jin4 he2 ru2 ， cheng1 tu1 yun2 yan1 sui2 wang4 yun3 。
- lai2 dun1 qu4 fu2 bo2 hu3 bao4 ， shang4 yuan2 xia4 tuo3 zheng1 zhi1 jun1 。
- xi1 liu2 ying2 yu1 zhan4 han2 yu4 ， fei1 quan2 di1 li4 diao4 jin1 zhen3 。
- tian1 zao4 shen2 cang2 fa1 you3 shi2 ， yan3 li4 shou1 luo2 yi4 zhao1 jin4 。
- lian2 meng2 jie1 jue2 cha1 xing1 dou3 ， jian4 lan2 fen1 ming2 xu1 lao3 shen4 。
- bao2 you2 ceng2 xiang4 hua4 tu2 jian4 ， ji1 yu4 wei1 yin2 xie3 qiu1 yin3 。
- deng1 lin2 geng4 xiang3 xin1 pei1 shu2 ， zi3 jue2 dui1 pan2 can1 zhu2 sun3 。
- pai2 zuo4 ge1 hu1 lai2 zhe2 xian1 ， luo4 bi3 pian1 zhang1 ling2 zui4 yin3 。
- qing2 chun1 xue3 ji4 ye4 yue4 man3 ， ci3 le4 shui2 neng2 ji4 qi2 zhen3 。
- dao4 zhe3 ru2 xing2 bi4 shi4 cun1 ， hui2 shou3 fen1 fen1 zhi1 kan1 shen3 。
- yin1 jun1 gui1 xing1 bu2 zi4 chi2 ， an1 de2 ling2 feng1 kua4 cang1 sun3 。

## 注释

## 译文

## 赏析
