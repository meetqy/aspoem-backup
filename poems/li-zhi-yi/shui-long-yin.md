---
id: li-zhi-yi-shui-long-yin
title: 水龙吟
titlePinyin: shui3 long2 yin2
titleSlug: shui-long-yin
author: 李之仪
authorPinyin: li3 zhi1 yi2
authorSlug: li-zhi-yi
dynasty: 宋
dynastyPinyin: song4
dynastySlug: song
tags: []
---

## 正文

- 晚来轻拂，游云尽卷，霁色寒相射。
- 银潢半掩，秋毫欲数，分明不夜。
- 玉琯传声，羽衣催舞，此欢难借。
- 凛清辉，但觉圆光照影，冰壶莹、真无价。
- 闻道水晶宫殿，蕙炉薰、珠帘高挂。
- 琼枝半倚，瑶觞更劝，莺娇燕姹。
- 目断魂飞，翠萦红绕，空吟小砑。
- 想归来醉里，鸾篦凤朵，倩何人卸。

## 拼音

- wan3 lai2 qing1 fu2 ， you2 yun2 jin4 juan4 ， ji4 se4 han2 xiang1 she4 。
- yin2 huang2 ban4 yan3 ， qiu1 hao2 yu4 shu4 ， fen1 ming2 bu2 ye4 。
- yu4 guan3 chuan2 sheng1 ， yu3 yi1 cui1 wu3 ， ci3 huan1 nan2 jie4 。
- lin3 qing1 hui1 ， dan4 jue2 yuan2 guang1 zhao4 ying3 ， bing1 hu2 ying2 、 zhen1 wu2 jia4 。
- wen2 dao4 shui3 jing1 gong1 dian4 ， hui4 lu2 xun1 、 zhu1 lian2 gao1 gua4 。
- qiong2 zhi1 ban4 yi3 ， yao2 shang1 geng4 quan4 ， ying1 jiao1 yan4 cha4 。
- mu4 duan4 hun2 fei1 ， cui4 ying2 hong2 rao4 ， kong1 yin2 xiao3 ya4 。
- xiang3 gui1 lai2 zui4 li3 ， luan2 bi4 feng4 duo3 ， qian4 he2 ren2 xie4 。

## 注释

## 译文

## 赏析
