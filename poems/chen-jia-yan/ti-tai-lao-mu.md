---
id: chen-jia-yan-ti-tai-lao-mu
title: 題太姥墓
titlePinyin: ti2 tai4 lao3 mu4
titleSlug: ti-tai-lao-mu
author: 陳嘉言
authorPinyin: chen2 jia1 yan2
authorSlug: chen-jia-yan
dynasty: 宋
dynastyPinyin: song4
dynastySlug: song
tags: []
---

## 正文

- 吾聞堯時種藍嫗，世代更移那可數。
- 帝堯朽骨無微塵，此閒猶有堯時墓。
- 墓中老嫗知不知，五帝三王奚以爲。
- 狼貪鼠竊攫尺士，窾木未枯已易主。
- 君不見仙人掌，分明指取青天上。
- 騎龍謁帝大羅天，不逐華蟲挂塵網。
- 又不見石棋盤，人去盤空局已殘。
- 當時勝負此何有，爭先奪劫摧心肝。
- 請君絕頂試飛舄，左望東甌右東冶。
- 山川不見無諸君，但見烽煙徧郊野。
- 野老吞聲掩淚哀，茫茫滄海生蓬萊。

## 拼音

- wu2 wen2 yao2 shi2 zhong3 lan2 yu4 ， shi4 dai4 geng4 yi2 na4 ke3 shu4 。
- di4 yao2 xiu3 gu3 wu2 wei1 chen2 ， ci3 xian2 you2 you3 yao2 shi2 mu4 。
- mu4 zhong1 lao3 yu4 zhi1 bu4 zhi1 ， wu3 di4 san1 wang2 xi1 yi3 wei2 。
- lang2 tan1 shu3 qie4 jue2 chi3 shi4 ， kuan3 mu4 wei4 ku1 yi3 yi4 zhu3 。
- jun1 bu2 jian4 xian1 ren2 zhang3 ， fen1 ming2 zhi3 qu3 qing1 tian1 shang4 。
- qi2 long2 ye4 di4 da4 luo2 tian1 ， bu4 zhu2 hua2 chong2 gua4 chen2 wang3 。
- you4 bu2 jian4 shi2 qi2 pan2 ， ren2 qu4 pan2 kong1 ju2 yi3 can2 。
- dang1 shi2 sheng4 fu4 ci3 he2 you3 ， zheng1 xian1 duo2 jie2 cui1 xin1 gan1 。
- qing3 jun1 jue2 ding3 shi4 fei1 xi4 ， zuo3 wang4 dong1 ou1 you4 dong1 ye3 。
- shan1 chuan1 bu2 jian4 wu2 zhu1 jun1 ， dan4 jian4 feng1 yan1 bian4 jiao1 ye3 。
- ye3 lao3 tun1 sheng1 yan3 lei4 ai1 ， mang2 mang2 cang1 hai3 sheng1 peng2 lai2 。

## 注释

## 译文

## 赏析
