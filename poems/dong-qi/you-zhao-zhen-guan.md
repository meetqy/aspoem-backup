---
id: dong-qi-you-zhao-zhen-guan
title: 遊招真觀
titlePinyin: you2 zhao1 zhen1 guan1
titleSlug: you-zhao-zhen-guan
author: 董杞
authorPinyin: dong3 qi3
authorSlug: dong-qi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 溪旁老子宮，古松奮蒼鬣。
- 修逕烟霏深，中巖祠像設。
- 巖頭流雲漫，千丈藤蘿結。
- 猿猱躍其間，手疑攀日月。
- 巖下緩經行，人間諸想滅。
- 文楸飛雹鏗，朱絃浮磬徹。
- 此山宇宙初，誰擘坤軸裂。
- 六丁曾一戲，萬古留洞穴。
- 仙翁昔此棲，還丹成白雪。
- 佩環昇倒景，遺臺猶岌嶪。
- 菊秋風日佳，歸艎雙槳歇。
- 便欲茆三間，於此謝塵劫。

## 拼音

- xi1 pang2 lao3 zi3 gong1 ， gu3 song1 fen4 cang1 lie4 。
- xiu1 jing4 yan1 fei1 shen1 ， zhong1 yan2 ci2 xiang4 she4 。
- yan2 tou2 liu2 yun2 man4 ， qian1 zhang4 teng2 luo2 jie2 。
- yuan2 nao2 yue4 qi2 jian4 ， shou3 yi2 pan1 ri4 yue4 。
- yan2 xia4 huan3 jing1 xing2 ， ren2 jian4 zhu1 xiang3 mie4 。
- wen2 qiu1 fei1 bao2 keng1 ， zhu1 xian2 fu2 qing4 che4 。
- ci3 shan1 yu3 zhou4 chu1 ， shui2 bo4 kun1 zhou2 lie4 。
- liu4 ding1 ceng2 yi2 xi4 ， wan4 gu3 liu2 dong4 xue2 。
- xian1 weng1 xi1 ci3 qi1 ， huan2 dan1 cheng2 bai2 xue3 。
- pei4 huan2 sheng1 dao3 jing3 ， yi2 tai2 you2 ji2 ye4 。
- ju2 qiu1 feng1 ri4 jia1 ， gui1 huang2 shuang1 jiang3 xie1 。
- bian4 yu4 mao2 san1 jian4 ， wu1 ci3 xie4 chen2 jie2 。

## 注释

## 译文

## 赏析
