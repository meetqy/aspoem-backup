---
id: rao-jie-ji-zhao-ji-cheng-qian-xia
title: 寄趙季成鈐轄
titlePinyin: ji4 zhao4 ji4 cheng2 qian2 xia2
titleSlug: ji-zhao-ji-cheng-qian-xia
author: 饒節
authorPinyin: rao2 jie2
authorSlug: rao-jie
dynasty: 宋
dynastyPinyin: song4
dynastySlug: song
tags: []
---

## 正文

- 器之高誼已下世，安當我友埋金沙。
- 倚松卧病無一錢，俗醫如山闖利多。
- 天寒歲暮山谷裏，二老不作如我何。
- 謂天蓋高不無意，間生賢者爲帝裔。
- 不容聲色眩耳目，但許詩書養梗柢。
- 少年所學無不有，精研往往窮淵藪。
- 不知用心能幾何，妙悟自然絕師友。
- 德成而上藝爲下，此言端爲中流者。
- 須知豪傑蓋不然，以德養藝斯又全。
- 若分上下爲優劣，千金安得稱神仙。
- 德爲本質藝其飾，表裏相資乃我德。
- 欲知公子志甚深，已著千金追舊跡。
- 世人有藝初無德，爲驕爲傲爲殘賊。
- 殺人取財不知懼，猶誇庸妄肆誕惑。
- 須知公子本無我，一切有求無不可。
- 平生高見隘古人，焚棄經方見何左。
- 老僧年來學禹步，跰𨇤鑒井不能去。
- 還丹一粒能幾何，從此游山不知處。

## 拼音

- qi4 zhi1 gao1 yi4 yi3 xia4 shi4 ， an1 dang1 wo3 you3 mai2 jin1 sha1 。
- yi3 song1 wo4 bing4 wu2 yi4 qian2 ， su2 yi1 ru2 shan1 chuang3 li4 duo1 。
- tian1 han2 sui4 mu4 shan1 gu3 li3 ， er4 lao3 bu2 zuo4 ru2 wo3 he2 。
- wei4 tian1 gai4 gao1 bu4 wu2 yi4 ， jian4 sheng1 xian2 zhe3 wei2 di4 yi4 。
- bu4 rong2 sheng1 se4 xuan4 er3 mu4 ， dan4 xu1 shi1 shu1 yang3 geng3 di3 。
- shao4 nian2 suo3 xue2 wu2 bu4 you3 ， jing1 yan2 wang3 wang3 qiong2 yuan1 sou3 。
- bu4 zhi1 yong4 xin1 neng2 ji1 he2 ， miao4 wu4 zi4 ran2 jue2 shi1 you3 。
- de2 cheng2 er2 shang4 yi4 wei2 xia4 ， ci3 yan2 duan1 wei2 zhong1 liu2 zhe3 。
- xu1 zhi1 hao2 jie2 gai4 bu4 ran2 ， yi3 de2 yang3 yi4 si1 you4 quan2 。
- ruo4 fen1 shang4 xia4 wei2 you1 lie4 ， qian1 jin1 an1 de2 cheng1 shen2 xian1 。
- de2 wei2 ben3 zhi4 yi4 qi2 shi4 ， biao3 li3 xiang1 zi1 nai3 wo3 de2 。
- yu4 zhi1 gong1 zi3 zhi4 shen4 shen1 ， yi3 zhu4 qian1 jin1 zhui1 jiu4 ji4 。
- shi4 ren2 you3 yi4 chu1 wu2 de2 ， wei2 jiao1 wei2 ao4 wei2 can2 zei2 。
- sha1 ren2 qu3 cai2 bu4 zhi1 ju4 ， you2 kua1 yong1 wang4 si4 dan4 huo4 。
- xu1 zhi1 gong1 zi3 ben3 wu2 wo3 ， yi2 qie4 you3 qiu2 wu2 bu4 ke3 。
- ping2 sheng1 gao1 jian4 ai4 gu3 ren2 ， fen2 qi4 jing1 fang1 jian4 he2 zuo3 。
- lao3 seng1 nian2 lai2 xue2 yu3 bu4 ， beng4 𨇤 jian4 jing3 bu4 neng2 qu4 。
- huan2 dan1 yi2 li4 neng2 ji1 he2 ， cong2 ci3 you2 shan1 bu4 zhi1 chu3 。

## 注释

## 译文

## 赏析
