---
id: rao-jie-wei-xie-wu-yi-fu-chen-shi-guan-shi-xuan
title: 爲謝無逸賦陳氏貫時軒
titlePinyin: wei2 xie4 wu2 yi4 fu4 chen2 shi4 guan4 shi2 xuan1
titleSlug: wei-xie-wu-yi-fu-chen-shi-guan-shi-xuan
author: 饒節
authorPinyin: rao2 jie2
authorSlug: rao-jie
dynasty: 宋
dynastyPinyin: song4
dynastySlug: song
tags: []
---

## 正文

- 西園拱羣木，嚴霜損天和。
- 豈不惜嘉陰，奈此風雨何。
- 青青繄此君，凡材不同科。
- 君知不同科，何必葉與柯。
- 試看一尺根，節已倍身多。
- 故令卷籜中，高韵不可摩。
- 陳侯定可人，厚禮爲君羅。
- 視此種竹心，知君減悲歌。
- 吾徒涉世疏，投足得詆訶。
- 何如雪月際，對君自婆娑。
- 但無我履聲，與子相經過。

## 拼音

- xi1 yuan2 gong3 qun2 mu4 ， yan2 shuang1 sun3 tian1 he2 。
- qi3 bu4 xi1 jia1 yin1 ， nai4 ci3 feng1 yu3 he2 。
- qing1 qing1 yi1 ci3 jun1 ， fan2 cai2 bu4 tong2 ke1 。
- jun1 zhi1 bu4 tong2 ke1 ， he2 bi4 ye4 yu3 ke1 。
- shi4 kan4 yi4 chi3 gen1 ， jie2 yi3 bei4 shen1 duo1 。
- gu4 ling4 juan4 tuo4 zhong1 ， gao1 yun4 bu4 ke3 mo2 。
- chen2 hou2 ding4 ke3 ren2 ， hou4 li3 wei2 jun1 luo2 。
- shi4 ci3 zhong3 zhu2 xin1 ， zhi1 jun1 jian3 bei1 ge1 。
- wu2 tu2 she4 shi4 shu1 ， tou2 zu2 de2 di3 he1 。
- he2 ru2 xue3 yue4 ji4 ， dui4 jun1 zi4 po2 suo1 。
- dan4 wu2 wo3 lü3 sheng1 ， yu3 zi3 xiang1 jing1 guo4 。

## 注释

## 译文

## 赏析
