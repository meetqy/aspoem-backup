---
id: rao-jie-ci-yun-liu-wu-yan-you-fa-yun-si
title: 次韵劉無言遊法雲寺
titlePinyin: ci4 yun4 liu2 wu2 yan2 you2 fa3 yun2 si4
titleSlug: ci-yun-liu-wu-yan-you-fa-yun-si
author: 饒節
authorPinyin: rao2 jie2
authorSlug: rao-jie
dynasty: 唐
dynastyPinyin: tang2
dynastySlug: tang
tags: [] 
---

## 正文

- 磨蟻迭左右，鐵炭互俯仰。
- 歲月如牧馬，快驟脫羈鞅。
- 方希草玄雄，未羨畫眉敞。
- 劉侯啟予者，險韵寫勝賞。
- 讀之令人醒，居然見圖像。
- 我昔曾此遊，僧梵薦肸蠁。
- 撞鐘鳴木鯉，破我顛倒想。
- 百年能幾許，萬事苦鞅掌。
- 喪身聲利場，齒角伐犀象。
- 前輩曉雲散，後生春水長。
- 君看門外轍，盛氣日來往。
- 道人初不省，禪寂異到壤。
- 乃知雨花地，可以透迷網。
- 君侯此嘉集，塵跡已相盪。
- 援琴寫我歎，中夜發哀響。

## 拼音

- mo2 yi3 die2 zuo3 you4 ， tie3 tan4 hu4 fu3 yang3 。
- sui4 yue4 ru2 mu4 ma3 ， kuai4 zhou4 tuo1 ji1 yang1 。
- fang1 xi1 cao3 xuan2 xiong2 ， wei4 xian4 hua4 mei2 chang3 。
- liu2 hou2 qi3 yu3 zhe3 ， xian3 yun4 xie3 sheng4 shang3 。
- du2 zhi1 ling4 ren2 xing3 ， ju1 ran2 jian4 tu2 xiang4 。
- wo3 xi1 ceng2 ci3 you2 ， seng1 fan4 jian4 xi1 xiang3 。
- zhuang4 zhong1 ming2 mu4 li3 ， po4 wo3 dian1 dao3 xiang3 。
- bai3 nian2 neng2 ji1 xu1 ， wan4 shi4 ku3 yang1 zhang3 。
- sang1 shen1 sheng1 li4 chang3 ， chi3 jiao3 fa2 xi1 xiang4 。
- qian2 bei4 xiao3 yun2 san4 ， hou4 sheng1 chun1 shui3 chang2 。
- jun1 kan4 men2 wai4 zhe2 ， sheng4 qi4 ri4 lai2 wang3 。
- dao4 ren2 chu1 bu4 sheng3 ， shan4 ji4 yi4 dao4 rang3 。
- nai3 zhi1 yu3 hua1 di4 ， ke3 yi3 tou4 mi2 wang3 。
- jun1 hou2 ci3 jia1 ji2 ， chen2 ji4 yi3 xiang1 dang4 。
- yuan2 qin2 xie3 wo3 tan4 ， zhong1 ye4 fa1 ai1 xiang3 。

## 注释

## 译文

## 赏析
