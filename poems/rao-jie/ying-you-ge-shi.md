---
id: rao-jie-ying-you-ge-shi
title: 英遊閣詩
titlePinyin: ying1 you2 ge2 shi1
titleSlug: ying-you-ge-shi
author: 饒節
authorPinyin: rao2 jie2
authorSlug: rao-jie
dynasty: 唐
dynastyPinyin: tang2
dynastySlug: tang
tags: [] 
---

## 正文

- 西湖氣欲吞吳楚，山作重圍如捍虜。
- 回環樓閣駭魚龍，挺拔浮圖逼雲雨。
- 西湖英遊天下傳，湖光山色當圭田。
- 何須西土方爲浄，不待吳門自是仙。
- 雪花飛時妙無價，梅影橫斜端可畫。
- 荷氣薰人六月風，月華徹底三秋夜。
- 陰容霽色風且雨，曉光暮碧寒代暑。
- 閣中氣象頃刻移，詩人不是無心賦。
- 竹閣使君遺跡空，草堂居士但聞風。
- 百年光景電劃水，湖山無限生有窮。
- 愛君長才猶袖手，豈宜苦爲湖山久。
- 君不見向來閣上舊遊人，富貴功名古無有。

## 拼音

- xi1 hu2 qi4 yu4 tun1 wu2 chu3 ， shan1 zuo4 zhong4 wei2 ru2 han4 lu3 。
- hui2 huan2 lou2 ge2 hai4 yu2 long2 ， ting3 ba2 fu2 tu2 bi1 yun2 yu3 。
- xi1 hu2 ying1 you2 tian1 xia4 chuan2 ， hu2 guang1 shan1 se4 dang1 gui1 tian2 。
- he2 xu1 xi1 tu3 fang1 wei2 jing4 ， bu2 dai4 wu2 men2 zi4 shi4 xian1 。
- xue3 hua1 fei1 shi2 miao4 wu2 jia4 ， mei2 ying3 heng2 xie2 duan1 ke3 hua4 。
- he2 qi4 xun1 ren2 liu4 yue4 feng1 ， yue4 hua2 che4 di3 san1 qiu1 ye4 。
- yin1 rong2 ji4 se4 feng1 qie3 yu3 ， xiao3 guang1 mu4 bi4 han2 dai4 shu3 。
- ge2 zhong1 qi4 xiang4 qing3 ke4 yi2 ， shi1 ren2 bu2 shi4 wu2 xin1 fu4 。
- zhu2 ge2 shi3 jun1 yi2 ji4 kong1 ， cao3 tang2 ju1 shi4 dan4 wen2 feng1 。
- bai3 nian2 guang1 jing3 dian4 hua2 shui3 ， hu2 shan1 wu2 xian4 sheng1 you3 qiong2 。
- ai4 jun1 chang2 cai2 you2 xiu4 shou3 ， qi3 yi2 ku3 wei2 hu2 shan1 jiu3 。
- jun1 bu2 jian4 xiang4 lai2 ge2 shang4 jiu4 you2 ren2 ， fu4 gui4 gong1 ming2 gu3 wu2 you3 。

## 注释

## 译文

## 赏析
