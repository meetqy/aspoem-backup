---
id: rao-jie-xu-zhou-zhai-shi-wei-wang-shen-shu-zuo
title: 虛舟齋詩爲王深叔作
titlePinyin: xu1 zhou1 zhai1 shi1 wei2 wang2 shen1 shu1 zuo4
titleSlug: xu-zhou-zhai-shi-wei-wang-shen-shu-zuo
author: 饒節
authorPinyin: rao2 jie2
authorSlug: rao-jie
dynasty: 宋
dynastyPinyin: song4
dynastySlug: song
tags: []
---

## 正文

- 人生一涉世，波瀾渺無窮。
- 凡兒似得計，兀兀自窮能。
- 惟有盛名下，頗招衆嫉攻。
- 開關或延敵，政使臧亦凶。
- 古人故不爾，山泉養正蒙。
- 我非阮嗣宗，何時見阿戎。
- 濯濯春月柳，謖謖松下風。
- 似聞未著冠，筆力百夫雄。
- 餘子窘不足，渠乃忌太豐。
- 比從道人遊，警悟世諦中。
- 試觀名齋意，已見應世工。
- 聖賢在方策，制行固不同。
- 惟有虛己遊，萬川同一東。
- 此名可書紳，願言謹厥終。

## 拼音

- ren2 sheng1 yi2 she4 shi4 ， bo1 lan2 miao3 wu2 qiong2 。
- fan2 er2 si4 de2 ji4 ， wu4 wu4 zi4 qiong2 neng2 。
- wei2 you3 sheng4 ming2 xia4 ， po1 zhao1 zhong4 ji2 gong1 。
- kai1 guan1 huo4 yan2 di2 ， zheng4 shi3 zang1 yi4 xiong1 。
- gu3 ren2 gu4 bu4 er3 ， shan1 quan2 yang3 zheng4 meng2 。
- wo3 fei1 ruan3 si4 zong1 ， he2 shi2 jian4 a1 rong2 。
- zhuo2 zhuo2 chun1 yue4 liu3 ， su4 su4 song1 xia4 feng1 。
- si4 wen2 wei4 zhu4 guan1 ， bi3 li4 bai3 fu1 xiong2 。
- yu2 zi3 jiong3 bu4 zu2 ， qu2 nai3 ji4 tai4 feng1 。
- bi3 cong2 dao4 ren2 you2 ， jing3 wu4 shi4 di4 zhong1 。
- shi4 guan1 ming2 zhai1 yi4 ， yi3 jian4 ying1 shi4 gong1 。
- sheng4 xian2 zai4 fang1 ce4 ， zhi4 xing2 gu4 bu4 tong2 。
- wei2 you3 xu1 ji3 you2 ， wan4 chuan1 tong2 yi4 dong1 。
- ci3 ming2 ke3 shu1 shen1 ， yuan4 yan2 jin3 jue2 zhong1 。

## 注释

## 译文

## 赏析
