---
id: rao-jie-fu-liu-zhong-gao-gao-zhai-shi
title: 賦劉仲高高齋詩
titlePinyin: fu4 liu2 zhong4 gao1 gao1 zhai1 shi1
titleSlug: fu-liu-zhong-gao-gao-zhai-shi
author: 饒節
authorPinyin: rao2 jie2
authorSlug: rao-jie
dynasty: 宋
dynastyPinyin: song4
dynastySlug: song
tags: []
---

## 正文

- 先生言語妙天下，向來太學傳芬芳。
- 當時品目入前輩，後生籍籍窺餘光。
- 立談一見便相可，交無新舊合則章。
- 別來幾何歲月忙，我已三變變滄浪。
- 子才如許猶綠裳，宜參公卿升廟堂，何爲高齋尚翱翔。
- 懸知公意非自高，自高自聖渠作狂。
- 泰山北斗不自贊，瓊株玉樹絕否臧。
- 用則伊周冠百王，直道而行氣益昌。
- 不用兩龔或退藏，直道而去括智囊。
- 用與不用俱徜徉，使婦無褌非吉祥。
- 世人言高不著本，但欲困苦鄰饑尪。
- 不知舒卷重在我，尊爲帝師初未妨。
- 先生年來力學道，等觀窮達如炎凉。
- 屈伸有命不足論，要保胸中百鍊剛。

## 拼音

- xian1 sheng0 yan2 yu3 miao4 tian1 xia4 ， xiang4 lai2 tai4 xue2 chuan2 fen1 fang1 。
- dang1 shi2 pin3 mu4 ru4 qian2 bei4 ， hou4 sheng1 ji2 ji2 kui1 yu2 guang1 。
- li4 tan2 yi2 jian4 bian4 xiang1 ke3 ， jiao1 wu2 xin1 jiu4 he2 ze2 zhang1 。
- bie2 lai2 ji1 he2 sui4 yue4 mang2 ， wo3 yi3 san1 bian4 bian4 cang1 lang4 。
- zi3 cai2 ru2 xu1 you2 lü4 shang0 ， yi2 can1 gong1 qing1 sheng1 miao4 tang2 ， he2 wei2 gao1 zhai1 shang4 ao2 xiang2 。
- xuan2 zhi1 gong1 yi4 fei1 zi4 gao1 ， zi4 gao1 zi4 sheng4 qu2 zuo4 kuang2 。
- tai4 shan1 bei3 dou3 bu2 zi4 zan4 ， qiong2 zhu1 yu4 shu4 jue2 fou3 zang1 。
- yong4 ze2 yi1 zhou1 guan1 bai3 wang2 ， zhi2 dao4 er2 xing2 qi4 yi4 chang1 。
- bu2 yong4 liang3 gong1 huo4 tui4 cang2 ， zhi2 dao4 er2 qu4 kuo4 zhi4 nang2 。
- yong4 yu3 bu2 yong4 ju4 chang2 yang2 ， shi3 fu4 wu2 kun1 fei1 ji2 xiang2 。
- shi4 ren2 yan2 gao1 bu2 zhu4 ben3 ， dan4 yu4 kun4 ku3 lin2 ji1 wang1 。
- bu4 zhi1 shu1 juan3 zhong4 zai4 wo3 ， zun1 wei2 di4 shi1 chu1 wei4 fang2 。
- xian1 sheng0 nian2 lai2 li4 xue2 dao4 ， deng3 guan1 qiong2 da2 ru2 yan2 liang2 。
- qu1 shen1 you3 ming4 bu4 zu2 lun4 ， yao4 bao3 xiong1 zhong1 bai3 lian4 gang1 。

## 注释

## 译文

## 赏析
