---
id: rao-jie-yuan-hui-shang-ren-xi-fu-shi-zuo-dong-po-zi-xiao-ran-you-chu-chen-zhi-zi-qu-yi-yong-yun-you-zuo-qie-qi-shi-wei-bie-yin-zai-ci-yun-zeng-zhi
title: 元輝上人喜賦詩作東坡字蕭然有出塵之姿渠亦用韵有作且乞詩爲別因再次韵贈之
titlePinyin: yuan2 hui1 shang4 ren2 xi3 fu4 shi1 zuo4 dong1 po1 zi4 xiao1 ran2 you3 chu1 chen2 zhi1 zi1 qu2 yi4 yong4 yun4 you3 zuo4 qie3 qi3 shi1 wei2 bie2 yin1 zai4 ci4 yun4 zeng4 zhi1
titleSlug: yuan-hui-shang-ren-xi-fu-shi-zuo-dong-po-zi-xiao-ran-you-chu-chen-zhi-zi-qu-yi-yong-yun-you-zuo-qie-qi-shi-wei-bie-yin-zai-ci-yun-zeng-zhi
author: 饒節
authorPinyin: rao2 jie2
authorSlug: rao-jie
dynasty: 宋
dynastyPinyin: song4
dynastySlug: song
tags: []
---

## 正文

- 禪流筆墨戲，好句亦時得。
- 譬如世佳人，不必須傾國。
- 我行百城時，所至不暖席。
- 默求支許流，常歎暮雲碧。
- 阿師有典刑，一見我心釋。
- 根源師璨可，餘事窺元白。
- 叢林半良窳，初若泗濱石。
- 欲出金玉音，不妨聊考擊。
- 致遠或恐泥，落華反枯寂。
- 口邊白醭去，願子師古昔。

## 拼音

- shan4 liu2 bi3 mo4 xi4 ， hao3 ju4 yi4 shi2 de2 。
- pi4 ru2 shi4 jia1 ren2 ， bu2 bi4 xu1 qing1 guo2 。
- wo3 xing2 bai3 cheng2 shi2 ， suo3 zhi4 bu4 nuan3 xi2 。
- mo4 qiu2 zhi1 xu1 liu2 ， chang2 tan4 mu4 yun2 bi4 。
- a1 shi1 you3 dian3 xing2 ， yi2 jian4 wo3 xin1 shi4 。
- gen1 yuan2 shi1 can4 ke3 ， yu2 shi4 kui1 yuan2 bai2 。
- cong2 lin2 ban4 liang2 yu3 ， chu1 ruo4 si4 bin1 shi2 。
- yu4 chu1 jin1 yu4 yin1 ， bu4 fang2 liao2 kao3 ji1 。
- zhi4 yuan3 huo4 kong3 ni2 ， luo4 hua2 fan3 ku1 ji4 。
- kou3 bian1 bai2 bu2 qu4 ， yuan4 zi3 shi1 gu3 xi1 。

## 注释

## 译文

## 赏析
