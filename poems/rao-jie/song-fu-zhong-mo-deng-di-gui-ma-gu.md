---
id: rao-jie-song-fu-zhong-mo-deng-di-gui-ma-gu
title: 送傅仲默登第歸麻姑
titlePinyin: song4 fu4 zhong4 mo4 deng1 di4 gui1 ma2 gu1
titleSlug: song-fu-zhong-mo-deng-di-gui-ma-gu
author: 饒節
authorPinyin: rao2 jie2
authorSlug: rao-jie
dynasty: 宋
dynastyPinyin: song4
dynastySlug: song
tags: []
---

## 正文

- 謝安中年不堪別，况我與子本末同。
- 臨川古郡著名數，麻姑且在邦域中。
- 與君同方復同術，十年共度虀鹽日。
- 一身爛漫天地中，萬里風霜今白髮。
- 南山之封木拱矣，此身萬事相終始。
- 何知遲暮猶羈旅，夜語對床輒三起。
- 君今先著祖生鞭，我窮未辦買山錢。
- 君行啟我方寸亂，抱琴長歌聲徹天。
- 西風蕭蕭木脫葉，表裏家山落眉睫。
- 爲語淮南大小山，雖在侯門不彈鋏。

## 拼音

- xie4 an1 zhong1 nian2 bu4 kan1 bie2 ， kuang4 wo3 yu3 zi3 ben3 mo4 tong2 。
- lin2 chuan1 gu3 jun4 zhu4 ming2 shu4 ， ma2 gu1 qie3 zai4 bang1 yu4 zhong1 。
- yu3 jun1 tong2 fang1 fu4 tong2 shu4 ， shi2 nian2 gong4 du4 ji1 yan2 ri4 。
- yi4 shen1 lan4 man4 tian1 di4 zhong1 ， wan4 li3 feng1 shuang1 jin1 bai2 fa4 。
- nan2 shan1 zhi1 feng1 mu4 gong3 yi3 ， ci3 shen1 wan4 shi4 xiang4 zhong1 shi3 。
- he2 zhi1 chi2 mu4 you2 ji1 lü3 ， ye4 yu3 dui4 chuang2 zhe2 san1 qi3 。
- jun1 jin1 xian1 zhu4 zu3 sheng1 bian1 ， wo3 qiong2 wei4 ban4 mai3 shan1 qian2 。
- jun1 xing2 qi3 wo3 fang1 cun4 luan4 ， bao4 qin2 chang2 ge1 sheng1 che4 tian1 。
- xi1 feng1 xiao1 xiao1 mu4 tuo1 ye4 ， biao3 li3 jia1 shan1 luo4 mei2 jie2 。
- wei2 yu3 huai2 nan2 da4 xiao3 shan1 ， sui1 zai4 hou2 men2 bu2 dan4 jia2 。

## 注释

## 译文

## 赏析
