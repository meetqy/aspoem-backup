---
id: rao-jie-run-wu-xuan-shi
title: 潤屋軒詩
titlePinyin: run4 wu1 xuan1 shi1
titleSlug: run-wu-xuan-shi
author: 饒節
authorPinyin: rao2 jie2
authorSlug: rao-jie
dynasty: 唐
dynastyPinyin: tang2
dynastySlug: tang
tags: [] 
---

## 正文

- 層崖如立壁，秀潤初欲溜。
- 下有癯道人，異時妙基構。
- 爲山不爲屋，豈待吉日戊。
- 軒成玉滿家，不減朱門富。
- 松篁既崔錯，雲霧亦臻湊。
- 霜威入松骨，古滑咽泉竇。
- 谷風卷簷回，浩蕩金石奏。
- 騷騷烏夜啼，鼎鼎雉朝雊。
- 時於藤蘿中，便捷一猿透。
- 客來坐胡床，紙帳卷輕皺。
- 兒童敬杖屨，文史當俎豆。
- 微薰出小鼎，長缾上虛甃。
- 此樂師有餘，何爲尚奔走。
- 記我識師初，昂昂野鶴瘦。
- 風姿入清古，氣象脫凡陋。
- 我遊山海間，未獲一角獸。
- 如師能幾何，不落餘子後。
- 師如佳少年，氣出萬夫右。
- 平生千鈞弩，要以一手彀。
- 雖未須眉蒼，典刑已可候。
- 汲深非短綆，善舞屬長袖。
- 願君浚其源，故道或可復。
- 功成歸此軒，趺坐了昏晝。

## 拼音

- ceng2 ya2 ru2 li4 bi4 ， xiu4 run4 chu1 yu4 liu1 。
- xia4 you3 qu2 dao4 ren2 ， yi4 shi2 miao4 ji1 gou4 。
- wei2 shan1 bu4 wei2 wu1 ， qi3 dai4 ji2 ri4 wu4 。
- xuan1 cheng2 yu4 man3 jia1 ， bu4 jian3 zhu1 men2 fu4 。
- song1 huang2 ji4 cui1 cuo4 ， yun2 wu4 yi4 zhen1 cou4 。
- shuang1 wei1 ru4 song1 gu3 ， gu3 hua2 yan4 quan2 dou4 。
- gu3 feng1 juan4 yan2 hui2 ， hao4 dang4 jin1 shi2 zou4 。
- sao1 sao1 wu1 ye4 ti2 ， ding3 ding3 zhi4 chao2 gou4 。
- shi2 wu1 teng2 luo2 zhong1 ， bian4 jie2 yi4 yuan2 tou4 。
- ke4 lai2 zuo4 hu2 chuang2 ， zhi3 zhang4 juan4 qing1 zhou4 。
- er2 tong2 jing4 zhang4 ju4 ， wen2 shi3 dang1 zu3 dou4 。
- wei1 xun1 chu1 xiao3 ding3 ， chang2 ping2 shang4 xu1 zhou4 。
- ci3 le4 shi1 you3 yu2 ， he2 wei2 shang4 ben1 zou3 。
- ji4 wo3 shi2 shi1 chu1 ， ang2 ang2 ye3 he4 shou4 。
- feng1 zi1 ru4 qing1 gu3 ， qi4 xiang4 tuo1 fan2 lou4 。
- wo3 you2 shan1 hai3 jian4 ， wei4 huo4 yi4 jiao3 shou4 。
- ru2 shi1 neng2 ji1 he2 ， bu2 luo4 yu2 zi3 hou4 。
- shi1 ru2 jia1 shao4 nian2 ， qi4 chu1 wan4 fu1 you4 。
- ping2 sheng1 qian1 jun1 nu3 ， yao4 yi3 yi4 shou3 gou4 。
- sui1 wei4 xu1 mei2 cang1 ， dian3 xing2 yi3 ke3 hou4 。
- ji2 shen1 fei1 duan3 geng3 ， shan4 wu3 shu3 chang2 xiu4 。
- yuan4 jun1 jun4 qi2 yuan2 ， gu4 dao4 huo4 ke3 fu4 。
- gong1 cheng2 gui1 ci3 xuan1 ， fu1 zuo4 le0 hun1 zhou4 。

## 注释

## 译文

## 赏析
