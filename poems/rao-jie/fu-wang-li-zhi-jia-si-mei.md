---
id: rao-jie-fu-wang-li-zhi-jia-si-mei
title: 賦王立之家四梅
titlePinyin: fu4 wang2 li4 zhi1 jia1 si4 mei2
titleSlug: fu-wang-li-zhi-jia-si-mei
author: 饒節
authorPinyin: rao2 jie2
authorSlug: rao-jie
dynasty: 宋
dynastyPinyin: song4
dynastySlug: song
tags: []
---

## 正文

- 化工轡六龍，風雷共推軌。
- 談笑却冰雪，咄嗟辦桃李。
- 紛紛西園英，轉眄即填委。
- 獨餘四種梅，冰玉自標致。
- 豈爭滕薛長，未與管晏比。
- 微風挽寒條，草木競披靡。
- 蠟梅異天質，芳香輩蘭芷。
- 多葉美無度，勝韵洗貪鄙。
- 紅梅拂曉粧，深淺自有體。
- 單白亦閑淡，冷艷照流水。
- 初如王謝郎，雍容各簪履。
- 出處豈皆同，一一竟可喜。
- 此花固不凡，俗眼自多瞇。
- 栽培或一遇，得此輒遺彼。
- 君家獨兼有，班壓萬紅紫。
- 况當頓有前，朝暾媚窗几。
- 我無筆五色，爲此了衆美。
- 安得九轉丹，暫起來陽史。

## 拼音

- hua4 gong1 pei4 liu4 long2 ， feng1 lei2 gong4 tui1 gui3 。
- tan2 xiao4 que4 bing1 xue3 ， duo1 jie1 ban4 tao2 li3 。
- fen1 fen1 xi1 yuan2 ying1 ， zhuan3 mian3 ji2 tian2 wei3 。
- du2 yu2 si4 zhong3 mei2 ， bing1 yu4 zi4 biao1 zhi4 。
- qi3 zheng1 teng2 xue1 chang2 ， wei4 yu3 guan3 yan4 bi3 。
- wei1 feng1 wan3 han2 tiao2 ， cao3 mu4 jing4 pi1 mi3 。
- la4 mei2 yi4 tian1 zhi4 ， fang1 xiang1 bei4 lan2 zhi3 。
- duo1 ye4 mei3 wu2 du4 ， sheng4 yun4 xi3 tan1 bi3 。
- hong2 mei2 fu2 xiao3 zhuang1 ， shen1 qian3 zi4 you3 ti3 。
- dan1 bai2 yi4 xian2 dan4 ， leng3 yan4 zhao4 liu2 shui3 。
- chu1 ru2 wang2 xie4 lang2 ， yong1 rong2 ge4 zan1 lü3 。
- chu1 chu3 qi3 jie1 tong2 ， yi1 yi1 jing4 ke3 xi3 。
- ci3 hua1 gu4 bu4 fan2 ， su2 yan3 zi4 duo1 mi1 。
- zai1 pei2 huo4 yi2 yu4 ， de2 ci3 zhe2 yi2 bi3 。
- jun1 jia1 du2 jian1 you3 ， ban1 ya1 wan4 hong2 zi3 。
- kuang4 dang1 dun4 you3 qian2 ， chao2 tun1 mei4 chuang1 ji3 。
- wo3 wu2 bi3 wu3 se4 ， wei2 ci3 le0 zhong4 mei3 。
- an1 de2 jiu3 zhuan3 dan1 ， zan4 qi3 lai2 yang2 shi3 。

## 注释

## 译文

## 赏析
