---
id: rao-jie-song-mei-lang-yi-shou
title: 送梅郎一首
titlePinyin: song4 mei2 lang2 yi4 shou3
titleSlug: song-mei-lang-yi-shou
author: 饒節
authorPinyin: rao2 jie2
authorSlug: rao-jie
dynasty: 宋
dynastyPinyin: song4
dynastySlug: song
tags: []
---

## 正文

- 梅郎可愛如蜀柳，風流似是子真後。
- 抱器來賓太學窮，五年自袖采蘭手。
- 來時落雁摇虛弓，汗血長鳴西北風。
- 自誓壞韓復蠹魏，可憐一無咫尺功。
- 我亦數奇困竿累，玉山冰川失眼底。
- 永嘉堂上聞阿連，墮食正冠爲君起。
- 君今製衣作行具，何以贈之白鷺羽。
- 殷勤持□重似人，漠漠深藏飽魚蠹。
- 船頭逢逢奏曉鼓，卷簾卧看春江雨。
- 到家春溫雁且北，寄聲布帆無恙不。

## 拼音

- mei2 lang2 ke3 ai4 ru2 shu3 liu3 ， feng1 liu2 si4 shi4 zi3 zhen1 hou4 。
- bao4 qi4 lai2 bin1 tai4 xue2 qiong2 ， wu3 nian2 zi4 xiu4 cai3 lan2 shou3 。
- lai2 shi2 luo4 yan4 yao2 xu1 gong1 ， han4 xue4 chang2 ming2 xi1 bei3 feng1 。
- zi4 shi4 huai4 han2 fu4 du4 wei4 ， ke3 lian2 yi4 wu2 zhi3 chi3 gong1 。
- wo3 yi4 shu4 qi2 kun4 gan1 lei4 ， yu4 shan1 bing1 chuan1 shi1 yan3 di3 。
- yong3 jia1 tang2 shang4 wen2 a1 lian2 ， duo4 shi2 zheng4 guan1 wei2 jun1 qi3 。
- jun1 jin1 zhi4 yi1 zuo4 xing2 ju4 ， he2 yi3 zeng4 zhi1 bai2 lu4 yu3 。
- yin1 qin2 chi2 □ zhong4 si4 ren2 ， mo4 mo4 shen1 cang2 bao3 yu2 du4 。
- chuan2 tou2 feng2 feng2 zou4 xiao3 gu3 ， juan4 lian2 wo4 kan4 chun1 jiang1 yu3 。
- dao4 jia1 chun1 wen1 yan4 qie3 bei3 ， ji4 sheng1 bu4 fan1 wu2 yang4 bu4 。

## 注释

## 译文

## 赏析
