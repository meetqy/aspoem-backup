---
id: rao-jie-yang-zhi-tang-shi-wei-xiang-yang-wu-chuan-peng-tong-pan-zuo
title: 養志堂詩爲襄陽吳傳朋通判作
titlePinyin: yang3 zhi4 tang2 shi1 wei2 xiang1 yang2 wu2 chuan2 peng2 tong1 pan4 zuo4
titleSlug: yang-zhi-tang-shi-wei-xiang-yang-wu-chuan-peng-tong-pan-zuo
author: 饒節
authorPinyin: rao2 jie2
authorSlug: rao-jie
dynasty: 宋
dynastyPinyin: song4
dynastySlug: song
tags: []
---

## 正文

- 我思古丈夫，出處各有意。
- 上焉不作名，下亦豈爲利。
- 周旋進退間，萬世作凡例。
- 吁嗟古人遠，中夜輒三起。
- 老來得賢侯，氣象無乃是。
- 少年自挺立，學問造嚴祕。
- 筆端挾風雨，麈尾揠根柢。
- 問之爲誰歟，盛德有苗裔。
- 廣陵之外孫，右司公之子。
- 內師孟母賢，外交天下士。
- 漸磨薰蒸到，成此不凡器。
- 年來貳襄陽，豈爲山水計。
- 政以承母心，欲覲淮源隧。
- 淮源日夜流，墓木已拱矣。
- 母來拜墓門，滿下平生淚。
- 回頭語兒孫，更酹墳前地。
- 我懷三十年，一飯不忘此。
- 惟誠通鬼神，志願今乃遂。
- 兒身勉直道，無貽墓中愧。
- 寧爲潁封人，勿作魚梁吏。
- 到官闢高堂，涓潔亦明麗。
- 夜月進古几，春盤供早薺。
- 爐薰事禪寂，簡物薄滋味。
- 起居飲食安，其樂固洩洩。
- 母身自教子，子養母其志。
- 要當并外家，十幅作圖記。
- 大曾信知言，名堂書是事。
- 更哦諸人詩，千古激彫敝。

## 拼音

- wo3 si1 gu3 zhang4 fu0 ， chu1 chu3 ge4 you3 yi4 。
- shang4 yan1 bu2 zuo4 ming2 ， xia4 yi4 qi3 wei2 li4 。
- zhou1 xuan2 jin4 tui4 jian4 ， wan4 shi4 zuo4 fan2 li4 。
- xu1 jie1 gu3 ren2 yuan3 ， zhong1 ye4 zhe2 san1 qi3 。
- lao3 lai2 de2 xian2 hou2 ， qi4 xiang4 wu2 nai3 shi4 。
- shao4 nian2 zi4 ting3 li4 ， xue2 wen4 zao4 yan2 bi4 。
- bi3 duan1 xie2 feng1 yu3 ， zhu3 wei3 ya4 gen1 di3 。
- wen4 zhi1 wei2 shui2 yu2 ， sheng4 de2 you3 miao2 yi4 。
- guang3 ling2 zhi1 wai4 sun1 ， you4 si1 gong1 zhi1 zi3 。
- nei4 shi1 meng4 mu3 xian2 ， wai4 jiao1 tian1 xia4 shi4 。
- jian4 mo2 xun1 zheng1 dao4 ， cheng2 ci3 bu4 fan2 qi4 。
- nian2 lai2 er4 xiang1 yang2 ， qi3 wei2 shan1 shui3 ji4 。
- zheng4 yi3 cheng2 mu3 xin1 ， yu4 jin4 huai2 yuan2 sui4 。
- huai2 yuan2 ri4 ye4 liu2 ， mu4 mu4 yi3 gong3 yi3 。
- mu3 lai2 bai4 mu4 men2 ， man3 xia4 ping2 sheng1 lei4 。
- hui2 tou2 yu3 er2 sun1 ， geng4 lei4 fen2 qian2 di4 。
- wo3 huai2 san1 shi2 nian2 ， yi2 fan4 bu2 wang4 ci3 。
- wei2 cheng2 tong1 gui3 shen2 ， zhi4 yuan4 jin1 nai3 sui4 。
- er2 shen1 mian3 zhi2 dao4 ， wu2 yi2 mu4 zhong1 kui4 。
- ning2 wei2 ying3 feng1 ren2 ， wu4 zuo4 yu2 liang2 li4 。
- dao4 guan1 pi4 gao1 tang2 ， juan1 jie2 yi4 ming2 li2 。
- ye4 yue4 jin4 gu3 ji3 ， chun1 pan2 gong4 zao3 ji4 。
- lu2 xun1 shi4 shan4 ji4 ， jian3 wu4 bao2 zi1 wei4 。
- qi3 ju1 yin3 shi2 an1 ， qi2 le4 gu4 xie4 xie4 。
- mu3 shen1 zi4 jiao4 zi3 ， zi3 yang3 mu3 qi2 zhi4 。
- yao4 dang1 bing4 wai4 jia1 ， shi2 fu2 zuo4 tu2 ji4 。
- da4 ceng2 xin4 zhi1 yan2 ， ming2 tang0 shu1 shi4 shi4 。
- geng4 o4 zhu1 ren2 shi1 ， qian1 gu3 ji1 diao1 bi4 。

## 注释

## 译文

## 赏析
