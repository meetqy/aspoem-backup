---
id: rao-jie-song-gu-ren
title: 送故人
titlePinyin: song4 gu4 ren2
titleSlug: song-gu-ren
author: 饒節
authorPinyin: rao2 jie2
authorSlug: rao-jie
dynasty: 宋
dynastyPinyin: song4
dynastySlug: song
tags: []
---

## 正文

- 秋風夜作萬馬聲，草木自有離別情。
- 君行胡不卜春夏，况我抱病方竛竮。
- 我生不祥憂患并，行李四方影隨形。
- 少年之氣追琢盡，胸中獨抱渭與涇。
- 世人紛紛水火爭，我欲從之憊不能。
- 騎馬時尋故人舍，掀髯抵掌意自傾。
- 圖書萬卷相將迎，座無凡兒眼更明。
- 惟酒無量與興會，我醉未去君經營。
- 不用賜金爲解酲，一月何必一日醒。
- 此中萬事氣自寧，勿語世人人不聽。
- 君今胡爲忽戒行，使我此計墮杳冥。
- 君行瀟湘絕洞庭，沙頭水落鼉夜鳴。
- 想君抱恨寐輒驚，起弔湘纍涕泪橫。
- 顧我胡爲世網嬰，前行霜露後榛荆。
- 誰爲傳之鳳凰翎，與君方駕尋此盟。

## 拼音

- qiu1 feng1 ye4 zuo4 wan4 ma3 sheng1 ， cao3 mu4 zi4 you3 li2 bie2 qing2 。
- jun1 xing2 hu2 bu4 bu3 chun1 xia4 ， kuang4 wo3 bao4 bing4 fang1 ling2 ping2 。
- wo3 sheng1 bu4 xiang2 you1 huan4 bing4 ， xing2 li0 si4 fang1 ying3 sui2 xing2 。
- shao4 nian2 zhi1 qi4 zhui1 zhuo2 jin4 ， xiong1 zhong1 du2 bao4 wei4 yu3 jing1 。
- shi4 ren2 fen1 fen1 shui3 huo3 zheng1 ， wo3 yu4 cong2 zhi1 bei4 bu4 neng2 。
- qi2 ma3 shi2 xun2 gu4 ren2 she4 ， xian1 ran2 di3 zhang3 yi4 zi4 qing1 。
- tu2 shu1 wan4 juan4 xiang1 jiang1 ying2 ， zuo4 wu2 fan2 er2 yan3 geng4 ming2 。
- wei2 jiu3 wu2 liang2 yu3 xing1 hui4 ， wo3 zui4 wei4 qu4 jun1 jing1 ying2 。
- bu2 yong4 ci4 jin1 wei2 jie3 cheng2 ， yi2 yue4 he2 bi4 yi2 ri4 xing3 。
- ci3 zhong1 wan4 shi4 qi4 zi4 ning2 ， wu4 yu3 shi4 ren2 ren2 bu4 ting1 。
- jun1 jin1 hu2 wei2 hu1 jie4 xing2 ， shi3 wo3 ci3 ji4 duo4 yao3 ming2 。
- jun1 xing2 xiao1 xiang1 jue2 dong4 ting2 ， sha1 tou2 shui3 luo4 tuo2 ye4 ming2 。
- xiang3 jun1 bao4 hen4 mei4 zhe2 jing1 ， qi3 diao4 xiang1 lei2 ti4 lei4 heng2 。
- gu4 wo3 hu2 wei2 shi4 wang3 ying1 ， qian2 xing2 shuang1 lu4 hou4 zhen1 jing1 。
- shui2 wei2 chuan2 zhi1 feng4 huang2 ling2 ， yu3 jun1 fang1 jia4 xun2 ci3 meng2 。

## 注释

## 译文

## 赏析
