---
id: rao-jie-gun-shi-shi-wang-li-zhi-wei-zong-zi-qiu
title: 蓘室詩王立之爲宗子求
titlePinyin: gun3 shi4 shi1 wang2 li4 zhi1 wei2 zong1 zi0 qiu2
titleSlug: gun-shi-shi-wang-li-zhi-wei-zong-zi-qiu
author: 饒節
authorPinyin: rao2 jie2
authorSlug: rao-jie
dynasty: 唐
dynastyPinyin: tang2
dynastySlug: tang
tags: [] 
---

## 正文

- 布穀作五更，鷦鷯亦司辰。
- 田師遽束縕，請火起近鄰。
- 耕耘豈辭勞，常虞秋計貧。
- 匽薄壟畝間，努力不自珍。
- 秋風落高原，罷亞千頃雲。
- 公子豈知田，得師自農人。
- 歸來坐虛室，却掃富貴昏。
- 架插河間書，門引霍三賓。
- 耡耰翰墨場，寒窗澹爐熏。
- 六籍聖人師，百家素王臣。
- 骫骳離騷經，妙語泣鬼神。
- 靈文陋詛楚，高論追過秦。
- 泛覽四庫餘，瓦礫半珠蠙。
- 遊心領其要，開卷得其人。
- 門前風作埃，肥馬走搢紳。
- 豈知歌鐘地，辛苦事斯文。
- 懶夫江海士，履聲遠王門。
- 未暇到此室，歸歟老斲輪。

## 拼音

- bu4 gu3 zuo4 wu3 geng1 ， jiao1 liao2 yi4 si1 chen2 。
- tian2 shi1 ju4 shu4 yun4 ， qing3 huo3 qi3 jin4 lin2 。
- geng1 yun2 qi3 ci2 lao2 ， chang2 yu2 qiu1 ji4 pin2 。
- yan3 bao2 long3 mu3 jian4 ， nu3 li4 bu2 zi4 zhen1 。
- qiu1 feng1 luo4 gao1 yuan2 ， ba4 ya1 qian1 qing3 yun2 。
- gong1 zi3 qi3 zhi1 tian2 ， de2 shi1 zi4 nong2 ren2 。
- gui1 lai2 zuo4 xu1 shi4 ， que4 sao3 fu4 gui4 hun1 。
- jia4 cha1 he2 jian4 shu1 ， men2 yin3 huo4 san1 bin1 。
- chu2 you1 han4 mo4 chang3 ， han2 chuang1 dan4 lu2 xun1 。
- liu4 ji2 sheng4 ren2 shi1 ， bai3 jia1 su4 wang2 chen2 。
- wei3 bei4 li2 sao1 jing1 ， miao4 yu3 qi4 gui3 shen2 。
- ling2 wen2 lou4 zu3 chu3 ， gao1 lun4 zhui1 guo4 qin2 。
- fan4 lan3 si4 ku4 yu2 ， wa3 li4 ban4 zhu1 pin2 。
- you2 xin1 ling3 qi2 yao4 ， kai1 juan4 de2 qi2 ren2 。
- men2 qian2 feng1 zuo4 ai1 ， fei2 ma3 zou3 jin4 shen1 。
- qi3 zhi1 ge1 zhong1 di4 ， xin1 ku3 shi4 si1 wen2 。
- lan3 fu1 jiang1 hai3 shi4 ， lü3 sheng1 yuan3 wang2 men2 。
- wei4 xia2 dao4 ci3 shi4 ， gui1 yu2 lao3 zhuo2 lun2 。

## 注释

## 译文

## 赏析
