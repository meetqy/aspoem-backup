---
id: zhang-zhong-fang-zeng-mao-xian-weng
title: 贈毛仙翁
titlePinyin: zeng4 mao2 xian1 weng1
titleSlug: zeng-mao-xian-weng
author: 張仲方
authorPinyin: zhang1 zhong4 fang1
authorSlug: zhang-zhong-fang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 毛仙翁，毛仙翁，容貌常如二八童。
- 幾歲頭梳雲鬢綠，無時面帶桃花紅。
- 眼前人世閱滄海，肘後藥成辭月宮。
- 方口秀眉編貝齒，瞭然炅炅雙瞳子。
- 芝椿稟氣本堅強，龜鶴計年應不死。
- 四海五山長獨游，矜貧傲富欺王侯。
- 靈通指下甎甓化，瑞氣爐中金玉流。
- 定是煙霞列仙侶，暫來塵俗救危苦。
- 紫霞妖女瓊華飛，秘法虔心傳付與。
- 陰功足，陰功成，羽駕何年歸上清。
- 待我休官了婚嫁，桃源洞裏覓仙兄。

## 拼音

- mao2 xian1 weng1 ， mao2 xian1 weng1 ， rong2 mao4 chang2 ru2 er4 ba1 tong2 。
- ji1 sui4 tou2 shu1 yun2 bin4 lü4 ， wu2 shi2 mian4 dai4 tao2 hua1 hong2 。
- yan3 qian2 ren2 shi4 yue4 cang1 hai3 ， zhou3 hou4 yao4 cheng2 ci2 yue4 gong1 。
- fang1 kou3 xiu4 mei2 bian1 bei4 chi3 ， liao4 ran2 jiong3 jiong3 shuang1 tong2 zi3 。
- zhi1 chun1 bing3 qi4 ben3 jian1 qiang2 ， gui1 he4 ji4 nian2 ying1 bu4 si3 。
- si4 hai3 wu3 shan1 chang2 du2 you2 ， jin1 pin2 ao4 fu4 qi1 wang2 hou2 。
- ling2 tong1 zhi3 xia4 zhuan1 pi4 hua4 ， rui4 qi4 lu2 zhong1 jin1 yu4 liu2 。
- ding4 shi4 yan1 xia2 lie4 xian1 lü3 ， zan4 lai2 chen2 su2 jiu4 wei1 ku3 。
- zi3 xia2 yao1 nü3 qiong2 hua2 fei1 ， mi4 fa3 qian2 xin1 chuan2 fu4 yu3 。
- yin1 gong1 zu2 ， yin1 gong1 cheng2 ， yu3 jia4 he2 nian2 gui1 shang4 qing1 。
- dai4 wo3 xiu1 guan1 le0 hun1 jia4 ， tao2 yuan2 dong4 li3 mi4 xian1 xiong1 。

## 注释

## 译文

## 赏析
