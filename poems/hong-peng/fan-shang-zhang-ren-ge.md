---
id: hong-peng-fan-shang-zhang-ren-ge
title: 樊上丈人歌
titlePinyin: fan2 shang4 zhang4 ren2 ge1
titleSlug: fan-shang-zhang-ren-ge
author: 洪朋
authorPinyin: hong2 peng2
authorSlug: hong-peng
dynasty: 宋
dynastyPinyin: song4
dynastySlug: song
tags: []
---

## 正文

- 廣文諸生如亂麻，十有八九或起家。
- 幅巾藜杖最困者，樊上丈人鬚鬢華。
- 丈人聞道羲皇上，屈原莊周丈人行。
- 聲名籍甚徒爲耳，四海八荒莽跌宕。
- 扁舟布帆下赤壁，揚瀾左蠡隨所歷。
- 顛風狂雨向昏黑，怒濤掀天奇兀硉，饞蛟駮獸紛騰突。
- 一葦無處所，數口僅生活。
- 行路難如此，一一爲我說。
- 匡山野老坎壈人，讀書空山三十春。
- 下澤款段何逡巡，丈夫窮達付造物，委瑣齷齪不足論。
- 臭味略相似，邂逅即情親。
- 江頭一樽前，執手鼻酸辛。
- 秋風吹君唾珠玉，發函伸紙三過讀，惜哉意氣何刺促。
- 丈人行李何當來，得意江山醉金罍，富貴崢嶸亦悠哉。
- 君不見博陵馬周新豐客，時無貞觀老死無人識。

## 拼音

- guang3 wen2 zhu1 sheng1 ru2 luan4 ma2 ， shi2 you3 ba1 jiu3 huo4 qi3 jia1 。
- fu2 jin1 li2 zhang4 zui4 kun4 zhe3 ， fan2 shang4 zhang4 ren2 xu1 bin4 hua2 。
- zhang4 ren2 wen2 dao4 xi1 huang2 shang0 ， qu1 yuan2 zhuang1 zhou1 zhang4 ren2 xing2 。
- sheng1 ming2 ji2 shen4 tu2 wei2 er3 ， si4 hai3 ba1 huang1 mang3 die1 dang4 。
- pian1 zhou1 bu4 fan1 xia4 chi4 bi4 ， yang2 lan2 zuo3 li2 sui2 suo3 li4 。
- dian1 feng1 kuang2 yu3 xiang4 hun1 hei1 ， nu4 tao1 xian1 tian1 qi2 wu4 lu4 ， chan2 jiao1 bo2 shou4 fen1 teng2 tu1 。
- yi4 wei3 wu2 chu3 suo3 ， shu4 kou3 jin3 sheng1 huo2 。
- xing2 lu4 nan2 ru2 ci3 ， yi1 yi1 wei2 wo3 shuo1 。
- kuang1 shan1 ye3 lao3 kan3 lan3 ren2 ， du2 shu1 kong1 shan1 san1 shi2 chun1 。
- xia4 ze2 kuan3 duan4 he2 qun1 xun2 ， zhang4 fu0 qiong2 da2 fu4 zao4 wu4 ， wei3 suo3 wo4 chuo4 bu4 zu2 lun4 。
- chou4 wei4 lüe4 xiang1 si4 ， xie4 hou4 ji2 qing2 qin1 。
- jiang1 tou2 yi4 zun1 qian2 ， zhi2 shou3 bi2 suan1 xin1 。
- qiu1 feng1 chui1 jun1 tuo4 zhu1 yu4 ， fa1 han2 shen1 zhi3 san1 guo4 du2 ， xi1 zai1 yi4 qi4 he2 ci4 cu4 。
- zhang4 ren2 xing2 li0 he2 dang1 lai2 ， de2 yi4 jiang1 shan1 zui4 jin1 lei2 ， fu4 gui4 zheng1 rong2 yi4 you1 zai1 。
- jun1 bu2 jian4 bo2 ling2 ma3 zhou1 xin1 feng1 ke4 ， shi2 wu2 zhen1 guan1 lao3 si3 wu2 ren2 shi2 。

## 注释

## 译文

## 赏析
