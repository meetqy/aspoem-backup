---
id: hong-peng-he-ju-fu-da-yu-bao
title: 和駒父大雨雹
titlePinyin: he2 ju1 fu4 da4 yu3 bao2
titleSlug: he-ju-fu-da-yu-bao
author: 洪朋
authorPinyin: hong2 peng2
authorSlug: hong-peng
dynasty: 宋
dynastyPinyin: song4
dynastySlug: song
tags: []
---

## 正文

- 紹聖二年端月尾，南州雨雹如雁子。
- 今朝霹靂清泠裏，雜然而下勢未已。
- 狡獪變化何壯哉，欬唾珠玉天際來。
- 銷毀金石不足道，梢殺林莽今可哀。
- 聖人在上調玉燭，縱有此物寧爲災。
- 邂逅豐年亦如此，長老相傳又堪記。
- 吾今一飽良不易，摩挲枵腹聊自慰。

## 拼音

- shao4 sheng4 er4 nian2 duan1 yue4 wei3 ， nan2 zhou1 yu3 bao2 ru2 yan4 zi3 。
- jin1 zhao1 pi1 li4 qing1 ling2 li3 ， za2 ran2 er2 xia4 shi4 wei4 yi3 。
- jiao3 kuai4 bian4 hua4 he2 zhuang4 zai1 ， kai4 tuo4 zhu1 yu4 tian1 ji4 lai2 。
- xiao1 hui3 jin1 shi2 bu4 zu2 dao4 ， shao1 sha1 lin2 mang3 jin1 ke3 ai1 。
- sheng4 ren2 zai4 shang4 diao4 yu4 zhu2 ， zong4 you3 ci3 wu4 ning2 wei2 zai1 。
- xie4 hou4 feng1 nian2 yi4 ru2 ci3 ， chang2 lao3 xiang4 chuan2 you4 kan1 ji4 。
- wu2 jin1 yi4 bao3 liang2 bu2 yi4 ， mo2 suo1 xiao1 fu4 liao2 zi4 wei4 。

## 注释

## 译文

## 赏析
