---
id: wang-bo-xiang-he-ge-ci-cai-lian-gui
title: 相和歌辭 采蓮歸
titlePinyin: xiang1 he2 ge1 ci2   cai3 lian2 gui1
titleSlug: xiang-he-ge-ci-cai-lian-gui
author: 王勃
authorPinyin: wang2 bo2
authorSlug: wang-bo
dynasty: 唐
dynastyPinyin: tang2
dynastySlug: tang
tags: [] 
---

## 正文

- 采蓮歸，綠水芙蓉衣，秋風起浪鳧雁飛。
- 桂棹蘭橈下長浦，羅裙玉腕搖輕櫓。
- 葉嶼花潭極望平，江謳越吹相思苦。
- 相思苦，佳期不可駐。
- 塞外征夫猶未還，江南采蓮今已暮。
- 今已暮，摘蓮花，今渠那必盡倡家。
- 官道城南把桑葉，何如江上采蓮花？
- 蓮花復蓮花，花葉何重疊。
- 葉翠本羞眉，花紅彊如頰。
- 佳人不茲期，悵望別離時。
- 牽花憐共蒂，折藕愛連絲。
- 故情何處所？新物徒華滋。
- 不惜南津交佩解，還羞北海雁書遲。
- 采蓮歌有節，采蓮夜未歇。
- 正逢浩蕩江上風，又值徘徊江上月。
- 蓮浦夜相逢，吳姬越女何丰茸。
- 共問寒江千里外，征客關山更幾重。

## 拼音

- cai3 lian2 gui1 ， lü4 shui3 fu2 rong2 yi1 ， qiu1 feng1 qi3 lang4 fu2 yan4 fei1 。
- gui4 zhao4 lan2 rao2 xia4 chang2 pu3 ， luo2 qun2 yu4 wan4 yao2 qing1 lu3 。
- ye4 yu3 hua1 tan2 ji2 wang4 ping2 ， jiang1 ou1 yue4 chui1 xiang1 si1 ku3 。
- xiang1 si1 ku3 ， jia1 qi1 bu4 ke3 zhu4 。
- sai4 wai4 zheng1 fu1 you2 wei4 huan2 ， jiang1 nan2 cai3 lian2 jin1 yi3 mu4 。
- jin1 yi3 mu4 ， zhai1 lian2 hua1 ， jin1 qu2 na4 bi4 jin4 chang4 jia1 。
- guan1 dao4 cheng2 nan2 ba3 sang1 ye4 ， he2 ru2 jiang1 shang4 cai3 lian2 hua1 ？
- lian2 hua1 fu4 lian2 hua1 ， hua1 ye4 he2 zhong4 die2 。
- ye4 cui4 ben3 xiu1 mei2 ， hua1 hong2 qiang2 ru2 jia2 。
- jia1 ren2 bu4 zi1 qi1 ， chang4 wang4 bie2 li2 shi2 。
- qian1 hua1 lian2 gong4 di4 ， zhe2 ou3 ai4 lian2 si1 。
- gu4 qing2 he2 chu3 suo3 ？ xin1 wu4 tu2 hua2 zi1 。
- bu4 xi1 nan2 jin1 jiao1 pei4 jie3 ， huan2 xiu1 bei3 hai3 yan4 shu1 chi2 。
- cai3 lian2 ge1 you3 jie2 ， cai3 lian2 ye4 wei4 xie1 。
- zheng4 feng2 hao4 dang4 jiang1 shang4 feng1 ， you4 zhi2 pai2 huai2 jiang1 shang4 yue4 。
- lian2 pu3 ye4 xiang1 feng2 ， wu2 ji1 yue4 nü3 he2 feng1 rong2 。
- gong4 wen4 han2 jiang1 qian1 li3 wai4 ， zheng1 ke4 guan1 shan1 geng4 ji1 zhong4 。

## 注释

## 译文

## 赏析
