---
id: wang-bo-lin-gao-tai
title: 臨高臺
titlePinyin: lin2 gao1 tai2
titleSlug: lin-gao-tai
author: 王勃
authorPinyin: wang2 bo2
authorSlug: wang-bo
dynasty: 唐
dynastyPinyin: tang2
dynastySlug: tang
tags: []
---

## 正文

- 臨高臺，高臺迢遰絕浮埃。
- 瑤軒綺構何崔嵬，鸞歌鳳吹清且哀。
- 俯瞰長安道，萋萋御溝草。
- 斜對甘泉路，蒼蒼茂陵樹。
- 高臺四望同，帝鄉佳氣鬱蔥蔥。
- 紫閣丹樓紛照耀，璧房錦殿相玲瓏。
- 東彌長樂觀，西指未央宮。
- 赤城映朝日，綠樹搖春風。
- 旗亭百隧開新市，甲第千甍分戚里。
- 朱輪翠蓋不勝春，疊榭層楹相對起。
- 復有青樓大道中，繡戶文窗雕綺櫳。
- 錦衾夜不襞，羅帷晝未空。
- 歌屏朝揜翠，妝鏡晚窺紅。
- 爲君安寶髻，蛾眉罷花叢。
- 塵間狹路黯將暮，雲間月色明如素。
- 鴛鴦池上兩兩飛，鳳凰樓下雙雙度。
- 物色正如此，佳期那不顧。
- 銀鞍繡轂盛繁華，可憐今夜宿娼家。
- 娼家少婦不須顰，東園桃李片時春。
- 君看舊日高臺處，柏梁銅雀生黃塵。

## 拼音

- lin2 gao1 tai2 ， gao1 tai2 tiao2 di4 jue2 fu2 ai1 。
- yao2 xuan1 qi3 gou4 he2 cui1 wei2 ， luan2 ge1 feng4 chui1 qing1 qie3 ai1 。
- fu3 kan4 chang2 an1 dao4 ， qi1 qi1 yu4 gou1 cao3 。
- xie2 dui4 gan1 quan2 lu4 ， cang1 cang1 mao4 ling2 shu4 。
- gao1 tai2 si4 wang4 tong2 ， di4 xiang1 jia1 qi4 yu4 cong1 cong1 。
- zi3 ge2 dan1 lou2 fen1 zhao4 yao4 ， bi4 fang2 jin3 dian4 xiang1 ling2 long2 。
- dong1 mi2 chang2 le4 guan1 ， xi1 zhi3 wei4 yang1 gong1 。
- chi4 cheng2 ying4 zhao1 ri4 ， lü4 shu4 yao2 chun1 feng1 。
- qi2 ting2 bai3 sui4 kai1 xin1 shi4 ， jia3 di4 qian1 meng2 fen1 qi1 li3 。
- zhu1 lun2 cui4 gai4 bu2 sheng4 chun1 ， die2 xie4 ceng2 ying2 xiang1 dui4 qi3 。
- fu4 you3 qing1 lou2 da4 dao4 zhong1 ， xiu4 hu4 wen2 chuang1 diao1 qi3 long2 。
- jin3 qin1 ye4 bu2 bi4 ， luo2 wei2 zhou4 wei4 kong1 。
- ge1 ping2 chao2 yan3 cui4 ， zhuang1 jing4 wan3 kui1 hong2 。
- wei2 jun1 an1 bao3 ji4 ， e2 mei2 ba4 hua1 cong2 。
- chen2 jian4 xia2 lu4 an4 jiang1 mu4 ， yun2 jian4 yue4 se4 ming2 ru2 su4 。
- yuan1 yang1 chi2 shang4 liang3 liang3 fei1 ， feng4 huang2 lou2 xia4 shuang1 shuang1 du4 。
- wu4 se4 zheng4 ru2 ci3 ， jia1 qi1 na4 bu2 gu4 。
- yin2 an1 xiu4 gu3 sheng4 fan2 hua2 ， ke3 lian2 jin1 ye4 su4 chang1 jia1 。
- chang1 jia1 shao3 fu4 bu4 xu1 pin2 ， dong1 yuan2 tao2 li3 pian4 shi2 chun1 。
- jun1 kan4 jiu4 ri4 gao1 tai2 chu3 ， bai3 liang2 tong2 que4 sheng1 huang2 chen2 。

## 注释

## 译文

## 赏析
