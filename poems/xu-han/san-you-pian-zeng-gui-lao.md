---
id: xu-han-san-you-pian-zeng-gui-lao
title: 三友篇贈珪老
titlePinyin: san1 you3 pian1 zeng4 gui1 lao3
titleSlug: san-you-pian-zeng-gui-lao
author: 許翰
authorPinyin: xu1 han4
authorSlug: xu-han
dynasty: 宋
dynastyPinyin: song4
dynastySlug: song
tags: []
---

## 正文

- 平生我三友，四海吳李孫。
- 抱能不時施，戎馬生中原。
- 孫既北隨難，落日黄塵昏。
- 吳亦南投荒，蠻瘴愁朝暾。
- 李今又去我，浮槎雜鼉黿。
- 飛濤渺何極，海天相吐吞。
- 蘧蘧遺此老，死生信乾坤。
- 顛沛吳江渚，投依楚山樊。
- 脩水抱蒼巔，劍氣埋雲根。
- 翛然竹林下，乃有幽人存。
- 神交跡兩忘，高風嫋孤旛。
- 慰我念友心，方外得所敦。
- 空寂湛禪悅，中有詩清溫。
- 我亦忘世者，早窺治亂源。
- 忠臣泣廟社，志士傷丘園。
- 欲持一寸膠，往澄九河渾。
- 晚知未得力，繙經委空言。
- 迨此從君遊，始脫百憂繁。
- 五君與六逸，歲久名方尊。
- 他日竹菴東，更開支許軒。

## 拼音

- ping2 sheng1 wo3 san1 you3 ， si4 hai3 wu2 li3 sun1 。
- bao4 neng2 bu4 shi2 shi1 ， rong2 ma3 sheng1 zhong1 yuan2 。
- sun1 ji4 bei3 sui2 nan2 ， luo4 ri4 huang2 chen2 hun1 。
- wu2 yi4 nan2 tou2 huang1 ， man2 zhang4 chou2 chao2 tun1 。
- li3 jin1 you4 qu4 wo3 ， fu2 cha2 za2 tuo2 yuan2 。
- fei1 tao1 miao3 he2 ji2 ， hai3 tian1 xiang1 tu3 tun1 。
- qu2 qu2 yi2 ci3 lao3 ， si3 sheng1 xin4 qian2 kun1 。
- dian1 pei4 wu2 jiang1 zhu3 ， tou2 yi1 chu3 shan1 fan2 。
- xiu1 shui3 bao4 cang1 dian1 ， jian4 qi4 mai2 yun2 gen1 。
- xiao1 ran2 zhu2 lin2 xia4 ， nai3 you3 you1 ren2 cun2 。
- shen2 jiao1 ji4 liang3 wang4 ， gao1 feng1 niao3 gu1 fan1 。
- wei4 wo3 nian4 you3 xin1 ， fang1 wai4 de2 suo3 dun1 。
- kong1 ji4 zhan4 shan4 yue4 ， zhong1 you3 shi1 qing1 wen1 。
- wo3 yi4 wang4 shi4 zhe3 ， zao3 kui1 zhi4 luan4 yuan2 。
- zhong1 chen2 qi4 miao4 she4 ， zhi4 shi4 shang1 qiu1 yuan2 。
- yu4 chi2 yi2 cun4 jiao1 ， wang3 cheng2 jiu3 he2 hun2 。
- wan3 zhi1 wei4 de2 li4 ， fan1 jing1 wei3 kong1 yan2 。
- dai4 ci3 cong2 jun1 you2 ， shi3 tuo1 bai3 you1 fan2 。
- wu3 jun1 yu3 liu4 yi4 ， sui4 jiu3 ming2 fang1 zun1 。
- ta1 ri4 zhu2 an1 dong1 ， geng4 kai1 zhi1 xu1 xuan1 。

## 注释

## 译文

## 赏析
