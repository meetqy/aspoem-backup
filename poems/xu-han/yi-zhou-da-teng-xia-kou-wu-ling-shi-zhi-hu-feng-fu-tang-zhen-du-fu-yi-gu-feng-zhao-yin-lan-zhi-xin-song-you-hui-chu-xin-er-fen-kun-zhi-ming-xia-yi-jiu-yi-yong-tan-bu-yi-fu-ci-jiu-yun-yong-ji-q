---
id: xu-han-yi-zhou-da-teng-xia-kou-wu-ling-shi-zhi-hu-feng-fu-tang-zhen-du-fu-yi-gu-feng-zhao-yin-lan-zhi-xin-song-you-hui-chu-xin-er-fen-kun-zhi-ming-xia-yi-jiu-yi-yong-tan-bu-yi-fu-ci-jiu-yun-yong-ji-quan-quan-ji-yi-guan-sheng
title: 艤舟大藤峽口武陵使至忽奉福唐珍牘附以古風招隠攬之欣聳有會初心而分閫之命下已久矣詠歎不已復次舊韵用寄惓惓冀一觀省
titlePinyin: yi3 zhou1 da4 teng2 xia2 kou3 wu3 ling2 shi3 zhi4 hu1 feng4 fu2 tang2 zhen1 du2 fu4 yi3 gu3 feng1 zhao1 yin3 lan3 zhi1 xin1 song3 you3 hui4 chu1 xin1 er2 fen1 kun3 zhi1 ming4 xia4 yi3 jiu3 yi3 yong3 tan4 bu4 yi3 fu4 ci4 jiu4 yun4 yong4 ji4 quan2 quan2 ji4 yi4 guan1 sheng3
titleSlug: yi-zhou-da-teng-xia-kou-wu-ling-shi-zhi-hu-feng-fu-tang-zhen-du-fu-yi-gu-feng-zhao-yin-lan-zhi-xin-song-you-hui-chu-xin-er-fen-kun-zhi-ming-xia-yi-jiu-yi-yong-tan-bu-yi-fu-ci-jiu-yun-yong-ji-quan-quan-ji-yi-guan-sheng
author: 許翰
authorPinyin: xu1 han4
authorSlug: xu-han
dynasty: 宋
dynastyPinyin: song4
dynastySlug: song
tags: []
---

## 正文

- 避兵窮嶺海，我豈文休孫。
- 慨彼鳴鳳郊，化爲逐鹿原。
- 北吹戰塵腥，南接瘴霧昏。
- 森然一彗孛，敢近六龍暾。
- 轉舟大藤峽，脫死鱷與黿。
- 纜裊蒼崖樹，落日銜未吞。
- 忽得素書尺，若闚黄裳坤。
- 招我以隠淪，雉澤遺塵樊。
- 游心太易初，攟逐萬化根。
- 耿光百世後，樂此不亡存。
- 寧知虎符下，擁公萬旌旛。
- 英威祖豫州，非心折王敦。
- 從容謝東山，逆氣沮桓溫。
- 自昔國其國，治忽信有源。
- 豈容社稷鎮，端老孤獨園。
- 至人心淑清，一爲斯民渾。
- 胡騎却長嘯，晉史徒清言。
- 武侯揮白羽，亦有軍務繁。
- 要封鯨鯢觀，復睹宸極尊。
- 功成去冥冥，與我俱鴻軒。

## 拼音

- bi4 bing1 qiong2 ling3 hai3 ， wo3 qi3 wen2 xiu1 sun1 。
- kai3 bi3 ming2 feng4 jiao1 ， hua4 wei2 zhu2 lu4 yuan2 。
- bei3 chui1 zhan4 chen2 xing1 ， nan2 jie1 zhang4 wu4 hun1 。
- sen1 ran2 yi2 hui4 bei4 ， gan3 jin4 liu4 long2 tun1 。
- zhuan3 zhou1 da4 teng2 xia2 ， tuo1 si3 e4 yu3 yuan2 。
- lan3 niao3 cang1 ya2 shu4 ， luo4 ri4 xian2 wei4 tun1 。
- hu1 de2 su4 shu1 chi3 ， ruo4 kui1 huang2 chang2 kun1 。
- zhao1 wo3 yi3 yin3 lun2 ， zhi4 ze2 yi2 chen2 fan2 。
- you2 xin1 tai4 yi4 chu1 ， jun4 zhu2 wan4 hua4 gen1 。
- geng3 guang1 bai3 shi4 hou4 ， le4 ci3 bu4 wang2 cun2 。
- ning2 zhi1 hu3 fu2 xia4 ， yong1 gong1 wan4 jing1 fan1 。
- ying1 wei1 zu3 yu4 zhou1 ， fei1 xin1 zhe2 wang2 dun1 。
- cong2 rong2 xie4 dong1 shan1 ， ni4 qi4 ju3 huan2 wen1 。
- zi4 xi1 guo2 qi2 guo2 ， zhi4 hu1 xin4 you3 yuan2 。
- qi3 rong2 she4 ji4 zhen4 ， duan1 lao3 gu1 du2 yuan2 。
- zhi4 ren2 xin1 shu1 qing1 ， yi4 wei2 si1 min2 hun2 。
- hu2 qi2 que4 chang2 xiao4 ， jin4 shi3 tu2 qing1 yan2 。
- wu3 hou2 hui1 bai2 yu3 ， yi4 you3 jun1 wu4 fan2 。
- yao4 feng1 jing1 ni2 guan1 ， fu4 du3 chen2 ji2 zun1 。
- gong1 cheng2 qu4 ming2 ming2 ， yu3 wo3 ju4 hong2 xuan1 。

## 注释

## 译文

## 赏析
