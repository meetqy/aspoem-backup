---
id: liu-qi-ci-huang-wan-zhong-jian-ji-yun
title: 次黄完仲見寄韵
titlePinyin: ci4 huang2 wan2 zhong4 jian4 ji4 yun4
titleSlug: ci-huang-wan-zhong-jian-ji-yun
author: 劉跂
authorPinyin: liu2 qi2
authorSlug: liu-qi
dynasty: 宋
dynastyPinyin: song4
dynastySlug: song
tags: []
---

## 正文

- 讀書老無味，記一輒忘十。
- 視昔那得超，但覺有不及。
- 誰能求甚解，拘窘被書縶。
- 爲文亦爾爾，造語須易給。
- 未足解客嘲，况復令鬼泣。
- 柴門一鵲噪，童稚迎信入。
- 開緘故人書，快閱驚喜集。
- 新詩瑩病目，儼若冰玉立。
- 才兼劉柳健，思鄙郊島澀。
- 定從西山來，爽氣扶岌嶪。
- 惠然遠見屬，疑我故閑習。
- 叢臺三晉舊，鎮靜無警急。
- 府寬郎幕尊，森衛走呼吸。
- 以茲書檄省，頻歲息篇什。
- 神交庶暫對，怳不閡川隰。
- 盧溪白士藪，野處分屣笠。
- 如聞趣歸裝，早作下車揖。
- 吾廬雖庳陋，雅亦便樵汲。
- 無酒或過雄，有酒誰饋伋。
- 何時甲乙第，版築見君葺。
- 比鄰或借倩，梨棗亦得拾。
- 不恥共禿翁，相携走城邑。

## 拼音

- du2 shu1 lao3 wu2 wei4 ， ji4 yi4 zhe2 wang4 shi2 。
- shi4 xi1 na4 de2 chao1 ， dan4 jue2 you3 bu4 ji2 。
- shui2 neng2 qiu2 shen4 jie3 ， ju1 jiong3 bei4 shu1 zhi2 。
- wei2 wen2 yi4 er3 er3 ， zao4 yu3 xu1 yi4 gei3 。
- wei4 zu2 jie3 ke4 chao2 ， kuang4 fu4 ling4 gui3 qi4 。
- chai2 men2 yi2 que4 zao4 ， tong2 zhi4 ying2 xin4 ru4 。
- kai1 jian1 gu4 ren2 shu1 ， kuai4 yue4 jing1 xi3 ji2 。
- xin1 shi1 ying2 bing4 mu4 ， yan3 ruo4 bing1 yu4 li4 。
- cai2 jian1 liu2 liu3 jian4 ， si1 bi3 jiao1 dao3 se4 。
- ding4 cong2 xi1 shan1 lai2 ， shuang3 qi4 fu2 ji2 ye4 。
- hui4 ran2 yuan3 jian4 shu3 ， yi2 wo3 gu4 xian2 xi2 。
- cong2 tai2 san1 jin4 jiu4 ， zhen4 jing4 wu2 jing3 ji2 。
- fu3 kuan1 lang2 mu4 zun1 ， sen1 wei4 zou3 hu1 xi1 。
- yi3 zi1 shu1 xi2 sheng3 ， bin1 sui4 xi1 pian1 shi2 。
- shen2 jiao1 shu4 zan4 dui4 ， huang3 bu4 he2 chuan1 xi2 。
- lu2 xi1 bai2 shi4 sou3 ， ye3 chu3 fen1 xi3 li4 。
- ru2 wen2 qu4 gui1 zhuang1 ， zao3 zuo4 xia4 ju1 yi1 。
- wu2 lu2 sui1 bi4 lou4 ， ya3 yi4 bian4 qiao2 ji2 。
- wu2 jiu3 huo4 guo4 xiong2 ， you3 jiu3 shui2 kui4 ji2 。
- he2 shi2 jia3 yi3 di4 ， ban3 zhu4 jian4 jun1 qi4 。
- bi3 lin2 huo4 jie4 qian4 ， li2 zao3 yi4 de2 shi2 。
- bu4 chi3 gong4 tu1 weng1 ， xiang1 xie2 zou3 cheng2 yi4 。

## 注释

## 译文

## 赏析
