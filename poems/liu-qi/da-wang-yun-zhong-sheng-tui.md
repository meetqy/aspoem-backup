---
id: liu-qi-da-wang-yun-zhong-sheng-tui
title: 答王允中聖推
titlePinyin: da2 wang2 yun3 zhong1 sheng4 tui1
titleSlug: da-wang-yun-zhong-sheng-tui
author: 劉跂
authorPinyin: liu2 qi2
authorSlug: liu-qi
dynasty: 宋
dynastyPinyin: song4
dynastySlug: song
tags: []
---

## 正文

- 長安重行樂，寒食及佳辰。
- 聯翩出遊宴，閭巷無居人。
- 動靜各有趣，拂我朱絲塵。
- 分將幽獨心，守此濩落身。
- 斯豈衆所然，獨子何殷勤。
- 叩門隨謁入，俯仰色甚真。
- 從容一笑粲，不覺傾蓋新。
- 念昔各從宦，宿亳爲近鄰。
- 溢言相引重，嗟我曾未聞。
- 乃知國寶拙，不悟王綏仁。
- 高談喜未定，佳句意益珍。
- 幾有按劍感，驚怪惠好頻。
- 子方赴吏集，朝暮旅食貧。
- 不忍拜馬足，會且掃朱門。
- 獨肯閒見我，惟子欲何云。
- 乃言人生世，取舍理莫均。
- 譬之平地水，東西南北分。
- 感此重拜嘉，幸子長相親。

## 拼音

- chang2 an1 zhong4 xing2 le4 ， han2 shi2 ji2 jia1 chen2 。
- lian2 pian1 chu1 you2 yan4 ， lü2 xiang4 wu2 ju1 ren2 。
- dong4 jing4 ge4 you3 qu4 ， fu2 wo3 zhu1 si1 chen2 。
- fen1 jiang1 you1 du2 xin1 ， shou3 ci3 hu4 luo4 shen1 。
- si1 qi3 zhong4 suo3 ran2 ， du2 zi3 he2 yin1 qin2 。
- kou4 men2 sui2 ye4 ru4 ， fu3 yang3 se4 shen4 zhen1 。
- cong2 rong2 yi2 xiao4 can4 ， bu4 jue2 qing1 gai4 xin1 。
- nian4 xi1 ge4 cong2 huan4 ， su4 bo2 wei2 jin4 lin2 。
- yi4 yan2 xiang1 yin3 zhong4 ， jie1 wo3 ceng2 wei4 wen2 。
- nai3 zhi1 guo2 bao3 zhuo1 ， bu2 wu4 wang2 sui2 ren2 。
- gao1 tan2 xi3 wei4 ding4 ， jia1 ju4 yi4 yi4 zhen1 。
- ji1 you3 an4 jian4 gan3 ， jing1 guai4 hui4 hao3 bin1 。
- zi3 fang1 fu4 li4 ji2 ， zhao1 mu4 lü3 shi2 pin2 。
- bu4 ren3 bai4 ma3 zu2 ， hui4 qie3 sao3 zhu1 men2 。
- du2 ken3 xian2 jian4 wo3 ， wei2 zi3 yu4 he2 yun2 。
- nai3 yan2 ren2 sheng1 shi4 ， qu3 she3 li3 mo4 jun1 。
- pi4 zhi1 ping2 di4 shui3 ， dong1 xi1 nan2 bei3 fen1 。
- gan3 ci3 zhong4 bai4 jia1 ， xing4 zi3 chang2 xiang1 qin1 。

## 注释

## 译文

## 赏析
