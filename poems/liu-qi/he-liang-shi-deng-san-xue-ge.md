---
id: liu-qi-he-liang-shi-deng-san-xue-ge
title: 和梁十登三學閣
titlePinyin: he2 liang2 shi2 deng1 san1 xue2 ge2
titleSlug: he-liang-shi-deng-san-xue-ge
author: 劉跂
authorPinyin: liu2 qi2
authorSlug: liu-qi
dynasty: 宋
dynastyPinyin: song4
dynastySlug: song
tags: []
---

## 正文

- 屏居倦煩促，約此塵外遊。
- 于我快兩目，云誰翻百憂。
- 蒼山東北秀，野水西南浮。
- 平生林壑心，今老此一丘。
- 悲風入叢薄，掃迹瓜芋疇。
- 高樹未搖落，鼎鼎彌道周。
- 感此節物化，淟涊何當休。
- 幻事涉苦海，禪心得中州。
- 徙倚到無言，風鈴聲更幽。
- 新詩出肺腑，明月非暗投。
- 終篇不及酒，似非我一流。
- 願爲靈泉去，醉語看橫秋。

## 拼音

- ping2 ju1 juan4 fan2 cu4 ， yue1 ci3 chen2 wai4 you2 。
- yu2 wo3 kuai4 liang3 mu4 ， yun2 shui2 fan1 bai3 you1 。
- cang1 shan1 dong1 bei3 xiu4 ， ye3 shui3 xi1 nan2 fu2 。
- ping2 sheng1 lin2 he4 xin1 ， jin1 lao3 ci3 yi4 qiu1 。
- bei1 feng1 ru4 cong2 bao2 ， sao3 ji4 gua1 yu4 chou2 。
- gao1 shu4 wei4 yao2 luo4 ， ding3 ding3 mi2 dao4 zhou1 。
- gan3 ci3 jie2 wu4 hua4 ， tian3 nian3 he2 dang1 xiu1 。
- huan4 shi4 she4 ku3 hai3 ， shan4 xin1 de2 zhong1 zhou1 。
- xi3 yi3 dao4 wu2 yan2 ， feng1 ling2 sheng1 geng4 you1 。
- xin1 shi1 chu1 fei4 fu3 ， ming2 yue4 fei1 an4 tou2 。
- zhong1 pian1 bu4 ji2 jiu3 ， si4 fei1 wo3 yi1 liu2 。
- yuan4 wei2 ling2 quan2 qu4 ， zui4 yu3 kan4 heng2 qiu1 。

## 注释

## 译文

## 赏析
