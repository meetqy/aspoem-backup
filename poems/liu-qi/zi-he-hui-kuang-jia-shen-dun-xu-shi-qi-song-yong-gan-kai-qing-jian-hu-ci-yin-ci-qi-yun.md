---
id: liu-qi-zi-he-hui-kuang-jia-shen-dun-xu-shi-qi-song-yong-gan-kai-qing-jian-hu-ci-yin-ci-qi-yun
title: 子和惠貺佳什惇敘世契誦詠感慨情見乎辭因次其韵
titlePinyin: zi3 he2 hui4 kuang4 jia1 shen2 dun1 xu4 shi4 qi4 song4 yong3 gan3 kai3 qing2 jian4 hu1 ci2 yin1 ci4 qi2 yun4
titleSlug: zi-he-hui-kuang-jia-shen-dun-xu-shi-qi-song-yong-gan-kai-qing-jian-hu-ci-yin-ci-qi-yun
author: 劉跂
authorPinyin: liu2 qi2
authorSlug: liu-qi
dynasty: 宋
dynastyPinyin: song4
dynastySlug: song
tags: []
---

## 正文

- 恭聞裕陵初，文物萬古先。
- 仁英所造士，臺閣徧招延。
- 堂堂丹陽公，發軔自賓筵。
- 維我先大夫，整駕亦周旋。
- 一時起接武，千里稱比肩。
- 俱陳曲臺議，共校天祿編。
- 心期久相契，燥濕無改弦。
- 晚登廊廟席，玉筍照華顛。
- 廐馬並飛蓋，齋榻連脩椽。
- 到今啟事帖，尺牘餘藤牋。
- 憶我既冠後，羣趨集英前。
- 公持柱史橐，水鏡資平銓。
- 謂宜掇上第，擊節稱奏篇。
- 聲名竟寂寂，感遇空拳拳。
- 事過劇脫兔，邇來三十年。
- 翰墨恍未落，拱水森已圓。
- 嗟哉最孤露，罪戾深益纏。
- 迷途雖云指，頑質何由鎸。
- 以茲衆惡歸，白首猶迍邅。
- 屢驚流夜郎，敢望尉通泉。
- 弦腸恐齊斷，身璧欲俱捐。
- 豈知巢傾覆，胎卵却復全。
- 聖主日方中，照曜無黨偏。
- 宸筆下霄漢，一洗空宿愆。
- 生還出望外，喜極悲淚漣。
- 詩書手自束，衣袂輕欲翾。
- 猶憂抱沈瘵，針石久未蠲。
- 朅來問醫藥，蹭蹬淮之壖。
- 追惟曩時樂，夢破無重眠。
- 疇知王公子，但說副車賢。
- 持带走窮隸，趣駕來飛旃。
- 勞我鬢霜雪，歡顔語㛹娟。
- 北堂太夫人，備福獨綿綿。
- 往者三殿朝，吾親亦班聯。
- 問訊逮妻女，悲懽深愴然。
- 升堂一拜阻，自痛久拘攣。
- 念子事方殷，使客舟車駢。
- 撥忙屢顧盼，尊酒勸留連。
- 新詩又來辱，巨軸星斗懸。
- 七字健欲活，靡靡爭春妍。
- 夷途取騄驥，武庫出戈鋋。
- 驟聞吳叔辯，霍然病欲痊。
- 感子重拜嘉，儻未溝壑填。
- 西風理歸棹，往稼汶陽田。
- 王途正清廓，天子仁如天。
- 軒冕豈不好，于我亦青氈。
- 政惟蕭丘火，寒焰寧復然。
- 亨衢子當騁，願言早著鞭。
- 高閎富令息，犢子亦所憐。
- 世交固未替，更頼清白傳。

## 拼音

- gong1 wen2 yu4 ling2 chu1 ， wen2 wu4 wan4 gu3 xian1 。
- ren2 ying1 suo3 zao4 shi4 ， tai2 ge2 bian4 zhao1 yan2 。
- tang2 tang2 dan1 yang2 gong1 ， fa1 ren4 zi4 bin1 yan2 。
- wei2 wo3 xian1 dai4 fu0 ， zheng3 jia4 yi4 zhou1 xuan2 。
- yi4 shi2 qi3 jie1 wu3 ， qian1 li3 cheng1 bi3 jian1 。
- ju4 chen2 qu3 tai2 yi4 ， gong4 xiao4 tian1 lu4 bian1 。
- xin1 qi1 jiu3 xiang1 qi4 ， zao4 shi1 wu2 gai3 xian2 。
- wan3 deng1 lang2 miao4 xi2 ， yu4 sun3 zhao4 hua2 dian1 。
- jiu4 ma3 bing4 fei1 gai4 ， zhai1 ta4 lian2 xiu1 chuan2 。
- dao4 jin1 qi3 shi4 tie1 ， chi3 du2 yu2 teng2 jian1 。
- yi4 wo3 ji4 guan1 hou4 ， qun2 qu1 ji2 ying1 qian2 。
- gong1 chi2 zhu4 shi3 tuo2 ， shui3 jing4 zi1 ping2 quan2 。
- wei4 yi2 duo1 shang4 di4 ， ji1 jie2 cheng1 zou4 pian1 。
- sheng1 ming2 jing4 ji4 ji4 ， gan3 yu4 kong1 quan2 quan2 。
- shi4 guo4 ju4 tuo1 tu4 ， er3 lai2 san1 shi2 nian2 。
- han4 mo4 huang3 wei4 luo4 ， gong3 shui3 sen1 yi3 yuan2 。
- jie1 zai1 zui4 gu1 lu4 ， zui4 li4 shen1 yi4 chan2 。
- mi2 tu2 sui1 yun2 zhi3 ， wan2 zhi4 he2 you2 juan1 。
- yi3 zi1 zhong4 e4 gui1 ， bai2 shou3 you2 zhun1 zhan1 。
- lü3 jing1 liu2 ye4 lang2 ， gan3 wang4 wei4 tong1 quan2 。
- xian2 chang2 kong3 qi2 duan4 ， shen1 bi4 yu4 ju4 juan1 。
- qi3 zhi1 chao2 qing1 fu4 ， tai1 luan3 que4 fu4 quan2 。
- sheng4 zhu3 ri4 fang1 zhong1 ， zhao4 yao4 wu2 dang3 pian1 。
- chen2 bi3 xia4 xiao1 han4 ， yi4 xi3 kong1 su4 qian1 。
- sheng1 huan2 chu1 wang4 wai4 ， xi3 ji2 bei1 lei4 lian2 。
- shi1 shu1 shou3 zi4 shu4 ， yi1 mei4 qing1 yu4 xuan1 。
- you2 you1 bao4 shen3 zhai4 ， zhen1 shi2 jiu3 wei4 juan1 。
- qie4 lai2 wen4 yi1 yao4 ， ceng4 deng4 huai2 zhi1 ruan2 。
- zhui1 wei2 nang3 shi2 le4 ， meng4 po4 wu2 zhong4 mian2 。
- chou2 zhi1 wang2 gong1 zi3 ， dan4 shuo1 fu4 ju1 xian2 。
- chi2 dai4 zou3 qiong2 li4 ， qu4 jia4 lai2 fei1 zhan1 。
- lao2 wo3 bin4 shuang1 xue3 ， huan1 yan2 yu3 pian2 juan1 。
- bei3 tang2 tai4 fu1 ren2 ， bei4 fu2 du2 mian2 mian2 。
- wang3 zhe3 san1 dian4 chao2 ， wu2 qin1 yi4 ban1 lian2 。
- wen4 xun4 dai3 qi1 nü3 ， bei1 huan1 shen1 chuang4 ran2 。
- sheng1 tang2 yi2 bai4 zu3 ， zi4 tong4 jiu3 ju1 luan2 。
- nian4 zi3 shi4 fang1 yin1 ， shi3 ke4 zhou1 ju1 pian2 。
- bo1 mang2 lü3 gu4 pan4 ， zun1 jiu3 quan4 liu2 lian2 。
- xin1 shi1 you4 lai2 ru3 ， ju4 zhou2 xing1 dou3 xuan2 。
- qi1 zi4 jian4 yu4 huo2 ， mi2 mi2 zheng1 chun1 yan2 。
- yi2 tu2 qu3 lu4 ji4 ， wu3 ku4 chu1 ge1 chan2 。
- zhou4 wen2 wu2 shu1 bian4 ， huo4 ran2 bing4 yu4 quan2 。
- gan3 zi3 zhong4 bai4 jia1 ， tang3 wei4 gou1 he4 tian2 。
- xi1 feng1 li3 gui1 zhao4 ， wang3 jia4 wen4 yang2 tian2 。
- wang2 tu2 zheng4 qing1 kuo4 ， tian1 zi3 ren2 ru2 tian1 。
- xuan1 mian3 qi3 bu4 hao3 ， yu2 wo3 yi4 qing1 zhan1 。
- zheng4 wei2 xiao1 qiu1 huo3 ， han2 yan4 ning2 fu4 ran2 。
- heng1 qu2 zi3 dang1 cheng3 ， yuan4 yan2 zao3 zhu4 bian1 。
- gao1 hong2 fu4 ling4 xi1 ， du2 zi3 yi4 suo3 lian2 。
- shi4 jiao1 gu4 wei4 ti4 ， geng4 lai4 qing1 bai2 chuan2 。

## 注释

## 译文

## 赏析
