---
id: liu-qi-meng-yu-she-di-deng-ling-quan-bu-qu-ru-wu-ji-ji-jue-gan-er-fu-shi-yong-wang-jie-fu-yun
title: 夢與舍弟登靈泉步趨如無疾既覺感而賦詩用王介甫韵
titlePinyin: meng4 yu3 she4 di4 deng1 ling2 quan2 bu4 qu1 ru2 wu2 ji2 ji4 jue2 gan3 er2 fu4 shi1 yong4 wang2 jie4 fu3 yun4
titleSlug: meng-yu-she-di-deng-ling-quan-bu-qu-ru-wu-ji-ji-jue-gan-er-fu-shi-yong-wang-jie-fu-yun
author: 劉跂
authorPinyin: liu2 qi2
authorSlug: liu-qi
dynasty: 宋
dynastyPinyin: song4
dynastySlug: song
tags: []
---

## 正文

- 老夫東歸喜，豈復念西悲。
- 心安體當佳，抱病如何其。
- 欲成蹇士賦，應作半人詩。
- 丘園窺不得，溘死恐無時。
- 誰令北山夢，彊健變衰遲。
- 陟巘石岌岌，班荆草離離。
- 季也遮我留，更與道人期。
- 夢中差獨樂，不類覺時爲。
- 晝夕代乘除，勞逸更共之。
- 我豈不有瘳，陰若相扶持。
- 福雖未盈眥，自怪盛如茨。
- 從今愛吾生，糜粥養蕃滋。

## 拼音

- lao3 fu1 dong1 gui1 xi3 ， qi3 fu4 nian4 xi1 bei1 。
- xin1 an1 ti3 dang1 jia1 ， bao4 bing4 ru2 he2 qi2 。
- yu4 cheng2 jian3 shi4 fu4 ， ying1 zuo4 ban4 ren2 shi1 。
- qiu1 yuan2 kui1 bu4 de2 ， ke4 si3 kong3 wu2 shi2 。
- shui2 ling4 bei3 shan1 meng4 ， qiang2 jian4 bian4 shuai1 chi2 。
- zhi4 yan3 shi2 ji2 ji2 ， ban1 jing1 cao3 li2 li2 。
- ji4 ye3 zhe1 wo3 liu2 ， geng4 yu3 dao4 ren2 qi1 。
- meng4 zhong1 cha4 du2 le4 ， bu2 lei4 jue2 shi2 wei2 。
- zhou4 xi1 dai4 cheng2 chu2 ， lao2 yi4 geng4 gong4 zhi1 。
- wo3 qi3 bu4 you3 chou1 ， yin1 ruo4 xiang1 fu2 chi2 。
- fu2 sui1 wei4 ying2 zi4 ， zi4 guai4 sheng4 ru2 ci2 。
- cong2 jin1 ai4 wu2 sheng1 ， mi2 zhou1 yang3 fan1 zi1 。

## 注释

## 译文

## 赏析
