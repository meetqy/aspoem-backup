---
id: liu-qi-long-shang-yu-yu
title: 隴上遇雨
titlePinyin: long3 shang4 yu4 yu3
titleSlug: long-shang-yu-yu
author: 劉跂
authorPinyin: liu2 qi2
authorSlug: liu-qi
dynasty: 宋
dynastyPinyin: song4
dynastySlug: song
tags: []
---

## 正文

- 隴上怕雨竟遇雨，空山路窮避無所。
- 昆陽之戰飛屋瓦，白登之圍矢交下。
- 從者散去馬可憐，故人借我非我馬。
- 上坡歷塊已欹側，下坡流滑攢四脚。
- 既僨而起倏復顛，墮策失轡心茫然。
- 從者好在無自苦，履穿衣敝吾償汝。
- 我亦短褐不得完，掛樹一裂長尺五。
- 此生辛勤身不辭，七歲嬌女三歲兒。
- 泥塗模糊啼午饑，買餠一百汝勿啼。
- 滹沱麥飯蕪蔞粥，咄汝豈得長食肉。
- 仰天長嘆冠纓絕，下馬納屨踵亦决。
- 張儀舌在雖自知，范叔衣寒一何切。
- 人生貧賤烏足悲，行吟不顧妻駡隨。
- 寄聲公等勿誚我，富貴莫忘牛衣時。

## 拼音

- long3 shang4 pa4 yu3 jing4 yu4 yu3 ， kong1 shan1 lu4 qiong2 bi4 wu2 suo3 。
- kun1 yang2 zhi1 zhan4 fei1 wu1 wa3 ， bai2 deng1 zhi1 wei2 shi3 jiao1 xia4 。
- cong2 zhe3 san4 qu4 ma3 ke3 lian2 ， gu4 ren2 jie4 wo3 fei1 wo3 ma3 。
- shang4 po1 li4 kuai4 yi3 qi1 ce4 ， xia4 po1 liu2 hua2 zan3 si4 jiao3 。
- ji4 fen4 er2 qi3 shu1 fu4 dian1 ， duo4 ce4 shi1 pei4 xin1 mang2 ran2 。
- cong2 zhe3 hao3 zai4 wu2 zi4 ku3 ， lü3 chuan1 yi1 bi4 wu2 chang2 ru3 。
- wo3 yi4 duan3 he4 bu4 de2 wan2 ， gua4 shu4 yi2 lie4 chang2 chi3 wu3 。
- ci3 sheng1 xin1 qin2 shen1 bu4 ci2 ， qi1 sui4 jiao1 nü3 san1 sui4 er2 。
- ni2 tu2 mo2 hu0 ti2 wu3 ji1 ， mai3 bing3 yi4 bai3 ru3 wu4 ti2 。
- hu1 tuo2 mai4 fan4 wu2 lou2 zhou1 ， duo1 ru3 qi3 de2 chang2 shi2 rou4 。
- yang3 tian1 chang2 tan4 guan1 ying1 jue2 ， xia4 ma3 na4 ju4 zhong3 yi4 jue2 。
- zhang1 yi2 she2 zai4 sui1 zi4 zhi1 ， fan4 shu1 yi1 han2 yi4 he2 qie4 。
- ren2 sheng1 pin2 jian4 wu1 zu2 bei1 ， xing2 yin2 bu2 gu4 qi1 ma4 sui2 。
- ji4 sheng1 gong1 deng3 wu4 qiao4 wo3 ， fu4 gui4 mo4 wang4 niu2 yi1 shi2 。

## 注释

## 译文

## 赏析
