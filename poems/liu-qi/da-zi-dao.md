---
id: liu-qi-da-zi-dao
title: 答資道
titlePinyin: da2 zi1 dao4
titleSlug: da-zi-dao
author: 劉跂
authorPinyin: liu2 qi2
authorSlug: liu-qi
dynasty: 宋
dynastyPinyin: song4
dynastySlug: song
tags: []
---

## 正文

- 都尉聲名後，篇章不乏才。
- 談高正始際，詩自建安來。
- 險怪探龍頷，甘珍味豹胎。
- 陰何長有思，郊島漫相猜。
- 白雪憑誰聽，黄花入衆咍。
- 楚醒搴水薜，蜀興動官梅。
- 晚艇翩翩鳥，秋濤隠隠雷。
- 水兼天浩蕩，山爲日崔嵬。
- 麗藻煩三復，愁腸殆九回。
- 自慚無世用，莊語笑迂駘。

## 拼音

- dou1 wei4 sheng1 ming2 hou4 ， pian1 zhang1 bu4 fa2 cai2 。
- tan2 gao1 zheng4 shi3 ji4 ， shi1 zi4 jian4 an1 lai2 。
- xian3 guai4 tan4 long2 han4 ， gan1 zhen1 wei4 bao4 tai1 。
- yin1 he2 chang2 you3 si1 ， jiao1 dao3 man4 xiang1 cai1 。
- bai2 xue3 ping2 shui2 ting1 ， huang2 hua1 ru4 zhong4 hai1 。
- chu3 xing3 qian1 shui3 bi4 ， shu3 xing1 dong4 guan1 mei2 。
- wan3 ting3 pian1 pian1 niao3 ， qiu1 tao1 yin3 yin3 lei2 。
- shui3 jian1 tian1 hao4 dang4 ， shan1 wei2 ri4 cui1 wei2 。
- li2 zao3 fan2 san1 fu4 ， chou2 chang2 dai4 jiu3 hui2 。
- zi4 can2 wu2 shi4 yong4 ， zhuang1 yu3 xiao4 yu1 tai2 。

## 注释

## 译文

## 赏析
