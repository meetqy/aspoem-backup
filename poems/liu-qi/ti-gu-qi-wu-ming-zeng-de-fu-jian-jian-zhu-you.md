---
id: liu-qi-ti-gu-qi-wu-ming-zeng-de-fu-jian-jian-zhu-you
title: 題古器物銘贈得甫兼簡諸友
titlePinyin: ti2 gu3 qi4 wu4 ming2 zeng4 de2 fu3 jian1 jian3 zhu1 you3
titleSlug: ti-gu-qi-wu-ming-zeng-de-fu-jian-jian-zhu-you
author: 劉跂
authorPinyin: liu2 qi2
authorSlug: liu-qi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 往者李龍眠，監河國城岸。
- 家多古時器，羅列供客玩。
- 爵觚屢飲我，鼎鬲貯肴膳。
- 到今李侯書，一展如對面。
- 邇來三十載，復向趙卿見。
- 收藏又何富，摹寫粲黄卷。
- 沈酣夏商周，餘嗜到兩漢。
- 銘識文字祖，曾玄成籀篆。
- 頗通蒼雅學，不畏魚魯眩。
- 遂將傳琬琰，索我序且讚。
- 我衰心力薄，游不出里閈。
- 孔懷忘年友，契闊異州縣。
- 深慚千里駕，請畢十日燕。
- 諸賢共留連，更頼三語掾。

## 拼音

- wang3 zhe3 li3 long2 mian2 ， jian1 he2 guo2 cheng2 an4 。
- jia1 duo1 gu3 shi2 qi4 ， luo2 lie4 gong4 ke4 wan2 。
- jue2 gu1 lü3 yin3 wo3 ， ding3 ge2 zhu4 yao2 shan4 。
- dao4 jin1 li3 hou2 shu1 ， yi4 zhan3 ru2 dui4 mian4 。
- er3 lai2 san1 shi2 zai4 ， fu4 xiang4 zhao4 qing1 jian4 。
- shou1 cang2 you4 he2 fu4 ， mo2 xie3 can4 huang2 juan4 。
- shen3 han1 xia4 shang1 zhou1 ， yu2 shi4 dao4 liang3 han4 。
- ming2 shi2 wen2 zi4 zu3 ， ceng2 xuan2 cheng2 zhou4 zhuan4 。
- po1 tong1 cang1 ya3 xue2 ， bu2 wei4 yu2 lu3 xuan4 。
- sui4 jiang1 chuan2 wan3 yan3 ， suo3 wo3 xu4 qie3 zan4 。
- wo3 shuai1 xin1 li4 bao2 ， you2 bu4 chu1 li3 han4 。
- kong3 huai2 wang4 nian2 you3 ， qi4 kuo4 yi4 zhou1 xian4 。
- shen1 can2 qian1 li3 jia4 ， qing3 bi4 shi2 ri4 yan4 。
- zhu1 xian2 gong4 liu2 lian2 ， geng4 lai4 san1 yu3 yuan4 。

## 注释

## 译文

## 赏析
