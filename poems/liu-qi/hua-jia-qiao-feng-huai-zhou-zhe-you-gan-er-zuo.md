---
id: liu-qi-hua-jia-qiao-feng-huai-zhou-zhe-you-gan-er-zuo
title: 滑家橋逢壞舟者有感而作
titlePinyin: hua2 jia1 qiao2 feng2 huai4 zhou1 zhe3 you3 gan3 er2 zuo4
titleSlug: hua-jia-qiao-feng-huai-zhou-zhe-you-gan-er-zuo
author: 劉跂
authorPinyin: liu2 qi2
authorSlug: liu-qi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 橋傾若車翻，舟破如瓦解。
- 二禍適相觸，生此大狼狽。
- 齊生海邊人，試吏今得代。
- 鄉閭恍在望，舟檝信所快。
- 頗知大道夷，不避小物礙。
- 撐夫虎豹健，力出馳突外。
- 何其一跌傷，脫若葱與蒯。
- 疾雷不及聽，生理欻焉壞。
- 瓦飛昆陽戰，鶴唳淝水敗。
- 身非呂梁叟，沈沒豈不殆。
- 嬌兒年十五，八歲又其妹。
- 豈伊瞬息間，生死不相頼。
- 死者長已矣，生者心破碎。
- 泣盡繼以血，耳目坐盲聵。
- 哀哀天無情，皦日爲昏憒。
- 徐觀水中意，波浪自澎湃。
- 我來獨心惻，涕出增感慨。
- 頃年岳陽下，憂患亦顛沛。
- 豗頹萬死中，血肉偶俱在。
- 今此溝澮狹，豈復江湖大。
- 咄汝豈不仁，曾獨與禍會。
- 冥冥倘有主，焚溺甚葅醢。
- 不然遭無辜，神理良汝紿。
- 從今十手指，永是後車戒。
- 靈均苦讒舌，潁士厭沈瘵。
- 良時不似昔，努力善自愛。
- 我亦乘小艇，兀兀信所屆。
- 搜求得餘尊，聊以勞疲憊。
- 雖微西江闊，勿厭升斗隘。
- 歌闋從此辭，人生慎行邁。

## 拼音

- qiao2 qing1 ruo4 ju1 fan1 ， zhou1 po4 ru2 wa3 jie3 。
- er4 huo4 shi4 xiang1 chu4 ， sheng1 ci3 da4 lang2 bei4 。
- qi2 sheng1 hai3 bian1 ren2 ， shi4 li4 jin1 de2 dai4 。
- xiang1 lü2 huang3 zai4 wang4 ， zhou1 ji2 xin4 suo3 kuai4 。
- po1 zhi1 da4 dao4 yi2 ， bu2 bi4 xiao3 wu4 ai4 。
- cheng1 fu1 hu3 bao4 jian4 ， li4 chu1 chi2 tu1 wai4 。
- he2 qi2 yi1 die1 shang1 ， tuo1 ruo4 cong1 yu3 kuai3 。
- ji2 lei2 bu4 ji2 ting1 ， sheng1 li3 chua1 yan1 huai4 。
- wa3 fei1 kun1 yang2 zhan4 ， he4 li4 fei2 shui3 bai4 。
- shen1 fei1 lü3 liang2 sou3 ， shen3 mei2 qi3 bu2 dai4 。
- jiao1 er2 nian2 shi2 wu3 ， ba1 sui4 you4 qi2 mei4 。
- qi3 yi1 shun4 xi1 jian4 ， sheng1 si3 bu4 xiang1 lai4 。
- si3 zhe3 chang2 yi3 yi3 ， sheng1 zhe3 xin1 po4 sui4 。
- qi4 jin4 ji4 yi3 xue4 ， er3 mu4 zuo4 mang2 kui4 。
- ai1 ai1 tian1 wu2 qing2 ， jiao3 ri4 wei2 hun1 kui4 。
- xu2 guan1 shui3 zhong4 yi4 ， bo1 lang4 zi4 peng2 pai4 。
- wo3 lai2 du2 xin1 ce4 ， ti4 chu1 zeng1 gan3 kai3 。
- qing3 nian2 yue4 yang2 xia4 ， you1 huan4 yi4 dian1 pei4 。
- hui1 tui2 wan4 si3 zhong1 ， xue4 rou4 ou3 ju4 zai4 。
- jin1 ci3 gou1 kuai4 xia2 ， qi3 fu4 jiang1 hu2 da4 。
- duo1 ru3 qi3 bu4 ren2 ， ceng2 du2 yu3 huo4 hui4 。
- ming2 ming2 tang3 you3 zhu3 ， fen2 ni4 shen4 zu1 hai3 。
- bu4 ran2 zao1 wu2 gu1 ， shen2 li3 liang2 ru3 dai4 。
- cong2 jin1 shi2 shou3 zhi3 ， yong3 shi4 hou4 ju1 jie4 。
- ling2 jun1 ku3 chan2 she2 ， ying3 shi4 yan4 shen3 zhai4 。
- liang2 shi2 bu2 si4 xi1 ， nu3 li4 shan4 zi4 ai4 。
- wo3 yi4 cheng2 xiao3 ting3 ， wu4 wu4 xin4 suo3 jie4 。
- sou1 qiu2 de2 yu2 zun1 ， liao2 yi3 lao2 pi2 bei4 。
- sui1 wei1 xi1 jiang1 kuo4 ， wu4 yan4 sheng1 dou3 ai4 。
- ge1 que4 cong2 ci3 ci2 ， ren2 sheng1 shen4 xing2 mai4 。

## 注释

## 译文

## 赏析
