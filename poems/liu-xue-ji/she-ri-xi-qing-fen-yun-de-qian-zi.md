---
id: liu-xue-ji-she-ri-xi-qing-fen-yun-de-qian-zi
title: 社日喜晴分韻得前字
titlePinyin: she4 ri4 xi3 qing2 fen1 yun4 de2 qian2 zi4
titleSlug: she-ri-xi-qing-fen-yun-de-qian-zi
author: 劉學箕
authorPinyin: liu2 xue2 ji1
authorSlug: liu-xue-ji
dynasty: 宋
dynastyPinyin: song4
dynastySlug: song
tags: []
---

## 正文

- 夜來急雨淙飛簷，脫驚紅日輝潭川。
- 梨花有情朝露重，柳带無力春風顛。
- 傍簾新燕低拂掠，入檻戯蝶相聯翩。
- 今晨天氣亦佳爾，一春未見茲晴暄。
- 綠陰林下笑聲好，簫鼓賽社祈豐年。
- 金穰屢豐豈不好，米賤更苦人無錢。
- 太公九府法已弊，楮幣印出私相權。
- 所司轉變無善策，低昂用否難流傳。
- 縣官那更租稅急，白紙不問黄榜蠲。
- 窮民非負實無有，里正罰責殊可憐。
- 吾儂雖樂此日美，釂白醉倒春風前。
- 却愁烟雨暗春晚，米價頓長民憂煎。

## 拼音

- ye4 lai2 ji2 yu3 cong2 fei1 yan2 ， tuo1 jing1 hong2 ri4 hui1 tan2 chuan1 。
- li2 hua1 you3 qing2 zhao1 lu4 zhong4 ， liu3 dai4 wu2 li4 chun1 feng1 dian1 。
- bang4 lian2 xin1 yan4 di1 fu2 lüe4 ， ru4 jian4 xi4 die2 xiang1 lian2 pian1 。
- jin1 chen2 tian1 qi4 yi4 jia1 er3 ， yi4 chun1 wei4 jian4 zi1 qing2 xuan1 。
- lü4 yin1 lin2 xia4 xiao4 sheng1 hao3 ， xiao1 gu3 sai4 she4 qi2 feng1 nian2 。
- jin1 rang2 lü3 feng1 qi3 bu4 hao3 ， mi3 jian4 geng4 ku3 ren2 wu2 qian2 。
- tai4 gong1 jiu3 fu3 fa3 yi3 bi4 ， chu3 bi4 yin4 chu1 si1 xiang4 quan2 。
- suo3 si1 zhuan3 bian4 wu2 shan4 ce4 ， di1 ang2 yong4 fou3 nan2 liu2 chuan2 。
- xian4 guan1 na4 geng4 zu1 shui4 ji2 ， bai2 zhi3 bu2 wen4 huang2 bang3 juan1 。
- qiong2 min2 fei1 fu4 shi2 wu2 you3 ， li3 zheng4 fa2 ze2 shu1 ke3 lian2 。
- wu2 nong2 sui1 le4 ci3 ri4 mei3 ， jiao4 bai2 zui4 dao3 chun1 feng1 qian2 。
- que4 chou2 yan1 yu3 an4 chun1 wan3 ， mi3 jia4 dun4 chang2 min2 you1 jian1 。

## 注释

## 译文

## 赏析
