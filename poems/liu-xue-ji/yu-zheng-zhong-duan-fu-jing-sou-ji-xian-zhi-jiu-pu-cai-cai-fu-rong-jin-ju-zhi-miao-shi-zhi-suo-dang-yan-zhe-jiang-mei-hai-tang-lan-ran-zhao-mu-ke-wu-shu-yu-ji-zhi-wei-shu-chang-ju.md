---
id: liu-xue-ji-yu-zheng-zhong-duan-fu-jing-sou-ji-xian-zhi-jiu-pu-cai-cai-fu-rong-jin-ju-zhi-miao-shi-zhi-suo-dang-yan-zhe-jiang-mei-hai-tang-lan-ran-zhao-mu-ke-wu-shu-yu-ji-zhi-wei-shu-chang-ju
title: 與政仲端夫敬叟季僊至舊圃采采芙蓉金菊之妙時之所當艷者江梅海棠爛然照目可無數語紀之爲書長句
titlePinyin: yu3 zheng4 zhong4 duan1 fu1 jing4 sou3 ji4 xian1 zhi4 jiu4 pu3 cai3 cai3 fu2 rong2 jin1 ju2 zhi1 miao4 shi2 zhi1 suo3 dang1 yan4 zhe3 jiang1 mei2 hai3 tang2 lan4 ran2 zhao4 mu4 ke3 wu2 shu4 yu3 ji4 zhi1 wei2 shu1 chang2 ju4
titleSlug: yu-zheng-zhong-duan-fu-jing-sou-ji-xian-zhi-jiu-pu-cai-cai-fu-rong-jin-ju-zhi-miao-shi-zhi-suo-dang-yan-zhe-jiang-mei-hai-tang-lan-ran-zhao-mu-ke-wu-shu-yu-ji-zhi-wei-shu-chang-ju
author: 劉學箕
authorPinyin: liu2 xue2 ji1
authorSlug: liu-xue-ji
dynasty: 唐
dynastyPinyin: tang2
dynastySlug: tang
tags: [] 
---

## 正文

- 秋陽杲杲秋月明，秋風泠泠秋露清。
- 蕭騷池上萬松竹，鳳笙龍管吹秋聲。
- 山亭與客坐夕陰，眼照萬象前橫陳。
- 一年好處在此好，妙質欲紀難狀名。
- 那知天上詩酒星，翩然馳鯨來玉京。
- 浩然相對發思奇，句法普現千古情。
- 詩成不用世間語，五言七字虛皇吟。
- 霞明皎皎芙蓉城，香霏楚楚月魄精。
- 海棠婉孌鬭緐艷，江梅冷淡同芳馨。
- 東籬采采萬疊金，西疇更刈千頃秔。
- 人生得此亦不惡，措辭莫謾悲愁生。
- 先生年來真脫俗，看破世間榮與辱。
- 胸懷坦蕩適四時，豈但芳華競馳逐。
- 祇今忘物物忘我，物我兩忘機印可。
- 不知門外秋水深，不識紛紛朝市心。
- 榨頭新篘蟻初熟，芡盤剝珠茭切玉。
- 是秋是春兩難分，折花薦酒酒痕濕。
- 萬緣空處罷休休，八表神期汗漫遊。
- 醉鄉廣大塵世促，明日酒醒詩載續。

## 拼音

- qiu1 yang2 gao3 gao3 qiu1 yue4 ming2 ， qiu1 feng1 ling2 ling2 qiu1 lu4 qing1 。
- xiao1 sao1 chi2 shang4 wan4 song1 zhu2 ， feng4 sheng1 long2 guan3 chui1 qiu1 sheng1 。
- shan1 ting2 yu3 ke4 zuo4 xi1 yin1 ， yan3 zhao4 wan4 xiang4 qian2 heng2 chen2 。
- yi4 nian2 hao3 chu3 zai4 ci3 hao3 ， miao4 zhi4 yu4 ji4 nan2 zhuang4 ming2 。
- na4 zhi1 tian1 shang4 shi1 jiu3 xing1 ， pian1 ran2 chi2 jing1 lai2 yu4 jing1 。
- hao4 ran2 xiang1 dui4 fa1 si1 qi2 ， ju4 fa3 pu3 xian4 qian1 gu3 qing2 。
- shi1 cheng2 bu2 yong4 shi4 jian4 yu3 ， wu3 yan2 qi1 zi4 xu1 huang2 yin2 。
- xia2 ming2 jiao3 jiao3 fu2 rong2 cheng2 ， xiang1 fei1 chu3 chu3 yue4 po4 jing1 。
- hai3 tang2 wan3 luan2 dou4 fan2 yan4 ， jiang1 mei2 leng3 dan4 tong2 fang1 xin1 。
- dong1 li2 cai3 cai3 wan4 die2 jin1 ， xi1 chou2 geng4 yi4 qian1 qing3 jing1 。
- ren2 sheng1 de2 ci3 yi4 bu2 e4 ， cuo4 ci2 mo4 man2 bei1 chou2 sheng1 。
- xian1 sheng1 nian2 lai2 zhen1 tuo1 su2 ， kan4 po4 shi4 jian4 rong2 yu3 ru3 。
- xiong1 huai2 tan3 dang4 shi4 si4 shi2 ， qi3 dan4 fang1 hua2 jing4 chi2 zhu2 。
- qi2 jin1 wang4 wu4 wu4 wang4 wo3 ， wu4 wo3 liang3 wang4 ji1 yin4 ke3 。
- bu4 zhi1 men2 wai4 qiu1 shui3 shen1 ， bu4 shi2 fen1 fen1 chao2 shi4 xin1 。
- zha4 tou2 xin1 chou1 yi3 chu1 shu2 ， qian4 pan2 bao1 zhu1 jiao1 qie4 yu4 。
- shi4 qiu1 shi4 chun1 liang3 nan2 fen1 ， zhe2 hua1 jian4 jiu3 jiu3 hen2 shi1 。
- wan4 yuan2 kong1 chu3 ba4 xiu1 xiu1 ， ba1 biao3 shen2 qi1 han4 man4 you2 。
- zui4 xiang1 guang3 da4 chen2 shi4 cu4 ， ming2 ri4 jiu3 xing3 shi1 zai4 xu4 。

## 注释

## 译文

## 赏析
