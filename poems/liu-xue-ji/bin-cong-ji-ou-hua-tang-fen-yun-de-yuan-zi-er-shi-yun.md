---
id: liu-xue-ji-bin-cong-ji-ou-hua-tang-fen-yun-de-yuan-zi-er-shi-yun
title: 賓從集藕花堂分韻得園字二十韻
titlePinyin: bin1 cong2 ji2 ou3 hua1 tang2 fen1 yun4 de2 yuan2 zi4 er4 shi2 yun4
titleSlug: bin-cong-ji-ou-hua-tang-fen-yun-de-yuan-zi-er-shi-yun
author: 劉學箕
authorPinyin: liu2 xue2 ji1
authorSlug: liu-xue-ji
dynasty: 唐
dynastyPinyin: tang2
dynastySlug: tang
tags: [] 
---

## 正文

- 流金爍石火燎燔，何地泄此畏暑袢。
- 草堂幸有茆三間，冷浸十畝泉有源。
- 泉音琮琤下空山，金石戛擊聲潺湲。
- 太華峰頭十丈蓮，吾儂玉井親移根。
- 開華結實今幾年，紅幛綠蓋風翻翻。
- 捲舒萬柄摇蒼烟，香苞芳萼錦綺緐。
- 雲將急雨珠濺圓，日焙晴酣香勝蓀。
- 龜魚竊廕鷗鷺眠，勾致屬玉棲雙鴛。
- 房青子碧甘剝鮮，藕白條翠冰堆盆。
- 嚼之清泠醒醉魂，猶可招邀慰文園。
- 君胡不聞李謫仙，聲名飄然譽開元。
- 忽傳詔草白蓮序，一掃意到無餘言。
- 又知蘇州韋不凡，風清月曉之江樊。
- 形容委曲識花趣，妙語歷歷成訂論。
- 我今對花難著句，挹取香氣臨窗軒。
- 俱來亦有二三子，將壇共築旗同攑。
- 搜吟速下一轉語，縮手無畏前輩尊。
- 但今取之二老間，勿效碔砆亂璵璠。
- 少需紅日西沉山，從容特爲開芳尊。
- 晚色婉靜更麗娟，詠到東方生曉暾。

## 拼音

- liu2 jin1 shuo4 shi2 huo3 liao2 fan2 ， he2 di4 xie4 ci3 wei4 shu3 pan4 。
- cao3 tang2 xing4 you3 mao2 san1 jian4 ， leng3 jin4 shi2 mu3 quan2 you3 yuan2 。
- quan2 yin1 cong2 cheng1 xia4 kong1 shan1 ， jin1 shi2 jia2 ji1 sheng1 chan2 yuan2 。
- tai4 hua2 feng1 tou2 shi2 zhang4 lian2 ， wu2 nong2 yu4 jing3 qin1 yi2 gen1 。
- kai1 hua2 jie2 shi2 jin1 ji1 nian2 ， hong2 zhang4 lü4 gai4 feng1 fan1 fan1 。
- juan3 shu1 wan4 bing3 yao2 cang1 yan1 ， xiang1 bao1 fang1 e4 jin3 qi3 fan2 。
- yun2 jiang1 ji2 yu3 zhu1 jian4 yuan2 ， ri4 bei4 qing2 han1 xiang1 sheng4 sun1 。
- gui1 yu2 qie4 yin4 ou1 lu4 mian2 ， gou1 zhi4 shu3 yu4 qi1 shuang1 yuan1 。
- fang2 qing1 zi0 bi4 gan1 bao1 xian1 ， ou3 bai2 tiao2 cui4 bing1 dui1 pen2 。
- jiao2 zhi1 qing1 ling2 xing3 zui4 hun2 ， you2 ke3 zhao1 yao1 wei4 wen2 yuan2 。
- jun1 hu2 bu4 wen2 li3 zhe2 xian1 ， sheng1 ming2 piao1 ran2 yu4 kai1 yuan2 。
- hu1 chuan2 zhao4 cao3 bai2 lian2 xu4 ， yi4 sao3 yi4 dao4 wu2 yu2 yan2 。
- you4 zhi1 su1 zhou1 wei2 bu4 fan2 ， feng1 qing1 yue4 xiao3 zhi1 jiang1 fan2 。
- xing2 rong2 wei3 qu1 shi2 hua1 qu4 ， miao4 yu3 li4 li4 cheng2 ding4 lun4 。
- wo3 jin1 dui4 hua1 nan2 zhu4 ju4 ， yi4 qu3 xiang1 qi4 lin2 chuang1 xuan1 。
- ju4 lai2 yi4 you3 er4 san1 zi3 ， jiang1 tan2 gong4 zhu4 qi2 tong2 qian1 。
- sou1 yin2 su4 xia4 yi4 zhuan3 yu3 ， suo1 shou3 wu2 wei4 qian2 bei4 zun1 。
- dan4 jin1 qu3 zhi1 er4 lao3 jian4 ， wu4 xiao4 wu3 fu1 luan4 yu2 fan2 。
- shao3 xu1 hong2 ri4 xi1 chen2 shan1 ， cong2 rong2 te4 wei2 kai1 fang1 zun1 。
- wan3 se4 wan3 jing4 geng4 li2 juan1 ， yong3 dao4 dong1 fang1 sheng1 xiao3 tun1 。

## 注释

## 译文

## 赏析
