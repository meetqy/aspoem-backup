---
id: liu-xue-ji-kang-zhi-zhao-yin-chu-shi-gu-zhou-suo-ji-pen-mei-zhu-zuo-ke-fu-shi-fen-yun-de-yan-zi
title: 康姪招飲出示古洲所寄盆梅囑坐客賦詩分韻得言字
titlePinyin: kang1 zhi2 zhao1 yin3 chu1 shi4 gu3 zhou1 suo3 ji4 pen2 mei2 zhu3 zuo4 ke4 fu4 shi1 fen1 yun4 de2 yan2 zi4
titleSlug: kang-zhi-zhao-yin-chu-shi-gu-zhou-suo-ji-pen-mei-zhu-zuo-ke-fu-shi-fen-yun-de-yan-zi
author: 劉學箕
authorPinyin: liu2 xue2 ji1
authorSlug: liu-xue-ji
dynasty: 唐
dynastyPinyin: tang2
dynastySlug: tang
tags: [] 
---

## 正文

- 嵌空奇崛石一拳，綠蒲攢劍森且蕃。
- 虬梅屈折龍蜿蜒，蒼榦蘚蝕低盤根。
- 瓊英已露冰樣白，香氣便覺凌芷蓀。
- 吁嗟培養幾歲月，巧奪造化移小盆。
- 晴窗諦玩意無斁，搜索物理究所原。
- 方圓高大僅尺許，典章文獻皆具存。
- 橫斜疎瘦無不備，宛若老樹生山園。
- 鄉邦疇昔少曾見，此花何自來幽軒。
- 云是古洲老詩伯，親手植此冰雪魂。
- 不忘交舊情好密，春色分遺歸山樊。
- 吾家小阮亦好事，美不獨擅招弟昆。
- 更呼賓友同勝集，羅列槃饌開罍尊。
- 舉杯對花與劇飲，情話款洽相笑言。
- 歸來漸是東方白，醉帽欹傾風袖翻。

## 拼音

- qian4 kong1 qi2 jue2 shi2 yi4 quan2 ， lü4 pu2 zan3 jian4 sen1 qie3 fan1 。
- qiu2 mei2 qu1 zhe2 long2 wan1 yan2 ， cang1 gan4 xian3 shi2 di1 pan2 gen1 。
- qiong2 ying1 yi3 lu4 bing1 yang4 bai2 ， xiang1 qi4 bian4 jue2 ling2 zhi3 sun1 。
- xu1 jie1 pei2 yang3 ji1 sui4 yue4 ， qiao3 duo2 zao4 hua4 yi2 xiao3 pen2 。
- qing2 chuang1 di4 wan2 yi4 wu2 yi4 ， sou1 suo3 wu4 li3 jiu1 suo3 yuan2 。
- fang1 yuan2 gao1 da4 jin3 chi3 xu1 ， dian3 zhang1 wen2 xian4 jie1 ju4 cun2 。
- heng2 xie2 shu1 shou4 wu2 bu2 bei4 ， wan3 ruo4 lao3 shu4 sheng1 shan1 yuan2 。
- xiang1 bang1 chou2 xi1 shao3 ceng2 jian4 ， ci3 hua1 he2 zi4 lai2 you1 xuan1 。
- yun2 shi4 gu3 zhou1 lao3 shi1 bo2 ， qin1 shou3 zhi2 ci3 bing1 xue3 hun2 。
- bu2 wang4 jiao1 jiu4 qing2 hao3 mi4 ， chun1 se4 fen1 yi2 gui1 shan1 fan2 。
- wu2 jia1 xiao3 ruan3 yi4 hao3 shi4 ， mei3 bu4 du2 shan4 zhao1 di4 kun1 。
- geng4 hu1 bin1 you3 tong2 sheng4 ji2 ， luo2 lie4 pan2 zhuan4 kai1 lei2 zun1 。
- ju3 bei1 dui4 hua1 yu3 ju4 yin3 ， qing2 hua4 kuan3 qia4 xiang1 xiao4 yan2 。
- gui1 lai2 jian4 shi4 dong1 fang1 bai2 ， zui4 mao4 qi1 qing1 feng1 xiu4 fan1 。

## 注释

## 译文

## 赏析
