---
id: liu-xue-ji-xin-ting-zi-san-shan-song-li-zhi-fen-yun-de-xiang-zi
title: 廞庭自三山送荔枝分韻得緗字
titlePinyin: xin1 ting2 zi4 san1 shan1 song4 li4 zhi1 fen1 yun4 de2 xiang1 zi4
titleSlug: xin-ting-zi-san-shan-song-li-zhi-fen-yun-de-xiang-zi
author: 劉學箕
authorPinyin: liu2 xue2 ji1
authorSlug: liu-xue-ji
dynasty: 唐
dynastyPinyin: tang2
dynastySlug: tang
tags: [] 
---

## 正文

- 炎精孕秀儲氣詳，荔枝結實魁羣芳。
- 我有猶子客南服，千里眷念情不忘。
- 星馳走寄一千顆，伏暑火熾勞取將。
- 筠籃初開氣芬溢，稍覺四座浮清香。
- 驪珠燦爛光奪目，琱盤飣餖羅滿堂。
- 先廟未獻不敢嗅，色味雖鮮那敢嘗。
- 少須祀畢分送似，賓友拉至紛攫攘。
- 絳囊初剝拆霞縷，玉臉旋綻流天漿。
- 手持奈此水晶粒，地積更詫雲錦裳。
- 海鄉因記少日好，遶樹食啗高價償。
- 婆娑碧綠擁平野，丹苞縠皺暉朝陽。
- 初驚星火爭燿熠，久訝彩鳳爭翱翔。
- 薰風吹開碧雲葉，綠水宛類翻頳魴。
- 只今老大將底用，食此感激意故長。
- 君不見方紅陳紫列紺緗，三十二品裁中郎。
- 丁香核小味甘潔，何似釵頭十八孃。
- 天生美實限南北，長安路遠價愈强。
- 只今生食享至味，不數家漬鹽蒸方。
- 又不見宣靖文物全盛時，貢輸不減開元唐。
- 輶車縱橫繡衣使，海內騷動封紙黄。
- 妙品人家那可得，置以走轍加浮航。
- 似聞供上祗纖悉，往往盡入公侯王。
- 驪山往事不古鑒，艮嶽馴致烽烟狂。
- 祇今故老尚能說，空使悲憤縈肝腸。
- 書生不負醫國手，賦成何日奏明光。
- 不如且喚吳姬輩，笑擘輕紅入醉鄉。

## 拼音

- yan2 jing1 yun4 xiu4 chu3 qi4 xiang2 ， li4 zhi1 jie2 shi2 kui2 qun2 fang1 。
- wo3 you3 you2 zi3 ke4 nan2 fu2 ， qian1 li3 juan4 nian4 qing2 bu2 wang4 。
- xing1 chi2 zou3 ji4 yi4 qian1 ke1 ， fu2 shu3 huo3 chi4 lao2 qu3 jiang1 。
- yun2 lan2 chu1 kai1 qi4 fen1 yi4 ， shao1 jue2 si4 zuo4 fu2 qing1 xiang1 。
- li2 zhu1 can4 lan4 guang1 duo2 mu4 ， diao1 pan2 ding4 dou4 luo2 man3 tang2 。
- xian1 miao4 wei4 xian4 bu4 gan3 xiu4 ， se4 wei4 sui1 xian1 na4 gan3 chang2 。
- shao3 xu1 si4 bi4 fen1 song4 si4 ， bin1 you3 la1 zhi4 fen1 jue2 rang3 。
- jiang4 nang2 chu1 bao1 chai1 xia2 lü3 ， yu4 lian3 xuan2 zhan4 liu2 tian1 jiang1 。
- shou3 chi2 nai4 ci3 shui3 jing1 li4 ， di4 ji1 geng4 cha4 yun2 jin3 shang0 。
- hai3 xiang1 yin1 ji4 shao3 ri4 hao3 ， rao4 shu4 shi2 dan4 gao1 jia4 chang2 。
- po2 suo1 bi4 lü4 yong1 ping2 ye3 ， dan1 bao1 hu2 zhou4 hui1 chao2 yang2 。
- chu1 jing1 xing1 huo3 zheng1 yao4 yi4 ， jiu3 ya4 cai3 feng4 zheng1 ao2 xiang2 。
- xun1 feng1 chui1 kai1 bi4 yun2 ye4 ， lü4 shui3 wan3 lei4 fan1 cheng1 fang2 。
- zhi1 jin1 lao3 da4 jiang1 di3 yong4 ， shi2 ci3 gan3 ji1 yi4 gu4 chang2 。
- jun1 bu2 jian4 fang1 hong2 chen2 zi3 lie4 gan4 xiang1 ， san1 shi2 er4 pin3 cai2 zhong1 lang2 。
- ding1 xiang1 he2 xiao3 wei4 gan1 jie2 ， he2 si4 chai1 tou2 shi2 ba1 niang2 。
- tian1 sheng1 mei3 shi2 xian4 nan2 bei3 ， chang2 an1 lu4 yuan3 jia4 yu4 qiang2 。
- zhi1 jin1 sheng1 shi2 xiang3 zhi4 wei4 ， bu2 shu4 jia1 zi4 yan2 zheng1 fang1 。
- you4 bu2 jian4 xuan1 jing4 wen2 wu4 quan2 sheng4 shi2 ， gong4 shu1 bu4 jian3 kai1 yuan2 tang2 。
- you2 ju1 zong4 heng2 xiu4 yi1 shi3 ， hai3 nei4 sao1 dong4 feng1 zhi3 huang2 。
- miao4 pin3 ren2 jia1 na4 ke3 de2 ， zhi4 yi3 zou3 zhe2 jia1 fu2 hang2 。
- si4 wen2 gong4 shang4 zhi1 xian1 xi1 ， wang3 wang3 jin4 ru4 gong1 hou2 wang2 。
- li2 shan1 wang3 shi4 bu4 gu3 jian4 ， gen4 yue4 xun4 zhi4 feng1 yan1 kuang2 。
- qi2 jin1 gu4 lao3 shang4 neng2 shuo1 ， kong1 shi3 bei1 fen4 ying2 gan1 chang2 。
- shu1 sheng1 bu2 fu4 yi1 guo2 shou3 ， fu4 cheng2 he2 ri4 zou4 ming2 guang1 。
- bu4 ru2 qie3 huan4 wu2 ji1 bei4 ， xiao4 bo4 qing1 hong2 ru4 zui4 xiang1 。

## 注释

## 译文

## 赏析
