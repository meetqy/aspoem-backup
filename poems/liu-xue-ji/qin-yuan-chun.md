---
id: liu-xue-ji-qin-yuan-chun
title: 沁园春
titlePinyin: qin4 yuan2 chun1
titleSlug: qin-yuan-chun
author: 刘学箕
authorPinyin: liu2 xue2 ji1
authorSlug: liu-xue-ji
dynasty: 宋
dynastyPinyin: song4
dynastySlug: song
tags: []
---

## 正文

- 浮利虚名，算来何用，蜗角蝇头。
- 笑劳生一梦，两轮催逼，脆如朝露，轻若春沤。
- 有限精神，无穷世路，劫劫忙忙谁肯休。
- 堪惊叹，叹痴人未悟，终日营求。
- 百年光景云浮。
- 把意马心猿须早收。
- 有真仙秘诀，飧霞导引，丹砂铅汞，早与身谋。
- 闲是闲非，他强我弱，一任从教风马牛。
- 还知道，上蓬莱稳路，八表神游。

## 拼音

- fu2 li4 xu1 ming2 ， suan4 lai2 he2 yong4 ， wo1 jiao3 ying2 tou2 。
- xiao4 lao2 sheng1 yi2 meng4 ， liang3 lun2 cui1 bi1 ， cui4 ru2 zhao1 lu4 ， qing1 ruo4 chun1 ou1 。
- you3 xian4 jing1 shen2 ， wu2 qiong2 shi4 lu4 ， jie2 jie2 mang2 mang2 shui2 ken3 xiu1 。
- kan1 jing1 tan4 ， tan4 chi1 ren2 wei4 wu4 ， zhong1 ri4 ying2 qiu2 。
- bai3 nian2 guang1 jing3 yun2 fu2 。
- ba3 yi4 ma3 xin1 yuan2 xu1 zao3 shou1 。
- you3 zhen1 xian1 mi4 jue2 ， sun1 xia2 dao3 yin3 ， dan1 sha1 qian1 gong3 ， zao3 yu3 shen1 mou2 。
- xian2 shi4 xian2 fei1 ， ta1 qiang2 wo3 ruo4 ， yi2 ren4 cong2 jiao4 feng1 ma3 niu2 。
- hai2 zhi1 dao4 ， shang4 peng2 lai2 wen3 lu4 ， ba1 biao3 shen2 you2 。

## 注释

## 译文

## 赏析
