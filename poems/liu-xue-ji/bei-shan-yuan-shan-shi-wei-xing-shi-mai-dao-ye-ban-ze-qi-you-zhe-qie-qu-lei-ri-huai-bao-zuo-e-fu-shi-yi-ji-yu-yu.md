---
id: liu-xue-ji-bei-shan-yuan-shan-shi-wei-xing-shi-mai-dao-ye-ban-ze-qi-you-zhe-qie-qu-lei-ri-huai-bao-zuo-e-fu-shi-yi-ji-yu-yu
title: 北山園山石爲形勢買盜夜半擇其尤者竊去累日懷抱作惡賦詩以紀鬰鬰
titlePinyin: bei3 shan1 yuan2 shan1 shi2 wei2 xing2 shi4 mai3 dao4 ye4 ban4 ze2 qi2 you2 zhe3 qie4 qu4 lei4 ri4 huai2 bao4 zuo4 e4 fu4 shi1 yi3 ji4 yu4 yu4
titleSlug: bei-shan-yuan-shan-shi-wei-xing-shi-mai-dao-ye-ban-ze-qi-you-zhe-qie-qu-lei-ri-huai-bao-zuo-e-fu-shi-yi-ji-yu-yu
author: 劉學箕
authorPinyin: liu2 xue2 ji1
authorSlug: liu-xue-ji
dynasty: 唐
dynastyPinyin: tang2
dynastySlug: tang
tags: [] 
---

## 正文

- 素志薄利祿，壯年榮林丘。
- 種樹疏間泉，鑿沼開中洲。
- 堤平水瀰漫，徑遶竹浄修。
- 梅塢夜月亂，松岡曉風飂。
- 猶以景象淺，欲廣巗壑幽。
- 疊石類奇品，置身將侶儔。
- 磊塊質偉特，嵌空神琱鎪。
- 廬阜几上得，巫峰坐中求。
- 每想雲氣噓，遂覺烟練浮。
- 曳杖日以樂，縱懷吟無休。
- 一朝失警巡，赤眉行盜謀。
- 夜半負之去，公然從狗偷。
- 檢視所寇攘，嶙峋拔其尤。
- 此情實難堪，遣命窮蹤由。
- 風聲雖有聞，形勢莫可搜。
- 吁嗟世道降，人弗士行修。
- 竊玦入志慮，攫金甘輩流。
- 不念溺所習，竟爲前哲羞。
- 今吾理自喻，委心任去留。
- 甑墮雖不顧，璧歸猶冀收。

## 拼音

- su4 zhi4 bo2 li4 lu4 ， zhuang4 nian2 rong2 lin2 qiu1 。
- zhong3 shu4 shu1 jian4 quan2 ， zao2 zhao3 kai1 zhong1 zhou1 。
- di1 ping2 shui3 mi2 man4 ， jing4 rao4 zhu2 jing4 xiu1 。
- mei2 wu4 ye4 yue4 luan4 ， song1 gang1 xiao3 feng1 liu4 。
- you2 yi3 jing3 xiang4 qian3 ， yu4 guang3 yan2 he4 you1 。
- die2 shi2 lei4 qi2 pin3 ， zhi4 shen1 jiang1 lü3 chou2 。
- lei3 kuai4 zhi4 wei3 te4 ， qian4 kong1 shen2 diao1 sou1 。
- lu2 fu4 ji3 shang4 de2 ， wu1 feng1 zuo4 zhong1 qiu2 。
- mei3 xiang3 yun2 qi4 xu1 ， sui4 jue2 yan1 lian4 fu2 。
- ye4 zhang4 ri4 yi3 le4 ， zong4 huai2 yin2 wu2 xiu1 。
- yi4 zhao1 shi1 jing3 xun2 ， chi4 mei2 xing2 dao4 mou2 。
- ye4 ban4 fu4 zhi1 qu4 ， gong1 ran2 cong2 gou3 tou1 。
- jian3 shi4 suo3 kou4 rang3 ， lin2 xun2 ba2 qi2 you2 。
- ci3 qing2 shi2 nan2 kan1 ， qian3 ming4 qiong2 zong1 you2 。
- feng1 sheng1 sui1 you3 wen2 ， xing2 shi4 mo4 ke3 sou1 。
- xu1 jie1 shi4 dao4 jiang4 ， ren2 fu2 shi4 xing2 xiu1 。
- qie4 jue2 ru4 zhi4 lü4 ， jue2 jin1 gan1 bei4 liu2 。
- bu2 nian4 ni4 suo3 xi2 ， jing4 wei2 qian2 zhe2 xiu1 。
- jin1 wu2 li3 zi4 yu4 ， wei3 xin1 ren4 qu4 liu2 。
- zeng4 duo4 sui1 bu2 gu4 ， bi4 gui1 you2 ji4 shou1 。

## 注释

## 译文

## 赏析
