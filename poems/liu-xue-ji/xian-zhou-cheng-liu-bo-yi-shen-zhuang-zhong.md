---
id: liu-xue-ji-xian-zhou-cheng-liu-bo-yi-shen-zhuang-zhong
title: 僊洲呈劉伯益沈莊仲
titlePinyin: xian1 zhou1 cheng2 liu2 bo2 yi4 shen3 zhuang1 zhong4
titleSlug: xian-zhou-cheng-liu-bo-yi-shen-zhuang-zhong
author: 劉學箕
authorPinyin: liu2 xue2 ji1
authorSlug: liu-xue-ji
dynasty: 唐
dynastyPinyin: tang2
dynastySlug: tang
tags: [] 
---

## 正文

- 杜門久經時，老我徒謬悠。
- 平生山水心，汩汩不暇謀。
- 今辰定何辰，木落風露秋。
- 忘懷兩佳士，共約來僊洲。
- 杖藜欣躋攀，空濛翠烟浮。
- 解带小盤礴，尋勝還經丘。
- 捫蘿坐石冷，俯澗穿林幽。
- 露重巾屨濕，涉歷青山頭。
- 瀑泉盡生寒，晴雪散不收。
- 蜒蜿下大壑，一闖千丈虬。
- 歸來坐危亭，興與孤雲留。
- 野草爲誰好，巗花徒爾愁。
- 昔賢有遺蹤，俯仰歲月流。
- 慨嘆不自禁，陶然聊消憂。

## 拼音

- du4 men2 jiu3 jing1 shi2 ， lao3 wo3 tu2 miu4 you1 。
- ping2 sheng1 shan1 shui3 xin1 ， gu3 gu3 bu4 xia2 mou2 。
- jin1 chen2 ding4 he2 chen2 ， mu4 luo4 feng1 lu4 qiu1 。
- wang4 huai2 liang3 jia1 shi4 ， gong4 yue1 lai2 xian1 zhou1 。
- zhang4 li2 xin1 ji1 pan1 ， kong1 meng2 cui4 yan1 fu2 。
- jie3 dai4 xiao3 pan2 bo2 ， xun2 sheng4 huan2 jing1 qiu1 。
- men2 luo2 zuo4 shi2 leng3 ， fu3 jian4 chuan1 lin2 you1 。
- lu4 zhong4 jin1 ju4 shi1 ， she4 li4 qing1 shan1 tou2 。
- pu4 quan2 jin4 sheng1 han2 ， qing2 xue3 san4 bu4 shou1 。
- yan2 wan1 xia4 da4 he4 ， yi4 chuang3 qian1 zhang4 qiu2 。
- gui1 lai2 zuo4 wei1 ting2 ， xing1 yu3 gu1 yun2 liu2 。
- ye3 cao3 wei2 shui2 hao3 ， yan2 hua1 tu2 er3 chou2 。
- xi1 xian2 you3 yi2 zong1 ， fu3 yang3 sui4 yue4 liu2 。
- kai3 tan4 bu2 zi4 jin1 ， tao2 ran2 liao2 xiao1 you1 。

## 注释

## 译文

## 赏析
