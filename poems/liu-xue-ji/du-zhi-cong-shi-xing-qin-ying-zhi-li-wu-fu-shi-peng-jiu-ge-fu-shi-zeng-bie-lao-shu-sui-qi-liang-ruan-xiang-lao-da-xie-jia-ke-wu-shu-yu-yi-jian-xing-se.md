---
id: liu-xue-ji-du-zhi-cong-shi-xing-qin-ying-zhi-li-wu-fu-shi-peng-jiu-ge-fu-shi-zeng-bie-lao-shu-sui-qi-liang-ruan-xiang-lao-da-xie-jia-ke-wu-shu-yu-yi-jian-xing-se
title: 度姪從事行親迎之禮於傅氏朋舊各賦詩贈別老叔雖凄凉阮巷老大謝家可無數語以餞行色
titlePinyin: du4 zhi2 cong2 shi4 xing2 qin1 ying2 zhi1 li3 wu1 fu4 shi4 peng2 jiu4 ge4 fu4 shi1 zeng4 bie2 lao3 shu1 sui1 qi1 liang2 ruan3 xiang4 lao3 da4 xie4 jia1 ke3 wu2 shu4 yu3 yi3 jian4 xing2 se4
titleSlug: du-zhi-cong-shi-xing-qin-ying-zhi-li-wu-fu-shi-peng-jiu-ge-fu-shi-zeng-bie-lao-shu-sui-qi-liang-ruan-xiang-lao-da-xie-jia-ke-wu-shu-yu-yi-jian-xing-se
author: 劉學箕
authorPinyin: liu2 xue2 ji1
authorSlug: liu-xue-ji
dynasty: 唐
dynastyPinyin: tang2
dynastySlug: tang
tags: [] 
---

## 正文

- 曉露沁桃臉，東風摇柳絲。
- 小雨斂香塵，山川發華滋。
- 今晨天氣新，滿路春融怡。
- 祖餞賓從懽，喧譁車馬馳。
- 問云何爲者，吾子有所之。
- 所之道匪遥，求友貴及時。
- 婚婣古則然，制禮今或虧。
- 琴瑟因好合，蘋蘩尤謹持。
- 擇耦得賢柔，令淑全婦儀。
- 豈但榮己身，實將慰母慈。
- 冰翁君子儒，材術世吏師。
- 聽訟鑑燭物，明不差毫釐。
- 子既獲晤承，朝夕廣見知。
- 士生三日別，猶以刮目爲。
- 此行諒經月，歸計春仲期。
- 非吳下阿蒙，行可驗措施。
- 心廣體自胖，勿溺小智私。
- 門戶要人興，責望夙所蘄。
- 廟見事唯謹，遄邁毋或遲。
- 語直殆逆耳，願當深致思。

## 拼音

- xiao3 lu4 qin4 tao2 lian3 ， dong1 feng1 yao2 liu3 si1 。
- xiao3 yu3 lian3 xiang1 chen2 ， shan1 chuan1 fa1 hua2 zi1 。
- jin1 chen2 tian1 qi4 xin1 ， man3 lu4 chun1 rong2 yi2 。
- zu3 jian4 bin1 cong2 huan1 ， xuan1 hua2 ju1 ma3 chi2 。
- wen4 yun2 he2 wei2 zhe3 ， wu2 zi3 you3 suo3 zhi1 。
- suo3 zhi1 dao4 fei3 yao2 ， qiu2 you3 gui4 ji2 shi2 。
- hun1 yin1 gu3 ze2 ran2 ， zhi4 li3 jin1 huo4 kui1 。
- qin2 se4 yin1 hao3 he2 ， pin2 fan2 you2 jin3 chi2 。
- ze2 ou3 de2 xian2 rou2 ， ling4 shu1 quan2 fu4 yi2 。
- qi3 dan4 rong2 ji3 shen1 ， shi2 jiang1 wei4 mu3 ci2 。
- bing1 weng1 jun1 zi3 ru2 ， cai2 shu4 shi4 li4 shi1 。
- ting1 song4 jian4 zhu2 wu4 ， ming2 bu2 cha4 hao2 li2 。
- zi3 ji4 huo4 wu4 cheng2 ， zhao1 xi1 guang3 jian4 zhi1 。
- shi4 sheng1 san1 ri4 bie2 ， you2 yi3 gua1 mu4 wei2 。
- ci3 xing2 liang4 jing1 yue4 ， gui1 ji4 chun1 zhong4 qi1 。
- fei1 wu2 xia4 a1 meng2 ， xing2 ke3 yan4 cuo4 shi1 。
- xin1 guang3 ti3 zi4 pang4 ， wu4 ni4 xiao3 zhi4 si1 。
- men2 hu4 yao4 ren2 xing1 ， ze2 wang4 su4 suo3 qi2 。
- miao4 jian4 shi4 wei2 jin3 ， chuan2 mai4 wu2 huo4 chi2 。
- yu3 zhi2 dai4 ni4 er3 ， yuan4 dang1 shen1 zhi4 si1 。

## 注释

## 译文

## 赏析
