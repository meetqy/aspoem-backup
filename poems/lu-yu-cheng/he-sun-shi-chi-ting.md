---
id: lu-yu-cheng-he-sun-shi-chi-ting
title: 和孫氏池亭
titlePinyin: he2 sun1 shi4 chi2 ting2
titleSlug: he-sun-shi-chi-ting
author: 陸于城
authorPinyin: lu4 yu2 cheng2
authorSlug: lu-yu-cheng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 斷崖青松林，林下覆煙草。
- 一徑捫綠蘿，數里尋芳藻。
- 巖開野人屋，結構憑孤島。
- 石斷寒泉流，亭幽翠巘繞。
- 攫拏龍虎狀，宛若鬼神造。
- 隔崖聞湍聲，當窗見夕照。
- 巴南絕景處，勝似東溪好。
- 萬籟清心胸，孤雲豁煩惱。
- 罇邀驄馬客，寫物窮探討。
- 琴匣閑時開，柴門不須鏁。
- 孰云造化工，永與天地保。
- 長揖謝王侯，塵氛徒浩渺。

## 拼音

- duan4 ya2 qing1 song1 lin2 ， lin2 xia4 fu4 yan1 cao3 。
- yi2 jing4 men2 lü4 luo2 ， shu4 li3 xun2 fang1 zao3 。
- yan2 kai1 ye3 ren2 wu1 ， jie2 gou4 ping2 gu1 dao3 。
- shi2 duan4 han2 quan2 liu2 ， ting2 you1 cui4 yan3 rao4 。
- jue2 na2 long2 hu3 zhuang4 ， wan3 ruo4 gui3 shen2 zao4 。
- ge2 ya2 wen2 tuan1 sheng1 ， dang1 chuang1 jian4 xi1 zhao4 。
- ba1 nan2 jue2 jing3 chu3 ， sheng4 si4 dong1 xi1 hao3 。
- wan4 lai4 qing1 xin1 xiong1 ， gu1 yun2 huo1 fan2 nao3 。
- zun1 yao1 cong1 ma3 ke4 ， xie3 wu4 qiong2 tan4 tao3 。
- qin2 xia2 xian2 shi2 kai1 ， chai2 men2 bu4 xu1 suo3 。
- shu2 yun2 zao4 hua4 gong1 ， yong3 yu3 tian1 di4 bao3 。
- chang2 yi1 xie4 wang2 hou2 ， chen2 fen1 tu2 hao4 miao3 。

## 注释

## 译文

## 赏析
