---
id: fang-feng-chen-he-qian-shi-jia-gu-zhi-ji-yun
title: 和僉事夾谷之寄韻
titlePinyin: he2 qian1 shi4 jia1 gu3 zhi1 ji4 yun4
titleSlug: he-qian-shi-jia-gu-zhi-ji-yun
author: 方逢辰
authorPinyin: fang1 feng2 chen2
authorSlug: fang-feng-chen
dynasty: 宋
dynastyPinyin: song4
dynastySlug: song
tags: []
---

## 正文

- 夫子說周易，肇開太極分。
- 及乎作春秋，下逮西狩麟。
- 混闢至决裂，堅冰致習馴。
- 三皇何皞皞，五帝何紛紛。
- 卓哉洙泗翁，道大孤無鄰。
- 於是作六經，以救萬世人。
- 孟氏辨義利，戰國駭所聞。
- 不肯爲老聃，和光同其塵。
- 人不識四端，豈知有君親。
- 孔孟作日月，然後夜向晨。
- 天高與地下，中立師與君。
- 師以扶綱常，君以治廣輪。
- 廉恥甚鈇鉞，禮教威斧斤。
- 自古立宇宙，以道爲精神。
- 清溪斗大邑，土瘠民甚貧。
- 虎豺方恣睢，駰騏忽諏詢。
- 痛民若赤子，禮士如上賓。
- 簞瓢在陋巷，窮則獨善身。
- 家有讀書屋，乃爲劫火焚。
- 仁人忽行惻，仲氏敢具陳。
- 公肯挈墜道，天未亡斯文。
- 移檄作主宰，歌詩示恩勤。
- 絃歌已久廢，簡陋尚可因。
- 祠堂儼遺像，生徒招驚麕。
- 戶內有洙泗，山中見華勛。
- 光霽挹茂叔，粹盎師伯淳。
- 體用契忠恕，恭安想天申。
- 仰師千載上，興起三代民。
- 剝窮果不食，貞下元又春。
- 太極在何處，青歸燒痕新。

## 拼音

- fu1 zi3 shuo1 zhou1 yi4 ， zhao4 kai1 tai4 ji2 fen1 。
- ji2 hu1 zuo4 chun1 qiu1 ， xia4 dai3 xi1 shou4 lin2 。
- hun4 pi4 zhi4 jue2 lie4 ， jian1 bing1 zhi4 xi2 xun4 。
- san1 huang2 he2 hao4 hao4 ， wu3 di4 he2 fen1 fen1 。
- zhuo2 zai1 zhu1 si4 weng1 ， dao4 da4 gu1 wu2 lin2 。
- wu1 shi4 zuo4 liu4 jing1 ， yi3 jiu4 wan4 shi4 ren2 。
- meng4 shi4 bian4 yi4 li4 ， zhan4 guo2 hai4 suo3 wen2 。
- bu4 ken3 wei2 lao3 dan1 ， he2 guang1 tong2 qi2 chen2 。
- ren2 bu4 shi2 si4 duan1 ， qi3 zhi1 you3 jun1 qin1 。
- kong3 meng4 zuo4 ri4 yue4 ， ran2 hou4 ye4 xiang4 chen2 。
- tian1 gao1 yu3 di4 xia4 ， zhong1 li4 shi1 yu3 jun1 。
- shi1 yi3 fu2 gang1 chang2 ， jun1 yi3 zhi4 guang3 lun2 。
- lian2 chi3 shen4 fu1 yue4 ， li3 jiao4 wei1 fu3 jin1 。
- zi4 gu3 li4 yu3 zhou4 ， yi3 dao4 wei2 jing1 shen2 。
- qing1 xi1 dou4 da4 yi4 ， tu3 ji2 min2 shen4 pin2 。
- hu3 chai2 fang1 zi4 sui1 ， yin1 qi2 hu1 zou1 xun2 。
- tong4 min2 ruo4 chi4 zi3 ， li3 shi4 ru2 shang4 bin1 。
- dan1 piao2 zai4 lou4 xiang4 ， qiong2 ze2 du2 shan4 shen1 。
- jia1 you3 du2 shu1 wu1 ， nai3 wei2 jie2 huo3 fen2 。
- ren2 ren2 hu1 xing2 ce4 ， zhong4 shi4 gan3 ju4 chen2 。
- gong1 ken3 qie4 zhui4 dao4 ， tian1 wei4 wang2 si1 wen2 。
- yi2 xi2 zuo4 zhu3 zai3 ， ge1 shi1 shi4 en1 qin2 。
- xian2 ge1 yi3 jiu3 fei4 ， jian3 lou4 shang4 ke3 yin1 。
- ci2 tang2 yan3 yi2 xiang4 ， sheng1 tu2 zhao1 jing1 jun1 。
- hu4 nei4 you3 zhu1 si4 ， shan1 zhong1 jian4 hua2 xun1 。
- guang1 ji4 yi4 mao4 shu1 ， cui4 ang4 shi1 bo2 chun2 。
- ti3 yong4 qi4 zhong1 shu4 ， gong1 an1 xiang3 tian1 shen1 。
- yang3 shi1 qian1 zai4 shang4 ， xing1 qi3 san1 dai4 min2 。
- bao1 qiong2 guo3 bu4 shi2 ， zhen1 xia4 yuan2 you4 chun1 。
- tai4 ji2 zai4 he2 chu3 ， qing1 gui1 shao1 hen2 xin1 。

## 注释

## 译文

## 赏析
