---
id: fang-feng-chen-nan-kang-yu-xue
title: 南康遇雪
titlePinyin: nan2 kang1 yu4 xue3
titleSlug: nan-kang-yu-xue
author: 方逢辰
authorPinyin: fang1 feng2 chen2
authorSlug: fang-feng-chen
dynasty: 宋
dynastyPinyin: song4
dynastySlug: song
tags: []
---

## 正文

- 夜來怪甚風太顛，掀簸震撼不可眠。
- 門前鐵騎怒拔屋，枕上猛虎飛吼天。
- 却是廬山夕作雪，楊花未春先擘綿。
- 左蠡門前玉兩柱，江心落石鷺一拳。
- 五峰千仞削銀壁，重湖萬頃開璚田。
- 若使璚田可以種，雖遭赤地民不癲。
- 若使銀壁可以鑄，當造白幣權飛錢。
- 要知冬燠生意洩，明年造化工斯全。
- 帝呼玄冥急收歛，閉塞陽氣胚豐年。
- 雖云不可耕與種，桑麻穀粟茲開先。

## 拼音

- ye4 lai2 guai4 shen4 feng1 tai4 dian1 ， xian1 bo4 zhen4 han4 bu4 ke3 mian2 。
- men2 qian2 tie3 qi2 nu4 ba2 wu1 ， zhen3 shang4 meng3 hu3 fei1 hou3 tian1 。
- que4 shi4 lu2 shan1 xi1 zuo4 xue3 ， yang2 hua1 wei4 chun1 xian1 bo4 mian2 。
- zuo3 li2 men2 qian2 yu4 liang3 zhu4 ， jiang1 xin1 luo4 shi2 lu4 yi4 quan2 。
- wu3 feng1 qian1 ren4 xiao1 yin2 bi4 ， zhong4 hu2 wan4 qing3 kai1 jue2 tian2 。
- ruo4 shi3 jue2 tian2 ke3 yi3 zhong3 ， sui1 zao1 chi4 di4 min2 bu4 dian1 。
- ruo4 shi3 yin2 bi4 ke3 yi3 zhu4 ， dang1 zao4 bai2 bi4 quan2 fei1 qian2 。
- yao4 zhi1 dong1 yu4 sheng1 yi4 xie4 ， ming2 nian2 zao4 hua4 gong1 si1 quan2 。
- di4 hu1 xuan2 ming2 ji2 shou1 lian3 ， bi4 sai1 yang2 qi4 pei1 feng1 nian2 。
- sui1 yun2 bu4 ke3 geng1 yu3 zhong3 ， sang1 ma2 gu3 su4 zi1 kai1 xian1 。

## 注释

## 译文

## 赏析
