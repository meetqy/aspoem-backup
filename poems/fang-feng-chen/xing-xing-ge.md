---
id: fang-feng-chen-xing-xing-ge
title: 猩猩歌
titlePinyin: xing1 xing0 ge1
titleSlug: xing-xing-ge
author: 方逢辰
authorPinyin: fang1 feng2 chen2
authorSlug: fang-feng-chen
dynasty: 宋
dynastyPinyin: song4
dynastySlug: song
tags: []
---

## 正文

- 獵者圍猩猩，疑其以衆抗。
- 諉曰不取小，惟取大與壯。
- 衆猩自相仇，推擠送其長。
- 以次索二三，不復推已往。
- 四五至于十，無一得釋放。
- 衆猩怒相目，各悔受人誑。
- 及早同一心，未必軀盡喪。
- 吁嗟獸不靈，相仇無足嗔。
- 胡爲豪傑群，不能自相親。
- 秦人吞六國，諸侯各附秦。
- 併力取其一，冀不及他人。
- 智者欲合從，徒自腐舌唇。
- 安得先震鄰，然後于其身。
- 彼先噬其一，其次禍亦均。
- 早知秦用術，六國同一心。

## 拼音

- lie4 zhe3 wei2 xing1 xing0 ， yi2 qi2 yi3 zhong4 kang4 。
- wei3 yue1 bu4 qu3 xiao3 ， wei2 qu3 da4 yu3 zhuang4 。
- zhong4 xing1 zi4 xiang1 chou2 ， tui1 ji3 song4 qi2 chang2 。
- yi3 ci4 suo3 er4 san1 ， bu2 fu4 tui1 yi3 wang3 。
- si4 wu3 zhi4 yu2 shi2 ， wu2 yi4 de2 shi4 fang4 。
- zhong4 xing1 nu4 xiang1 mu4 ， ge4 hui3 shou4 ren2 kuang2 。
- ji2 zao3 tong2 yi4 xin1 ， wei4 bi4 qu1 jin4 sang1 。
- xu1 jie1 shou4 bu4 ling2 ， xiang1 chou2 wu2 zu2 chen1 。
- hu2 wei2 hao2 jie2 qun2 ， bu4 neng2 zi4 xiang1 qin1 。
- qin2 ren2 tun1 liu4 guo2 ， zhu1 hou2 ge4 fu4 qin2 。
- bing4 li4 qu3 qi2 yi1 ， ji4 bu4 ji2 ta1 ren2 。
- zhi4 zhe3 yu4 he2 cong2 ， tu2 zi4 fu3 she2 chun2 。
- an1 de2 xian1 zhen4 lin2 ， ran2 hou4 yu2 qi2 shen1 。
- bi3 xian1 shi4 qi2 yi1 ， qi2 ci4 huo4 yi4 jun1 。
- zao3 zhi1 qin2 yong4 shu4 ， liu4 guo2 tong2 yi4 xin1 。

## 注释

## 译文

## 赏析
