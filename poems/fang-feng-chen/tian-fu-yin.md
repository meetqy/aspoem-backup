---
id: fang-feng-chen-tian-fu-yin
title: 田父吟
titlePinyin: tian2 fu4 yin2
titleSlug: tian-fu-yin
author: 方逢辰
authorPinyin: fang1 feng2 chen2
authorSlug: fang-feng-chen
dynasty: 宋
dynastyPinyin: song4
dynastySlug: song
tags: []
---

## 正文

- 清溪眇如斗大邑，萬山壁立土磽瘠。
- 百分地無一分田，九十九分如劍脊。
- 一畝之地高復低，節節級級如橫梯。
- 畈心一畦可一畝，邊旁一畝分數畦。
- 大家有田僅百畝，三二十畝十八九。
- 父母夫妻子婦孫，一奴一婢成九口。
- 一口日噉米二升，茗鹺醯醤菜與薪。
- 共來日費二三斗，尚有輸官七八分。
- 小民有田不滿十，鐮方放兮有菜色。
- 曹胥鄉首冬夏臨，催科差役星火急。
- 年年上熟猶皺眉，一年不熟家家饑。
- 山中風土多食糜，兩兒止肯育一兒。
- 只緣人窮怕餓死，可悲可吊又如此。
- 有司猶曰汝富民，手執鞭敲目怒視。
- 今年淫雨天作難，洶湧澎湃四五番。
- 浮尸弊屋環江下，迸山裂地如鯨奔。
- 半山都成水澤國，平地皆作龍蛇窟。
- 水頭晚退早復來，屋角朝出夕又沒。
- 巋然令丞簿尉衙，下視四境無人家。
- 水平歸家無屋住，有屋住者無生涯。
- 農民拋家認畝隴，擔砂翻石肩皆腫。
- 百千一畝判晚秧，一坵分作兩坵種。
- 都來一畝無百千，買秧已費半百錢。
- 眼前插種已剜肉，頭後豐歉猶在天。
- 晚田再種未可保，早田無秧爲出草。
- 皂衣旦暮來槌門，今年苗稅催得早。
- 打快織機趁頭綱，作急糴米輸苗倉。
- 更有一言牢記取，斷不許人言災荒。

## 拼音

- qing1 xi1 miao3 ru2 dou4 da4 yi4 ， wan4 shan1 bi4 li4 tu3 qiao1 ji2 。
- bai3 fen1 di4 wu2 yi4 fen1 tian2 ， jiu3 shi2 jiu3 fen1 ru2 jian4 ji3 。
- yi4 mu3 zhi1 di4 gao1 fu4 di1 ， jie2 jie2 ji2 ji2 ru2 heng2 ti1 。
- fan4 xin1 yi4 qi2 ke3 yi4 mu3 ， bian1 pang2 yi4 mu3 fen1 shu4 qi2 。
- da4 jia1 you3 tian2 jin3 bai3 mu3 ， san1 er4 shi2 mu3 shi2 ba1 jiu3 。
- fu4 mu3 fu1 qi1 zi3 fu4 sun1 ， yi4 nu2 yi2 bi4 cheng2 jiu3 kou3 。
- yi4 kou3 ri4 dan4 mi3 er4 sheng1 ， ming2 cuo2 xi1 jiang4 cai4 yu3 xin1 。
- gong4 lai2 ri4 fei4 er4 san1 dou3 ， shang4 you3 shu1 guan1 qi1 ba1 fen1 。
- xiao3 min2 you3 tian2 bu4 man3 shi2 ， lian2 fang1 fang4 xi1 you3 cai4 se4 。
- cao2 xu1 xiang1 shou3 dong1 xia4 lin2 ， cui1 ke1 chai1 yi4 xing1 huo3 ji2 。
- nian2 nian2 shang4 shu2 you2 zhou4 mei2 ， yi4 nian2 bu4 shu2 jia1 jia1 ji1 。
- shan1 zhong1 feng1 tu3 duo1 shi2 mi2 ， liang3 er2 zhi3 ken3 yu4 yi4 er2 。
- zhi1 yuan2 ren2 qiong2 pa4 e4 si3 ， ke3 bei1 ke3 diao4 you4 ru2 ci3 。
- you3 si1 you2 yue1 ru3 fu4 min2 ， shou3 zhi2 bian1 qiao1 mu4 nu4 shi4 。
- jin1 nian2 yin2 yu3 tian1 zuo4 nan2 ， xiong1 yong3 peng2 pai4 si4 wu3 fan1 。
- fu2 shi1 bi4 wu1 huan2 jiang1 xia4 ， beng4 shan1 lie4 di4 ru2 jing1 ben1 。
- ban4 shan1 dou1 cheng2 shui3 ze2 guo2 ， ping2 di4 jie1 zuo4 long2 she2 ku1 。
- shui3 tou2 wan3 tui4 zao3 fu4 lai2 ， wu1 jiao3 chao2 chu1 xi1 you4 mei2 。
- kui1 ran2 ling4 cheng2 bo2 wei4 ya2 ， xia4 shi4 si4 jing4 wu2 ren2 jia1 。
- shui3 ping2 gui1 jia1 wu2 wu1 zhu4 ， you3 wu1 zhu4 zhe3 wu2 sheng1 ya2 。
- nong2 min2 pao1 jia1 ren4 mu3 long3 ， dan1 sha1 fan1 shi2 jian1 jie1 zhong3 。
- bai3 qian1 yi4 mu3 pan4 wan3 yang1 ， yi4 qiu1 fen1 zuo4 liang3 qiu1 zhong3 。
- dou1 lai2 yi4 mu3 wu2 bai3 qian1 ， mai3 yang1 yi3 fei4 ban4 bai3 qian2 。
- yan3 qian2 cha1 zhong3 yi3 wan1 rou4 ， tou2 hou4 feng1 qian4 you2 zai4 tian1 。
- wan3 tian2 zai4 zhong3 wei4 ke3 bao3 ， zao3 tian2 wu2 yang1 wei2 chu1 cao3 。
- zao4 yi1 dan4 mu4 lai2 chui2 men2 ， jin1 nian2 miao2 shui4 cui1 de2 zao3 。
- da3 kuai4 zhi1 ji1 chen4 tou2 gang1 ， zuo4 ji2 di2 mi3 shu1 miao2 cang1 。
- geng4 you3 yi4 yan2 lao2 ji4 qu3 ， duan4 bu4 xu1 ren2 yan2 zai1 huang1 。

## 注释

## 译文

## 赏析
