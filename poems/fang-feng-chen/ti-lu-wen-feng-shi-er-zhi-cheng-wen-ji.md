---
id: fang-feng-chen-ti-lu-wen-feng-shi-er-zhi-cheng-wen-ji
title: 題盧文峰十二知丞文集
titlePinyin: ti2 lu2 wen2 feng1 shi2 er4 zhi1 cheng2 wen2 ji2
titleSlug: ti-lu-wen-feng-shi-er-zhi-cheng-wen-ji
author: 方逢辰
authorPinyin: fang1 feng2 chen2
authorSlug: fang-feng-chen
dynasty: 宋
dynastyPinyin: song4
dynastySlug: song
tags: []
---

## 正文

- 驪珠一顆千仞淵，漁翁探得遭驪眠。
- 一朝吹墮千萬顆，恐是蛟驪卧半天。
- 駢花儷葉妙天下，文賦直追古班馬。
- 手抉河漢裂錦章，寫在詩歌軋騷雅。
- 大篇赤手捕長蛇，不須控勒騎生騧。
- 短篇任意起忽伏，蒼江浩浩濤中槎。
- 文章妙手壓場屋，到底亡羊還得鹿。
- 廬陵方買載月舟，清淡又展朝天軸。
- 軍將打門書一封，呼起醉夢爲醒鬆。
- 只怕至寶不肯留山中，雷霆風雨取去還蛟龍。

## 拼音

- li2 zhu1 yi4 ke1 qian1 ren4 yuan1 ， yu2 weng1 tan4 de2 zao1 li2 mian2 。
- yi4 zhao1 chui1 duo4 qian1 wan4 ke1 ， kong3 shi4 jiao1 li2 wo4 ban4 tian1 。
- pian2 hua1 li4 ye4 miao4 tian1 xia4 ， wen2 fu4 zhi2 zhui1 gu3 ban1 ma3 。
- shou3 jue2 he2 han4 lie4 jin3 zhang1 ， xie3 zai4 shi1 ge1 ya4 sao1 ya3 。
- da4 pian1 chi4 shou3 bu3 chang2 she2 ， bu4 xu1 kong4 le4 qi2 sheng1 gua1 。
- duan3 pian1 ren4 yi4 qi3 hu1 fu2 ， cang1 jiang1 hao4 hao4 tao1 zhong1 cha2 。
- wen2 zhang1 miao4 shou3 ya1 chang3 wu1 ， dao4 di3 wang2 yang2 huan2 de2 lu4 。
- lu2 ling2 fang1 mai3 zai4 yue4 zhou1 ， qing1 dan4 you4 zhan3 chao2 tian1 zhou2 。
- jun1 jiang1 da3 men2 shu1 yi4 feng1 ， hu1 qi3 zui4 meng4 wei2 xing3 song1 。
- zhi3 pa4 zhi4 bao3 bu4 ken3 liu2 shan1 zhong1 ， lei2 ting2 feng1 yu3 qu3 qu4 huan2 jiao1 long2 。

## 注释

## 译文

## 赏析
