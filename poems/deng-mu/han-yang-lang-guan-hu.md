---
id: deng-mu-han-yang-lang-guan-hu
title: 漢陽郎官湖
titlePinyin: han4 yang2 lang2 guan1 hu2
titleSlug: han-yang-lang-guan-hu
author: 鄧牧
authorPinyin: deng4 mu4
authorSlug: deng-mu
dynasty: 宋
dynastyPinyin: song4
dynastySlug: song
tags: []
---

## 正文

- 仙翁薄暮醉酒歸，杖藜迷却高陽池。
- 清風吹花綠陰倒，我笑謂是秋雲移。
- 還乘貫月槎，夜過郎官湖。
- 崢嶸星斗入江漢，蕩漾槎影如鯨魚。
- 九華之真人，邀我倒玉壺，麒麟擘脯供行厨。
- 依稀仙樂在空際，碧山四映寒蟾孤。
- 舉酒酌寒蟾，明月下飲姮娥俱。
- 霓裳拂雲錦，萬荷露瀉瓊瑶卮。
- 麾幢晻靄羅煙空，乃有三皇所授之玉童。
- 風前飄飄曳廣带，對立十二秋芙蓉。
- 清香九曲銀河通，真人綠髪披春風。
- 錦袍玉雪照天地，口說姓字安南公。
- 是公多逸氣，略與古昔賢豪同。
- 時能掃月色，延我石室煙蘿中。
- 又言昔同張謂所游地，長歎一覆丹霞鍾。
- 風吹仙樂度溪去，我亦醉卧香鑪峰。

## 拼音

- xian1 weng1 bo2 mu4 zui4 jiu3 gui1 ， zhang4 li2 mi2 que4 gao1 yang2 chi2 。
- qing1 feng1 chui1 hua1 lü4 yin1 dao3 ， wo3 xiao4 wei4 shi4 qiu1 yun2 yi2 。
- huan2 cheng2 guan4 yue4 cha2 ， ye4 guo4 lang2 guan1 hu2 。
- zheng1 rong2 xing1 dou3 ru4 jiang1 han4 ， dang4 yang4 cha2 ying3 ru2 jing1 yu2 。
- jiu3 hua2 zhi1 zhen1 ren2 ， yao1 wo3 dao3 yu4 hu2 ， qi2 lin2 bo4 pu2 gong4 xing2 chu2 。
- yi1 xi1 xian1 le4 zai4 kong1 ji4 ， bi4 shan1 si4 ying4 han2 chan2 gu1 。
- ju3 jiu3 zhuo2 han2 chan2 ， ming2 yue4 xia4 yin3 heng2 e2 ju4 。
- ni2 chang2 fu2 yun2 jin3 ， wan4 he2 lu4 xie4 qiong2 yao2 zhi1 。
- hui1 zhuang4 an3 ai3 luo2 yan1 kong1 ， nai3 you3 san1 huang2 suo3 shou4 zhi1 yu4 tong2 。
- feng1 qian2 piao1 piao1 ye4 guang3 dai4 ， dui4 li4 shi2 er4 qiu1 fu2 rong2 。
- qing1 xiang1 jiu3 qu1 yin2 he2 tong1 ， zhen1 ren2 lü4 fa4 pi1 chun1 feng1 。
- jin3 pao2 yu4 xue3 zhao4 tian1 di4 ， kou3 shuo1 xing4 zi4 an1 nan2 gong1 。
- shi4 gong1 duo1 yi4 qi4 ， lüe4 yu3 gu3 xi1 xian2 hao2 tong2 。
- shi2 neng2 sao3 yue4 se4 ， yan2 wo3 shi2 shi4 yan1 luo2 zhong1 。
- you4 yan2 xi1 tong2 zhang1 wei4 suo3 you2 di4 ， chang2 tan4 yi2 fu4 dan1 xia2 zhong1 。
- feng1 chui1 xian1 le4 du4 xi1 qu4 ， wo3 yi4 zui4 wo4 xiang1 lu2 feng1 。

## 注释

## 译文

## 赏析
