---
id: zheng-gu-gu-shao-shi-cong-weng-yin-yan-bie-shu-luan-hou-zhen-wu-gan-jiu-chuang-huai-sui-you-zhui-ji
title: 故少師從翁隱巖別墅亂後榛蕪感舊愴懷遂有追紀
titlePinyin: gu4 shao3 shi1 cong2 weng1 yin3 yan2 bie2 shu4 luan4 hou4 zhen1 wu2 gan3 jiu4 chuang4 huai2 sui4 you3 zhui1 ji4
titleSlug: gu-shao-shi-cong-weng-yin-yan-bie-shu-luan-hou-zhen-wu-gan-jiu-chuang-huai-sui-you-zhui-ji
author: 鄭谷
authorPinyin: zheng4 gu3
authorSlug: zheng-gu
dynasty: 唐
dynastyPinyin: tang2
dynastySlug: tang
tags: []
---

## 正文

- 風騷爲主人，凡俗仰清塵。
- 密行稱閨閫，明誠動搢紳。
- 周旋居顯重，內外掌絲綸。
- 妙主蓬壺籍，忠爲社稷臣。
- 大儀牆仞峻，東轄紀綱新。
- 聞善常開口，推公豈爲身。
- 立朝鳴珮重，歸宅典衣貧。
- 半醉看花晚，中餐煮菜春。
- 晴臺隨鹿上，幽墅結僧鄰。
- 理論知清越，生徒得李頻。
- 藥香沾筆硯，竹色染衣巾。
- 寄鶴眠雲叟，騎驢入室賓。
- 近將姚監比，僻與段卿親。
- 葉積池邊路，茶遲雪後薪。
- 所難留著述，誰不秉陶鈞。
- 喪亂時多變，追思事已陳。
- 浮華重發作，雅正甚湮淪。
- 宗從今何在，依棲素有因。
- 七松無影響，雙淚益悲辛。
- 猶喜于門秀，年來屈復伸。

## 拼音

- feng1 sao1 wei2 zhu3 ren2 ， fan2 su2 yang3 qing1 chen2 。
- mi4 xing2 cheng1 gui1 kun3 ， ming2 cheng2 dong4 jin4 shen1 。
- zhou1 xuan2 ju1 xian3 zhong4 ， nei4 wai4 zhang3 si1 lun2 。
- miao4 zhu3 peng2 hu2 ji2 ， zhong1 wei2 she4 ji4 chen2 。
- da4 yi2 qiang2 ren4 jun4 ， dong1 xia2 ji4 gang1 xin1 。
- wen2 shan4 chang2 kai1 kou3 ， tui1 gong1 qi3 wei2 shen1 。
- li4 chao2 ming2 pei4 zhong4 ， gui1 zhai2 dian3 yi1 pin2 。
- ban4 zui4 kan4 hua1 wan3 ， zhong1 can1 zhu3 cai4 chun1 。
- qing2 tai2 sui2 lu4 shang4 ， you1 shu4 jie2 seng1 lin2 。
- li3 lun4 zhi1 qing1 yue4 ， sheng1 tu2 de2 li3 bin1 。
- yao4 xiang1 zhan1 bi3 yan4 ， zhu2 se4 ran3 yi1 jin1 。
- ji4 he4 mian2 yun2 sou3 ， qi2 lü2 ru4 shi4 bin1 。
- jin4 jiang1 yao2 jian1 bi3 ， pi4 yu3 duan4 qing1 qin1 。
- ye4 ji1 chi2 bian1 lu4 ， cha2 chi2 xue3 hou4 xin1 。
- suo3 nan2 liu2 zhu4 shu4 ， shui2 bu4 bing3 tao2 jun1 。
- sang1 luan4 shi2 duo1 bian4 ， zhui1 si1 shi4 yi3 chen2 。
- fu2 hua2 zhong4 fa1 zuo4 ， ya3 zheng4 shen4 yan1 lun2 。
- zong1 cong2 jin1 he2 zai4 ， yi1 qi1 su4 you3 yin1 。
- qi1 song1 wu2 ying3 xiang3 ， shuang1 lei4 yi4 bei1 xin1 。
- you2 xi3 yu2 men2 xiu4 ， nian2 lai2 qu1 fu4 shen1 。

## 注释

## 译文

## 赏析
