---
id: zheng-gu-xi-shu-jing-zhong-si-song-xi-ba-yun-jian-ji-xiao-bi-cui-chu-shi
title: 西蜀淨衆寺松溪八韻兼寄小筆崔處士
titlePinyin: xi1 shu3 jing4 zhong4 si4 song1 xi1 ba1 yun4 jian1 ji4 xiao3 bi3 cui1 chu3 shi4
titleSlug: xi-shu-jing-zhong-si-song-xi-ba-yun-jian-ji-xiao-bi-cui-chu-shi
author: 鄭谷
authorPinyin: zheng4 gu3
authorSlug: zheng-gu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 松因溪得名，溪吹荅松聲。
- 繚繞能穿寺，幽奇不在城。
- 寒煙齋後散，春雨夜中平。
- 染岸蒼苔古，翹沙白鳥明。
- 澄分僧影瘦，光徹客心清。
- 帶梵侵雲響，和鐘擊石鳴。
- 澹烹新茗爽，暖泛落花輕。
- 此景吟難盡，憑君畫入京。

## 拼音

- song1 yin1 xi1 de2 ming2 ， xi1 chui1 da2 song1 sheng1 。
- liao2 rao4 neng2 chuan1 si4 ， you1 qi2 bu2 zai4 cheng2 。
- han2 yan1 zhai1 hou4 san4 ， chun1 yu3 ye4 zhong1 ping2 。
- ran3 an4 cang1 tai2 gu3 ， qiao2 sha1 bai2 niao3 ming2 。
- cheng2 fen1 seng1 ying3 shou4 ， guang1 che4 ke4 xin1 qing1 。
- dai4 fan4 qin1 yun2 xiang3 ， he2 zhong1 ji1 shi2 ming2 。
- dan4 peng1 xin1 ming2 shuang3 ， nuan3 fan4 luo4 hua1 qing1 。
- ci3 jing3 yin2 nan2 jin4 ， ping2 jun1 hua4 ru4 jing1 。

## 注释

## 译文

## 赏析
