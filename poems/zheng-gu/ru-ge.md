---
id: zheng-gu-ru-ge
title: 入閣
titlePinyin: ru4 ge2
titleSlug: ru-ge
author: 鄭谷
authorPinyin: zheng4 gu3
authorSlug: zheng-gu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 祕殿臨軒日，和鑾返正年。
- 兩班文武盛，百辟羽儀全。
- 霜漏清中禁，風旗拂曙天。
- 門嚴新勘契，仗入乍承宣。
- 玉几當紅旭，金鑪縱碧煙。
- 對揚稱法吏，贊引出宮鈿。
- 言動揮毫疾，雍容執簿專。
- 壽山晴靉靆，顥氣暖連延。
- 禮有鴛鸞集，恩無雨露偏。
- 小臣叨備位，歌詠泰階前。

## 拼音

- bi4 dian4 lin2 xuan1 ri4 ， he2 luan2 fan3 zheng4 nian2 。
- liang3 ban1 wen2 wu3 sheng4 ， bai3 pi4 yu3 yi2 quan2 。
- shuang1 lou4 qing1 zhong1 jin4 ， feng1 qi2 fu2 shu3 tian1 。
- men2 yan2 xin1 kan1 qi4 ， zhang4 ru4 zha4 cheng2 xuan1 。
- yu4 ji3 dang1 hong2 xu4 ， jin1 lu2 zong4 bi4 yan1 。
- dui4 yang2 cheng1 fa3 li4 ， zan4 yin3 chu1 gong1 dian4 。
- yan2 dong4 hui1 hao2 ji2 ， yong1 rong2 zhi2 bo2 zhuan1 。
- shou4 shan1 qing2 ai4 dai4 ， hao4 qi4 nuan3 lian2 yan2 。
- li3 you3 yuan1 luan2 ji2 ， en1 wu2 yu3 lu4 pian1 。
- xiao3 chen2 dao1 bei4 wei4 ， ge1 yong3 tai4 jie1 qian2 。

## 注释

## 译文

## 赏析
