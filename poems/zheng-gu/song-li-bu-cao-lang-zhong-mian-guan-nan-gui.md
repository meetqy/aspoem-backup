---
id: zheng-gu-song-li-bu-cao-lang-zhong-mian-guan-nan-gui
title: 送吏部曹郎中免官南歸
titlePinyin: song4 li4 bu4 cao2 lang2 zhong1 mian3 guan1 nan2 gui1
titleSlug: song-li-bu-cao-lang-zhong-mian-guan-nan-gui
author: 鄭谷
authorPinyin: zheng4 gu3
authorSlug: zheng-gu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 高名向已求，古韻古無儔。
- 風月拋蘭省，江山復桂州。
- 賢人知止足，中歲便歸休。
- 雲鶴深相待，公卿不易留。
- 滿朝張祖席，半路上仙舟。
- 篋重藏吳畫，茶新換越甌。
- 郡迎紅燭宴，寺宿翠嵐樓。
- 觸目成幽興，全家是勝遊。
- 篷聲漁叟雨，葦色鷺鷥秋。
- 久別郊園改，將歸里巷修。
- 桑麻勝祿食，節序免鄉愁。
- 陽朔花迎櫂，崇賢葉滿溝。
- 席春歡促膝，簷日暖梳頭。
- 道暢應爲蝶，時來必問牛。
- 終須康庶品，未爽漱寒流。
- 議在歸羣望，情難戀自由。
- 小生誠淺拙，早歲便依投。
- 夏課每垂獎，雪天常見憂。
- 遠招陪宿直，首薦向公侯。
- 攀送偏揮灑，龍鍾志未酬。

## 拼音

- gao1 ming2 xiang4 yi3 qiu2 ， gu3 yun4 gu3 wu2 chou2 。
- feng1 yue4 pao1 lan2 sheng3 ， jiang1 shan1 fu4 gui4 zhou1 。
- xian2 ren2 zhi1 zhi3 zu2 ， zhong1 sui4 bian4 gui1 xiu1 。
- yun2 he4 shen1 xiang1 dai4 ， gong1 qing1 bu2 yi4 liu2 。
- man3 chao2 zhang1 zu3 xi2 ， ban4 lu4 shang0 xian1 zhou1 。
- qie4 zhong4 cang2 wu2 hua4 ， cha2 xin1 huan4 yue4 ou1 。
- jun4 ying2 hong2 zhu2 yan4 ， si4 su4 cui4 lan2 lou2 。
- chu4 mu4 cheng2 you1 xing1 ， quan2 jia1 shi4 sheng4 you2 。
- peng2 sheng1 yu2 sou3 yu3 ， wei3 se4 lu4 si1 qiu1 。
- jiu3 bie2 jiao1 yuan2 gai3 ， jiang1 gui1 li3 xiang4 xiu1 。
- sang1 ma2 sheng4 lu4 shi2 ， jie2 xu4 mian3 xiang1 chou2 。
- yang2 shuo4 hua1 ying2 zhao4 ， chong2 xian2 ye4 man3 gou1 。
- xi2 chun1 huan1 cu4 xi1 ， yan2 ri4 nuan3 shu1 tou2 。
- dao4 chang4 ying1 wei2 die2 ， shi2 lai2 bi4 wen4 niu2 。
- zhong1 xu1 kang1 shu4 pin3 ， wei4 shuang3 shu4 han2 liu2 。
- yi4 zai4 gui1 qun2 wang4 ， qing2 nan2 lian4 zi4 you2 。
- xiao3 sheng1 cheng2 qian3 zhuo1 ， zao3 sui4 bian4 yi1 tou2 。
- xia4 ke4 mei3 chui2 jiang3 ， xue3 tian1 chang2 jian4 you1 。
- yuan3 zhao1 pei2 su4 zhi2 ， shou3 jian4 xiang4 gong1 hou2 。
- pan1 song4 pian1 hui1 sa3 ， long2 zhong1 zhi4 wei4 chou2 。

## 注释

## 译文

## 赏析
