---
id: zheng-gu-fang-yi-xiong-wang-bin-wei-kou-bie-shu
title: 訪姨兄王斌渭口別墅
titlePinyin: fang3 yi2 xiong1 wang2 bin1 wei4 kou3 bie2 shu4
titleSlug: fang-yi-xiong-wang-bin-wei-kou-bie-shu
author: 鄭谷
authorPinyin: zheng4 gu3
authorSlug: zheng-gu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 枯桑河上村，寥落舊田園。
- 少小曾來此，悲涼不可言。
- 訪鄰多指塚，問路半移原。
- 久歉家僮散，初晴野薺繁。
- 客帆懸極浦，漁網曬危軒。
- 苦澀詩盈篋，荒唐酒滿尊。
- 高枝霜果在，幽渚暝禽喧。
- 遠靄籠樵響，微煙起燒痕。
- 哀榮孤族分，感激外兄恩。
- 三宿忘歸去，圭峰恰對門。

## 拼音

- ku1 sang1 he2 shang4 cun1 ， liao2 luo4 jiu4 tian2 yuan2 。
- shao3 xiao3 ceng2 lai2 ci3 ， bei1 liang2 bu4 ke3 yan2 。
- fang3 lin2 duo1 zhi3 zhong3 ， wen4 lu4 ban4 yi2 yuan2 。
- jiu3 qian4 jia1 tong2 san4 ， chu1 qing2 ye3 ji4 fan2 。
- ke4 fan1 xuan2 ji2 pu3 ， yu2 wang3 shai4 wei1 xuan1 。
- ku3 se4 shi1 ying2 qie4 ， huang1 tang2 jiu3 man3 zun1 。
- gao1 zhi1 shuang1 guo3 zai4 ， you1 zhu3 ming2 qin2 xuan1 。
- yuan3 ai3 long2 qiao2 xiang3 ， wei1 yan1 qi3 shao1 hen2 。
- ai1 rong2 gu1 zu2 fen1 ， gan3 ji1 wai4 xiong1 en1 。
- san1 su4 wang4 gui1 qu4 ， gui1 feng1 qia4 dui4 men2 。

## 注释

## 译文

## 赏析
