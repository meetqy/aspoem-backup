---
id: hong-chu-ni-xian-tai
title: 擬峴臺
titlePinyin: ni3 xian4 tai2
titleSlug: ni-xian-tai
author: 洪芻
authorPinyin: hong2 chu2
authorSlug: hong-chu
dynasty: 宋
dynastyPinyin: song4
dynastySlug: song
tags: []
---

## 正文

- 崇臺面空闊，遠眺真高明。
- 一水來朝宗，灣環抱荒城。
- 連山頗偃蹇，却略倚翠屏。
- 緬懷青溪上，興與峴山併。
- 客從豫章來，及此春服成。
- 公子有好懷，良人及茲登。
- 初筵挹溪光，中觴聞雨聲。
- 翠幄列茂樹，金沙漲回汀。
- 鷗鳥舞不下，漁舟縱復橫。
- 尚恨夜氣斂，不見白月生。
- 信美非吾土，少留空復情。

## 拼音

- chong2 tai2 mian4 kong1 kuo4 ， yuan3 tiao4 zhen1 gao1 ming2 。
- yi4 shui3 lai2 chao2 zong1 ， wan1 huan2 bao4 huang1 cheng2 。
- lian2 shan1 po1 yan3 jian3 ， que4 lüe4 yi3 cui4 ping2 。
- mian3 huai2 qing1 xi1 shang4 ， xing1 yu3 xian4 shan1 bing4 。
- ke4 cong2 yu4 zhang1 lai2 ， ji2 ci3 chun1 fu2 cheng2 。
- gong1 zi3 you3 hao3 huai2 ， liang2 ren2 ji2 zi1 deng1 。
- chu1 yan2 yi4 xi1 guang1 ， zhong1 shang1 wen2 yu3 sheng1 。
- cui4 wo4 lie4 mao4 shu4 ， jin1 sha1 zhang3 hui2 ting1 。
- ou1 niao3 wu3 bu2 xia4 ， yu2 zhou1 zong4 fu4 heng2 。
- shang4 hen4 ye4 qi4 lian3 ， bu2 jian4 bai2 yue4 sheng1 。
- xin4 mei3 fei1 wu2 tu3 ， shao3 liu2 kong1 fu4 qing2 。

## 注释

## 译文

## 赏析
