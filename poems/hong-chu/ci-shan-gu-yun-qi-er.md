---
id: hong-chu-ci-shan-gu-yun-qi-er
title: 次山谷韵  其二
titlePinyin: ci4 shan1 gu3 yun4     qi2 er4
titleSlug: ci-shan-gu-yun-qi-er
author: 洪芻
authorPinyin: hong2 chu2
authorSlug: hong-chu
dynasty: 宋
dynastyPinyin: song4
dynastySlug: song
tags: []
---

## 正文

- 寶石崢嶸佛所廬，經宿何年下清都。
- 海市樓臺湧金碧，木落牖戶明江湖。
- 千波舂撞有崩態，萬棟凌壓無完膚。
- 巨鼇冠山勿驚走，欲尋高處垂明珠。

## 拼音

- bao3 shi2 zheng1 rong2 fo2 suo3 lu2 ， jing1 su4 he2 nian2 xia4 qing1 dou1 。
- hai3 shi4 lou2 tai2 yong3 jin1 bi4 ， mu4 luo4 you3 hu4 ming2 jiang1 hu2 。
- qian1 bo1 chong1 zhuang4 you3 beng1 tai4 ， wan4 dong4 ling2 ya1 wu2 wan2 fu1 。
- ju4 ao2 guan1 shan1 wu4 jing1 zou3 ， yu4 xun2 gao1 chu3 chui2 ming2 zhu1 。

## 注释

## 译文

## 赏析
