---
id: hong-chu-you-le-tan-si
title: 遊泐潭寺
titlePinyin: you2 le4 tan2 si4
titleSlug: you-le-tan-si
author: 洪芻
authorPinyin: hong2 chu2
authorSlug: hong-chu
dynasty: 宋
dynastyPinyin: song4
dynastySlug: song
tags: []
---

## 正文

- 吾聞石門山，對峙儼天闢。
- 林茂山自青，草香澗長碧。
- 中有古招提，柱栱煥青赤。
- 惟昔馬大士，方墳聳遺迹。
- 龍象仰慈顔，馬駒讖前識。
- 香火有因緣，窗戶坐幽闃。
- 瓶錫想異時，雲水飽遊歷。
- 飲波浥曹溪，法雨被江國。
- 大闡選佛場，法戰無兼敵。
- 我非山中人，蹔著登山屐。
- 東閣嘲書淫，凈境酬詩癖。
- 朝涉潺湲溪，暮陟崔嵬石。
- 敷床聽犍椎，鉢飯分香積。
- 山高日易斜，夢短夜分寂。
- 神心頗靈明，俗慮詎充斥。
- 歸歟得短章，投筆疥其壁。
- 政如抱布鼓，豈能飛霹靂。
- 徑須倩阿香，轟然聽霆擊。
- 忽傳湯休篇，風騷共推激。
- 何當從君遊，願飛恨無翼。

## 拼音

- wu2 wen2 shi2 men2 shan1 ， dui4 zhi4 yan3 tian1 pi4 。
- lin2 mao4 shan1 zi4 qing1 ， cao3 xiang1 jian4 chang2 bi4 。
- zhong1 you3 gu3 zhao1 ti2 ， zhu4 gong3 huan4 qing1 chi4 。
- wei2 xi1 ma3 da4 shi4 ， fang1 fen2 song3 yi2 ji4 。
- long2 xiang4 yang3 ci2 yan2 ， ma3 ju1 chen4 qian2 shi2 。
- xiang1 huo3 you3 yin1 yuan2 ， chuang1 hu4 zuo4 you1 qu4 。
- ping2 xi1 xiang3 yi4 shi2 ， yun2 shui3 bao3 you2 li4 。
- yin3 bo1 yi4 cao2 xi1 ， fa3 yu3 bei4 jiang1 guo2 。
- da4 chan3 xuan3 fo2 chang3 ， fa3 zhan4 wu2 jian1 di2 。
- wo3 fei1 shan1 zhong1 ren2 ， zan4 zhu4 deng1 shan1 ji1 。
- dong1 ge2 chao2 shu1 yin2 ， jing4 jing4 chou2 shi1 pi3 。
- chao2 she4 chan2 yuan2 xi1 ， mu4 zhi4 cui1 wei2 shi2 。
- fu1 chuang2 ting1 jian1 zhui1 ， bo1 fan4 fen1 xiang1 ji1 。
- shan1 gao1 ri4 yi4 xie2 ， meng4 duan3 ye4 fen1 ji4 。
- shen2 xin1 po1 ling2 ming2 ， su2 lü4 ju4 chong1 chi4 。
- gui1 yu2 de2 duan3 zhang1 ， tou2 bi3 jie4 qi2 bi4 。
- zheng4 ru2 bao4 bu4 gu3 ， qi3 neng2 fei1 pi1 li4 。
- jing4 xu1 qian4 a1 xiang1 ， hong1 ran2 ting1 ting2 ji1 。
- hu1 chuan2 tang1 xiu1 pian1 ， feng1 sao1 gong4 tui1 ji1 。
- he2 dang1 cong2 jun1 you2 ， yuan4 fei1 hen4 wu2 yi4 。

## 注释

## 译文

## 赏析
