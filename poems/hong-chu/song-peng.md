---
id: hong-chu-song-peng
title: 松棚
titlePinyin: song1 peng2
titleSlug: song-peng
author: 洪芻
authorPinyin: hong2 chu2
authorSlug: hong-chu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 南山落落千尺松，干雲蔽日摇青葱。
- 盤根錯節歲月古，龍吟虎嘯號悲風。
- 北山文杏中梁棟，我材臃腫非世用。
- 脩枝細葉幸有餘，頳肩大束那辭送。
- 承以高竹青扶疏，置君寬閑之玉除。
- 倏如亂雲駐車蓋，怳似廣庭張拂廬。
- 垂頭塌翼下孔翠，張鱗擺鬣來鯨魚。
- 穿空入隙清飆吹，疑有萬壑哀聲隨。
- 羲和按轡不馳騁，炎官火傘將安施。
- 朅來投荒近循海，日坐板屋如蒸炊。
- 南山蒼官憐我熱，遺我七鬣千孫枝。
- 但令脩幹青青多，溫風烈日如予何。

## 拼音

- nan2 shan1 luo4 luo4 qian1 chi3 song1 ， gan1 yun2 bi4 ri4 yao2 qing1 cong1 。
- pan2 gen1 cuo4 jie2 sui4 yue4 gu3 ， long2 yin2 hu3 xiao4 hao4 bei1 feng1 。
- bei3 shan1 wen2 xing4 zhong1 liang2 dong4 ， wo3 cai2 yong1 zhong3 fei1 shi4 yong4 。
- xiu1 zhi1 xi4 ye4 xing4 you3 yu2 ， cheng1 jian1 da4 shu4 na4 ci2 song4 。
- cheng2 yi3 gao1 zhu2 qing1 fu2 shu1 ， zhi4 jun1 kuan1 xian2 zhi1 yu4 chu2 。
- shu1 ru2 luan4 yun2 zhu4 ju1 gai4 ， huang3 si4 guang3 ting2 zhang1 fu2 lu2 。
- chui2 tou2 ta1 yi4 xia4 kong3 cui4 ， zhang1 lin2 bai3 lie4 lai2 jing1 yu2 。
- chuan1 kong1 ru4 xi4 qing1 biao1 chui1 ， yi2 you3 wan4 he4 ai1 sheng1 sui2 。
- xi1 he2 an4 pei4 bu4 chi2 cheng3 ， yan2 guan1 huo3 san3 jiang1 an1 shi1 。
- qie4 lai2 tou2 huang1 jin4 xun2 hai3 ， ri4 zuo4 ban3 wu1 ru2 zheng1 chui1 。
- nan2 shan1 cang1 guan1 lian2 wo3 re4 ， yi2 wo3 qi1 lie4 qian1 sun1 zhi1 。
- dan4 ling4 xiu1 gan4 qing1 qing1 duo1 ， wen1 feng1 lie4 ri4 ru2 yu3 he2 。

## 注释

## 译文

## 赏析
