---
id: lu-yuan-he-zhang-xun-meng-ting-shi-yun
title: 和張洵蒙亭詩韻
titlePinyin: he2 zhang1 xun2 meng2 ting2 shi1 yun4
titleSlug: he-zhang-xun-meng-ting-shi-yun
author: 呂源
authorPinyin: lü3 yuan2
authorSlug: lu-yuan
dynasty: 宋
dynastyPinyin: song4
dynastySlug: song
tags: []
---

## 正文

- 九溪漓水接瀟湘，萬壑千岩羅水旁。
- 七星高聳生輝光，連天一色皆蒼蒼。
- 倚江景物似錢塘，況有萬戶新醅香。
- 古洞相對舉清觴，文淵遺迹徒悲凉。
- 安得石枕與藤床，夢想昔人風味長。
- 滿車薏苡勝琳琅，流傳千載事微芒。
- 男兒生即志四方，將軍異代猶封王。
- 感時撫事心茫茫，顧我豈有籌策良。
- 報國志願不敢忘，此身未暇歸江鄉。

## 拼音

- jiu3 xi1 li2 shui3 jie1 xiao1 xiang1 ， wan4 he4 qian1 yan2 luo2 shui3 pang2 。
- qi1 xing1 gao1 song3 sheng1 hui1 guang1 ， lian2 tian1 yi2 se4 jie1 cang1 cang1 。
- yi3 jiang1 jing3 wu4 si4 qian2 tang2 ， kuang4 you3 wan4 hu4 xin1 pei1 xiang1 。
- gu3 dong4 xiang1 dui4 ju3 qing1 shang1 ， wen2 yuan1 yi2 ji4 tu2 bei1 liang2 。
- an1 de2 shi2 zhen3 yu3 teng2 chuang2 ， meng4 xiang3 xi1 ren2 feng1 wei4 chang2 。
- man3 ju1 yi4 yi3 sheng4 lin2 lang2 ， liu2 chuan2 qian1 zai4 shi4 wei1 mang2 。
- nan2 er2 sheng1 ji2 zhi4 si4 fang1 ， jiang1 jun1 yi4 dai4 you2 feng1 wang2 。
- gan3 shi2 fu3 shi4 xin1 mang2 mang2 ， gu4 wo3 qi3 you3 chou2 ce4 liang2 。
- bao4 guo2 zhi4 yuan4 bu4 gan3 wang4 ， ci3 shen1 wei4 xia2 gui1 jiang1 xiang1 。

## 注释

## 译文

## 赏析
