---
id: xu-ji-zhi-zhuan-an-guan-zhao-shi-yi-sheng-hua
title: 轉庵觀趙十一聖花
titlePinyin: zhuan3 an1 guan1 zhao4 shi2 yi1 sheng4 hua1
titleSlug: zhuan-an-guan-zhao-shi-yi-sheng-hua
author: 許及之
authorPinyin: xu1 ji2 zhi1
authorSlug: xu-ji-zhi
dynasty: 宋
dynastyPinyin: song4
dynastySlug: song
tags: []
---

## 正文

- 有藝者趙生，雜出逞活法。
- 飛走異族類，指教各馴狎。
- 參戲竿欲摧，險弄首將壓。
- 當場等嬉笑，旁觀舉震霅。
- 其間聖花術，殆是天下甲。
- 出沒鬼物驚，變幻風雨霎。
- 覿面喚名葩，信手如素插。
- 洞視空樊籠，赤立却巾帢。
- 居然齠齔兒，恍出虎兕柙。
- 脫索婦更神，倒錐目不眨。
- 穿楊百步間，設的兩口夾。
- 一箭中關捩，四坐駭汗洽。
- 或馳若轉輪，或舞若揮箑。
- 機緘孰主張，造化在噓呷。
- 技進無萬殊，妙用纔一掐。
- 儻然自胡越，誰能會鄏郟。

## 拼音

- you3 yi4 zhe3 zhao4 sheng1 ， za2 chu1 cheng3 huo2 fa3 。
- fei1 zou3 yi4 zu2 lei4 ， zhi3 jiao4 ge4 xun4 xia2 。
- can1 xi4 gan1 yu4 cui1 ， xian3 nong4 shou3 jiang1 ya1 。
- dang1 chang3 deng3 xi1 xiao4 ， pang2 guan1 ju3 zhen4 zha4 。
- qi2 jian4 sheng4 hua1 shu4 ， dai4 shi4 tian1 xia4 jia3 。
- chu1 mei2 gui3 wu4 jing1 ， bian4 huan4 feng1 yu3 sha4 。
- di2 mian4 huan4 ming2 pa1 ， xin4 shou3 ru2 su4 cha1 。
- dong4 shi4 kong1 fan2 long2 ， chi4 li4 que4 jin1 qia4 。
- ju1 ran2 tiao2 chen4 er2 ， huang3 chu1 hu3 si4 xia2 。
- tuo1 suo3 fu4 geng4 shen2 ， dao3 zhui1 mu4 bu4 zha3 。
- chuan1 yang2 bai3 bu4 jian4 ， she4 de0 liang3 kou3 jia1 。
- yi2 jian4 zhong1 guan1 lie4 ， si4 zuo4 hai4 han4 qia4 。
- huo4 chi2 ruo4 zhuan3 lun2 ， huo4 wu3 ruo4 hui1 sha4 。
- ji1 jian1 shu2 zhu3 zhang1 ， zao4 hua4 zai4 xu1 xia1 。
- ji4 jin4 wu2 wan4 shu1 ， miao4 yong4 cai2 yi4 qia1 。
- tang3 ran2 zi4 hu2 yue4 ， shui2 neng2 hui4 ru3 jia2 。

## 注释

## 译文

## 赏析
