---
id: xu-ji-zhi-shang-liang-cheng-xiang-shou-er-shi-yun
title: 上梁丞相壽二十韻
titlePinyin: shang4 liang2 cheng2 xiang4 shou4 er4 shi2 yun4
titleSlug: shang-liang-cheng-xiang-shou-er-shi-yun
author: 許及之
authorPinyin: xu1 ji2 zhi1
authorSlug: xu-ji-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 千載風雲會，三生柱石緣。
- 罕聞流渚旦，同在降崧年。
- 天意開皇極，神謀屬鉅賢。
- 中和垂節後，嗜欲兆開先。
- 象應魁三近，聲蜚第一傳。
- 十年登鼎鉉，四海入陶甄。
- 輕重朝廷寄，安危將相權。
- 朔方頻借問，南國小回旋。
- 再入儀刑肅，周詢眷倚專。
- 折衝聲色外，燮理冕旒前。
- 照曜冰山泮，調和玉燭圓。
- 帝方張撻伐，天欲靖烽烟。
- 機會寧容髮，功成即濟川。
- 長城端有託，壽域定無邊。
- 不用霞觴祝，唯應寶札編。
- 昇平天下宰，陰德地行仙。
- 霽色歸桃李，韶光並管絃。
- 深爲修禊日，全似浴沂天。
- 但樂垂裳化，難酬補衮妍。
- 清風時入抱，聊寫穆如篇。

## 拼音

- qian1 zai4 feng1 yun2 hui4 ， san1 sheng1 zhu4 shi2 yuan2 。
- han3 wen2 liu2 zhu3 dan4 ， tong2 zai4 jiang4 song1 nian2 。
- tian1 yi4 kai1 huang2 ji2 ， shen2 mou2 shu3 ju4 xian2 。
- zhong1 he2 chui2 jie2 hou4 ， shi4 yu4 zhao4 kai1 xian1 。
- xiang4 ying1 kui2 san1 jin4 ， sheng1 fei1 di4 yi1 chuan2 。
- shi2 nian2 deng1 ding3 xuan4 ， si4 hai3 ru4 tao2 zhen1 。
- qing1 zhong4 chao2 ting2 ji4 ， an1 wei1 jiang1 xiang1 quan2 。
- shuo4 fang1 bin1 jie4 wen4 ， nan2 guo2 xiao3 hui2 xuan2 。
- zai4 ru4 yi2 xing2 su4 ， zhou1 xun2 juan4 yi3 zhuan1 。
- zhe2 chong1 sheng1 se4 wai4 ， xie4 li3 mian3 liu2 qian2 。
- zhao4 yao4 bing1 shan1 pan4 ， diao4 he2 yu4 zhu2 yuan2 。
- di4 fang1 zhang1 ta4 fa2 ， tian1 yu4 jing4 feng1 yan1 。
- ji1 hui4 ning2 rong2 fa4 ， gong1 cheng2 ji2 ji4 chuan1 。
- chang2 cheng2 duan1 you3 tuo1 ， shou4 yu4 ding4 wu2 bian1 。
- bu2 yong4 xia2 shang1 zhu4 ， wei2 ying1 bao3 zha2 bian1 。
- sheng1 ping2 tian1 xia4 zai3 ， yin1 de2 di4 xing2 xian1 。
- ji4 se4 gui1 tao2 li3 ， shao2 guang1 bing4 guan3 xian2 。
- shen1 wei2 xiu1 xi4 ri4 ， quan2 si4 yu4 yi2 tian1 。
- dan4 le4 chui2 shang0 hua4 ， nan2 chou2 bu3 gun3 yan2 。
- qing1 feng1 shi2 ru4 bao4 ， liao2 xie3 mu4 ru2 pian1 。

## 注释

## 译文

## 赏析
