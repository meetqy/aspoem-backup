---
id: xu-ji-zhi-ci-xu-cao-yun-he-liu-shou-liu-guan-wen-dao-xue-gan-ying
title: 次徐漕韻賀留守劉觀文禱雪感應
titlePinyin: ci4 xu2 cao2 yun4 he4 liu2 shou3 liu2 guan1 wen2 dao3 xue3 gan3 ying1
titleSlug: ci-xu-cao-yun-he-liu-shou-liu-guan-wen-dao-xue-gan-ying
author: 許及之
authorPinyin: xu1 ji2 zhi1
authorSlug: xu-ji-zhi
dynasty: 宋
dynastyPinyin: song4
dynastySlug: song
tags: []
---

## 正文

- 雪霜之忍有至慈，一片到地五穀滋。
- 所以臘中重三白，史譏失時書直辭。
- 我公卧護北門北，百姓愛公如愛日。
- 及冬禱雪乃愛民，若有鬼神宜率職。
- 要晴要雨天必從，玉山何獨閟燭龍。
- 一夜風師擘冰絮，坐使東國成雪宮。
- 曉起清愁無復有，如在春風飲醇酒。
- 欲歌零雨勞公歸，正爾補天須妙手。

## 拼音

- xue3 shuang1 zhi1 ren3 you3 zhi4 ci2 ， yi2 pian4 dao4 di4 wu3 gu3 zi1 。
- suo3 yi3 la4 zhong1 zhong4 san1 bai2 ， shi3 ji1 shi1 shi2 shu1 zhi2 ci2 。
- wo3 gong1 wo4 hu4 bei3 men2 bei3 ， bai3 xing4 ai4 gong1 ru2 ai4 ri4 。
- ji2 dong1 dao3 xue3 nai3 ai4 min2 ， ruo4 you3 gui3 shen2 yi2 lü4 zhi2 。
- yao4 qing2 yao4 yu3 tian1 bi4 cong2 ， yu4 shan1 he2 du2 bi4 zhu2 long2 。
- yi2 ye4 feng1 shi1 bo4 bing1 xu4 ， zuo4 shi3 dong1 guo2 cheng2 xue3 gong1 。
- xiao3 qi3 qing1 chou2 wu2 fu4 you3 ， ru2 zai4 chun1 feng1 yin3 chun2 jiu3 。
- yu4 ge1 ling2 yu3 lao2 gong1 gui1 ， zheng4 er3 bu3 tian1 xu1 miao4 shou3 。

## 注释

## 译文

## 赏析
