---
id: xu-ji-zhi-zai-ci-zhuan-an-yun
title: 再次轉庵韻
titlePinyin: zai4 ci4 zhuan3 an1 yun4
titleSlug: zai-ci-zhuan-an-yun
author: 許及之
authorPinyin: xu1 ji2 zhi1
authorSlug: xu-ji-zhi
dynasty: 宋
dynastyPinyin: song4
dynastySlug: song
tags: []
---

## 正文

- 安石移根煩使指，花蹙紅綃誰擘毀。
- 封姨妬作阿醋呼，同調何殊申及甫。
- 肯憐顛倒落絳英，祇覺韓公用心苦。
- 流傳午節遂成例，萱草戎葵併驅使。
- 真能染却白雲殷，靈囿鮮繁金谷水。
- 詩人愛節因愛花，射團點綴追前矩。
- 炎官鍊丹成絳雪，獺膽分杯凝赤髓。
- 誰言不似舞裙紅，色相異觀特私喜。
- 點化精神欲然句，晉宋風流坡獨取。
- 鄙哉摘實兒女見，却要缾罌結多子。

## 拼音

- an1 shi2 yi2 gen1 fan2 shi3 zhi3 ， hua1 cu4 hong2 xiao1 shui2 bo4 hui3 。
- feng1 yi2 du4 zuo4 a1 cu4 hu1 ， tong2 diao4 he2 shu1 shen1 ji2 fu3 。
- ken3 lian2 dian1 dao3 luo4 jiang4 ying1 ， qi2 jue2 han2 gong1 yong4 xin1 ku3 。
- liu2 chuan2 wu3 jie2 sui4 cheng2 li4 ， xuan1 cao3 rong2 kui2 bing4 qu1 shi3 。
- zhen1 neng2 ran3 que4 bai2 yun2 yin1 ， ling2 you4 xian1 fan2 jin1 gu3 shui3 。
- shi1 ren2 ai4 jie2 yin1 ai4 hua1 ， she4 tuan2 dian3 zhui4 zhui1 qian2 ju3 。
- yan2 guan1 lian4 dan1 cheng2 jiang4 xue3 ， ta3 dan3 fen1 bei1 ning2 chi4 sui3 。
- shui2 yan2 bu2 si4 wu3 qun2 hong2 ， se4 xiang4 yi4 guan1 te4 si1 xi3 。
- dian3 hua4 jing1 shen2 yu4 ran2 ju4 ， jin4 song4 feng1 liu2 po1 du2 qu3 。
- bi3 zai1 zhai1 shi2 er2 nü3 jian4 ， que4 yao4 ping2 ying1 jie2 duo1 zi3 。

## 注释

## 译文

## 赏析
