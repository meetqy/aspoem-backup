---
id: xu-ji-zhi-yang-si-xun-xu-hui-dan-sha
title: 楊似勳許惠丹砂
titlePinyin: yang2 si4 xun1 xu1 hui4 dan1 sha1
titleSlug: yang-si-xun-xu-hui-dan-sha
author: 許及之
authorPinyin: xu1 ji2 zhi1
authorSlug: xu-ji-zhi
dynasty: 宋
dynastyPinyin: song4
dynastySlug: song
tags: []
---

## 正文

- 雙矑炯炯朱成碧，兩鬢星星玄尚白。
- 丹砂入地長黄芽，蒼顔幻得嬰兒色。
- 了知色相無定形，造化於人亦兒劇。
- 蓬萊三山何渺茫，內景黄庭猶準的。
- 懷璧其罪彼何辜，資盜以糧渠自賊。
- 西州九轉得奇功，媿我聞名未曾識。
- 小人有母垂八十，步履輕便自疇昔。
- 今年一病起衰容，分明只得丹砂力。
- 九頓首拜三歎息，什襲藏之願無斁。
- 日引月長餘幾何，神奪鬼偷疑暗擲。
- 間者從公有天相，啟閟抽關話奇特。
- 便祈公賜公許之，歸語老親感填臆。
- 膝行欲請還踧踖，盛事不應相趣迫。
- 三沐三熏課長句，句豈能神公自德。

## 拼音

- shuang1 lu2 jiong3 jiong3 zhu1 cheng2 bi4 ， liang3 bin4 xing1 xing0 xuan2 shang4 bai2 。
- dan1 sha1 ru4 di4 chang2 huang2 ya2 ， cang1 yan2 huan4 de2 ying1 er2 se4 。
- liao3 zhi1 se4 xiang4 wu2 ding4 xing2 ， zao4 hua4 wu1 ren2 yi4 er2 ju4 。
- peng2 lai2 san1 shan1 he2 miao3 mang2 ， nei4 jing3 huang2 ting2 you2 zhun3 de0 。
- huai2 bi4 qi2 zui4 bi3 he2 gu1 ， zi1 dao4 yi3 liang2 qu2 zi4 zei2 。
- xi1 zhou1 jiu3 zhuan3 de2 qi2 gong1 ， kui4 wo3 wen2 ming2 wei4 ceng2 shi2 。
- xiao3 ren2 you3 mu3 chui2 ba1 shi2 ， bu4 lü3 qing1 bian4 zi4 chou2 xi1 。
- jin1 nian2 yi2 bing4 qi3 shuai1 rong2 ， fen1 ming2 zhi3 de2 dan1 sha1 li4 。
- jiu3 dun4 shou3 bai4 san1 tan4 xi1 ， shen2 xi2 cang2 zhi1 yuan4 wu2 yi4 。
- ri4 yin3 yue4 chang2 yu2 ji1 he2 ， shen2 duo2 gui3 tou1 yi2 an4 zhi4 。
- jian4 zhe3 cong2 gong1 you3 tian1 xiang1 ， qi3 bi4 chou1 guan1 hua4 qi2 te4 。
- bian4 qi2 gong1 ci4 gong1 xu1 zhi1 ， gui1 yu3 lao3 qin1 gan3 tian2 yi4 。
- xi1 xing2 yu4 qing3 huan2 cu4 ji2 ， sheng4 shi4 bu4 ying1 xiang1 qu4 po4 。
- san1 mu4 san1 xun1 ke4 chang2 ju4 ， ju4 qi3 neng2 shen2 gong1 zi4 de2 。

## 注释

## 译文

## 赏析
