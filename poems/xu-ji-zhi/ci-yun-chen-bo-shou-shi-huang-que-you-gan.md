---
id: xu-ji-zhi-ci-yun-chen-bo-shou-shi-huang-que-you-gan
title: 次韻陳伯壽食黄雀有感
titlePinyin: ci4 yun4 chen2 bo2 shou4 shi2 huang2 que4 you3 gan3
titleSlug: ci-yun-chen-bo-shou-shi-huang-que-you-gan
author: 許及之
authorPinyin: xu1 ji2 zhi1
authorSlug: xu-ji-zhi
dynasty: 宋
dynastyPinyin: song4
dynastySlug: song
tags: []
---

## 正文

- 嗟哉黄雀力命微，譬彼食言安能肥。
- 乃欲身與天壤期，沕穆造化闚緘機。
- 以時啟蟄安居卑，蟄久啟晚見者稀。
- 不耕而食乘三時，晚禾欲熟堆農扉。
- 就田恣啄充久饑，來時千百漫天飛。
- 惟欲蔽翳朝陽晞，似雨霏微疑復非。
- 此時得計壓稻枝，腹飽果然不思歸。
- 豈知時與命相違。
- 投身入網分所宜，鷄肋猶怯尊拳揮。
- 汝輩么麽將安之，螟螣害稼古實譏。
- 嗟哉黄雀全無知，大似爝火凌朝暉。
- 炙之醢之爭稱奇，誰念物命聊依依。
- 黄雀何責復何悲，夷齊餓采西山薇。
- 不爾吸風何活爲，顔子簞食其庶幾。
- 祇令瓢飲將誰欺，霜露舒慘相恩威。
- 螳蟬小大遂黠癡，人爲物靈賢則希。
- 比物醜類姑釋疑，螽斯豈得比后妃。
- 鈞之三成君父師，法當授命寧避危。
- 有益於國身何虧，我欲與雀排重圍。

## 拼音

- jie1 zai1 huang2 que4 li4 ming4 wei1 ， pi4 bi3 shi2 yan2 an1 neng2 fei2 。
- nai3 yu4 shen1 yu3 tian1 rang3 qi1 ， mi4 mu4 zao4 hua4 kui1 jian1 ji1 。
- yi3 shi2 qi3 zhe2 an1 ju1 bei1 ， zhe2 jiu3 qi3 wan3 jian4 zhe3 xi1 。
- bu4 geng1 er2 shi2 cheng2 san1 shi2 ， wan3 he2 yu4 shu2 dui1 nong2 fei1 。
- jiu4 tian2 zi4 zhuo2 chong1 jiu3 ji1 ， lai2 shi2 qian1 bai3 man4 tian1 fei1 。
- wei2 yu4 bi4 yi4 chao2 yang2 xi1 ， si4 yu3 fei1 wei1 yi2 fu4 fei1 。
- ci3 shi2 de2 ji4 ya1 dao4 zhi1 ， fu4 bao3 guo3 ran2 bu4 si1 gui1 。
- qi3 zhi1 shi2 yu3 ming4 xiang4 wei2 。
- tou2 shen1 ru4 wang3 fen1 suo3 yi2 ， ji1 lei4 you2 qie4 zun1 quan2 hui1 。
- ru3 bei4 me0 mo2 jiang1 an1 zhi1 ， ming2 teng2 hai4 jia4 gu3 shi2 ji1 。
- jie1 zai1 huang2 que4 quan2 wu2 zhi1 ， da4 si4 jue2 huo3 ling2 chao2 hui1 。
- zhi4 zhi1 hai3 zhi1 zheng1 cheng1 qi2 ， shui2 nian4 wu4 ming4 liao2 yi1 yi1 。
- huang2 que4 he2 ze2 fu4 he2 bei1 ， yi2 qi2 e4 cai3 xi1 shan1 wei1 。
- bu4 er3 xi1 feng1 he2 huo2 wei2 ， yan2 zi3 dan1 shi2 qi2 shu4 ji1 。
- qi2 ling4 piao2 yin3 jiang1 shui2 qi1 ， shuang1 lu4 shu1 can3 xiang1 en1 wei1 。
- tang2 chan2 xiao3 da4 sui4 xia2 chi1 ， ren2 wei2 wu4 ling2 xian2 ze2 xi1 。
- bi3 wu4 chou3 lei4 gu1 shi4 yi2 ， zhong1 si1 qi3 de2 bi3 hou4 fei1 。
- jun1 zhi1 san1 cheng2 jun1 fu4 shi1 ， fa3 dang1 shou4 ming4 ning2 bi4 wei1 。
- you3 yi4 wu1 guo2 shen1 he2 kui1 ， wo3 yu4 yu3 que4 pai2 zhong4 wei2 。

## 注释

## 译文

## 赏析
