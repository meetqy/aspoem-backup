---
id: xu-ji-zhi-ceng-zhu-guan-you-yi-chun-dao-zhong-de-yi-qi-xiao-er-shu-yu-shou-yang-dao-jian-ji-shi-ji-shi-ci-yun-feng-chou
title: 曾主管由宜春道中得遺棄小兒屬予收養道間寄詩紀實次韻奉酬
titlePinyin: ceng2 zhu3 guan3 you2 yi2 chun1 dao4 zhong1 de2 yi2 qi4 xiao3 er2 shu3 yu3 shou1 yang3 dao4 jian4 ji4 shi1 ji4 shi2 ci4 yun4 feng4 chou2
titleSlug: ceng-zhu-guan-you-yi-chun-dao-zhong-de-yi-qi-xiao-er-shu-yu-shou-yang-dao-jian-ji-shi-ji-shi-ci-yun-feng-chou
author: 許及之
authorPinyin: xu1 ji2 zhi1
authorSlug: xu-ji-zhi
dynasty: 宋
dynastyPinyin: song4
dynastySlug: song
tags: []
---

## 正文

- 日月被八極，覆盆自無明。
- 陽春嫗萬物，孤翰有悲鳴。
- 所以聖明治，要燭幽隠情。
- 一旱出料外，誰與填饑坑。
- 豪家亦何心，閉糴門忍橫。
- 指囷寬嗸嗸，凜若臨大兵。
- 雨餘百憂洗，痛定猶忡怔。
- 今代子曾子，贊畫外臺清。
- 高軒昨過我，絕塵不容瞠。
- 歸途出城闉，岸許聞啼嬰。
- 下車非內交，一念千金輕。
- 摩挲脫九死，感慨恩更生。
- 抱持涉數舍，見我托此𡞦。
- 再拜敢有渝，鞠養專廂榮。
- 嗟予何爲者，世故亦飽更。
- 識君千萬間，胸次久已成。
- 所饑非一兒，公乎勉功名。

## 拼音

- ri4 yue4 bei4 ba1 ji2 ， fu4 pen2 zi4 wu2 ming2 。
- yang2 chun1 yu4 wan4 wu4 ， gu1 han4 you3 bei1 ming2 。
- suo3 yi3 sheng4 ming2 zhi4 ， yao4 zhu2 you1 yin3 qing2 。
- yi2 han4 chu1 liao4 wai4 ， shui2 yu3 tian2 ji1 keng1 。
- hao2 jia1 yi4 he2 xin1 ， bi4 di2 men2 ren3 heng2 。
- zhi3 qun1 kuan1 ao2 ao2 ， lin3 ruo4 lin2 da4 bing1 。
- yu3 yu2 bai3 you1 xi3 ， tong4 ding4 you2 chong1 zheng1 。
- jin1 dai4 zi0 ceng2 zi3 ， zan4 hua4 wai4 tai2 qing1 。
- gao1 xuan1 zuo2 guo4 wo3 ， jue2 chen2 bu4 rong2 cheng1 。
- gui1 tu2 chu1 cheng2 yin1 ， an4 xu1 wen2 ti2 ying1 。
- xia4 ju1 fei1 nei4 jiao1 ， yi2 nian4 qian1 jin1 qing1 。
- mo2 suo1 tuo1 jiu3 si3 ， gan3 kai3 en1 geng1 sheng1 。
- bao4 chi2 she4 shu4 she4 ， jian4 wo3 tuo1 ci3 𡞦。
- zai4 bai4 gan3 you3 yu2 ， ju1 yang3 zhuan1 xiang1 rong2 。
- jie1 yu3 he2 wei2 zhe3 ， shi4 gu4 yi4 bao3 geng4 。
- shi2 jun1 qian1 wan4 jian4 ， xiong1 ci4 jiu3 yi3 cheng2 。
- suo3 ji1 fei1 yi4 er2 ， gong1 hu1 mian3 gong1 ming2 。

## 注释

## 译文

## 赏析
