---
id: xu-ji-zhi-zai-ci-yun
title: 再次韻
titlePinyin: zai4 ci4 yun4
titleSlug: zai-ci-yun
author: 許及之
authorPinyin: xu1 ji2 zhi1
authorSlug: xu-ji-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 急雨撒珠泣淵客，疾風捲荷波濤坼。
- 須臾雨過即風休，但有水香浮月夕。
- 水到飛霞幾斷港，安得紅雲藏藪澤。
- 兒曹問津本何有，茭葑蒙茸填淤碧。
- 劃開天宇鏡面平，蕩漾漁舟自雙隻。
- 老慚數溷煩擊鮮，筠外栽蓮供醉白。
- 客來意坐夜沈沈，境以客重聲籍籍。
- 清纓濁足隨去取，水寬地窄易區畫。
- 轉庵夙昔董詩盟，同社歌呼劇歡伯。
- 婆娑得句俄朗吟，欵乃答聲非夐隔。
- 乃知神語天亦相，仍使菱歌夜猶摘。
- 著身勝處即冰壺，混俗靜中無火宅。
- 我雖愛吟無好句，其奈處閒聊自適。
- 未能汗漫據龜蛤，何補官私響蛙蟈。
- 天籟自鳴忽聞蟬，衆作俱喑推巨擘。
- 恍思南塘香百里，擬汎具區帆一席。
- 更吟賞實起饞涎，細剝蓮蓬珠貝獲。
- 不如藏六守筠齋，水落霜枯且投迹。

## 拼音

- ji2 yu3 sa1 zhu1 qi4 yuan1 ke4 ， ji2 feng1 juan3 he2 bo1 tao1 che4 。
- xu1 yu2 yu3 guo4 ji2 feng1 xiu1 ， dan4 you3 shui3 xiang1 fu2 yue4 xi1 。
- shui3 dao4 fei1 xia2 ji1 duan4 gang3 ， an1 de2 hong2 yun2 cang2 sou3 ze2 。
- er2 cao2 wen4 jin1 ben3 he2 you3 ， jiao1 feng1 meng2 rong2 tian2 yu1 bi4 。
- hua2 kai1 tian1 yu3 jing4 mian4 ping2 ， dang4 yang4 yu2 zhou1 zi4 shuang1 zhi1 。
- lao3 can2 shu4 hun4 fan2 ji1 xian1 ， yun2 wai4 zai1 lian2 gong4 zui4 bai2 。
- ke4 lai2 yi4 zuo4 ye4 shen3 shen3 ， jing4 yi3 ke4 zhong4 sheng1 ji2 ji2 。
- qing1 ying1 zhuo2 zu2 sui2 qu4 qu3 ， shui3 kuan1 di4 zhai3 yi4 qu1 hua4 。
- zhuan3 an1 su4 xi1 dong3 shi1 meng2 ， tong2 she4 ge1 hu1 ju4 huan1 bo2 。
- po2 suo1 de2 ju4 e2 lang3 yin2 ， kuan3 nai3 da2 sheng1 fei1 xuan4 ge2 。
- nai3 zhi1 shen2 yu3 tian1 yi4 xiang1 ， reng2 shi3 ling2 ge1 ye4 you2 zhai1 。
- zhu4 shen1 sheng4 chu3 ji2 bing1 hu2 ， hun4 su2 jing4 zhong1 wu2 huo3 zhai2 。
- wo3 sui1 ai4 yin2 wu2 hao3 ju4 ， qi2 nai4 chu3 xian2 liao2 zi4 shi4 。
- wei4 neng2 han4 man4 ju4 gui1 ha2 ， he2 bu3 guan1 si1 xiang3 wa1 guo1 。
- tian1 lai4 zi4 ming2 hu1 wen2 chan2 ， zhong4 zuo4 ju4 yin1 tui1 ju4 bo4 。
- huang3 si1 nan2 tang2 xiang1 bai3 li3 ， ni3 fan4 ju4 qu1 fan1 yi4 xi2 。
- geng4 yin2 shang3 shi2 qi3 chan2 xian2 ， xi4 bao1 lian2 peng2 zhu1 bei4 huo4 。
- bu4 ru2 cang2 liu4 shou3 yun2 zhai1 ， shui3 luo4 shuang1 ku1 qie3 tou2 ji4 。

## 注释

## 译文

## 赏析
