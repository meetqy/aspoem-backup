---
id: xu-ji-zhi-ci-yun-teng-cheng-yi-gu-feng-wei-zhi
title: 次韻滕丞以古風爲贄
titlePinyin: ci4 yun4 teng2 cheng2 yi3 gu3 feng1 wei2 zhi4
titleSlug: ci-yun-teng-cheng-yi-gu-feng-wei-zhi
author: 許及之
authorPinyin: xu1 ji2 zhi1
authorSlug: xu-ji-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 松柏覆高岡，根株滲七澤。
- 雪霜有古今，柯葉無改易。
- 上干青雲霄，下庇神龍宅。
- 噦噦朝陽鳴，杳杳逢堵跡。
- 五色絢文章，八音諧金石。
- 羣飛競婆娑，爭附第充斥。
- 匠石既罕遇，社櫟顧何益。
- 伶倫不雌雄，嶰竹雜螻蟈。
- 藍田驚世瑞，造物等兒劇。
- 昨曾闚斕斑，今猶眩朱碧。
- 居然獲徑寸，幾欲按三尺。
- 久之置懷袖，尚爾賒踧踖。
- 姑憑副墨子，往備庚桑役。

## 拼音

- song1 bai3 fu4 gao1 gang1 ， gen1 zhu1 shen4 qi1 ze2 。
- xue3 shuang1 you3 gu3 jin1 ， ke1 ye4 wu2 gai3 yi4 。
- shang4 gan1 qing1 yun2 xiao1 ， xia4 bi4 shen2 long2 zhai2 。
- yue3 yue3 chao2 yang2 ming2 ， yao3 yao3 feng2 du3 ji4 。
- wu3 se4 xuan4 wen2 zhang1 ， ba1 yin1 xie2 jin1 shi2 。
- qun2 fei1 jing4 po2 suo1 ， zheng1 fu4 di4 chong1 chi4 。
- jiang4 shi2 ji4 han3 yu4 ， she4 li4 gu4 he2 yi4 。
- ling2 lun2 bu4 ci2 xiong2 ， xie4 zhu2 za2 lou2 guo1 。
- lan2 tian2 jing1 shi4 rui4 ， zao4 wu4 deng3 er2 ju4 。
- zuo2 ceng2 kui1 lan2 ban1 ， jin1 you2 xuan4 zhu1 bi4 。
- ju1 ran2 huo4 jing4 cun4 ， ji1 yu4 an4 san1 chi3 。
- jiu3 zhi1 zhi4 huai2 xiu4 ， shang4 er3 she1 cu4 ji2 。
- gu1 ping2 fu4 mo4 zi3 ， wang3 bei4 geng1 sang1 yi4 。

## 注释

## 译文

## 赏析
