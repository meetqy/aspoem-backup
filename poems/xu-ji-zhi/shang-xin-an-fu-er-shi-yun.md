---
id: xu-ji-zhi-shang-xin-an-fu-er-shi-yun
title: 上辛安撫二十韻
titlePinyin: shang4 xin1 an1 fu3 er4 shi2 yun4
titleSlug: shang-xin-an-fu-er-shi-yun
author: 許及之
authorPinyin: xu1 ji2 zhi1
authorSlug: xu-ji-zhi
dynasty: 宋
dynastyPinyin: song4
dynastySlug: song
tags: []
---

## 正文

- 開闢重華旦，胚胎間世賢。
- 雲龍時際會，星鳳睹爭先。
- 天授歸三傑，神謀效一編。
- 宏謨驅固陋，餘論細雕鎸。
- 詔旨傾臚句，山呼動奏篇。
- 干霄須造化，惟月進班聯。
- 有客占星次，逢人問日邊。
- 江湖煩鎮撫，壤地屈盤旋。
- 談笑潢池浄，生成壁壘堅。
- 丈夫真細事，餘子敢差肩。
- 黄屋深知切，青雲寵渥駢。
- 即歸調鼎鉉，少駐斸龍泉。
- 更治今馮翊，重歸舊潁川。
- 載塗明積雪，嗣歲卜豐年。
- 封殖棠陰盛，歡迎竹馬鮮。
- 恩波行處足，威譽向來傳。
- 此獨瘡痍甚，方疑雨露偏。
- 禁通鄰邑粟，費減月樁錢。
- 齋戒逾三日，遭逢有二天。
- 執鞭吾所慕，負弩敢驅前。

## 拼音

- kai1 pi4 zhong4 hua2 dan4 ， pei1 tai1 jian4 shi4 xian2 。
- yun2 long2 shi2 ji4 hui4 ， xing1 feng4 du3 zheng1 xian1 。
- tian1 shou4 gui1 san1 jie2 ， shen2 mou2 xiao4 yi4 bian1 。
- hong2 mo2 qu1 gu4 lou4 ， yu2 lun4 xi4 diao1 juan1 。
- zhao4 zhi3 qing1 lu2 ju4 ， shan1 hu1 dong4 zou4 pian1 。
- gan1 xiao1 xu1 zao4 hua4 ， wei2 yue4 jin4 ban1 lian2 。
- you3 ke4 zhan1 xing1 ci4 ， feng2 ren2 wen4 ri4 bian1 。
- jiang1 hu2 fan2 zhen4 fu3 ， rang3 di4 qu1 pan2 xuan2 。
- tan2 xiao4 huang2 chi2 jing4 ， sheng1 cheng2 bi4 lei3 jian1 。
- zhang4 fu0 zhen1 xi4 shi4 ， yu2 zi3 gan3 cha4 jian1 。
- huang2 wu1 shen1 zhi1 qie4 ， qing1 yun2 chong3 wo4 pian2 。
- ji2 gui1 diao4 ding3 xuan4 ， shao3 zhu4 zhu2 long2 quan2 。
- geng4 zhi4 jin1 feng2 yi4 ， zhong4 gui1 jiu4 ying3 chuan1 。
- zai4 tu2 ming2 ji1 xue3 ， si4 sui4 bu3 feng1 nian2 。
- feng1 zhi2 tang2 yin1 sheng4 ， huan1 ying2 zhu2 ma3 xian1 。
- en1 bo1 xing2 chu3 zu2 ， wei1 yu4 xiang4 lai2 chuan2 。
- ci3 du2 chuang1 yi2 shen4 ， fang1 yi2 yu3 lu4 pian1 。
- jin4 tong1 lin2 yi4 su4 ， fei4 jian3 yue4 zhuang1 qian2 。
- zhai1 jie4 yu2 san1 ri4 ， zao1 feng2 you3 er4 tian1 。
- zhi2 bian1 wu2 suo3 mu4 ， fu4 nu3 gan3 qu1 qian2 。

## 注释

## 译文

## 赏析
