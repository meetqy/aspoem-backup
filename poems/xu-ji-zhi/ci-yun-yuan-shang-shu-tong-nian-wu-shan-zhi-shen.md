---
id: xu-ji-zhi-ci-yun-yuan-shang-shu-tong-nian-wu-shan-zhi-shen
title: 次韻袁尚書同年巫山之什
titlePinyin: ci4 yun4 yuan2 shang4 shu1 tong2 nian2 wu1 shan1 zhi1 shen2
titleSlug: ci-yun-yuan-shang-shu-tong-nian-wu-shan-zhi-shen
author: 許及之
authorPinyin: xu1 ji2 zhi1
authorSlug: xu-ji-zhi
dynasty: 宋
dynastyPinyin: song4
dynastySlug: song
tags: []
---

## 正文

- 我本山澤之臞姿，出處相較黠與癡。
- 生當浙東巖壑地，閒覺壺中光景遲。
- 井蛙敢從海若語，鴈蕩斷謂天下奇。
- 一從天柱想突兀，便覺屏嶂排參差。
- 盍歸乎來歸未得，今吾非故吾何之。
- 南官祝融常在望，北征太行長相隨。
- 幾欲拓開令混一，雖媿力乏猶忘疲。
- 故人將指鎮巴蜀，大江揚舲張虹旗。
- 經行先須實古錦，及境方要褰赤帷。
- 陽侯似知公得句，吳榜自舞山折枝。
- 有客忽傳巫山高，長安不復紙價低。
- 陽臺從昔誇詞賦，大夫無乃姑戲嬉。
- 山川合因雲雨祀，神明何得褻瀆爲。
- 牽牛織女誇自古，小姑彭郎訛一時。
- 三復新詩有如此，盡洗遺恨從今茲。
- 蜀道雖云在天上，政譽巳逐詩聲馳。
- 世情嚮背南北阮，人物好醜東西施。
- 願君滄溟恢宇量，聽彼缾罌居井湄。
- 已爲下戶蠲逋賦，更要全蜀俱信眉。
- 長安父老久延頸，關外饟餽寬張頤。
- 寂寞恐有玄尚白，留落得無素染緇。
- 規橅久矣欣濟濟，民俗定爾臻嘻嘻。
- 公歸得政公何疑，勿爲風月鎸峨嵋。
- 歸來要續峿溪頌，已賦中和宣布詩。

## 拼音

- wo3 ben3 shan1 ze2 zhi1 qu2 zi1 ， chu1 chu3 xiang1 jiao4 xia2 yu3 chi1 。
- sheng1 dang1 zhe4 dong1 yan2 he4 di4 ， xian2 jue2 hu2 zhong1 guang1 jing3 chi2 。
- jing3 wa1 gan3 cong2 hai3 ruo4 yu3 ， yan4 dang4 duan4 wei4 tian1 xia4 qi2 。
- yi4 cong2 tian1 zhu4 xiang3 tu1 wu4 ， bian4 jue2 ping2 zhang4 pai2 can1 cha4 。
- he2 gui1 hu1 lai2 gui1 wei4 de2 ， jin1 wu2 fei1 gu4 wu2 he2 zhi1 。
- nan2 guan1 zhu4 rong2 chang2 zai4 wang4 ， bei3 zheng1 tai4 hang2 chang2 xiang1 sui2 。
- ji1 yu4 tuo4 kai1 ling4 hun4 yi1 ， sui1 kui4 li4 fa2 you2 wang4 pi2 。
- gu4 ren2 jiang1 zhi3 zhen4 ba1 shu3 ， da4 jiang1 yang2 ling2 zhang1 hong2 qi2 。
- jing1 xing2 xian1 xu1 shi2 gu3 jin3 ， ji2 jing4 fang1 yao4 qian1 chi4 wei2 。
- yang2 hou2 si4 zhi1 gong1 de2 ju4 ， wu2 bang3 zi4 wu3 shan1 zhe2 zhi1 。
- you3 ke4 hu1 chuan2 wu1 shan1 gao1 ， chang2 an1 bu2 fu4 zhi3 jia4 di1 。
- yang2 tai2 cong2 xi1 kua1 ci2 fu4 ， dai4 fu0 wu2 nai3 gu1 xi4 xi1 。
- shan1 chuan1 he2 yin1 yun2 yu3 si4 ， shen2 ming2 he2 de2 xie4 du2 wei2 。
- qian1 niu2 zhi1 nü3 kua1 zi4 gu3 ， xiao3 gu1 peng2 lang2 e2 yi4 shi2 。
- san1 fu4 xin1 shi1 you3 ru2 ci3 ， jin4 xi3 yi2 hen4 cong2 jin1 zi1 。
- shu3 dao4 sui1 yun2 zai4 tian1 shang4 ， zheng4 yu4 si4 zhu2 shi1 sheng1 chi2 。
- shi4 qing2 xiang4 bei4 nan2 bei3 ruan3 ， ren2 wu4 hao3 chou3 dong1 xi1 shi1 。
- yuan4 jun1 cang1 ming2 hui1 yu3 liang4 ， ting1 bi3 ping2 ying1 ju1 jing3 mei2 。
- yi3 wei2 xia4 hu4 juan1 bu1 fu4 ， geng4 yao4 quan2 shu3 ju4 xin4 mei2 。
- chang2 an1 fu4 lao3 jiu3 yan2 jing3 ， guan1 wai4 xiang3 kui4 kuan1 zhang1 yi2 。
- ji4 mo4 kong3 you3 xuan2 shang4 bai2 ， liu2 luo4 de0 wu2 su4 ran3 zi1 。
- gui1 mo2 jiu3 yi3 xin1 ji4 ji4 ， min2 su2 ding4 er3 zhen1 xi1 xi1 。
- gong1 gui1 de2 zheng4 gong1 he2 yi2 ， wu4 wei2 feng1 yue4 juan1 e2 mei2 。
- gui1 lai2 yao4 xu4 wu2 xi1 song4 ， yi3 fu4 zhong1 he2 xuan1 bu4 shi1 。

## 注释

## 译文

## 赏析
