---
id: xu-ji-zhi-ting-liu-nian-jiu-zhang-er-ji-ge-suo-he-zui-shi-ge-ming-ri-yi-ci-yun-song-si-shi-yi-san-gu
title: 聽劉念九丈二姬歌所和醉時歌明日亦次韵送似時已三鼓
titlePinyin: ting1 liu2 nian4 jiu3 zhang4 er4 ji1 ge1 suo3 he2 zui4 shi2 ge1 ming2 ri4 yi4 ci4 yun4 song4 si4 shi2 yi3 san1 gu3
titleSlug: ting-liu-nian-jiu-zhang-er-ji-ge-suo-he-zui-shi-ge-ming-ri-yi-ci-yun-song-si-shi-yi-san-gu
author: 許及之
authorPinyin: xu1 ji2 zhi1
authorSlug: xu-ji-zhi
dynasty: 宋
dynastyPinyin: song4
dynastySlug: song
tags: []
---

## 正文

- 邊頭幕府文書省，功名之心灰似冷。
- 老去英雄髀生肉，功名之心死未足。
- 中原有土尚淪金，中原有民惟戴宋。
- 天開地闢會有日，竹頭木屑寧無用。
- 男兒信命人見嗤，命輕於山重於絲。
- 未肯身同草木腐，徑欲名與天壤期。
- 行藏我何有，交友勿復疑。
- 躬行即吾道，歸求有餘師。
- 和氣沖融自斟酌，榮枯不逐花開落。
- 物理天時信有終，雲雖出岫終歸壑。
- 未須高卧百尺樓，未須緊束春秋閣。
- 夫子適去還適來，無波古井生青苔。
- 我獨不歸何爲哉，渴心已覺飛黄埃。
- 長鯨未騎且捫蝨，不妨隨意芬浮杯。

## 拼音

- bian1 tou2 mu4 fu3 wen2 shu1 sheng3 ， gong1 ming2 zhi1 xin1 hui1 si4 leng3 。
- lao3 qu4 ying1 xiong2 bi4 sheng1 rou4 ， gong1 ming2 zhi1 xin1 si3 wei4 zu2 。
- zhong1 yuan2 you3 tu3 shang4 lun2 jin1 ， zhong1 yuan2 you3 min2 wei2 dai4 song4 。
- tian1 kai1 di4 pi4 hui4 you3 ri4 ， zhu2 tou2 mu4 xie4 ning2 wu2 yong4 。
- nan2 er2 xin4 ming4 ren2 jian4 chi1 ， ming4 qing1 wu1 shan1 zhong4 wu1 si1 。
- wei4 ken3 shen1 tong2 cao3 mu4 fu3 ， jing4 yu4 ming2 yu3 tian1 rang3 qi1 。
- xing2 cang2 wo3 he2 you3 ， jiao1 you3 wu4 fu4 yi2 。
- gong1 xing2 ji2 wu2 dao4 ， gui1 qiu2 you3 yu2 shi1 。
- he2 qi4 chong1 rong2 zi4 zhen1 zhuo2 ， rong2 ku1 bu4 zhu2 hua1 kai1 luo4 。
- wu4 li3 tian1 shi2 xin4 you3 zhong1 ， yun2 sui1 chu1 xiu4 zhong1 gui1 he4 。
- wei4 xu1 gao1 wo4 bai3 chi3 lou2 ， wei4 xu1 jin3 shu4 chun1 qiu1 ge2 。
- fu1 zi3 shi4 qu4 huan2 shi4 lai2 ， wu2 bo1 gu3 jing3 sheng1 qing1 tai2 。
- wo3 du2 bu4 gui1 he2 wei2 zai1 ， ke3 xin1 yi3 jue2 fei1 huang2 ai1 。
- chang2 jing1 wei4 qi2 qie3 men2 shi1 ， bu4 fang2 sui2 yi4 fen1 fu2 bei1 。

## 注释

## 译文

## 赏析
