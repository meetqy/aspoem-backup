---
id: xu-ji-zhi-you-ci-yun-zhuan-an-yong-shi-huang-que-yun-zan-tan-deng-chang-ru-nang-de-yu-duan-yan-deng-wei-zhuan-an-sheng-fang-zai-jiu
title: 又次韻轉庵用食黄雀韻贊歎鄧長孺曩得予端研鄧爲轉庵甥方在疚
titlePinyin: you4 ci4 yun4 zhuan3 an1 yong4 shi2 huang2 que4 yun4 zan4 tan4 deng4 chang2 ru2 nang3 de2 yu3 duan1 yan2 deng4 wei2 zhuan3 an1 sheng1 fang1 zai4 jiu4
titleSlug: you-ci-yun-zhuan-an-yong-shi-huang-que-yun-zan-tan-deng-chang-ru-nang-de-yu-duan-yan-deng-wei-zhuan-an-sheng-fang-zai-jiu
author: 許及之
authorPinyin: xu1 ji2 zhi1
authorSlug: xu-ji-zhi
dynasty: 宋
dynastyPinyin: song4
dynastySlug: song
tags: []
---

## 正文

- 論研當考石精微，觀人豈計體瘠肥。
- 歙溪入浙無淹期，刷絲羅紋如出機。
- 比並端坑終品卑，就中古端見尤稀。
- 難得已歎承平時，長繩束腰下巖扉。
- 宿糧腰畔不捄饑，鑿深泉眼迸若飛。
- 浸淫竟日無光晞，輕生重石不悟非。
- 石工傳業猶孫枝，我售古璞千金歸。
- 璞雖云石玉爲肌，信手得墨無拒違。
- 事忙行草取次宜，才衰筆老無發揮。
- 頃見鄧友輟贈之，質粹材美不可譏。
- 契家有子吾所知，文章光焰期騰暉。
- 不妨怪怪仍奇奇，酷似牢之惟舅依。
- 嗟嗟尚怵霜露悲，循陔自苦躬采薇。
- 讀禮以外將胡爲，力學報親其殆幾。
- 學非有厭書非癡，有志於上皆可希。
- 彤庭對策决大疑，制草說命周南妃。
- 玉堂從容有餘師，古來孽子操心危。
- 勉旃無令一簣虧，萬釘要看黄金圍。

## 拼音

- lun4 yan2 dang1 kao3 shi2 jing1 wei1 ， guan1 ren2 qi3 ji4 ti3 ji2 fei2 。
- xi1 xi1 ru4 zhe4 wu2 yan1 qi1 ， shua1 si1 luo2 wen2 ru2 chu1 ji1 。
- bi3 bing4 duan1 keng1 zhong1 pin3 bei1 ， jiu4 zhong1 gu3 duan1 jian4 you2 xi1 。
- nan2 de2 yi3 tan4 cheng2 ping2 shi2 ， chang2 sheng2 shu4 yao1 xia4 yan2 fei1 。
- su4 liang2 yao1 pan4 bu2 jiu4 ji1 ， zao2 shen1 quan2 yan3 beng4 ruo4 fei1 。
- jin4 yin2 jing4 ri4 wu2 guang1 xi1 ， qing1 sheng1 zhong4 shi2 bu2 wu4 fei1 。
- shi2 gong1 chuan2 ye4 you2 sun1 zhi1 ， wo3 shou4 gu3 pu2 qian1 jin1 gui1 。
- pu2 sui1 yun2 shi2 yu4 wei2 ji1 ， xin4 shou3 de2 mo4 wu2 ju4 wei2 。
- shi4 mang2 xing2 cao3 qu3 ci4 yi2 ， cai2 shuai1 bi3 lao3 wu2 fa1 hui1 。
- qing3 jian4 deng4 you3 chuo4 zeng4 zhi1 ， zhi4 cui4 cai2 mei3 bu4 ke3 ji1 。
- qi4 jia1 you3 zi3 wu2 suo3 zhi1 ， wen2 zhang1 guang1 yan4 qi1 teng2 hui1 。
- bu4 fang2 guai4 guai4 reng2 qi2 qi2 ， ku4 si4 lao2 zhi1 wei2 jiu4 yi1 。
- jie1 jie1 shang4 chu4 shuang1 lu4 bei1 ， xun2 gai1 zi4 ku3 gong1 cai3 wei1 。
- du2 li3 yi3 wai4 jiang1 hu2 wei2 ， li4 xue2 bao4 qin1 qi2 dai4 ji1 。
- xue2 fei1 you3 yan4 shu1 fei1 chi1 ， you3 zhi4 wu1 shang4 jie1 ke3 xi1 。
- tong2 ting2 dui4 ce4 jue2 da4 yi2 ， zhi4 cao3 shuo1 ming4 zhou1 nan2 fei1 。
- yu4 tang2 cong2 rong2 you3 yu2 shi1 ， gu3 lai2 nie4 zi3 cao1 xin1 wei1 。
- mian3 zhan1 wu2 ling4 yi2 kui4 kui1 ， wan4 ding1 yao4 kan4 huang2 jin1 wei2 。

## 注释

## 译文

## 赏析
