---
id: xu-ji-zhi-wang-xuan-fu-qiu-chong-zhai-bian-bang-reng-suo-shi-zhuan-an-zhi-zuo-xian-cheng-ji-ci-yun-wei-ji
title: 王宣甫求崇齋扁榜仍索詩轉庵之作先成即次韻爲寄
titlePinyin: wang2 xuan1 fu3 qiu2 chong2 zhai1 bian3 bang3 reng2 suo3 shi1 zhuan3 an1 zhi1 zuo4 xian1 cheng2 ji2 ci4 yun4 wei2 ji4
titleSlug: wang-xuan-fu-qiu-chong-zhai-bian-bang-reng-suo-shi-zhuan-an-zhi-zuo-xian-cheng-ji-ci-yun-wei-ji
author: 許及之
authorPinyin: xu1 ji2 zhi1
authorSlug: xu-ji-zhi
dynasty: 宋
dynastyPinyin: song4
dynastySlug: song
tags: []
---

## 正文

- 聖門教人亦多術，由也升堂未入室。
- 顔雖在寢猶仰高，火就水流隨燥濕。
- 但見終日不違愚，豈知庶幾介如石。
- 陶溪昨以崇名齋，欲予隸古詩記實。
- 今晨忽見轉庵作，名與詩高同起日。
- 崇齋少學用心苦，晚乃一掃科舉習。
- 霜降自然知水落，道損都忘爲學益。
- 一從崇卑悟師說，心已沈酣全體易。
- 書扁外和轉庵詩，不待形容有潤色。
- 憶昨尊公期類予，似我顓愚有何獲。
- 老慚才衰惟鈍遲，感君肯赴同襟期。
- 閉關却埽門植榆，不妨倡和來壎箎。

## 拼音

- sheng4 men2 jiao1 ren2 yi4 duo1 shu4 ， you2 ye3 sheng1 tang2 wei4 ru4 shi4 。
- yan2 sui1 zai4 qin3 you2 yang3 gao1 ， huo3 jiu4 shui3 liu2 sui2 zao4 shi1 。
- dan4 jian4 zhong1 ri4 bu4 wei2 yu2 ， qi3 zhi1 shu4 ji1 jie4 ru2 shi2 。
- tao2 xi1 zuo2 yi3 chong2 ming2 zhai1 ， yu4 yu3 li4 gu3 shi1 ji4 shi2 。
- jin1 chen2 hu1 jian4 zhuan3 an1 zuo4 ， ming2 yu3 shi1 gao1 tong2 qi3 ri4 。
- chong2 zhai1 shao3 xue2 yong4 xin1 ku3 ， wan3 nai3 yi4 sao3 ke1 ju3 xi2 。
- shuang1 jiang4 zi4 ran2 zhi1 shui3 luo4 ， dao4 sun3 dou1 wang4 wei2 xue2 yi4 。
- yi4 cong2 chong2 bei1 wu4 shi1 shuo1 ， xin1 yi3 shen3 han1 quan2 ti3 yi4 。
- shu1 bian3 wai4 he2 zhuan3 an1 shi1 ， bu2 dai4 xing2 rong2 you3 run4 se4 。
- yi4 zuo2 zun1 gong1 qi1 lei4 yu3 ， si4 wo3 zhuan1 yu2 you3 he2 huo4 。
- lao3 can2 cai2 shuai1 wei2 dun4 chi2 ， gan3 jun1 ken3 fu4 tong2 jin1 qi1 。
- bi4 guan1 que4 sao4 men2 zhi2 yu2 ， bu4 fang2 chang4 he2 lai2 xun1 chi2 。

## 注释

## 译文

## 赏析
