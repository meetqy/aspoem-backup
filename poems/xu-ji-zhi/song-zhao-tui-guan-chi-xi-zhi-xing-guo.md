---
id: xu-ji-zhi-song-zhao-tui-guan-chi-xi-zhi-xing-guo
title: 送趙推官持檄之興國
titlePinyin: song4 zhao4 tui1 guan1 chi2 xi2 zhi1 xing1 guo2
titleSlug: song-zhao-tui-guan-chi-xi-zhi-xing-guo
author: 許及之
authorPinyin: xu1 ji2 zhi1
authorSlug: xu-ji-zhi
dynasty: 宋
dynastyPinyin: song4
dynastySlug: song
tags: []
---

## 正文

- 趙君派自天源來，細考衡茅無此才。
- 文章决科特餘事，幕府官業何壯哉。
- 論事不愁開口屢，直道馳驅羞詭遇。
- 尺伸如可寸枉施，寧脫青衫故園去。
- 宗廟之寶森璵璠，諸公爭欲出我門。
- 極知胸中有定力，未肯叱馭隨王尊。
- 楚狂凉凉莫宜世，一笑相逢有初契。
- 尊酒論文情益親，但不同姓實兄弟。
- 文昌堂前汝水東，萬頃烟雨時濛濛。
- 向來簇坐覓新句，多少行人圖畫中。
- 君今胡爲事行李，著身翻在圖畫裏。
- 捧檄王事不可遲，何况堂中老親喜。
- 喜君問道康廬旁，過家上冢還不妨。
- 再拜松楸有心事，孟母卜鄰今更良。
- 了却癡兒紛案牘，回首廬山真面目。
- 喚起三年夢中意，想見詩成清可掬。

## 拼音

- zhao4 jun1 pai4 zi4 tian1 yuan2 lai2 ， xi4 kao3 heng2 mao2 wu2 ci3 cai2 。
- wen2 zhang1 jue2 ke1 te4 yu2 shi4 ， mu4 fu3 guan1 ye4 he2 zhuang4 zai1 。
- lun4 shi4 bu4 chou2 kai1 kou3 lü3 ， zhi2 dao4 chi2 qu1 xiu1 gui3 yu4 。
- chi3 shen1 ru2 ke3 cun4 wang3 shi1 ， ning2 tuo1 qing1 shan1 gu4 yuan2 qu4 。
- zong1 miao4 zhi1 bao3 sen1 yu2 fan2 ， zhu1 gong1 zheng1 yu4 chu1 wo3 men2 。
- ji2 zhi1 xiong1 zhong1 you3 ding4 li4 ， wei4 ken3 chi4 yu4 sui2 wang2 zun1 。
- chu3 kuang2 liang2 liang2 mo4 yi2 shi4 ， yi2 xiao4 xiang1 feng2 you3 chu1 qi4 。
- zun1 jiu3 lun4 wen2 qing2 yi4 qin1 ， dan4 bu4 tong2 xing4 shi2 xiong1 di4 。
- wen2 chang1 tang2 qian2 ru3 shui3 dong1 ， wan4 qing3 yan1 yu3 shi2 meng2 meng2 。
- xiang4 lai2 cu4 zuo4 mi4 xin1 ju4 ， duo1 shao3 xing2 ren2 tu2 hua4 zhong1 。
- jun1 jin1 hu2 wei2 shi4 xing2 li0 ， zhu4 shen1 fan1 zai4 tu2 hua4 li3 。
- peng3 xi2 wang2 shi4 bu4 ke3 chi2 ， he2 kuang4 tang2 zhong1 lao3 qin1 xi3 。
- xi3 jun1 wen4 dao4 kang1 lu2 pang2 ， guo4 jia1 shang4 zhong3 huan2 bu4 fang2 。
- zai4 bai4 song1 qiu1 you3 xin1 shi4 ， meng4 mu3 bu3 lin2 jin1 geng4 liang2 。
- liao3 que4 chi1 er2 fen1 an4 du2 ， hui2 shou3 lu2 shan1 zhen1 mian4 mu4 。
- huan4 qi3 san1 nian2 meng4 zhong4 yi4 ， xiang3 jian4 shi1 cheng2 qing1 ke3 ju1 。

## 注释

## 译文

## 赏析
