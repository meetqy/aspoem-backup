---
id: xu-ji-zhi-ya-shi-qiu-ge-ming-ji-wei-zuo-bian-bang-reng-fu-yu-ke-za-ju
title: 雅師求閣名既爲作扁榜仍賦娛客雜句
titlePinyin: ya3 shi1 qiu2 ge2 ming2 ji4 wei2 zuo4 bian3 bang3 reng2 fu4 yu2 ke4 za2 ju4
titleSlug: ya-shi-qiu-ge-ming-ji-wei-zuo-bian-bang-reng-fu-yu-ke-za-ju
author: 許及之
authorPinyin: xu1 ji2 zhi1
authorSlug: xu-ji-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 妙景非聲亦非色，非色豈應容粉飾。
- 東坡妙用徧虛空，大地山河等兒劇。
- 簡齋有句添蛇足，雨抹晴粧要娛客。
- 黄妃塔邊浄相寺，破屋荆榛十年事。
- 雅師辦得一片心，化出寶坊全體備。
- 傑閣巍巍尊大士，我欲名之無盡意。
- 更拈蛇足扁東偏，與師餉客爲客地。
- 東坡仙去可無詩，客來了此一段奇。
- 未雨未晴煩舉似，非鬼非仙竟是誰。

## 拼音

- miao4 jing3 fei1 sheng1 yi4 fei1 se4 ， fei1 se4 qi3 ying1 rong2 fen3 shi4 。
- dong1 po1 miao4 yong4 bian4 xu1 kong1 ， da4 di4 shan1 he2 deng3 er2 ju4 。
- jian3 zhai1 you3 ju4 tian1 she2 zu2 ， yu3 mo3 qing2 zhuang1 yao4 yu2 ke4 。
- huang2 fei1 ta3 bian1 jing4 xiang1 si4 ， po4 wu1 jing1 zhen1 shi2 nian2 shi4 。
- ya3 shi1 ban4 de2 yi2 pian4 xin1 ， hua4 chu1 bao3 fang1 quan2 ti3 bei4 。
- jie2 ge2 wei1 wei1 zun1 da4 shi4 ， wo3 yu4 ming2 zhi1 wu2 jin4 yi4 。
- geng4 nian1 she2 zu2 bian3 dong1 pian1 ， yu3 shi1 xiang3 ke4 wei2 ke4 di4 。
- dong1 po1 xian1 qu4 ke3 wu2 shi1 ， ke4 lai2 le0 ci3 yi2 duan4 qi2 。
- wei4 yu3 wei4 qing2 fan2 ju3 si4 ， fei1 gui3 fei1 xian1 jing4 shi4 shui2 。

## 注释

## 译文

## 赏析
