---
id: xu-ji-zhi-yu-tong-she-you-shan-yuan-ci-weng-chang-zhi-yun
title: 與同社遊山園次翁常之韻
titlePinyin: yu3 tong2 she4 you2 shan1 yuan2 ci4 weng1 chang2 zhi1 yun4
titleSlug: yu-tong-she-you-shan-yuan-ci-weng-chang-zhi-yun
author: 許及之
authorPinyin: xu1 ji2 zhi1
authorSlug: xu-ji-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 眷言太玉峯，本是仙佛宅。
- 端視儼若屏，側睨展如翼。
- 洞府何渺茫，傳聞見圖畫。
- 疆理雖東甌，題品經謝客。
- 至今味篇咏，當時想游歷。
- 顧我本萍泛，買鄰寓棲息。
- 江山自呈露，卉木因種植。
- 鑿巖得泉香，拓戶見山色。
- 佳客入庭戶，英氣來几席。
- 幽葩芬石根，好鳥絃坐側。
- 拄笏山之西，拏舟江以北。
- 明月浮可捉，疎星掛堪摘。
- 拂晨天宇浄，出海陽烏赤。
- 脩嵐爍紫翠，遠目眩朱碧。
- 崚嶒雙塔影，突兀古殿脊。
- 媚川溟渤寬，絕境天地窄。
- 前賢未嘗亡，勝趣何有極。
- 茲時屆清和，同社共推激。
- 肯爲終日留，喜免重城隔。
- 長歌響林坰，妙語出金石。
- 爾汝合忘形，拘攣非遠識。
- 莫嗔驚著汝，試問今何夕。
- 曹劉牆可短，丘崖肩可拍。
- 却笑山陰會，翻悲昔人迹。
- 喻指孰非是，計馬誰失得。
- 明當新詩來，勿憚難韻迫。
- 趣歸不匆忙，餘興猶襞積。
- 感君吐瓊瑰，爲我寫胸臆。

## 拼音

- juan4 yan2 tai4 yu4 feng1 ， ben3 shi4 xian1 fo2 zhai2 。
- duan1 shi4 yan3 ruo4 ping2 ， ce4 ni4 zhan3 ru2 yi4 。
- dong4 fu3 he2 miao3 mang2 ， chuan2 wen2 jian4 tu2 hua4 。
- jiang1 li3 sui1 dong1 ou1 ， ti2 pin3 jing1 xie4 ke4 。
- zhi4 jin1 wei4 pian1 yong3 ， dang1 shi2 xiang3 you2 li4 。
- gu4 wo3 ben3 ping2 fan4 ， mai3 lin2 yu4 qi1 xi1 。
- jiang1 shan1 zi4 cheng2 lu4 ， hui4 mu4 yin1 zhong3 zhi2 。
- zao2 yan2 de2 quan2 xiang1 ， tuo4 hu4 jian4 shan1 se4 。
- jia1 ke4 ru4 ting2 hu4 ， ying1 qi4 lai2 ji3 xi2 。
- you1 pa1 fen1 shi2 gen1 ， hao3 niao3 xian2 zuo4 ce4 。
- zhu3 hu4 shan1 zhi1 xi1 ， na2 zhou1 jiang1 yi3 bei3 。
- ming2 yue4 fu2 ke3 zhuo1 ， shu1 xing1 gua4 kan1 zhai1 。
- fu2 chen2 tian1 yu3 jing4 ， chu1 hai3 yang2 wu1 chi4 。
- xiu1 lan2 shuo4 zi3 cui4 ， yuan3 mu4 xuan4 zhu1 bi4 。
- ling2 ceng2 shuang1 ta3 ying3 ， tu1 wu4 gu3 dian4 ji3 。
- mei4 chuan1 ming2 bo2 kuan1 ， jue2 jing4 tian1 di4 zhai3 。
- qian2 xian2 wei4 chang2 wang2 ， sheng4 qu4 he2 you3 ji2 。
- zi1 shi2 jie4 qing1 he2 ， tong2 she4 gong4 tui1 ji1 。
- ken3 wei2 zhong1 ri4 liu2 ， xi3 mian3 zhong4 cheng2 ge2 。
- chang2 ge1 xiang3 lin2 jiong1 ， miao4 yu3 chu1 jin1 shi2 。
- er3 ru3 he2 wang4 xing2 ， ju1 luan2 fei1 yuan3 shi2 。
- mo4 chen1 jing1 zhu4 ru3 ， shi4 wen4 jin1 he2 xi1 。
- cao2 liu2 qiang2 ke3 duan3 ， qiu1 ya2 jian1 ke3 pai1 。
- que4 xiao4 shan1 yin1 hui4 ， fan1 bei1 xi1 ren2 ji4 。
- yu4 zhi3 shu2 fei1 shi4 ， ji4 ma3 shui2 shi1 de2 。
- ming2 dang1 xin1 shi1 lai2 ， wu4 dan4 nan2 yun4 po4 。
- qu4 gui1 bu4 cong1 mang2 ， yu2 xing1 you2 bi4 ji1 。
- gan3 jun1 tu3 qiong2 gui1 ， wei2 wo3 xie3 xiong1 yi4 。

## 注释

## 译文

## 赏析
