---
id: xu-ji-zhi-yu-xue-huai-du-yun-xin-zhong-mei-san-ci-bo-hui-yun
title: 欲雪懷度雲新種梅三次伯暉韻
titlePinyin: yu4 xue3 huai2 du4 yun2 xin1 zhong3 mei2 san1 ci4 bo2 hui1 yun4
titleSlug: yu-xue-huai-du-yun-xin-zhong-mei-san-ci-bo-hui-yun
author: 許及之
authorPinyin: xu1 ji2 zhi1
authorSlug: xu-ji-zhi
dynasty: 宋
dynastyPinyin: song4
dynastySlug: song
tags: []
---

## 正文

- 朔風動地天欲雪，澗底孤松定皴裂。
- 憶梅已覺腸九回，賦詩敢愛肱三折。
- 簾疎香細度雲前，想見娟娟媚晚烟。
- 主人吟哦伴幽獨，醉墨不惜花袍濺。
- 人與寒枝共修潔，未遣調羹笛休咽。
- 販馬江頭得句回，踏破蟾光敲鐙鐵。

## 拼音

- shuo4 feng1 dong4 di4 tian1 yu4 xue3 ， jian4 di3 gu1 song1 ding4 cun1 lie4 。
- yi4 mei2 yi3 jue2 chang2 jiu3 hui2 ， fu4 shi1 gan3 ai4 gong1 san1 zhe2 。
- lian2 shu1 xiang1 xi4 du4 yun2 qian2 ， xiang3 jian4 juan1 juan1 mei4 wan3 yan1 。
- zhu3 ren2 yin2 e2 ban4 you1 du2 ， zui4 mo4 bu4 xi1 hua1 pao2 jian4 。
- ren2 yu3 han2 zhi1 gong4 xiu1 jie2 ， wei4 qian3 diao4 geng1 di2 xiu1 yan4 。
- fan4 ma3 jiang1 tou2 de2 ju4 hui2 ， ta4 po4 chan2 guang1 qiao1 deng1 tie3 。

## 注释

## 译文

## 赏析
