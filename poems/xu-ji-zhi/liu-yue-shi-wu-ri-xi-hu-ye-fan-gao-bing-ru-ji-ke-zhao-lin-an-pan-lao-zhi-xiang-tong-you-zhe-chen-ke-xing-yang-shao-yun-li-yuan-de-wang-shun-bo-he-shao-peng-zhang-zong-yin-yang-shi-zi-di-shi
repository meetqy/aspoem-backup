---
id: xu-ji-zhi-liu-yue-shi-wu-ri-xi-hu-ye-fan-gao-bing-ru-ji-ke-zhao-lin-an-pan-lao-zhi-xiang-tong-you-zhe-chen-ke-xing-yang-shao-yun-li-yuan-de-wang-shun-bo-he-shao-peng-zhang-zong-yin-yang-shi-zi-di-shi-seng-fang-yu-yan-ci-bing-ru-yun
title: 六月十五日西湖夜泛高炳如集客趙臨安蟠老致餉同遊者陳可行楊少雲李元德王順伯何紹彭張宗尹楊氏子弟侍僧方與焉次炳如韻
titlePinyin: liu4 yue4 shi2 wu3 ri4 xi1 hu2 ye4 fan4 gao1 bing3 ru2 ji2 ke4 zhao4 lin2 an1 pan2 lao3 zhi4 xiang3 tong2 you2 zhe3 chen2 ke3 xing2 yang2 shao3 yun2 li3 yuan2 de2 wang2 shun4 bo2 he2 shao4 peng2 zhang1 zong1 yin3 yang2 shi4 zi3 di4 shi4 seng1 fang1 yu3 yan1 ci4 bing3 ru2 yun4
titleSlug: liu-yue-shi-wu-ri-xi-hu-ye-fan-gao-bing-ru-ji-ke-zhao-lin-an-pan-lao-zhi-xiang-tong-you-zhe-chen-ke-xing-yang-shao-yun-li-yuan-de-wang-shun-bo-he-shao-peng-zhang-zong-yin-yang-shi-zi-di-shi-seng-fang-yu-yan-ci-bing-ru-yun
author: 許及之
authorPinyin: xu1 ji2 zhi1
authorSlug: xu-ji-zhi
dynasty: 宋
dynastyPinyin: song4
dynastySlug: song
tags: []
---

## 正文

- 西湖著明月，萬象各偃伏。
- 夙昔湖上遊，賡酬動盈束。
- 未有夜泛詩，此諾吾屢宿。
- 剝啄聞招呼，縱臾戒行速。
- 讀君紙三過，洗我愁萬斛。
- 行行正作意，在在堪刮目。
- 山光真起予，過雨儼新浴。
- 精藍憩深幽，疎篁庇脩綠。
- 棋聲節風甌，參差自成曲。
- 睡乍味覺甜，語軟氣能馥。
- 老僧與客忘，諦紬楞嚴軸。
- 小立水花凈，一堤良意足。
- 方舟曉興動，篙人聽回復。
- 薰風散金波，心境兩愁獨。
- 是中有妙句，萬古無管屬。
- 詩家高書記，前趙今鮑叔。
- 歸來要推敲，遣餉到林谷。
- 陳榻初解懸，膺門契仍篤。
- 不遺太學蕃，王楊共高躅。
- 陸笑阿戎談，足以侍几牘。
- 支郎更可人，啖蔬如啖肉。
- 而我厠髯張，形骸愧珠玉。
- 敢逃清白眼，僅免朱丹轂。
- 明朝軟紅中，清遊夢應續。
- 未嘆終滯淹，湖山已收錄。

## 拼音

- xi1 hu2 zhu4 ming2 yue4 ， wan4 xiang4 ge4 yan3 fu2 。
- su4 xi1 hu2 shang4 you2 ， geng1 chou2 dong4 ying2 shu4 。
- wei4 you3 ye4 fan4 shi1 ， ci3 nuo4 wu2 lü3 su4 。
- bao1 zhuo2 wen2 zhao1 hu0 ， zong4 yu2 jie4 xing2 su4 。
- du2 jun1 zhi3 san1 guo4 ， xi3 wo3 chou2 wan4 hu2 。
- hang2 hang2 zheng4 zuo4 yi4 ， zai4 zai4 kan1 gua1 mu4 。
- shan1 guang1 zhen1 qi3 yu3 ， guo4 yu3 yan3 xin1 yu4 。
- jing1 lan2 qi4 shen1 you1 ， shu1 huang2 bi4 xiu1 lü4 。
- qi2 sheng1 jie2 feng1 ou1 ， can1 cha4 zi4 cheng2 qu3 。
- shui4 zha4 wei4 jue2 tian2 ， yu3 ruan3 qi4 neng2 fu4 。
- lao3 seng1 yu3 ke4 wang4 ， di4 chou1 leng2 yan2 zhou2 。
- xiao3 li4 shui3 hua1 jing4 ， yi4 di1 liang2 yi4 zu2 。
- fang1 zhou1 xiao3 xing1 dong4 ， gao1 ren2 ting1 hui2 fu4 。
- xun1 feng1 san4 jin1 bo1 ， xin1 jing4 liang3 chou2 du2 。
- shi4 zhong1 you3 miao4 ju4 ， wan4 gu3 wu2 guan3 shu3 。
- shi1 jia1 gao1 shu1 ji4 ， qian2 zhao4 jin1 bao4 shu1 。
- gui1 lai2 yao4 tui1 qiao1 ， qian3 xiang3 dao4 lin2 gu3 。
- chen2 ta4 chu1 jie3 xuan2 ， ying1 men2 qi4 reng2 du3 。
- bu4 yi2 tai4 xue2 fan1 ， wang2 yang2 gong4 gao1 zhu2 。
- lu4 xiao4 a1 rong2 tan2 ， zu2 yi3 shi4 ji3 du2 。
- zhi1 lang2 geng4 ke3 ren2 ， dan4 shu1 ru2 dan4 rou4 。
- er2 wo3 ce4 ran2 zhang1 ， xing2 hai2 kui4 zhu1 yu4 。
- gan3 tao2 qing1 bai2 yan3 ， jin3 mian3 zhu1 dan1 gu3 。
- ming2 chao2 ruan3 hong2 zhong1 ， qing1 you2 meng4 ying1 xu4 。
- wei4 tan4 zhong1 zhi4 yan1 ， hu2 shan1 yi3 shou1 lu4 。

## 注释

## 译文

## 赏析
