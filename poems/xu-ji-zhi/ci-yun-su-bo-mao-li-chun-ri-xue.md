---
id: xu-ji-zhi-ci-yun-su-bo-mao-li-chun-ri-xue
title: 次韻蘇伯茂立春日雪
titlePinyin: ci4 yun4 su1 bo2 mao4 li4 chun1 ri4 xue3
titleSlug: ci-yun-su-bo-mao-li-chun-ri-xue
author: 許及之
authorPinyin: xu1 ji2 zhi1
authorSlug: xu-ji-zhi
dynasty: 宋
dynastyPinyin: song4
dynastySlug: song
tags: []
---

## 正文

- 從事青州初入幕，子墨梁園新有作。
- 春工試手欲成妍，滕六蜚英良不惡。
- 初看到地潤却無，旋喜積威乾更落。
- 鋪簷羃砌遍匿瑕，壓瘴埋蝗廣求瘼。
- 藍田種玉夜生苗，吳娃擘繭朝盈箔。
- 認巢無處疑昏鴉，斂翅有蹤驚瘦鶴。
- 一庭柳絮漾東風，千樹梨花醉西郭。
- 犯寒覓句覺詩清，賈勇行杯疑酒薄。
- 頗煩造物相料理，頓使幽懷渺綿邈。
- 回看稚子失啼饑，想見田家爾應樂。

## 拼音

- cong2 shi4 qing1 zhou1 chu1 ru4 mu4 ， zi3 mo4 liang2 yuan2 xin1 you3 zuo4 。
- chun1 gong1 shi4 shou3 yu4 cheng2 yan2 ， teng2 liu4 fei1 ying1 liang2 bu2 e4 。
- chu1 kan4 dao4 di4 run4 que4 wu2 ， xuan2 xi3 ji1 wei1 qian2 geng4 luo4 。
- pu1 yan2 mi4 qi4 bian4 ni4 xia2 ， ya1 zhang4 mai2 huang2 guang3 qiu2 mo4 。
- lan2 tian2 zhong3 yu4 ye4 sheng1 miao2 ， wu2 wa2 bo4 jian3 chao2 ying2 bo2 。
- ren4 chao2 wu2 chu3 yi2 hun1 ya1 ， lian3 chi4 you3 zong1 jing1 shou4 he4 。
- yi4 ting2 liu3 xu4 yang4 dong1 feng1 ， qian1 shu4 li2 hua1 zui4 xi1 guo1 。
- fan4 han2 mi4 ju4 jue2 shi1 qing1 ， jia3 yong3 xing2 bei1 yi2 jiu3 bao2 。
- po1 fan2 zao4 wu4 xiang1 liao4 li3 ， dun4 shi3 you1 huai2 miao3 mian2 miao3 。
- hui2 kan4 zhi4 zi3 shi1 ti2 ji1 ， xiang3 jian4 tian2 jia1 er3 ying1 le4 。

## 注释

## 译文

## 赏析
