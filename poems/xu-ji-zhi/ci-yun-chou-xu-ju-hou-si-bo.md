---
id: xu-ji-zhi-ci-yun-chou-xu-ju-hou-si-bo
title: 次韻酬徐居厚寺簿
titlePinyin: ci4 yun4 chou2 xu2 ju1 hou4 si4 bo2
titleSlug: ci-yun-chou-xu-ju-hou-si-bo
author: 許及之
authorPinyin: xu1 ji2 zhi1
authorSlug: xu-ji-zhi
dynasty: 宋
dynastyPinyin: song4
dynastySlug: song
tags: []
---

## 正文

- 度江見三白，飛雪爲誰妍。
- 因山行畢役，憂國且願年。
- 眷言靈駕發，綿延屬車駢。
- 陽侯既効職，滕六敢自賢。
- 閣陰不忍下，竣事即墮前。
- 山林亦縞衣，揮灑紛素筵。
- 似與孤臣淚，同作珠貝編。
- 豈無訪戴舟，拘文不容牽。
- 感君相料理，語妙堪流涎。
- 奈何補天手，袖此鑑湖堧。
- 不受鄰僧米，顔公合憂煎。
- 挼挲映雪眼，縱臾吟詩肩。
- 同時天下名，一日方九遷。
- 君不策高足，餘子煩後鞭。

## 拼音

- du4 jiang1 jian4 san1 bai2 ， fei1 xue3 wei2 shui2 yan2 。
- yin1 shan1 xing2 bi4 yi4 ， you1 guo2 qie3 yuan4 nian2 。
- juan4 yan2 ling2 jia4 fa1 ， mian2 yan2 shu3 ju1 pian2 。
- yang2 hou2 ji4 xiao4 zhi2 ， teng2 liu4 gan3 zi4 xian2 。
- ge2 yin1 bu4 ren3 xia4 ， jun4 shi4 ji2 duo4 qian2 。
- shan1 lin2 yi4 gao3 yi1 ， hui1 sa3 fen1 su4 yan2 。
- si4 yu3 gu1 chen2 lei4 ， tong2 zuo4 zhu1 bei4 bian1 。
- qi3 wu2 fang3 dai4 zhou1 ， ju1 wen2 bu4 rong2 qian1 。
- gan3 jun1 xiang1 liao4 li3 ， yu3 miao4 kan1 liu2 xian2 。
- nai4 he2 bu3 tian1 shou3 ， xiu4 ci3 jian4 hu2 ruan2 。
- bu2 shou4 lin2 seng1 mi3 ， yan2 gong1 he2 you1 jian1 。
- ruo2 sa1 ying4 xue3 yan3 ， zong4 yu2 yin2 shi1 jian1 。
- tong2 shi2 tian1 xia4 ming2 ， yi2 ri4 fang1 jiu3 qian1 。
- jun1 bu2 ce4 gao1 zu2 ， yu2 zi3 fan2 hou4 bian1 。

## 注释

## 译文

## 赏析
