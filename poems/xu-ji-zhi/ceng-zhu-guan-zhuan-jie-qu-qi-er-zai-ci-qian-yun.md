---
id: xu-ji-zhi-ceng-zhu-guan-zhuan-jie-qu-qi-er-zai-ci-qian-yun
title: 曾主管專介取棄兒再次前韻
titlePinyin: ceng2 zhu3 guan3 zhuan1 jie4 qu3 qi4 er2 zai4 ci4 qian2 yun4
titleSlug: ceng-zhu-guan-zhuan-jie-qu-qi-er-zai-ci-qian-yun
author: 許及之
authorPinyin: xu1 ji2 zhi1
authorSlug: xu-ji-zhi
dynasty: 宋
dynastyPinyin: song4
dynastySlug: song
tags: []
---

## 正文

- 自別心耿耿，奈此秋月明。
- 晨興洗我耳，鵲鵲枝間鳴。
- 踵門得緘翰，中有惻怛情。
- 眷彼水際兒，感公脫危坑。
- 傳之邑父老，相語涕泗橫。
- 鄭重煩取將，摩挲付老兵。
- 忌飽體未充，慣拊心無怔。
- 應答已如響，炯炯雙眸清。
- 試問父母誰，惝恍目屢瞠。
- 微公父母恩，何以活此嬰。
- 兒生未有知，陰報已不輕。
- 公猶不自德，安得名許生。
- 共惟仁聖朝，發政先鰥𡞦。
- 吾儕值歉乏，詎敢孤官榮。
- 二星妙宣指，悉數僕屢更。
- 三接尚須臾，一路當生成。
- 况乃幕中畫，實負當世名。

## 拼音

- zi4 bie2 xin1 geng3 geng3 ， nai4 ci3 qiu1 yue4 ming2 。
- chen2 xing1 xi3 wo3 er3 ， que4 que4 zhi1 jian4 ming2 。
- zhong3 men2 de2 jian1 han4 ， zhong1 you3 ce4 da2 qing2 。
- juan4 bi3 shui3 ji4 er2 ， gan3 gong1 tuo1 wei1 keng1 。
- chuan2 zhi1 yi4 fu4 lao3 ， xiang1 yu3 ti4 si4 heng2 。
- zheng4 zhong4 fan2 qu3 jiang1 ， mo2 suo1 fu4 lao3 bing1 。
- ji4 bao3 ti3 wei4 chong1 ， guan4 fu3 xin1 wu2 zheng1 。
- ying1 da2 yi3 ru2 xiang3 ， jiong3 jiong3 shuang1 mou2 qing1 。
- shi4 wen4 fu4 mu3 shui2 ， chang3 huang3 mu4 lü3 cheng1 。
- wei1 gong1 fu4 mu3 en1 ， he2 yi3 huo2 ci3 ying1 。
- er2 sheng1 wei4 you3 zhi1 ， yin1 bao4 yi3 bu4 qing1 。
- gong1 you2 bu2 zi4 de2 ， an1 de2 ming2 xu1 sheng1 。
- gong4 wei2 ren2 sheng4 chao2 ， fa1 zheng4 xian1 guan1 𡞦。
- wu2 chai2 zhi2 qian4 fa2 ， ju4 gan3 gu1 guan1 rong2 。
- er4 xing1 miao4 xuan1 zhi3 ， xi1 shu4 pu2 lü3 geng4 。
- san1 jie1 shang4 xu1 yu2 ， yi2 lu4 dang1 sheng1 cheng2 。
- kuang4 nai3 mu4 zhong1 hua4 ， shi2 fu4 dang1 shi4 ming2 。

## 注释

## 译文

## 赏析
