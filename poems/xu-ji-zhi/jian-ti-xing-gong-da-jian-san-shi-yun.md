---
id: xu-ji-zhi-jian-ti-xing-gong-da-jian-san-shi-yun
title: 見提刑鞏大監三十韻
titlePinyin: jian4 ti2 xing2 gong3 da4 jian1 san1 shi2 yun4
titleSlug: jian-ti-xing-gong-da-jian-san-shi-yun
author: 許及之
authorPinyin: xu1 ji2 zhi1
authorSlug: xu-ji-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 夙借屏星映，曾憐坐客寒。
- 扁舟違逆水，方丈渺三韓。
- 分隔懸穹壤，心馳乏羽翰。
- 熒煌長在望，歲月凜奔湍。
- 凡骨思佺訣，師資待郢墁。
- 把文留篋笥，洗眼誦琅玕。
- 轍敢窮途慟，冠期結綬彈。
- 苦無蒼玉佩，絕憶紫金丹。
- 往絕修門入，爭先要路看。
- 飛騰寧有策，遇合自相歡。
- 獻納君王問，施行宇宙寬。
- 前星開尹幕，列宿炳朝端。
- 賀老聊爲監，嚴公合從官。
- 調官因有便，典謁亦曾干。
- 不得瞻丰采，無由出肺肝。
- 姓名煩摸索，蹤跡自蹣跚。
- 未有三千牘，那能九萬摶。
- 抱關從苑候，失步向邯鄲。
- 繼憶專城去，俱興歛惠歎。
- 第聞盤錯舊，不見剸裁難。
- 帝眷從更治，民風要飽觀。
- 甫傳光禮樂，已著畫衣冠。
- 浙水東西接，恩波晝夜瀾。
- 去天鄰杜曲，近日即長安。
- 儒腐真堪厭，才優特未殫。
- 少遲調鼎鉉，即合侍金鑾。
- 餘子甘流落，遺編守故殘。
- 若爲百里宰，已判一生酸。
- 蜀道游雖倦，山陰興未闌。
- 猶能風雪裏，作意駐征鞍。

## 拼音

- su4 jie4 ping2 xing1 ying4 ， ceng2 lian2 zuo4 ke4 han2 。
- pian1 zhou1 wei2 ni4 shui3 ， fang1 zhang4 miao3 san1 han2 。
- fen1 ge2 xuan2 qiong2 rang3 ， xin1 chi2 fa2 yu3 han4 。
- ying2 huang2 chang2 zai4 wang4 ， sui4 yue4 lin3 ben1 tuan1 。
- fan2 gu3 si1 quan2 jue2 ， shi1 zi1 dai4 ying3 man4 。
- ba3 wen2 liu2 qie4 si4 ， xi3 yan3 song4 lang2 gan1 。
- zhe2 gan3 qiong2 tu2 tong4 ， guan1 qi1 jie2 shou4 dan4 。
- ku3 wu2 cang1 yu4 pei4 ， jue2 yi4 zi3 jin1 dan1 。
- wang3 jue2 xiu1 men2 ru4 ， zheng1 xian1 yao4 lu4 kan4 。
- fei1 teng2 ning2 you3 ce4 ， yu4 he2 zi4 xiang1 huan1 。
- xian4 na4 jun1 wang2 wen4 ， shi1 xing2 yu3 zhou4 kuan1 。
- qian2 xing1 kai1 yin3 mu4 ， lie4 su4 bing3 chao2 duan1 。
- he4 lao3 liao2 wei2 jian1 ， yan2 gong1 he2 cong2 guan1 。
- diao4 guan1 yin1 you3 bian4 ， dian3 ye4 yi4 ceng2 gan1 。
- bu4 de2 zhan1 feng1 cai3 ， wu2 you2 chu1 fei4 gan1 。
- xing4 ming2 fan2 mo1 suo3 ， zong1 ji4 zi4 pan2 shan1 。
- wei4 you3 san1 qian1 du2 ， na4 neng2 jiu3 wan4 tuan2 。
- bao4 guan1 cong2 yuan4 hou4 ， shi1 bu4 xiang4 han2 dan1 。
- ji4 yi4 zhuan1 cheng2 qu4 ， ju4 xing1 lian3 hui4 tan4 。
- di4 wen2 pan2 cuo4 jiu4 ， bu2 jian4 tuan2 cai2 nan2 。
- di4 juan4 cong2 geng4 zhi4 ， min2 feng1 yao4 bao3 guan1 。
- fu3 chuan2 guang1 li3 le4 ， yi3 zhu4 hua4 yi1 guan1 。
- zhe4 shui3 dong1 xi1 jie1 ， en1 bo1 zhou4 ye4 lan2 。
- qu4 tian1 lin2 du4 qu3 ， jin4 ri4 ji2 chang2 an1 。
- ru2 fu3 zhen1 kan1 yan4 ， cai2 you1 te4 wei4 dan1 。
- shao3 chi2 diao4 ding3 xuan4 ， ji2 he2 shi4 jin1 luan2 。
- yu2 zi3 gan1 liu2 luo4 ， yi2 bian1 shou3 gu4 can2 。
- ruo4 wei2 bai3 li3 zai3 ， yi3 pan4 yi4 sheng1 suan1 。
- shu3 dao4 you2 sui1 juan4 ， shan1 yin1 xing1 wei4 lan2 。
- you2 neng2 feng1 xue3 li3 ， zuo4 yi4 zhu4 zheng1 an1 。

## 注释

## 译文

## 赏析
