---
id: xu-ji-zhi-zai-yong-yun-xie-de-jiu-jian-he
title: 再用韻謝德久見和
titlePinyin: zai4 yong4 yun4 xie4 de2 jiu3 jian4 he2
titleSlug: zai-yong-yun-xie-de-jiu-jian-he
author: 許及之
authorPinyin: xu1 ji2 zhi1
authorSlug: xu-ji-zhi
dynasty: 宋
dynastyPinyin: song4
dynastySlug: song
tags: []
---

## 正文

- 人爲物靈鈞受命，物本於人無詬病。
- 聖遠庖厨存此心，詩詠蟲魚明物性。
- 沙噀入詠誠蠢蠢，因之演雅聊援引。
- 此輩已分泥塗辱，吾儕忍加湯火窘。
- 烏郎自烏墨魚墨，如蝨處髮不知黑。
- 鎖管寄車墨者流，書契豈皆能作賊。
- 牡蠣分房巧芘身，雉蛤移種陳接新。
- 𧎼君孕玉自撐拄，蠙氏采月爲精神。
- 西施有舌話前聞，老婆之牙豈同羣。
- 螯屬黄中膏具美，螺族青出味作辛。
- 蜆蟶蚶蛤殻爲囿，相濡以沫期耐久。
- 自爲鍋釜使受烹，寧落提携死於酒。
- 子産校人從肆瞞，流水長者功難論。
- 寄聲海上釣鼇客，鼇動恐傷大地根。
- 滿船月明何所得，意不在魚鈎自直。
- 潮來忽見駕山來，箇解吞舟人不識。
- 有客聞之爲駭然，人魚更擅將誰憐。

## 拼音

- ren2 wei2 wu4 ling2 jun1 shou4 ming4 ， wu4 ben3 wu1 ren2 wu2 gou4 bing4 。
- sheng4 yuan3 pao2 chu2 cun2 ci3 xin1 ， shi1 yong3 chong2 yu2 ming2 wu4 xing4 。
- sha1 xun4 ru4 yong3 cheng2 chun3 chun3 ， yin1 zhi1 yan3 ya3 liao2 yuan2 yin3 。
- ci3 bei4 yi3 fen1 ni2 tu2 ru3 ， wu2 chai2 ren3 jia1 tang1 huo3 jiong3 。
- wu1 lang2 zi4 wu1 mo4 yu2 mo4 ， ru2 shi1 chu3 fa4 bu4 zhi1 hei1 。
- suo3 guan3 ji4 ju1 mo4 zhe3 liu2 ， shu1 qi4 qi3 jie1 neng2 zuo4 zei2 。
- mu3 li4 fen1 fang2 qiao3 pi2 shen1 ， zhi4 ha2 yi2 zhong3 chen2 jie1 xin1 。
- 𧎼 jun1 yun4 yu4 zi4 cheng1 zhu3 ， pin2 shi4 cai3 yue4 wei2 jing1 shen2 。
- xi1 shi1 you3 she2 hua4 qian2 wen2 ， lao3 po0 zhi1 ya2 qi3 tong2 qun2 。
- ao2 shu3 huang2 zhong1 gao1 ju4 mei3 ， luo2 zu2 qing1 chu1 wei4 zuo4 xin1 。
- xian3 cheng1 han1 ha2 qiao4 wei2 you4 ， xiang1 ru2 yi3 mo4 qi1 nai4 jiu3 。
- zi4 wei2 guo1 fu3 shi3 shou4 peng1 ， ning2 luo4 ti2 xie2 si3 wu1 jiu3 。
- zi3 chan3 xiao4 ren2 cong2 si4 man2 ， liu2 shui3 chang2 zhe3 gong1 nan2 lun4 。
- ji4 sheng1 hai3 shang4 diao4 ao2 ke4 ， ao2 dong4 kong3 shang1 da4 di4 gen1 。
- man3 chuan2 yue4 ming2 he2 suo3 de2 ， yi4 bu2 zai4 yu2 gou1 zi4 zhi2 。
- chao2 lai2 hu1 jian4 jia4 shan1 lai2 ， ge4 jie3 tun1 zhou1 ren2 bu4 shi2 。
- you3 ke4 wen2 zhi1 wei2 hai4 ran2 ， ren2 yu2 geng4 shan4 jiang1 shui2 lian2 。

## 注释

## 译文

## 赏析
