---
id: xu-ji-zhi-deng-wei-guan-yin-song-lao-du-dao-lin-yue-lu-shi-yong-qi-yun
title: 登偉觀因誦老杜道林嶽麓詩用其韻
titlePinyin: deng1 wei3 guan1 yin1 song4 lao3 du4 dao4 lin2 yue4 lu4 shi1 yong4 qi2 yun4
titleSlug: deng-wei-guan-yin-song-lao-du-dao-lin-yue-lu-shi-yong-qi-yun
author: 許及之
authorPinyin: xu1 ji2 zhi1
authorSlug: xu-ji-zhi
dynasty: 宋
dynastyPinyin: song4
dynastySlug: song
tags: []
---

## 正文

- 立秋三日天氣殊，凉風渺渺舒鬰紆。
- 少日第拄西山笏，暇時惟汎會昌湖。
- 投老身登華蓋頂，度堂面直蓮峯鑪。
- 長江回抱若裹玉，明月蕩漾如懷珠。
- 楠溪大源小源出，樟浦早潮晚潮俱。
- 凌空筆架呈掛綵，出海金輪看浴烏。
- 中川蚌胎非嫵媚，港口螺浮疑虛無。
- 何以得此江山偉，若有相者神明扶。
- 了知無一可云補，其敢有二當何誅。
- 故人相逢笑顛錯，生涯不解先膏腴。
- 且同野叟共爾汝，免以前銜相喚呼。
- 看山未覺迷老眼，報國終媿全微軀。
- 斫竹特爲三益徑，把釣倦作扁舟圖。
- 乃知絕境真妙絕，强名孤嶼何嘗孤。
- 憑欄聊欲須款款，飛帆正爾來于于。
- 明朝此興定不淺，但恐勞苦肩輿夫。

## 拼音

- li4 qiu1 san1 ri4 tian1 qi4 shu1 ， liang2 feng1 miao3 miao3 shu1 yu4 yu1 。
- shao3 ri4 di4 zhu3 xi1 shan1 hu4 ， xia2 shi2 wei2 fan4 hui4 chang1 hu2 。
- tou2 lao3 shen1 deng1 hua2 gai4 ding3 ， du4 tang2 mian4 zhi2 lian2 feng1 lu2 。
- chang2 jiang1 hui2 bao4 ruo4 guo3 yu4 ， ming2 yue4 dang4 yang4 ru2 huai2 zhu1 。
- nan2 xi1 da4 yuan2 xiao3 yuan2 chu1 ， zhang1 pu3 zao3 chao2 wan3 chao2 ju4 。
- ling2 kong1 bi3 jia4 cheng2 gua4 cai3 ， chu1 hai3 jin1 lun2 kan4 yu4 wu1 。
- zhong1 chuan1 bang4 tai1 fei1 wu3 mei4 ， gang3 kou3 luo2 fu2 yi2 xu1 wu2 。
- he2 yi3 de2 ci3 jiang1 shan1 wei3 ， ruo4 you3 xiang1 zhe3 shen2 ming2 fu2 。
- liao3 zhi1 wu2 yi4 ke3 yun2 bu3 ， qi2 gan3 you3 er4 dang1 he2 zhu1 。
- gu4 ren2 xiang1 feng2 xiao4 dian1 cuo4 ， sheng1 ya2 bu4 jie3 xian1 gao1 yu2 。
- qie3 tong2 ye3 sou3 gong4 er3 ru3 ， mian3 yi3 qian2 xian2 xiang1 huan4 hu1 。
- kan4 shan1 wei4 jue2 mi2 lao3 yan3 ， bao4 guo2 zhong1 kui4 quan2 wei1 qu1 。
- zhuo2 zhu2 te4 wei2 san1 yi4 jing4 ， ba3 diao4 juan4 zuo4 bian3 zhou1 tu2 。
- nai3 zhi1 jue2 jing4 zhen1 miao4 jue2 ， qiang2 ming2 gu1 yu3 he2 chang2 gu1 。
- ping2 lan2 liao2 yu4 xu1 kuan3 kuan3 ， fei1 fan1 zheng4 er3 lai2 yu2 yu2 。
- ming2 chao2 ci3 xing1 ding4 bu4 qian3 ， dan4 kong3 lao2 ku3 jian1 yu2 fu1 。

## 注释

## 译文

## 赏析
