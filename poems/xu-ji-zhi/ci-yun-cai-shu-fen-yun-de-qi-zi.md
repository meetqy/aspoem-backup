---
id: xu-ji-zhi-ci-yun-cai-shu-fen-yun-de-qi-zi
title: 次韻才叔分韻得七字
titlePinyin: ci4 yun4 cai2 shu1 fen1 yun4 de2 qi1 zi4
titleSlug: ci-yun-cai-shu-fen-yun-de-qi-zi
author: 許及之
authorPinyin: xu1 ji2 zhi1
authorSlug: xu-ji-zhi
dynasty: 宋
dynastyPinyin: song4
dynastySlug: song
tags: []
---

## 正文

- 竹院主人新築室，涓吉上梁辰取乙。
- 鳩工度材合忙冗，分韻題詩能暇逸。
- 獨憐久不到容成，片語全無課秋律。
- 自傷病足轉拘攣，不復拋磚爲倡率。
- 轉庵忽傳七字作，頓埽陳言洗凡質。
- 剩喜金風入詩思，定挽銀河洗吟筆。
- 鼓宮宮動妙入神，上醫醫國愈吾疾。
- 聯翩急埽煩寄似，已負今年七月七。

## 拼音

- zhu2 yuan4 zhu3 ren2 xin1 zhu4 shi4 ， juan1 ji2 shang4 liang2 chen2 qu3 yi3 。
- jiu1 gong1 du4 cai2 he2 mang2 rong3 ， fen1 yun4 ti2 shi1 neng2 xia2 yi4 。
- du2 lian2 jiu3 bu2 dao4 rong2 cheng2 ， pian4 yu3 quan2 wu2 ke4 qiu1 lü4 。
- zi4 shang1 bing4 zu2 zhuan3 ju1 luan2 ， bu2 fu4 pao1 zhuan1 wei2 chang4 lü4 。
- zhuan3 an1 hu1 chuan2 qi1 zi4 zuo4 ， dun4 sao4 chen2 yan2 xi3 fan2 zhi4 。
- sheng4 xi3 jin1 feng1 ru4 shi1 si1 ， ding4 wan3 yin2 he2 xi3 yin2 bi3 。
- gu3 gong1 gong1 dong4 miao4 ru4 shen2 ， shang4 yi1 yi1 guo2 yu4 wu2 ji2 。
- lian2 pian1 ji2 sao4 fan2 ji4 si4 ， yi3 fu4 jin1 nian2 qi1 yue4 qi1 。

## 注释

## 译文

## 赏析
