---
id: xu-ji-zhi-ci-yun-he-qi-yan-xi-yu
title: 次韻何起巖喜雨
titlePinyin: ci4 yun4 he2 qi3 yan2 xi3 yu3
titleSlug: ci-yun-he-qi-yan-xi-yu
author: 許及之
authorPinyin: xu1 ji2 zhi1
authorSlug: xu-ji-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 龜坼高田畦渴雨，何取尸臣守茲土。
- 抽毫擢髮控深衷，羽衣拜章夜當午。
- 天門岧嶢洞九重，玉几哀矜迥三拊。
- 守臣有罪固合誅，農夫在勤亦良苦。
- 去年旱荒有積倉，今年饑歉將空庾。
- 通宵灑潤祇若絲，明發屯雲儼安堵。
- 初驚大點來莫當，俄即翻盆流孰禦。
- 舊雨相過憶去年，坐視排簷亦如許。
- 我慚歷歷洗心源，君喜津津見眉宇。
- 瑰章傑句助歡呼，石燕商羊俱鼓舞。
- 急須似吸舉深杯，莫負如澠寫甘 {浢寸}。

## 拼音

- gui1 che4 gao1 tian2 qi2 ke3 yu3 ， he2 qu3 shi1 chen2 shou3 zi1 tu3 。
- chou1 hao2 zhuo2 fa4 kong4 shen1 zhong1 ， yu3 yi1 bai4 zhang1 ye4 dang1 wu3 。
- tian1 men2 tiao2 yao2 dong4 jiu3 chong2 ， yu4 ji3 ai1 jin1 jiong3 san1 fu3 。
- shou3 chen2 you3 zui4 gu4 he2 zhu1 ， nong2 fu1 zai4 qin2 yi4 liang2 ku3 。
- qu4 nian2 han4 huang1 you3 ji1 cang1 ， jin1 nian2 ji1 qian4 jiang1 kong1 yu3 。
- tong1 xiao1 sa3 run4 qi2 ruo4 si1 ， ming2 fa1 tun2 yun2 yan3 an1 du3 。
- chu1 jing1 da4 dian3 lai2 mo4 dang1 ， e2 ji2 fan1 pen2 liu2 shu2 yu4 。
- jiu4 yu3 xiang1 guo4 yi4 qu4 nian2 ， zuo4 shi4 pai2 yan2 yi4 ru2 xu1 。
- wo3 can2 li4 li4 xi3 xin1 yuan2 ， jun1 xi3 jin1 jin1 jian4 mei2 yu3 。
- gui1 zhang1 jie2 ju4 zhu4 huan1 hu1 ， shi2 yan4 shang1 yang2 ju4 gu3 wu3 。
- ji2 xu1 si4 xi1 ju3 shen1 bei1 ， mo4 fu4 ru2 mian3 xie3 gan1  { dou4 cun4 }。

## 注释

## 译文

## 赏析
