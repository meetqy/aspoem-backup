---
id: xu-ji-zhi-song-gao-hang-shang-zhou-mi-shi-shou
title: 崧高行上周密使壽
titlePinyin: song1 gao1 hang2 shang4 zhou1 mi4 shi3 shou4
titleSlug: song-gao-hang-shang-zhou-mi-shi-shou
author: 許及之
authorPinyin: xu1 ji2 zhi1
authorSlug: xu-ji-zhi
dynasty: 宋
dynastyPinyin: song4
dynastySlug: song
tags: []
---

## 正文

- 銀潢快瀉天無聲，秋光漾出圓蟾明。
- 玉關晏眠柝不驚，籌帷坐見萬里情。
- 健兒飽食細柳營，猛將思奮撫劍鳴。
- 摘試一二來帝京，表裏百萬皆精兵。
- 此時崧嶽風更清，壽酒消得如澠傾。
- 天子神武恢八絃，一賢制難真長城。
- 鴻鈞對斡三階平，珠連五緯薦璣衡。
- 天開地闢霖雨成，中書之考遠作程。
- 回視萬卷紛拏撐，一編自足垂勳名。
- 書生腦脂瞇短檠，莫耶挂壁吼長鯨。
- 相公辦取崧高行，不惜携之上崢嶸。

## 拼音

- yin2 huang2 kuai4 xie4 tian1 wu2 sheng1 ， qiu1 guang1 yang4 chu1 yuan2 chan2 ming2 。
- yu4 guan1 yan4 mian2 tuo4 bu4 jing1 ， chou2 wei2 zuo4 jian4 wan4 li3 qing2 。
- jian4 er2 bao3 shi2 xi4 liu3 ying2 ， meng3 jiang1 si1 fen4 fu3 jian4 ming2 。
- zhai1 shi4 yi1 er4 lai2 di4 jing1 ， biao3 li3 bai3 wan4 jie1 jing1 bing1 。
- ci3 shi2 song1 yue4 feng1 geng4 qing1 ， shou4 jiu3 xiao1 de2 ru2 mian3 qing1 。
- tian1 zi3 shen2 wu3 hui1 ba1 xian2 ， yi4 xian2 zhi4 nan2 zhen1 chang2 cheng2 。
- hong2 jun1 dui4 wo4 san1 jie1 ping2 ， zhu1 lian2 wu3 wei3 jian4 ji1 heng2 。
- tian1 kai1 di4 pi4 lin2 yu3 cheng2 ， zhong1 shu1 zhi1 kao3 yuan3 zuo4 cheng2 。
- hui2 shi4 wan4 juan4 fen1 na2 cheng1 ， yi4 bian1 zi4 zu2 chui2 xun1 ming2 。
- shu1 sheng1 nao3 zhi1 mi1 duan3 qing2 ， mo4 ye1 gua4 bi4 hou3 chang2 jing1 。
- xiang4 gong0 ban4 qu3 song1 gao1 hang2 ， bu4 xi1 xie2 zhi1 shang4 zheng1 rong2 。

## 注释

## 译文

## 赏析
