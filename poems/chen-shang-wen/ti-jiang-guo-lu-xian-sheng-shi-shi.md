---
id: chen-shang-wen-ti-jiang-guo-lu-xian-sheng-shi-shi
title: 題江國錄先生石室
titlePinyin: ti2 jiang1 guo2 lu4 xian1 sheng0 shi2 shi4
titleSlug: ti-jiang-guo-lu-xian-sheng-shi-shi
author: 陳尚文
authorPinyin: chen2 shang4 wen2
authorSlug: chen-shang-wen
dynasty: 宋
dynastyPinyin: song4
dynastySlug: song
tags: []
---

## 正文

- 海甯邑屋千山環，幽人更愛山中山。
- 山城已遠人烟寒，江君石室深巑岏。
- 聞君十載棲長安，焉能斂翼縈巖巒。
- 卧龍要自南陽蟠，東山不爲携紅顔。
- 邇來側身天地間，不如一室中寬閒。
- 探書禹穴萬卷完，養成霧豹非一斑。
- 素琴無絃心自彈，泰山高高水潺潺。
- 山中閴兮誰往還，雲無心兮抱幽關。
- 青山白雲足爲侶，無心胡爲戀君宇，冷君衣裳潤君礎。
- 人間歲月易今古，傅說一去不可佇。
- 蒼梧何如出飛雨，不崇朝兮蘇九土。

## 拼音

- hai3 ning2 yi4 wu1 qian1 shan1 huan2 ， you1 ren2 geng4 ai4 shan1 zhong1 shan1 。
- shan1 cheng2 yi3 yuan3 ren2 yan1 han2 ， jiang1 jun1 shi2 shi4 shen1 cuan2 wan2 。
- wen2 jun1 shi2 zai4 qi1 chang2 an1 ， yan1 neng2 lian3 yi4 ying2 yan2 luan2 。
- wo4 long2 yao4 zi4 nan2 yang2 pan2 ， dong1 shan1 bu4 wei2 xie2 hong2 yan2 。
- er3 lai2 ce4 shen1 tian1 di4 jian4 ， bu4 ru2 yi2 shi4 zhong1 kuan1 xian2 。
- tan4 shu1 yu3 xue2 wan4 juan4 wan2 ， yang3 cheng2 wu4 bao4 fei1 yi4 ban1 。
- su4 qin2 wu2 xian2 xin1 zi4 dan4 ， tai4 shan1 gao1 gao1 shui3 chan2 chan2 。
- shan1 zhong1 qu4 xi1 shui2 wang3 huan2 ， yun2 wu2 xin1 xi1 bao4 you1 guan1 。
- qing1 shan1 bai2 yun2 zu2 wei2 lü3 ， wu2 xin1 hu2 wei2 lian4 jun1 yu3 ， leng3 jun1 yi1 shang0 run4 jun1 chu3 。
- ren2 jian4 sui4 yue4 yi4 jin1 gu3 ， fu4 shuo1 yi2 qu4 bu4 ke3 zhu4 。
- cang1 wu2 he2 ru2 chu1 fei1 yu3 ， bu4 chong2 chao2 xi1 su1 jiu3 tu3 。

## 注释

## 译文

## 赏析
