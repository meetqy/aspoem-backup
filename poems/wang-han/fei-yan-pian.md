---
id: wang-han-fei-yan-pian
title: 飛燕篇
titlePinyin: fei1 yan4 pian1
titleSlug: fei-yan-pian
author: 王翰
authorPinyin: wang2 han4
authorSlug: wang-han
dynasty: 唐
dynastyPinyin: tang2
dynastySlug: tang
tags: []
---

## 正文

- 孝成皇帝本嬌奢，行幸平陽公主家。
- 可憐女兒三五許，䒠茸惜是一園花。
- 歌舞向來人不貴，一旦逢君感君意。
- 君心見賞不見忘，姊妹雙飛入紫房。
- 紫房綵女不得見，專榮固寵昭陽殿。
- 紅妝寶鏡珊瑚臺，青瑣銀簧雲母扇。
- 日夕風傳歌舞聲，祗擾長信憂人情。
- 長信憂人氣欲絕，君王歌吹終不歇。
- 朝弄瓊簫下綵雲，夜踏金梯上明月。
- 明月薄蝕陽精昏，嬌妬傾城惑至尊。
- 已見白虹橫紫極，復聞飛燕啄皇孫。
- 皇孫不死燕啄折，女弟一朝如火絕。
- 明明天子咸戒之，赫赫宗周襃姒滅。
- 古來賢聖歎狐裘，一國荒淫萬國羞。
- 安得上方斷馬劒，斬取朱門公子頭。

## 拼音

- xiao4 cheng2 huang2 di4 ben3 jiao1 she1 ， xing2 xing4 ping2 yang2 gong1 zhu3 jia1 。
- ke3 lian2 nü3 er2 san1 wu3 xu1 ，䒠 rong2 xi1 shi4 yi4 yuan2 hua1 。
- ge1 wu3 xiang4 lai2 ren2 bu2 gui4 ， yi2 dan4 feng2 jun1 gan3 jun1 yi4 。
- jun1 xin1 jian4 shang3 bu2 jian4 wang4 ， zi3 mei4 shuang1 fei1 ru4 zi3 fang2 。
- zi3 fang2 cai3 nü3 bu4 de2 jian4 ， zhuan1 rong2 gu4 chong3 zhao1 yang2 dian4 。
- hong2 zhuang1 bao3 jing4 shan1 hu2 tai2 ， qing1 suo3 yin2 huang2 yun2 mu3 shan4 。
- ri4 xi1 feng1 chuan2 ge1 wu3 sheng1 ， zhi1 rao3 chang2 xin4 you1 ren2 qing2 。
- chang2 xin4 you1 ren2 qi4 yu4 jue2 ， jun1 wang2 ge1 chui1 zhong1 bu4 xie1 。
- chao2 nong4 qiong2 xiao1 xia4 cai3 yun2 ， ye4 ta4 jin1 ti1 shang4 ming2 yue4 。
- ming2 yue4 bao2 shi2 yang2 jing1 hun1 ， jiao1 du4 qing1 cheng2 huo4 zhi4 zun1 。
- yi3 jian4 bai2 hong2 heng2 zi3 ji2 ， fu4 wen2 fei1 yan4 zhuo2 huang2 sun1 。
- huang2 sun1 bu4 si3 yan4 zhuo2 zhe2 ， nü3 di4 yi4 zhao1 ru2 huo3 jue2 。
- ming2 ming2 tian1 zi3 xian2 jie4 zhi1 ， he4 he4 zong1 zhou1 bao1 si4 mie4 。
- gu3 lai2 xian2 sheng4 tan4 hu2 qiu2 ， yi4 guo2 huang1 yin2 wan4 guo2 xiu1 。
- an1 de2 shang4 fang1 duan4 ma3 jian4 ， zhan3 qu3 zhu1 men2 gong1 zi3 tou2 。

## 注释

## 译文

## 赏析
