---
id: wang-han-xiang-he-ge-ci-e-mei-yuan
title: 相和歌辭 蛾眉怨
titlePinyin: xiang1 he2 ge1 ci2   e2 mei2 yuan4
titleSlug: xiang-he-ge-ci-e-mei-yuan
author: 王翰
authorPinyin: wang2 han4
authorSlug: wang-han
dynasty: 唐
dynastyPinyin: tang2
dynastySlug: tang
tags: [] 
---

## 正文

- 君不見宜春苑中九華殿，飛閣連連直如髮。
- 白日全含朱鳥窗，流雲半入蒼龍闕。
- 宮中綵女夜無事，學鳳吹簫弄清越。
- 珠簾北卷待涼風，繡戶南開向明月。
- 忽聞天子憶蛾眉，寶鳳銜花揲兩螭。
- 傳聲走馬開金屋，夾路鳴環上玉墀。
- 長樂彤庭宴華寢，三千美人曳光錦。
- 燈前含笑更羅衣，帳裏承恩薦瑤枕。
- 不意君心半路迴，求仙別作望仙臺。
- 倉琅禁闥遙相憶，紫翠巖房晝不開。
- 欲向人間種桃實，先從海底覓蓬萊。
- 蓬萊可求不可上，孤舟縹緲知何往？
- 黃金作盤銅作莖，晴天白露掌中擎。
- 王母嫣然感君意，雲車雨斾欲相迎。
- 飛簾觀前空怨慕，少君何事須相誤。
- 一朝埋沒茂陵田，賤妾蛾眉不重顧。
- 宮車晚出向南山，仙衛逶迤去不還。
- 朝晡泣對麒麟樹，樹下蒼苔日漸斑。
- 人生百年夜將半，對酒長歌莫長歎。
- 賸知白日不可思，一死一生何足算。

## 拼音

- jun1 bu2 jian4 yi2 chun1 yuan4 zhong1 jiu3 hua2 dian4 ， fei1 ge2 lian2 lian2 zhi2 ru2 fa4 。
- bai2 ri4 quan2 han2 zhu1 niao3 chuang1 ， liu2 yun2 ban4 ru4 cang1 long2 que4 。
- gong1 zhong1 cai3 nü3 ye4 wu2 shi4 ， xue2 feng4 chui1 xiao1 nong4 qing1 yue4 。
- zhu1 lian2 bei3 juan4 dai4 liang2 feng1 ， xiu4 hu4 nan2 kai1 xiang4 ming2 yue4 。
- hu1 wen2 tian1 zi3 yi4 e2 mei2 ， bao3 feng4 xian2 hua1 die2 liang3 chi1 。
- chuan2 sheng1 zou3 ma3 kai1 jin1 wu1 ， jia1 lu4 ming2 huan2 shang4 yu4 chi2 。
- chang2 le4 tong2 ting2 yan4 hua2 qin3 ， san1 qian1 mei3 ren2 ye4 guang1 jin3 。
- deng1 qian2 han2 xiao4 geng4 luo2 yi1 ， zhang4 li3 cheng2 en1 jian4 yao2 zhen3 。
- bu2 yi4 jun1 xin1 ban4 lu4 hui2 ， qiu2 xian1 bie2 zuo4 wang4 xian1 tai2 。
- cang1 lang2 jin4 ta4 yao2 xiang1 yi4 ， zi3 cui4 yan2 fang2 zhou4 bu4 kai1 。
- yu4 xiang4 ren2 jian4 zhong3 tao2 shi2 ， xian1 cong2 hai3 di3 mi4 peng2 lai2 。
- peng2 lai2 ke3 qiu2 bu4 ke3 shang4 ， gu1 zhou1 piao3 miao3 zhi1 he2 wang3 ？
- huang2 jin1 zuo4 pan2 tong2 zuo4 jing4 ， qing2 tian1 bai2 lu4 zhang3 zhong1 qing2 。
- wang2 mu3 yan1 ran2 gan3 jun1 yi4 ， yun2 ju1 yu3 pei4 yu4 xiang1 ying2 。
- fei1 lian2 guan1 qian2 kong1 yuan4 mu4 ， shao3 jun1 he2 shi4 xu1 xiang1 wu4 。
- yi4 zhao1 mai2 mei2 mao4 ling2 tian2 ， jian4 qie4 e2 mei2 bu2 zhong4 gu4 。
- gong1 ju1 wan3 chu1 xiang4 nan2 shan1 ， xian1 wei4 wei1 yi2 qu4 bu4 huan2 。
- chao2 bu1 qi4 dui4 qi2 lin2 shu4 ， shu4 xia4 cang1 tai2 ri4 jian4 ban1 。
- ren2 sheng1 bai3 nian2 ye4 jiang1 ban4 ， dui4 jiu3 chang2 ge1 mo4 chang2 tan4 。
- sheng4 zhi1 bai2 ri4 bu4 ke3 si1 ， yi4 si3 yi4 sheng1 he2 zu2 suan4 。

## 注释

## 译文

## 赏析
