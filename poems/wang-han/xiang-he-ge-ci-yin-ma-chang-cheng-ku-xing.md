---
id: wang-han-xiang-he-ge-ci-yin-ma-chang-cheng-ku-xing
title: 相和歌辭 飲馬長城窟行
titlePinyin: xiang1 he2 ge1 ci2   yin3 ma3 chang2 cheng2 ku1 xing2
titleSlug: xiang-he-ge-ci-yin-ma-chang-cheng-ku-xing
author: 王翰
authorPinyin: wang2 han4
authorSlug: wang-han
dynasty: 唐
dynastyPinyin: tang2
dynastySlug: tang
tags: []
---

## 正文

- 長安少年無遠圖，一生惟羨執金吾。
- 騏驎前殿拜天子，走馬爲君西擊胡。
- 胡沙獵獵吹人面，漢虜相逢不相見。
- 遙聞鼙鼓動地來，傳道單于夜猶戰。
- 此時顧恩寧顧身，爲君一行摧萬人。
- 壯士揮戈回白日，單于濺血染朱輪。
- 回來飲馬長城窟，長安道傍多白骨。
- 問之耆老何代人，云是秦王築城卒。
- 黃昏塞北無人煙，鬼哭啾啾聲沸天。
- 無罪見誅功不賞，孤魂流落此城邊。
- 當昔秦王按劒起，諸侯膝行不敢視。
- 富國彊兵二十年，築怨興徭九千里。
- 秦王築城何太愚，天實亡秦非北胡。
- 一朝禍起蕭牆內，渭水咸陽不復都。

## 拼音

- chang2 an1 shao4 nian2 wu2 yuan3 tu2 ， yi4 sheng1 wei2 xian4 zhi2 jin1 wu2 。
- qi2 lin2 qian2 dian4 bai4 tian1 zi3 ， zou3 ma3 wei2 jun1 xi1 ji1 hu2 。
- hu2 sha1 lie4 lie4 chui1 ren2 mian4 ， han4 lu3 xiang1 feng2 bu4 xiang1 jian4 。
- yao2 wen2 pi2 gu3 dong4 di4 lai2 ， chuan2 dao4 dan1 yu2 ye4 you2 zhan4 。
- ci3 shi2 gu4 en1 ning2 gu4 shen1 ， wei2 jun1 yi4 hang2 cui1 wan4 ren2 。
- zhuang4 shi4 hui1 ge1 hui2 bai2 ri4 ， dan1 yu2 jian4 xue4 ran3 zhu1 lun2 。
- hui2 lai2 yin3 ma3 chang2 cheng2 ku1 ， chang2 an1 dao4 bang4 duo1 bai2 gu3 。
- wen4 zhi1 qi2 lao3 he2 dai4 ren2 ， yun2 shi4 qin2 wang2 zhu4 cheng2 zu2 。
- huang2 hun1 sai4 bei3 wu2 ren2 yan1 ， gui3 ku1 jiu1 jiu1 sheng1 fei4 tian1 。
- wu2 zui4 jian4 zhu1 gong1 bu4 shang3 ， gu1 hun2 liu2 luo4 ci3 cheng2 bian1 。
- dang1 xi1 qin2 wang2 an4 jian4 qi3 ， zhu1 hou2 xi1 xing2 bu4 gan3 shi4 。
- fu4 guo2 qiang2 bing1 er4 shi2 nian2 ， zhu4 yuan4 xing1 yao2 jiu3 qian1 li3 。
- qin2 wang2 zhu4 cheng2 he2 tai4 yu2 ， tian1 shi2 wang2 qin2 fei1 bei3 hu2 。
- yi4 zhao1 huo4 qi3 xiao1 qiang2 nei4 ， wei4 shui3 xian2 yang2 bu2 fu4 dou1 。

## 注释

## 译文

## 赏析
