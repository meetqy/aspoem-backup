---
id: zhang-zhong-su-han-yun-qing-zhong-se
title: 寒雲輕重色
titlePinyin: han2 yun2 qing1 zhong4 se4
titleSlug: han-yun-qing-zhong-se
author: 張仲素
authorPinyin: zhang1 zhong4 su4
authorSlug: zhang-zhong-su
dynasty: 唐
dynastyPinyin: tang2
dynastySlug: tang
tags: []
---

## 正文

- 佳期當可許，託思望雲端。
- 鱗影朝猶落，繁陰暮自寒。
- 因風方嫋嫋，間石已漫漫。
- 隱映看鴻度，霏微覺樹攢。
- 凝空多似黛，引素乍如紈。
- 每向愁中覽，含毫欲狀難。

## 拼音

- jia1 qi1 dang1 ke3 xu1 ， tuo1 si1 wang4 yun2 duan1 。
- lin2 ying3 chao2 you2 luo4 ， fan2 yin1 mu4 zi4 han2 。
- yin1 feng1 fang1 niao3 niao3 ， jian4 shi2 yi3 man4 man4 。
- yin3 ying4 kan4 hong2 du4 ， fei1 wei1 jue2 shu4 zan3 。
- ning2 kong1 duo1 si4 dai4 ， yin3 su4 zha4 ru2 wan2 。
- mei3 xiang4 chou2 zhong1 lan3 ， han2 hao2 yu4 zhuang4 nan2 。

## 注释

## 译文

## 赏析
