---
id: bi-zhong-you-xi-lu-feng-yi-si-xiong-sheng-ri
title: 希魯奉議四兄生日
titlePinyin: xi1 lu3 feng4 yi4 si4 xiong1 sheng1 ri4
titleSlug: xi-lu-feng-yi-si-xiong-sheng-ri
author: 畢仲游
authorPinyin: bi4 zhong4 you2
authorSlug: bi-zhong-you
dynasty: 唐
dynastyPinyin: tang2
dynastySlug: tang
tags: [] 
---

## 正文

- 畫工畫青松，慘淡千年姿。
- 遼鶴俛不啄，又有龜如綦。
- 丈人坐中間，白髮衣帔𢂹。
- 云是東方宿，來爲壽者師。
- 再拜致此圖，惟兄能似之。
- 骨强老于松，心靜靈于龜。
- 形健瘦于鶴，自與長年期。
- 從來事丹竈，得道今已遲。
- 定應圖上人，適照生之時。
- 富貴雖常情，在兄奚足爲。
- 王侯金滿堂，不義乃滓泥。
- 豈如食舊德，朝冠與朝衣。
- 况復源流遠，後昆未可知。
- 好看學行者，恐是麒麟兒。

## 拼音

- hua4 gong1 hua4 qing1 song1 ， can3 dan4 qian1 nian2 zi1 。
- liao2 he4 fu3 bu4 zhuo2 ， you4 you3 gui1 ru2 qi2 。
- zhang4 ren2 zuo4 zhong1 jian4 ， bai2 fa4 yi1 pei4 𢂹。
- yun2 shi4 dong1 fang1 su4 ， lai2 wei2 shou4 zhe3 shi1 。
- zai4 bai4 zhi4 ci3 tu2 ， wei2 xiong1 neng2 si4 zhi1 。
- gu3 qiang2 lao3 yu2 song1 ， xin1 jing4 ling2 yu2 gui1 。
- xing2 jian4 shou4 yu2 he4 ， zi4 yu3 chang2 nian2 qi1 。
- cong2 lai2 shi4 dan1 zao4 ， de2 dao4 jin1 yi3 chi2 。
- ding4 ying1 tu2 shang4 ren2 ， shi4 zhao4 sheng1 zhi1 shi2 。
- fu4 gui4 sui1 chang2 qing2 ， zai4 xiong1 xi1 zu2 wei2 。
- wang2 hou2 jin1 man3 tang2 ， bu2 yi4 nai3 zi3 ni2 。
- qi3 ru2 shi2 jiu4 de2 ， chao2 guan1 yu3 chao2 yi1 。
- kuang4 fu4 yuan2 liu2 yuan3 ， hou4 kun1 wei4 ke3 zhi1 。
- hao3 kan4 xue2 xing2 zhe3 ， kong3 shi4 qi2 lin2 er2 。

## 注释

## 译文

## 赏析
