---
id: bi-zhong-you-zeng-lu-li
title: 贈盧礪
titlePinyin: zeng4 lu2 li4
titleSlug: zeng-lu-li
author: 畢仲游
authorPinyin: bi4 zhong4 you2
authorSlug: bi-zhong-you
dynasty: 宋
dynastyPinyin: song4
dynastySlug: song
tags: []
---

## 正文

- 東風吹大河，北客思故鄉。
- 門前車且留，念此道路長。
- 子服儒衣冠，其家有禁方。
- 非徒學之精，而又心術良。
- 聞聲辨生死，易臂知陰陽。
- 救瘵先閭里，懶上王公堂。
- 子來視余疾，反側方在床。
- 頭風應手愈，珍重不敢忘。
- 遺我刀匕藥，三年用康强。
- 我家乏黄金，我才非庾郎。
- 贈子不成禮，禿筆題藥囊。

## 拼音

- dong1 feng1 chui1 da4 he2 ， bei3 ke4 si1 gu4 xiang1 。
- men2 qian2 ju1 qie3 liu2 ， nian4 ci3 dao4 lu4 chang2 。
- zi3 fu2 ru2 yi1 guan1 ， qi2 jia1 you3 jin4 fang1 。
- fei1 tu2 xue2 zhi1 jing1 ， er2 you4 xin1 shu4 liang2 。
- wen2 sheng1 bian4 sheng1 si3 ， yi4 bi4 zhi1 yin1 yang2 。
- jiu4 zhai4 xian1 lü2 li3 ， lan3 shang4 wang2 gong1 tang2 。
- zi3 lai2 shi4 yu2 ji2 ， fan3 ce4 fang1 zai4 chuang2 。
- tou2 feng1 ying1 shou3 yu4 ， zhen1 zhong4 bu4 gan3 wang4 。
- yi2 wo3 dao1 bi3 yao4 ， san1 nian2 yong4 kang1 qiang2 。
- wo3 jia1 fa2 huang2 jin1 ， wo3 cai2 fei1 yu3 lang2 。
- zeng4 zi3 bu4 cheng2 li3 ， tu1 bi3 ti2 yao4 nang2 。

## 注释

## 译文

## 赏析
