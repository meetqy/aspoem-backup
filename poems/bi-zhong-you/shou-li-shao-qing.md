---
id: bi-zhong-you-shou-li-shao-qing
title: 壽李少卿
titlePinyin: shou4 li3 shao3 qing1
titleSlug: shou-li-shao-qing
author: 畢仲游
authorPinyin: bi4 zhong4 you2
authorSlug: bi-zhong-you
dynasty: 宋
dynastyPinyin: song4
dynastySlug: song
tags: []
---

## 正文

- 佳辰遡中元，大第羅燕席。
- 今歲共茲日，冠蓋合佳客。
- 中堂上壽遲，喜氣生四壁。
- 男女燕雁行，樽俎皆潤澤。
- 惟公臺省舊，况是文章伯。
- 明星在中天，五福陰有力。
- 惟茲基本厚，未止家萬石。
- 共揖廟堂尊，蒼生日安宅。
- 南園椿已大，悠久與之敵。
- 長看堂上兒，白頭衣五色。

## 拼音

- jia1 chen2 su4 zhong1 yuan2 ， da4 di4 luo2 yan4 xi2 。
- jin1 sui4 gong4 zi1 ri4 ， guan1 gai4 he2 jia1 ke4 。
- zhong1 tang2 shang4 shou4 chi2 ， xi3 qi4 sheng1 si4 bi4 。
- nan2 nü3 yan4 yan4 hang2 ， zun1 zu3 jie1 run4 ze2 。
- wei2 gong1 tai2 sheng3 jiu4 ， kuang4 shi4 wen2 zhang1 bo2 。
- ming2 xing1 zai4 zhong1 tian1 ， wu3 fu2 yin1 you3 li4 。
- wei2 zi1 ji1 ben3 hou4 ， wei4 zhi3 jia1 wan4 shi2 。
- gong4 yi1 miao4 tang2 zun1 ， cang1 sheng1 ri4 an1 zhai2 。
- nan2 yuan2 chun1 yi3 da4 ， you1 jiu3 yu3 zhi1 di2 。
- chang2 kan4 tang2 shang4 er2 ， bai2 tou2 yi1 wu3 se4 。

## 注释

## 译文

## 赏析
