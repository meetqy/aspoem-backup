---
id: bi-zhong-you-song-fan-de-ru-shi-liao
title: 送范德孺使遼
titlePinyin: song4 fan4 de2 ru2 shi3 liao2
titleSlug: song-fan-de-ru-shi-liao
author: 畢仲游
authorPinyin: bi4 zhong4 you2
authorSlug: bi-zhong-you
dynasty: 唐
dynastyPinyin: tang2
dynastySlug: tang
tags: [] 
---

## 正文

- 都門冠蓋如雲多，馬頭匼匝金盤陀。
- 平明三節出城去，使華已過桑乾河。
- 桑乾地寒氈作屋，冰霜滿野飛鴻鵠。
- 道旁簫鼓動地迎，鐵面蕃兒皆拭目。
- 金玦裝成寶刀利，銀鞍半露貂裘燠。
- 日高賓館駐前旌，饋客往來隨酪粥。
- 河間未弛新亭障，山後猶存舊風俗。
- 幽燕婦女白如脂，露面來覘漢冠服。
- 邊風吹雪罨氈城，氈城在處爲屯營。
- 黄沙行盡到靴淀，新年下馬單于庭。
- 庭中之人識漢事，而公赫赫傳家聲。
- 君臣把酒重相勸，知有從來忠孝名。
- 好言天子神聖武，際天接地皆王土。
- 桑麻萬里富中原，制作千年還太古。
- 白日親觀丹鳳翔，黄河近報神魚舞。
- 不須鐵甲屯大荒，坐見長城倚天宇。
- 况君總髮懷剛腸，往年司直中書堂。
- 單騎走馬絕瀚海，而今復使天一方。
- 平時出入雖故事，男兒舉足安可量。
- 鄙人再拜贈公語，北邊射獵雲雪岡。
- 平安烽火三萬日，羽林超距閒金湯。
- 年年蕃馬輸漢地，後車碨礧牽玄黄。
- 願持成效獻天子，歸來躍出尚書郎。
- 歸來躍出尚書郎，鏘金鳴玉趨明光。

## 拼音

- dou1 men2 guan1 gai4 ru2 yun2 duo1 ， ma3 tou2 ke1 za1 jin1 pan2 tuo2 。
- ping2 ming2 san1 jie2 chu1 cheng2 qu4 ， shi3 hua2 yi3 guo4 sang1 qian2 he2 。
- sang1 qian2 di4 han2 zhan1 zuo4 wu1 ， bing1 shuang1 man3 ye3 fei1 hong2 hu2 。
- dao4 pang2 xiao1 gu3 dong4 di4 ying2 ， tie3 mian4 fan1 er2 jie1 shi4 mu4 。
- jin1 jue2 zhuang1 cheng2 bao3 dao1 li4 ， yin2 an1 ban4 lu4 diao1 qiu2 yu4 。
- ri4 gao1 bin1 guan3 zhu4 qian2 jing1 ， kui4 ke4 wang3 lai2 sui2 lao4 zhou1 。
- he2 jian4 wei4 chi2 xin1 ting2 zhang4 ， shan1 hou4 you2 cun2 jiu4 feng1 su2 。
- you1 yan1 fu4 nü3 bai2 ru2 zhi1 ， lou4 mian4 lai2 chan1 han4 guan1 fu2 。
- bian1 feng1 chui1 xue3 yan3 zhan1 cheng2 ， zhan1 cheng2 zai4 chu3 wei2 tun2 ying2 。
- huang2 sha1 xing2 jin4 dao4 xue1 dian4 ， xin1 nian2 xia4 ma3 dan1 yu2 ting2 。
- ting2 zhong1 zhi1 ren2 shi2 han4 shi4 ， er2 gong1 he4 he4 chuan2 jia1 sheng1 。
- jun1 chen2 ba3 jiu3 zhong4 xiang1 quan4 ， zhi1 you3 cong2 lai2 zhong1 xiao4 ming2 。
- hao3 yan2 tian1 zi3 shen2 sheng4 wu3 ， ji4 tian1 jie1 di4 jie1 wang2 tu3 。
- sang1 ma2 wan4 li3 fu4 zhong1 yuan2 ， zhi4 zuo4 qian1 nian2 huan2 tai4 gu3 。
- bai2 ri4 qin1 guan1 dan1 feng4 xiang2 ， huang2 he2 jin4 bao4 shen2 yu2 wu3 。
- bu4 xu1 tie3 jia3 tun2 da4 huang1 ， zuo4 jian4 chang2 cheng2 yi3 tian1 yu3 。
- kuang4 jun1 zong3 fa4 huai2 gang1 chang2 ， wang3 nian2 si1 zhi2 zhong1 shu1 tang2 。
- dan1 qi2 zou3 ma3 jue2 han4 hai3 ， er2 jin1 fu4 shi3 tian1 yi4 fang1 。
- ping2 shi2 chu1 ru4 sui1 gu4 shi0 ， nan2 er2 ju3 zu2 an1 ke3 liang2 。
- bi3 ren2 zai4 bai4 zeng4 gong1 yu3 ， bei3 bian1 she4 lie4 yun2 xue3 gang1 。
- ping2 an1 feng1 huo3 san1 wan4 ri4 ， yu3 lin2 chao1 ju4 xian2 jin1 tang1 。
- nian2 nian2 fan1 ma3 shu1 han4 di4 ， hou4 ju1 wei4 lei2 qian1 xuan2 huang2 。
- yuan4 chi2 cheng2 xiao4 xian4 tian1 zi3 ， gui1 lai2 yue4 chu1 shang4 shu1 lang2 。
- gui1 lai2 yue4 chu1 shang4 shu1 lang2 ， qiang1 jin1 ming2 yu4 qu1 ming2 guang1 。

## 注释

## 译文

## 赏析
