---
id: bi-zhong-you-song-tai-shi-lu-guo-wen-gong-zhi-shi-fu-que-chao-jin-gui-luo
title: 送太師潞國文公致仕赴闕朝覲歸洛
titlePinyin: song4 tai4 shi1 lu4 guo2 wen2 gong1 zhi4 shi4 fu4 que4 chao2 jin4 gui1 luo4
titleSlug: song-tai-shi-lu-guo-wen-gong-zhi-shi-fu-que-chao-jin-gui-luo
author: 畢仲游
authorPinyin: bi4 zhong4 you2
authorSlug: bi-zhong-you
dynasty: 宋
dynastyPinyin: song4
dynastySlug: song
tags: []
---

## 正文

- 事業觀前輩，河汾出異人。
- 擎天爲柱石，蓋代服經綸。
- 早歲登黄閣，羣公會紫宸。
- 指揮平大盜，咳唾福生民。
- 契合由天意，威行靜塞塵。
- 飽聞鳴鸑鷟，久已畫麒麟。
- 陰德歸宗社，昌言啟聖神。
- 功成絕能口，道在不謀身。
- 自昔規模定，于今風俗淳。
- 立廷山不動，容物海無津。
- 文力揮南斗，台光拱北宸。
- 英姿元岌嶪，雄略只逡巡。
- 慷慨遺軒冕，光華被縉紳。
- 十年三冊命，四海一師臣。
- 貴極多齊物，名高却任真。
- 氣完神洒落，骨老石嶙峋。
- 正殿需雲合，初筵醴酒淳。
- 異恩非故事，全美勸朝倫。
- 高卧鵷鴻集，忘懷鳥雀馴。
- 鬻熊心益壯，尚父德逾新。
- 行色嚴舟御，榮光照席珍。
- 二疏翻小節，九老盡佳賓。
- 坐上文章士，田間道義鄰。
- 曹劉不難致，園綺會相親。
- 穎脫居塵外，逍遥占水濱。
- 孔光靈壽杖，山簡接䍦巾。
- 賤子登門晚，微官侍坐頻。
- 倦遊心落拓，多難骨酸辛。
- 懷古悲寥廓，低顔任屈伸。
- 鄒裾羞掃地，墨突自營薪。
- 餓死猶思洛，當年偶過秦。
- 填溝知幸免，彈鋏更何因。
- 宦况淳于賤，交情鮑叔貧。
- 廢書頑度日，逃飲病酬春。
- 請謁衣冠弊，留連體貌均。
- 不堪名碌碌，尚辱誨諄諄。
- 器小甘無用，詞繁恥重陳。
- 綵衣圍鶴氅，壽酒吹魚鱗。
- 江海新歸計，乾坤舊化均。
- 終篇懷感激，肝膽覺輪囷。

## 拼音

- shi4 ye4 guan1 qian2 bei4 ， he2 fen2 chu1 yi4 ren2 。
- qing2 tian1 wei2 zhu4 shi2 ， gai4 dai4 fu2 jing1 lun2 。
- zao3 sui4 deng1 huang2 ge2 ， qun2 gong1 hui4 zi3 chen2 。
- zhi3 hui1 ping2 da4 dao4 ， hai1 tuo4 fu2 sheng1 min2 。
- qi4 he2 you2 tian1 yi4 ， wei1 xing2 jing4 sai1 chen2 。
- bao3 wen2 ming2 yue4 zhuo2 ， jiu3 yi3 hua4 qi2 lin2 。
- yin1 de2 gui1 zong1 she4 ， chang1 yan2 qi3 sheng4 shen2 。
- gong1 cheng2 jue2 neng2 kou3 ， dao4 zai4 bu4 mou2 shen1 。
- zi4 xi1 gui1 mo2 ding4 ， yu2 jin1 feng1 su2 chun2 。
- li4 ting2 shan1 bu2 dong4 ， rong2 wu4 hai3 wu2 jin1 。
- wen2 li4 hui1 nan2 dou3 ， tai2 guang1 gong3 bei3 chen2 。
- ying1 zi1 yuan2 ji2 ye4 ， xiong2 lüe4 zhi1 qun1 xun2 。
- kang1 kai3 yi2 xuan1 mian3 ， guang1 hua2 bei4 jin4 shen1 。
- shi2 nian2 san1 ce4 ming4 ， si4 hai3 yi4 shi1 chen2 。
- gui4 ji2 duo1 qi2 wu4 ， ming2 gao1 que4 ren4 zhen1 。
- qi4 wan2 shen2 sa3 luo4 ， gu3 lao3 shi2 lin2 xun2 。
- zheng4 dian4 xu1 yun2 he2 ， chu1 yan2 li3 jiu3 chun2 。
- yi4 en1 fei1 gu4 shi0 ， quan2 mei3 quan4 chao2 lun2 。
- gao1 wo4 yuan1 hong2 ji2 ， wang4 huai2 niao3 que4 xun4 。
- yu4 xiong2 xin1 yi4 zhuang4 ， shang4 fu4 de2 yu2 xin1 。
- xing2 se4 yan2 zhou1 yu4 ， rong2 guang1 zhao4 xi2 zhen1 。
- er4 shu1 fan1 xiao3 jie2 ， jiu3 lao3 jin4 jia1 bin1 。
- zuo4 shang4 wen2 zhang1 shi4 ， tian2 jian4 dao4 yi4 lin2 。
- cao2 liu2 bu4 nan2 zhi4 ， yuan2 qi3 hui4 xiang1 qin1 。
- ying3 tuo1 ju1 chen2 wai4 ， xiao1 yao2 zhan4 shui3 bin1 。
- kong3 guang1 ling2 shou4 zhang4 ， shan1 jian3 jie1 䍦 jin1 。
- jian4 zi3 deng1 men2 wan3 ， wei1 guan1 shi4 zuo4 bin1 。
- juan4 you2 xin1 luo4 tuo4 ， duo1 nan2 gu3 suan1 xin1 。
- huai2 gu3 bei1 liao2 kuo4 ， di1 yan2 ren4 qu1 shen1 。
- zou1 ju1 xiu1 sao3 di4 ， mo4 tu1 zi4 ying2 xin1 。
- e4 si3 you2 si1 luo4 ， dang1 nian2 ou3 guo4 qin2 。
- tian2 gou1 zhi1 xing4 mian3 ， dan4 jia2 geng4 he2 yin1 。
- huan4 kuang4 chun2 yu2 jian4 ， jiao1 qing0 bao4 shu1 pin2 。
- fei4 shu1 wan2 du4 ri4 ， tao2 yin3 bing4 chou2 chun1 。
- qing3 ye4 yi1 guan1 bi4 ， liu2 lian2 ti3 mao4 jun1 。
- bu4 kan1 ming2 lu4 lu4 ， shang4 ru3 hui4 zhun1 zhun1 。
- qi4 xiao3 gan1 wu2 yong4 ， ci2 fan2 chi3 zhong4 chen2 。
- cai3 yi1 wei2 he4 chang3 ， shou4 jiu3 chui1 yu2 lin2 。
- jiang1 hai3 xin1 gui1 ji4 ， qian2 kun1 jiu4 hua4 jun1 。
- zhong1 pian1 huai2 gan3 ji1 ， gan1 dan3 jue2 lun2 qun1 。

## 注释

## 译文

## 赏析
