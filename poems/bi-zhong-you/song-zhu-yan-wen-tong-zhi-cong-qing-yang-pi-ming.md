---
id: bi-zhong-you-song-zhu-yan-wen-tong-zhi-cong-qing-yang-pi-ming
title: 送朱彥文通直從慶陽辟命
titlePinyin: song4 zhu1 yan4 wen2 tong1 zhi2 cong2 qing4 yang2 pi4 ming4
titleSlug: song-zhu-yan-wen-tong-zhi-cong-qing-yang-pi-ming
author: 畢仲游
authorPinyin: bi4 zhong4 you2
authorSlug: bi-zhong-you
dynasty: 宋
dynastyPinyin: song4
dynastySlug: song
tags: []
---

## 正文

- 洛陽之人秀眉宇，束髮從軍心自許。
- 南徹梁江西瀚海，萬里相從舊賓主。
- 慶州之險山作城，青岡路狹如鬭鼠。
- 我嘗與君馳大漠，夜掘黄沙枕冰土。
- 君今重行計安出，羽檄攙槍待君處。
- 去年天狗墮地鳴，今年擬破靈鹽城。
- 男兒鞍馬是常事，髀肉消盡須重生。
- 况君到日春風發，行雲夜閉沙場月。
- 戰馬沾泥不用嫌，功成便浴讎人血。
- 君不見高平范公慶曆時，往築大順人不知。
- 千金散士得死力，橫山可取猶提携。
- 至今塞下呼老子，關中使者公之兒。
- 當年議奏千萬語，攻守二策真可師。
- 勿云近事不足道，狄青之輩爲偏裨。

## 拼音

- luo4 yang2 zhi1 ren2 xiu4 mei2 yu3 ， shu4 fa4 cong2 jun1 xin1 zi4 xu1 。
- nan2 che4 liang2 jiang1 xi1 han4 hai3 ， wan4 li3 xiang1 cong2 jiu4 bin1 zhu3 。
- qing4 zhou1 zhi1 xian3 shan1 zuo4 cheng2 ， qing1 gang1 lu4 xia2 ru2 dou4 shu3 。
- wo3 chang2 yu3 jun1 chi2 da4 mo4 ， ye4 jue2 huang2 sha1 zhen3 bing1 tu3 。
- jun1 jin1 zhong4 xing2 ji4 an1 chu1 ， yu3 xi2 chan1 qiang1 dai4 jun1 chu3 。
- qu4 nian2 tian1 gou3 duo4 di4 ming2 ， jin1 nian2 ni3 po4 ling2 yan2 cheng2 。
- nan2 er2 an1 ma3 shi4 chang2 shi4 ， bi4 rou4 xiao1 jin4 xu1 chong2 sheng1 。
- kuang4 jun1 dao4 ri4 chun1 feng1 fa1 ， xing2 yun2 ye4 bi4 sha1 chang3 yue4 。
- zhan4 ma3 zhan1 ni2 bu2 yong4 xian2 ， gong1 cheng2 bian4 yu4 chou2 ren2 xue4 。
- jun1 bu2 jian4 gao1 ping2 fan4 gong1 qing4 li4 shi2 ， wang3 zhu4 da4 shun4 ren2 bu4 zhi1 。
- qian1 jin1 san4 shi4 de2 si3 li4 ， heng2 shan1 ke3 qu3 you2 ti2 xie2 。
- zhi4 jin1 sai1 xia4 hu1 lao3 zi3 ， guan1 zhong1 shi3 zhe3 gong1 zhi1 er2 。
- dang1 nian2 yi4 zou4 qian1 wan4 yu3 ， gong1 shou3 er4 ce4 zhen1 ke3 shi1 。
- wu4 yun2 jin4 shi4 bu4 zu2 dao4 ， di2 qing1 zhi1 bei4 wei2 pian1 bi4 。

## 注释

## 译文

## 赏析
