---
id: bi-zhong-you-ku-yu
title: 苦雨
titlePinyin: ku3 yu3
titleSlug: ku-yu
author: 畢仲游
authorPinyin: bi4 zhong4 you2
authorSlug: bi-zhong-you
dynasty: 宋
dynastyPinyin: song4
dynastySlug: song
tags: []
---

## 正文

- 陰雲藏雨來，風吼如海潮。
- 乖龍喜當路，下雨連三霄。
- 平河忽瀰漫，不見城東橋。
- 蟄者灌其穴，飛者飄其巢。
- 惟有魚與鼈，得勢饒腥臊。
- 雖聞雷霆震，若有鬼神號。
- 禾豐不得斂，穗濕依生苗。
- 農家堵戶歎，始覺虛勤勞。
- 乖龍莫之悟，自謂膏澤饒。
- 始知旱魃虐，未得如雨妖。

## 拼音

- yin1 yun2 cang2 yu3 lai2 ， feng1 hou3 ru2 hai3 chao2 。
- guai1 long2 xi3 dang1 lu4 ， xia4 yu3 lian2 san1 xiao1 。
- ping2 he2 hu1 mi2 man4 ， bu2 jian4 cheng2 dong1 qiao2 。
- zhe2 zhe3 guan4 qi2 xue2 ， fei1 zhe3 piao1 qi2 chao2 。
- wei2 you3 yu2 yu3 bie1 ， de2 shi4 rao2 xing1 sao1 。
- sui1 wen2 lei2 ting2 zhen4 ， ruo4 you3 gui3 shen2 hao4 。
- he2 feng1 bu4 de2 lian3 ， sui4 shi1 yi1 sheng1 miao2 。
- nong2 jia1 du3 hu4 tan4 ， shi3 jue2 xu1 qin2 lao2 。
- guai1 long2 mo4 zhi1 wu4 ， zi4 wei4 gao1 ze2 rao2 。
- shi3 zhi1 han4 ba2 nüe4 ， wei4 de2 ru2 yu3 yao1 。

## 注释

## 译文

## 赏析
