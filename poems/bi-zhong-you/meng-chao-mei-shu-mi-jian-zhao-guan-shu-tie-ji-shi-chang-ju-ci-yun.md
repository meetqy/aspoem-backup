---
id: bi-zhong-you-meng-chao-mei-shu-mi-jian-zhao-guan-shu-tie-ji-shi-chang-ju-ci-yun
title: 蒙晁美叔秘監召觀書帖繼示長句次韵
titlePinyin: meng2 chao2 mei3 shu1 mi4 jian1 zhao4 guan1 shu1 tie1 ji4 shi4 chang2 ju4 ci4 yun4
titleSlug: meng-chao-mei-shu-mi-jian-zhao-guan-shu-tie-ji-shi-chang-ju-ci-yun
author: 畢仲游
authorPinyin: bi4 zhong4 you2
authorSlug: bi-zhong-you
dynasty: 唐
dynastyPinyin: tang2
dynastySlug: tang
tags: [] 
---

## 正文

- 作官在閒地，而我不得閒。
- 有懷南陽書，三載願未還。
- 駕言覲中郎，踴躍心桓桓。
- 軟言慰孤寂，芳樽潔晨餐。
- 詞妙編簡動，理愜心意安。
- 期爲高人知，匪效男女歡。
- 珍怪漸傾寫，寶墨來三韓。
- 內愧無衣裾，靦面依門闌。
- 元匪白眉者，謬作青眼看。
- 古書羅異代，千百猶未殫。
- 如何二王迹，到今紙墨完。
- 若獲摩尼珠，寘在承露盤。
- 開緘龍蛇踴，偃蹇風濤寬。
- 熟視已收卷，愛惜還重觀。
- 筆意不可盡，始知學書難。
- 永慚出納卑，敢近華省觀。
- 珍重難再覿，出門猶據鞍。

## 拼音

- zuo4 guan1 zai4 xian2 di4 ， er2 wo3 bu4 de2 xian2 。
- you3 huai2 nan2 yang2 shu1 ， san1 zai4 yuan4 wei4 huan2 。
- jia4 yan2 jin4 zhong1 lang2 ， yong3 yue4 xin1 huan2 huan2 。
- ruan3 yan2 wei4 gu1 ji4 ， fang1 zun1 jie2 chen2 can1 。
- ci2 miao4 bian1 jian3 dong4 ， li3 qie4 xin1 yi4 an1 。
- qi1 wei2 gao1 ren2 zhi1 ， fei3 xiao4 nan2 nü3 huan1 。
- zhen1 guai4 jian4 qing1 xie3 ， bao3 mo4 lai2 san1 han2 。
- nei4 kui4 wu2 yi1 ju1 ， mian3 mian4 yi1 men2 lan2 。
- yuan2 fei3 bai2 mei2 zhe3 ， miu4 zuo4 qing1 yan3 kan4 。
- gu3 shu1 luo2 yi4 dai4 ， qian1 bai3 you2 wei4 dan1 。
- ru2 he2 er4 wang2 ji4 ， dao4 jin1 zhi3 mo4 wan2 。
- ruo4 huo4 mo2 ni2 zhu1 ， zhi4 zai4 cheng2 lu4 pan2 。
- kai1 jian1 long2 she2 yong3 ， yan3 jian3 feng1 tao1 kuan1 。
- shu2 shi4 yi3 shou1 juan4 ， ai4 xi1 huan2 zhong4 guan1 。
- bi3 yi4 bu4 ke3 jin4 ， shi3 zhi1 xue2 shu1 nan2 。
- yong3 can2 chu1 na4 bei1 ， gan3 jin4 hua2 sheng3 guan1 。
- zhen1 zhong4 nan2 zai4 di2 ， chu1 men2 you2 ju4 an1 。

## 注释

## 译文

## 赏析
