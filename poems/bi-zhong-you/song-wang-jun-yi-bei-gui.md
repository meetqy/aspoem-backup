---
id: bi-zhong-you-song-wang-jun-yi-bei-gui
title: 送王君儀北歸
titlePinyin: song4 wang2 jun1 yi2 bei3 gui1
titleSlug: song-wang-jun-yi-bei-gui
author: 畢仲游
authorPinyin: bi4 zhong4 you2
authorSlug: bi-zhong-you
dynasty: 宋
dynastyPinyin: song4
dynastySlug: song
tags: []
---

## 正文

- 不能送君行，强題送君詩。
- 詩中有鄙語，不是離別辭。
- 君長不五尺，氣若千丈蜺。
- 談經掩衆口，論道驚羣兒。
- 况君擅才華，文若老吏爲。
- 剛腸乏軟語，面折不我隨。
- 人嘗論君材，照坐珊瑚枝。
- 疇能論君心，清靜如摩尼。
- 奈何三十六，未免州縣卑。
- 君裝赴國門，僕瘦病馬羸。
- 太倉幸可糴，窮達慎所之。
- 儒冠易感慨，華屋難伸眉。
- 紛紛兒女曹，足令壯士悲。
- 工部貪採藥，漢老甘茹芝。
- 不逢方外人，勿吐胸中奇。

## 拼音

- bu4 neng2 song4 jun1 xing2 ， qiang2 ti2 song4 jun1 shi1 。
- shi1 zhong1 you3 bi3 yu3 ， bu2 shi4 li2 bie2 ci2 。
- jun1 chang2 bu4 wu3 chi3 ， qi4 ruo4 qian1 zhang4 ni2 。
- tan2 jing1 yan3 zhong4 kou3 ， lun4 dao4 jing1 qun2 er2 。
- kuang4 jun1 shan4 cai2 hua2 ， wen2 ruo4 lao3 li4 wei2 。
- gang1 chang2 fa2 ruan3 yu3 ， mian4 zhe2 bu4 wo3 sui2 。
- ren2 chang2 lun4 jun1 cai2 ， zhao4 zuo4 shan1 hu2 zhi1 。
- chou2 neng2 lun4 jun1 xin1 ， qing1 jing4 ru2 mo2 ni2 。
- nai4 he2 san1 shi2 liu4 ， wei4 mian3 zhou1 xian4 bei1 。
- jun1 zhuang1 fu4 guo2 men2 ， pu2 shou4 bing4 ma3 lei2 。
- tai4 cang1 xing4 ke3 di2 ， qiong2 da2 shen4 suo3 zhi1 。
- ru2 guan1 yi4 gan3 kai3 ， hua2 wu1 nan2 shen1 mei2 。
- fen1 fen1 er2 nü3 cao2 ， zu2 ling4 zhuang4 shi4 bei1 。
- gong1 bu4 tan1 cai3 yao4 ， han4 lao3 gan1 ru2 zhi1 。
- bu4 feng2 fang1 wai4 ren2 ， wu4 tu3 xiong1 zhong1 qi2 。

## 注释

## 译文

## 赏析
