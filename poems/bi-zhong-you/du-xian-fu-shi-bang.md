---
id: bi-zhong-you-du-xian-fu-shi-bang
title: 讀縣父詩榜
titlePinyin: du2 xian4 fu4 shi1 bang3
titleSlug: du-xian-fu-shi-bang
author: 畢仲游
authorPinyin: bi4 zhong4 you2
authorSlug: bi-zhong-you
dynasty: 唐
dynastyPinyin: tang2
dynastySlug: tang
tags: [] 
---

## 正文

- 縣地苦迫窄，縣亭乃荒凉。
- 胡爲君子來，到此成詩章。
- 上陳圖史樂，次道爲政方。
- 終焉戒易足，俾爾能自强。
- 荒亭實何幸，得此人不忘。
- 年深粉墨剝，辭意彌激昂。
- 誰云官冗小，會有真龍藏。
- 其珠在人家，門戶常有光。
- 余來誦反覆，感歎鳴中腸。
- 臨風亟欲和，把筆猶徬徨。
- 安得杜陵翁，爲我題屋梁。

## 拼音

- xian4 di4 ku3 po4 zhai3 ， xian4 ting2 nai3 huang1 liang2 。
- hu2 wei2 jun1 zi3 lai2 ， dao4 ci3 cheng2 shi1 zhang1 。
- shang4 chen2 tu2 shi3 le4 ， ci4 dao4 wei2 zheng4 fang1 。
- zhong1 yan1 jie4 yi4 zu2 ， bi3 er3 neng2 zi4 qiang2 。
- huang1 ting2 shi2 he2 xing4 ， de2 ci3 ren2 bu2 wang4 。
- nian2 shen1 fen3 mo4 bao1 ， ci2 yi4 mi2 ji1 ang2 。
- shui2 yun2 guan1 rong3 xiao3 ， hui4 you3 zhen1 long2 cang2 。
- qi2 zhu1 zai4 ren2 jia1 ， men2 hu4 chang2 you3 guang1 。
- yu2 lai2 song4 fan3 fu4 ， gan3 tan4 ming2 zhong1 chang2 。
- lin2 feng1 ji2 yu4 he2 ， ba3 bi3 you2 pang2 huang2 。
- an1 de2 du4 ling2 weng1 ， wei2 wo3 ti2 wu1 liang2 。

## 注释

## 译文

## 赏析
