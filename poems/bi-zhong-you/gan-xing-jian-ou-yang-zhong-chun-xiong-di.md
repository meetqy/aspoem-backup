---
id: bi-zhong-you-gan-xing-jian-ou-yang-zhong-chun-xiong-di
title: 感興簡歐陽仲純兄弟
titlePinyin: gan3 xing1 jian3 ou1 yang2 zhong4 chun2 xiong1 di4
titleSlug: gan-xing-jian-ou-yang-zhong-chun-xiong-di
author: 畢仲游
authorPinyin: bi4 zhong4 you2
authorSlug: bi-zhong-you
dynasty: 宋
dynastyPinyin: song4
dynastySlug: song
tags: []
---

## 正文

- 昔我來潁州，繫馬西湖濱。
- 潁州絕褊小，所愛民心淳。
- 中間入南國，八載寄壽春。
- 去潁無十舍，土風已頑羣。
- 從茲重所處，不敢擇要津。
- 遷徙雖未固，常願爲潁民。
- 今者伯氏來，得官邑相鄰。
- 民愚少鬭訟，所訊由饑貧。
- 吏戇不識字，况復能舞文。
- 惟有租與貸，未免勞躬親。
- 而我無官事，獨得頤精神。
- 日高偃空房，睡足方欠伸。
- 日暮近燈燭，誦書忘冠巾。
- 懶來起復坐，自在如閒雲。
- 憶昨遊京師，交友千百羣。
- 賢否未可辨，正直惟仲純。
- 仲純年始壯，氣概雄三軍。
- 文章不待學，下筆如千鈞。
- 飲酒或一醉，萬物如埃塵。
- 近過潁州見，顔色彌清醇。
- 兄弟亦相遇，磊落皆奇人。
- 邀我上書堂，爲我拂素茵。
- 呼奴正大案，食飲羅甘辛。
- 論議不惜口，彼此從天真。
- 夜川月色黑，笑語猶相聞。
- 丈夫各有志，大者思經綸。
- 其志苟未得，不如安其身。
- 何時買鋤犁，耕鑿潁水垠。
- 潁鯉如可釣，持竿就漪淪。
- 相逢俟頭白，不復思淮瀕。

## 拼音

- xi1 wo3 lai2 ying3 zhou1 ， xi4 ma3 xi1 hu2 bin1 。
- ying3 zhou1 jue2 bian3 xiao3 ， suo3 ai4 min2 xin1 chun2 。
- zhong1 jian4 ru4 nan2 guo2 ， ba1 zai4 ji4 shou4 chun1 。
- qu4 ying3 wu2 shi2 she4 ， tu3 feng1 yi3 wan2 qun2 。
- cong2 zi1 zhong4 suo3 chu3 ， bu4 gan3 ze2 yao4 jin1 。
- qian1 xi3 sui1 wei4 gu4 ， chang2 yuan4 wei2 ying3 min2 。
- jin1 zhe3 bo2 shi4 lai2 ， de2 guan1 yi4 xiang1 lin2 。
- min2 yu2 shao3 dou4 song4 ， suo3 xun4 you2 ji1 pin2 。
- li4 zhuang4 bu4 shi2 zi4 ， kuang4 fu4 neng2 wu3 wen2 。
- wei2 you3 zu1 yu3 dai4 ， wei4 mian3 lao2 gong1 qin1 。
- er2 wo3 wu2 guan1 shi4 ， du2 de2 yi2 jing1 shen2 。
- ri4 gao1 yan3 kong4 fang2 ， shui4 zu2 fang1 qian4 shen1 。
- ri4 mu4 jin4 deng1 zhu2 ， song4 shu1 wang4 guan1 jin1 。
- lan3 lai2 qi3 fu4 zuo4 ， zi4 zai4 ru2 xian2 yun2 。
- yi4 zuo2 you2 jing1 shi1 ， jiao1 you3 qian1 bai3 qun2 。
- xian2 fou3 wei4 ke3 bian4 ， zheng4 zhi2 wei2 zhong4 chun2 。
- zhong4 chun2 nian2 shi3 zhuang4 ， qi4 gai4 xiong2 san1 jun1 。
- wen2 zhang1 bu2 dai4 xue2 ， xia4 bi3 ru2 qian1 jun1 。
- yin3 jiu3 huo4 yi2 zui4 ， wan4 wu4 ru2 ai1 chen2 。
- jin4 guo4 ying3 zhou1 jian4 ， yan2 se4 mi2 qing1 chun2 。
- xiong1 di4 yi4 xiang1 yu4 ， lei3 luo4 jie1 qi2 ren2 。
- yao1 wo3 shang4 shu1 tang2 ， wei2 wo3 fu2 su4 yin1 。
- hu1 nu2 zheng4 da4 an4 ， shi2 yin3 luo2 gan1 xin1 。
- lun4 yi4 bu4 xi1 kou3 ， bi3 ci3 cong2 tian1 zhen1 。
- ye4 chuan1 yue4 se4 hei1 ， xiao4 yu3 you2 xiang1 wen2 。
- zhang4 fu0 ge4 you3 zhi4 ， da4 zhe3 si1 jing1 lun2 。
- qi2 zhi4 gou3 wei4 de2 ， bu4 ru2 an1 qi2 shen1 。
- he2 shi2 mai3 chu2 li2 ， geng1 zao2 ying3 shui3 yin2 。
- ying3 li3 ru2 ke3 diao4 ， chi2 gan1 jiu4 yi1 lun2 。
- xiang1 feng2 si4 tou2 bai2 ， bu2 fu4 si1 huai2 bin1 。

## 注释

## 译文

## 赏析
