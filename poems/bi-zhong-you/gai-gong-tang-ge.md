---
id: bi-zhong-you-gai-gong-tang-ge
title: 蓋公堂歌
titlePinyin: gai4 gong1 tang2 ge1
titleSlug: gai-gong-tang-ge
author: 畢仲游
authorPinyin: bi4 zhong4 you2
authorSlug: bi-zhong-you
dynasty: 宋
dynastyPinyin: song4
dynastySlug: song
tags: []
---

## 正文

- 膠西丈人頭皓白，避世不作諸侯客。
- 黄帝老子是其師，短褐補肩人不識。
- 嗚呼相國起文吏，能解干戈謀社稷。
- 諸田喋血腥未已，封裹瘡痍與休息。
- 三齊儒生多說士，强讀詩書談治國。
- 席間衆口亂如髮，鄉飲明堂盡陳迹。
- 丈人西來貌甚野，杖藜柴車面黧黑。
- 坐言治道本無事，要爾蒼生自安適。
- 爾能高卧知大體，男子耕耘女蠶織。
- 用之天下如掌上，况爾區區城七十。
- 相君再拜受其教，舍以高堂奉顔色。
- 相君已死君不來，千五百年人歎息。
- 眈眈新堂作者誰，密州太守文章伯。
- 太守高吟醉太白，年穀常豐無盜賊。
- 三牛倒曳九仙木，大斤截落瑯琊石。
- 脩梁巨柱屹如湧，磊落巍峨稱公德。
- 太守思公公不見，闢戶張筵望南北。
- 詩成鬼神相對泣，文就龍蛇驚辟易。
- 公今存亡詎可問，况今自有神仙骨。
- 五嶷山高近城郭，太守有堂奚不宅。
- 我欲寫公之意于鳴琴，又欲畫公之容于四壁，太守胡不置我于其側。
- 我欲奮飛無羽翼，注目高歌淚沾臆。

## 拼音

- jiao1 xi1 zhang4 ren2 tou2 hao4 bai2 ， bi4 shi4 bu2 zuo4 zhu1 hou2 ke4 。
- huang2 di4 lao3 zi3 shi4 qi2 shi1 ， duan3 he4 bu3 jian1 ren2 bu4 shi2 。
- wu1 hu1 xiang1 guo2 qi3 wen2 li4 ， neng2 jie3 gan1 ge1 mou2 she4 ji4 。
- zhu1 tian2 die2 xue4 xing1 wei4 yi3 ， feng1 guo3 chuang1 yi2 yu3 xiu1 xi0 。
- san1 qi2 ru2 sheng1 duo1 shuo1 shi4 ， qiang2 du2 shi1 shu1 tan2 zhi4 guo2 。
- xi2 jian4 zhong4 kou3 luan4 ru2 fa4 ， xiang1 yin3 ming2 tang2 jin4 chen2 ji4 。
- zhang4 ren2 xi1 lai2 mao4 shen4 ye3 ， zhang4 li2 chai2 ju1 mian4 li2 hei1 。
- zuo4 yan2 zhi4 dao4 ben3 wu2 shi4 ， yao4 er3 cang1 sheng1 zi4 an1 shi4 。
- er3 neng2 gao1 wo4 zhi1 da4 ti3 ， nan2 zi3 geng1 yun2 nü3 can2 zhi1 。
- yong4 zhi1 tian1 xia4 ru2 zhang3 shang4 ， kuang4 er3 qu1 qu1 cheng2 qi1 shi2 。
- xiang1 jun1 zai4 bai4 shou4 qi2 jiao4 ， she4 yi3 gao1 tang2 feng4 yan2 se4 。
- xiang1 jun1 yi3 si3 jun1 bu4 lai2 ， qian1 wu3 bai3 nian2 ren2 tan4 xi1 。
- dan1 dan1 xin1 tang2 zuo4 zhe3 shui2 ， mi4 zhou1 tai4 shou3 wen2 zhang1 bo2 。
- tai4 shou3 gao1 yin2 zui4 tai4 bai2 ， nian2 gu3 chang2 feng1 wu2 dao4 zei2 。
- san1 niu2 dao3 ye4 jiu3 xian1 mu4 ， da4 jin1 jie2 luo4 lang2 ya2 shi2 。
- xiu1 liang2 ju4 zhu4 yi4 ru2 yong3 ， lei3 luo4 wei1 e2 cheng1 gong1 de2 。
- tai4 shou3 si1 gong1 gong0 bu2 jian4 ， pi4 hu4 zhang1 yan2 wang4 nan2 bei3 。
- shi1 cheng2 gui3 shen2 xiang1 dui4 qi4 ， wen2 jiu4 long2 she2 jing1 pi4 yi4 。
- gong1 jin1 cun2 wang2 ju4 ke3 wen4 ， kuang4 jin1 zi4 you3 shen2 xian1 gu3 。
- wu3 yi2 shan1 gao1 jin4 cheng2 guo1 ， tai4 shou3 you3 tang2 xi1 bu4 zhai2 。
- wo3 yu4 xie3 gong1 zhi1 yi4 yu2 ming2 qin2 ， you4 yu4 hua4 gong1 zhi1 rong2 yu2 si4 bi4 ， tai4 shou3 hu2 bu2 zhi4 wo3 yu2 qi2 ce4 。
- wo3 yu4 fen4 fei1 wu2 yu3 yi4 ， zhu4 mu4 gao1 ge1 lei4 zhan1 yi4 。

## 注释

## 译文

## 赏析
