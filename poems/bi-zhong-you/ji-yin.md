---
id: bi-zhong-you-ji-yin
title: 濟陰
titlePinyin: ji4 yin1
titleSlug: ji-yin
author: 畢仲游
authorPinyin: bi4 zhong4 you2
authorSlug: bi-zhong-you
dynasty: 宋
dynastyPinyin: song4
dynastySlug: song
tags: []
---

## 正文

- 東州女兒年十七，身在風塵如在室。
- 紅腮綠領巧相宜，露浥海棠嬌滴瀝。
- 態濃意遠畫不盡，對客無言却真實。
- 濟陰縣令爲留連，樽俎相逢復相失。
- 我讀古人書，又愛斯人美。
- 既未能忘情，亦未能忘禮。
- 以情敗禮禮之賊，以禮約情情有止。
- 上不與汝礙崆峒之山，下不與汝隔滄浪之水。
- 無山無水有城市，咫尺青樓三萬里。
- 東家酒香噴蘭芷，對客醉歌而已矣。
- 君不見魯國有男子，拒戶不開寧老死。

## 拼音

- dong1 zhou1 nü3 er2 nian2 shi2 qi1 ， shen1 zai4 feng1 chen2 ru2 zai4 shi4 。
- hong2 sai1 lü4 ling3 qiao3 xiang1 yi2 ， lu4 yi4 hai3 tang2 jiao1 di1 li4 。
- tai4 nong2 yi4 yuan3 hua4 bu2 jin4 ， dui4 ke4 wu2 yan2 que4 zhen1 shi2 。
- ji4 yin1 xian4 ling4 wei2 liu2 lian2 ， zun1 zu3 xiang1 feng2 fu4 xiang1 shi1 。
- wo3 du2 gu3 ren2 shu1 ， you4 ai4 si1 ren2 mei3 。
- ji4 wei4 neng2 wang4 qing2 ， yi4 wei4 neng2 wang4 li3 。
- yi3 qing2 bai4 li3 li3 zhi1 zei2 ， yi3 li3 yue1 qing2 qing2 you3 zhi3 。
- shang4 bu4 yu3 ru3 ai4 kong1 tong2 zhi1 shan1 ， xia4 bu4 yu3 ru3 ge2 cang1 lang4 zhi1 shui3 。
- wu2 shan1 wu2 shui3 you3 cheng2 shi4 ， zhi3 chi3 qing1 lou2 san1 wan4 li3 。
- dong1 jia1 jiu3 xiang1 pen1 lan2 zhi3 ， dui4 ke4 zui4 ge1 er2 yi3 yi3 。
- jun1 bu2 jian4 lu3 guo2 you3 nan2 zi3 ， ju4 hu4 bu4 kai1 ning2 lao3 si3 。

## 注释

## 译文

## 赏析
