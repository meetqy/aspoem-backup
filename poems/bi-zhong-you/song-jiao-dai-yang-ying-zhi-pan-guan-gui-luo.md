---
id: bi-zhong-you-song-jiao-dai-yang-ying-zhi-pan-guan-gui-luo
title: 送交代楊應之判官歸洛
titlePinyin: song4 jiao1 dai4 yang2 ying1 zhi1 pan4 guan1 gui1 luo4
titleSlug: song-jiao-dai-yang-ying-zhi-pan-guan-gui-luo
author: 畢仲游
authorPinyin: bi4 zhong4 you2
authorSlug: bi-zhong-you
dynasty: 唐
dynastyPinyin: tang2
dynastySlug: tang
tags: [] 
---

## 正文

- 借問楊夫子，還家洛浦春。
- 兩爲黄綬吏，雙健白頭親。
- 烏帽斜欹面，斑衣穩稱身。
- 鵲靈方報喜，龜夢久方神。
- 高卧今賢相，居閒舊老臣。
- 上堂從隠几，侍坐好書紳。
- 存沒空懷感，交遊素耐貧。
- 先生墳上淚，御史甑中塵。
- 嵩頂饒穿屐，伊流慣幅巾。
- 直弦歌太尉，曲學笑平津。
- 自滯心元懶，偷閒味却真。
- 折腰陶靖節，散髮屈靈均。
- 王屋風鳴籟，龍門月漾銀。
- 白芽烹澗水，綠笋當江蓴。
- 折鹿諸儒喜，騎馿大尹嗔。
- 贈人袍已弊，賒酒券常新。
- 小子元疏放，忘歸任屈伸。
- 馬肝嗟屢食，犬吠脫無因。
- 文史慚方朔，形骸謝伯倫。
- 恥同珠履客，寧作醉鄉人。
- 瓜熟叨爲代，情親願卜鄰。
- 乞牋金躑躅，試研玉麒麟。
- 祖道無供帳，停車有吐茵。
- 心胸兩傾倒，轇轕動星辰。

## 拼音

- jie4 wen4 yang2 fu1 zi3 ， huan2 jia1 luo4 pu3 chun1 。
- liang3 wei2 huang2 shou4 li4 ， shuang1 jian4 bai2 tou2 qin1 。
- wu1 mao4 xie2 qi1 mian4 ， ban1 yi1 wen3 cheng1 shen1 。
- que4 ling2 fang1 bao4 xi3 ， gui1 meng4 jiu3 fang1 shen2 。
- gao1 wo4 jin1 xian2 xiang1 ， ju1 xian2 jiu4 lao3 chen2 。
- shang4 tang2 cong2 yin3 ji3 ， shi4 zuo4 hao3 shu1 shen1 。
- cun2 mei2 kong1 huai2 gan3 ， jiao1 you2 su4 nai4 pin2 。
- xian1 sheng0 fen2 shang4 lei4 ， yu4 shi3 zeng4 zhong1 chen2 。
- song1 ding3 rao2 chuan1 ji1 ， yi1 liu2 guan4 fu2 jin1 。
- zhi2 xian2 ge1 tai4 wei4 ， qu3 xue2 xiao4 ping2 jin1 。
- zi4 zhi4 xin1 yuan2 lan3 ， tou1 xian2 wei4 que4 zhen1 。
- zhe2 yao1 tao2 jing4 jie2 ， san4 fa4 qu1 ling2 jun1 。
- wang2 wu1 feng1 ming2 lai4 ， long2 men2 yue4 yang4 yin2 。
- bai2 ya2 peng1 jian4 shui3 ， lü4 sun3 dang1 jiang1 chun2 。
- zhe2 lu4 zhu1 ru2 xi3 ， qi2 lu2 da4 yin3 chen1 。
- zeng4 ren2 pao2 yi3 bi4 ， she1 jiu3 quan4 chang2 xin1 。
- xiao3 zi0 yuan2 shu1 fang4 ， wang4 gui1 ren4 qu1 shen1 。
- ma3 gan1 jie1 lü3 shi2 ， quan3 fei4 tuo1 wu2 yin1 。
- wen2 shi3 can2 fang1 shuo4 ， xing2 hai2 xie4 bo2 lun2 。
- chi3 tong2 zhu1 lü3 ke4 ， ning2 zuo4 zui4 xiang1 ren2 。
- gua1 shu2 dao1 wei2 dai4 ， qing2 qin1 yuan4 bu3 lin2 。
- qi3 jian1 jin1 zhi2 zhu2 ， shi4 yan2 yu4 qi2 lin2 。
- zu3 dao4 wu2 gong4 zhang4 ， ting2 ju1 you3 tu3 yin1 。
- xin1 xiong1 liang3 qing1 dao3 ， jiao1 ge2 dong4 xing1 chen2 。

## 注释

## 译文

## 赏析
