---
id: song-wu-guang-hai-shang-zuo
title: 海上作
titlePinyin: hai3 shang4 zuo4
titleSlug: hai-shang-zuo
author: 宋務光
authorPinyin: song4 wu4 guang1
authorSlug: song-wu-guang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 曠哉潮汐池，大矣乾坤力。
- 浩浩去無際，沄沄深不測。
- 崩騰翕衆流，泱漭環中國。
- 鱗介錯殊品，氛霞饒詭色。
- 天波混莫分，島樹遙難識。
- 漢主探靈怪，秦王恣遊陟。
- 搜奇大壑東，竦望成山北。
- 方術徒相誤，蓬萊安可得。
- 吾君略仙道，至化孚淳默。
- 驚浪晏窮溟，飛航通絕域。
- 馬韓底厥貢，龍伯修其職。
- 粵我遘休明，匪躬期正直。
- 敢輸鷹隼執，以間豺狼忒。
- 海路行已殫，輶軒未皇息。
- 勞歌玄月暮，旅睇滄浪極。
- 魏闕渺雲端，馳心附歸冀。

## 拼音

- kuang4 zai1 chao2 xi1 chi2 ， da4 yi3 qian2 kun1 li4 。
- hao4 hao4 qu4 wu2 ji4 ， yun2 yun2 shen1 bu2 ce4 。
- beng1 teng2 xi1 zhong4 liu2 ， yang1 mang3 huan2 zhong1 guo2 。
- lin2 jie4 cuo4 shu1 pin3 ， fen1 xia2 rao2 gui3 se4 。
- tian1 bo1 hun4 mo4 fen1 ， dao3 shu4 yao2 nan2 shi2 。
- han4 zhu3 tan4 ling2 guai4 ， qin2 wang2 zi4 you2 zhi4 。
- sou1 qi2 da4 he4 dong1 ， song3 wang4 cheng2 shan1 bei3 。
- fang1 shu4 tu2 xiang1 wu4 ， peng2 lai2 an1 ke3 de2 。
- wu2 jun1 lüe4 xian1 dao4 ， zhi4 hua4 fu2 chun2 mo4 。
- jing1 lang4 yan4 qiong2 ming2 ， fei1 hang2 tong1 jue2 yu4 。
- ma3 han2 di3 jue2 gong4 ， long2 bo2 xiu1 qi2 zhi2 。
- yue4 wo3 gou4 xiu1 ming2 ， fei3 gong1 qi1 zheng4 zhi2 。
- gan3 shu1 ying1 sun3 zhi2 ， yi3 jian4 chai2 lang2 te4 。
- hai3 lu4 xing2 yi3 dan1 ， you2 xuan1 wei4 huang2 xi1 。
- lao2 ge1 xuan2 yue4 mu4 ， lü3 di4 cang1 lang4 ji2 。
- wei4 que4 miao3 yun2 duan1 ， chi2 xin1 fu4 gui1 ji4 。

## 注释

## 译文

## 赏析
