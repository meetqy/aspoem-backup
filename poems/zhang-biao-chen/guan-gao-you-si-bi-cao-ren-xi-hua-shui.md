---
id: zhang-biao-chen-guan-gao-you-si-bi-cao-ren-xi-hua-shui
title: 觀高郵寺壁曹仁熙畫水
titlePinyin: guan1 gao1 you2 si4 bi4 cao2 ren2 xi1 hua4 shui3
titleSlug: guan-gao-you-si-bi-cao-ren-xi-hua-shui
author: 張表臣
authorPinyin: zhang1 biao3 chen2
authorSlug: zhang-biao-chen
dynasty: 宋
dynastyPinyin: song4
dynastySlug: song
tags: []
---

## 正文

- 曹生畫手信有神，毫端風雨生奫沄。
- 波濤不合來翻屋，鮫鰐何須欲噬人。
- 湯湯此水勢方割，陽侯鬰怒馮夷搏。
- 鼉擲鯨呿海岳驚，霧塞雲昏光景薄。
- 開元將軍愛驊騮，拳奇滅沒隘九州。
- 時危此物豈易得，寫此尚可銷人憂。
- 末有乃孫畫乃水，逋客見之心欲死。
- 雷奔電擊走中原，魚怖龍愁寧忍視。
- 先生道眼高崑崙，聊將妙語破迷津。
- 中流險絕待舟楫，四海浩蕩須經綸。
- 我生甘作淮海客，身脫垂涎頭雪白。
- 驚心未定畏漰湍，欲覓平波泛家宅。
- 此身端的老江湖，雨笠煙蓑是所圖。
- 他年但飽揚州米，今日寧論甓社珠。

## 拼音

- cao2 sheng1 hua4 shou3 xin4 you3 shen2 ， hao2 duan1 feng1 yu3 sheng1 yun1 yun2 。
- bo1 tao1 bu4 he2 lai2 fan1 wu1 ， jiao1 e4 he2 xu1 yu4 shi4 ren2 。
- tang1 tang1 ci3 shui3 shi4 fang1 ge1 ， yang2 hou2 yu4 nu4 feng2 yi2 bo2 。
- tuo2 zhi4 jing1 qu1 hai3 yue4 jing1 ， wu4 sai1 yun2 hun1 guang1 jing3 bao2 。
- kai1 yuan2 jiang1 jun1 ai4 hua2 liu2 ， quan2 qi2 mie4 mei2 ai4 jiu3 zhou1 。
- shi2 wei1 ci3 wu4 qi3 yi4 de2 ， xie3 ci3 shang4 ke3 xiao1 ren2 you1 。
- mo4 you3 nai3 sun1 hua4 nai3 shui3 ， bu1 ke4 jian4 zhi1 xin1 yu4 si3 。
- lei2 ben1 dian4 ji1 zou3 zhong1 yuan2 ， yu2 bu4 long2 chou2 ning2 ren3 shi4 。
- xian1 sheng0 dao4 yan3 gao1 kun1 lun2 ， liao2 jiang1 miao4 yu3 po4 mi2 jin1 。
- zhong1 liu2 xian3 jue2 dai4 zhou1 ji2 ， si4 hai3 hao4 dang4 xu1 jing1 lun2 。
- wo3 sheng1 gan1 zuo4 huai2 hai3 ke4 ， shen1 tuo1 chui2 xian2 tou2 xue3 bai2 。
- jing1 xin1 wei4 ding4 wei4 peng1 tuan1 ， yu4 mi4 ping2 bo1 fan4 jia1 zhai2 。
- ci3 shen1 duan1 di4 lao3 jiang1 hu2 ， yu3 li4 yan1 suo1 shi4 suo3 tu2 。
- ta1 nian2 dan4 bao3 yang2 zhou1 mi3 ， jin1 ri4 ning2 lun4 pi4 she4 zhu1 。

## 注释

## 译文

## 赏析
