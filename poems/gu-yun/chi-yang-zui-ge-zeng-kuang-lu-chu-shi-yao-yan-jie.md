---
id: gu-yun-chi-yang-zui-ge-zeng-kuang-lu-chu-shi-yao-yan-jie
title: 池陽醉歌贈匡廬處士姚巖傑
titlePinyin: chi2 yang2 zui4 ge1 zeng4 kuang1 lu2 chu3 shi4 yao2 yan2 jie2
titleSlug: chi-yang-zui-ge-zeng-kuang-lu-chu-shi-yao-yan-jie
author: 顧雲
authorPinyin: gu4 yun2
authorSlug: gu-yun
dynasty: 唐
dynastyPinyin: tang2
dynastySlug: tang
tags: [] 
---

## 正文

- 九華太守行春罷，高絳紅筵壓花榭。
- 四面繁英拂檻開，帖雪團霞墜枝亞。
- 空中焰若燒藍天，萬里滑靜無纖煙。
- 弦索緊快管聲脆，急曲碎拍聲相連。
- 主人憐才多傾興，許客酣歌露真性。
- 春酎香濃枝盞黏，一醉有時三日病。
- 黿潭鱗粉解不去，鴉嶺蘂花澆不醒。
- 肺枯似著爐鞲煽，腦熱如遭鎚鑿釘。
- 蒙溪先生梁公孫，忽然示我十軸文。
- 展開一卷讀一首，四顧特地無涯垠。
- 又開一軸讀一帙，酒病豁若風驅雲。
- 文鋒斡破造化窟，心刃掘出興亡根。
- 經疾史恙萬片恨，墨炙筆針如有神。
- 呵叱潘陸鄙瑣屑，提挈揚孟歸孔門。
- 時時說及開元理，家風颯颯吹人耳。
- 吳【兢】纂出升平源，十事分明鋪在紙。
- 裔孫才業今如此，誰人爲奏明天子。
- 鑾駕何當獵左馮，神鷹一擲望千里。
- 戲操狂翰涴蠻牋，傍人莫笑我率然。

## 拼音

- jiu3 hua2 tai4 shou3 xing2 chun1 ba4 ， gao1 jiang4 hong2 yan2 ya1 hua1 xie4 。
- si4 mian4 fan2 ying1 fu2 jian4 kai1 ， tie1 xue3 tuan2 xia2 zhui4 zhi1 ya1 。
- kong1 zhong1 yan4 ruo4 shao1 lan2 tian1 ， wan4 li3 hua2 jing4 wu2 xian1 yan1 。
- xian2 suo3 jin3 kuai4 guan3 sheng1 cui4 ， ji2 qu3 sui4 pai1 sheng1 xiang1 lian2 。
- zhu3 ren2 lian2 cai2 duo1 qing1 xing1 ， xu1 ke4 han1 ge1 lu4 zhen1 xing4 。
- chun1 zhou4 xiang1 nong2 zhi1 zhan3 nian2 ， yi2 zui4 you3 shi2 san1 ri4 bing4 。
- yuan2 tan2 lin2 fen3 jie3 bu2 qu4 ， ya1 ling3 rui3 hua1 jiao1 bu4 xing3 。
- fei4 ku1 si4 zhu4 lu2 gou1 shan1 ， nao3 re4 ru2 zao1 chui2 zao2 ding1 。
- meng2 xi1 xian1 sheng0 liang2 gong1 sun1 ， hu1 ran2 shi4 wo3 shi2 zhou2 wen2 。
- zhan3 kai1 yi2 juan4 du2 yi4 shou3 ， si4 gu4 te4 di4 wu2 ya2 yin2 。
- you4 kai1 yi4 zhou2 du2 yi2 zhi4 ， jiu3 bing4 huo1 ruo4 feng1 qu1 yun2 。
- wen2 feng1 wo4 po4 zao4 hua4 ku1 ， xin1 ren4 jue2 chu1 xing1 wang2 gen1 。
- jing1 ji2 shi3 yang4 wan4 pian4 hen4 ， mo4 zhi4 bi3 zhen1 ru2 you3 shen2 。
- he1 chi4 pan1 lu4 bi3 suo3 xie4 ， ti2 qie4 yang2 meng4 gui1 kong3 men2 。
- shi2 shi2 shuo1 ji2 kai1 yuan2 li3 ， jia1 feng1 sa4 sa4 chui1 ren2 er3 。
- wu2 【 jing1 】 zuan3 chu1 sheng1 ping2 yuan2 ， shi2 shi4 fen1 ming2 pu1 zai4 zhi3 。
- yi4 sun1 cai2 ye4 jin1 ru2 ci3 ， shui2 ren2 wei2 zou4 ming2 tian1 zi3 。
- luan2 jia4 he2 dang1 lie4 zuo3 feng2 ， shen2 ying1 yi2 zhi4 wang4 qian1 li3 。
- xi4 cao1 kuang2 han4 wo4 man2 jian1 ， bang4 ren2 mo4 xiao4 wo3 shuai4 ran2 。

## 注释

## 译文

## 赏析
