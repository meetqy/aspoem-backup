---
id: gu-yun-su-jun-ting-guan-han-gan-ma-zhang-ge
title: 蘇君廳觀韓幹馬障歌
titlePinyin: su1 jun1 ting1 guan1 han2 gan4 ma3 zhang4 ge1
titleSlug: su-jun-ting-guan-han-gan-ma-zhang-ge
author: 顧雲
authorPinyin: gu4 yun2
authorSlug: gu-yun
dynasty: 唐
dynastyPinyin: tang2
dynastySlug: tang
tags: []
---

## 正文

- 杜甫歌詩吟不足，可憐曹霸丹青曲。
- 直言弟子韓幹馬，畫馬無骨但有肉。
- 今日披圖見筆跡，始知甫也真凡目。
- 秦王學士居武功，六印名家聲價雄。
- 乃孫屈跡寧百里，好奇學古有祖風。
- 竹廳斜日弈碁散，延我直入書齋中。
- 屹然六幅古屏上，歘見胡人牽入天廐之神龍。
- 麟鬐鳳臆真相似，秋竹慘慘披兩耳。
- 輕勻杏蘂糝皮毛，細撚銀絲插騣尾。
- 思量動步應千里，誰見初離渥洼水。
- 眼前只欠燕雪飛，蹄下如聞朔風起。
- 朱崖謫掾從亡歿，更有何人鑒奇物。
- 當時若遇燕昭王，肯把千金買枯骨。

## 拼音

- du4 fu3 ge1 shi1 yin2 bu4 zu2 ， ke3 lian2 cao2 ba4 dan1 qing1 qu3 。
- zhi2 yan2 di4 zi3 han2 gan4 ma3 ， hua4 ma3 wu2 gu3 dan4 you3 rou4 。
- jin1 ri4 pi1 tu2 jian4 bi3 ji4 ， shi3 zhi1 fu3 ye3 zhen1 fan2 mu4 。
- qin2 wang2 xue2 shi4 ju1 wu3 gong1 ， liu4 yin4 ming2 jia1 sheng1 jia4 xiong2 。
- nai3 sun1 qu1 ji4 ning2 bai3 li3 ， hao4 qi2 xue2 gu3 you3 zu3 feng1 。
- zhu2 ting1 xie2 ri4 yi4 qi2 san4 ， yan2 wo3 zhi2 ru4 shu1 zhai1 zhong1 。
- yi4 ran2 liu4 fu2 gu3 ping2 shang4 ， xu1 jian4 hu2 ren2 qian1 ru4 tian1 jiu4 zhi1 shen2 long2 。
- lin2 qi2 feng4 yi4 zhen1 xiang4 si4 ， qiu1 zhu2 can3 can3 pi1 liang3 er3 。
- qing1 yun2 xing4 rui3 san3 pi2 mao2 ， xi4 nian3 yin2 si1 cha1 zong1 wei3 。
- si1 liang0 dong4 bu4 ying1 qian1 li3 ， shui2 jian4 chu1 li2 wo4 wa1 shui3 。
- yan3 qian2 zhi1 qian4 yan4 xue3 fei1 ， ti2 xia4 ru2 wen2 shuo4 feng1 qi3 。
- zhu1 ya2 zhe2 yuan4 cong2 wang2 mo4 ， geng4 you3 he2 ren2 jian4 qi2 wu4 。
- dang1 shi2 ruo4 yu4 yan1 zhao1 wang2 ， ken3 ba3 qian1 jin1 mai3 ku1 gu3 。

## 注释

## 译文

## 赏析
