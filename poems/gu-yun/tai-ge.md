---
id: gu-yun-tai-ge
title: 苔歌
titlePinyin: tai2 ge1
titleSlug: tai-ge
author: 顧雲
authorPinyin: gu4 yun2
authorSlug: gu-yun
dynasty: 唐
dynastyPinyin: tang2
dynastySlug: tang
tags: []
---

## 正文

- 檻前溪奪秋空色，百丈潭心數砂礫。
- 松筠條條長碧苔，苔色碧於溪水碧。
- 波迴梳開孔雀尾，根細貼著盤陀石。
- 撥浪輕拈出少時，一髻濃煙三四尺。
- 山光日華亂相射，靜縷蘭鬐勻襞積。
- 試把臨流抖擻看，琉璃珠子淚雙滴。
- 如看玉女洗頭處，解破雲鬟收未得。
- 即是仙宮欲製六銖衣，染絲未倩鮫人織。
- 採之不敢盈筐篋，苦怕龍神河伯惜。
- 瓊蘇玉鹽爛漫煮，嚥入丹田續靈液。
- 會待功成插翅飛，蓬萊頂上尋仙客。

## 拼音

- jian4 qian2 xi1 duo2 qiu1 kong1 se4 ， bai3 zhang4 tan2 xin1 shu4 sha1 li4 。
- song1 yun2 tiao2 tiao2 chang2 bi4 tai2 ， tai2 se4 bi4 wu1 xi1 shui3 bi4 。
- bo1 hui2 shu1 kai1 kong3 que4 wei3 ， gen1 xi4 tie1 zhu4 pan2 tuo2 shi2 。
- bo1 lang4 qing1 nian1 chu1 shao3 shi2 ， yi2 ji4 nong2 yan1 san1 si4 chi3 。
- shan1 guang1 ri4 hua2 luan4 xiang1 she4 ， jing4 lü3 lan2 qi2 yun2 bi4 ji1 。
- shi4 ba3 lin2 liu2 dou3 sou4 kan4 ， liu2 li2 zhu1 zi0 lei4 shuang1 di1 。
- ru2 kan4 yu4 nü3 xi3 tou2 chu3 ， jie3 po4 yun2 huan2 shou1 wei4 de2 。
- ji2 shi4 xian1 gong1 yu4 zhi4 liu4 zhu1 yi1 ， ran3 si1 wei4 qian4 jiao1 ren2 zhi1 。
- cai3 zhi1 bu4 gan3 ying2 kuang1 qie4 ， ku3 pa4 long2 shen2 he2 bo2 xi1 。
- qiong2 su1 yu4 yan2 lan4 man4 zhu3 ， yan4 ru4 dan1 tian2 xu4 ling2 ye4 。
- hui4 dai4 gong1 cheng2 cha1 chi4 fei1 ， peng2 lai2 ding3 shang4 xun2 xian1 ke4 。

## 注释

## 译文

## 赏析
