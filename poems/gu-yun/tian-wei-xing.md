---
id: gu-yun-tian-wei-xing
title: 天威行
titlePinyin: tian1 wei1 xing2
titleSlug: tian-wei-xing
author: 顧雲
authorPinyin: gu4 yun2
authorSlug: gu-yun
dynasty: 唐
dynastyPinyin: tang2
dynastySlug: tang
tags: []
---

## 正文

- 蠻嶺高，蠻海闊，去舸迴艘投此歇。
- 一夜舟人得夢間，草草相呼一時發。
- 颶風忽起雲顛狂，波濤擺掣魚龍殭。
- 海神怕急上岸走，山燕股慄入石藏。
- 金蛇飛狀霍閃過，白日倒挂銀繩長。
- 轟轟砢砢雷車轉，霹靂一聲天地戰。
- 風定雲開始望看，萬里青山分兩片。
- 車遙遙，馬闐闐，平如砥，直如弦。
- 雲南八國萬部落，皆知此路來朝天。
- 耿恭拜出井底水，廣利刺開山上泉。
- 若論終古濟物意，二將之功皆小焉。

## 拼音

- man2 ling3 gao1 ， man2 hai3 kuo4 ， qu4 ge3 hui2 sou1 tou2 ci3 xie1 。
- yi2 ye4 zhou1 ren2 de2 meng4 jian4 ， cao3 cao3 xiang1 hu1 yi4 shi2 fa1 。
- ju4 feng1 hu1 qi3 yun2 dian1 kuang2 ， bo1 tao1 bai3 che4 yu2 long2 jiang1 。
- hai3 shen2 pa4 ji2 shang4 an4 zou3 ， shan1 yan4 gu3 li4 ru4 shi2 cang2 。
- jin1 she2 fei1 zhuang4 huo4 shan3 guo4 ， bai2 ri4 dao3 gua4 yin2 sheng2 chang2 。
- hong1 hong1 luo3 luo3 lei2 ju1 zhuan3 ， pi1 li4 yi4 sheng1 tian1 di4 zhan4 。
- feng1 ding4 yun2 kai1 shi3 wang4 kan4 ， wan4 li3 qing1 shan1 fen1 liang3 pian4 。
- ju1 yao2 yao2 ， ma3 tian2 tian2 ， ping2 ru2 di3 ， zhi2 ru2 xian2 。
- yun2 nan2 ba1 guo2 wan4 bu4 luo4 ， jie1 zhi1 ci3 lu4 lai2 chao2 tian1 。
- geng3 gong1 bai4 chu1 jing3 di3 shui3 ， guang3 li4 ci4 kai1 shan1 shang4 quan2 。
- ruo4 lun4 zhong1 gu3 ji4 wu4 yi4 ， er4 jiang1 zhi1 gong1 jie1 xiao3 yan1 。

## 注释

## 译文

## 赏析
