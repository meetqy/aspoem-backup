---
id: li-fen-song-wu-jiang-jun-yuan-yu
title: 送吳將軍元瑜
titlePinyin: song4 wu2 jiang1 jun1 yuan2 yu2
titleSlug: song-wu-jiang-jun-yuan-yu
author: 李芬
authorPinyin: li3 fen1
authorSlug: li-fen
dynasty: 宋
dynastyPinyin: song4
dynastySlug: song
tags: []
---

## 正文

- 秦皇寤寐茅盈語，銳意長生欲輕舉。
- 徐福藥就仙骨成，雲海茫茫但延佇。
- 東西日月秋復春，海變桑田更幾人。
- 忽思重看舊寰宇，驂鸞直下江淮濱。
- 布衣野叟不耕藝，自向琳宮操祓篲。
- 祕語親書悟世人，一坐忽驚三十歲。
- 淮南奉道聞真蹟，命使扁舟訪消息。
- 畫手從來獨擅長，一見仙風心自得。
- 歸來目斷蒼烟垠，三尺生綃醉墨翻。
- 軸上神翁不解語，彷彿白鶴乘孤雲。
- 海陵相望一千里，嗟我塵勞未云已。
- 授書圯上會有期，誠心願取黄公履。

## 拼音

- qin2 huang2 wu4 mei4 mao2 ying2 yu3 ， rui4 yi4 chang2 sheng1 yu4 qing1 ju3 。
- xu2 fu2 yao4 jiu4 xian1 gu3 cheng2 ， yun2 hai3 mang2 mang2 dan4 yan2 zhu4 。
- dong1 xi1 ri4 yue4 qiu1 fu4 chun1 ， hai3 bian4 sang1 tian2 geng4 ji1 ren2 。
- hu1 si1 zhong4 kan4 jiu4 huan2 yu3 ， can1 luan2 zhi2 xia4 jiang1 huai2 bin1 。
- bu4 yi1 ye3 sou3 bu4 geng1 yi4 ， zi4 xiang4 lin2 gong1 cao1 fu2 hui4 。
- bi4 yu3 qin1 shu1 wu4 shi4 ren2 ， yi2 zuo4 hu1 jing1 san1 shi2 sui4 。
- huai2 nan2 feng4 dao4 wen2 zhen1 ji4 ， ming4 shi3 pian1 zhou1 fang3 xiao1 xi0 。
- hua4 shou3 cong2 lai2 du2 shan4 chang2 ， yi2 jian4 xian1 feng1 xin1 zi4 de2 。
- gui1 lai2 mu4 duan4 cang1 yan1 yin2 ， san1 chi3 sheng1 xiao1 zui4 mo4 fan1 。
- zhou2 shang4 shen2 weng1 bu4 jie3 yu3 ， pang2 fu2 bai2 he4 cheng2 gu1 yun2 。
- hai3 ling2 xiang1 wang4 yi4 qian1 li3 ， jie1 wo3 chen2 lao2 wei4 yun2 yi3 。
- shou4 shu1 yi2 shang4 hui4 you3 qi1 ， cheng2 xin1 yuan4 qu3 huang2 gong1 lü3 。

## 注释

## 译文

## 赏析
