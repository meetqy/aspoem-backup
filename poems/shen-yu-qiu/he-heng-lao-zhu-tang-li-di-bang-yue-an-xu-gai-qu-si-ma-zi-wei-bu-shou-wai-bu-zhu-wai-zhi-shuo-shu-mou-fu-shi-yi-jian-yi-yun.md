---
id: shen-yu-qiu-he-heng-lao-zhu-tang-li-di-bang-yue-an-xu-gai-qu-si-ma-zi-wei-bu-shou-wai-bu-zhu-wai-zhi-shuo-shu-mou-fu-shi-yi-jian-yi-yun
title: 何亨老築堂里第榜曰安虛蓋取司馬子微不受外不逐外之說屬某賦詩以見意云
titlePinyin: he2 heng1 lao3 zhu4 tang2 li3 di4 bang3 yue1 an1 xu1 gai4 qu3 si1 ma3 zi3 wei1 bu2 shou4 wai4 bu4 zhu2 wai4 zhi1 shuo1 shu3 mou3 fu4 shi1 yi3 jian4 yi4 yun2
titleSlug: he-heng-lao-zhu-tang-li-di-bang-yue-an-xu-gai-qu-si-ma-zi-wei-bu-shou-wai-bu-zhu-wai-zhi-shuo-shu-mou-fu-shi-yi-jian-yi-yun
author: 沈與求
authorPinyin: shen3 yu3 qiu2
authorSlug: shen-yu-qiu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 幻境如群狙，喜怒眩名實。
- 憐渠千刼迷，墮此一念失。
- 世路波濤翻，時事風雨疾。
- 胡爲隨物遷，坐此方寸窒。
- 使君超世姿，軒裳起儒術。
- 神交赤城仙，妙解窮隱密。
- 向來心泰然，初不計升黜。
- 危堂榜新顔，要以名自律。
- 窗扉敞深明，空華亂初日。
- 變滅驚須臾，蔽虧隔纖悉。
- 了知內觀融，天光發虛室。
- 山林猿鶴儔，廊廟鵷鸞匹。
- 静躁塗或殊，出處心本一。
- 清都五城開，真仙羅輔弼。
- 行矣朝紫皇，啟沃造前膝。
- 功名戲劇成，志願談笑畢。
- 它年容買鄰，儻不傲蓬蓽。

## 拼音

- huan4 jing4 ru2 qun2 ju1 ， xi3 nu4 xuan4 ming2 shi2 。
- lian2 qu2 qian1 jie2 mi2 ， duo4 ci3 yi2 nian4 shi1 。
- shi4 lu4 bo1 tao1 fan1 ， shi2 shi4 feng1 yu3 ji2 。
- hu2 wei2 sui2 wu4 qian1 ， zuo4 ci3 fang1 cun4 zhi4 。
- shi3 jun1 chao1 shi4 zi1 ， xuan1 shang0 qi3 ru2 shu4 。
- shen2 jiao1 chi4 cheng2 xian1 ， miao4 jie3 qiong2 yin3 mi4 。
- xiang4 lai2 xin1 tai4 ran2 ， chu1 bu2 ji4 sheng1 chu4 。
- wei1 tang2 bang3 xin1 yan2 ， yao4 yi3 ming2 zi4 lü4 。
- chuang1 fei1 chang3 shen1 ming2 ， kong1 hua2 luan4 chu1 ri4 。
- bian4 mie4 jing1 xu1 yu2 ， bi4 kui1 ge2 xian1 xi1 。
- liao3 zhi1 nei4 guan1 rong2 ， tian1 guang1 fa1 xu1 shi4 。
- shan1 lin2 yuan2 he4 chou2 ， lang2 miao4 yuan1 luan2 pi3 。
- jing4 zao4 tu2 huo4 shu1 ， chu1 chu3 xin1 ben3 yi1 。
- qing1 dou1 wu3 cheng2 kai1 ， zhen1 xian1 luo2 fu3 bi4 。
- xing2 yi3 chao2 zi3 huang2 ， qi3 wo4 zao4 qian2 xi1 。
- gong1 ming2 xi4 ju4 cheng2 ， zhi4 yuan4 tan2 xiao4 bi4 。
- ta1 nian2 rong2 mai3 lin2 ， tang3 bu2 ao4 peng2 bi4 。

## 注释

## 译文

## 赏析
