---
id: shen-yu-qiu-wei-xin-fang-kan-zheng-san-guo-shi-mou-yi-jing-bi-yi-zhi-meng-xiang-da-pian-wei-xie-qi-ge-hun-ran-san-fu-gan-tan-man-yi-yuan-yun-feng-he-wu-lou-zeng-kui
title: 維心方刊正三國史某以精筆遺之蒙餉大篇爲謝氣格渾然三復感歎漫依元韻奉和蕪陋增愧
titlePinyin: wei2 xin1 fang1 kan1 zheng4 san1 guo2 shi3 mou3 yi3 jing1 bi3 yi2 zhi1 meng2 xiang3 da4 pian1 wei2 xie4 qi4 ge2 hun2 ran2 san1 fu4 gan3 tan4 man4 yi1 yuan2 yun4 feng4 he2 wu2 lou4 zeng1 kui4
titleSlug: wei-xin-fang-kan-zheng-san-guo-shi-mou-yi-jing-bi-yi-zhi-meng-xiang-da-pian-wei-xie-qi-ge-hun-ran-san-fu-gan-tan-man-yi-yuan-yun-feng-he-wu-lou-zeng-kui
author: 沈與求
authorPinyin: shen3 yu3 qiu2
authorSlug: shen-yu-qiu
dynasty: 宋
dynastyPinyin: song4
dynastySlug: song
tags: []
---

## 正文

- 諸豪雄誇劍芒銛，毛錐斂避收餘尖。
- 櫝間黯黮渇銅雀，案上爬沙枯玉蟾。
- 學堂山人有遺裔，筆力大可千人兼。
- 掉頭不肯書柿葉，酒酣起舞怒奮髯。
- 十年歸坐溪口屋，傲視冠冕猶髠箝。
- 草玄草聖聊戲耳，如醫識藥信手拈。
- 邇來直筆到三國，去取法度何森嚴。
- 眼中青白世矜異，皮裏陽秋誰顧瞻。
- 更憐中書今且老，鷄毛葦管争出奩。
- 懸知入手便獰劣，那復助子窮幽潛。
- 我持妙穎急送似，標題珍重存華籤。
- 勢如執法貴心正，俗病要以此語砭。
- 揮掃定見龍蛇走，紬繹何憚歲月淹。
- 須知筆意似人意，柔順未必非凶憸。

## 拼音

- zhu1 hao2 xiong2 kua1 jian4 mang2 xian1 ， mao2 zhui1 lian3 bi4 shou1 yu2 jian1 。
- du2 jian4 an4 dan4 ke3 tong2 que4 ， an4 shang4 pa2 sha1 ku1 yu4 chan2 。
- xue2 tang2 shan1 ren2 you3 yi2 yi4 ， bi3 li4 da4 ke3 qian1 ren2 jian1 。
- diao4 tou2 bu4 ken3 shu1 shi4 ye4 ， jiu3 han1 qi3 wu3 nu4 fen4 ran2 。
- shi2 nian2 gui1 zuo4 xi1 kou3 wu1 ， ao4 shi4 guan1 mian3 you2 kun1 qian2 。
- cao3 xuan2 cao3 sheng4 liao2 xi4 er3 ， ru2 yi1 shi2 yao4 xin4 shou3 nian1 。
- er3 lai2 zhi2 bi3 dao4 san1 guo2 ， qu4 qu3 fa3 du4 he2 sen1 yan2 。
- yan3 zhong1 qing1 bai2 shi4 jin1 yi4 ， pi2 li3 yang2 qiu1 shui2 gu4 zhan1 。
- geng4 lian2 zhong1 shu1 jin1 qie3 lao3 ， ji1 mao2 wei3 guan3 zheng1 chu1 lian2 。
- xuan2 zhi1 ru4 shou3 bian4 ning2 lie4 ， na4 fu4 zhu4 zi3 qiong2 you1 qian2 。
- wo3 chi2 miao4 ying3 ji2 song4 si4 ， biao1 ti2 zhen1 zhong4 cun2 hua2 qian1 。
- shi4 ru2 zhi2 fa3 gui4 xin1 zheng4 ， su2 bing4 yao4 yi3 ci3 yu3 bian1 。
- hui1 sao3 ding4 jian4 long2 she2 zou3 ， chou1 yi4 he2 dan4 sui4 yue4 yan1 。
- xu1 zhi1 bi3 yi4 si4 ren2 yi4 ， rou2 shun4 wei4 bi4 fei1 xiong1 xian1 。

## 注释

## 译文

## 赏析
