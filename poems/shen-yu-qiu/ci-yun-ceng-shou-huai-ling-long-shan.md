---
id: shen-yu-qiu-ci-yun-ceng-shou-huai-ling-long-shan
title: 次韻曾守懷玲瓏山
titlePinyin: ci4 yun4 ceng2 shou3 huai2 ling2 long2 shan1
titleSlug: ci-yun-ceng-shou-huai-ling-long-shan
author: 沈與求
authorPinyin: shen3 yu3 qiu2
authorSlug: shen-yu-qiu
dynasty: 宋
dynastyPinyin: song4
dynastySlug: song
tags: []
---

## 正文

- 泉石有膏肓，料理費和緩。
- 風埃客子游，夢想略相半。
- 端如饜羊酪，投匕念鄉饌。
- 懷哉小玲瓏，舊賞記酣宴。
- 玉女下雲窗，輕我年未冠。
- 誅茅老三間，此意已懸斷。
- 少須草堂資，兩足那可絆。
- 謝公愛東山，自結尋幽伴。
- 詩筒忽相先，紙價豈容賤。
- 流傳從使君，感此歸思亂。
- 擷蘭躡危根，潄石俯長磵。
- 野性等麋鹿，百嗜寧食薦。
- 攬衣中夜興，測漏疾流盼。
- 扃步愧駑筋，卑飛傷短翰。
- 正使屐齒折，未救斧柯爛。
- 時節脱復徂，遲莫空浩歎。
- 何當脂下澤，去路鬰交貫。

## 拼音

- quan2 shi2 you3 gao1 huang1 ， liao4 li3 fei4 he2 huan3 。
- feng1 ai1 ke4 zi3 you2 ， meng4 xiang3 lüe4 xiang1 ban4 。
- duan1 ru2 yan4 yang2 lao4 ， tou2 bi3 nian4 xiang1 zhuan4 。
- huai2 zai1 xiao3 ling2 long2 ， jiu4 shang3 ji4 han1 yan4 。
- yu4 nü3 xia4 yun2 chuang1 ， qing1 wo3 nian2 wei4 guan1 。
- zhu1 mao2 lao3 san1 jian4 ， ci3 yi4 yi3 xuan2 duan4 。
- shao3 xu1 cao3 tang2 zi1 ， liang3 zu2 na4 ke3 ban4 。
- xie4 gong1 ai4 dong1 shan1 ， zi4 jie2 xun2 you1 ban4 。
- shi1 tong3 hu1 xiang1 xian1 ， zhi3 jia4 qi3 rong2 jian4 。
- liu2 chuan2 cong2 shi3 jun1 ， gan3 ci3 gui1 si1 luan4 。
- xie2 lan2 nie4 wei1 gen1 ， shu4 shi2 fu3 chang2 jian4 。
- ye3 xing4 deng3 mi2 lu4 ， bai3 shi4 ning2 shi2 jian4 。
- lan3 yi1 zhong1 ye4 xing1 ， ce4 lou4 ji2 liu2 pan4 。
- jiong1 bu4 kui4 nu2 jin1 ， bei1 fei1 shang1 duan3 han4 。
- zheng4 shi3 ji1 chi3 zhe2 ， wei4 jiu4 fu3 ke1 lan4 。
- shi2 jie2 tuo1 fu4 cu2 ， chi2 mo4 kong1 hao4 tan4 。
- he2 dang1 zhi1 xia4 ze2 ， qu4 lu4 yu4 jiao1 guan4 。

## 注释

## 译文

## 赏析
