---
id: shen-yu-qiu-zheng-wei-xin-yue-zhao-an-dao-zhong-da-jia-xiong-ci-lu-xue-shi-ji-pu-tan-mei-cheng-shan-cheng-yue-fan-zhou-er-gui
title: 鄭維心約趙安道中大家兄次律學士及僕探梅城山乘月泛舟而歸
titlePinyin: zheng4 wei2 xin1 yue1 zhao4 an1 dao4 zhong1 da4 jia1 xiong1 ci4 lü4 xue2 shi4 ji2 pu2 tan4 mei2 cheng2 shan1 cheng2 yue4 fan4 zhou1 er2 gui1
titleSlug: zheng-wei-xin-yue-zhao-an-dao-zhong-da-jia-xiong-ci-lu-xue-shi-ji-pu-tan-mei-cheng-shan-cheng-yue-fan-zhou-er-gui
author: 沈與求
authorPinyin: shen3 yu3 qiu2
authorSlug: shen-yu-qiu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 窮居不厭車馬絕，委巷衡門常晝閉。
- 朝來剝啄誰過予，倒屣逢迎走驚蹶。
- 里中勝士真可人，爲憶寒梅耿殘雪。
- 招呼聞早探幽芳，平溪徑遣扁舟截。
- 西山佳處雲塢深，松竹蕭森迷洞穴。
- 上方小閣鏁空明，開窗下見千山列。
- 畫手無人貌平遠，野闊天多供一瞥。
- 冰花只作小寒枝，拄杖不辭穿巀嶭。
- 野僧省事畏客狂，攀援自向南枝折。
- 疏香低入坐中來，骨冷肌清伴高潔。
- 襟期況有公子賢，伯也雄豪負奇節。
- 手拈凍蘂薦深杯，妙語琅琅契禪悦。
- 人間此會不多有，忍放杯空成小別。
- 歸來懷抱與誰論，一櫂翻然載明月。

## 拼音

- qiong2 ju1 bu2 yan4 ju1 ma3 jue2 ， wei3 xiang4 heng2 men2 chang2 zhou4 bi4 。
- chao2 lai2 bao1 zhuo2 shui2 guo4 yu3 ， dao3 xi3 feng2 ying2 zou3 jing1 jue3 。
- li3 zhong1 sheng4 shi4 zhen1 ke3 ren2 ， wei2 yi4 han2 mei2 geng3 can2 xue3 。
- zhao1 hu0 wen2 zao3 tan4 you1 fang1 ， ping2 xi1 jing4 qian3 pian1 zhou1 jie2 。
- xi1 shan1 jia1 chu3 yun2 wu4 shen1 ， song1 zhu2 xiao1 sen1 mi2 dong4 xue2 。
- shang4 fang1 xiao3 ge2 suo3 kong1 ming2 ， kai1 chuang1 xia4 jian4 qian1 shan1 lie4 。
- hua4 shou3 wu2 ren2 mao4 ping2 yuan3 ， ye3 kuo4 tian1 duo1 gong4 yi4 pie1 。
- bing1 hua1 zhi1 zuo4 xiao3 han2 zhi1 ， zhu3 zhang4 bu4 ci2 chuan1 jie2 nie4 。
- ye3 seng1 sheng3 shi4 wei4 ke4 kuang2 ， pan1 yuan2 zi4 xiang4 nan2 zhi1 zhe2 。
- shu1 xiang1 di1 ru4 zuo4 zhong1 lai2 ， gu3 leng3 ji1 qing1 ban4 gao1 jie2 。
- jin1 qi1 kuang4 you3 gong1 zi3 xian2 ， bo2 ye3 xiong2 hao2 fu4 qi2 jie2 。
- shou3 nian1 dong4 rui3 jian4 shen1 bei1 ， miao4 yu3 lang2 lang2 qi4 shan4 yue4 。
- ren2 jian4 ci3 hui4 bu4 duo1 you3 ， ren3 fang4 bei1 kong1 cheng2 xiao3 bie2 。
- gui1 lai2 huai2 bao4 yu3 shui2 lun4 ， yi2 zhao4 fan1 ran2 zai4 ming2 yue4 。

## 注释

## 译文

## 赏析
