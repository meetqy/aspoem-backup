---
id: shen-yu-qiu-shi-li-yan-shi-bi
title: 十里巖石壁
titlePinyin: shi2 li3 yan2 shi2 bi4
titleSlug: shi-li-yan-shi-bi
author: 沈與求
authorPinyin: shen3 yu3 qiu2
authorSlug: shen-yu-qiu
dynasty: 宋
dynastyPinyin: song4
dynastySlug: song
tags: []
---

## 正文

- 巨靈手擘青瑤璞，平削無痕看斧鑿。
- 六丁取將天路遙，雷電收威半空落。
- 至今崒嵂横道旁，絕壁萬仞青茫茫。
- 倚天屹立不可近，下視培塿如群羊。
- 蘚花斕斑風雨潰，藤梢夭矯蛟龍戲。
- 中開微竇走鳴泉，白虹吞吐涵秋氣。
- 泉流萬古潭水深，山寒無風鬰沈沈。
- 下田納納禾稼茂，發源沾溉初何心。
- 峭直誰令據當路，松柏蕭森半烟霧。
- 猶恐夜深魑魅驚，更遣山靈謹呵護。

## 拼音

- ju4 ling2 shou3 bo4 qing1 yao2 pu2 ， ping2 xiao1 wu2 hen2 kan4 fu3 zao2 。
- liu4 ding1 qu3 jiang1 tian1 lu4 yao2 ， lei2 dian4 shou1 wei1 ban4 kong1 luo4 。
- zhi4 jin1 zu2 lü4 heng2 dao4 pang2 ， jue2 bi4 wan4 ren4 qing1 mang2 mang2 。
- yi3 tian1 yi4 li4 bu4 ke3 jin4 ， xia4 shi4 pei2 lou3 ru2 qun2 yang2 。
- xian3 hua1 lan2 ban1 feng1 yu3 kui4 ， teng2 shao1 yao1 jiao3 jiao1 long2 xi4 。
- zhong1 kai1 wei1 dou4 zou3 ming2 quan2 ， bai2 hong2 tun1 tu3 han2 qiu1 qi4 。
- quan2 liu2 wan4 gu3 tan2 shui3 shen1 ， shan1 han2 wu2 feng1 yu4 shen3 shen3 。
- xia4 tian2 na4 na4 he2 jia4 mao4 ， fa1 yuan2 zhan1 gai4 chu1 he2 xin1 。
- qiao4 zhi2 shui2 ling4 ju4 dang1 lu4 ， song1 bai3 xiao1 sen1 ban4 yan1 wu4 。
- you2 kong3 ye4 shen1 chi1 mei4 jing1 ， geng4 qian3 shan1 ling2 jin3 he1 hu4 。

## 注释

## 译文

## 赏析
