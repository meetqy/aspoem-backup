---
id: shen-yu-qiu-qian-tang-fu-shui-mu
title: 錢塘賦水母
titlePinyin: qian2 tang2 fu4 shui3 mu3
titleSlug: qian-tang-fu-shui-mu
author: 沈與求
authorPinyin: shen3 yu3 qiu2
authorSlug: shen-yu-qiu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 疾風吹雨回江城，艣牙嘔啞潮欲平。
- 客居喜無人事攖，相與環坐臨前楹。
- 眼中水怪狀莫名，出没沙觜如浮罌。
- 復如緇笠絕兩纓，渾沌七竅俱未形。
- 塊然背負群鰕行，嗟其巧以怪自呈。
- 凝目愯視相將迎，老漁旁睨笑發聲。
- 曰此水母官何驚，江流如奔絕滄瀛。
- 潮汐往來月爲程，藏納衆污無滿盈。
- 浮埃沈滓溷九清，結成此物宜昏盲。
- 使鰕導迷作雙睛，乃能接迹蚌與蟶。
- 亦猶巨蛩二體并，離則無目爲光精。
- 江天八月霜葉鳴，罟師得鰕供水征。
- 水母弃擲羅縱横，試令收拾輸庖丁。
- 絳礬收涎體紆縈，飛刀鏤切武火烹。
- 花甆飣餖粲白英，不殊冰盤堆水晶。
- 稻醯韲寒芼香橙，入齒已復能解酲。
- 遣漁止矣勿復評，嗟哉此性愚不更。
- 定矜故態招三彭，且摩枵腹甘藜羹。

## 拼音

- ji2 feng1 chui1 yu3 hui2 jiang1 cheng2 ， lu3 ya2 ou3 ya3 chao2 yu4 ping2 。
- ke4 ju1 xi3 wu2 ren2 shi4 ying1 ， xiang1 yu3 huan2 zuo4 lin2 qian2 ying2 。
- yan3 zhong1 shui3 guai4 zhuang4 mo4 ming2 ， chu1 mei2 sha1 zi1 ru2 fu2 ying1 。
- fu4 ru2 zi1 li4 jue2 liang3 ying1 ， hun2 dun4 qi1 qiao4 ju4 wei4 xing2 。
- kuai4 ran2 bei4 fu4 qun2 xia1 xing2 ， jie1 qi2 qiao3 yi3 guai4 zi4 cheng2 。
- ning2 mu4 song3 shi4 xiang1 jiang1 ying2 ， lao3 yu2 pang2 ni4 xiao4 fa1 sheng1 。
- yue1 ci3 shui3 mu3 guan1 he2 jing1 ， jiang1 liu2 ru2 ben1 jue2 cang1 ying2 。
- chao2 xi1 wang3 lai2 yue4 wei2 cheng2 ， cang2 na4 zhong4 wu1 wu2 man3 ying2 。
- fu2 ai1 shen3 zi3 hun4 jiu3 qing1 ， jie2 cheng2 ci3 wu4 yi2 hun1 mang2 。
- shi3 xia1 dao3 mi2 zuo4 shuang1 jing1 ， nai3 neng2 jie1 ji4 bang4 yu3 cheng1 。
- yi4 you2 ju4 qiong2 er4 ti3 bing4 ， li2 ze2 wu2 mu4 wei2 guang1 jing1 。
- jiang1 tian1 ba1 yue4 shuang1 ye4 ming2 ， gu3 shi1 de2 xia1 gong1 shui3 zheng1 。
- shui3 mu3 qi4 zhi4 luo2 zong4 heng2 ， shi4 ling4 shou1 shi0 shu1 pao2 ding1 。
- jiang4 fan2 shou1 xian2 ti3 yu1 ying2 ， fei1 dao1 lou4 qie4 wu3 huo3 peng1 。
- hua1 ci2 ding4 dou4 can4 bai2 ying1 ， bu4 shu1 bing1 pan2 dui1 shui3 jing1 。
- dao4 xi1 ji1 han2 mao4 xiang1 cheng2 ， ru4 chi3 yi3 fu4 neng2 jie3 cheng2 。
- qian3 yu2 zhi3 yi3 wu4 fu4 ping2 ， jie1 zai1 ci3 xing4 yu2 bu2 geng4 。
- ding4 jin1 gu4 tai4 zhao1 san1 peng2 ， qie3 mo2 xiao1 fu4 gan1 li2 geng1 。

## 注释

## 译文

## 赏析
