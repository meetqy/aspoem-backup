---
id: shen-yu-qiu-ceng-hong-fu-zuo-shi-bie-xing-jian-suo-pu-tong-fu
title: 曾宏父作詩別行簡索僕同賦
titlePinyin: ceng2 hong2 fu4 zuo4 shi1 bie2 xing2 jian3 suo3 pu2 tong2 fu4
titleSlug: ceng-hong-fu-zuo-shi-bie-xing-jian-suo-pu-tong-fu
author: 沈與求
authorPinyin: shen3 yu3 qiu2
authorSlug: shen-yu-qiu
dynasty: 宋
dynastyPinyin: song4
dynastySlug: song
tags: []
---

## 正文

- 俗間忘勝踐，客裏度春愁。
- 拄頰真狂計，焦頭乏遠謀。
- 剛疏徒自許，德怨浪相求。
- 奏乏三千牘，詩慚一百籌。
- 豈能資宦達，端合辦歸休。
- 遣興鵝兒酒，銷魂燕子樓。
- 枯笻青草渡，老屋白蘋洲。
- 此意無窮樂，今懷未滿憂。
- 轉喉寧問諱，繞指叵思柔。
- 二妙看騰踏，頻年歎滯留。
- 花時閉深院，雲際渺輕舟。
- 應念騎曹掾，平生信謬悠。

## 拼音

- su2 jian4 wang4 sheng4 jian4 ， ke4 li3 du4 chun1 chou2 。
- zhu3 jia2 zhen1 kuang2 ji4 ， jiao1 tou2 fa2 yuan3 mou2 。
- gang1 shu1 tu2 zi4 xu1 ， de2 yuan4 lang4 xiang1 qiu2 。
- zou4 fa2 san1 qian1 du2 ， shi1 can2 yi4 bai3 chou2 。
- qi3 neng2 zi1 huan4 da2 ， duan1 he2 ban4 gui1 xiu1 。
- qian3 xing1 e2 er2 jiu3 ， xiao1 hun2 yan4 zi0 lou2 。
- ku1 qiong2 qing1 cao3 du4 ， lao3 wu1 bai2 pin2 zhou1 。
- ci3 yi4 wu2 qiong2 le4 ， jin1 huai2 wei4 man3 you1 。
- zhuan3 hou2 ning2 wen4 hui4 ， rao4 zhi3 po3 si1 rou2 。
- er4 miao4 kan4 teng2 ta4 ， bin1 nian2 tan4 zhi4 liu2 。
- hua1 shi2 bi4 shen1 yuan4 ， yun2 ji4 miao3 qing1 zhou1 。
- ying1 nian4 qi2 cao2 yuan4 ， ping2 sheng1 xin4 miu4 you1 。

## 注释

## 译文

## 赏析
