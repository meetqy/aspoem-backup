---
id: shen-yu-qiu-ci-yun-huang-zi-xu-tong-yin-ge-ci-yan-jia-niang-yu-you
title: 次韻黄子虛同飲葛次顔家釀玉友
titlePinyin: ci4 yun4 huang2 zi3 xu1 tong2 yin3 ge3 ci4 yan2 jia1 niang4 yu4 you3
titleSlug: ci-yun-huang-zi-xu-tong-yin-ge-ci-yan-jia-niang-yu-you
author: 沈與求
authorPinyin: shen3 yu3 qiu2
authorSlug: shen-yu-qiu
dynasty: 宋
dynastyPinyin: song4
dynastySlug: song
tags: []
---

## 正文

- 先生早年忘掃白，嬾飯青精借顔色。
- 獨餘驩伯爲友朋，熟不暇篘巾自瀝。
- 何須引泉連百井，飲若長虹太豪猛。
- 細斟玉筯滑無聲，酌我應憐官獨泠。
- 奇篇更寫陟釐黄，逼人心地生清涼。
- 了知二事盡家法，眼饞徑索銀瓶嘗。
- 我老華池少滋液，年來愛酒如偷蜜。
- 陶然一醉樂未央，此外要知俱長物。
- 相期徑造君勿違，坐得名勝從忘歸。
- 公侯似聞倦設醴，穆生正恐同分攜。

## 拼音

- xian1 sheng0 zao3 nian2 wang4 sao3 bai2 ， lan3 fan4 qing1 jing1 jie4 yan2 se4 。
- du2 yu2 huan1 bo2 wei2 you3 peng2 ， shu2 bu4 xia2 chou1 jin1 zi4 li4 。
- he2 xu1 yin3 quan2 lian2 bai3 jing3 ， yin3 ruo4 chang2 hong2 tai4 hao2 meng3 。
- xi4 zhen1 yu4 zhu4 hua2 wu2 sheng1 ， zhuo2 wo3 ying1 lian2 guan1 du2 ling2 。
- qi2 pian1 geng4 xie3 zhi4 li2 huang2 ， bi1 ren2 xin1 di4 sheng1 qing1 liang2 。
- liao3 zhi1 er4 shi4 jin4 jia1 fa3 ， yan3 chan2 jing4 suo3 yin2 ping2 chang2 。
- wo3 lao3 hua2 chi2 shao3 zi1 ye4 ， nian2 lai2 ai4 jiu3 ru2 tou1 mi4 。
- tao2 ran2 yi2 zui4 le4 wei4 yang1 ， ci3 wai4 yao4 zhi1 ju4 chang2 wu4 。
- xiang1 qi1 jing4 zao4 jun1 wu4 wei2 ， zuo4 de2 ming2 sheng4 cong2 wang4 gui1 。
- gong1 hou2 si4 wen2 juan4 she4 li3 ， mu4 sheng1 zheng4 kong3 tong2 fen1 xie2 。

## 注释

## 译文

## 赏析
