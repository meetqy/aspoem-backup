---
id: shen-yu-qiu-ji-ti-zi-chuan-wang-jing-fa-ken-gou-tang
title: 寄題淄川王景發肯構堂
titlePinyin: ji4 ti2 zi1 chuan1 wang2 jing3 fa1 ken3 gou4 tang2
titleSlug: ji-ti-zi-chuan-wang-jing-fa-ken-gou-tang
author: 沈與求
authorPinyin: shen3 yu3 qiu2
authorSlug: shen-yu-qiu
dynasty: 宋
dynastyPinyin: song4
dynastySlug: song
tags: []
---

## 正文

- 深林藝松柏，不數櫟與樗。
- 坐待十畝陰，等爲匠氏儲。
- 寧復知種德，責報不厭徐。
- 名令後必大，善積慶有餘。
- 於焉望豐屋，政可增修閭。
- 王孫世東州，奕奕盈簮裾。
- 金埒通里巷，珠樹連堦除。
- 賢哉景發甫，爽爽衆莫如。
- 直氣薄霄漢，妙語鏘瓊琚。
- 定知磊落人，一見懷抱攄。
- 謂我架華堂，映發先人廬。
- 掲名取肯構，蓋念經營初。
- 堂前植桃李，堂上羅詩書。
- 桃李意取適，詩書計非疏。
- 諸郎自蘭玉，舌耕起菑畬。
- 吾詩以爲箴，會見聯高車。

## 拼音

- shen1 lin2 yi4 song1 bai3 ， bu2 shu4 li4 yu3 chu1 。
- zuo4 dai4 shi2 mu3 yin1 ， deng3 wei2 jiang4 shi4 chu3 。
- ning2 fu4 zhi1 zhong3 de2 ， ze2 bao4 bu2 yan4 xu2 。
- ming2 ling4 hou4 bi4 da4 ， shan4 ji1 qing4 you3 yu2 。
- wu1 yan1 wang4 feng1 wu1 ， zheng4 ke3 zeng1 xiu1 lü2 。
- wang2 sun1 shi4 dong1 zhou1 ， yi4 yi4 ying2 zan1 ju1 。
- jin1 lie4 tong1 li3 xiang4 ， zhu1 shu4 lian2 jie1 chu2 。
- xian2 zai1 jing3 fa1 fu3 ， shuang3 shuang3 zhong4 mo4 ru2 。
- zhi2 qi4 bao2 xiao1 han4 ， miao4 yu3 qiang1 qiong2 ju1 。
- ding4 zhi1 lei3 luo4 ren2 ， yi2 jian4 huai2 bao4 shu1 。
- wei4 wo3 jia4 hua2 tang2 ， ying4 fa1 xian1 ren2 lu2 。
- jie1 ming2 qu3 ken3 gou4 ， gai4 nian4 jing1 ying2 chu1 。
- tang2 qian2 zhi2 tao2 li3 ， tang2 shang4 luo2 shi1 shu1 。
- tao2 li3 yi4 qu3 shi4 ， shi1 shu1 ji4 fei1 shu1 。
- zhu1 lang2 zi4 lan2 yu4 ， she2 geng1 qi3 zi1 she1 。
- wu2 shi1 yi3 wei2 zhen1 ， hui4 jian4 lian2 gao1 ju1 。

## 注释

## 译文

## 赏析
