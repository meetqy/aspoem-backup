---
id: zhang-ji-xian-ye-xuan-ge
title: 野軒歌
titlePinyin: ye3 xuan1 ge1
titleSlug: ye-xuan-ge
author: 張繼先
authorPinyin: zhang1 ji4 xian1
authorSlug: zhang-ji-xian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 四海鯨魚不足釣，縱使上鈎吾不要。
- 三島神仙不足誇，長生不死數如麻。
- 驚人名譽不足恃，萬古英雄一場戲。
- 些些富貴不足欣，何如野軒卧閑雲。
- 洞然劫火纖芥盡，此時睡著都不聞。
- 野軒野軒在何處，宇宙茫茫無入路。
- 十千仙子浪中潜，百萬摶鵬地底度。
- 此一軒，實奇特，神不知，鬼不測。
- 東徹西，南徹北，中心一竅塵沙國。
- 塵沙國界有微塵，一一微塵一真人。
- 一一真人一真源，威儀隊仗數亦然。
- 時人若見野軒叟，正眼一覷皆奔走。
- 呵呵呵，千古萬古野軒歌。

## 拼音

- si4 hai3 jing1 yu2 bu4 zu2 diao4 ， zong4 shi3 shang4 gou1 wu2 bu2 yao4 。
- san1 dao3 shen2 xian1 bu4 zu2 kua1 ， chang2 sheng1 bu4 si3 shu4 ru2 ma2 。
- jing1 ren2 ming2 yu4 bu4 zu2 shi4 ， wan4 gu3 ying1 xiong2 yi4 chang3 xi4 。
- xie1 xie1 fu4 gui4 bu4 zu2 xin1 ， he2 ru2 ye3 xuan1 wo4 xian2 yun2 。
- dong4 ran2 jie2 huo3 xian1 jie4 jin4 ， ci3 shi2 shui4 zhu4 dou1 bu4 wen2 。
- ye3 xuan1 ye3 xuan1 zai4 he2 chu3 ， yu3 zhou4 mang2 mang2 wu2 ru4 lu4 。
- shi2 qian1 xian1 zi3 lang4 zhong1 qian2 ， bai3 wan4 tuan2 peng2 di4 di3 du4 。
- ci3 yi4 xuan1 ， shi2 qi2 te4 ， shen2 bu4 zhi1 ， gui3 bu2 ce4 。
- dong1 che4 xi1 ， nan2 che4 bei3 ， zhong1 xin1 yi2 qiao4 chen2 sha1 guo2 。
- chen2 sha1 guo2 jie4 you3 wei1 chen2 ， yi1 yi1 wei1 chen2 yi4 zhen1 ren2 。
- yi1 yi1 zhen1 ren2 yi4 zhen1 yuan2 ， wei1 yi2 dui4 zhang4 shu4 yi4 ran2 。
- shi2 ren2 ruo4 jian4 ye3 xuan1 sou3 ， zheng4 yan3 yi2 qu4 jie1 ben1 zou3 。
- he1 he1 he1 ， qian1 gu3 wan4 gu3 ye3 xuan1 ge1 。

## 注释

## 译文

## 赏析
