---
id: zhang-ji-xian-he-yuan-gui-ren-cong-ta-ge
title: 和元規任從他歌
titlePinyin: he2 yuan2 gui1 ren4 cong2 ta1 ge1
titleSlug: he-yuan-gui-ren-cong-ta-ge
author: 張繼先
authorPinyin: zhang1 ji4 xian1
authorSlug: zhang-ji-xian
dynasty: 宋
dynastyPinyin: song4
dynastySlug: song
tags: []
---

## 正文

- 任從他，儘教他，莫管他，他是他非柰我何。
- 盡日閑同方外友，高吟落筆如懸河。
- 世上無心結凡累，匣中有劍降陰魔。
- 長生已悟玄關旨，從教烏兔走如梭。
- 塵勞汩沒誠堪惡，孰肯飄蕩隨蹉跎。
- 靜處每思喧處事，到頭空自競噓呵。
- 任從他，儘教他，莫管他，但從元氣養沖和。
- 有時恣把丹書讀，無事閑尋玉軫歌。
- 我心非石不可動，任從俗論生乖訛。
- 松簪布褐且自樂，豈戀浮華張綺羅。
- 神爐交媾鍊金液，混乎湛湛而日多。
- 功行圓成共歸去，飄飄飛蓋拂霄河。
- 任從他，儘教他，莫管他。

## 拼音

- ren4 cong2 ta1 ， jin3 jiao4 ta1 ， mo4 guan3 ta1 ， ta1 shi4 ta1 fei1 nai4 wo3 he2 。
- jin4 ri4 xian2 tong2 fang1 wai4 you3 ， gao1 yin2 luo4 bi3 ru2 xuan2 he2 。
- shi4 shang4 wu2 xin1 jie2 fan2 lei4 ， xia2 zhong1 you3 jian4 jiang4 yin1 mo2 。
- chang2 sheng1 yi3 wu4 xuan2 guan1 zhi3 ， cong2 jiao4 wu1 tu4 zou3 ru2 suo1 。
- chen2 lao2 gu3 mei2 cheng2 kan1 e4 ， shu2 ken3 piao1 dang4 sui2 cuo1 tuo2 。
- jing4 chu3 mei3 si1 xuan1 chu3 shi4 ， dao4 tou2 kong1 zi4 jing4 xu1 he1 。
- ren4 cong2 ta1 ， jin3 jiao4 ta1 ， mo4 guan3 ta1 ， dan4 cong2 yuan2 qi4 yang3 chong1 he2 。
- you3 shi2 zi4 ba3 dan1 shu1 du2 ， wu2 shi4 xian2 xun2 yu4 zhen3 ge1 。
- wo3 xin1 fei1 shi2 bu4 ke3 dong4 ， ren4 cong2 su2 lun4 sheng1 guai1 e2 。
- song1 zan1 bu4 he4 qie3 zi4 le4 ， qi3 lian4 fu2 hua2 zhang1 qi3 luo2 。
- shen2 lu2 jiao1 gou4 lian4 jin1 ye4 ， hun4 hu1 zhan4 zhan4 er2 ri4 duo1 。
- gong1 xing2 yuan2 cheng2 gong4 gui1 qu4 ， piao1 piao1 fei1 gai4 fu2 xiao1 he2 。
- ren4 cong2 ta1 ， jin3 jiao4 ta1 ， mo4 guan3 ta1 。

## 注释

## 译文

## 赏析
