---
id: zhang-ji-xian-he-yuan-gui-jian-mian
title: 和元規見勉
titlePinyin: he2 yuan2 gui1 jian4 mian3
titleSlug: he-yuan-gui-jian-mian
author: 張繼先
authorPinyin: zhang1 ji4 xian1
authorSlug: zhang-ji-xian
dynasty: 宋
dynastyPinyin: song4
dynastySlug: song
tags: []
---

## 正文

- 觀君詞語中，具引先賢事。
- 了然道在茲，不行而善至。
- 君今真至矣，奏樂求真知。
- 一言見吾子，固難盡於辭。
- 知君貫老莊，亹亹蹈大荒。
- 劇談玄中玄，豁落無邊旁。
- 有學必有待，不與諸魔對。
- 涉景若與知，何嘗訝譎怪。
- 疑論渙已釋，則信爲善士。
- 主善以爲師，天真坐可致。
- 人間猶論分，仙事宜任運。
- 有命終出倫，盍死即待盡。
- 大道非罔象，明明萬物上。
- 使我一聞知，應是快神爽。
- 休更論淺深，斯言盡誠心。
- 時哉且落魄，此語吾所欽。
- 傍聽亦笑嗤，不責於仁慈。
- 所幸異流俗，事物中思惟。

## 拼音

- guan1 jun1 ci2 yu3 zhong1 ， ju4 yin3 xian1 xian2 shi4 。
- liao3 ran2 dao4 zai4 zi1 ， bu4 xing2 er2 shan4 zhi4 。
- jun1 jin1 zhen1 zhi4 yi3 ， zou4 le4 qiu2 zhen1 zhi1 。
- yi4 yan2 jian4 wu2 zi3 ， gu4 nan2 jin4 wu1 ci2 。
- zhi1 jun1 guan4 lao3 zhuang1 ， wei3 wei3 dao3 da4 huang1 。
- ju4 tan2 xuan2 zhong1 xuan2 ， huo1 luo4 wu2 bian1 pang2 。
- you3 xue2 bi4 you3 dai4 ， bu4 yu3 zhu1 mo2 dui4 。
- she4 jing3 ruo4 yu3 zhi1 ， he2 chang2 ya4 jue2 guai4 。
- yi2 lun4 huan4 yi3 shi4 ， ze2 xin4 wei2 shan4 shi4 。
- zhu3 shan4 yi3 wei2 shi1 ， tian1 zhen1 zuo4 ke3 zhi4 。
- ren2 jian4 you2 lun4 fen1 ， xian1 shi4 yi2 ren4 yun4 。
- you3 ming4 zhong1 chu1 lun2 ， he2 si3 ji2 dai4 jin4 。
- da4 dao4 fei1 wang3 xiang4 ， ming2 ming2 wan4 wu4 shang4 。
- shi3 wo3 yi4 wen2 zhi1 ， ying1 shi4 kuai4 shen2 shuang3 。
- xiu1 geng4 lun4 qian3 shen1 ， si1 yan2 jin4 cheng2 xin1 。
- shi2 zai1 qie3 luo4 po4 ， ci3 yu3 wu2 suo3 qin1 。
- bang4 ting1 yi4 xiao4 chi1 ， bu4 ze2 wu1 ren2 ci2 。
- suo3 xing4 yi4 liu2 su2 ， shi4 wu4 zhong1 si1 wei2 。

## 注释

## 译文

## 赏析
