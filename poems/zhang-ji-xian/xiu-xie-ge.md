---
id: zhang-ji-xian-xiu-xie-ge
title: 休歇歌
titlePinyin: xiu1 xie1 ge1
titleSlug: xiu-xie-ge
author: 張繼先
authorPinyin: zhang1 ji4 xian1
authorSlug: zhang-ji-xian
dynasty: 宋
dynastyPinyin: song4
dynastySlug: song
tags: []
---

## 正文

- 休休休歇歇，休休歇歇無分別。
- 千般要妙萬般玄，只是教人各休歇。
- 既能休，復能歇，一切情緣皆斷絕。
- 饑餐渴飲困時眠，萬死千生沒交涉。
- 古聖賢，及明哲，一性綿綿周浩劫。
- 光明相照合真空，休歇之餘更無別。
- 地獄種，作冤業，六識熾然如火熱。
- 立我爭人昧休歇，甘受碎身并拔舌。
- 休與歇，真口訣，無愚無智無工拙。
- 從上師真只恁修，不遇知心誰肯泄。
- 休非休，歇非歇，大用現前無扭捏。
- 主張元化絕形蹤，囊括虛空超起滅。
- 亦無休，亦無歇，歇歇休休皆强說。
- 欲知真歇與真休，一輪皎潔中秋月。

## 拼音

- xiu1 xiu1 xiu1 xie1 xie1 ， xiu1 xiu1 xie1 xie1 wu2 fen1 bie2 。
- qian1 ban1 yao4 miao4 wan4 ban1 xuan2 ， zhi3 shi4 jiao1 ren2 ge4 xiu1 xie1 。
- ji4 neng2 xiu1 ， fu4 neng2 xie1 ， yi2 qie4 qing2 yuan2 jie1 duan4 jue2 。
- ji1 can1 ke3 yin3 kun4 shi2 mian2 ， wan4 si3 qian1 sheng1 mei2 jiao1 she4 。
- gu3 sheng4 xian2 ， ji2 ming2 zhe2 ， yi2 xing4 mian2 mian2 zhou1 hao4 jie2 。
- guang1 ming2 xiang1 zhao4 he2 zhen1 kong1 ， xiu1 xie1 zhi1 yu2 geng4 wu2 bie2 。
- di4 yu4 zhong3 ， zuo4 yuan1 ye4 ， liu4 shi2 chi4 ran2 ru2 huo3 re4 。
- li4 wo3 zheng1 ren2 mei4 xiu1 xie1 ， gan1 shou4 sui4 shen1 bing4 ba2 she2 。
- xiu1 yu3 xie1 ， zhen1 kou3 jue2 ， wu2 yu2 wu2 zhi4 wu2 gong1 zhuo1 。
- cong2 shang4 shi1 zhen1 zhi1 nen4 xiu1 ， bu2 yu4 zhi1 xin1 shui2 ken3 xie4 。
- xiu1 fei1 xiu1 ， xie1 fei1 xie1 ， da4 yong4 xian4 qian2 wu2 niu3 nie1 。
- zhu3 zhang1 yuan2 hua4 jue2 xing2 zong1 ， nang2 kuo4 xu1 kong1 chao1 qi3 mie4 。
- yi4 wu2 xiu1 ， yi4 wu2 xie1 ， xie1 xie1 xiu1 xiu1 jie1 qiang2 shuo1 。
- yu4 zhi1 zhen1 xie1 yu3 zhen1 xiu1 ， yi4 lun2 jiao3 jie2 zhong1 qiu1 yue4 。

## 注释

## 译文

## 赏析
