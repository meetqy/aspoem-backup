---
id: chen-san-pin-nian-nu-jiao
title: 念奴娇
titlePinyin: nian4 nu2 jiao1
titleSlug: nian-nu-jiao
author: 陈三聘
authorPinyin: chen2 san1 pin4
authorSlug: chen-san-pin
dynasty: 宋
dynastyPinyin: song4
dynastySlug: song
tags: []
---

## 正文

- 浮云吹尽，卷长空、千顷都凝寒碧。
- 兔杵无声风露冷，天也应怜人寂。
- 故遣姮娥，驾蟾飞上，玉宇元同色。
- 天津何事，此时偏界南北。
- 不但对影三人，我歌君和，我舞君须拍。
- 涤洗胸中愁万斛，莫问今宵何夕。
- 老矣休论，著鞭安用，一笑真狂客。
- 夜深归去，烂然溪上阡陌。

## 拼音

- fu2 yun2 chui1 jin4 ， juan4 chang2 kong1 、 qian1 qing3 dou1 ning2 han2 bi4 。
- tu4 chu3 wu2 sheng1 feng1 lu4 leng3 ， tian1 ye3 ying4 lian2 ren2 ji4 。
- gu4 qian3 heng2 e2 ， jia4 chan2 fei1 shang4 ， yu4 yu3 yuan2 tong2 se4 。
- tian1 jin1 he2 shi4 ， ci3 shi2 pian1 jie4 nan2 bei3 。
- bu2 dan4 dui4 ying3 san1 ren2 ， wo3 ge1 jun1 he2 ， wo3 wu3 jun1 xu1 pai1 。
- di2 xi3 xiong1 zhong1 chou2 wan4 hu2 ， mo4 wen4 jin1 xiao1 he2 xi1 。
- lao3 yi3 xiu1 lun4 ， zhu4 bian1 an1 yong4 ， yi2 xiao4 zhen1 kuang2 ke4 。
- ye4 shen1 gui1 qu4 ， lan4 ran2 xi1 shang4 qian1 mo4 。

## 注释

## 译文

## 赏析
