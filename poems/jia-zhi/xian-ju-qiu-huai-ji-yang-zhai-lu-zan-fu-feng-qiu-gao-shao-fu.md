---
id: jia-zhi-xian-ju-qiu-huai-ji-yang-zhai-lu-zan-fu-feng-qiu-gao-shao-fu
title: 閑居秋懷寄陽翟陸贊府封丘高少府
titlePinyin: xian2 ju1 qiu1 huai2 ji4 yang2 zhai2 lu4 zan4 fu3 feng1 qiu1 gao1 shao4 fu3
titleSlug: xian-ju-qiu-huai-ji-yang-zhai-lu-zan-fu-feng-qiu-gao-shao-fu
author: 賈至
authorPinyin: jia3 zhi4
authorSlug: jia-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 今日霖雨霽，颯然高館涼。
- 秋風吹二毛，烈士加慨慷。
- 憶昔皇運初，衆賓俱龍驤。
- 解巾佐幕府，脫劍升明堂。
- 郁郁被慶雲，昭昭翼太陽。
- 鯨魚縱大壑，鸑鷟鳴高岡。
- 信矣草創時，泰階速賢良。
- 一言頓遭逢，片善蒙恩光。
- 我生屬聖明，感激竊自彊。
- 崎嶇郡邑權，連騫翰墨場。
- 天朝富英髦，多士如珪璋。
- 盛才溢下位，蹇步徒猖狂。
- 閉門對羣書，几案在我旁。
- 枕席相遠遊，聊欲浮滄浪。
- 八月白露降，玄蟬號枯桑。
- 艤舟臨清川，迢遞愁思長。
- 我有同懷友，各在天一方。
- 離披不相見，浩蕩隔兩鄉。
- 平生霞外期，宿昔共行藏。
- 豈無蓬萊樹，歲晏空蒼蒼。

## 拼音

- jin1 ri4 lin2 yu3 ji4 ， sa4 ran2 gao1 guan3 liang2 。
- qiu1 feng1 chui1 er4 mao2 ， lie4 shi4 jia1 kai3 kang1 。
- yi4 xi1 huang2 yun4 chu1 ， zhong4 bin1 ju4 long2 xiang1 。
- jie3 jin1 zuo3 mu4 fu3 ， tuo1 jian4 sheng1 ming2 tang2 。
- yu4 yu4 bei4 qing4 yun2 ， zhao1 zhao1 yi4 tai4 yang2 。
- jing1 yu2 zong4 da4 he4 ， yue4 zhuo2 ming2 gao1 gang1 。
- xin4 yi3 cao3 chuang4 shi2 ， tai4 jie1 su4 xian2 liang2 。
- yi4 yan2 dun4 zao1 feng2 ， pian4 shan4 meng2 en1 guang1 。
- wo3 sheng1 shu3 sheng4 ming2 ， gan3 ji1 qie4 zi4 qiang2 。
- qi2 qu1 jun4 yi4 quan2 ， lian2 qian1 han4 mo4 chang3 。
- tian1 chao2 fu4 ying1 mao2 ， duo1 shi4 ru2 gui1 zhang1 。
- sheng4 cai2 yi4 xia4 wei4 ， jian3 bu4 tu2 chang1 kuang2 。
- bi4 men2 dui4 qun2 shu1 ， ji1 an4 zai4 wo3 pang2 。
- zhen3 xi2 xiang1 yuan3 you2 ， liao2 yu4 fu2 cang1 lang4 。
- ba1 yue4 bai2 lu4 jiang4 ， xuan2 chan2 hao4 ku1 sang1 。
- yi3 zhou1 lin2 qing1 chuan1 ， tiao2 di4 chou2 si1 chang2 。
- wo3 you3 tong2 huai2 you3 ， ge4 zai4 tian1 yi4 fang1 。
- li2 pi1 bu4 xiang1 jian4 ， hao4 dang4 ge2 liang3 xiang1 。
- ping2 sheng1 xia2 wai4 qi1 ， su4 xi1 gong4 xing2 cang2 。
- qi3 wu2 peng2 lai2 shu4 ， sui4 yan4 kong1 cang1 cang1 。

## 注释

## 译文

## 赏析
