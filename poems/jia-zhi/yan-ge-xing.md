---
id: jia-zhi-yan-ge-xing
title: 燕歌行
titlePinyin: yan4 ge1 xing2
titleSlug: yan-ge-xing
author: 賈至
authorPinyin: jia3 zhi4
authorSlug: jia-zhi
dynasty: 唐
dynastyPinyin: tang2
dynastySlug: tang
tags: []
---

## 正文

- 國之重鎮惟幽都，東威九夷北制胡。
- 五軍精卒三十萬，百戰百勝擒單于。
- 前臨滹沱後易水，崇山沃野亙千里。
- 昔時燕山重賢士，黃金築臺從隗始。
- 倏忽興王定薊丘，漢家又以封王侯。
- 蕭條魏晉爲橫流，鮮卑竊據朝五州。
- 我唐區夏餘十紀，軍容武備赫萬祀。
- 彤弓黃鉞授元帥，墾耕大漠爲內地。
- 季秋膠折邊草腓，治兵羽獵因出師。
- 千營萬隊連旌旗，望之如火忽電馳。
- 匈奴懾竄窮髮北，大荒萬里無塵飛。
- 君不見隋家昔爲天下宰，窮兵黷武征遼海。
- 南風不競多死聲，鼓臥旗折黃雲橫。
- 六軍將士皆死盡，戰馬空鞍歸故營。
- 時移道革天下平，白環入貢滄海清。
- 自有農夫已高枕，無勞校尉重橫行。

## 拼音

- guo2 zhi1 zhong4 zhen4 wei2 you1 dou1 ， dong1 wei1 jiu3 yi2 bei3 zhi4 hu2 。
- wu3 jun1 jing1 zu2 san1 shi2 wan4 ， bai3 zhan4 bai3 sheng4 qin2 dan1 yu2 。
- qian2 lin2 hu1 tuo2 hou4 yi4 shui3 ， chong2 shan1 wo4 ye3 gen4 qian1 li3 。
- xi1 shi2 yan1 shan1 zhong4 xian2 shi4 ， huang2 jin1 zhu4 tai2 cong2 wei3 shi3 。
- shu1 hu1 xing1 wang2 ding4 ji4 qiu1 ， han4 jia1 you4 yi3 feng1 wang2 hou2 。
- xiao1 tiao2 wei4 jin4 wei2 heng2 liu2 ， xian1 bei1 qie4 ju4 chao2 wu3 zhou1 。
- wo3 tang2 qu1 xia4 yu2 shi2 ji4 ， jun1 rong2 wu3 bei4 he4 wan4 si4 。
- tong2 gong1 huang2 yue4 shou4 yuan2 shuai4 ， ken3 geng1 da4 mo4 wei2 nei4 di4 。
- ji4 qiu1 jiao1 zhe2 bian1 cao3 fei2 ， zhi4 bing1 yu3 lie4 yin1 chu1 shi1 。
- qian1 ying2 wan4 dui4 lian2 jing1 qi2 ， wang4 zhi1 ru2 huo3 hu1 dian4 chi2 。
- xiong1 nu2 she4 cuan4 qiong2 fa4 bei3 ， da4 huang1 wan4 li3 wu2 chen2 fei1 。
- jun1 bu2 jian4 sui2 jia1 xi1 wei2 tian1 xia4 zai3 ， qiong2 bing1 du2 wu3 zheng1 liao2 hai3 。
- nan2 feng1 bu2 jing4 duo1 si3 sheng1 ， gu3 wo4 qi2 zhe2 huang2 yun2 heng2 。
- liu4 jun1 jiang1 shi4 jie1 si3 jin4 ， zhan4 ma3 kong1 an1 gui1 gu4 ying2 。
- shi2 yi2 dao4 ge2 tian1 xia4 ping2 ， bai2 huan2 ru4 gong4 cang1 hai3 qing1 。
- zi4 you3 nong2 fu1 yi3 gao1 zhen3 ， wu2 lao2 xiao4 wei4 zhong4 heng2 xing2 。

## 注释

## 译文

## 赏析
