---
id: dou-xiang-yu-tian-zhong-ge-song-ling-che-shang-ren-gui-yue
title: 于闐鐘歌送靈徹上人歸越
titlePinyin: yu2 tian2 zhong1 ge1 song4 ling2 che4 shang4 ren2 gui1 yue4
titleSlug: yu-tian-zhong-ge-song-ling-che-shang-ren-gui-yue
author: 竇庠
authorPinyin: dou4 xiang2
authorSlug: dou-xiang
dynasty: 唐
dynastyPinyin: tang2
dynastySlug: tang
tags: []
---

## 正文

- 海中有國傾神功，烹金化成九乳鐘。
- 精氣激射聲沖瀜，護持海底諸魚龍。
- 聲有感，神無方，連天雲水無津梁。
- 不知飛在靈嘉寺，一國之人皆若狂。
- 東南之美天下傳，環文萬象無雕鐫。
- 有靈飛動不敢懸，鎖在危樓五百年。
- 有時清秋日正中，繁霜滿地天無風。
- 一聲洞徹八音盡，萬籟悄然星漢空。
- 徒言凡質千鈞重，一夫之力能振動。
- 大鳴小鳴須在君，不撃不考終不聞。
- 高僧訪古稽山曲，終日當之言不足。
- 手提文鋒百鍊成，恐刜此鐘無一聲。

## 拼音

- hai3 zhong1 you3 guo2 qing1 shen2 gong1 ， peng1 jin1 hua4 cheng2 jiu3 ru3 zhong1 。
- jing1 qi4 ji1 she4 sheng1 chong1 rong2 ， hu4 chi2 hai3 di3 zhu1 yu2 long2 。
- sheng1 you3 gan3 ， shen2 wu2 fang1 ， lian2 tian1 yun2 shui3 wu2 jin1 liang2 。
- bu4 zhi1 fei1 zai4 ling2 jia1 si4 ， yi4 guo2 zhi1 ren2 jie1 ruo4 kuang2 。
- dong1 nan2 zhi1 mei3 tian1 xia4 chuan2 ， huan2 wen2 wan4 xiang4 wu2 diao1 juan1 。
- you3 ling2 fei1 dong4 bu4 gan3 xuan2 ， suo3 zai4 wei1 lou2 wu3 bai3 nian2 。
- you3 shi2 qing1 qiu1 ri4 zheng4 zhong1 ， fan2 shuang1 man3 di4 tian1 wu2 feng1 。
- yi4 sheng1 dong4 che4 ba1 yin1 jin4 ， wan4 lai4 qiao3 ran2 xing1 han4 kong1 。
- tu2 yan2 fan2 zhi4 qian1 jun1 zhong4 ， yi4 fu1 zhi1 li4 neng2 zhen4 dong4 。
- da4 ming2 xiao3 ming2 xu1 zai4 jun1 ， bu4 ji1 bu4 kao3 zhong1 bu4 wen2 。
- gao1 seng1 fang3 gu3 ji1 shan1 qu3 ， zhong1 ri4 dang1 zhi1 yan2 bu4 zu2 。
- shou3 ti2 wen2 feng1 bai3 lian4 cheng2 ， kong3 fu2 ci3 zhong1 wu2 yi4 sheng1 。

## 注释

## 译文

## 赏析
