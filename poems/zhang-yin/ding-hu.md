---
id: zhang-yin-ding-hu
title: 鼎湖
titlePinyin: ding3 hu2
titleSlug: ding-hu
author: 張因
authorPinyin: zhang1 yin1
authorSlug: zhang-yin
dynasty: 宋
dynastyPinyin: song4
dynastySlug: song
tags: []
---

## 正文

- 有唐天子天寶初，禮官學士披圖書。
- 推本黄帝九雲車，曾跨火龍昇天衢。
- 世傳虢略留鼎湖，世傳橋山晏神輿。
- 真人起滅不異塗，霓來吹落火龍鬚。
- 一鬚落處生萬蕪，春風秋霜榮復枯。
- 頂峰千丈金芙蕖，一葉金華落婺墟。
- 天子聞之爲嗟吁，大封山川名仙都。
- 姓劉天師半山居，修真自結草屠蘇。
- 始嚴祠宇闢一區，至今名篆存碔砆。
- 上下萬年變萬殊，水雲依舊本扶疏。
- 事載咸通端不誣，世更五代跡不除。
- 鉅宋興王握乾符，慶源尊祖禮何如。
- 乃命天下嚴殿廬，治平天子榜玉虛。
- 北客南來一字無，飄飄含蓼政如荼。
- 崆峒童子真吾徒，心閑神應微囁嚅。
- 盡收勝概賦歸歟，歸去山東作畫圖。

## 拼音

- you3 tang2 tian1 zi3 tian1 bao3 chu1 ， li3 guan1 xue2 shi4 pi1 tu2 shu1 。
- tui1 ben3 huang2 di4 jiu3 yun2 ju1 ， ceng2 kua4 huo3 long2 sheng1 tian1 qu2 。
- shi4 chuan2 guo2 lüe4 liu2 ding3 hu2 ， shi4 chuan2 qiao2 shan1 yan4 shen2 yu2 。
- zhen1 ren2 qi3 mie4 bu2 yi4 tu2 ， ni2 lai2 chui1 luo4 huo3 long2 xu1 。
- yi4 xu1 luo4 chu3 sheng1 wan4 wu2 ， chun1 feng1 qiu1 shuang1 rong2 fu4 ku1 。
- ding3 feng1 qian1 zhang4 jin1 fu2 qu2 ， yi2 ye4 jin1 hua2 luo4 wu4 xu1 。
- tian1 zi3 wen2 zhi1 wei2 jie1 xu1 ， da4 feng1 shan1 chuan1 ming2 xian1 du1 。
- xing4 liu2 tian1 shi1 ban4 shan1 ju1 ， xiu1 zhen1 zi4 jie2 cao3 tu2 su1 。
- shi3 yan2 ci2 yu3 pi4 yi4 qu1 ， zhi4 jin1 ming2 zhuan4 cun2 wu3 fu1 。
- shang4 xia4 wan4 nian2 bian4 wan4 shu1 ， shui3 yun2 yi1 jiu4 ben3 fu2 shu1 。
- shi4 zai4 xian2 tong1 duan1 bu4 wu1 ， shi4 geng4 wu3 dai4 ji4 bu4 chu2 。
- ju4 song4 xing1 wang2 wo4 qian2 fu2 ， qing4 yuan2 zun1 zu3 li3 he2 ru2 。
- nai3 ming4 tian1 xia4 yan2 dian4 lu2 ， zhi4 ping2 tian1 zi3 bang3 yu4 xu1 。
- bei3 ke4 nan2 lai2 yi2 zi4 wu2 ， piao1 piao1 han2 liao3 zheng4 ru2 tu2 。
- kong1 tong2 tong2 zi3 zhen1 wu2 tu2 ， xin1 xian2 shen2 ying1 wei1 nie4 ru2 。
- jin4 shou1 sheng4 gai4 fu4 gui1 yu2 ， gui1 qu4 shan1 dong1 zuo4 hua4 tu2 。

## 注释

## 译文

## 赏析
