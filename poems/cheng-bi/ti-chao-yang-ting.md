---
id: cheng-bi-ti-chao-yang-ting
title: 題朝陽亭
titlePinyin: ti2 chao2 yang2 ting2
titleSlug: ti-chao-yang-ting
author: 程珌
authorPinyin: cheng2 bi4
authorSlug: cheng-bi
dynasty: 宋
dynastyPinyin: song4
dynastySlug: song
tags: []
---

## 正文

- 暉暉朝陽亭，亭前鍾阜青。
- 巖陰尚積雪，光彩浮初晴。
- 亭下清溪水，滑流新泮冰。
- 雙鳬知隨陽，亦逐流澌行。
- 亭中賢主人，快此景物清。
- 開門延客入，掬雪當泉烹。
- 凌蹙淮水漲，修鱗爛銀瓶。
- 更酌秦淮春，配此玉豉羹。
- 了無一物俗，表裏俱蓬瀛。
- 宇宙有佳致，心清境乃并。
- 甚愛主人賢，澹然遺世營。
- 不言飲人和，恂恂發天誠。
- 清處亦絕奇，亭亭秋露莖。
- 胸中足丘壑，城頭亦林埛。
- 不與風月期，結屋謾茅菁。
- 却慚最下客，形穢識不靈。
- 宿懷幽深趣，侵尋塵坌攖。
- 一官冷於鐵，癡坐如凍蠅。
- 喚來俎豆問，不知梅已英。
- 清賞可無傳，陋語恐難徵。
- 春風送鵬程，睠言尋此盟。

## 拼音

- hui1 hui1 chao2 yang2 ting2 ， ting2 qian2 zhong1 fu4 qing1 。
- yan2 yin1 shang4 ji1 xue3 ， guang1 cai3 fu2 chu1 qing2 。
- ting2 xia4 qing1 xi1 shui3 ， hua2 liu2 xin1 pan4 bing1 。
- shuang1 fu2 zhi1 sui2 yang2 ， yi4 zhu2 liu2 si1 xing2 。
- ting2 zhong1 xian2 zhu3 ren2 ， kuai4 ci3 jing3 wu4 qing1 。
- kai1 men2 yan2 ke4 ru4 ， ju1 xue3 dang1 quan2 peng1 。
- ling2 cu4 huai2 shui3 zhang3 ， xiu1 lin2 lan4 yin2 ping2 。
- geng4 zhuo2 qin2 huai2 chun1 ， pei4 ci3 yu4 chi3 geng1 。
- liao3 wu2 yi2 wu4 su2 ， biao3 li3 ju4 peng2 ying2 。
- yu3 zhou4 you3 jia1 zhi4 ， xin1 qing1 jing4 nai3 bing4 。
- shen4 ai4 zhu3 ren2 xian2 ， dan4 ran2 yi2 shi4 ying2 。
- bu4 yan2 yin3 ren2 he2 ， xun2 xun2 fa1 tian1 cheng2 。
- qing1 chu3 yi4 jue2 qi2 ， ting2 ting2 qiu1 lu4 jing4 。
- xiong1 zhong1 zu2 qiu1 he4 ， cheng2 tou2 yi4 lin2 jiong1 。
- bu4 yu3 feng1 yue4 qi1 ， jie2 wu1 man2 mao2 jing1 。
- que4 can2 zui4 xia4 ke4 ， xing2 hui4 shi2 bu4 ling2 。
- su4 huai2 you1 shen1 qu4 ， qin1 xun2 chen2 ben4 ying1 。
- yi4 guan1 leng3 wu1 tie3 ， chi1 zuo4 ru2 dong4 ying2 。
- huan4 lai2 zu3 dou4 wen4 ， bu4 zhi1 mei2 yi3 ying1 。
- qing1 shang3 ke3 wu2 chuan2 ， lou4 yu3 kong3 nan2 zhi3 。
- chun1 feng1 song4 peng2 cheng2 ， juan4 yan2 xun2 ci3 meng2 。

## 注释

## 译文

## 赏析
