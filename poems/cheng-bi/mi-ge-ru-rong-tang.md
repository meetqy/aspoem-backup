---
id: cheng-bi-mi-ge-ru-rong-tang
title: 秘閣儒榮堂
titlePinyin: mi4 ge2 ru2 rong2 tang2
titleSlug: mi-ge-ru-rong-tang
author: 程珌
authorPinyin: cheng2 bi4
authorSlug: cheng-bi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 天狼騰騰照單于，怒麛抗嶽于上都。
- 松漠城高沙萬里，其下穹廬育此胡。
- 皇仁配天覆中宇，西垂北際杳無區。
- 七十年來軍事絕，謀臣猛將皆丘墟。
- 兜鍪摧剝土氣蝕，塞馬不鳴秋草枯。
- 祈連山下安穩卧，歲將金帛自膏腴。
- 文儒申申武士墮，先生奮臂一長吁。
- 當時顛末誰能記，家有中原孤臣書。
- 吮血爲墨膚爲紙，驚風吹到玉蜚除。
- 誠通精寤動乙覽，天經地緯開廟謨。
- 手援神矛截河漢，中天真人正握符。
- 蛇龍螭虎雜萬騎，庸蜀荆楚從吳車。
- 皇旅如雷鐵嶂碎，汴水沄沄汴風噓。
- 尺檄夜傳三秦定，侵田歸魯在須臾。
- 向來孽霧漲北極，羲和一旦晴光舒。
- 頓紘提綱無虧闕，澶漫萬里宣皇圖。
- 怖威報德永無畔，施令酬功偏裨俱。
- 上下兩間皆叶序，天錫皇壽天齊驅。
- 炎精亦曜暢大鈞，天祐皇業卑唐虞。
- 金石並奏告清廟，圓壇紫氣靄堪輿。
- 丹門宣赦傳天下，百萬頌聲流康衢。
- 此時此書方策勳，先生憂國榮有餘。

## 拼音

- tian1 lang2 teng2 teng2 zhao4 dan1 yu2 ， nu4 mi2 kang4 yue4 yu2 shang4 dou1 。
- song1 mo4 cheng2 gao1 sha1 wan4 li3 ， qi2 xia4 qiong2 lu2 yu4 ci3 hu2 。
- huang2 ren2 pei4 tian1 fu4 zhong1 yu3 ， xi1 chui2 bei3 ji4 yao3 wu2 qu1 。
- qi1 shi2 nian2 lai2 jun1 shi4 jue2 ， mou2 chen2 meng3 jiang1 jie1 qiu1 xu1 。
- dou1 mou2 cui1 bao1 tu3 qi4 shi2 ， sai1 ma3 bu4 ming2 qiu1 cao3 ku1 。
- qi2 lian2 shan1 xia4 an1 wen3 wo4 ， sui4 jiang1 jin1 bo2 zi4 gao1 yu2 。
- wen2 ru2 shen1 shen1 wu3 shi4 duo4 ， xian1 sheng0 fen4 bi4 yi4 chang2 xu1 。
- dang1 shi2 dian1 mo4 shui2 neng2 ji4 ， jia1 you3 zhong1 yuan2 gu1 chen2 shu1 。
- shun3 xue4 wei2 mo4 fu1 wei2 zhi3 ， jing1 feng1 chui1 dao4 yu4 fei1 chu2 。
- cheng2 tong1 jing1 wu4 dong4 yi3 lan3 ， tian1 jing1 di4 wei3 kai1 miao4 mo2 。
- shou3 yuan2 shen2 mao2 jie2 he2 han4 ， zhong1 tian1 zhen1 ren2 zheng4 wo4 fu2 。
- she2 long2 chi1 hu3 za2 wan4 qi2 ， yong1 shu3 jing1 chu3 cong2 wu2 ju1 。
- huang2 lü3 ru2 lei2 tie3 zhang4 sui4 ， bian4 shui3 yun2 yun2 bian4 feng1 xu1 。
- chi3 xi2 ye4 chuan2 san1 qin2 ding4 ， qin1 tian2 gui1 lu3 zai4 xu1 yu2 。
- xiang4 lai2 nie4 wu4 zhang3 bei3 ji2 ， xi1 he2 yi2 dan4 qing2 guang1 shu1 。
- dun4 hong2 ti2 gang1 wu2 kui1 que4 ， chan2 man4 wan4 li3 xuan1 huang2 tu2 。
- bu4 wei1 bao4 de2 yong3 wu2 pan4 ， shi1 ling4 chou2 gong1 pian1 bi4 ju4 。
- shang4 xia4 liang3 jian4 jie1 ye4 xu4 ， tian1 xi1 huang2 shou4 tian1 qi2 qu1 。
- yan2 jing1 yi4 yao4 chang4 da4 jun1 ， tian1 you4 huang2 ye4 bei1 tang2 yu2 。
- jin1 shi2 bing4 zou4 gao4 qing1 miao4 ， yuan2 tan2 zi3 qi4 ai3 kan1 yu2 。
- dan1 men2 xuan1 she4 chuan2 tian1 xia4 ， bai3 wan4 song4 sheng1 liu2 kang1 qu2 。
- ci3 shi2 ci3 shu1 fang1 ce4 xun1 ， xian1 sheng0 you1 guo2 rong2 you3 yu2 。

## 注释

## 译文

## 赏析
