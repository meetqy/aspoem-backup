---
id: cheng-bi-feng-song-ji-qing-fu-shan-dong-mu-fu
title: 奉送季清赴山東幕府
titlePinyin: feng4 song4 ji4 qing1 fu4 shan1 dong1 mu4 fu3
titleSlug: feng-song-ji-qing-fu-shan-dong-mu-fu
author: 程珌
authorPinyin: cheng2 bi4
authorSlug: cheng-bi
dynasty: 宋
dynastyPinyin: song4
dynastySlug: song
tags: []
---

## 正文

- 黄雲銜雪天模糊，有客飄然出上都。
- 青絲絡馬銀兜鍪，紅錦䩨弓金僕姑。
- 劍光壓匝照路隅，帕首百騎前訶呼。
- 不知客本山澤臞，今胡爲者意氣粗。
- 自言有將新孫吳，我欲與之同滅胡。
- 嗚呼亡胡豈難且，病兵怯將自逃逋。
- 胡不觀昔我藝祖造中區，以兵爲國垂洪模。
- 河北河東義勇徒，二十四萬鼓應枹。
- 中興益振尺五符，世忠淮左聚熊貙，劉錡淮西貔虎俱。
- 上流岳飛彎天弧，金陵張浚羆搏狐。
- 單于臺下雖寬誅，采石山前已斷顱。
- 邇來殘虜尚窺窬，門內群寇更睢盱。
- 胡乃朘剝及其膚，豈止牛羊不求蒭。
- 我欲別幕飛於菟，十萬一屯淮之區。
- 技閑器利整平居，幟明鼓震蒐彼廬。
- 精神所折虜如無，而况山東群盜乎。
- 五符儻缺聽其虛，十年且盡一賦租。
- 斬然圻畫勿牽渠，他時混一更新圖。
- 偉哉玉帳得通儒，君復碧油吐良謨，凌烟豈一貂蟬與。

## 拼音

- huang2 yun2 xian2 xue3 tian1 mo2 hu0 ， you3 ke4 piao1 ran2 chu1 shang4 dou1 。
- qing1 si1 luo4 ma3 yin2 dou1 mou2 ， hong2 jin3 䩨 gong1 jin1 pu2 gu1 。
- jian4 guang1 ya1 za1 zhao4 lu4 yu2 ， pa4 shou3 bai3 qi2 qian2 he1 hu1 。
- bu4 zhi1 ke4 ben3 shan1 ze2 qu2 ， jin1 hu2 wei2 zhe3 yi4 qi4 cu1 。
- zi4 yan2 you3 jiang1 xin1 sun1 wu2 ， wo3 yu4 yu3 zhi1 tong2 mie4 hu2 。
- wu1 hu1 wang2 hu2 qi3 nan2 qie3 ， bing4 bing1 qie4 jiang1 zi4 tao2 bu1 。
- hu2 bu4 guan1 xi1 wo3 yi4 zu3 zao4 zhong1 qu1 ， yi3 bing1 wei2 guo2 chui2 hong2 mo2 。
- he2 bei3 he2 dong1 yi4 yong3 tu2 ， er4 shi2 si4 wan4 gu3 ying1 bao1 。
- zhong1 xing1 yi4 zhen4 chi3 wu3 fu2 ， shi4 zhong1 huai2 zuo3 ju4 xiong2 chu1 ， liu2 qi2 huai2 xi1 pi2 hu3 ju4 。
- shang4 liu2 yue4 fei1 wan1 tian1 hu2 ， jin1 ling2 zhang1 jun4 pi2 bo2 hu2 。
- dan1 yu2 tai2 xia4 sui1 kuan1 zhu1 ， cai3 shi2 shan1 qian2 yi3 duan4 lu2 。
- er3 lai2 can2 lu3 shang4 kui1 yu2 ， men2 nei4 qun2 kou4 geng4 sui1 xu1 。
- hu2 nai3 juan1 bao1 ji2 qi2 fu1 ， qi3 zhi3 niu2 yang2 bu4 qiu2 chu2 。
- wo3 yu4 bie2 mu4 fei1 wu1 tu2 ， shi2 wan4 yi4 tun2 huai2 zhi1 qu1 。
- ji4 xian2 qi4 li4 zheng3 ping2 ju1 ， zhi4 ming2 gu3 zhen4 sou1 bi3 lu2 。
- jing1 shen2 suo3 zhe2 lu3 ru2 wu2 ， er2 kuang4 shan1 dong1 qun2 dao4 hu1 。
- wu3 fu2 tang3 que1 ting1 qi2 xu1 ， shi2 nian2 qie3 jin4 yi2 fu4 zu1 。
- zhan3 ran2 qi2 hua4 wu4 qian1 qu2 ， ta1 shi2 hun4 yi4 geng1 xin1 tu2 。
- wei3 zai1 yu4 zhang4 de2 tong1 ru2 ， jun1 fu4 bi4 you2 tu3 liang2 mo2 ， ling2 yan1 qi3 yi4 diao1 chan2 yu3 。

## 注释

## 译文

## 赏析
