---
id: cheng-bi-song-chang-shi-qing-gui-jia-xing
title: 送常世卿歸嘉興
titlePinyin: song4 chang2 shi4 qing1 gui1 jia1 xing1
titleSlug: song-chang-shi-qing-gui-jia-xing
author: 程珌
authorPinyin: cheng2 bi4
authorSlug: cheng-bi
dynasty: 宋
dynastyPinyin: song4
dynastySlug: song
tags: []
---

## 正文

- 悔作唐山來，山深交友絕。
- 相逢忽相得，乍見乃乍別。
- 嗟此冰玉人，寒梅疏带雪。
- 胸次羅文奎，筆底耀離纈。
- 朝家渴英雋，結網仍高設。
- 行且收殊科，勉哉嗣先烈。
- 一編忠義傳，姦萌嘆先折。
- 千載懦夫魂，脆骨變奇節。
- 識此吳中奇，復幸拜前哲。
- 何異魯國人，一朝獲雙玦。
- 晴雲起芝田，東風催啼鴂。
- 慈庭有近書，明朝動歸轍。
- 新抽草可茵，微露花堪折。
- 相思復相思，後夜天邊月。

## 拼音

- hui3 zuo4 tang2 shan1 lai2 ， shan1 shen1 jiao1 you3 jue2 。
- xiang1 feng2 hu1 xiang1 de2 ， zha4 jian4 nai3 zha4 bie2 。
- jie1 ci3 bing1 yu4 ren2 ， han2 mei2 shu1 dai4 xue3 。
- xiong1 ci4 luo2 wen2 kui2 ， bi3 di3 yao4 li2 xie4 。
- chao2 jia1 ke3 ying1 jun4 ， jie2 wang3 reng2 gao1 she4 。
- xing2 qie3 shou1 shu1 ke1 ， mian3 zai1 si4 xian1 lie4 。
- yi4 bian1 zhong1 yi4 chuan2 ， jian1 meng2 tan4 xian1 zhe2 。
- qian1 zai4 nuo4 fu1 hun2 ， cui4 gu3 bian4 qi2 jie2 。
- shi2 ci3 wu2 zhong1 qi2 ， fu4 xing4 bai4 qian2 zhe2 。
- he2 yi4 lu3 guo2 ren2 ， yi4 zhao1 huo4 shuang1 jue2 。
- qing2 yun2 qi3 zhi1 tian2 ， dong1 feng1 cui1 ti2 jue2 。
- ci2 ting2 you3 jin4 shu1 ， ming2 chao2 dong4 gui1 zhe2 。
- xin1 chou1 cao3 ke3 yin1 ， wei1 lu4 hua1 kan1 zhe2 。
- xiang1 si1 fu4 xiang1 si1 ， hou4 ye4 tian1 bian1 yue4 。

## 注释

## 译文

## 赏析
