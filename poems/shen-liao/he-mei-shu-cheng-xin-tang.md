---
id: shen-liao-he-mei-shu-cheng-xin-tang
title: 和美叔澄心堂
titlePinyin: he2 mei3 shu1 cheng2 xin1 tang2
titleSlug: he-mei-shu-cheng-xin-tang
author: 沈遼
authorPinyin: shen3 liao2
authorSlug: shen-liao
dynasty: 宋
dynastyPinyin: song4
dynastySlug: song
tags: []
---

## 正文

- 已悟無生杜世機，誰能操筆更題詩。
- 平居赤軸粗有適，老去長齋不强持。
- 炯炯色空都可計，紛紛多事豈煩知。
- 有人欲識澄心要，但問君知我爲誰。

## 拼音

- yi3 wu4 wu2 sheng1 du4 shi4 ji1 ， shui2 neng2 cao1 bi3 geng4 ti2 shi1 。
- ping2 ju1 chi4 zhou2 cu1 you3 shi4 ， lao3 qu4 chang2 zhai1 bu4 qiang2 chi2 。
- jiong3 jiong3 se4 kong1 dou1 ke3 ji4 ， fen1 fen1 duo1 shi4 qi3 fan2 zhi1 。
- you3 ren2 yu4 shi2 cheng2 xin1 yao4 ， dan4 wen4 jun1 zhi1 wo3 wei2 shui2 。

## 注释

## 译文

## 赏析
