---
id: shen-liao-chan-seng-yan
title: 禅僧巖
titlePinyin: chan2 seng1 yan2
titleSlug: chan-seng-yan
author: 沈遼
authorPinyin: shen3 liao2
authorSlug: shen-liao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 瀟湘山水窮欲偏，最後乃得禅僧巖。
- 禅僧成道久已化，獨有崖崿青巉巉。
- 降身入洞不甚險，突兀三室誰彫劖。
- 東西有道若蛇竇，白雲羃羃門無緘。
- 持火旁行不知際，七穿八竅遥相銜。
- 涓涓乳泉白如雪，由來此地殊仙凡。
- 主人引我復深入，行指岰穴尤嵌巖。
- 中間石鼓有異響，擊拊想可參韶咸。
- 吾身久病苦下溼，復畏神怪來邀攙。
- 直趣出洞上南巘，豁若巨海張雲帆。
- 山花斕斑出竹杪，亦有禽鳥聲諵諵。
- 欲還未可復小駐，日脚已過東岡杉。

## 拼音

- xiao1 xiang1 shan1 shui3 qiong2 yu4 pian1 ， zui4 hou4 nai3 de2 chan2 seng1 yan2 。
- chan2 seng1 cheng2 dao4 jiu3 yi3 hua4 ， du2 you3 ya2 e4 qing1 chan2 chan2 。
- jiang4 shen1 ru4 dong4 bu2 shen4 xian3 ， tu1 wu4 san1 shi4 shui2 diao1 chan2 。
- dong1 xi1 you3 dao4 ruo4 she2 dou4 ， bai2 yun2 mi4 mi4 men2 wu2 jian1 。
- chi2 huo3 pang2 xing2 bu4 zhi1 ji4 ， qi1 chuan1 ba1 qiao4 yao2 xiang4 xian2 。
- juan1 juan1 ru3 quan2 bai2 ru2 xue3 ， you2 lai2 ci3 di4 shu1 xian1 fan2 。
- zhu3 ren2 yin3 wo3 fu4 shen1 ru4 ， xing2 zhi3 ao4 xue2 you2 qian4 yan2 。
- zhong1 jian4 shi2 gu3 you3 yi4 xiang3 ， ji1 fu3 xiang3 ke3 can1 shao2 xian2 。
- wu2 shen1 jiu3 bing4 ku3 xia4 shi1 ， fu4 wei4 shen2 guai4 lai2 yao1 chan1 。
- zhi2 qu4 chu1 dong4 shang4 nan2 yan3 ， huo1 ruo4 ju4 hai3 zhang1 yun2 fan1 。
- shan1 hua1 lan2 ban1 chu1 zhu2 miao3 ， yi4 you3 qin2 niao3 sheng1 nan2 nan2 。
- yu4 huan2 wei4 ke3 fu4 xiao3 zhu4 ， ri4 jiao3 yi3 guo4 dong1 gang1 shan1 。

## 注释

## 译文

## 赏析
