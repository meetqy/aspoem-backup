---
id: shen-liao-feng-song-ming-ya-shi
title: 奉送眀雅師
titlePinyin: feng4 song4 ming2 ya3 shi1
titleSlug: feng-song-ming-ya-shi
author: 沈遼
authorPinyin: shen3 liao2
authorSlug: shen-liao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 天竺山前十畝園，老夫久種彼土緣。
- 草堂和尚指初禪，辯淨二士立我前。
- 光明琉璃真金仙，修持內外常湛然。
- 此心不轉今十年，手中一炷紫檀煙。
- 孤峰飛來自西天，山間花木非世妍。
- 彼諸佛子忘盖纒，吾知此地爲敬田。
- 師子血乳如流泉，老夫廢斥去湘川。
- 歸來江南已華顛，邂逅道人雙足纒。
- 歷訪名山不憚煩，始自赤城滄海邊。
- 一带復濟揚子川，直上鍾山長榻眠。
- 南來不下涇溪船，步至秋浦方息肩。
- 将窮祖山上淮壖，廬峰勝遊想翩翩。
- 頂上終不巢烏鳶，亦不教觀談偏圓。
- 公卿貴人喜相延，三尺枯木揮朱絃。
- 人問佛意如何彈，此曲寂寥少人傳。

## 拼音

- tian1 zhu2 shan1 qian2 shi2 mu3 yuan2 ， lao3 fu1 jiu3 zhong3 bi3 tu3 yuan2 。
- cao3 tang2 he2 shang4 zhi3 chu1 shan4 ， bian4 jing4 er4 shi4 li4 wo3 qian2 。
- guang1 ming2 liu2 li2 zhen1 jin1 xian1 ， xiu1 chi2 nei4 wai4 chang2 zhan4 ran2 。
- ci3 xin1 bu4 zhuan3 jin1 shi2 nian2 ， shou3 zhong1 yi2 zhu4 zi3 tan2 yan1 。
- gu1 feng1 fei1 lai2 zi4 xi1 tian1 ， shan1 jian4 hua1 mu4 fei1 shi4 yan2 。
- bi3 zhu1 fo2 zi3 wang4 gai4 chan2 ， wu2 zhi1 ci3 di4 wei2 jing4 tian2 。
- shi1 zi3 xue4 ru3 ru2 liu2 quan2 ， lao3 fu1 fei4 chi4 qu4 xiang1 chuan1 。
- gui1 lai2 jiang1 nan2 yi3 hua2 dian1 ， xie4 hou4 dao4 ren2 shuang1 zu2 chan2 。
- li4 fang3 ming2 shan1 bu2 dan4 fan2 ， shi3 zi4 chi4 cheng2 cang1 hai3 bian1 。
- yi2 dai4 fu4 ji4 yang2 zi3 chuan1 ， zhi2 shang4 zhong1 shan1 chang2 ta4 mian2 。
- nan2 lai2 bu2 xia4 jing1 xi1 chuan2 ， bu4 zhi4 qiu1 pu3 fang1 xi1 jian1 。
- jiang1 qiong2 zu3 shan1 shang4 huai2 ruan2 ， lu2 feng1 sheng4 you2 xiang3 pian1 pian1 。
- ding3 shang4 zhong1 bu4 chao2 wu1 yuan1 ， yi4 bu2 jiao4 guan1 tan2 pian1 yuan2 。
- gong1 qing1 gui4 ren2 xi3 xiang1 yan2 ， san1 chi3 ku1 mu4 hui1 zhu1 xian2 。
- ren2 wen4 fo2 yi4 ru2 he2 dan4 ， ci3 qu3 ji4 liao2 shao3 ren2 chuan2 。

## 注释

## 译文

## 赏析
