---
id: shen-liao-zhang-gong-dong-xia
title: 張公洞下
titlePinyin: zhang1 gong1 dong4 xia4
titleSlug: zhang-gong-dong-xia
author: 沈遼
authorPinyin: shen3 liao2
authorSlug: shen-liao
dynasty: 宋
dynastyPinyin: song4
dynastySlug: song
tags: []
---

## 正文

- 道人升天久不迴，至今洞門向北開。
- 當時仙仗人不識，白雲繚繞山間來。
- 闖然初望燒香臺，百步九折多蒼苔。
- 仙官委蛇劍佩肅，霓旌羽蓋光漼漼。
- 鶴馭欲下風作媒，雪猿白鳳勢欲頹。
- 嵌巖石乳誰敢飲，洞下風水聲如雷。
- 龍車遙遙斷消息，數百年來化爲石。
- 六朝人物丘墓壞，白骨盡爲泥土蝕。
- 吾昔已煉九華丹，欣尋二洞窮幽寂。
- 稚川方求句漏令，長史亦賴旌陽力。
- 手種青精期可擇，未能脫去空羈靮。
- 籃輿往來不憚勤，搔首山前髪斑白。

## 拼音

- dao4 ren2 sheng1 tian1 jiu3 bu4 hui2 ， zhi4 jin1 dong4 men2 xiang4 bei3 kai1 。
- dang1 shi2 xian1 zhang4 ren2 bu4 shi2 ， bai2 yun2 liao2 rao4 shan1 jian4 lai2 。
- chuang3 ran2 chu1 wang4 shao1 xiang1 tai2 ， bai3 bu4 jiu3 zhe2 duo1 cang1 tai2 。
- xian1 guan1 wei1 yi2 jian4 pei4 su4 ， ni2 jing1 yu3 gai4 guang1 cui3 cui3 。
- he4 yu4 yu4 xia4 feng1 zuo4 mei2 ， xue3 yuan2 bai2 feng4 shi4 yu4 tui2 。
- qian4 yan2 shi2 ru3 shui2 gan3 yin3 ， dong4 xia4 feng1 shui3 sheng1 ru2 lei2 。
- long2 ju1 yao2 yao2 duan4 xiao1 xi0 ， shu4 bai3 nian2 lai2 hua4 wei2 shi2 。
- liu4 chao2 ren2 wu4 qiu1 mu4 huai4 ， bai2 gu3 jin4 wei2 ni2 tu3 shi2 。
- wu2 xi1 yi3 lian4 jiu3 hua2 dan1 ， xin1 xun2 er4 dong4 qiong2 you1 ji4 。
- zhi4 chuan1 fang1 qiu2 ju4 lou4 ling4 ， chang2 shi3 yi4 lai4 jing1 yang2 li4 。
- shou3 zhong3 qing1 jing1 qi1 ke3 ze2 ， wei4 neng2 tuo1 qu4 kong1 ji1 di2 。
- lan2 yu2 wang3 lai2 bu2 dan4 qin2 ， sao1 shou3 shan1 qian2 fa4 ban1 bai2 。

## 注释

## 译文

## 赏析
