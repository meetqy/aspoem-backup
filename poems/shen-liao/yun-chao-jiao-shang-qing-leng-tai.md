---
id: shen-liao-yun-chao-jiao-shang-qing-leng-tai
title: 雲巢醮上清冷臺
titlePinyin: yun2 chao2 jiao4 shang4 qing1 leng3 tai2
titleSlug: yun-chao-jiao-shang-qing-leng-tai
author: 沈遼
authorPinyin: shen3 liao2
authorSlug: shen-liao
dynasty: 宋
dynastyPinyin: song4
dynastySlug: song
tags: []
---

## 正文

- 太清朕無形，歷歷縣衆星。
- 北斗横天中，衆星朝帝廷。
- 顧余草芥士，於此寄餘齡。
- 崇壇設香火，秘笈開真經。
- 仙客七八人，步虚上清冥。
- 再拜致勤懇，肸蠻參神靈。
- 願言枯朽骨，清净老巖扃。
- 石臺峻重崖，四山合如屏。
- 夜寂天更髙，松風響泠泠。
- 列炬如長虹，隱映春林青。
- 久已謝世故，何心混羶腥。
- 齋心肅不寢，已聞朝露零。

## 拼音

- tai4 qing1 zhen4 wu2 xing2 ， li4 li4 xian4 zhong4 xing1 。
- bei3 dou3 heng2 tian1 zhong1 ， zhong4 xing1 chao2 di4 ting2 。
- gu4 yu2 cao3 jie4 shi4 ， wu1 ci3 ji4 yu2 ling2 。
- chong2 tan2 she4 xiang1 huo3 ， mi4 ji2 kai1 zhen1 jing1 。
- xian1 ke4 qi1 ba1 ren2 ， bu4 xu1 shang4 qing1 ming2 。
- zai4 bai4 zhi4 qin2 ken3 ， xi1 man2 can1 shen2 ling2 。
- yuan4 yan2 ku1 xiu3 gu3 ， qing1 jing4 lao3 yan2 jiong1 。
- shi2 tai2 jun4 zhong4 ya2 ， si4 shan1 he2 ru2 ping2 。
- ye4 ji4 tian1 geng4 gao1 ， song1 feng1 xiang3 ling2 ling2 。
- lie4 ju4 ru2 chang2 hong2 ， yin3 ying4 chun1 lin2 qing1 。
- jiu3 yi3 xie4 shi4 gu4 ， he2 xin1 hun4 shan1 xing1 。
- zhai1 xin1 su4 bu4 qin3 ， yi3 wen2 zhao1 lu4 ling2 。

## 注释

## 译文

## 赏析
