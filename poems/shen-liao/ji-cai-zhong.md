---
id: shen-liao-ji-cai-zhong
title: 寄才仲
titlePinyin: ji4 cai2 zhong4
titleSlug: ji-cai-zhong
author: 沈遼
authorPinyin: shen3 liao2
authorSlug: shen-liao
dynasty: 宋
dynastyPinyin: song4
dynastySlug: song
tags: []
---

## 正文

- 陶令在彭澤，放懷天壤間。
- 横江三百里，往往向廬山。
- 多尋簡寂醉，時訪遠公閑。
- 不復顧吏迹，世人指爲頑。
- 公子負文華，少年成青綸。
- 風流不屑俗，爲邑得星灣。
- 節節香爐峰，據案見蒼顔。
- 何勞事舟楫，緩步可躋攀。
- 形骸付物外，勿使人事關。
- 巖壑髙世人，有誰偕往還。
- 新篇定盈軸，佳句不可刪。
- 南風儻乘寄，誠足慰衰孱。

## 拼音

- tao2 ling4 zai4 peng2 ze2 ， fang4 huai2 tian1 rang3 jian4 。
- heng2 jiang1 san1 bai3 li3 ， wang3 wang3 xiang4 lu2 shan1 。
- duo1 xun2 jian3 ji4 zui4 ， shi2 fang3 yuan3 gong1 xian2 。
- bu2 fu4 gu4 li4 ji4 ， shi4 ren2 zhi3 wei2 wan2 。
- gong1 zi3 fu4 wen2 hua2 ， shao4 nian2 cheng2 qing1 lun2 。
- feng1 liu2 bu2 xie4 su2 ， wei2 yi4 de2 xing1 wan1 。
- jie2 jie2 xiang1 lu2 feng1 ， ju4 an4 jian4 cang1 yan2 。
- he2 lao2 shi4 zhou1 ji2 ， huan3 bu4 ke3 ji1 pan1 。
- xing2 hai2 fu4 wu4 wai4 ， wu4 shi3 ren2 shi4 guan1 。
- yan2 he4 gao1 shi4 ren2 ， you3 shui2 xie2 wang3 huan2 。
- xin1 pian1 ding4 ying2 zhou2 ， jia1 ju4 bu4 ke3 shan1 。
- nan2 feng1 tang3 cheng2 ji4 ， cheng2 zu2 wei4 shuai1 chan2 。

## 注释

## 译文

## 赏析
