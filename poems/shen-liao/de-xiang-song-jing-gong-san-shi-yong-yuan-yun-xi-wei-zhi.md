---
id: shen-liao-de-xiang-song-jing-gong-san-shi-yong-yuan-yun-xi-wei-zhi
title: 德相送荆公三詩用元韻戯爲之
titlePinyin: de2 xiang1 song4 jing1 gong1 san1 shi1 yong4 yuan2 yun4 xi4 wei2 zhi1
titleSlug: de-xiang-song-jing-gong-san-shi-yong-yuan-yun-xi-wei-zhi
author: 沈遼
authorPinyin: shen3 liao2
authorSlug: shen-liao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 幽居卧山間，不與世相接。
- 餘生委蒲柳，滯想遺空劫。
- 德相蚤相親，顧我情未厭。
- 數枉南堤步，更引青谿艓。
- 相見亦何事，坐對羣峰疊。
- 春陽始萌動，煙嵐森劍鋏。
- 亷纖數日雨，萬里浮塵浥。
- 赤白未殘花，修穠半敷葉。
- 行招老僧語，遥瞩東田饁。
- 窮崖歷可造，峻流誰敢涉。
- 衰齡易生倦，幽巖就調攝。
- 德相知我憊，雙眸困垂睫。
- 髙詠楚公作，欲引維摩箑。
- 初聞未甚解，静聽疑可獵。
- 有如太華峰，跛躄豈易躡。
- 不知泛滄海，何力施舟楫。
- 遥窺土山勝，昔乃文靖業。
- 二公雖異時，名德遠相躐。
- 山川若有待，風物增悲惵。
- 未知蔡侯履，孰與支郎蹀。
- 勝遊可概見，筆力方峨嶪。
- 更紓别後情，琅琅鋪簡牒。
- 倡髙必和寡，排比安且帖。
- 簫竽合古律，宫商自諧協。
- 世人所欽慕，有口空嚅囁。
- 東床坦腹士，左右參經笈。
- 爲賦奕棋句，璆琳吐胸脇。
- 鏘然不可閉，由來知健捷。
- 謂如伯升勇，揚兵開宛葉。
- 豈比文信君，無謀喪張靨。
- 致死在必勝，甘言方示怯。
- 尾章示戒訓，足以傳芳諜。
- 後生知自勵，何必棰楚挟。
- 正如嚼冰雪，清冷快牙頰。
- 我昔造公室，公方任調燮。
- 辱枉淵明贈，今猶秘巾篋。
- 當時隳官去，終身欣廢跕。
- 冠带遂已捐，頭腦深埋擪。
- 肯羡冥冥鴻，安知栩栩蝶。
- 心清久無夢，神固安知魘。
- 少小銳文史，老大心更懾。
- 是古豈余心，非今寧我愜。
- 况復論翰墨，爾来那可輒。
- 不識渾脱舞，何愧張顛帖。
- 所居飬鵝鴈，菰蒲觀啑喋。
- 亦有藜藿畦，粗充匕與梜。
- 孰知名可貴，安用祿爲槢。
- 無求豈有沮，不動誰能嗋。
- 汝堅百萬衆，淮濆空雉堞。
- 陵陽丈五墳，朱雲本輕俠。
- 百年竟何往，終當封馬鬛。
- 何必悵霜毛，更向窗前鑷。

## 拼音

- you1 ju1 wo4 shan1 jian4 ， bu4 yu3 shi4 xiang1 jie1 。
- yu2 sheng1 wei3 pu2 liu3 ， zhi4 xiang3 yi2 kong1 jie2 。
- de2 xiang1 zao3 xiang1 qin1 ， gu4 wo3 qing2 wei4 yan4 。
- shu4 wang3 nan2 di1 bu4 ， geng4 yin3 qing1 xi1 die2 。
- xiang1 jian4 yi4 he2 shi4 ， zuo4 dui4 qun2 feng1 die2 。
- chun1 yang2 shi3 meng2 dong4 ， yan1 lan2 sen1 jian4 jia2 。
- lian2 xian1 shu4 ri4 yu3 ， wan4 li3 fu2 chen2 yi4 。
- chi4 bai2 wei4 can2 hua1 ， xiu1 nong2 ban4 fu1 ye4 。
- xing2 zhao1 lao3 seng1 yu3 ， yao2 zhu3 dong1 tian2 ye4 。
- qiong2 ya2 li4 ke3 zao4 ， jun4 liu2 shui2 gan3 she4 。
- shuai1 ling2 yi4 sheng1 juan4 ， you1 yan2 jiu4 diao4 she4 。
- de2 xiang1 zhi1 wo3 bei4 ， shuang1 mou2 kun4 chui2 jie2 。
- gao1 yong3 chu3 gong1 zuo4 ， yu4 yin3 wei2 mo2 sha4 。
- chu1 wen2 wei4 shen4 jie3 ， jing4 ting1 yi2 ke3 lie4 。
- you3 ru2 tai4 hua2 feng1 ， bo3 bi4 qi3 yi4 nie4 。
- bu4 zhi1 fan4 cang1 hai3 ， he2 li4 shi1 zhou1 ji2 。
- yao2 kui1 tu3 shan1 sheng4 ， xi1 nai3 wen2 jing4 ye4 。
- er4 gong1 sui1 yi4 shi2 ， ming2 de2 yuan3 xiang1 lie4 。
- shan1 chuan1 ruo4 you3 dai4 ， feng1 wu4 zeng1 bei1 die2 。
- wei4 zhi1 cai4 hou2 lü3 ， shu2 yu3 zhi1 lang2 die2 。
- sheng4 you2 ke3 gai4 jian4 ， bi3 li4 fang1 e2 ye4 。
- geng4 shu1 bie2 hou4 qing2 ， lang2 lang2 pu1 jian3 die2 。
- chang4 gao1 bi4 he2 gua3 ， pai2 bi3 an1 qie3 tie1 。
- xiao1 yu2 he2 gu3 lü4 ， gong1 shang1 zi4 xie2 xie2 。
- shi4 ren2 suo3 qin1 mu4 ， you3 kou3 kong1 ru2 nie4 。
- dong1 chuang2 tan3 fu4 shi4 ， zuo3 you4 can1 jing1 ji2 。
- wei2 fu4 yi4 qi2 ju4 ， qiu2 lin2 tu3 xiong1 xie2 。
- qiang1 ran2 bu4 ke3 bi4 ， you2 lai2 zhi1 jian4 jie2 。
- wei4 ru2 bo2 sheng1 yong3 ， yang2 bing1 kai1 wan3 ye4 。
- qi3 bi3 wen2 xin4 jun1 ， wu2 mou2 sang1 zhang1 ye4 。
- zhi4 si3 zai4 bi4 sheng4 ， gan1 yan2 fang1 shi4 qie4 。
- wei3 zhang1 shi4 jie4 xun4 ， zu2 yi3 chuan2 fang1 die2 。
- hou4 sheng1 zhi1 zi4 li4 ， he2 bi4 chui2 chu3 xie2 。
- zheng4 ru2 jiao2 bing1 xue3 ， qing1 leng3 kuai4 ya2 jia2 。
- wo3 xi1 zao4 gong1 shi4 ， gong1 fang1 ren4 diao4 xie4 。
- ru3 wang3 yuan1 ming2 zeng4 ， jin1 you2 mi4 jin1 qie4 。
- dang1 shi2 hui1 guan1 qu4 ， zhong1 shen1 xin1 fei4 dian3 。
- guan1 dai4 sui4 yi3 juan1 ， tou2 nao3 shen1 mai2 ye4 。
- ken3 xian4 ming2 ming2 hong2 ， an1 zhi1 xu3 xu3 die2 。
- xin1 qing1 jiu3 wu2 meng4 ， shen2 gu4 an1 zhi1 yan3 。
- shao3 xiao3 rui4 wen2 shi3 ， lao3 da4 xin1 geng4 she4 。
- shi4 gu3 qi3 yu2 xin1 ， fei1 jin1 ning2 wo3 qie4 。
- kuang4 fu4 lun4 han4 mo4 ， er3 lai2 na4 ke3 zhe2 。
- bu4 shi2 hun2 tuo1 wu3 ， he2 kui4 zhang1 dian1 tie1 。
- suo3 ju1 yang3 e2 yan4 ， gu1 pu2 guan1 die2 die2 。
- yi4 you3 li2 huo4 qi2 ， cu1 chong1 bi3 yu3 jia1 。
- shu2 zhi1 ming2 ke3 gui4 ， an1 yong4 lu4 wei2 xi2 。
- wu2 qiu2 qi3 you3 ju3 ， bu2 dong4 shui2 neng2 xie2 。
- ru3 jian1 bai3 wan4 zhong4 ， huai2 pen1 kong1 zhi4 die2 。
- ling2 yang2 zhang4 wu3 fen2 ， zhu1 yun2 ben3 qing1 xia2 。
- bai3 nian2 jing4 he2 wang3 ， zhong1 dang1 feng1 ma3 lie4 。
- he2 bi4 chang4 shuang1 mao2 ， geng4 xiang4 chuang1 qian2 nie4 。

## 注释

## 译文

## 赏析
