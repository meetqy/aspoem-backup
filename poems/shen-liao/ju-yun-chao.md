---
id: shen-liao-ju-yun-chao
title: 居雲巢
titlePinyin: ju1 yun2 chao2
titleSlug: ju-yun-chao
author: 沈遼
authorPinyin: shen3 liao2
authorSlug: shen-liao
dynasty: 宋
dynastyPinyin: song4
dynastySlug: song
tags: []
---

## 正文

- 我昔泛歸艇，逍遥下湘川。
- 願言覿開士，爲我斷攀緣。
- 不識達摩老，誰将言句傳。
- 幽林得邂逅，故步空囂然。
- 邇来齊山下，乃在青谿邊。
- 一徑雖甚微，松竹上參天。
- 白雲本無迹，作巢類烏鳶。
- 上下絕人籟，由來在山顛。
- 朝炊一盂飯，夕寄一榻眠。
- 委羸豈無事，亦爇爐中烟。
- 久已淨諸業，自然忘盖纒。
- 此身與此世，影響寄餘年。
- 時有佳客至，相與傲林泉。
- 客去後孤坐，隱隱風中絃。

## 拼音

- wo3 xi1 fan4 gui1 ting3 ， xiao1 yao2 xia4 xiang1 chuan1 。
- yuan4 yan2 di2 kai1 shi4 ， wei2 wo3 duan4 pan1 yuan2 。
- bu4 shi2 da2 mo2 lao3 ， shui2 jiang1 yan2 ju4 chuan2 。
- you1 lin2 de2 xie4 hou4 ， gu4 bu4 kong1 xiao1 ran2 。
- er3 lai2 qi2 shan1 xia4 ， nai3 zai4 qing1 xi1 bian1 。
- yi2 jing4 sui1 shen4 wei1 ， song1 zhu2 shang4 can1 tian1 。
- bai2 yun2 ben3 wu2 ji4 ， zuo4 chao2 lei4 wu1 yuan1 。
- shang4 xia4 jue2 ren2 lai4 ， you2 lai2 zai4 shan1 dian1 。
- chao2 chui1 yi4 yu2 fan4 ， xi1 ji4 yi2 ta4 mian2 。
- wei3 lei2 qi3 wu2 shi4 ， yi4 ruo4 lu2 zhong1 yan1 。
- jiu3 yi3 jing4 zhu1 ye4 ， zi4 ran2 wang4 gai4 chan2 。
- ci3 shen1 yu3 ci3 shi4 ， ying3 xiang3 ji4 yu2 nian2 。
- shi2 you3 jia1 ke4 zhi4 ， xiang1 yu3 ao4 lin2 quan2 。
- ke4 qu4 hou4 gu1 zuo4 ， yin3 yin3 feng1 zhong1 xian2 。

## 注释

## 译文

## 赏析
