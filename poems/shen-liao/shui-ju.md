---
id: shen-liao-shui-ju
title: 水車
titlePinyin: shui3 ju1
titleSlug: shui-ju
author: 沈遼
authorPinyin: shen3 liao2
authorSlug: shen-liao
dynasty: 宋
dynastyPinyin: song4
dynastySlug: song
tags: []
---

## 正文

- 山田遶山脚，江水何可作。
- 車輪十丈圍，飛湍半天落。
- 雁翅插修筦，隨流得深酌。
- 升降豈無勢，長江怒相薄。
- 有如萬夫力，讙呼傾衆壑。
- 曾不捨晝夜，美源終未涸。
- 人間有機事，由來生巧惡。
- 善彼漢陰老，忘懷抱純朴。

## 拼音

- shan1 tian2 rao4 shan1 jiao3 ， jiang1 shui3 he2 ke3 zuo4 。
- ju1 lun2 shi2 zhang4 wei2 ， fei1 tuan1 ban4 tian1 luo4 。
- yan4 chi4 cha1 xiu1 guan3 ， sui2 liu2 de2 shen1 zhuo2 。
- sheng1 jiang4 qi3 wu2 shi4 ， chang2 jiang1 nu4 xiang1 bao2 。
- you3 ru2 wan4 fu1 li4 ， huan1 hu1 qing1 zhong4 he4 。
- ceng2 bu4 she3 zhou4 ye4 ， mei3 yuan2 zhong1 wei4 he2 。
- ren2 jian4 you3 ji1 shi4 ， you2 lai2 sheng1 qiao3 e4 。
- shan4 bi3 han4 yin1 lao3 ， wang4 huai2 bao4 chun2 pu3 。

## 注释

## 译文

## 赏析
