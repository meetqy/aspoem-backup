---
id: shen-liao-jiang-qu-qian-tang-wang-wu-feng-you-gan
title: 將去錢塘望烏峰有感
titlePinyin: jiang1 qu4 qian2 tang2 wang4 wu1 feng1 you3 gan3
titleSlug: jiang-qu-qian-tang-wang-wu-feng-you-gan
author: 沈遼
authorPinyin: shen3 liao2
authorSlug: shen-liao
dynasty: 宋
dynastyPinyin: song4
dynastySlug: song
tags: []
---

## 正文

- 海燕謝故巢，明年復來棲。
- 遊人去故里，飄飄困東西。
- 三年豈云遠，往往遂乖睽。
- 猶如水中木，那得有定稽。
- 青山爲無聊，野水含悽悽。
- 人生百年樂，中復失故蹊。
- 悲歌夜半清，收涙不可啼。
- 深愧社中翁，生死守一谿。
- 無榮安得辱，萬事皆可齊。
- 吾性樂幽閑，未遂親鋤犁。
- 爲約平生遊，終不爲世迷。
- 箕潁有夙心，老將守田畦。

## 拼音

- hai3 yan4 xie4 gu4 chao2 ， ming2 nian2 fu4 lai2 qi1 。
- you2 ren2 qu4 gu4 li3 ， piao1 piao1 kun4 dong1 xi1 。
- san1 nian2 qi3 yun2 yuan3 ， wang3 wang3 sui4 guai1 kui2 。
- you2 ru2 shui3 zhong1 mu4 ， na4 dei3 you3 ding4 ji1 。
- qing1 shan1 wei2 wu2 liao2 ， ye3 shui3 han2 qi1 qi1 。
- ren2 sheng1 bai3 nian2 le4 ， zhong1 fu4 shi1 gu4 qi1 。
- bei1 ge1 ye4 ban4 qing1 ， shou1 lei4 bu4 ke3 ti2 。
- shen1 kui4 she4 zhong1 weng1 ， sheng1 si3 shou3 yi4 xi1 。
- wu2 rong2 an1 de2 ru3 ， wan4 shi4 jie1 ke3 qi2 。
- wu2 xing4 le4 you1 xian2 ， wei4 sui4 qin1 chu2 li2 。
- wei2 yue1 ping2 sheng1 you2 ， zhong1 bu4 wei2 shi4 mi2 。
- ji1 ying3 you3 su4 xin1 ， lao3 jiang1 shou3 tian2 qi2 。

## 注释

## 译文

## 赏析
