---
id: shen-liao-yu-xi
title: 愚溪
titlePinyin: yu2 xi1
titleSlug: yu-xi
author: 沈遼
authorPinyin: shen3 liao2
authorSlug: shen-liao
dynasty: 宋
dynastyPinyin: song4
dynastySlug: song
tags: []
---

## 正文

- 榜舟下瀟江，泛泛入愚溪。
- 昔人不復見，秋草空萋萋。
- 委蛇望僧園，雲屋倦攀躋。
- 林髙日氣薄，磔磔鳴山雞。
- 倒景相吐呑，清明合致犂。
- 昔人悵投裔，感事多悲悽。
- 北邙一抔土，榮辱方今齊。
- 人生無百年，外物安可迷。
- 谿水瀉石間，喧喧如鼓鼙。
- 了無人世想，粗可休天倪。
- 吾亦被黯黮，東山飽蒿藜。
- 二年已數至，屐齒連山溪。
- 行亦歸三吳，孤猿安故棲。
- 它年若有夢，邂逅識江西。

## 拼音

- bang3 zhou1 xia4 xiao1 jiang1 ， fan4 fan4 ru4 yu2 xi1 。
- xi1 ren2 bu2 fu4 jian4 ， qiu1 cao3 kong1 qi1 qi1 。
- wei1 yi2 wang4 seng1 yuan2 ， yun2 wu1 juan4 pan1 ji1 。
- lin2 gao1 ri4 qi4 bao2 ， zhe2 zhe2 ming2 shan1 ji1 。
- dao3 jing3 xiang1 tu3 tun1 ， qing1 ming2 he2 zhi4 li2 。
- xi1 ren2 chang4 tou2 yi4 ， gan3 shi4 duo1 bei1 qi1 。
- bei3 mang2 yi4 pou2 tu3 ， rong2 ru3 fang1 jin1 qi2 。
- ren2 sheng1 wu2 bai3 nian2 ， wai4 wu4 an1 ke3 mi2 。
- xi1 shui3 xie4 shi2 jian4 ， xuan1 xuan1 ru2 gu3 pi2 。
- liao3 wu2 ren2 shi4 xiang3 ， cu1 ke3 xiu1 tian1 ni2 。
- wu2 yi4 bei4 an4 dan4 ， dong1 shan1 bao3 hao1 li2 。
- er4 nian2 yi3 shu4 zhi4 ， ji1 chi3 lian2 shan1 xi1 。
- xing2 yi4 gui1 san1 wu2 ， gu1 yuan2 an1 gu4 qi1 。
- ta1 nian2 ruo4 you3 meng4 ， xie4 hou4 shi2 jiang1 xi1 。

## 注释

## 译文

## 赏析
