---
id: shen-liao-feng-song-ci-weng
title: 奉送次翁
titlePinyin: feng4 song4 ci4 weng1
titleSlug: feng-song-ci-weng
author: 沈遼
authorPinyin: shen3 liao2
authorSlug: shen-liao
dynasty: 宋
dynastyPinyin: song4
dynastySlug: song
tags: []
---

## 正文

- 君爲秋浦令，我迺老遷客。
- 相見雖不數，臨風若相得。
- 老病捐世故，茆茨寄山脊。
- 不識河陽花，豈有澹臺跡。
- 山前逢野叟，人能頌休德。
- 惠利春陽敷，清泠秋月白。
- 前日解墨綬，青雲振鵬翼。
- 枉駕一笑别，迴首幽林隔。
- 人生幸逢時，功名不遺力。
- 不煩别後問，我若南岡石。

## 拼音

- jun1 wei2 qiu1 pu3 ling4 ， wo3 nai3 lao3 qian1 ke4 。
- xiang1 jian4 sui1 bu2 shu4 ， lin2 feng1 ruo4 xiang1 de2 。
- lao3 bing4 juan1 shi4 gu4 ， mao2 ci2 ji4 shan1 ji3 。
- bu4 shi2 he2 yang2 hua1 ， qi3 you3 dan4 tai2 ji4 。
- shan1 qian2 feng2 ye3 sou3 ， ren2 neng2 song4 xiu1 de2 。
- hui4 li4 chun1 yang2 fu1 ， qing1 ling2 qiu1 yue4 bai2 。
- qian2 ri4 jie3 mo4 shou4 ， qing1 yun2 zhen4 peng2 yi4 。
- wang3 jia4 yi2 xiao4 bie2 ， hui2 shou3 you1 lin2 ge2 。
- ren2 sheng1 xing4 feng2 shi2 ， gong1 ming2 bu4 yi2 li4 。
- bu4 fan2 bie2 hou4 wen4 ， wo3 ruo4 nan2 gang1 shi2 。

## 注释

## 译文

## 赏析
