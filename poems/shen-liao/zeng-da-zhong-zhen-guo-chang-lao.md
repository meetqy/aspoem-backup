---
id: shen-liao-zeng-da-zhong-zhen-guo-chang-lao
title: 贈大中鎮國長老
titlePinyin: zeng4 da4 zhong1 zhen4 guo2 chang2 lao3
titleSlug: zeng-da-zhong-zhen-guo-chang-lao
author: 沈遼
authorPinyin: shen3 liao2
authorSlug: shen-liao
dynasty: 宋
dynastyPinyin: song4
dynastySlug: song
tags: []
---

## 正文

- 昔從東南來，稅駕依金地。
- 迎風步峻閣，始眺澧陽市。
- 蒼茫烟霧下，一水縈如袂。
- 夷落雜連峰，精廬遙相峙。
- 宅土信羈客，杜門忽彌歲。
- 風雲一蕭散，身世兩無累。
- 懷歸悵有感，史遷念留滯。
- 引脰企昔遊，野馬埋蒼翠。
- 何時籃輿去，復將老師值。
- 請掃巖下石，爲述空王偈。

## 拼音

- xi1 cong2 dong1 nan2 lai2 ， shui4 jia4 yi1 jin1 di4 。
- ying2 feng1 bu4 jun4 ge2 ， shi3 tiao4 li3 yang2 shi4 。
- cang1 mang2 yan1 wu4 xia4 ， yi4 shui3 ying2 ru2 mei4 。
- yi2 luo4 za2 lian2 feng1 ， jing1 lu2 yao2 xiang1 zhi4 。
- zhai2 tu3 xin4 ji1 ke4 ， du4 men2 hu1 mi2 sui4 。
- feng1 yun2 yi4 xiao1 san4 ， shen1 shi4 liang3 wu2 lei4 。
- huai2 gui1 chang4 you3 gan3 ， shi3 qian1 nian4 liu2 zhi4 。
- yin3 dou4 qi3 xi1 you2 ， ye3 ma3 mai2 cang1 cui4 。
- he2 shi2 lan2 yu2 qu4 ， fu4 jiang1 lao3 shi1 zhi2 。
- qing3 sao3 yan2 xia4 shi2 ， wei2 shu4 kong1 wang2 ji4 。

## 注释

## 译文

## 赏析
