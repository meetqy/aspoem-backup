---
id: shen-liao-xin-zuo-xiao-ping
title: 新作小屏
titlePinyin: xin1 zuo4 xiao3 ping2
titleSlug: xin-zuo-xiao-ping
author: 沈遼
authorPinyin: shen3 liao2
authorSlug: shen-liao
dynasty: 宋
dynastyPinyin: song4
dynastySlug: song
tags: []
---

## 正文

- 少年喜讀書，偃仰在方床。
- 不知晝日勞，常愛秋夜長。
- 炯炯戶牖明，翳翳燈燭光。
- 我樂自有趣，驊騮步康莊。
- 道學貴深思，千古浩無方。
- 投機踐聖域，所戒怠且狂。
- 常鄙小人儒，不能志軒昂。
- 蹈襲已陳語，何爲浪皇皇。
- 爾來四十歲，鬢髪已如霜。
- 回首念疇昔，此意殊未忘。
- 曲屏倚方枕，可以寄彷徉。
- 誨言示稚子，朝夕當此强。

## 拼音

- shao4 nian2 xi3 du2 shu1 ， yan3 yang3 zai4 fang1 chuang2 。
- bu4 zhi1 zhou4 ri4 lao2 ， chang2 ai4 qiu1 ye4 chang2 。
- jiong3 jiong3 hu4 you3 ming2 ， yi4 yi4 deng1 zhu2 guang1 。
- wo3 le4 zi4 you3 qu4 ， hua2 liu2 bu4 kang1 zhuang1 。
- dao4 xue2 gui4 shen1 si1 ， qian1 gu3 hao4 wu2 fang1 。
- tou2 ji1 jian4 sheng4 yu4 ， suo3 jie4 dai4 qie3 kuang2 。
- chang2 bi3 xiao3 ren2 ru2 ， bu4 neng2 zhi4 xuan1 ang2 。
- dao3 xi2 yi3 chen2 yu3 ， he2 wei2 lang4 huang2 huang2 。
- er3 lai2 si4 shi2 sui4 ， bin4 fa4 yi3 ru2 shuang1 。
- hui2 shou3 nian4 chou2 xi1 ， ci3 yi4 shu1 wei4 wang4 。
- qu3 ping2 yi3 fang1 zhen3 ， ke3 yi3 ji4 fang3 yang2 。
- hui4 yan2 shi4 zhi4 zi3 ， zhao1 xi1 dang1 ci3 qiang2 。

## 注释

## 译文

## 赏析
