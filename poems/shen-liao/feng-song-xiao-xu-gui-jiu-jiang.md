---
id: shen-liao-feng-song-xiao-xu-gui-jiu-jiang
title: 奉送孝續歸九江
titlePinyin: feng4 song4 xiao4 xu4 gui1 jiu3 jiang1
titleSlug: feng-song-xiao-xu-gui-jiu-jiang
author: 沈遼
authorPinyin: shen3 liao2
authorSlug: shen-liao
dynasty: 宋
dynastyPinyin: song4
dynastySlug: song
tags: []
---

## 正文

- 池陽决曹竇君掾，三年勾釘煩指呼。
- 朝来脱去如敝屣，華舟泛泛歸匡廬。
- 君家世吏二千石，緣飾儒雅窮詩書。
- 昔歲先君使湖外，特薦尊府聞公車。
- 廷尉于公有陰德，翩翩青紫登華塗。
- 江城僻院本無事，窮山培塿多荒蕪。
- 中間葉侯久無政，顧遇僚吏無精粗。
- 狴犴縲囚常數百，小大往往多非辜。
- 不知滯獄困寒暑，直疑爲吏憂妻孥。
- 惟君不茹亦不吐，獨自垂釣來南湖。
- 使者交章任爲令，從此平步青雲衢。
- 香爐峰前木葉落，樽壘好在黄家壚。
- 此來行李有佳句，莫忘齊山黧老夫。

## 拼音

- chi2 yang2 jue2 cao2 dou4 jun1 yuan4 ， san1 nian2 gou1 ding1 fan2 zhi3 hu1 。
- chao2 lai2 tuo1 qu4 ru2 bi4 xi3 ， hua2 zhou1 fan4 fan4 gui1 kuang1 lu2 。
- jun1 jia1 shi4 li4 er4 qian1 shi2 ， yuan2 shi4 ru2 ya3 qiong2 shi1 shu1 。
- xi1 sui4 xian1 jun1 shi3 hu2 wai4 ， te4 jian4 zun1 fu3 wen2 gong1 ju1 。
- ting2 wei4 yu2 gong1 you3 yin1 de2 ， pian1 pian1 qing1 zi3 deng1 hua2 tu2 。
- jiang1 cheng2 pi4 yuan4 ben3 wu2 shi4 ， qiong2 shan1 pei2 lou3 duo1 huang1 wu2 。
- zhong1 jian4 ye4 hou2 jiu3 wu2 zheng4 ， gu4 yu4 liao2 li4 wu2 jing1 cu1 。
- bi4 an4 lei2 qiu2 chang2 shu4 bai3 ， xiao3 da4 wang3 wang3 duo1 fei1 gu1 。
- bu4 zhi1 zhi4 yu4 kun4 han2 shu3 ， zhi2 yi2 wei2 li4 you1 qi1 nu2 。
- wei2 jun1 bu4 ru2 yi4 bu4 tu3 ， du2 zi4 chui2 diao4 lai2 nan2 hu2 。
- shi3 zhe3 jiao1 zhang1 ren4 wei2 ling4 ， cong2 ci3 ping2 bu4 qing1 yun2 qu2 。
- xiang1 lu2 feng1 qian2 mu4 ye4 luo4 ， zun1 lei3 hao3 zai4 huang2 jia1 lu2 。
- ci3 lai2 xing2 li0 you3 jia1 ju4 ， mo4 wang4 qi2 shan1 li2 lao3 fu1 。

## 注释

## 译文

## 赏析
