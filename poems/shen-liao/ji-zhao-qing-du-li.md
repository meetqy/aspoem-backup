---
id: shen-liao-ji-zhao-qing-du-li
title: 寄昭慶闍黎
titlePinyin: ji4 zhao1 qing4 du1 li2
titleSlug: ji-zhao-qing-du-li
author: 沈遼
authorPinyin: shen3 liao2
authorSlug: shen-liao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 二年客江漢，不知春與秋。
- 東來望吳越，歷記昔時遊。
- 蕭山江水西，萬屋白雲迷。
- 地勢既灑落，家家臨水隄。
- 中有一大士，法與天台齊。
- 至行通神明，多果無階梯。
- 吾昔屢入室，遂能離筌蹄。
- 誰言似金粟，真已謝荆溪。
- 憫憫强冠带，悠悠恨乖暌。
- 仍作趙魏行，何年造幽棲。
- 臨風一問訊，深已愧提撕。

## 拼音

- er4 nian2 ke4 jiang1 han4 ， bu4 zhi1 chun1 yu3 qiu1 。
- dong1 lai2 wang4 wu2 yue4 ， li4 ji4 xi1 shi2 you2 。
- xiao1 shan1 jiang1 shui3 xi1 ， wan4 wu1 bai2 yun2 mi2 。
- di4 shi4 ji4 sa3 luo4 ， jia1 jia1 lin2 shui3 di1 。
- zhong1 you3 yi2 da4 shi4 ， fa3 yu3 tian1 tai2 qi2 。
- zhi4 xing2 tong1 shen2 ming2 ， duo1 guo3 wu2 jie1 ti1 。
- wu2 xi1 lü3 ru4 shi4 ， sui4 neng2 li2 quan2 ti2 。
- shui2 yan2 si4 jin1 su4 ， zhen1 yi3 xie4 jing1 xi1 。
- min3 min3 qiang2 guan1 dai4 ， you1 you1 hen4 guai1 kui2 。
- reng2 zuo4 zhao4 wei4 xing2 ， he2 nian2 zao4 you1 qi1 。
- lin2 feng1 yi2 wen4 xun4 ， shen1 yi3 kui4 ti2 si1 。

## 注释

## 译文

## 赏析
