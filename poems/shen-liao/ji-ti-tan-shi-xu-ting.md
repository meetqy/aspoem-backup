---
id: shen-liao-ji-ti-tan-shi-xu-ting
title: 寄題譚氏需亭
titlePinyin: ji4 ti2 tan2 shi4 xu1 ting2
titleSlug: ji-ti-tan-shi-xu-ting
author: 沈遼
authorPinyin: shen3 liao2
authorSlug: shen-liao
dynasty: 宋
dynastyPinyin: song4
dynastySlug: song
tags: []
---

## 正文

- 譚子作需亭，佳客同宴樂。
- 宴樂乃餘事，文華相博約。
- 散帙列經史，所游盡通博。
- 揮毫斷新義，諸生困穿鑿。
- 中厨具烹飪，髙懷肆杯杓。
- 遙想大論時，紛紛麈毛落。
- 春風豁幽鬱，秋日延林薄。
- 人生樂名教，安在甘寂寞。
- 相期一窮達，豈止爲脾臄。
- 窮達乃在天，得時即鳴躍。
- 在昔鄭司農，處身固窮索。
- 饗客頗豐侈，水陸薦金錯。
- 其後李北海，髙材冠臺閣。
- 摛文示時彦，萬金資一酌。
- 遺風不在是，斯名豈苟作。
- 泥沙何足道，正當爲善謔。
- 子雲老嗜酒，行當躡芒屫。
- 爲君說難字，猶能中一喙。

## 拼音

- tan2 zi3 zuo4 xu1 ting2 ， jia1 ke4 tong2 yan4 le4 。
- yan4 le4 nai3 yu2 shi4 ， wen2 hua2 xiang1 bo2 yue1 。
- san4 zhi4 lie4 jing1 shi3 ， suo3 you2 jin4 tong1 bo2 。
- hui1 hao2 duan4 xin1 yi4 ， zhu1 sheng1 kun4 chuan1 zao2 。
- zhong1 chu2 ju4 peng1 ren4 ， gao1 huai2 si4 bei1 shao2 。
- yao2 xiang3 da4 lun4 shi2 ， fen1 fen1 zhu3 mao2 luo4 。
- chun1 feng1 huo1 you1 yu4 ， qiu1 ri4 yan2 lin2 bao2 。
- ren2 sheng1 le4 ming2 jiao4 ， an1 zai4 gan1 ji4 mo4 。
- xiang1 qi1 yi4 qiong2 da2 ， qi3 zhi3 wei2 pi2 jue2 。
- qiong2 da2 nai3 zai4 tian1 ， de2 shi2 ji2 ming2 yue4 。
- zai4 xi1 zheng4 si1 nong2 ， chu3 shen1 gu4 qiong2 suo3 。
- xiang3 ke4 po1 feng1 chi3 ， shui3 lu4 jian4 jin1 cuo4 。
- qi2 hou4 li3 bei3 hai3 ， gao1 cai2 guan1 tai2 ge2 。
- chi1 wen2 shi4 shi2 yan4 ， wan4 jin1 zi1 yi4 zhuo2 。
- yi2 feng1 bu2 zai4 shi4 ， si1 ming2 qi3 gou3 zuo4 。
- ni2 sha1 he2 zu2 dao4 ， zheng4 dang1 wei2 shan4 xue4 。
- zi3 yun2 lao3 shi4 jiu3 ， xing2 dang1 nie4 mang2 jue1 。
- wei2 jun1 shuo1 nan2 zi4 ， you2 neng2 zhong1 yi2 hui4 。

## 注释

## 译文

## 赏析
