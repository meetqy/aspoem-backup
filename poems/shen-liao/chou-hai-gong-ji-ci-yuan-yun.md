---
id: shen-liao-chou-hai-gong-ji-ci-yuan-yun
title: 酬海公即次元韻
titlePinyin: chou2 hai3 gong1 ji2 ci4 yuan2 yun4
titleSlug: chou-hai-gong-ji-ci-yuan-yun
author: 沈遼
authorPinyin: shen3 liao2
authorSlug: shen-liao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 早遊諸方見佛祖，若能開口便相許。
- 長愛當時王老師，不開粗言反細語。
- 大道逍遙本不遐，青天萬里孤鴻舉。
- 比來多病卧環堵，低頭不茹亦不吐。
- 上座何爲相示來，龍駒豈煩伯樂顧。
- 更須歸去造丈室，擎拳便是諸魔路。

## 拼音

- zao3 you2 zhu1 fang1 jian4 fo2 zu3 ， ruo4 neng2 kai1 kou3 bian4 xiang1 xu1 。
- chang2 ai4 dang1 shi2 wang2 lao3 shi1 ， bu4 kai1 cu1 yan2 fan3 xi4 yu3 。
- da4 dao4 xiao1 yao2 ben3 bu4 xia2 ， qing1 tian1 wan4 li3 gu1 hong2 ju3 。
- bi3 lai2 duo1 bing4 wo4 huan2 du3 ， di1 tou2 bu4 ru2 yi4 bu4 tu3 。
- shang4 zuo4 he2 wei2 xiang1 shi4 lai2 ， long2 ju1 qi3 fan2 bo2 le4 gu4 。
- geng4 xu1 gui1 qu4 zao4 zhang4 shi4 ， qing2 quan2 bian4 shi4 zhu1 mo2 lu4 。

## 注释

## 译文

## 赏析
