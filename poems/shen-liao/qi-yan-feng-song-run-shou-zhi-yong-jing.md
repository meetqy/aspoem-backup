---
id: shen-liao-qi-yan-feng-song-run-shou-zhi-yong-jing
title: 七言奉送潤守之永静
titlePinyin: qi1 yan2 feng4 song4 run4 shou3 zhi1 yong3 jing4
titleSlug: qi-yan-feng-song-run-shou-zhi-yong-jing
author: 沈遼
authorPinyin: shen3 liao2
authorSlug: shen-liao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昔年持檄向朔方，九月踏冰渡河梁。
- 夜入銅臺天欲雪，北風慘淡沙塵黄。
- 今年江南秋已半，出送車騎江之陽。
- 江邊賓從坐揮汗，赤日掛木鳴蜩螗。
- 欲知朔南氣候異，由來道路山川長。
- 使君腰組上北道，一亭一堠遥相望。
- 出近入勞豈知遠，方舟結駟本不忙。
- 往時尊公帥陜右，名姓久已威戎羌。
- 想聞公子千騎出，北部應已逃名王。
- 青榆白柳千里肅，誰敢牧馬来邊疆。
- 當時公子面如月，爾來使君鬚带霜。
- 明年朔方春雪凍，爲憶江南梅萼芳。
- 平居秋浦釣赬鯉，何如榆關封白羊。
- 朝廷太平四方静，聖武神功由廟堂。
- 三年瓜期當受代，指麾舍人催治装。
- 疏公欲向九華老，野夫相望齊山旁。

## 拼音

- xi1 nian2 chi2 xi2 xiang4 shuo4 fang1 ， jiu3 yue4 ta4 bing1 du4 he2 liang2 。
- ye4 ru4 tong2 tai2 tian1 yu4 xue3 ， bei3 feng1 can3 dan4 sha1 chen2 huang2 。
- jin1 nian2 jiang1 nan2 qiu1 yi3 ban4 ， chu1 song4 ju1 qi2 jiang1 zhi1 yang2 。
- jiang1 bian1 bin1 cong2 zuo4 hui1 han4 ， chi4 ri4 gua4 mu4 ming2 tiao2 tang2 。
- yu4 zhi1 shuo4 nan2 qi4 hou4 yi4 ， you2 lai2 dao4 lu4 shan1 chuan1 chang2 。
- shi3 jun1 yao1 zu3 shang4 bei3 dao4 ， yi4 ting2 yi2 hou4 yao2 xiang1 wang4 。
- chu1 jin4 ru4 lao2 qi3 zhi1 yuan3 ， fang1 zhou1 jie2 si4 ben3 bu4 mang2 。
- wang3 shi2 zun1 gong1 shuai4 xia2 you4 ， ming2 xing4 jiu3 yi3 wei1 rong2 qiang1 。
- xiang3 wen2 gong1 zi3 qian1 qi2 chu1 ， bei3 bu4 ying1 yi3 tao2 ming2 wang2 。
- qing1 yu2 bai2 liu3 qian1 li3 su4 ， shui2 gan3 mu4 ma3 lai2 bian1 jiang1 。
- dang1 shi2 gong1 zi3 mian4 ru2 yue4 ， er3 lai2 shi3 jun1 xu1 dai4 shuang1 。
- ming2 nian2 shuo4 fang1 chun1 xue3 dong4 ， wei2 yi4 jiang1 nan2 mei2 e4 fang1 。
- ping2 ju1 qiu1 pu3 diao4 cheng1 li3 ， he2 ru2 yu2 guan1 feng1 bai2 yang2 。
- chao2 ting2 tai4 ping2 si4 fang1 jing4 ， sheng4 wu3 shen2 gong1 you2 miao4 tang2 。
- san1 nian2 gua1 qi1 dang1 shou4 dai4 ， zhi3 hui1 she4 ren2 cui1 zhi4 zhuang1 。
- shu1 gong1 yu4 xiang4 jiu3 hua2 lao3 ， ye3 fu1 xiang1 wang4 qi2 shan1 pang2 。

## 注释

## 译文

## 赏析
