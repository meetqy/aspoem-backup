---
id: shen-liao-zeng-bie-zi-zhan
title: 贈别子瞻
titlePinyin: zeng4 bie2 zi0 zhan1
titleSlug: zeng-bie-zi-zhan
author: 沈遼
authorPinyin: shen3 liao2
authorSlug: shen-liao
dynasty: 宋
dynastyPinyin: song4
dynastySlug: song
tags: []
---

## 正文

- 平生雅游眉陽客，五年不見鬚已白。
- 借田東坡在江北，芟夷蓬蒿自種麥。
- 相逢不盡一樽酒，故態那復論歡戚。
- 手抱阿武勸餘瀝，維摩老夫失定力。
- 老夫寂寂出三湘，更欲卜居池水陽。
- 薄田止須數十畝，田上更樹麻與桑。
- 老來正苦迫生事，清明雖近猶可秧。
- 罷亞若可博乾麨，以無易有遥相望。
- 我舟即行不可駐，欲卜後會誠茫茫。
- 他時有信若可寄，不用辛苦爲詩章。

## 拼音

- ping2 sheng1 ya3 you2 mei2 yang2 ke4 ， wu3 nian2 bu2 jian4 xu1 yi3 bai2 。
- jie4 tian2 dong1 po1 zai4 jiang1 bei3 ， shan1 yi2 peng2 hao1 zi4 zhong3 mai4 。
- xiang1 feng2 bu2 jin4 yi4 zun1 jiu3 ， gu4 tai4 na4 fu4 lun4 huan1 qi1 。
- shou3 bao4 a1 wu3 quan4 yu2 li4 ， wei2 mo2 lao3 fu1 shi1 ding4 li4 。
- lao3 fu1 ji4 ji4 chu1 san1 xiang1 ， geng4 yu4 bu3 ju1 chi2 shui3 yang2 。
- bao2 tian2 zhi3 xu1 shu4 shi2 mu3 ， tian2 shang4 geng4 shu4 ma2 yu3 sang1 。
- lao3 lai2 zheng4 ku3 po4 sheng1 shi4 ， qing1 ming2 sui1 jin4 you2 ke3 yang1 。
- ba4 ya1 ruo4 ke3 bo2 qian2 chao3 ， yi3 wu2 yi4 you3 yao2 xiang1 wang4 。
- wo3 zhou1 ji2 xing2 bu4 ke3 zhu4 ， yu4 bu3 hou4 hui4 cheng2 mang2 mang2 。
- ta1 shi2 you3 xin4 ruo4 ke3 ji4 ， bu2 yong4 xin1 ku3 wei2 shi1 zhang1 。

## 注释

## 译文

## 赏析
