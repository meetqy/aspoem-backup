---
id: shen-liao-qin-wang-ge
title: 秦望閣
titlePinyin: qin2 wang4 ge2
titleSlug: qin-wang-ge
author: 沈遼
authorPinyin: shen3 liao2
authorSlug: shen-liao
dynasty: 宋
dynastyPinyin: song4
dynastySlug: song
tags: []
---

## 正文

- 秦王昔東狩，猖狂慕長生。
- 訾黄杳不下，空山獨含情。
- 瞻彼萬仞勢，强兹千載名。
- 居然作南屏，翠影臨重城。
- 伊昔賢太守，樂此烟雲輕。
- 憑髙結華構，顯敞資神明。
- 後來宅此地，决訟休羣氓。
- 仰止鎮靜姿，仁心繇是閎。
- 東州七萬井，利病隨時平。
- 百姓望太守，雲間引雙旌。
- 政成宴賓從，籩豆陳前楹。
- 上下此相樂，於焉歌太寧。
- 眄想仲蔚隱，聿懷安石清。
- 荒湛焉用戒，終想愧崢嶸。

## 拼音

- qin2 wang2 xi1 dong1 shou4 ， chang1 kuang2 mu4 chang2 sheng1 。
- zi1 huang2 yao3 bu2 xia4 ， kong1 shan1 du2 han2 qing2 。
- zhan1 bi3 wan4 ren4 shi4 ， qiang2 zi1 qian1 zai4 ming2 。
- ju1 ran2 zuo4 nan2 ping2 ， cui4 ying3 lin2 zhong4 cheng2 。
- yi1 xi1 xian2 tai4 shou3 ， le4 ci3 yan1 yun2 qing1 。
- ping2 gao1 jie2 hua2 gou4 ， xian3 chang3 zi1 shen2 ming2 。
- hou4 lai2 zhai2 ci3 di4 ， jue2 song4 xiu1 qun2 mang2 。
- yang3 zhi3 zhen4 jing4 zi1 ， ren2 xin1 yao2 shi4 hong2 。
- dong1 zhou1 qi1 wan4 jing3 ， li4 bing4 sui2 shi2 ping2 。
- bai3 xing4 wang4 tai4 shou3 ， yun2 jian4 yin3 shuang1 jing1 。
- zheng4 cheng2 yan4 bin1 cong2 ， bian1 dou4 chen2 qian2 ying2 。
- shang4 xia4 ci3 xiang1 le4 ， wu1 yan1 ge1 tai4 ning2 。
- mian3 xiang3 zhong4 wei4 yin3 ， yu4 huai2 an1 shi2 qing1 。
- huang1 zhan4 yan1 yong4 jie4 ， zhong1 xiang3 kui4 zheng1 rong2 。

## 注释

## 译文

## 赏析
