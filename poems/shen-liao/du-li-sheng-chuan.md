---
id: shen-liao-du-li-sheng-chuan
title: 讀酈生傳
titlePinyin: du2 li4 sheng1 chuan2
titleSlug: du-li-sheng-chuan
author: 沈遼
authorPinyin: shen3 liao2
authorSlug: shen-liao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 秦人被塗炭，酈生自清狂。
- 暴吏不得加，髙懷信旁洋。
- 山東赤龍長，興嘯取功名。
- 馮軾下全齊，其身先就烹。
- 古人不輕死，何嘗貴其生。
- 顧已有所造，二途皆一征。
- 有誰憐是翁，欲以身狥榮。
- 未卒杯酒樂，蒼茫禍來嬰。
- 所懷奄不救，焉如監門清。
- 乃知謬厝置，視世已皆輕。
- 死者良可歎，世俗方營營。
- 至仁吾所師，但欲窮山耕。

## 拼音

- qin2 ren2 bei4 tu2 tan4 ， li4 sheng1 zi4 qing1 kuang2 。
- bao4 li4 bu4 de2 jia1 ， gao1 huai2 xin4 pang2 yang2 。
- shan1 dong1 chi4 long2 chang2 ， xing1 xiao4 qu3 gong1 ming2 。
- feng2 shi4 xia4 quan2 qi2 ， qi2 shen1 xian1 jiu4 peng1 。
- gu3 ren2 bu4 qing1 si3 ， he2 chang2 gui4 qi2 sheng1 。
- gu4 yi3 you3 suo3 zao4 ， er4 tu2 jie1 yi4 zheng1 。
- you3 shui2 lian2 shi4 weng1 ， yu4 yi3 shen1 xun4 rong2 。
- wei4 zu2 bei1 jiu3 le4 ， cang1 mang2 huo4 lai2 ying1 。
- suo3 huai2 yan3 bu2 jiu4 ， yan1 ru2 jian1 men2 qing1 。
- nai3 zhi1 miu4 cuo4 zhi4 ， shi4 shi4 yi3 jie1 qing1 。
- si3 zhe3 liang2 ke3 tan4 ， shi4 su2 fang1 ying2 ying2 。
- zhi4 ren2 wu2 suo3 shi1 ， dan4 yu4 qiong2 shan1 geng1 。

## 注释

## 译文

## 赏析
