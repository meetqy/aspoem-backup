---
id: shen-liao-zeng-song-lu-zong-fu-diao
title: 贈送盧總赴調
titlePinyin: zeng4 song4 lu2 zong3 fu4 diao4
titleSlug: zeng-song-lu-zong-fu-diao
author: 沈遼
authorPinyin: shen3 liao2
authorSlug: shen-liao
dynasty: 宋
dynastyPinyin: song4
dynastySlug: song
tags: []
---

## 正文

- 山東盧翁舊儒者，少年久客都城下。
- 先朝數因春官薦，投袂攀鞍學弓馬。
- 大黄六鈞猿臂挽，武庫官箭長分靶。
- 横門較藝在第一，武士賈勇來相迓。
- 天子臨觀虎豹羣，弓滿不苦何由化。
- 固知窮達不在我，乞得參軍何足吒。
- 晚除一尉來荆域，白髪婆娑誰復識。
- 部中夷落寄戎政，上下六年無盜賊。
- 使者垂庥太守惜，地薄器寒無勢力。
- 平生介直恥自媒，一紙薦書終不得。
- 中間安南大將出，嘗願奮身借一戟。
- 翻蒙羽檄督軍糧，靈渠首運三千石。
- 小官繇使當自効，解衣操舟上灘磧。
- 同行嘲笑何自苦，殊勝陶公閑運甓。
- 功勞涓埃何足道，甫得臨湘升斗食。
- 髙堂老母終天年，屏居古寺甘窮寂。
- 從來畏慎不干人，糲食布衣殘喘息。
- 春秋祀事亦粗給，妻子不爲饑寒逼。
- 三年終喪壯心在，矍鑠安能忌吏役。
- 古劍不折終不埋，老馬豈甘長伏櫪。
- 却持手板謁公府，斗擻青衫塵土迹。
- 我知盧公意可憐，世人□家輕相測。
- 何如市井輕薄兒，朝來指白暮爲黑。

## 拼音

- shan1 dong1 lu2 weng1 jiu4 ru2 zhe3 ， shao4 nian2 jiu3 ke4 du1 cheng2 xia4 。
- xian1 chao2 shu4 yin1 chun1 guan1 jian4 ， tou2 mei4 pan1 an1 xue2 gong1 ma3 。
- da4 huang2 liu4 jun1 yuan2 bi4 wan3 ， wu3 ku4 guan1 jian4 chang2 fen1 ba3 。
- heng2 men2 jiao4 yi4 zai4 di4 yi1 ， wu3 shi4 jia3 yong3 lai2 xiang1 ya4 。
- tian1 zi3 lin2 guan1 hu3 bao4 qun2 ， gong1 man3 bu4 ku3 he2 you2 hua4 。
- gu4 zhi1 qiong2 da2 bu2 zai4 wo3 ， qi3 de2 can1 jun1 he2 zu2 zha4 。
- wan3 chu2 yi2 wei4 lai2 jing1 yu4 ， bai2 fa4 po2 suo1 shui2 fu4 shi2 。
- bu4 zhong1 yi2 luo4 ji4 rong2 zheng4 ， shang4 xia4 liu4 nian2 wu2 dao4 zei2 。
- shi3 zhe3 chui2 xiu1 tai4 shou3 xi1 ， di4 bao2 qi4 han2 wu2 shi4 li4 。
- ping2 sheng1 jie4 zhi2 chi3 zi4 mei2 ， yi4 zhi3 jian4 shu1 zhong1 bu4 de2 。
- zhong1 jian4 an1 nan2 da4 jiang1 chu1 ， chang2 yuan4 fen4 shen1 jie4 yi4 ji3 。
- fan1 meng2 yu3 xi2 du1 jun1 liang2 ， ling2 qu2 shou3 yun4 san1 qian1 shi2 。
- xiao3 guan1 yao2 shi3 dang1 zi4 xiao4 ， jie3 yi1 cao1 zhou1 shang4 tan1 qi4 。
- tong2 hang2 chao2 xiao4 he2 zi4 ku3 ， shu1 sheng4 tao2 gong1 xian2 yun4 pi4 。
- gong1 lao2 juan1 ai1 he2 zu2 dao4 ， fu3 de2 lin2 xiang1 sheng1 dou4 shi2 。
- gao1 tang2 lao3 mu3 zhong1 tian1 nian2 ， ping2 ju1 gu3 si4 gan1 qiong2 ji4 。
- cong2 lai2 wei4 shen4 bu4 gan1 ren2 ， li4 shi2 bu4 yi1 can2 chuan3 xi1 。
- chun1 qiu1 si4 shi4 yi4 cu1 gei3 ， qi1 zi0 bu4 wei2 ji1 han2 bi1 。
- san1 nian2 zhong1 sang1 zhuang4 xin1 zai4 ， jue2 shuo4 an1 neng2 ji4 li4 yi4 。
- gu3 jian4 bu4 zhe2 zhong1 bu4 mai2 ， lao3 ma3 qi3 gan1 chang2 fu2 li4 。
- que4 chi2 shou3 ban3 ye4 gong1 fu3 ， dou4 sou4 qing1 shan1 chen2 tu3 ji4 。
- wo3 zhi1 lu2 gong1 yi4 ke3 lian2 ， shi4 ren2 □ jia1 qing1 xiang1 ce4 。
- he2 ru2 shi4 jing3 qing1 bao2 er2 ， chao2 lai2 zhi3 bai2 mu4 wei2 hei1 。

## 注释

## 译文

## 赏析
