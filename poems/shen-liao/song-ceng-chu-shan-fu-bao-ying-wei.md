---
id: shen-liao-song-ceng-chu-shan-fu-bao-ying-wei
title: 送曾處善赴寶應尉
titlePinyin: song4 ceng2 chu3 shan4 fu4 bao3 ying1 wei4
titleSlug: song-ceng-chu-shan-fu-bao-ying-wei
author: 沈遼
authorPinyin: shen3 liao2
authorSlug: shen-liao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我初隱身治蓬藟，餘生不復人間世。
- 左山右山白雲上，一動一静浮塵外。
- 齊山山上老夫庵，青谿谿南侍中第。
- 朱顔公子不易識，短衣款段来相際。
- 長堤相望雖甚遠，有意即行終不計。
- 東鄰竹閣長夏熱，我構雲巢方自蔽。
- 斕斑石臺始一眺，寂静庵基猶未薙。
- 随雲步訪胡矮老，放懷止得殊師利。
- 石橋寺前夜月冷，金雞峰下秋霖霽。
- 君恃馬足下憚遠，我駕藍輿随處稅。
- 六峰老師氣軒豁，九華雌山苦陰晦。
- 庵前菜茹常不厭，城裏羊肩難數置。
- 漫天風雪一暢目，滿榻春陽欣炙背。
- 裴休自參黄蘗禪，梅福豈是南昌尉。
- 相見終年已解空，分襟一别那成滯。
- 拍江春水浮鷁首，萬里青天運鵬翅。
- 順風莫寄南來書，老夫柴門多自閉。

## 拼音

- wo3 chu1 yin3 shen1 zhi4 peng2 lei3 ， yu2 sheng1 bu2 fu4 ren2 jian4 shi4 。
- zuo3 shan1 you4 shan1 bai2 yun2 shang4 ， yi2 dong4 yi2 jing4 fu2 chen2 wai4 。
- qi2 shan1 shan1 shang4 lao3 fu1 an1 ， qing1 xi1 xi1 nan2 shi4 zhong1 di4 。
- zhu1 yan2 gong1 zi3 bu2 yi4 shi2 ， duan3 yi1 kuan3 duan4 lai2 xiang1 ji4 。
- chang2 di1 xiang1 wang4 sui1 shen4 yuan3 ， you3 yi4 ji2 xing2 zhong1 bu2 ji4 。
- dong1 lin2 zhu2 ge2 chang2 xia4 re4 ， wo3 gou4 yun2 chao2 fang1 zi4 bi4 。
- lan2 ban1 shi2 tai2 shi3 yi2 tiao4 ， ji4 jing4 an1 ji1 you2 wei4 ti4 。
- sui2 yun2 bu4 fang3 hu2 ai3 lao3 ， fang4 huai2 zhi3 de2 shu1 shi1 li4 。
- shi2 qiao2 si4 qian2 ye4 yue4 leng3 ， jin1 ji1 feng1 xia4 qiu1 lin2 ji4 。
- jun1 shi4 ma3 zu2 xia4 dan4 yuan3 ， wo3 jia4 lan2 yu2 sui2 chu3 shui4 。
- liu4 feng1 lao3 shi1 qi4 xuan1 huo1 ， jiu3 hua2 ci2 shan1 ku3 yin1 hui4 。
- an1 qian2 cai4 ru2 chang2 bu2 yan4 ， cheng2 li3 yang2 jian1 nan2 shu4 zhi4 。
- man4 tian1 feng1 xue3 yi2 chang4 mu4 ， man3 ta4 chun1 yang2 xin1 zhi4 bei4 。
- pei2 xiu1 zi4 can1 huang2 bo4 shan4 ， mei2 fu2 qi3 shi4 nan2 chang1 wei4 。
- xiang1 jian4 zhong1 nian2 yi3 jie3 kong1 ， fen1 jin1 yi4 bie2 na4 cheng2 zhi4 。
- pai1 jiang1 chun1 shui3 fu2 yi4 shou3 ， wan4 li3 qing1 tian1 yun4 peng2 chi4 。
- shun4 feng1 mo4 ji4 nan2 lai2 shu1 ， lao3 fu1 chai2 men2 duo1 zi4 bi4 。

## 注释

## 译文

## 赏析
