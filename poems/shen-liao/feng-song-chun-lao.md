---
id: shen-liao-feng-song-chun-lao
title: 奉送醇老
titlePinyin: feng4 song4 chun2 lao3
titleSlug: feng-song-chun-lao
author: 沈遼
authorPinyin: shen3 liao2
authorSlug: shen-liao
dynasty: 宋
dynastyPinyin: song4
dynastySlug: song
tags: []
---

## 正文

- 近世考吏師，誰如李荆州。
- 斯人不可作，伊洛青松丘。
- 江上逢故客，揚名談舊遊。
- 蚤被北海薦，不向龍門羞。
- 三年州從事，利刀無全牛。
- 毁譽豈無人，春夢空悠悠。
- 乃知雲臺棟，當向華岱求。
- 潢汙一尺水，豈能縱呑舟。
- 老夫卧山野，自将麋鹿儔。
- 雖云相見晚，笑語欣相投。
- 曠不入州府，何由接綢繆。
- 江南二月春，坐想潁水流。
- 適當及瓜代，哂笑豈不優。
- 它年青雲路，六翮固已修。
- 嵩杪有髙士，爲記南山幽。

## 拼音

- jin4 shi4 kao3 li4 shi1 ， shui2 ru2 li3 jing1 zhou1 。
- si1 ren2 bu4 ke3 zuo4 ， yi1 luo4 qing1 song1 qiu1 。
- jiang1 shang4 feng2 gu4 ke4 ， yang2 ming2 tan2 jiu4 you2 。
- zao3 bei4 bei3 hai3 jian4 ， bu2 xiang4 long2 men2 xiu1 。
- san1 nian2 zhou1 cong2 shi4 ， li4 dao1 wu2 quan2 niu2 。
- hui3 yu4 qi3 wu2 ren2 ， chun1 meng4 kong1 you1 you1 。
- nai3 zhi1 yun2 tai2 dong4 ， dang1 xiang4 hua2 dai4 qiu2 。
- huang2 wu1 yi4 chi3 shui3 ， qi3 neng2 zong4 tun1 zhou1 。
- lao3 fu1 wo4 shan1 ye3 ， zi4 jiang1 mi2 lu4 chou2 。
- sui1 yun2 xiang1 jian4 wan3 ， xiao4 yu3 xin1 xiang1 tou2 。
- kuang4 bu2 ru4 zhou1 fu3 ， he2 you2 jie1 chou2 mou2 。
- jiang1 nan2 er4 yue4 chun1 ， zuo4 xiang3 ying3 shui3 liu2 。
- shi4 dang1 ji2 gua1 dai4 ， shen3 xiao4 qi3 bu4 you1 。
- ta1 nian2 qing1 yun2 lu4 ， liu4 he2 gu4 yi3 xiu1 。
- song1 miao3 you3 gao1 shi4 ， wei2 ji4 nan2 shan1 you1 。

## 注释

## 译文

## 赏析
