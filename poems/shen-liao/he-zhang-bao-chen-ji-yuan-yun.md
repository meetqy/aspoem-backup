---
id: shen-liao-he-zhang-bao-chen-ji-yuan-yun
title: 和張寶臣即元韻
titlePinyin: he2 zhang1 bao3 chen2 ji2 yuan2 yun4
titleSlug: he-zhang-bao-chen-ji-yuan-yun
author: 沈遼
authorPinyin: shen3 liao2
authorSlug: shen-liao
dynasty: 宋
dynastyPinyin: song4
dynastySlug: song
tags: []
---

## 正文

- 始余倦遊念還家，一身泛然寄天涯。
- 頭上白髪日益加，朱顔不駐爐中砂。
- 飄飄逸氣凌紫霞，猶著黄綬趨泥沙。
- 烈日漫憑烏帽遮，窮巷歸來夕烟斜。
- 閉門正欲謝喧譁，何憚屋室多庳窊。
- 楊柳欲落鳴饑鴉，八月秋風想乘槎。
- 市中有金誰攫挐，自欲歸耕老菑畬。
- 嗜好已背梨與樝，那復開口增詉詉。
- 眼昏白晝生黑花，老悲獨向兒女夸。
- 枯轍不能活鱨魦，騏驥垂耳伏鹽車。
- 一官欣得飽魚蝦，頓首致謁辭當衙。
- 愚拙不遇何復嗟，川陸舊遊殊不遐。
- 才渡揚子已聞蛙，吳女蓬鬢多髦髿。
- 西湖信美謝若耶，松竹夾道繁根芽。
- 勢利屈曲如盤蝸，衛青變化乃龍蛇。
- 深閨召客舞雙髽，撫手相勸競呀呀。
- 西崦老師自煮茶，太守陳樂奏渝巴。
- 湖水洗面去塵痂，故山白浪留文沙。
- 田裏小兒放猪猳，爲樂往往鳴簫笳。
- 亦有狐兔堪施罝，令人指手徒爲挪。
- 賤職馳使告及瓜，聿來甬東絕紛華。
- 箝口不復露頰牙，聯曹相係瓊與葭。
- 上官庇覆不汝瑕，優游重見林中葩。
- 四時風露換物華，新詩迭致思無邪。
- 吾子俊拔誠可嘉，豈獨鄙言數矜誇。
- 髙吟大字耀紙麻，時雖未亨道不汙。
- 屢出珠玉能愧奢，麻姑手爪幸見爬。
- 長篇垂况理不差，正如矛戟相鏖叉。

## 拼音

- shi3 yu2 juan4 you2 nian4 huan2 jia1 ， yi4 shen1 fan4 ran2 ji4 tian1 ya2 。
- tou2 shang4 bai2 fa4 ri4 yi4 jia1 ， zhu1 yan2 bu2 zhu4 lu2 zhong1 sha1 。
- piao1 piao1 yi4 qi4 ling2 zi3 xia2 ， you2 zhu4 huang2 shou4 qu1 ni2 sha1 。
- lie4 ri4 man4 ping2 wu1 mao4 zhe1 ， qiong2 xiang4 gui1 lai2 xi1 yan1 xie2 。
- bi4 men2 zheng4 yu4 xie4 xuan1 hua2 ， he2 dan4 wu1 shi4 duo1 bi4 wa1 。
- yang2 liu3 yu4 luo4 ming2 ji1 ya1 ， ba1 yue4 qiu1 feng1 xiang3 cheng2 cha2 。
- shi4 zhong1 you3 jin1 shui2 jue2 na2 ， zi4 yu4 gui1 geng1 lao3 zi1 she1 。
- shi4 hao4 yi3 bei4 li2 yu3 zha1 ， na4 fu4 kai1 kou3 zeng1 nao2 nao2 。
- yan3 hun1 bai2 zhou4 sheng1 hei1 hua1 ， lao3 bei1 du2 xiang4 er2 nü3 kua1 。
- ku1 zhe2 bu4 neng2 huo2 chang2 sha1 ， qi2 ji4 chui2 er3 fu2 yan2 ju1 。
- yi4 guan1 xin1 de2 bao3 yu2 xia1 ， dun4 shou3 zhi4 ye4 ci2 dang1 ya2 。
- yu2 zhuo1 bu2 yu4 he2 fu4 jie1 ， chuan1 lu4 jiu4 you2 shu1 bu4 xia2 。
- cai2 du4 yang2 zi3 yi3 wen2 wa1 ， wu2 nü3 peng2 bin4 duo1 mao2 sha1 。
- xi1 hu2 xin4 mei3 xie4 ruo4 ye1 ， song1 zhu2 jia1 dao4 fan2 gen1 ya2 。
- shi4 li4 qu1 qu1 ru2 pan2 wo1 ， wei4 qing1 bian4 hua4 nai3 long2 she2 。
- shen1 gui1 zhao4 ke4 wu3 shuang1 zhua1 ， fu3 shou3 xiang4 quan4 jing4 ya1 ya1 。
- xi1 yan1 lao3 shi1 zi4 zhu3 cha2 ， tai4 shou3 chen2 le4 zou4 yu2 ba1 。
- hu2 shui3 xi3 mian4 qu4 chen2 jia1 ， gu4 shan1 bai2 lang4 liu2 wen2 sha1 。
- tian2 li3 xiao3 er2 fang4 zhu1 jia1 ， wei2 le4 wang3 wang3 ming2 xiao1 jia1 。
- yi4 you3 hu2 tu4 kan1 shi1 ju1 ， ling4 ren2 zhi3 shou3 tu2 wei2 nuo2 。
- jian4 zhi2 chi2 shi3 gao4 ji2 gua1 ， yu4 lai2 yong3 dong1 jue2 fen1 hua2 。
- qian2 kou3 bu2 fu4 lu4 jia2 ya2 ， lian2 cao2 xiang1 xi4 qiong2 yu3 jia1 。
- shang4 guan1 bi4 fu4 bu4 ru3 xia2 ， you1 you2 zhong4 jian4 lin2 zhong1 pa1 。
- si4 shi2 feng1 lu4 huan4 wu4 hua2 ， xin1 shi1 die2 zhi4 si1 wu2 xie2 。
- wu2 zi3 jun4 ba2 cheng2 ke3 jia1 ， qi3 du2 bi3 yan2 shu4 jin1 kua1 。
- gao1 yin2 da4 zi4 yao4 zhi3 ma2 ， shi2 sui1 wei4 heng1 dao4 bu4 wu1 。
- lü3 chu1 zhu1 yu4 neng2 kui4 she1 ， ma2 gu1 shou3 zhao3 xing4 jian4 pa2 。
- chang2 pian1 chui2 kuang4 li3 bu2 cha4 ， zheng4 ru2 mao2 ji3 xiang1 ao2 cha1 。

## 注释

## 译文

## 赏析
