---
id: shen-liao-dan-shan-yan
title: 澹山巖
titlePinyin: dan4 shan1 yan2
titleSlug: dan-shan-yan
author: 沈遼
authorPinyin: shen3 liao2
authorSlug: shen-liao
dynasty: 宋
dynastyPinyin: song4
dynastySlug: song
tags: []
---

## 正文

- 昔造陽羡二洞天，我生已當謝人間。
- 爾來投裔亦無事，澹山巖下欣躋攀。
- 羣峰駕肩來，江水會前灣。
- 靈氣縚洞口，夐如寶陁山。
- 輦道轉西升，斗入初無艱。
- 翡翠鑿穹廬，略與天相彎。
- 寛廣容萬席，清潤非人寰。
- 東南豁陽明，仰視如含環。
- 青蘿傅喬木，亦有敗葉黫。
- 造化遺玉像，其人清且閑。
- 巧工或可爲，誰能陟巔顔。
- 秦時隱君去成仙，空留石床水雲般。
- 藥爐不復九霞覆，唯餘渥赭繁茅菅。
- 至行禅師化巨蟒，好事太守驅羣頑。
- 崇壇峭罅皆可躡，三穴旁出門無關。
- 壁間玉乳化爲石，何術可煮完衰孱。
- 恨無仙骨空盤桓，欲留未可終當還。
- 僕夫告余趣歸馭，落日西下雲斑斑。

## 拼音

- xi1 zao4 yang2 xian4 er4 dong4 tian1 ， wo3 sheng1 yi3 dang1 xie4 ren2 jian4 。
- er3 lai2 tou2 yi4 yi4 wu2 shi4 ， dan4 shan1 yan2 xia4 xin1 ji1 pan1 。
- qun2 feng1 jia4 jian1 lai2 ， jiang1 shui3 hui4 qian2 wan1 。
- ling2 qi4 tao1 dong4 kou3 ， xuan4 ru2 bao3 tuo2 shan1 。
- nian3 dao4 zhuan3 xi1 sheng1 ， dou4 ru4 chu1 wu2 jian1 。
- fei3 cui4 zao2 qiong2 lu2 ， lüe4 yu3 tian1 xiang1 wan1 。
- kuan1 guang3 rong2 wan4 xi2 ， qing1 run4 fei1 ren2 huan2 。
- dong1 nan2 huo1 yang2 ming2 ， yang3 shi4 ru2 han2 huan2 。
- qing1 luo2 fu4 qiao2 mu4 ， yi4 you3 bai4 ye4 yan1 。
- zao4 hua4 yi2 yu4 xiang4 ， qi2 ren2 qing1 qie3 xian2 。
- qiao3 gong1 huo4 ke3 wei2 ， shui2 neng2 zhi4 dian1 yan2 。
- qin2 shi2 yin3 jun1 qu4 cheng2 xian1 ， kong1 liu2 shi2 chuang2 shui3 yun2 ban1 。
- yao4 lu2 bu2 fu4 jiu3 xia2 fu4 ， wei2 yu2 wo4 zhe3 fan2 mao2 jian1 。
- zhi4 xing2 chan2 shi1 hua4 ju4 mang3 ， hao3 shi4 tai4 shou3 qu1 qun2 wan2 。
- chong2 tan2 qiao4 xia4 jie1 ke3 nie4 ， san1 xue2 pang2 chu1 men2 wu2 guan1 。
- bi4 jian4 yu4 ru3 hua4 wei2 shi2 ， he2 shu4 ke3 zhu3 wan2 shuai1 chan2 。
- hen4 wu2 xian1 gu3 kong1 pan2 huan2 ， yu4 liu2 wei4 ke3 zhong1 dang1 huan2 。
- pu2 fu1 gao4 yu2 qu4 gui1 yu4 ， luo4 ri4 xi1 xia4 yun2 ban1 ban1 。

## 注释

## 译文

## 赏析
