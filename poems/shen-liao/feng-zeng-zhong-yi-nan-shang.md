---
id: shen-liao-feng-zeng-zhong-yi-nan-shang
title: 奉贈仲益南上
titlePinyin: feng4 zeng4 zhong4 yi4 nan2 shang4
titleSlug: feng-zeng-zhong-yi-nan-shang
author: 沈遼
authorPinyin: shen3 liao2
authorSlug: shen-liao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昔日錢塘布衣客，畫舸揺揺出淮北。
- 腰間新佩青銅章，行著綠衣歸故國。
- 漢水西流雲夢澤，髙堂老人頭未白。
- 兄弟頻年收美科，公卿要途聲寂寂。
- 公車薦章動盈束，萬里青雲不遺力。
- 老夫在吳始相得，惠停髙車踐荆棘。
- 相見怱怱如夢寐，爾來無復人間迹。
- 子方策名在清時，霜天正可摶鵬翼。
- 遥知後會不可期，吾心已作南山石。

## 拼音

- xi1 ri4 qian2 tang2 bu4 yi1 ke4 ， hua4 ge3 yao2 yao2 chu1 huai2 bei3 。
- yao1 jian4 xin1 pei4 qing1 tong2 zhang1 ， xing2 zhu4 lü4 yi1 gui1 gu4 guo2 。
- han4 shui3 xi1 liu2 yun2 meng4 ze2 ， gao1 tang2 lao3 ren2 tou2 wei4 bai2 。
- xiong1 di4 bin1 nian2 shou1 mei3 ke1 ， gong1 qing1 yao4 tu2 sheng1 ji4 ji4 。
- gong1 ju1 jian4 zhang1 dong4 ying2 shu4 ， wan4 li3 qing1 yun2 bu4 yi2 li4 。
- lao3 fu1 zai4 wu2 shi3 xiang1 de2 ， hui4 ting2 gao1 ju1 jian4 jing1 ji2 。
- xiang1 jian4 cong1 cong1 ru2 meng4 mei4 ， er3 lai2 wu2 fu4 ren2 jian4 ji4 。
- zi3 fang1 ce4 ming2 zai4 qing1 shi2 ， shuang1 tian1 zheng4 ke3 tuan2 peng2 yi4 。
- yao2 zhi1 hou4 hui4 bu4 ke3 qi1 ， wu2 xin1 yi3 zuo4 nan2 shan1 shi2 。

## 注释

## 译文

## 赏析
