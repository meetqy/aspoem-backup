---
id: shen-liao-zuo-shi-dong
title: 左史洞
titlePinyin: zuo3 shi3 dong4
titleSlug: zuo-shi-dong
author: 沈遼
authorPinyin: shen3 liao2
authorSlug: shen-liao
dynasty: 宋
dynastyPinyin: song4
dynastySlug: song
tags: []
---

## 正文

- 萬古齊山石，誰開左史洞。
- 左史今何在，蒼崖本不動。
- 履嶮下重壑，幽深鬼神總。
- 石門絕世路，久爲塵泥擁。
- 青天十畝地，巑岏如覆瓮。
- 琬琰鑿屋壁，煙霞列梁棟。
- 崕間不死藥，必非近時種。
- 人去境常在，境與人爲重。
- 欲觀疇昔意，幽禽發清哢。
- 吾方寄淵寂，無礙亦無縱。
- 手自翦荆棘，結茆當石空。
- 長與麋鹿遊，不復人間夢。

## 拼音

- wan4 gu3 qi2 shan1 shi2 ， shui2 kai1 zuo3 shi3 dong4 。
- zuo3 shi3 jin1 he2 zai4 ， cang1 ya2 ben3 bu2 dong4 。
- lü3 xian3 xia4 zhong4 he4 ， you1 shen1 gui3 shen2 zong3 。
- shi2 men2 jue2 shi4 lu4 ， jiu3 wei2 chen2 ni2 yong1 。
- qing1 tian1 shi2 mu3 di4 ， cuan2 wan2 ru2 fu4 weng4 。
- wan3 yan3 zao2 wu1 bi4 ， yan1 xia2 lie4 liang2 dong4 。
- ya2 jian4 bu4 si3 yao4 ， bi4 fei1 jin4 shi2 zhong3 。
- ren2 qu4 jing4 chang2 zai4 ， jing4 yu3 ren2 wei2 zhong4 。
- yu4 guan1 chou2 xi1 yi4 ， you1 qin2 fa1 qing1 long4 。
- wu2 fang1 ji4 yuan1 ji4 ， wu2 ai4 yi4 wu2 zong4 。
- shou3 zi4 jian3 jing1 ji2 ， jie2 mao2 dang1 shi2 kong1 。
- chang2 yu3 mi2 lu4 you2 ， bu2 fu4 ren2 jian4 meng4 。

## 注释

## 译文

## 赏析
