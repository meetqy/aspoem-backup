---
id: shen-liao-feng-song-an-xing-di-fu-bo-luo-shou
title: 奉送安行弟赴愽羅守
titlePinyin: feng4 song4 an1 xing2 di4 fu4 bo2 luo2 shou3
titleSlug: feng-song-an-xing-di-fu-bo-luo-shou
author: 沈遼
authorPinyin: shen3 liao2
authorSlug: shen-liao
dynasty: 宋
dynastyPinyin: song4
dynastySlug: song
tags: []
---

## 正文

- 愽羅四十雪上鬚，前年将兵出髙奴。
- 直取金湯癿名帳，卷旗夜過烏波涂。
- 黠羌倉惶不暇戰，即時破蕩禽作俘。
- 槖馳牛馬以萬計，白米青鹽歸我儲。
- 朝廷下令趣軍賞，丹砂書檄黄金書。
- 愽羅解甲入帥府，歸功老成爲後圖。
- 漢兵百萬若虓虎，弓劍勁利無全胡。
- 不知黠羌欲送死，夭樂給事先六軀。
- 羣帥無功坐待命，天子神聖貸不誅。
- 愽羅奮髯笑呼盧，黄綬却參朝士裾。
- 踰年都城困塵土，乞得一麾南海隅。
- 江外山川舊遊好，擊鼓鳴笳聯舳艫。
- 秋風翻浪白如雪，美酒滿船誰要酤。
- 齊山老翁謝世故，不知門外賢與愚。
- 相見欣然拂棋局，不妨遊戯爲歡娱。
- 灊山金丹久已就，仙夫道友來相呼。
- 愽羅俯首竊自笑，薄命若爾何爲乎。
- 圖形不止凌煙閣，迅步扶我青雲衢。
- 豈如小邦苟廪祿，畫諾足以嬉朝晡。
- 嗣宗已卜匡山宅，雙林工簏青谿魚。
- 子歸當在十載外，老境共寄江南墟。

## 拼音

- bo2 luo2 si4 shi2 xue3 shang4 xu1 ， qian2 nian2 jiang4 bing1 chu1 gao1 nu2 。
- zhi2 qu3 jin1 tang1 bie2 ming2 zhang4 ， juan4 qi2 ye4 guo4 wu1 bo1 tu2 。
- xia2 qiang1 cang1 huang2 bu4 xia2 zhan4 ， ji2 shi2 po4 dang4 qin2 zuo4 fu2 。
- tuo2 chi2 niu2 ma3 yi3 wan4 ji4 ， bai2 mi3 qing1 yan2 gui1 wo3 chu3 。
- chao2 ting2 xia4 ling4 qu4 jun1 shang3 ， dan1 sha1 shu1 xi2 huang2 jin1 shu1 。
- bo2 luo2 jie3 jia3 ru4 shuai4 fu3 ， gui1 gong1 lao3 cheng2 wei2 hou4 tu2 。
- han4 bing1 bai3 wan4 ruo4 xiao1 hu3 ， gong1 jian4 jin4 li4 wu2 quan2 hu2 。
- bu4 zhi1 xia2 qiang1 yu4 song4 si3 ， yao1 le4 gei3 shi4 xian1 liu4 qu1 。
- qun2 shuai4 wu2 gong1 zuo4 dai4 ming4 ， tian1 zi3 shen2 sheng4 dai4 bu4 zhu1 。
- bo2 luo2 fen4 ran2 xiao4 hu1 lu2 ， huang2 shou4 que4 can1 chao2 shi4 ju1 。
- yu2 nian2 du1 cheng2 kun4 chen2 tu3 ， qi3 de2 yi4 hui1 nan2 hai3 yu2 。
- jiang1 wai4 shan1 chuan1 jiu4 you2 hao3 ， ji1 gu3 ming2 jia1 lian2 zhu2 lu2 。
- qiu1 feng1 fan1 lang4 bai2 ru2 xue3 ， mei3 jiu3 man3 chuan2 shui2 yao4 gu1 。
- qi2 shan1 lao3 weng1 xie4 shi4 gu4 ， bu4 zhi1 men2 wai4 xian2 yu3 yu2 。
- xiang1 jian4 xin1 ran2 fu2 qi2 ju2 ， bu4 fang2 you2 xi4 wei2 huan1 yu2 。
- qian2 shan1 jin1 dan1 jiu3 yi3 jiu4 ， xian1 fu1 dao4 you3 lai2 xiang1 hu1 。
- bo2 luo2 fu3 shou3 qie4 zi4 xiao4 ， bo2 ming4 ruo4 er3 he2 wei2 hu1 。
- tu2 xing2 bu4 zhi3 ling2 yan1 ge2 ， xun4 bu4 fu2 wo3 qing1 yun2 qu2 。
- qi3 ru2 xiao3 bang1 gou3 lin3 lu4 ， hua4 nuo4 zu2 yi3 xi1 chao2 bu1 。
- si4 zong1 yi3 bu3 kuang1 shan1 zhai2 ， shuang1 lin2 gong1 lu4 qing1 xi1 yu2 。
- zi3 gui1 dang1 zai4 shi2 zai4 wai4 ， lao3 jing4 gong4 ji4 jiang1 nan2 xu1 。

## 注释

## 译文

## 赏析
