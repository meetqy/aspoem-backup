---
id: shen-liao-feng-song-li-dai-fu-gui-chang-sha
title: 奉送李大夫歸長沙
titlePinyin: feng4 song4 li3 dai4 fu0 gui1 chang2 sha1
titleSlug: feng-song-li-dai-fu-gui-chang-sha
author: 沈遼
authorPinyin: shen3 liao2
authorSlug: shen-liao
dynasty: 宋
dynastyPinyin: song4
dynastySlug: song
tags: []
---

## 正文

- 秋潮夜落江爲墟，青谿茁茁生菰蒲。
- 舟舫逍遥賓從疏，誰識長沙李大夫。
- 十年持節使江吳，轉入七閩将漕車。
- 道上狂賊未伏誅，少壮瘡痍官吏逋。
- 公方疾驅布威德，朝廷發兵趣捕賊。
- 兵多賊少即日降，公獨至今爲失職。
- 白首飄然歸故國，由來仕宦終無極。
- 借令得意任公卿，年迫桑榆心更惜。
- 昔時柴車一束書，今日朱門百口食。
- 大夫月奉三萬錢，何必要凃争埶力。
- 野人結庵齊山傍，早歳曾爲門下客。
- 不遺簪履惠相訪，顧我青山唯四壁。
- 野人適自三湘來，布衣猶带湘山碧。
- 公舟少駐洞庭下，盡洗都城塵土迹。

## 拼音

- qiu1 chao2 ye4 luo4 jiang1 wei2 xu1 ， qing1 xi1 zhuo2 zhuo2 sheng1 gu1 pu2 。
- zhou1 fang3 xiao1 yao2 bin1 cong2 shu1 ， shui2 shi2 chang2 sha1 li3 dai4 fu0 。
- shi2 nian2 chi2 jie2 shi3 jiang1 wu2 ， zhuan3 ru4 qi1 min3 jiang1 cao2 ju1 。
- dao4 shang4 kuang2 zei2 wei4 fu2 zhu1 ， shao4 zhuang4 chuang1 yi2 guan1 li4 bu1 。
- gong1 fang1 ji2 qu1 bu4 wei1 de2 ， chao2 ting2 fa1 bing1 qu4 bu3 zei2 。
- bing1 duo1 zei2 shao3 ji2 ri4 jiang4 ， gong1 du2 zhi4 jin1 wei2 shi1 zhi2 。
- bai2 shou3 piao1 ran2 gui1 gu4 guo2 ， you2 lai2 shi4 huan4 zhong1 wu2 ji2 。
- jie4 ling4 de2 yi4 ren4 gong1 qing1 ， nian2 po4 sang1 yu2 xin1 geng4 xi1 。
- xi1 shi2 chai2 ju1 yi2 shu4 shu1 ， jin1 ri4 zhu1 men2 bai3 kou3 shi2 。
- dai4 fu0 yue4 feng4 san1 wan4 qian2 ， he2 bi4 yao4 tu2 zheng1 yi4 li4 。
- ye3 ren2 jie2 an1 qi2 shan1 bang4 ， zao3 sui4 ceng2 wei2 men2 xia4 ke4 。
- bu4 yi2 zan1 lü3 hui4 xiang1 fang3 ， gu4 wo3 qing1 shan1 wei2 si4 bi4 。
- ye3 ren2 shi4 zi4 san1 xiang1 lai2 ， bu4 yi1 you2 dai4 xiang1 shan1 bi4 。
- gong1 zhou1 shao3 zhu4 dong4 ting2 xia4 ， jin4 xi3 du1 cheng2 chen2 tu3 ji4 。

## 注释

## 译文

## 赏析
