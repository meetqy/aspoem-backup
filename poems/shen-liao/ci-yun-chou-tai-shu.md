---
id: shen-liao-ci-yun-chou-tai-shu
title: 次韻酬泰叔
titlePinyin: ci4 yun4 chou2 tai4 shu1
titleSlug: ci-yun-chou-tai-shu
author: 沈遼
authorPinyin: shen3 liao2
authorSlug: shen-liao
dynasty: 宋
dynastyPinyin: song4
dynastySlug: song
tags: []
---

## 正文

- 志士有不遇，繇來多感傷。
- 末途長憫默，往事委冥茫。
- 偃蹇乾坤外，推移日月長。
- 初心寄林壑，何事襲軒裳。
- 才地慚前輩，文華笑老蒼。
- 討論聊自適，仕進亦惟惶。
- 直欲馳千里，寧誰出一鄉。
- 典謨窺禹契，教化識軒唐。
- 不信時難駕，焉知命弗將。
- 士雖殊用舍，吾豈托炎凉。
- 寶劍埋霜鏑，明珠稱夜光。
- 三公猶可去，一命孰難忘。
- 壯節深無累，髙歌詠更鏘。
- 振衣辭旦望，逸跡寄朱張。
- 管庫心何愧，江湖幸退藏。
- 朝辭汴師日，夜渡淛河霜。
- 故國尋仙路，當年結客場。
- 二毛雖老醜，一醉迺尋常。
- 花圃風生席，雲齋月滿床。
- 清歌憐落落，髙論接琅琅。
- 誰謂羈遊地，還陪君子觴。
- 衆推朋好厚，不間弟兄行。
- 斟酌南堂夜，逍遙甬水陽。
- 長篇荷髙意，他日結離腸。

## 拼音

- zhi4 shi4 you3 bu2 yu4 ， yao2 lai2 duo1 gan3 shang1 。
- mo4 tu2 chang2 min3 mo4 ， wang3 shi4 wei3 ming2 mang2 。
- yan3 jian3 qian2 kun1 wai4 ， tui1 yi2 ri4 yue4 chang2 。
- chu1 xin1 ji4 lin2 he4 ， he2 shi4 xi2 xuan1 shang0 。
- cai2 di4 can2 qian2 bei4 ， wen2 hua2 xiao4 lao3 cang1 。
- tao3 lun4 liao2 zi4 shi4 ， shi4 jin4 yi4 wei2 huang2 。
- zhi2 yu4 chi2 qian1 li3 ， ning2 shui2 chu1 yi4 xiang1 。
- dian3 mo2 kui1 yu3 qi4 ， jiao4 hua4 shi2 xuan1 tang2 。
- bu2 xin4 shi2 nan2 jia4 ， yan1 zhi1 ming4 fu2 jiang1 。
- shi4 sui1 shu1 yong4 she4 ， wu2 qi3 tuo1 yan2 liang2 。
- bao3 jian4 mai2 shuang1 di2 ， ming2 zhu1 cheng1 ye4 guang1 。
- san1 gong1 you2 ke3 qu4 ， yi2 ming4 shu2 nan2 wang4 。
- zhuang4 jie2 shen1 wu2 lei4 ， gao1 ge1 yong3 geng4 qiang1 。
- zhen4 yi1 ci2 dan4 wang4 ， yi4 ji4 ji4 zhu1 zhang1 。
- guan3 ku4 xin1 he2 kui4 ， jiang1 hu2 xing4 tui4 cang2 。
- chao2 ci2 bian4 shi1 ri4 ， ye4 du4 zhe4 he2 shuang1 。
- gu4 guo2 xun2 xian1 lu4 ， dang1 nian2 jie2 ke4 chang3 。
- er4 mao2 sui1 lao3 chou3 ， yi2 zui4 nai3 xun2 chang2 。
- hua1 pu3 feng1 sheng1 xi2 ， yun2 zhai1 yue4 man3 chuang2 。
- qing1 ge1 lian2 luo4 luo4 ， gao1 lun4 jie1 lang2 lang2 。
- shui2 wei4 ji1 you2 di4 ， huan2 pei2 jun1 zi3 shang1 。
- zhong4 tui1 peng2 hao3 hou4 ， bu2 jian4 di4 xiong0 xing2 。
- zhen1 zhuo2 nan2 tang2 ye4 ， xiao1 yao2 yong3 shui3 yang2 。
- chang2 pian1 he2 gao1 yi4 ， ta1 ri4 jie2 li2 chang2 。

## 注释

## 译文

## 赏析
