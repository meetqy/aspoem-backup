---
id: shen-liao-song-xia-ba-fu-nan-ling
title: 送夏八赴南陵
titlePinyin: song4 xia4 ba1 fu4 nan2 ling2
titleSlug: song-xia-ba-fu-nan-ling
author: 沈遼
authorPinyin: shen3 liao2
authorSlug: shen-liao
dynasty: 宋
dynastyPinyin: song4
dynastySlug: song
tags: []
---

## 正文

- 老夫久客三湘水，歸來喜食江南鮆。
- 白雲猶識舊山川，青眼多慚老兄弟。
- 當時親友半不在，中表相存如夢寐。
- 公酉冡上春草生，白眉始與君相際。
- 髙堂老人八十一，不間衰微論末契。
- 招我卜宅居其旁，自顧麋鹿何由係。
- 春風引我齊山行，穿雲踏石構巢橧。
- 相見常無一樽酒，山中枯淡令人憎。
- 凉風未至正苦熱，君忽佩印臨南陵。
- 南陵相去五舍近，馬蹄車轍常相仍。
- 安輿綵衣得榮飬，況有大舸如飛鵬。
- 步上南山一延首，江風浩浩雲騰騰。

## 拼音

- lao3 fu1 jiu3 ke4 san1 xiang1 shui3 ， gui1 lai2 xi3 shi2 jiang1 nan2 ji4 。
- bai2 yun2 you2 shi2 jiu4 shan1 chuan1 ， qing1 yan3 duo1 can2 lao3 xiong1 di4 。
- dang1 shi2 qin1 you3 ban4 bu2 zai4 ， zhong1 biao3 xiang4 cun2 ru2 meng4 mei4 。
- gong1 you3 meng3 shang4 chun1 cao3 sheng1 ， bai2 mei2 shi3 yu3 jun1 xiang1 ji4 。
- gao1 tang2 lao3 ren2 ba1 shi2 yi1 ， bu2 jian4 shuai1 wei1 lun4 mo4 qi4 。
- zhao1 wo3 bu3 zhai2 ju1 qi2 pang2 ， zi4 gu4 mi2 lu4 he2 you2 xi4 。
- chun1 feng1 yin3 wo3 qi2 shan1 xing2 ， chuan1 yun2 ta4 shi2 gou4 chao2 zeng1 。
- xiang1 jian4 chang2 wu2 yi4 zun1 jiu3 ， shan1 zhong1 ku1 dan4 ling4 ren2 zeng1 。
- liang2 feng1 wei4 zhi4 zheng4 ku3 re4 ， jun1 hu1 pei4 yin4 lin2 nan2 ling2 。
- nan2 ling2 xiang1 qu4 wu3 she4 jin4 ， ma3 ti2 ju1 zhe2 chang2 xiang1 reng2 。
- an1 yu2 cai3 yi1 de2 rong2 yang3 ， kuang4 you3 da4 ge3 ru2 fei1 peng2 。
- bu4 shang4 nan2 shan1 yi4 yan2 shou3 ， jiang1 feng1 hao4 hao4 yun2 teng2 teng2 。

## 注释

## 译文

## 赏析
