---
id: shen-liao-de-xiang-suo-shi-lun-shu-liao-fu-xi-chou
title: 德相所示論書聊復戯酬
titlePinyin: de2 xiang1 suo3 shi4 lun4 shu1 liao2 fu4 xi4 chou2
titleSlug: de-xiang-suo-shi-lun-shu-liao-fu-xi-chou
author: 沈遼
authorPinyin: shen3 liao2
authorSlug: shen-liao
dynasty: 宋
dynastyPinyin: song4
dynastySlug: song
tags: []
---

## 正文

- 野舍老餘生，雅尚今已愜。
- 不逃世憂患，餘事寄巾蹀。
- 行尋青山轉，坐對青山疊。
- 欲随白雲去，儻與幽人接。
- 盤桓太清洞，悵望長江艓。
- 昔時古錦嚢，今還白羽箑。
- 不復叔夜煆，真得孫登攝。
- 九華一枯藜，青溪一孤楫。
- 得喪苟自達，死生安足惵。
- 朱顔久不駐，白髪何爲鑷。
- 羣物自流轉，吾生寄天燮。
- 德相屡相過，老夫寧足躡。
- 由來廢井水，不如長劍鋏。
- 往往論書法，軒軒兩目睫。
- 中郎石經在，元常表軍捷。
- 漢魏多傳人，至宋有遺帖。
- 唐室初最盛，漸衰自中葉。
- 歐虞緬誰嗣，顔桞何足躐。
- 篆籕昔難工，草聖誰敢輙。
- 巨山作散隸，雄古掀龍鬛。
- 貞觀喜飛白，凌厲騰春蝶。
- 豈特豁神觀，直可祛鬼魘。
- 古人有所寓，天性難必協。
- 所志有小大，其材有勇怯。
- 或憚懦文雅，或軒昂豪俠。
- 或轉戰鞍馬，或驅馳弋獵。
- 或發於止諫，或得於訟牒。
- 或奮奪床陛，或造成械槢。
- 或爲神所追，或自執所劫。
- 或醉以賈禍，或詐以行諜。
- 或習於娛樂，或勞於呿嗋。
- 有燦如文錦，有勁如金梜。
- 有倚如戈鋒，有點如山嶪。
- 有駛或如波，有媚或如靨。
- 或騰如煙霏，或落如鳥跕。
- 淵妙欲飛動，拙惡愧偏擪。
- 當寢或不寐，當晝亦忘饁。
- 有譽終甚微，或毁則羣囁。
- 爲功有不至，考古安能厭。
- 十年幸能就，萬金毫豈浥。
- 金玉敷卷軸，龍蛇閟箱笈。
- 是惟小夫技，寧當丈夫業。
- 譬如論唐虞，何曾道郇葉。
- 如君負髙識，於此何足挾。
- 一戰雖未霸，遐心豈即怗。
- 朝廷方洽熙，四夷皆遠懾。
- 坐復洮河地，直擣幽燕脇。
- 朝夕奏奇功，羣儒争鼓篋。
- 太平任文治，戰血何煩喋。
- 道德以爲宇，威武以爲堞。
- 豈比叔孫生，雜用隨何頰。
- 吾衰何可道，不死同原涉。

## 拼音

- ye3 she4 lao3 yu2 sheng1 ， ya3 shang4 jin1 yi3 qie4 。
- bu4 tao2 shi4 you1 huan4 ， yu2 shi4 ji4 jin1 die2 。
- xing2 xun2 qing1 shan1 zhuan3 ， zuo4 dui4 qing1 shan1 die2 。
- yu4 sui2 bai2 yun2 qu4 ， tang3 yu3 you1 ren2 jie1 。
- pan2 huan2 tai4 qing1 dong4 ， chang4 wang4 chang2 jiang1 die2 。
- xi1 shi2 gu3 jin3 nang2 ， jin1 huan2 bai2 yu3 sha4 。
- bu2 fu4 shu1 ye4 xia1 ， zhen1 de2 sun1 deng1 she4 。
- jiu3 hua2 yi4 ku1 li2 ， qing1 xi1 yi4 gu1 ji2 。
- de2 sang1 gou3 zi4 da2 ， si3 sheng1 an1 zu2 die2 。
- zhu1 yan2 jiu3 bu2 zhu4 ， bai2 fa4 he2 wei2 nie4 。
- qun2 wu4 zi4 liu2 zhuan3 ， wu2 sheng1 ji4 tian1 xie4 。
- de2 xiang1 lü3 xiang1 guo4 ， lao3 fu1 ning2 zu2 nie4 。
- you2 lai2 fei4 jing3 shui3 ， bu4 ru2 chang2 jian4 jia2 。
- wang3 wang3 lun4 shu1 fa3 ， xuan1 xuan1 liang3 mu4 jie2 。
- zhong1 lang2 shi2 jing1 zai4 ， yuan2 chang2 biao3 jun1 jie2 。
- han4 wei4 duo1 chuan2 ren2 ， zhi4 song4 you3 yi2 tie1 。
- tang2 shi4 chu1 zui4 sheng4 ， jian4 shuai1 zi4 zhong1 ye4 。
- ou1 yu2 mian3 shui2 si4 ， yan2 liu3 he2 zu2 lie4 。
- zhuan4 zhou4 xi1 nan2 gong1 ， cao3 sheng4 shui2 gan3 zhe2 。
- ju4 shan1 zuo4 san4 li4 ， xiong2 gu3 xian1 long2 lie4 。
- zhen1 guan1 xi3 fei1 bai2 ， ling2 li4 teng2 chun1 die2 。
- qi3 te4 huo1 shen2 guan1 ， zhi2 ke3 qu1 gui3 yan3 。
- gu3 ren2 you3 suo3 yu4 ， tian1 xing4 nan2 bi4 xie2 。
- suo3 zhi4 you3 xiao3 da4 ， qi2 cai2 you3 yong3 qie4 。
- huo4 dan4 nuo4 wen2 ya3 ， huo4 xuan1 ang2 hao2 xia2 。
- huo4 zhuan3 zhan4 an1 ma3 ， huo4 qu1 chi2 yi4 lie4 。
- huo4 fa1 wu1 zhi3 jian4 ， huo4 de2 wu1 song4 die2 。
- huo4 fen4 duo2 chuang2 bi4 ， huo4 zao4 cheng2 xie4 xi2 。
- huo4 wei2 shen2 suo3 zhui1 ， huo4 zi4 zhi2 suo3 jie2 。
- huo4 zui4 yi3 jia3 huo4 ， huo4 zha4 yi3 xing2 die2 。
- huo4 xi2 wu1 yu2 le4 ， huo4 lao2 wu1 qu1 xie2 。
- you3 can4 ru2 wen2 jin3 ， you3 jin4 ru2 jin1 jia1 。
- you3 yi3 ru2 ge1 feng1 ， you3 dian3 ru2 shan1 ye4 。
- you3 shi3 huo4 ru2 bo1 ， you3 mei4 huo4 ru2 ye4 。
- huo4 teng2 ru2 yan1 fei1 ， huo4 luo4 ru2 niao3 dian3 。
- yuan1 miao4 yu4 fei1 dong4 ， zhuo1 e4 kui4 pian1 ye4 。
- dang1 qin3 huo4 bu2 mei4 ， dang1 zhou4 yi4 wang4 ye4 。
- you3 yu4 zhong1 shen4 wei1 ， huo4 hui3 ze2 qun2 nie4 。
- wei2 gong1 you3 bu2 zhi4 ， kao3 gu3 an1 neng2 yan4 。
- shi2 nian2 xing4 neng2 jiu4 ， wan4 jin1 hao2 qi3 yi4 。
- jin1 yu4 fu1 juan4 zhou2 ， long2 she2 bi4 xiang1 ji2 。
- shi4 wei2 xiao3 fu1 ji4 ， ning2 dang1 zhang4 fu0 ye4 。
- pi4 ru2 lun4 tang2 yu2 ， he2 ceng2 dao4 huan2 ye4 。
- ru2 jun1 fu4 gao1 shi2 ， wu1 ci3 he2 zu2 xie2 。
- yi2 zhan4 sui1 wei4 ba4 ， xia2 xin1 qi3 ji2 tie1 。
- chao2 ting2 fang1 qia4 xi1 ， si4 yi2 jie1 yuan3 she4 。
- zuo4 fu4 tao2 he2 di4 ， zhi2 dao3 you1 yan1 xie2 。
- zhao1 xi1 zou4 qi2 gong1 ， qun2 ru2 zheng1 gu3 qie4 。
- tai4 ping2 ren4 wen2 zhi4 ， zhan4 xue4 he2 fan2 die2 。
- dao4 de2 yi3 wei2 yu3 ， wei1 wu3 yi3 wei2 die2 。
- qi3 bi3 shu1 sun1 sheng1 ， za2 yong4 sui2 he2 jia2 。
- wu2 shuai1 he2 ke3 dao4 ， bu4 si3 tong2 yuan2 she4 。

## 注释

## 译文

## 赏析
