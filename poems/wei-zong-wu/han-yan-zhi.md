---
id: wei-zong-wu-han-yan-zhi
title: 韓延之
titlePinyin: han2 yan2 zhi1
titleSlug: han-yan-zhi
author: 衛宗武
authorPinyin: wei4 zong1 wu3
authorSlug: wei-zong-wu
dynasty: 宋
dynastyPinyin: song4
dynastySlug: song
tags: []
---

## 正文

- 劉公復晉祚，功成萌異志。
- 網羅欲用才，翦除不附己。
- 荆州乃巨鎮，肯容司馬氏。
- 家兒特小過，親駕勤問罪。
- 延之乃其客，折柬謂可致。
- 善乎爲辭令，伐君啖人利。
- 誓與臧洪俱，身殞遊九地。
- 啟緘示僚佐，事人固當爾。
- 背主以從讎，自昔滔滔是。
- 儻使閲此書，雖死有餘愧。

## 拼音

- liu2 gong1 fu4 jin4 zuo4 ， gong1 cheng2 meng2 yi4 zhi4 。
- wang3 luo2 yu4 yong4 cai2 ， jian3 chu2 bu2 fu4 ji3 。
- jing1 zhou1 nai3 ju4 zhen4 ， ken3 rong2 si1 ma3 shi4 。
- jia1 er2 te4 xiao3 guo4 ， qin1 jia4 qin2 wen4 zui4 。
- yan2 zhi1 nai3 qi2 ke4 ， zhe2 jian3 wei4 ke3 zhi4 。
- shan4 hu1 wei2 ci2 ling4 ， fa2 jun1 dan4 ren2 li4 。
- shi4 yu3 zang1 hong2 ju4 ， shen1 yun3 you2 jiu3 di4 。
- qi3 jian1 shi4 liao2 zuo3 ， shi4 ren2 gu4 dang1 er3 。
- bei4 zhu3 yi3 cong2 chou2 ， zi4 xi1 tao1 tao1 shi4 。
- tang3 shi3 yue4 ci3 shu1 ， sui1 si3 you3 yu2 kui4 。

## 注释

## 译文

## 赏析
