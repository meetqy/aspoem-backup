---
id: wei-zong-wu-li-qiu-xi-yu
title: 立秋喜雨
titlePinyin: li4 qiu1 xi3 yu3
titleSlug: li-qiu-xi-yu
author: 衛宗武
authorPinyin: wei4 zong1 wu3
authorSlug: wei-zong-wu
dynasty: 宋
dynastyPinyin: song4
dynastySlug: song
tags: []
---

## 正文

- 炎炎老火燒太空，熏灼萬類勢欲鎔。
- 高田幅裂稼已腐，低壤釜沸禾生蟲。
- 金蛇飛走天鼓震，須臾散滅茫無蹤。
- 火輪烈烈揚熾焰，夜鏡炯炯摩青銅。
- 老夫望歲甚田叟，恨無神術驅羣龍。
- 平明披衣視雲氣，霧靄四合何冥濛。
- 沾濡俄頃遂滂沛，奔騰浩瀚猶崩洪。
- 雨珠雨玉何足貴，雨菽雨粟亦有窮。
- 涓流膏潤入秉穗，穰穰九穀苞其中。
- 良疇何啻萬萬頃，一稔囷櫛過崇墉。
- 溢爲懽聲沸比屋，洗空愁嘆蘇三農。
- 亦知誠感斯響答，古佛之一真圓通。
- 嗟吾年來生計蕩，殆若枯葉隨飄風。
- 甌窶汙邪不應禱，凍餓真與窮民同。
- 繼今甘霔願時有，鼓腹擊壤歌年豐。

## 拼音

- yan2 yan2 lao3 huo3 shao1 tai4 kong1 ， xun1 zhuo2 wan4 lei4 shi4 yu4 rong2 。
- gao1 tian2 fu2 lie4 jia4 yi3 fu3 ， di1 rang3 fu3 fei4 he2 sheng1 chong2 。
- jin1 she2 fei1 zou3 tian1 gu3 zhen4 ， xu1 yu2 san4 mie4 mang2 wu2 zong1 。
- huo3 lun2 lie4 lie4 yang2 chi4 yan4 ， ye4 jing4 jiong3 jiong3 mo2 qing1 tong2 。
- lao3 fu1 wang4 sui4 shen4 tian2 sou3 ， hen4 wu2 shen2 shu4 qu1 qun2 long2 。
- ping2 ming2 pi1 yi1 shi4 yun2 qi4 ， wu4 ai3 si4 he2 he2 ming2 meng2 。
- zhan1 ru2 e2 qing3 sui4 pang1 pei4 ， ben1 teng2 hao4 han4 you2 beng1 hong2 。
- yu3 zhu1 yu3 yu4 he2 zu2 gui4 ， yu3 shu1 yu3 su4 yi4 you3 qiong2 。
- juan1 liu2 gao1 run4 ru4 bing3 sui4 ， rang2 rang2 jiu3 gu3 bao1 qi2 zhong1 。
- liang2 chou2 he2 chi4 wan4 wan4 qing3 ， yi4 ren3 qun1 zhi4 guo4 chong2 yong1 。
- yi4 wei2 huan1 sheng1 fei4 bi3 wu1 ， xi3 kong1 chou2 tan4 su1 san1 nong2 。
- yi4 zhi1 cheng2 gan3 si1 xiang3 da2 ， gu3 fo2 zhi1 yi1 zhen1 yuan2 tong1 。
- jie1 wu2 nian2 lai2 sheng1 ji4 dang4 ， dai4 ruo4 ku1 ye4 sui2 piao1 feng1 。
- ou1 ju4 wu1 xie2 bu4 ying1 dao3 ， dong4 e4 zhen1 yu3 qiong2 min2 tong2 。
- ji4 jin1 gan1 shu4 yuan4 shi2 you3 ， gu3 fu4 ji1 rang3 ge1 nian2 feng1 。

## 注释

## 译文

## 赏析
