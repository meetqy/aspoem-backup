---
id: wei-zong-wu-zhi-zha-bai-wan-ze-bu-ru-tang-cun
title: 至霅白莞澤步入唐村
titlePinyin: zhi4 zha4 bai2 wan3 ze2 bu4 ru4 tang2 cun1
titleSlug: zhi-zha-bai-wan-ze-bu-ru-tang-cun
author: 衛宗武
authorPinyin: wei4 zong1 wu3
authorSlug: wei-zong-wu
dynasty: 宋
dynastyPinyin: song4
dynastySlug: song
tags: []
---

## 正文

- 舍舟而從陸，邐迤步巑岏。
- 綠畦平野寬，青嶂四面還。
- 春容千萬狀，平挹跬步間。
- 行行二十里，窈窕入我山。
- 故山迎故人，禽鳥俱懽顔。
- 清泉響琚珮，列峰擁髻鬟。
- 回視塵囂廛，相去隔幾關。
- 幽谷多白雲，可與相對閒。
- 不妨自吟哦，但恐好句慳。
- 更須窮勝事，尚喜兩脚頑。
- 皇皇欲何之，並遊當忘還。

## 拼音

- she4 zhou1 er2 cong2 lu4 ， li3 yi3 bu4 cuan2 wan2 。
- lü4 qi2 ping2 ye3 kuan1 ， qing1 zhang4 si4 mian4 huan2 。
- chun1 rong2 qian1 wan4 zhuang4 ， ping2 yi4 kui3 bu4 jian4 。
- hang2 hang2 er4 shi2 li3 ， yao3 tiao3 ru4 wo3 shan1 。
- gu4 shan1 ying2 gu4 ren2 ， qin2 niao3 ju4 huan1 yan2 。
- qing1 quan2 xiang3 ju1 pei4 ， lie4 feng1 yong1 ji4 huan2 。
- hui2 shi4 chen2 xiao1 chan2 ， xiang1 qu4 ge2 ji1 guan1 。
- you1 gu3 duo1 bai2 yun2 ， ke3 yu3 xiang1 dui4 xian2 。
- bu4 fang2 zi4 yin2 e2 ， dan4 kong3 hao3 ju4 qian1 。
- geng4 xu1 qiong2 sheng4 shi4 ， shang4 xi3 liang3 jiao3 wan2 。
- huang2 huang2 yu4 he2 zhi1 ， bing4 you2 dang1 wang4 huan2 。

## 注释

## 译文

## 赏析
