---
id: wei-zong-wu-qiu-huai-qi-wu
title: 秋懷  其五
titlePinyin: qiu1 huai2     qi2 wu3
titleSlug: qiu-huai-qi-wu
author: 衛宗武
authorPinyin: wei4 zong1 wu3
authorSlug: wei-zong-wu
dynasty: 宋
dynastyPinyin: song4
dynastySlug: song
tags: []
---

## 正文

- 秋至山愈奇，獨不入凡目。
- 翳薈既掃除，清峭如削玉。
- 剝落千林空，中有歲寒木。
- 雪霜自凝沍，柯葉不改綠。
- 猶夫古君子，凜不可榮辱。
- 貞心以自持，烏肯混流俗。

## 拼音

- qiu1 zhi4 shan1 yu4 qi2 ， du2 bu2 ru4 fan2 mu4 。
- yi4 hui4 ji4 sao3 chu2 ， qing1 qiao4 ru2 xiao1 yu4 。
- bao1 luo4 qian1 lin2 kong1 ， zhong1 you3 sui4 han2 mu4 。
- xue3 shuang1 zi4 ning2 hu4 ， ke1 ye4 bu4 gai3 lü4 。
- you2 fu1 gu3 jun1 zi3 ， lin3 bu4 ke3 rong2 ru3 。
- zhen1 xin1 yi3 zi4 chi2 ， wu1 ken3 hun4 liu2 su2 。

## 注释

## 译文

## 赏析
