---
id: wei-zong-wu-liu-jin-shan-zi-heng-zhou-gui-fu-shu-reng-yi-zhi-shi
title: 劉錦山自衡州歸復書仍貽之詩
titlePinyin: liu2 jin3 shan1 zi4 heng2 zhou1 gui1 fu4 shu1 reng2 yi2 zhi1 shi1
titleSlug: liu-jin-shan-zi-heng-zhou-gui-fu-shu-reng-yi-zhi-shi
author: 衛宗武
authorPinyin: wei4 zong1 wu3
authorSlug: wei-zong-wu
dynasty: 宋
dynastyPinyin: song4
dynastySlug: song
tags: []
---

## 正文

- 渺渺湘水波，浩浩衡山雲。
- 悠悠我之思，皎皎兮美人。
- 美人不可見，陵谷日遷變。
- 風塵方紛攘，意者生死判。
- 鴈來信可通，豈若重會逢。
- 恨無健羽翮，萬里飛相從。
- 腰下黄金佩，人間紫馬貴。
- 還疑衮繡身，易奪丘園志。
- 鶴髮幾七旬，年與君爲鄰。
- 交至老彌篤，恨弗時相親。
- 急流中勇退，一舸歸私第。
- 俄傳尺素書，讀之喜不寐。
- 願堅如蘭心，共締松菊盟。
- 毋貽林澗愧，復動軒冕情。
- 皓首金石契，何異園與綺。
- 昔日良友朋，今爲老兄弟。

## 拼音

- miao3 miao3 xiang1 shui3 bo1 ， hao4 hao4 heng2 shan1 yun2 。
- you1 you1 wo3 zhi1 si1 ， jiao3 jiao3 xi1 mei3 ren2 。
- mei3 ren2 bu4 ke3 jian4 ， ling2 gu3 ri4 qian1 bian4 。
- feng1 chen2 fang1 fen1 rang3 ， yi4 zhe3 sheng1 si3 pan4 。
- yan4 lai2 xin4 ke3 tong1 ， qi3 ruo4 zhong4 hui4 feng2 。
- hen4 wu2 jian4 yu3 he2 ， wan4 li3 fei1 xiang1 cong2 。
- yao1 xia4 huang2 jin1 pei4 ， ren2 jian4 zi3 ma3 gui4 。
- huan2 yi2 gun3 xiu4 shen1 ， yi4 duo2 qiu1 yuan2 zhi4 。
- he4 fa4 ji1 qi1 xun2 ， nian2 yu3 jun1 wei2 lin2 。
- jiao1 zhi4 lao3 mi2 du3 ， hen4 fu2 shi2 xiang1 qin1 。
- ji2 liu2 zhong1 yong3 tui4 ， yi4 ge3 gui1 si1 di4 。
- e2 chuan2 chi3 su4 shu1 ， du2 zhi1 xi3 bu2 mei4 。
- yuan4 jian1 ru2 lan2 xin1 ， gong4 di4 song1 ju2 meng2 。
- wu2 yi2 lin2 jian4 kui4 ， fu4 dong4 xuan1 mian3 qing2 。
- hao4 shou3 jin1 shi2 qi4 ， he2 yi4 yuan2 yu3 qi3 。
- xi1 ri4 liang2 you3 peng2 ， jin1 wei2 lao3 xiong1 di4 。

## 注释

## 译文

## 赏析
