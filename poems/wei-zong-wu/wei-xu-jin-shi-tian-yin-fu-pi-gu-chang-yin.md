---
id: wei-zong-wu-wei-xu-jin-shi-tian-yin-fu-pi-gu-chang-yin
title: 爲徐進士天隠賦辟穀長吟
titlePinyin: wei2 xu2 jin4 shi4 tian1 yin3 fu4 pi4 gu3 chang2 yin2
titleSlug: wei-xu-jin-shi-tian-yin-fu-pi-gu-chang-yin
author: 衛宗武
authorPinyin: wei4 zong1 wu3
authorSlug: wei-zong-wu
dynasty: 宋
dynastyPinyin: song4
dynastySlug: song
tags: []
---

## 正文

- 物盈宇宙皆有窮，一氣先天常浩浩。
- 榮華富貴能幾何，百歲光陰如電掃。
- 開闢由來莫幾年，聖哲英雄骨俱槁。
- 勳名蓋世文瑞時，豈若玄玄窮徼妙。
- 古仙率多山澤癯，方平通經後從老。
- 伯陽隠士著參同，援述宣尼辭可考。
- 人身口腹乃大患，舉世凡夫爲此惱。
- 厚味腊毒尤傷生，甘旨肥醴偏害道。
- 學仙萬慮要屏除，有累俱爲方寸擾。
- 希夷辟穀功始成，抱朴休糧法宜效。
- 所以丹丘諸羽人，莫不餐松茹靈草。
- 誰云不食胃徒空，入道門衢此爲要。
- 天隠良士工詞章，經傳百家仍探討。
- 孰知抗志乃松喬，濁利浮榮非所好。
- 年當强仕舍壯圖，勇辭館餐棲窈窱。
- 欲仁仁至天所資，道藏仙方過鴻寶。
- 衛生有藥可忘饑，不愁煮字那能飽。
- 一從易置冰玉腸，不假青精顔色好。
- 會驅乾馬及坤牛，捕虎擒龍歸鼎竈。
- 易骨洗髓由此基，三島十洲輕可到。
- 縱未能嘗方朔桃，亦須先致安期棗。
- 世儒悉被客塵迷，志在衣錦而食稻。
- 惟君高蹈出凡流，見謂秋陽同皜皜。

## 拼音

- wu4 ying2 yu3 zhou4 jie1 you3 qiong2 ， yi2 qi4 xian1 tian1 chang2 hao4 hao4 。
- rong2 hua2 fu4 gui4 neng2 ji1 he2 ， bai3 sui4 guang1 yin1 ru2 dian4 sao3 。
- kai1 pi4 you2 lai2 mo4 ji1 nian2 ， sheng4 zhe2 ying1 xiong2 gu3 ju4 gao3 。
- xun1 ming2 gai4 shi4 wen2 rui4 shi2 ， qi3 ruo4 xuan2 xuan2 qiong2 jiao3 miao4 。
- gu3 xian1 lü4 duo1 shan1 ze2 qu2 ， fang1 ping2 tong1 jing1 hou4 cong2 lao3 。
- bo2 yang2 yin3 shi4 zhu4 can1 tong2 ， yuan2 shu4 xuan1 ni2 ci2 ke3 kao3 。
- ren2 shen1 kou3 fu4 nai3 da4 huan4 ， ju3 shi4 fan2 fu1 wei2 ci3 nao3 。
- hou4 wei4 la4 du2 you2 shang1 sheng1 ， gan1 zhi3 fei2 li3 pian1 hai4 dao4 。
- xue2 xian1 wan4 lü4 yao4 bing3 chu2 ， you3 lei4 ju4 wei2 fang1 cun4 rao3 。
- xi1 yi2 pi4 gu3 gong1 shi3 cheng2 ， bao4 pu3 xiu1 liang2 fa3 yi2 xiao4 。
- suo3 yi3 dan1 qiu1 zhu1 yu3 ren2 ， mo4 bu4 can1 song1 ru2 ling2 cao3 。
- shui2 yun2 bu4 shi2 wei4 tu2 kong1 ， ru4 dao4 men2 qu2 ci3 wei2 yao4 。
- tian1 yin3 liang2 shi4 gong1 ci2 zhang1 ， jing1 chuan2 bai3 jia1 reng2 tan4 tao3 。
- shu2 zhi1 kang4 zhi4 nai3 song1 qiao2 ， zhuo2 li4 fu2 rong2 fei1 suo3 hao3 。
- nian2 dang1 qiang2 shi4 she4 zhuang4 tu2 ， yong3 ci2 guan3 can1 qi1 yao3 tiao3 。
- yu4 ren2 ren2 zhi4 tian1 suo3 zi1 ， dao4 cang2 xian1 fang1 guo4 hong2 bao3 。
- wei4 sheng1 you3 yao4 ke3 wang4 ji1 ， bu4 chou2 zhu3 zi4 na4 neng2 bao3 。
- yi4 cong2 yi4 zhi4 bing1 yu4 chang2 ， bu4 jia3 qing1 jing1 yan2 se4 hao3 。
- hui4 qu1 qian2 ma3 ji2 kun1 niu2 ， bu3 hu3 qin2 long2 gui1 ding3 zao4 。
- yi4 gu3 xi3 sui3 you2 ci3 ji1 ， san1 dao3 shi2 zhou1 qing1 ke3 dao4 。
- zong4 wei4 neng2 chang2 fang1 shuo4 tao2 ， yi4 xu1 xian1 zhi4 an1 qi1 zao3 。
- shi4 ru2 xi1 bei4 ke4 chen2 mi2 ， zhi4 zai4 yi1 jin3 er2 shi2 dao4 。
- wei2 jun1 gao1 dao3 chu1 fan2 liu2 ， jian4 wei4 qiu1 yang2 tong2 hao4 hao4 。

## 注释

## 译文

## 赏析
