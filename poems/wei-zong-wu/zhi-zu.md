---
id: wei-zong-wu-zhi-zu
title: 知足
titlePinyin: zhi1 zu2
titleSlug: zhi-zu
author: 衛宗武
authorPinyin: wei4 zong1 wu3
authorSlug: wei-zong-wu
dynasty: 宋
dynastyPinyin: song4
dynastySlug: song
tags: []
---

## 正文

- 束髮至皓首，雅意在林谷。
- 退閒十五年，一官如脫梏。
- 抱關尋故步，謬語不可贖。
- 投紱賦歸來，幸不至迷復。
- 有田可餉饑，有園可寄目。
- 有屋枵然大，其中無所蓄。
- 代步跨款段，課耕驅觳觫。
- 斗筲量易盈，菟裘計已足。
- 嘅方際時艱，已幸免僇辱。
- 年豐喜洊臻，我庾有新穀。
- 床頭酒一壺，架上書數束。
- 酒餘取書誦，豈不勝絲竹。
- 水北與城南，蒼筠列萬玉。
- 更須倣元亮，剩種松與菊。
- 招邀文字侶，吟哦日相屬。
- 自足了餘生，此外復何欲。

## 拼音

- shu4 fa4 zhi4 hao4 shou3 ， ya3 yi4 zai4 lin2 gu3 。
- tui4 xian2 shi2 wu3 nian2 ， yi4 guan1 ru2 tuo1 gu4 。
- bao4 guan1 xun2 gu4 bu4 ， miu4 yu3 bu4 ke3 shu2 。
- tou2 fu2 fu4 gui1 lai2 ， xing4 bu2 zhi4 mi2 fu4 。
- you3 tian2 ke3 xiang3 ji1 ， you3 yuan2 ke3 ji4 mu4 。
- you3 wu1 xiao1 ran2 da4 ， qi2 zhong1 wu2 suo3 xu4 。
- dai4 bu4 kua4 kuan3 duan4 ， ke4 geng1 qu1 hu2 su4 。
- dou4 shao1 liang2 yi4 ying2 ， tu2 qiu2 ji4 yi3 zu2 。
- kai3 fang1 ji4 shi2 jian1 ， yi3 xing4 mian3 lu4 ru3 。
- nian2 feng1 xi3 jian4 zhen1 ， wo3 yu3 you3 xin1 gu3 。
- chuang2 tou2 jiu3 yi4 hu2 ， jia4 shang4 shu1 shu4 shu4 。
- jiu3 yu2 qu3 shu1 song4 ， qi3 bu2 sheng4 si1 zhu2 。
- shui3 bei3 yu3 cheng2 nan2 ， cang1 yun2 lie4 wan4 yu4 。
- geng4 xu1 fang3 yuan2 liang4 ， sheng4 zhong3 song1 yu3 ju2 。
- zhao1 yao1 wen2 zi4 lü3 ， yin2 e2 ri4 xiang1 shu3 。
- zi4 zu2 le0 yu2 sheng1 ， ci3 wai4 fu4 he2 yu4 。

## 注释

## 译文

## 赏析
