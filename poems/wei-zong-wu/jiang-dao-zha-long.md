---
id: wei-zong-wu-jiang-dao-zha-long
title: 將到霅隴
titlePinyin: jiang1 dao4 zha4 long3
titleSlug: jiang-dao-zha-long
author: 衛宗武
authorPinyin: wei4 zong1 wu3
authorSlug: wei-zong-wu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 春巒如佳賓，應接何敢暇。
- 我來日與對，不覺迫初夏。
- 繁林湧翠霧，經綜密無罅。
- 鳴鳥間啼鶑，鄭音忽奏雅。
- 萋萋碧草間，曄曄赬紫亞。
- 幽棲絕俗交，燕坐陪僧話。
- 論事覈古今，談禪悟生化。
- 新茗瀹雲濤，迥勝酒新醡。
- 嘉蔬煮玉版，可鄙食肉者。
- 時誦淵明詩，萬慮足陶寫。
- 芳春背人去，歸舟行步駕。
- 好山不可載，寫入無聲畫。

## 拼音

- chun1 luan2 ru2 jia1 bin1 ， ying1 jie1 he2 gan3 xia2 。
- wo3 lai2 ri4 yu3 dui4 ， bu4 jue2 po4 chu1 xia4 。
- fan2 lin2 yong3 cui4 wu4 ， jing1 zong1 mi4 wu2 xia4 。
- ming2 niao3 jian4 ti2 ying1 ， zheng4 yin1 hu1 zou4 ya3 。
- qi1 qi1 bi4 cao3 jian4 ， ye4 ye4 cheng1 zi3 ya1 。
- you1 qi1 jue2 su2 jiao1 ， yan4 zuo4 pei2 seng1 hua4 。
- lun4 shi4 he2 gu3 jin1 ， tan2 shan4 wu4 sheng1 hua4 。
- xin1 ming2 yue4 yun2 tao1 ， jiong3 sheng4 jiu3 xin1 zha4 。
- jia1 shu1 zhu3 yu4 ban3 ， ke3 bi3 shi2 rou4 zhe3 。
- shi2 song4 yuan1 ming2 shi1 ， wan4 lü4 zu2 tao2 xie3 。
- fang1 chun1 bei4 ren2 qu4 ， gui1 zhou1 xing2 bu4 jia4 。
- hao3 shan1 bu4 ke3 zai4 ， xie3 ru4 wu2 sheng1 hua4 。

## 注释

## 译文

## 赏析
