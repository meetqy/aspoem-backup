---
id: wei-zong-wu-geng-nan-tang-gui-yin
title: 賡南塘桂吟
titlePinyin: geng1 nan2 tang2 gui4 yin2
titleSlug: geng-nan-tang-gui-yin
author: 衛宗武
authorPinyin: wei4 zong1 wu3
authorSlug: wei-zong-wu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 卉木摇落如齒牙，紅紫凈盡無浮花。
- 秋芳俄從天上至，人世有香誰敢誇。
- 纍纍金粟疊爲蕊，風韵別自成一家。
- 葱葱綠玉不改色，歲寒氣節何以加。
- 滋榮豈但壓衆植，纖巧直可凌春華。
- 一枝纔折聞四表，芬敷發達其無涯。
- 看花花好時亦好，到眼不覺忘聲嗟。
- 君家喬木知幾載，世世封植今彌嘉。
- 來章璀璨耀珠璧，行墨遒勁飛龍蛇。
- 我營小圃富靈種，丹犀列樹尤豪奢。
- 虛堂中夜忽生白，扶疎清影來窗紗。
- 世間萬事等塵土，何苦閉縮如藏蝸。
- 只今有酒爛醉廣寒下，但恨無鼓可作漁陽撾。

## 拼音

- hui4 mu4 yao2 luo4 ru2 chi3 ya2 ， hong2 zi3 jing4 jin4 wu2 fu2 hua1 。
- qiu1 fang1 e2 cong2 tian1 shang4 zhi4 ， ren2 shi4 you3 xiang1 shui2 gan3 kua1 。
- lei2 lei2 jin1 su4 die2 wei2 rui3 ， feng1 yun4 bie2 zi4 cheng2 yi4 jia1 。
- cong1 cong1 lü4 yu4 bu4 gai3 se4 ， sui4 han2 qi4 jie2 he2 yi3 jia1 。
- zi1 rong2 qi3 dan4 ya1 zhong4 zhi2 ， xian1 qiao3 zhi2 ke3 ling2 chun1 hua2 。
- yi4 zhi1 cai2 zhe2 wen2 si4 biao3 ， fen1 fu1 fa1 da2 qi2 wu2 ya2 。
- kan4 hua1 hua1 hao3 shi2 yi4 hao3 ， dao4 yan3 bu4 jue2 wang4 sheng1 jie1 。
- jun1 jia1 qiao2 mu4 zhi1 ji1 zai4 ， shi4 shi4 feng1 zhi2 jin1 mi2 jia1 。
- lai2 zhang1 cui3 can4 yao4 zhu1 bi4 ， xing2 mo4 qiu2 jin4 fei1 long2 she2 。
- wo3 ying2 xiao3 pu3 fu4 ling2 zhong3 ， dan1 xi1 lie4 shu4 you2 hao2 she1 。
- xu1 tang2 zhong1 ye4 hu1 sheng1 bai2 ， fu2 shu1 qing1 ying3 lai2 chuang1 sha1 。
- shi4 jian4 wan4 shi4 deng3 chen2 tu3 ， he2 ku3 bi4 suo1 ru2 cang2 wo1 。
- zhi1 jin1 you3 jiu3 lan4 zui4 guang3 han2 xia4 ， dan4 hen4 wu2 gu3 ke3 zuo4 yu2 yang2 zhua1 。

## 注释

## 译文

## 赏析
