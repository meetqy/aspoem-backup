---
id: wei-zong-wu-shi-sui-zhi-xia-zi-zhi-fu-sheng-cheng-cong-da-zhe-jing-qi-ba-cun
title: 是歲之夏紫芝復生成叢大者徑七八寸
titlePinyin: shi4 sui4 zhi1 xia4 zi3 zhi1 fu4 sheng1 cheng2 cong2 da4 zhe3 jing4 qi1 ba1 cun4
titleSlug: shi-sui-zhi-xia-zi-zhi-fu-sheng-cheng-cong-da-zhe-jing-qi-ba-cun
author: 衛宗武
authorPinyin: wei4 zong1 wu3
authorSlug: wei-zong-wu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 異物不易遇，其出由地靈。
- 伊耆闡坤珍，三秀既挺生。
- 賦形雖恨小，殊喜見未曾。
- 朱明復薦祥，僊種茂叢莖。
- 小者既敷腴，大者尤輪囷。
- 周遭徑盈尺，菌蠢疊成層。
- 團團盤赤玉，艷艷盃紫金。
- 霏烟氣葱鬰，映日光晶熒。
- 神芝産冢阜，歲久迹已陳。
- 不圖餘七袠，一再見斯今。
- 有開必有先，休符不徒呈。
- 老矣百無欲，弗願在其身。
- 所積顧不厚，敢覬及子孫。
- 惟冀福吾宗，以洎邦之人。
- 皇穹其畀矜，茂毓賢與英。
- 出際風雲會，爲世建太平。
- 漢代歌芝房，其事不足云。
- 致君堯舜上，朝野沸頌聲。
- 復見祥蓂敷，豈但朱草榮。
- 散爲天下瑞，郁郁而紛紛。

## 拼音

- yi4 wu4 bu2 yi4 yu4 ， qi2 chu1 you2 di4 ling2 。
- yi1 qi2 chan3 kun1 zhen1 ， san1 xiu4 ji4 ting3 sheng1 。
- fu4 xing2 sui1 hen4 xiao3 ， shu1 xi3 jian4 wei4 ceng2 。
- zhu1 ming2 fu4 jian4 xiang2 ， xian1 zhong3 mao4 cong2 jing4 。
- xiao3 zhe3 ji4 fu1 yu2 ， da4 zhe3 you2 lun2 qun1 。
- zhou1 zao1 jing4 ying2 chi3 ， jun1 chun3 die2 cheng2 ceng2 。
- tuan2 tuan2 pan2 chi4 yu4 ， yan4 yan4 bei1 zi3 jin1 。
- fei1 yan1 qi4 cong1 yu4 ， ying4 ri4 guang1 jing1 ying2 。
- shen2 zhi1 chan3 zhong3 fu4 ， sui4 jiu3 ji4 yi3 chen2 。
- bu4 tu2 yu2 qi1 zhi4 ， yi2 zai4 jian4 si1 jin1 。
- you3 kai1 bi4 you3 xian1 ， xiu1 fu2 bu4 tu2 cheng2 。
- lao3 yi3 bai3 wu2 yu4 ， fu2 yuan4 zai4 qi2 shen1 。
- suo3 ji1 gu4 bu2 hou4 ， gan3 ji4 ji2 zi3 sun1 。
- wei2 ji4 fu2 wu2 zong1 ， yi3 ji4 bang1 zhi1 ren2 。
- huang2 qiong2 qi2 bi4 jin1 ， mao4 yu4 xian2 yu3 ying1 。
- chu1 ji4 feng1 yun2 hui4 ， wei2 shi4 jian4 tai4 ping2 。
- han4 dai4 ge1 zhi1 fang2 ， qi2 shi4 bu4 zu2 yun2 。
- zhi4 jun1 yao2 shun4 shang4 ， chao2 ye3 fei4 song4 sheng1 。
- fu4 jian4 xiang2 mi4 fu1 ， qi3 dan4 zhu1 cao3 rong2 。
- san4 wei2 tian1 xia4 rui4 ， yu4 yu4 er2 fen1 fen1 。

## 注释

## 译文

## 赏析
