---
id: wei-zong-wu-yu-xiao-tang-jie-chun-tang-ou-cheng
title: 寓蕭塘皆春堂偶成
titlePinyin: yu4 xiao1 tang2 jie1 chun1 tang2 ou3 cheng2
titleSlug: yu-xiao-tang-jie-chun-tang-ou-cheng
author: 衛宗武
authorPinyin: wei4 zong1 wu3
authorSlug: wei-zong-wu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 紅雲逐水流，春事隨飛揚。
- 昔嗟節序移，今苦歲月長。
- 洊爲蕭水遊，物是人則亡。
- 西園得逍遥，暫寄風雨床。
- 欒欒荆棘中，尚餘頳紫粧。
- 晚芳衒鮮妍，婉娩春滿堂。
- 倚欄俯澄碧，浩蕩花藕塘。
- 壽柏虬龍姿，古桂鴻鴈行。
- 幽禽三五弄，髣髴疑宮商。
- 林園豈不好，惆悵辰匪良。
- 辰良其何時，世運安有常。
- 我欲把犁鋤，老此桑麻鄉。
- 却虞遠城市，物怪尤披猖。
- 不如依墳壚，結茅千仞岡。
- 寄玄而棲白，抗志於羲黄。
- 清泉碧嶂間，歿則於斯藏。

## 拼音

- hong2 yun2 zhu2 shui3 liu2 ， chun1 shi4 sui2 fei1 yang2 。
- xi1 jie1 jie2 xu4 yi2 ， jin1 ku3 sui4 yue4 chang2 。
- jian4 wei2 xiao1 shui3 you2 ， wu4 shi4 ren2 ze2 wang2 。
- xi1 yuan2 de2 xiao1 yao2 ， zan4 ji4 feng1 yu3 chuang2 。
- luan2 luan2 jing1 ji2 zhong1 ， shang4 yu2 cheng1 zi3 zhuang1 。
- wan3 fang1 xuan4 xian1 yan2 ， wan3 mian3 chun1 man3 tang2 。
- yi3 lan2 fu3 cheng2 bi4 ， hao4 dang4 hua1 ou3 tang2 。
- shou4 bai3 qiu2 long2 zi1 ， gu3 gui4 hong2 yan4 xing2 。
- you1 qin2 san1 wu3 nong4 ， fang3 fu2 yi2 gong1 shang1 。
- lin2 yuan2 qi3 bu4 hao3 ， chou2 chang4 chen2 fei3 liang2 。
- chen2 liang2 qi2 he2 shi2 ， shi4 yun4 an1 you3 chang2 。
- wo3 yu4 ba3 li2 chu2 ， lao3 ci3 sang1 ma2 xiang1 。
- que4 yu2 yuan3 cheng2 shi4 ， wu4 guai4 you2 pi1 chang1 。
- bu4 ru2 yi1 fen2 lu2 ， jie2 mao2 qian1 ren4 gang1 。
- ji4 xuan2 er2 qi1 bai2 ， kang4 zhi4 wu1 xi1 huang2 。
- qing1 quan2 bi4 zhang4 jian4 ， mo4 ze2 wu1 si1 cang2 。

## 注释

## 译文

## 赏析
