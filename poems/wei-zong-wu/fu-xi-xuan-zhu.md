---
id: wei-zong-wu-fu-xi-xuan-zhu
title: 賦西軒竹
titlePinyin: fu4 xi1 xuan1 zhu2
titleSlug: fu-xi-xuan-zhu
author: 衛宗武
authorPinyin: wei4 zong1 wu3
authorSlug: wei-zong-wu
dynasty: 宋
dynastyPinyin: song4
dynastySlug: song
tags: []
---

## 正文

- 種竹纔一畝，便有千畝勢。
- 苟能會其趣，何拘尋丈地。
- 其氣偉丈夫，其德象君子。
- 瑩哉冰雪如，潤與珪璋比。
- 中虛而有容，外直而不倚。
- 迥非凡植儔，惟與喬松齒。
- 攬以入吟篇，引以近書几。
- 好之而樂之，雅致要相似。
- 物清我亦清，相對乃無愧。
- 翛然靜秀姿，舉世所同嗜。
- 志趣有不侔，肝膽楚越異。
- 將以洗凡俗，凡俗烏可洗。
- 綠猗喻武公，金璧侈歸美。
- 蕭瑟悅宣尼，食肉至忘味。
- 有之而似之，氣類由默契。
- 此君如有知，噲伍亦所恥。
- 苟或冰炭然，雖多亦奚以。

## 拼音

- zhong3 zhu2 cai2 yi4 mu3 ， bian4 you3 qian1 mu3 shi4 。
- gou3 neng2 hui4 qi2 qu4 ， he2 ju1 xun2 zhang4 di4 。
- qi2 qi4 wei3 zhang4 fu0 ， qi2 de2 xiang4 jun1 zi3 。
- ying2 zai1 bing1 xue3 ru2 ， run4 yu3 gui1 zhang1 bi3 。
- zhong1 xu1 er2 you3 rong2 ， wai4 zhi2 er2 bu4 yi3 。
- jiong3 fei1 fan2 zhi2 chou2 ， wei2 yu3 qiao2 song1 chi3 。
- lan3 yi3 ru4 yin2 pian1 ， yin3 yi3 jin4 shu1 ji3 。
- hao3 zhi1 er2 le4 zhi1 ， ya3 zhi4 yao4 xiang1 si4 。
- wu4 qing1 wo3 yi4 qing1 ， xiang1 dui4 nai3 wu2 kui4 。
- xiao1 ran2 jing4 xiu4 zi1 ， ju3 shi4 suo3 tong2 shi4 。
- zhi4 qu4 you3 bu4 mou2 ， gan1 dan3 chu3 yue4 yi4 。
- jiang1 yi3 xi3 fan2 su2 ， fan2 su2 wu1 ke3 xi3 。
- lü4 yi1 yu4 wu3 gong1 ， jin1 bi4 chi3 gui1 mei3 。
- xiao1 se4 yue4 xuan1 ni2 ， shi2 rou4 zhi4 wang4 wei4 。
- you3 zhi1 er2 si4 zhi1 ， qi4 lei4 you2 mo4 qi4 。
- ci3 jun1 ru2 you3 zhi1 ， kuai4 wu3 yi4 suo3 chi3 。
- gou3 huo4 bing1 tan4 ran2 ， sui1 duo1 yi4 xi1 yi3 。

## 注释

## 译文

## 赏析
