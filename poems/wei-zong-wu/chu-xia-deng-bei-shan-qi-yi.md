---
id: wei-zong-wu-chu-xia-deng-bei-shan-qi-yi
title: 初夏登北山  其一
titlePinyin: chu1 xia4 deng1 bei3 shan1     qi2 yi1
titleSlug: chu-xia-deng-bei-shan-qi-yi
author: 衛宗武
authorPinyin: wei4 zong1 wu3
authorSlug: wei-zong-wu
dynasty: 宋
dynastyPinyin: song4
dynastySlug: song
tags: []
---

## 正文

- 春山如佳人，形色麗而秀。
- 茲來悵非時，已入朱明候。
- 片紅飛不留，萬綠新改舊。
- 接茵芳草蔓，偃蓋古木茂。
- 黛鬟臨水鏡，一色浄無垢。
- 戛然鳴聲幽，雅弄出禽口。
- 得閒此夷猶，不覺留滯久。
- 一葉泛澄川，縈回歷農畝。
- 决渠散青秧，耕夫類成偶。
- 舍舟挾短筇，崎嶇度重阜。
- 野芳氣如蘭，冉冉襲襟袖。
- 逶迤窮山椒，寸懷納宇宙。
- 川原浩無涯，萬象皆我有。
- 滄溟杳渺間，雲夢吞八九。
- 昌黎開衡雲，羊公登峴首。
- 顧我凡陋資，視此亦培塿。
- 雖然形氣殊，興趣無異否。
- 獨嗟今昔殊，人事有遷貿。
- 而我老無聞，將與草木朽。
- 陟巘復降原，玄廬新結構。
- 伊傅不可懷，松喬以爲友。
- 不死非所求，姑以佚吾壽。

## 拼音

- chun1 shan1 ru2 jia1 ren2 ， xing2 se4 li2 er2 xiu4 。
- zi1 lai2 chang4 fei1 shi2 ， yi3 ru4 zhu1 ming2 hou4 。
- pian4 hong2 fei1 bu4 liu2 ， wan4 lü4 xin1 gai3 jiu4 。
- jie1 yin1 fang1 cao3 man4 ， yan3 gai4 gu3 mu4 mao4 。
- dai4 huan2 lin2 shui3 jing4 ， yi2 se4 jing4 wu2 gou4 。
- jia2 ran2 ming2 sheng1 you1 ， ya3 nong4 chu1 qin2 kou3 。
- de2 xian2 ci3 yi2 you2 ， bu4 jue2 liu2 zhi4 jiu3 。
- yi2 ye4 fan4 cheng2 chuan1 ， ying2 hui2 li4 nong2 mu3 。
- jue2 qu2 san4 qing1 yang1 ， geng1 fu1 lei4 cheng2 ou3 。
- she4 zhou1 xie2 duan3 qiong2 ， qi2 qu1 du4 zhong4 fu4 。
- ye3 fang1 qi4 ru2 lan2 ， ran3 ran3 xi2 jin1 xiu4 。
- wei1 yi2 qiong2 shan1 jiao1 ， cun4 huai2 na4 yu3 zhou4 。
- chuan1 yuan2 hao4 wu2 ya2 ， wan4 xiang4 jie1 wo3 you3 。
- cang1 ming2 yao3 miao3 jian4 ， yun2 meng4 tun1 ba1 jiu3 。
- chang1 li2 kai1 heng2 yun2 ， yang2 gong1 deng1 xian4 shou3 。
- gu4 wo3 fan2 lou4 zi1 ， shi4 ci3 yi4 pei2 lou3 。
- sui1 ran2 xing2 qi4 shu1 ， xing1 qu4 wu2 yi4 fou3 。
- du2 jie1 jin1 xi1 shu1 ， ren2 shi4 you3 qian1 mao4 。
- er2 wo3 lao3 wu2 wen2 ， jiang1 yu3 cao3 mu4 xiu3 。
- zhi4 yan3 fu4 jiang4 yuan2 ， xuan2 lu2 xin1 jie2 gou4 。
- yi1 fu4 bu4 ke3 huai2 ， song1 qiao2 yi3 wei2 you3 。
- bu4 si3 fei1 suo3 qiu2 ， gu1 yi3 yi4 wu2 shou4 。

## 注释

## 译文

## 赏析
