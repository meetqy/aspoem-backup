---
id: wei-zong-wu-li-xue
title: 理學
titlePinyin: li3 xue2
titleSlug: li-xue
author: 衛宗武
authorPinyin: wei4 zong1 wu3
authorSlug: wei-zong-wu
dynasty: 宋
dynastyPinyin: song4
dynastySlug: song
tags: []
---

## 正文

- 寥寥二千載，道統幾欲墜。
- 濂洛暨關中，浚源接洙泗。
- 乾淳諸大儒，流派何以異。
- 無極而太極，性命發其秘。
- 先天而後天，理數稽其至。
- 四書共羣籍，精微窮奧義。
- 五常與異端，辨析無遺旨。
- 謂教以漸進，謂功可直遂。
- 爲說雖殊科，其歸同一揆。
- 踐修本誠敬，講貫非口耳。
- 要在絕己私，渾然循天理。
- 啟鑰以抽關，發蒙而警聵。
- 後進有所宗，絕學得所繼。
- 作者蔑以加，百世或可俟。

## 拼音

- liao2 liao2 er4 qian1 zai4 ， dao4 tong3 ji1 yu4 zhui4 。
- lian2 luo4 ji4 guan1 zhong1 ， jun4 yuan2 jie1 zhu1 si4 。
- qian2 chun2 zhu1 da4 ru2 ， liu2 pai4 he2 yi3 yi4 。
- wu2 ji2 er2 tai4 ji2 ， xing4 ming4 fa1 qi2 mi4 。
- xian1 tian1 er2 hou4 tian1 ， li3 shu4 ji1 qi2 zhi4 。
- si4 shu1 gong4 qun2 ji2 ， jing1 wei1 qiong2 ao4 yi4 。
- wu3 chang2 yu3 yi4 duan1 ， bian4 xi1 wu2 yi2 zhi3 。
- wei4 jiao4 yi3 jian4 jin4 ， wei4 gong1 ke3 zhi2 sui4 。
- wei2 shuo1 sui1 shu1 ke1 ， qi2 gui1 tong2 yi4 kui2 。
- jian4 xiu1 ben3 cheng2 jing4 ， jiang3 guan4 fei1 kou3 er3 。
- yao4 zai4 jue2 ji3 si1 ， hun2 ran2 xun2 tian1 li3 。
- qi3 yue4 yi3 chou1 guan1 ， fa1 meng2 er2 jing3 kui4 。
- hou4 jin4 you3 suo3 zong1 ， jue2 xue2 de2 suo3 ji4 。
- zuo4 zhe3 mie4 yi3 jia1 ， bai3 shi4 huo4 ke3 si4 。

## 注释

## 译文

## 赏析
