---
id: wei-zong-wu-tian-han-liu-zhi-shan-zhong-ji-shi
title: 天寒留滯山中即事
titlePinyin: tian1 han2 liu2 zhi4 shan1 zhong1 ji2 shi4
titleSlug: tian-han-liu-zhi-shan-zhong-ji-shi
author: 衛宗武
authorPinyin: wei4 zong1 wu3
authorSlug: wei-zong-wu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 逾月留窮源，不覺歲云暮。
- 緒景寖凄凉，重陰方固沍。
- 芳叢菊殫殘，丹楓葉飛舞。
- 蒙茸豐草萎，剝落喬木古。
- 茲來遂幽尋，所恨乏勝侶。
- 釋友間往還，農父相爾汝。
- 索句課唐吟，繙經勘佛語。
- 肅肅繁霜零，輝輝寒月吐。
- 夜氣消檠燈，凜威薄衣絮。
- 榾柮煨爐紅，輪囷擁衾素。
- 噓呵冷欲冰，拳攣宿如露。
- 老瓦補茅柴，破釜煮栗芋。
- 烹鮮遠莫致，擷蔬美可茹。
- 氓廛絕紛囂，僧席割清苦。
- 頹然撫孤蹤，樂哉忘萬慮。
- 亡何歸興動，適爲物怪忤。
- 舉手謝白雲，扁舟鳴去艣。

## 拼音

- yu2 yue4 liu2 qiong2 yuan2 ， bu4 jue2 sui4 yun2 mu4 。
- xu4 jing3 jin4 qi1 liang2 ， zhong4 yin1 fang1 gu4 hu4 。
- fang1 cong2 ju2 dan1 can2 ， dan1 feng1 ye4 fei1 wu3 。
- meng2 rong2 feng1 cao3 wei3 ， bao1 luo4 qiao2 mu4 gu3 。
- zi1 lai2 sui4 you1 xun2 ， suo3 hen4 fa2 sheng4 lü3 。
- shi4 you3 jian4 wang3 huan2 ， nong2 fu4 xiang1 er3 ru3 。
- suo3 ju4 ke4 tang2 yin2 ， fan1 jing1 kan1 fo2 yu3 。
- su4 su4 fan2 shuang1 ling2 ， hui1 hui1 han2 yue4 tu3 。
- ye4 qi4 xiao1 qing2 deng1 ， lin3 wei1 bao2 yi1 xu4 。
- gu3 duo4 wei1 lu2 hong2 ， lun2 qun1 yong1 qin1 su4 。
- xu1 he1 leng3 yu4 bing1 ， quan2 luan2 su4 ru2 lu4 。
- lao3 wa3 bu3 mao2 chai2 ， po4 fu3 zhu3 li4 yu4 。
- peng1 xian1 yuan3 mo4 zhi4 ， xie2 shu1 mei3 ke3 ru2 。
- mang2 chan2 jue2 fen1 xiao1 ， seng1 xi2 ge1 qing1 ku3 。
- tui2 ran2 fu3 gu1 zong1 ， le4 zai1 wang4 wan4 lü4 。
- wang2 he2 gui1 xing1 dong4 ， shi4 wei2 wu4 guai4 wu3 。
- ju3 shou3 xie4 bai2 yun2 ， pian1 zhou1 ming2 qu4 lu3 。

## 注释

## 译文

## 赏析
