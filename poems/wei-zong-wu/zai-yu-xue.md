---
id: wei-zong-wu-zai-yu-xue
title: 再遇雪
titlePinyin: zai4 yu4 xue3
titleSlug: zai-yu-xue
author: 衛宗武
authorPinyin: wei4 zong1 wu3
authorSlug: wei-zong-wu
dynasty: 宋
dynastyPinyin: song4
dynastySlug: song
tags: []
---

## 正文

- 窮冬滯空山，風雨何凄迷。
- 馮夷工剪水，有技不肯施。
- 俄於夜未分，六出紛葳蕤。
- 但見草壤間，疊疊生玉枝。
- 須臾遂彌滿，匼匝生四圍。
- 突兀千丈高，浩無膚寸遺。
- 寒林遠映带，一色相參差。
- 天工呈大巧，幻出此段奇。
- 遂令翳薈間，瑣碎玉作姿。
- 安得借化冶，烹鍊如銀爲。
- 勿使見睍消，有若朝露晞。
- 巨靈與夸娥，負挾從我歸。
- 以此幾嵯峨，森列置八維。
- 爲民除熱惱，盛夏袪炎威。
- 金石可流爍，天瑞無變移。
- 良宵著明蟾，遶以波琉璃。
- 四時照吟筆，千古凝清輝。

## 拼音

- qiong2 dong1 zhi4 kong1 shan1 ， feng1 yu3 he2 qi1 mi2 。
- feng2 yi2 gong1 jian3 shui3 ， you3 ji4 bu4 ken3 shi1 。
- e2 wu1 ye4 wei4 fen1 ， liu4 chu1 fen1 wei1 rui2 。
- dan4 jian4 cao3 rang3 jian4 ， die2 die2 sheng1 yu4 zhi1 。
- xu1 yu2 sui4 mi2 man3 ， ke1 za1 sheng1 si4 wei2 。
- tu1 wu4 qian1 zhang4 gao1 ， hao4 wu2 fu1 cun4 yi2 。
- han2 lin2 yuan3 ying4 dai4 ， yi2 se4 xiang4 can1 cha4 。
- tian1 gong1 cheng2 da4 qiao3 ， huan4 chu1 ci3 duan4 qi2 。
- sui4 ling4 yi4 hui4 jian4 ， suo3 sui4 yu4 zuo4 zi1 。
- an1 de2 jie4 hua4 ye3 ， peng1 lian4 ru2 yin2 wei2 。
- wu4 shi3 jian4 xian4 xiao1 ， you3 ruo4 zhao1 lu4 xi1 。
- ju4 ling2 yu3 kua1 e2 ， fu4 xie2 cong2 wo3 gui1 。
- yi3 ci3 ji1 cuo2 e2 ， sen1 lie4 zhi4 ba1 wei2 。
- wei2 min2 chu2 re4 nao3 ， sheng4 xia4 qu1 yan2 wei1 。
- jin1 shi2 ke3 liu2 shuo4 ， tian1 rui4 wu2 bian4 yi2 。
- liang2 xiao1 zhu4 ming2 chan2 ， rao4 yi3 bo1 liu2 li2 。
- si4 shi2 zhao4 yin2 bi3 ， qian1 gu3 ning2 qing1 hui1 。

## 注释

## 译文

## 赏析
