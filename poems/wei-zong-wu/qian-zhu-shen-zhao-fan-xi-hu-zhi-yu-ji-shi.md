---
id: wei-zong-wu-qian-zhu-shen-zhao-fan-xi-hu-zhi-yu-ji-shi
title: 錢竹深招泛西湖值雨即事
titlePinyin: qian2 zhu2 shen1 zhao1 fan4 xi1 hu2 zhi2 yu3 ji2 shi4
titleSlug: qian-zhu-shen-zhao-fan-xi-hu-zhi-yu-ji-shi
author: 衛宗武
authorPinyin: wei4 zong1 wu3
authorSlug: wei-zong-wu
dynasty: 宋
dynastyPinyin: song4
dynastySlug: song
tags: []
---

## 正文

- 西湖成久別，歲月不可記。
- 竹君秩豆籩，枌友集簪履。
- 放船及中流，烟靄渺無際。
- 宛類太極初，混沌但一氣。
- 浩浩雲常浮，垂垂雨不止。
- 樓觀列畫圖，黯淡微茫裏。
- 素粧姿態妍，於此見西子。
- 纔入西陵橋，林巒得近似。
- 緩步香月堂，循山歷其址。
- 逋僊去何之，千古儼清致。
- 淋漓雨珠僊，一一浴未起。
- 粲然間紅粧，臉霞淚如洗。
- 餘芳襲壺觴，暗馥散襟袂。
- 十里花柳堤，六橋風月地。
- 暝色壓舩舷，遊屐不可至。
- 昌翔度裏湖，兩山濃滴翠。
- 中有白鳥閒，翩翩自遊戲。
- 幾年阻行樂，謂有公閭第。
- 棟宇半蒼苔，遺汙漬清泚。
- 興亡成古今，感愾重歔欷。
- 轉柁邇城隄，觥籌猶未既。
- 風生語笑高，雲遏歌聲曳。
- 斯遊屬晏陰，樂事亦足紀。
- 何時可重來，風日待清美。

## 拼音

- xi1 hu2 cheng2 jiu3 bie2 ， sui4 yue4 bu4 ke3 ji4 。
- zhu2 jun1 zhi4 dou4 bian1 ， fen2 you3 ji2 zan1 lü3 。
- fang4 chuan2 ji2 zhong1 liu2 ， yan1 ai3 miao3 wu2 ji4 。
- wan3 lei4 tai4 ji2 chu1 ， hun4 dun4 dan4 yi2 qi4 。
- hao4 hao4 yun2 chang2 fu2 ， chui2 chui2 yu3 bu4 zhi3 。
- lou2 guan1 lie4 hua4 tu2 ， an4 dan4 wei1 mang2 li3 。
- su4 zhuang1 zi1 tai4 yan2 ， wu1 ci3 jian4 xi1 zi3 。
- cai2 ru4 xi1 ling2 qiao2 ， lin2 luan2 de2 jin4 si4 。
- huan3 bu4 xiang1 yue4 tang2 ， xun2 shan1 li4 qi2 zhi3 。
- bu1 xian1 qu4 he2 zhi1 ， qian1 gu3 yan3 qing1 zhi4 。
- lin2 li2 yu3 zhu1 xian1 ， yi1 yi1 yu4 wei4 qi3 。
- can4 ran2 jian4 hong2 zhuang1 ， lian3 xia2 lei4 ru2 xi3 。
- yu2 fang1 xi2 hu2 shang1 ， an4 fu4 san4 jin1 mei4 。
- shi2 li3 hua1 liu3 di1 ， liu4 qiao2 feng1 yue4 di4 。
- ming2 se4 ya1 chuan2 xian2 ， you2 ji1 bu4 ke3 zhi4 。
- chang1 xiang2 du4 li3 hu2 ， liang3 shan1 nong2 di1 cui4 。
- zhong1 you3 bai2 niao3 xian2 ， pian1 pian1 zi4 you2 xi4 。
- ji1 nian2 zu3 xing2 le4 ， wei4 you3 gong1 lü2 di4 。
- dong4 yu3 ban4 cang1 tai2 ， yi2 wu1 zi4 qing1 ci3 。
- xing1 wang2 cheng2 gu3 jin1 ， gan3 kai4 zhong4 xu1 xi1 。
- zhuan3 tuo2 er3 cheng2 di1 ， gong1 chou2 you2 wei4 ji4 。
- feng1 sheng1 yu3 xiao4 gao1 ， yun2 e4 ge1 sheng1 ye4 。
- si1 you2 shu3 yan4 yin1 ， le4 shi4 yi4 zu2 ji4 。
- he2 shi2 ke3 zhong4 lai2 ， feng1 ri4 dai4 qing1 mei3 。

## 注释

## 译文

## 赏析
