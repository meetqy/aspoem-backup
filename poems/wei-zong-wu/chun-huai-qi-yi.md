---
id: wei-zong-wu-chun-huai-qi-yi
title: 春懷  其一
titlePinyin: chun1 huai2     qi2 yi1
titleSlug: chun-huai-qi-yi
author: 衛宗武
authorPinyin: wei4 zong1 wu3
authorSlug: wei-zong-wu
dynasty: 宋
dynastyPinyin: song4
dynastySlug: song
tags: []
---

## 正文

- 伊耆司化權，與物何落落。
- 不見陽和敷，但聞風雨惡。
- 柔綠尚含滋，水紅慳破萼。
- 動植久陵暴，至仁同橐籥。
- 可使令行冬，寒威肆餘虐。
- 便須轉機栝，曜靈俾灼爍。
- 芬芳千萬林，薰爲紅紫幄。
- 庶俾競春徒，薄有登臺樂。

## 拼音

- yi1 qi2 si1 hua4 quan2 ， yu3 wu4 he2 luo4 luo4 。
- bu2 jian4 yang2 he2 fu1 ， dan4 wen2 feng1 yu3 e4 。
- rou2 lü4 shang4 han2 zi1 ， shui3 hong2 qian1 po4 e4 。
- dong4 zhi2 jiu3 ling2 bao4 ， zhi4 ren2 tong2 tuo2 yue4 。
- ke3 shi3 ling4 xing2 dong1 ， han2 wei1 si4 yu2 nüe4 。
- bian4 xu1 zhuan3 ji1 gua1 ， yao4 ling2 bi3 zhuo2 shuo4 。
- fen1 fang1 qian1 wan4 lin2 ， xun1 wei2 hong2 zi3 wo4 。
- shu4 bi3 jing4 chun1 tu2 ， bao2 you3 deng1 tai2 le4 。

## 注释

## 译文

## 赏析
