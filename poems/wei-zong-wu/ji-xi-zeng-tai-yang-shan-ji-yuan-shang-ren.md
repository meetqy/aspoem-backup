---
id: wei-zong-wu-ji-xi-zeng-tai-yang-shan-ji-yuan-shang-ren
title: 即席贈太陽山極圓上人
titlePinyin: ji2 xi2 zeng4 tai4 yang2 shan1 ji2 yuan2 shang4 ren2
titleSlug: ji-xi-zeng-tai-yang-shan-ji-yuan-shang-ren
author: 衛宗武
authorPinyin: wei4 zong1 wu3
authorSlug: wei-zong-wu
dynasty: 宋
dynastyPinyin: song4
dynastySlug: song
tags: []
---

## 正文

- 招提幾百載，其來自唐室。
- 屢此繫扁舟，過門不暇入。
- 豈圖今之行，招携敘舊室。
- 遂停欲歸櫂，重整倦遊屐。
- 粵昔有高僧，斯地曾卓錫。
- 湛然一方泉，千歲停寒碧。
- 古殿倚太陽，佛光含慧日。
- 巍巍屋上峰，森森庭下杓。
- 禪房窈且深，竹樹尤靜密。
- 開尊具濁饌，領客日至夕。
- 久要亦所難，此意豈易得。
- 探囊出詩章，往往名勝筆。
- 誦詩所以名，極圓而圓極。

## 拼音

- zhao1 ti2 ji1 bai3 zai4 ， qi2 lai2 zi4 tang2 shi4 。
- lü3 ci3 xi4 pian1 zhou1 ， guo4 men2 bu4 xia2 ru4 。
- qi3 tu2 jin1 zhi1 xing2 ， zhao1 xie2 xu4 jiu4 shi4 。
- sui4 ting2 yu4 gui1 zhao4 ， chong2 zheng3 juan4 you2 ji1 。
- yue4 xi1 you3 gao1 seng1 ， si1 di4 ceng2 zhuo2 xi1 。
- zhan4 ran2 yi4 fang1 quan2 ， qian1 sui4 ting2 han2 bi4 。
- gu3 dian4 yi3 tai4 yang2 ， fo2 guang1 han2 hui4 ri4 。
- wei1 wei1 wu1 shang4 feng1 ， sen1 sen1 ting2 xia4 shao2 。
- shan4 fang2 yao3 qie3 shen1 ， zhu2 shu4 you2 jing4 mi4 。
- kai1 zun1 ju4 zhuo2 zhuan4 ， ling3 ke4 ri4 zhi4 xi1 。
- jiu3 yao4 yi4 suo3 nan2 ， ci3 yi4 qi3 yi4 de2 。
- tan4 nang2 chu1 shi1 zhang1 ， wang3 wang3 ming2 sheng4 bi3 。
- song4 shi1 suo3 yi3 ming2 ， ji2 yuan2 er2 yuan2 ji2 。

## 注释

## 译文

## 赏析
