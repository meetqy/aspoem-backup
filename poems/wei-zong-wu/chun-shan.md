---
id: wei-zong-wu-chun-shan
title: 春山
titlePinyin: chun1 shan1
titleSlug: chun-shan
author: 衛宗武
authorPinyin: wei4 zong1 wu3
authorSlug: wei-zong-wu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 青山四時好，春至尤盛麗。
- 潤澤散沖融，華滋出枯悴。
- 雲根鱗甲動，風柯羽旄曳。
- 羣芳間點染，一碧互經緯。
- 組繡列障陳，繢畫崇屏倚。
- 嵬昂如帝尊，黼黻儼衣被。
- 我老得餘暇，時來領勝事。
- 穿雲度舟楫，披霧縱屐履。
- 涓泉幽響生，鳴鳥繁聲脆。
- 天然成妙奏，人籟惡可擬。
- 息游返靖廬，紛華以靜對。
- 獨坐勘古書，冥觀參物理。
- 光景猶駒馳，色象亦蟬蛻。
- 至人善觀山，夫豈悅浮靡。
- 懿此靜秀姿，萬古挹清致。

## 拼音

- qing1 shan1 si4 shi2 hao3 ， chun1 zhi4 you2 sheng4 li2 。
- run4 ze2 san4 chong1 rong2 ， hua2 zi1 chu1 ku1 cui4 。
- yun2 gen1 lin2 jia3 dong4 ， feng1 ke1 yu3 mao2 ye4 。
- qun2 fang1 jian4 dian3 ran3 ， yi2 bi4 hu4 jing1 wei3 。
- zu3 xiu4 lie4 zhang4 chen2 ， hui4 hua4 chong2 ping2 yi3 。
- wei2 ang2 ru2 di4 zun1 ， fu3 fu2 yan3 yi1 bei4 。
- wo3 lao3 de2 yu2 xia2 ， shi2 lai2 ling3 sheng4 shi4 。
- chuan1 yun2 du4 zhou1 ji2 ， pi1 wu4 zong4 ji1 lü3 。
- juan1 quan2 you1 xiang3 sheng1 ， ming2 niao3 fan2 sheng1 cui4 。
- tian1 ran2 cheng2 miao4 zou4 ， ren2 lai4 e4 ke3 ni3 。
- xi1 you2 fan3 jing4 lu2 ， fen1 hua2 yi3 jing4 dui4 。
- du2 zuo4 kan1 gu3 shu1 ， ming2 guan1 can1 wu4 li3 。
- guang1 jing3 you2 ju1 chi2 ， se4 xiang4 yi4 chan2 tui4 。
- zhi4 ren2 shan4 guan1 shan1 ， fu1 qi3 yue4 fu2 mi2 。
- yi4 ci3 jing4 xiu4 zi1 ， wan4 gu3 yi4 qing1 zhi4 。

## 注释

## 译文

## 赏析
