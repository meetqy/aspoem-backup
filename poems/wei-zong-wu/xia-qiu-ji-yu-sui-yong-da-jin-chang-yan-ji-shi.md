---
id: wei-zong-wu-xia-qiu-ji-yu-sui-yong-da-jin-chang-yan-ji-shi
title: 夏秋積雨歲用大祲長言紀實
titlePinyin: xia4 qiu1 ji1 yu3 sui4 yong4 da4 jin4 chang2 yan2 ji4 shi2
titleSlug: xia-qiu-ji-yu-sui-yong-da-jin-chang-yan-ji-shi
author: 衛宗武
authorPinyin: wei4 zong1 wu3
authorSlug: wei-zong-wu
dynasty: 宋
dynastyPinyin: song4
dynastySlug: song
tags: []
---

## 正文

- 四月五月淫澇積，噬嚙丘垤吞原隰。
- 匪惟爲沼蕩爲陂，萬頃秧雲泯無跡。
- 攢鴉聯尾空飛翻，化鰲爲城難障塞。
- 五湖三泖欲貫通，浪接重江勢洄潏。
- 茅茨比屋何可存，穀麥千金不論直。
- 懦夫全室葬魚腹，强者呼儔作蟊賊。
- 閉糴成風牢莫回，勸分有令徒無益。
- 間存壠畝護餘苗，曾不什一于千百。
- 旱赤堅栗刈未齊，晚紅䆉稏苞欲實。
- 饑農競喜新穀收，一飽充腸云可必。
- 夫何八月天瓢傾，其來震蕩而飄忽。
- 勢如陣馬奔不停，銀溜浪浪欲穿石。
- 直疑羣龍翻九河，小山摇撼大山兀。
- 須臾泛溢滿中庭，平地如淵深計尺。
- 明朝清野變白波，浩浩湯湯彌甚昔。
- 積陰爲冷不堪收，殆類鴻濛未開闢。
- 又如歷代政昏蒙，熏如宇宙成幽墨。
- 飈旋霧塞晝冥冥，常俾蒼生氣湮鬰。
- 簷間點滴無時乾，猶幸滂沱間霂霢。
- 登場惟苦禾耳生，棲畝尚有禾頭出。
- 深虞衮衮傾盆來，已壞垂成俱滅沒。
- 大家蓋藏悉已空，猶恐有司徵斂急。
- 若使租無斗斛收，卒歲輸官何自給。
- 貧家薪桂米逾珠，待哺嗸嗸併日食。
- 若使粒價更湧騰，寧不枕藉爲溝瘠。
- 彼蒼亦必憫時艱，忍視斯民至斯極。
- 我念民窮作此歌，歌此能令鬼神泣。
- 鬼神爲我訴之天，天豈不惟民是恤。
- 似聞誥下驅六丁，翦夷水怪殲羣慝。
- 怒霆笑電悉屏除，抉雲推上紅輪日。
- 更願陽烏溥至仁，大放光明照幽仄。
- 鬰者斯通枉者伸，頓蘇民氣舒民力。
- 洪波卷空九土晞，多稼穰穰登黍稷。
- 庶令千里免阻饑，可反愁邦爲樂國。

## 拼音

- si4 yue4 wu3 yue4 yin2 lao4 ji1 ， shi4 nie4 qiu1 die2 tun1 yuan2 xi2 。
- fei3 wei2 wei2 zhao3 dang4 wei2 bei1 ， wan4 qing3 yang1 yun2 min3 wu2 ji4 。
- zan3 ya1 lian2 wei3 kong1 fei1 fan1 ， hua4 ao2 wei2 cheng2 nan2 zhang4 sai1 。
- wu3 hu2 san1 mao3 yu4 guan4 tong1 ， lang4 jie1 zhong4 jiang1 shi4 hui2 yu4 。
- mao2 ci2 bi3 wu1 he2 ke3 cun2 ， gu3 mai4 qian1 jin1 bu2 lun4 zhi2 。
- nuo4 fu1 quan2 shi4 zang4 yu2 fu4 ， qiang2 zhe3 hu1 chou2 zuo4 mao2 zei2 。
- bi4 di2 cheng2 feng1 lao2 mo4 hui2 ， quan4 fen1 you3 ling4 tu2 wu2 yi4 。
- jian4 cun2 long3 mu3 hu4 yu2 miao2 ， ceng2 bu4 shi2 yi4 yu2 qian1 bai3 。
- han4 chi4 jian1 li4 yi4 wei4 qi2 ， wan3 hong2 䆉 ya4 bao1 yu4 shi2 。
- ji1 nong2 jing4 xi3 xin1 gu3 shou1 ， yi4 bao3 chong1 chang2 yun2 ke3 bi4 。
- fu1 he2 ba1 yue4 tian1 piao2 qing1 ， qi2 lai2 zhen4 dang4 er2 piao1 hu1 。
- shi4 ru2 zhen4 ma3 ben1 bu4 ting2 ， yin2 liu1 lang4 lang4 yu4 chuan1 shi2 。
- zhi2 yi2 qun2 long2 fan1 jiu3 he2 ， xiao3 shan1 yao2 han4 da4 shan1 wu4 。
- xu1 yu2 fan4 yi4 man3 zhong1 ting2 ， ping2 di4 ru2 yuan1 shen1 ji4 chi3 。
- ming2 chao2 qing1 ye3 bian4 bai2 bo1 ， hao4 hao4 tang1 tang1 mi2 shen4 xi1 。
- ji1 yin1 wei2 leng3 bu4 kan1 shou1 ， dai4 lei4 hong2 meng2 wei4 kai1 pi4 。
- you4 ru2 li4 dai4 zheng4 hun1 meng2 ， xun1 ru2 yu3 zhou4 cheng2 you1 mo4 。
- biao1 xuan2 wu4 sai1 zhou4 ming2 ming2 ， chang2 bi3 cang1 sheng1 qi4 yan1 yu4 。
- yan2 jian4 dian3 di1 wu2 shi2 qian2 ， you2 xing4 pang1 tuo2 jian4 mu4 mai4 。
- deng1 chang3 wei2 ku3 he2 er3 sheng1 ， qi1 mu3 shang4 you3 he2 tou2 chu1 。
- shen1 yu2 gun3 gun3 qing1 pen2 lai2 ， yi3 huai4 chui2 cheng2 ju4 mie4 mei2 。
- da4 jia1 gai4 cang2 xi1 yi3 kong1 ， you2 kong3 you3 si1 zhi3 lian3 ji2 。
- ruo4 shi3 zu1 wu2 dou4 hu2 shou1 ， zu2 sui4 shu1 guan1 he2 zi4 gei3 。
- pin2 jia1 xin1 gui4 mi3 yu2 zhu1 ， dai4 bu3 ao2 ao2 bing4 ri4 shi2 。
- ruo4 shi3 li4 jia4 geng4 yong3 teng2 ， ning2 bu4 zhen3 jie4 wei2 gou1 ji2 。
- bi3 cang1 yi4 bi4 min3 shi2 jian1 ， ren3 shi4 si1 min2 zhi4 si1 ji2 。
- wo3 nian4 min2 qiong2 zuo4 ci3 ge1 ， ge1 ci3 neng2 ling4 gui3 shen2 qi4 。
- gui3 shen2 wei2 wo3 su4 zhi1 tian1 ， tian1 qi3 bu4 wei2 min2 shi4 xu4 。
- si4 wen2 gao4 xia4 qu1 liu4 ding1 ， jian3 yi2 shui3 guai4 jian1 qun2 te4 。
- nu4 ting2 xiao4 dian4 xi1 bing3 chu2 ， jue2 yun2 tui1 shang4 hong2 lun2 ri4 。
- geng4 yuan4 yang2 wu1 pu3 zhi4 ren2 ， da4 fang4 guang1 ming2 zhao4 you1 ze4 。
- yu4 zhe3 si1 tong1 wang3 zhe3 shen1 ， dun4 su1 min2 qi4 shu1 min2 li4 。
- hong2 bo1 juan4 kong1 jiu3 tu3 xi1 ， duo1 jia4 rang2 rang2 deng1 shu3 ji4 。
- shu4 ling4 qian1 li3 mian3 zu3 ji1 ， ke3 fan3 chou2 bang1 wei2 le4 guo2 。

## 注释

## 译文

## 赏析
