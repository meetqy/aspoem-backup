---
id: wei-zong-wu-da-ye-du-dian-bin-bing-qi-zi-he-pian
title: 答野渡墊賓并其子和篇
titlePinyin: da2 ye3 du4 dian4 bin1 bing4 qi2 zi3 he2 pian1
titleSlug: da-ye-du-dian-bin-bing-qi-zi-he-pian
author: 衛宗武
authorPinyin: wei4 zong1 wu3
authorSlug: wei-zong-wu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 唐人尚五言，秀句推柳塘。
- 復有善鳴者，鷄鳴傳遠商。
- 氏名幾百載，郁若蘭芷香。
- 詩來破餘暑，如挹風露凉。
- 芬敷富辭藻，鮮碧逾叢篁。
- 鋪張几案間，蔚爲前修光。
- 讀之律呂諧，擊拊鳥聲鏘。
- 可踵翰林白，未遜太史黄。
- 東屏斯文主，書傳撐滿腸。
- 固宜蘇門客，而有晁與張。
- 豈但如昔人，風雅能補亡。
- 胸中千萬篇，浩若五穀穰。
- 况復有小坡，氣習遺膏粱。
- 書林惟日涉，藝圃無時荒。
- 內有芳潤融，外蔑聲色戕。
- 篇章雖後至，巖菊擅晚芳。
- 又類秋芙蕖，水鏡臨夕陽。
- 顧惟糠粃揚，凜負荆棘芒。
- 嘆予以詩隠，貨藥猶韓康。
- 何時天朗清，共泛蘭亭觴。

## 拼音

- tang2 ren2 shang4 wu3 yan2 ， xiu4 ju4 tui1 liu3 tang2 。
- fu4 you3 shan4 ming2 zhe3 ， ji1 ming2 chuan2 yuan3 shang1 。
- shi4 ming2 ji1 bai3 zai4 ， yu4 ruo4 lan2 zhi3 xiang1 。
- shi1 lai2 po4 yu2 shu3 ， ru2 yi4 feng1 lu4 liang2 。
- fen1 fu1 fu4 ci2 zao3 ， xian1 bi4 yu2 cong2 huang2 。
- pu1 zhang1 ji1 an4 jian4 ， wei4 wei2 qian2 xiu1 guang1 。
- du2 zhi1 lü4 lü3 xie2 ， ji1 fu3 niao3 sheng1 qiang1 。
- ke3 zhong3 han4 lin2 bai2 ， wei4 xun4 tai4 shi3 huang2 。
- dong1 ping2 si1 wen2 zhu3 ， shu1 chuan2 cheng1 man3 chang2 。
- gu4 yi2 su1 men2 ke4 ， er2 you3 chao2 yu3 zhang1 。
- qi3 dan4 ru2 xi1 ren2 ， feng1 ya3 neng2 bu3 wang2 。
- xiong1 zhong1 qian1 wan4 pian1 ， hao4 ruo4 wu3 gu3 rang2 。
- kuang4 fu4 you3 xiao3 po1 ， qi4 xi2 yi2 gao1 liang2 。
- shu1 lin2 wei2 ri4 she4 ， yi4 pu3 wu2 shi2 huang1 。
- nei4 you3 fang1 run4 rong2 ， wai4 mie4 sheng1 se4 qiang1 。
- pian1 zhang1 sui1 hou4 zhi4 ， yan2 ju2 shan4 wan3 fang1 。
- you4 lei4 qiu1 fu2 qu2 ， shui3 jing4 lin2 xi1 yang2 。
- gu4 wei2 kang1 bi3 yang2 ， lin3 fu4 jing1 ji2 mang2 。
- tan4 yu3 yi3 shi1 yin3 ， huo4 yao4 you2 han2 kang1 。
- he2 shi2 tian1 lang3 qing1 ， gong4 fan4 lan2 ting2 shang1 。

## 注释

## 译文

## 赏析
