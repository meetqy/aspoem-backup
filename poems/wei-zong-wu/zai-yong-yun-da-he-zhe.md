---
id: wei-zong-wu-zai-yong-yun-da-he-zhe
title: 再用韻答和者
titlePinyin: zai4 yong4 yun4 da2 he2 zhe3
titleSlug: zai-yong-yun-da-he-zhe
author: 衛宗武
authorPinyin: wei4 zong1 wu3
authorSlug: wei-zong-wu
dynasty: 宋
dynastyPinyin: song4
dynastySlug: song
tags: []
---

## 正文

- 依山構靖廬，雖陋亦可坐。
- 幽林隔塵囂，邐迤八九嶞。
- 時來友高士，一歲知幾過。
- 野花薰醉醒，山鳥啼夢破。
- 何莫匪真詮，豈爲崇小果。
- 頗喜仙侶稠，可使玄風播。
- 道腴足雋永，世味等涕唾。
- 谷神儻不死，造物何能奈。
- 多君從我游，白雲肯分卧。
- 第嗟屋宅壞，殆類甑已墮。
- 內煉悵莫成，服食其或可。
- 伯陽丹鼎餘，刀圭分贈我。

## 拼音

- yi1 shan1 gou4 jing4 lu2 ， sui1 lou4 yi4 ke3 zuo4 。
- you1 lin2 ge2 chen2 xiao1 ， li3 yi3 ba1 jiu3 tuo4 。
- shi2 lai2 you3 gao1 shi4 ， yi2 sui4 zhi1 ji1 guo4 。
- ye3 hua1 xun1 zui4 xing3 ， shan1 niao3 ti2 meng4 po4 。
- he2 mo4 fei3 zhen1 quan2 ， qi3 wei2 chong2 xiao3 guo3 。
- po1 xi3 xian1 lü3 chou2 ， ke3 shi3 xuan2 feng1 bo1 。
- dao4 yu2 zu2 jun4 yong3 ， shi4 wei4 deng3 ti4 tuo4 。
- gu3 shen2 tang3 bu4 si3 ， zao4 wu4 he2 neng2 nai4 。
- duo1 jun1 cong2 wo3 you2 ， bai2 yun2 ken3 fen1 wo4 。
- di4 jie1 wu1 zhai2 huai4 ， dai4 lei4 zeng4 yi3 duo4 。
- nei4 lian4 chang4 mo4 cheng2 ， fu2 shi2 qi2 huo4 ke3 。
- bo2 yang2 dan1 ding3 yu2 ， dao1 gui1 fen1 zeng4 wo3 。

## 注释

## 译文

## 赏析
