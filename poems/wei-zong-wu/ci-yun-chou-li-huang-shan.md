---
id: wei-zong-wu-ci-yun-chou-li-huang-shan
title: 次韻酬李黄山
titlePinyin: ci4 yun4 chou2 li3 huang2 shan1
titleSlug: ci-yun-chou-li-huang-shan
author: 衛宗武
authorPinyin: wei4 zong1 wu3
authorSlug: wei-zong-wu
dynasty: 宋
dynastyPinyin: song4
dynastySlug: song
tags: []
---

## 正文

- 吾儒何所事，讀書而挾策。
- 君才郄林枝，靈根芳正發。
- 筆下富詞藻，雲錦自天落。
- 英英光嶽氣，灑灑冰雪魄。
- 中秋璧月圓，宜赴廣寒約。
- 桂籍那未香，天公無皂白。
- 學如禾與稻，既藝宜必穫。
- 于時誤儒冠，孰不嗟鑄錯。
- 篇章來聯翩，有主此有客。
- 隋珠既璀璨，和璞無踳駁。
- 有文可與評，有酒可與酌。
- 長吟不淹宿，捷若蛇赴壑。
- 喜得羅庾儔，吾鄉宜卜宅。

## 拼音

- wu2 ru2 he2 suo3 shi4 ， du2 shu1 er2 xie2 ce4 。
- jun1 cai2 xi4 lin2 zhi1 ， ling2 gen1 fang1 zheng4 fa1 。
- bi3 xia4 fu4 ci2 zao3 ， yun2 jin3 zi4 tian1 luo4 。
- ying1 ying1 guang1 yue4 qi4 ， sa3 sa3 bing1 xue3 po4 。
- zhong1 qiu1 bi4 yue4 yuan2 ， yi2 fu4 guang3 han2 yue1 。
- gui4 ji2 na4 wei4 xiang1 ， tian1 gong1 wu2 zao4 bai2 。
- xue2 ru2 he2 yu3 dao4 ， ji4 yi4 yi2 bi4 huo4 。
- yu2 shi2 wu4 ru2 guan1 ， shu2 bu4 jie1 zhu4 cuo4 。
- pian1 zhang1 lai2 lian2 pian1 ， you3 zhu3 ci3 you3 ke4 。
- sui2 zhu1 ji4 cui3 can4 ， he2 pu2 wu2 chuan3 bo2 。
- you3 wen2 ke3 yu3 ping2 ， you3 jiu3 ke3 yu3 zhuo2 。
- chang2 yin2 bu4 yan1 su4 ， jie2 ruo4 she2 fu4 he4 。
- xi3 de2 luo2 yu3 chou2 ， wu2 xiang1 yi2 bu3 zhai2 。

## 注释

## 译文

## 赏析
