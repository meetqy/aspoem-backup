---
id: wei-zong-wu-wu-yun-shi
title: 五雲詩
titlePinyin: wu3 yun2 shi1
titleSlug: wu-yun-shi
author: 衛宗武
authorPinyin: wei4 zong1 wu3
authorSlug: wei-zong-wu
dynasty: 宋
dynastyPinyin: song4
dynastySlug: song
tags: []
---

## 正文

- 千巖萬壑東南美，中有一山尤秀偉。
- 伊誰衣被以佳名，非霧非烟騰瑞氣。
- 有人於此曾課書，出山能士爲寫圖。
- 風林泉石振清響，佔畢吟誦聲難模。
- 聚爲胸中綫五色，不補衣裳華衮黻。
- 迺作江湖漫浪遊，奮藻揚葩肆吟筆。
- 文爲人瑞要瑞時，時不與我文奚爲。
- 何如抱書還舊隠，姑頌楚橘歌商芝。
- 吾衰一字不解作，平生學殖嘆荒落。
- 爲儒無用擬修玄，徒想仙人五雲宅。

## 拼音

- qian1 yan2 wan4 he4 dong1 nan2 mei3 ， zhong1 you3 yi4 shan1 you2 xiu4 wei3 。
- yi1 shui2 yi1 bei4 yi3 jia1 ming2 ， fei1 wu4 fei1 yan1 teng2 rui4 qi4 。
- you3 ren2 wu1 ci3 ceng2 ke4 shu1 ， chu1 shan1 neng2 shi4 wei2 xie3 tu2 。
- feng1 lin2 quan2 shi2 zhen4 qing1 xiang3 ， zhan4 bi4 yin2 song4 sheng1 nan2 mo2 。
- ju4 wei2 xiong1 zhong1 xian4 wu3 se4 ， bu4 bu3 yi1 shang0 hua2 gun3 fu2 。
- nai3 zuo4 jiang1 hu2 man4 lang4 you2 ， fen4 zao3 yang2 pa1 si4 yin2 bi3 。
- wen2 wei2 ren2 rui4 yao4 rui4 shi2 ， shi2 bu4 yu3 wo3 wen2 xi1 wei2 。
- he2 ru2 bao4 shu1 huan2 jiu4 yin3 ， gu1 song4 chu3 ju2 ge1 shang1 zhi1 。
- wu2 shuai1 yi2 zi4 bu4 jie3 zuo4 ， ping2 sheng1 xue2 zhi2 tan4 huang1 luo4 。
- wei2 ru2 wu2 yong4 ni3 xiu1 xuan2 ， tu2 xiang3 xian1 ren2 wu3 yun2 zhai2 。

## 注释

## 译文

## 赏析
