---
id: wei-zong-wu-wei-ye-bin-yue-fu
title: 爲葉賓月賦
titlePinyin: wei2 ye4 bin1 yue4 fu4
titleSlug: wei-ye-bin-yue-fu
author: 衛宗武
authorPinyin: wei4 zong1 wu3
authorSlug: wei-zong-wu
dynasty: 宋
dynastyPinyin: song4
dynastySlug: song
tags: []
---

## 正文

- 大乙涵中精，凝聚爲夜魄。
- 皎皎行長空，高圓競明發。
- 流輝大江湧，散影千林刻。
- 騷人抱負奇，一氣清相若。
- 有主此有賓，不勞折柬約。
- 悠然來几席，玉色照肝膈。
- 對之啟粲齒，嘲弄不爲虐。
- 纍纍噴珠璣，華采互呈豁。
- 銀闕或未完，要君施斧鑿。
- 乘風到廣寒，一笑翻成客。

## 拼音

- da4 yi3 han2 zhong1 jing1 ， ning2 ju4 wei2 ye4 po4 。
- jiao3 jiao3 xing2 chang2 kong1 ， gao1 yuan2 jing4 ming2 fa1 。
- liu2 hui1 da4 jiang1 yong3 ， san4 ying3 qian1 lin2 ke4 。
- sao1 ren2 bao4 fu4 qi2 ， yi2 qi4 qing1 xiang1 ruo4 。
- you3 zhu3 ci3 you3 bin1 ， bu4 lao2 zhe2 jian3 yue1 。
- you1 ran2 lai2 ji3 xi2 ， yu4 se4 zhao4 gan1 ge2 。
- dui4 zhi1 qi3 can4 chi3 ， chao2 nong4 bu4 wei2 nüe4 。
- lei2 lei2 pen1 zhu1 ji1 ， hua2 cai3 hu4 cheng2 huo1 。
- yin2 que4 huo4 wei4 wan2 ， yao4 jun1 shi1 fu3 zao2 。
- cheng2 feng1 dao4 guang3 han2 ， yi2 xiao4 fan1 cheng2 ke4 。

## 注释

## 译文

## 赏析
