---
id: wei-zong-wu-fen-yuan-xin-huang-qi-yi
title: 墳院新篁  其一
titlePinyin: fen2 yuan4 xin1 huang2     qi2 yi1
titleSlug: fen-yuan-xin-huang-qi-yi
author: 衛宗武
authorPinyin: wei4 zong1 wu3
authorSlug: wei-zong-wu
dynasty: 宋
dynastyPinyin: song4
dynastySlug: song
tags: []
---

## 正文

- 琅玕挺秀徑尺盈，森森直上摩蒼冥。
- 封培保護猶重器，歲餘二十林方成。
- 繩繩孫子更傑出，遠過鼻祖尤輪囷。
- 蔚然翠羽漸成葆，稚者碧玉初抽簪。
- 泥塗甫見露頭角，意氣已欲生風雲。
- 繁枝會致鳳棲止，修幹能作龍飛騰。
- 我來其下避新暑，洒若澗壑涵層冰。
- 清高直亮異凡種，願言世與山長青。
- 綠漪豈但爲目玩，於焉觀德知修身。
- 吾宗叡聖所宜法，如圭如璧揚休聲。

## 拼音

- lang2 gan1 ting3 xiu4 jing4 chi3 ying2 ， sen1 sen1 zhi2 shang4 mo2 cang1 ming2 。
- feng1 pei2 bao3 hu4 you2 zhong4 qi4 ， sui4 yu2 er4 shi2 lin2 fang1 cheng2 。
- sheng2 sheng2 sun1 zi3 geng4 jie2 chu1 ， yuan3 guo4 bi2 zu3 you2 lun2 qun1 。
- wei4 ran2 cui4 yu3 jian4 cheng2 bao3 ， zhi4 zhe3 bi4 yu4 chu1 chou1 zan1 。
- ni2 tu2 fu3 jian4 lu4 tou2 jiao3 ， yi4 qi4 yi3 yu4 sheng1 feng1 yun2 。
- fan2 zhi1 hui4 zhi4 feng4 qi1 zhi3 ， xiu1 gan4 neng2 zuo4 long2 fei1 teng2 。
- wo3 lai2 qi2 xia4 bi4 xin1 shu3 ， sa3 ruo4 jian4 he4 han2 ceng2 bing1 。
- qing1 gao1 zhi2 liang4 yi4 fan2 zhong3 ， yuan4 yan2 shi4 yu3 shan1 chang2 qing1 。
- lü4 yi1 qi3 dan4 wei2 mu4 wan2 ， wu1 yan1 guan1 de2 zhi1 xiu1 shen1 。
- wu2 zong1 rui4 sheng4 suo3 yi2 fa3 ， ru2 gui1 ru2 bi4 yang2 xiu1 sheng1 。

## 注释

## 译文

## 赏析
