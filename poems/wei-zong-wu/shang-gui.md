---
id: wei-zong-wu-shang-gui
title: 賞桂
titlePinyin: shang3 gui4
titleSlug: shang-gui
author: 衛宗武
authorPinyin: wei4 zong1 wu3
authorSlug: wei-zong-wu
dynasty: 宋
dynastyPinyin: song4
dynastySlug: song
tags: []
---

## 正文

- 駕言適東野，聊以慰離索。
- 攝齊甫升堂，開尊隨命酌。
- 芳鮮羅果羞，珍重如宿約。
- 主客成五人，爽氣涵秋嶽。
- 風生雄辯豪，舂容笑語狎。
- 曲徑行委蛇，幽亭恣盤礴。
- 團團駢翠樹，一一耀丹萼。
- 葳蕤花四出，氤氳香徧達。
- 方恨負清賞，不料此行樂。
- 有女嬌婭姹，有子見頭角。
- 舉醆競屬賞，此情尤不薄。
- 英英晚節叢，芳意滿籬落。
- 載酒儻重來，應無爽宿諾。

## 拼音

- jia4 yan2 shi4 dong1 ye3 ， liao2 yi3 wei4 li2 suo3 。
- she4 qi2 fu3 sheng1 tang2 ， kai1 zun1 sui2 ming4 zhuo2 。
- fang1 xian1 luo2 guo3 xiu1 ， zhen1 zhong4 ru2 su4 yue1 。
- zhu3 ke4 cheng2 wu3 ren2 ， shuang3 qi4 han2 qiu1 yue4 。
- feng1 sheng1 xiong2 bian4 hao2 ， chong1 rong2 xiao4 yu3 xia2 。
- qu3 jing4 xing2 wei1 yi2 ， you1 ting2 zi4 pan2 bo2 。
- tuan2 tuan2 pian2 cui4 shu4 ， yi1 yi1 yao4 dan1 e4 。
- wei1 rui2 hua1 si4 chu1 ， yin1 yun1 xiang1 bian4 da2 。
- fang1 hen4 fu4 qing1 shang3 ， bu2 liao4 ci3 xing2 le4 。
- you3 nü3 jiao1 ya4 cha4 ， you3 zi3 jian4 tou2 jiao3 。
- ju3 zhan3 jing4 shu3 shang3 ， ci3 qing2 you2 bu4 bao2 。
- ying1 ying1 wan3 jie2 cong2 ， fang1 yi4 man3 li2 luo4 。
- zai4 jiu3 tang3 zhong4 lai2 ， ying1 wu2 shuang3 su4 nuo4 。

## 注释

## 译文

## 赏析
