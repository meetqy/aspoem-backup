---
id: wei-zong-wu-geng-yu-chu
title: 耕漁處
titlePinyin: geng1 yu2 chu3
titleSlug: geng-yu-chu
author: 衛宗武
authorPinyin: wei4 zong1 wu3
authorSlug: wei-zong-wu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 清漣萬頃渟爲湖，湛湛一鏡涵太虛。
- 其旁鱗次田莓莓，四望沃若皆膏腴。
- 蔬畦麥隴間碧樹，洲蘋岸蓼連平蕪。
- 水村落照晚鍾寺，中有一山成畫圖。
- 鄭谷無此寬閒野，嚴瀨無此浩渺區。
- 更於何所堪下釣，更於何所堪荷鋤。
- 誰與卜築於此居，峨然其冠孔氏徒。
- 時哉不偶堪遯世，垂緡把耒以自娛。
- 興來風月入吟嘯，錯落吐出鮫盤珠。
- 人惟內省有足樂，眇視外物芻狗如。
- 膏粱於此且不願，況爲鱣鮪而施罛。
- 則知之子命名者，是特寄意耕與漁。
- 豈亦伯成子高之在野，莊周濠上之觀魚。

## 拼音

- qing1 lian2 wan4 qing3 ting2 wei2 hu2 ， zhan4 zhan4 yi2 jing4 han2 tai4 xu1 。
- qi2 pang2 lin2 ci4 tian2 mei2 mei2 ， si4 wang4 wo4 ruo4 jie1 gao1 yu2 。
- shu1 qi2 mai4 long3 jian4 bi4 shu4 ， zhou1 pin2 an4 liao3 lian2 ping2 wu2 。
- shui3 cun1 luo4 zhao4 wan3 zhong1 si4 ， zhong1 you3 yi4 shan1 cheng2 hua4 tu2 。
- zheng4 gu3 wu2 ci3 kuan1 xian2 ye3 ， yan2 lai4 wu2 ci3 hao4 miao3 qu1 。
- geng4 wu1 he2 suo3 kan1 xia4 diao4 ， geng4 wu1 he2 suo3 kan1 he2 chu2 。
- shui2 yu3 bu3 zhu4 wu1 ci3 ju1 ， e2 ran2 qi2 guan1 kong3 shi4 tu2 。
- shi2 zai1 bu4 ou3 kan1 dun4 shi4 ， chui2 min2 ba3 lei3 yi3 zi4 yu2 。
- xing1 lai2 feng1 yue4 ru4 yin2 xiao4 ， cuo4 luo4 tu3 chu1 jiao1 pan2 zhu1 。
- ren2 wei2 nei4 sheng3 you3 zu2 le4 ， miao3 shi4 wai4 wu4 chu2 gou3 ru2 。
- gao1 liang2 wu1 ci3 qie3 bu2 yuan4 ， kuang4 wei2 zhan1 wei3 er2 shi1 gu1 。
- ze2 zhi1 zhi1 zi3 ming4 ming2 zhe3 ， shi4 te4 ji4 yi4 geng1 yu3 yu2 。
- qi3 yi4 bo2 cheng2 zi3 gao1 zhi1 zai4 ye3 ， zhuang1 zhou1 hao2 shang4 zhi1 guan1 yu2 。

## 注释

## 译文

## 赏析
