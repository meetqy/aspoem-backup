---
id: wei-zong-wu-liu-mu-song
title: 留墓松
titlePinyin: liu2 mu4 song1
titleSlug: liu-mu-song
author: 衛宗武
authorPinyin: wei4 zong1 wu3
authorSlug: wei-zong-wu
dynasty: 宋
dynastyPinyin: song4
dynastySlug: song
tags: []
---

## 正文

- 青青冢上木，夭矯摩太虛。
- 日夜之所息，雨露之所濡。
- 其來至高曾，奚啻五世儲。
- 偉哉廊廟材，而受斤斧屠。
- 其間鍾異質，形氣與衆殊。
- 小者近十圍，大者百尺軀。
- 九苞鳳可巢，千載苓可耡。
- 難以刀鋸加，俾與玉石俱。
- 留爲龍鸞種，要産駒與雛。
- 咨汝二十二，結交猶朋徒。
- 共期松喬壽，以衛龍虎區。
- 子孫其保之，慎勿使剪除。
- 毋傚發冢儒，假辭取珠襦。
- 羣柏既就殲，所存能幾餘。
- 時哉能得已，涕泣而長吁。

## 拼音

- qing1 qing1 zhong3 shang4 mu4 ， yao1 jiao3 mo2 tai4 xu1 。
- ri4 ye4 zhi1 suo3 xi1 ， yu3 lu4 zhi1 suo3 ru2 。
- qi2 lai2 zhi4 gao1 ceng2 ， xi1 chi4 wu3 shi4 chu3 。
- wei3 zai1 lang2 miao4 cai2 ， er2 shou4 jin1 fu3 tu2 。
- qi2 jian4 zhong1 yi4 zhi4 ， xing2 qi4 yu3 zhong4 shu1 。
- xiao3 zhe3 jin4 shi2 wei2 ， da4 zhe3 bai3 chi3 qu1 。
- jiu3 bao1 feng4 ke3 chao2 ， qian1 zai4 ling2 ke3 chu2 。
- nan2 yi3 dao1 ju4 jia1 ， bi3 yu3 yu4 shi2 ju4 。
- liu2 wei2 long2 luan2 zhong3 ， yao4 chan3 ju1 yu3 chu2 。
- zi1 ru3 er4 shi2 er4 ， jie2 jiao1 you2 peng2 tu2 。
- gong4 qi1 song1 qiao2 shou4 ， yi3 wei4 long2 hu3 qu1 。
- zi3 sun1 qi2 bao3 zhi1 ， shen4 wu4 shi3 jian3 chu2 。
- wu2 xiao4 fa1 zhong3 ru2 ， jia3 ci2 qu3 zhu1 ru2 。
- qun2 bai3 ji4 jiu4 jian1 ， suo3 cun2 neng2 ji1 yu2 。
- shi2 zai1 neng2 de2 yi3 ， ti4 qi4 er2 chang2 xu1 。

## 注释

## 译文

## 赏析
