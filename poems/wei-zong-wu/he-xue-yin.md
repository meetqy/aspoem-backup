---
id: wei-zong-wu-he-xue-yin
title: 和雪吟
titlePinyin: he2 xue3 yin2
titleSlug: he-xue-yin
author: 衛宗武
authorPinyin: wei4 zong1 wu3
authorSlug: wei-zong-wu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 庖無美炙惟野䔩，爨無積薪用勞軸。
- 夜半烹酒和雪吞，賸喜吾廬銀作屋。
- 須臾清氣散入脾，不覺吟肩樓聳玉。
- 映書更宜剔魚蠹，擁被那肯作龜縮。
- 飽看衮衮來玉塵，搥璧斷圭隨所觸。
- 地凝瑞氣盈欲尺，水剪飛霙出猶六。
- 化工纖巧妙無倫，春卉秋葩總成僕。
- 最欣歲歲爲農祥，散作陽和徧雲谷。
- 去年一白兆年豐，幸爲民力舒窮蹙。
- 今年將見臘前三，欲爲民生洗荼毒。
- 不思金帳飲羊羔，不思朱門厭酒肉。
- 目前多幸苟全生，稍得伸眉猶勝哭。
- 可憐赤子寒欲僵，生理不遺升斗蓄。
- 憂時老杜徒詠嗟，破廬凍死寧令獨。
- 閉門猶喜得高眠，絕勝魯公書食粥。

## 拼音

- pao2 wu2 mei3 zhi4 wei2 ye3 䔩， cuan4 wu2 ji1 xin1 yong4 lao2 zhou2 。
- ye4 ban4 peng1 jiu3 he2 xue3 tun1 ， sheng4 xi3 wu2 lu2 yin2 zuo4 wu1 。
- xu1 yu2 qing1 qi4 san4 ru4 pi2 ， bu4 jue2 yin2 jian1 lou2 song3 yu4 。
- ying4 shu1 geng4 yi2 ti1 yu2 du4 ， yong1 bei4 na4 ken3 zuo4 gui1 suo1 。
- bao3 kan4 gun3 gun3 lai2 yu4 chen2 ， chui2 bi4 duan4 gui1 sui2 suo3 chu4 。
- di4 ning2 rui4 qi4 ying2 yu4 chi3 ， shui3 jian3 fei1 ying1 chu1 you2 liu4 。
- hua4 gong1 xian1 qiao3 miao4 wu2 lun2 ， chun1 hui4 qiu1 pa1 zong3 cheng2 pu2 。
- zui4 xin1 sui4 sui4 wei2 nong2 xiang2 ， san4 zuo4 yang2 he2 bian4 yun2 gu3 。
- qu4 nian2 yi4 bai2 zhao4 nian2 feng1 ， xing4 wei2 min2 li4 shu1 qiong2 cu4 。
- jin1 nian2 jiang1 jian4 la4 qian2 san1 ， yu4 wei2 min2 sheng1 xi3 tu2 du2 。
- bu4 si1 jin1 zhang4 yin3 yang2 gao1 ， bu4 si1 zhu1 men2 yan4 jiu3 rou4 。
- mu4 qian2 duo1 xing4 gou3 quan2 sheng1 ， shao1 de2 shen1 mei2 you2 sheng4 ku1 。
- ke3 lian2 chi4 zi3 han2 yu4 jiang1 ， sheng1 li3 bu4 yi2 sheng1 dou3 xu4 。
- you1 shi2 lao3 du4 tu2 yong3 jie1 ， po4 lu2 dong4 si3 ning2 ling4 du2 。
- bi4 men2 you2 xi3 de2 gao1 mian2 ， jue2 sheng4 lu3 gong1 shu1 shi2 zhou1 。

## 注释

## 译文

## 赏析
