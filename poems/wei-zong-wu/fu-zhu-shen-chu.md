---
id: wei-zong-wu-fu-zhu-shen-chu
title: 賦竹深處
titlePinyin: fu4 zhu2 shen1 chu3
titleSlug: fu-zhu-shen-chu
author: 衛宗武
authorPinyin: wei4 zong1 wu3
authorSlug: wei-zong-wu
dynasty: 宋
dynastyPinyin: song4
dynastySlug: song
tags: []
---

## 正文

- 淇園既往不足論，渭川徒多未足貴。
- 森然玉立闢幽深，彌望恢恢有餘地。
- 何異東亭手親植，遂使南陽日清閟。
- 綠雲障日間弗容，翠濤翻空杳無涘。
- 冥冥韓林靜而秀，窈窈蔣逕深且邃。
- 洗清袢暑迥莫留，截斷俗塵飛不至。
- 何須層冰置几案，自然凉氣生衣袂。
- 吟弄風月騷人徒，伯季松梅歲寒味。
- 於斯二仲可論交，誰爲六逸宜邀致。
- 何時徒步許直造，著我其間同一醉。
- 祇恐君疑庾亮來，角巾豈免還私第。

## 拼音

- qi2 yuan2 ji4 wang3 bu4 zu2 lun4 ， wei4 chuan1 tu2 duo1 wei4 zu2 gui4 。
- sen1 ran2 yu4 li4 pi4 you1 shen1 ， mi2 wang4 hui1 hui1 you3 yu2 di4 。
- he2 yi4 dong1 ting2 shou3 qin1 zhi2 ， sui4 shi3 nan2 yang2 ri4 qing1 bi4 。
- lü4 yun2 zhang4 ri4 jian4 fu2 rong2 ， cui4 tao1 fan1 kong1 yao3 wu2 si4 。
- ming2 ming2 han2 lin2 jing4 er2 xiu4 ， yao3 yao3 jiang3 jing4 shen1 qie3 sui4 。
- xi3 qing1 pan4 shu3 jiong3 mo4 liu2 ， jie2 duan4 su2 chen2 fei1 bu2 zhi4 。
- he2 xu1 ceng2 bing1 zhi4 ji1 an4 ， zi4 ran2 liang2 qi4 sheng1 yi1 mei4 。
- yin2 nong4 feng1 yue4 sao1 ren2 tu2 ， bo2 ji4 song1 mei2 sui4 han2 wei4 。
- wu1 si1 er4 zhong4 ke3 lun4 jiao1 ， shui2 wei2 liu4 yi4 yi2 yao1 zhi4 。
- he2 shi2 tu2 bu4 xu1 zhi2 zao4 ， zhu4 wo3 qi2 jian4 tong2 yi2 zui4 。
- qi2 kong3 jun1 yi2 yu3 liang4 lai2 ， jiao3 jin1 qi3 mian3 huan2 si1 di4 。

## 注释

## 译文

## 赏析
