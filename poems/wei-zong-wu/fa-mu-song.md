---
id: wei-zong-wu-fa-mu-song
title: 伐墓松
titlePinyin: fa2 mu4 song1
titleSlug: fa-mu-song
author: 衛宗武
authorPinyin: wei4 zong1 wu3
authorSlug: wei-zong-wu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 鬰鬰乎佳哉，古松茂而秀。
- 封植難計年，龍鸞相錯糾。
- 天風動清籟，洞庭喧雅奏。
- 護之珠玉如，期以金石久。
- 夫何從斧戕，山木豈自寇。
- 衆咻謂宜然，一諤固所否。
- 梯航方勤遠，斬刈或恐復。
- 衆巔已成童，懷璧豈吾有。
- 欲爲狂瀾障，無奈鑠金口。
- 幾世培梁棟，一朝等薪槱。
- 壤樹其可芟，不覺眥飛溜。
- 惟思植萬本，易新以補舊。
- 初如牛羊散，漸見蛟虬走。
- 庶保墓域安，盤錯至不朽。

## 拼音

- yu4 yu4 hu1 jia1 zai1 ， gu3 song1 mao4 er2 xiu4 。
- feng1 zhi2 nan2 ji4 nian2 ， long2 luan2 xiang1 cuo4 jiu1 。
- tian1 feng1 dong4 qing1 lai4 ， dong4 ting2 xuan1 ya3 zou4 。
- hu4 zhi1 zhu1 yu4 ru2 ， qi1 yi3 jin1 shi2 jiu3 。
- fu1 he2 cong2 fu3 qiang1 ， shan1 mu4 qi3 zi4 kou4 。
- zhong4 xiu1 wei4 yi2 ran2 ， yi2 e4 gu4 suo3 fou3 。
- ti1 hang2 fang1 qin2 yuan3 ， zhan3 yi4 huo4 kong3 fu4 。
- zhong4 dian1 yi3 cheng2 tong2 ， huai2 bi4 qi3 wu2 you3 。
- yu4 wei2 kuang2 lan2 zhang4 ， wu2 nai4 shuo4 jin1 kou3 。
- ji1 shi4 pei2 liang2 dong4 ， yi4 zhao1 deng3 xin1 you3 。
- rang3 shu4 qi2 ke3 shan1 ， bu4 jue2 zi4 fei1 liu1 。
- wei2 si1 zhi2 wan4 ben3 ， yi4 xin1 yi3 bu3 jiu4 。
- chu1 ru2 niu2 yang2 san4 ， jian4 jian4 jiao1 qiu2 zou3 。
- shu4 bao3 mu4 yu4 an1 ， pan2 cuo4 zhi4 bu4 xiu3 。

## 注释

## 译文

## 赏析
