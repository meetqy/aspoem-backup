---
id: wei-zong-wu-guo-gua-zhou
title: 過瓜洲
titlePinyin: guo4 gua1 zhou1
titleSlug: guo-gua-zhou
author: 衛宗武
authorPinyin: wei4 zong1 wu3
authorSlug: wei-zong-wu
dynasty: 宋
dynastyPinyin: song4
dynastySlug: song
tags: []
---

## 正文

- 偉哉千里萬里流，衮衮其來自巴蜀。
- 奔騰澎湃入尾閭，勢雄何啻吞百谷。
- 金焦對峙兩鰲浮，千頃玻瓈浸其足。
- 光生金碧殿閣湧，氣蒸紫翠林叢沃。
- 附庸更有小陂陀，東晉詩仙卧其麓。
- 穹龜長蛇簸風雨，鬼怪神奇不可觸。
- 地靈設險莫此如，此天所以限南北。
- 江山終古無變遷，世運如輸幾翻覆。
- 英雄滅沒去不反，人事紛輪轉相續。
- 嗟予蟄處幾二紀，殆類龜藏蝸局縮。
- 茲來雲夢氣可吞，浩蕩乾坤在吾目。
- 靴紋獵獵日流輝，鬟黛葱葱雨初沐。
- 沙禽雲鳥自往來，浪舶風帆互征逐。
- 野芳零落舞殘紅，汀草蒙茸漲平綠。
- 爛然宇宙一丹青，絕勝鵝溪千畫幅。
- 歸舟那得大如川，載取江頭春萬斛。

## 拼音

- wei3 zai1 qian1 li3 wan4 li3 liu2 ， gun3 gun3 qi2 lai2 zi4 ba1 shu3 。
- ben1 teng2 peng2 pai4 ru4 wei3 lü2 ， shi4 xiong2 he2 chi4 tun1 bai3 gu3 。
- jin1 jiao1 dui4 zhi4 liang3 ao2 fu2 ， qian1 qing3 bo1 li2 jin4 qi2 zu2 。
- guang1 sheng1 jin1 bi4 dian4 ge2 yong3 ， qi4 zheng1 zi3 cui4 lin2 cong2 wo4 。
- fu4 yong1 geng4 you3 xiao3 po1 tuo2 ， dong1 jin4 shi1 xian1 wo4 qi2 lu4 。
- qiong2 gui1 chang2 she2 bo4 feng1 yu3 ， gui3 guai4 shen2 qi2 bu4 ke3 chu4 。
- di4 ling2 she4 xian3 mo4 ci3 ru2 ， ci3 tian1 suo3 yi3 xian4 nan2 bei3 。
- jiang1 shan1 zhong1 gu3 wu2 bian4 qian1 ， shi4 yun4 ru2 shu1 ji1 fan1 fu4 。
- ying1 xiong2 mie4 mei2 qu4 bu4 fan3 ， ren2 shi4 fen1 lun2 zhuan3 xiang1 xu4 。
- jie1 yu3 zhe2 chu3 ji1 er4 ji4 ， dai4 lei4 gui1 cang2 wo1 ju2 suo1 。
- zi1 lai2 yun2 meng4 qi4 ke3 tun1 ， hao4 dang4 qian2 kun1 zai4 wu2 mu4 。
- xue1 wen2 lie4 lie4 ri4 liu2 hui1 ， huan2 dai4 cong1 cong1 yu3 chu1 mu4 。
- sha1 qin2 yun2 niao3 zi4 wang3 lai2 ， lang4 bo2 feng1 fan1 hu4 zheng1 zhu2 。
- ye3 fang1 ling2 luo4 wu3 can2 hong2 ， ting1 cao3 meng2 rong2 zhang3 ping2 lü4 。
- lan4 ran2 yu3 zhou4 yi4 dan1 qing1 ， jue2 sheng4 e2 xi1 qian1 hua4 fu2 。
- gui1 zhou1 na4 de2 da4 ru2 chuan1 ， zai4 qu3 jiang1 tou2 chun1 wan4 hu2 。

## 注释

## 译文

## 赏析
