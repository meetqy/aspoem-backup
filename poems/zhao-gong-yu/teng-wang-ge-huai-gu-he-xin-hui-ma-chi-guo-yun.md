---
id: zhao-gong-yu-teng-wang-ge-huai-gu-he-xin-hui-ma-chi-guo-yun
title: 滕王閣懷古和新會馬持國韻
titlePinyin: teng2 wang2 ge2 huai2 gu3 he2 xin1 hui4 ma3 chi2 guo2 yun4
titleSlug: teng-wang-ge-huai-gu-he-xin-hui-ma-chi-guo-yun
author: 趙公豫
authorPinyin: zhao4 gong1 yu4
authorSlug: zhao-gong-yu
dynasty: 宋
dynastyPinyin: song4
dynastySlug: song
tags: []
---

## 正文

- 扁舟直入南州界，屈曲河流勢澎湃。
- 浩蕩銀濤氣灝漫，淵源不竭通九派。
- 昔年作客豫章城，弗覩高樓恒介介。
- 再來勝地續前緣，畫棟雕梁稱絕快。
- 子安一賦傳古今，俯視羣言猶草芥。
- 西山蒼翠無變更，南浦煙雲幾成敗。
- 憑欄睇視爽凡襟，惹起狂情破遊戒。
- 敏飲醇醪似蔗漿，細覽詞章如披薤。
- 寄身天地原寬閒，我獨伊何逢險隘。
- 落霞孤鶩景偏幽，秋水長天恬不怪。
- 信知造物有化工，能參妙義方無疥。
- 長嘯樓頭逸興豪，得意忘言絕機械。
- 匡廬有約次遊遨，務須了却林泉債。

## 拼音

- pian1 zhou1 zhi2 ru4 nan2 zhou1 jie4 ， qu1 qu1 he2 liu2 shi4 peng2 pai4 。
- hao4 dang4 yin2 tao1 qi4 hao4 man4 ， yuan1 yuan2 bu4 jie2 tong1 jiu3 pai4 。
- xi1 nian2 zuo4 ke4 yu4 zhang1 cheng2 ， fu2 du3 gao1 lou2 heng2 jie4 jie4 。
- zai4 lai2 sheng4 di4 xu4 qian2 yuan2 ， hua4 dong4 diao1 liang2 cheng1 jue2 kuai4 。
- zi3 an1 yi2 fu4 chuan2 gu3 jin1 ， fu3 shi4 qun2 yan2 you2 cao3 jie4 。
- xi1 shan1 cang1 cui4 wu2 bian4 geng4 ， nan2 pu3 yan1 yun2 ji1 cheng2 bai4 。
- ping2 lan2 di4 shi4 shuang3 fan2 jin1 ， re3 qi3 kuang2 qing2 po4 you2 jie4 。
- min3 yin3 chun2 lao2 si4 zhe4 jiang1 ， xi4 lan3 ci2 zhang1 ru2 pi1 xie4 。
- ji4 shen1 tian1 di4 yuan2 kuan1 xian2 ， wo3 du2 yi1 he2 feng2 xian3 ai4 。
- luo4 xia2 gu1 wu4 jing3 pian1 you1 ， qiu1 shui3 chang2 tian1 tian2 bu2 guai4 。
- xin4 zhi1 zao4 wu4 you3 hua4 gong1 ， neng2 can1 miao4 yi4 fang1 wu2 jie4 。
- chang2 xiao4 lou2 tou2 yi4 xing1 hao2 ， de2 yi4 wang4 yan2 jue2 ji1 xie4 。
- kuang1 lu2 you3 yue1 ci4 you2 ao2 ， wu4 xu1 liao3 que4 lin2 quan2 zhai4 。

## 注释

## 译文

## 赏析
