---
id: chen-meng-yang-da-qing-jiang-qian-da-yin-wen-he-zao-shan-zhong-jing
title: 答清江錢大尹問閤皁山中景
titlePinyin: da2 qing1 jiang1 qian2 da4 yin3 wen4 he2 zao4 shan1 zhong1 jing3
titleSlug: da-qing-jiang-qian-da-yin-wen-he-zao-shan-zhong-jing
author: 陳孟陽
authorPinyin: chen2 meng4 yang2
authorSlug: chen-meng-yang
dynasty: 宋
dynastyPinyin: song4
dynastySlug: song
tags: []
---

## 正文

- 形如閤皁對清江，吳漢神仙古道場。
- 玉像靈多民受賜，天書歲久墨猶香。
- 絳霞密鎖靈仙館，碧霧輕籠正一堂。
- 蒼蘚斕斑雙鯉石，寒泉澄湛九龍塘。
- 著衣臺上三冬暖，鳴水亭前六月凉。
- 擣藥鳥聲喧夜榻，昇天馬跡印西岡。
- 葛憩源深生異草，凌雲峰峻染瑶光。
- 丹井雖存人杳漠，松巢空見鶴飛翔。
- 屏粧水墨誇陶弼，門斷塵埃憶孟昌。
- 風來松檜笙簫地，春入園林錦繡鄉。
- 箇中自少紅塵到，閑裏惟知白晝長。
- 景物敢吟成實錄，願憑賢宰一稱揚。

## 拼音

- xing2 ru2 he2 zao4 dui4 qing1 jiang1 ， wu2 han4 shen2 xian1 gu3 dao4 chang3 。
- yu4 xiang4 ling2 duo1 min2 shou4 ci4 ， tian1 shu1 sui4 jiu3 mo4 you2 xiang1 。
- jiang4 xia2 mi4 suo3 ling2 xian1 guan3 ， bi4 wu4 qing1 long2 zheng4 yi4 tang2 。
- cang1 xian3 lan2 ban1 shuang1 li3 shi2 ， han2 quan2 cheng2 zhan4 jiu3 long2 tang2 。
- zhu4 yi1 tai2 shang4 san1 dong1 nuan3 ， ming2 shui3 ting2 qian2 liu4 yue4 liang2 。
- dao3 yao4 niao3 sheng1 xuan1 ye4 ta4 ， sheng1 tian1 ma3 ji4 yin4 xi1 gang1 。
- ge3 qi4 yuan2 shen1 sheng1 yi4 cao3 ， ling2 yun2 feng1 jun4 ran3 yao2 guang1 。
- dan1 jing3 sui1 cun2 ren2 yao3 mo4 ， song1 chao2 kong1 jian4 he4 fei1 xiang2 。
- ping2 zhuang1 shui3 mo4 kua1 tao2 bi4 ， men2 duan4 chen2 ai1 yi4 meng4 chang1 。
- feng1 lai2 song1 gui4 sheng1 xiao1 di4 ， chun1 ru4 yuan2 lin2 jin3 xiu4 xiang1 。
- ge4 zhong1 zi4 shao3 hong2 chen2 dao4 ， xian2 li3 wei2 zhi1 bai2 zhou4 chang2 。
- jing3 wu4 gan3 yin2 cheng2 shi2 lu4 ， yuan4 ping2 xian2 zai3 yi4 cheng1 yang2 。

## 注释

## 译文

## 赏析
