---
id: li-mi-xun-song-li-zhong-he-zhi-quan-nan-qi-zi-guan-suo
title: 送李仲和之泉南其子官所
titlePinyin: song4 li3 zhong4 he2 zhi1 quan2 nan2 qi2 zi3 guan1 suo3
titleSlug: song-li-zhong-he-zhi-quan-nan-qi-zi-guan-suo
author: 李彌遜
authorPinyin: li3 mi2 xun4
authorSlug: li-mi-xun
dynasty: 宋
dynastyPinyin: song4
dynastySlug: song
tags: []
---

## 正文

- 吾宗達士人所嗤，官居自視如雞棲。
- 十年借屋作僧夢，魚鼓聲中長抱饑。
- 撐腸但有黄卷語，壘磈盡掃胸中奇。
- 一朝起就綵衣養，喜氣已覺生鬚眉。
- 阿龍官清酷似父，五斗未足供朝糜。
- 芝蘭正喜在階砌，詩禮自可娯庭闈。
- 願言早試餐玉法，富貴似與長年期。
- 我今衰白心更老，結習尚餘傷别離。
- 薰風南浦欲分手，菡萏未折凌波姿。
- 徑須痛飲破愁本，酒醆旋折長荷絲。

## 拼音

- wu2 zong1 da2 shi4 ren2 suo3 chi1 ， guan1 ju1 zi4 shi4 ru2 ji1 qi1 。
- shi2 nian2 jie4 wu1 zuo4 seng1 meng4 ， yu2 gu3 sheng1 zhong1 chang2 bao4 ji1 。
- cheng1 chang2 dan4 you3 huang2 juan4 yu3 ， lei3 wei3 jin4 sao3 xiong1 zhong1 qi2 。
- yi4 zhao1 qi3 jiu4 cai3 yi1 yang3 ， xi3 qi4 yi3 jue2 sheng1 xu1 mei2 。
- a1 long2 guan1 qing1 ku4 si4 fu4 ， wu3 dou3 wei4 zu2 gong4 chao2 mi2 。
- zhi1 lan2 zheng4 xi3 zai4 jie1 qi4 ， shi1 li3 zi4 ke3 yu2 ting2 wei2 。
- yuan4 yan2 zao3 shi4 can1 yu4 fa3 ， fu4 gui4 si4 yu3 chang2 nian2 qi1 。
- wo3 jin1 shuai1 bai2 xin1 geng4 lao3 ， jie2 xi2 shang4 yu2 shang1 bie2 li2 。
- xun1 feng1 nan2 pu3 yu4 fen1 shou3 ， han4 dan4 wei4 zhe2 ling2 bo1 zi1 。
- jing4 xu1 tong4 yin3 po4 chou2 ben3 ， jiu3 zhan3 xuan2 zhe2 chang2 he2 si1 。

## 注释

## 译文

## 赏析
