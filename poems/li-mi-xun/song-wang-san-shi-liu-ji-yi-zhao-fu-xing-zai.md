---
id: li-mi-xun-song-wang-san-shi-liu-ji-yi-zhao-fu-xing-zai
title: 送王三十六機宜召赴行在
titlePinyin: song4 wang2 san1 shi2 liu4 ji1 yi2 zhao4 fu4 xing2 zai4
titleSlug: song-wang-san-shi-liu-ji-yi-zhao-fu-xing-zai
author: 李彌遜
authorPinyin: li3 mi2 xun4
authorSlug: li-mi-xun
dynasty: 唐
dynastyPinyin: tang2
dynastySlug: tang
tags: [] 
---

## 正文

- 烟昏海樹春，草木有秋色。
- 登臨翻百憂，念子將遠適。
- 子如楸柏桑，那有十圍杙。
- 長年百僚底，許國心自赤。
- 光明一朝去，櫪驥得暫釋。
- 邊塵暗江水，此事未聞昔。
- 咨詢勤袞衣，謀議困肉食。
- 將軍縱失伍，戰士輕笑百。
- 腥風鬰義氣，血污土花碧。
- 機牙不先壞，百發恐未息。
- 近聞管夷吾，御敵富長策。
- 能持一鈎金，力轉萬鈞石。
- 子行勿俟駕，當宁方側席。
- 時危急良籌，如救火下積。
- 置身倘有地，膚髪詎足惜。
- 王綱有關紐，着處在一拍。
- 言大終少成，圖多易生惑。
- 向來宣對間，未必有可績。
- 徐行要好步，遇險各努力。
- 明年取金印，快我歌壌擊。

## 拼音

- yan1 hun1 hai3 shu4 chun1 ， cao3 mu4 you3 qiu1 se4 。
- deng1 lin2 fan1 bai3 you1 ， nian4 zi3 jiang1 yuan3 shi4 。
- zi3 ru2 qiu1 bai3 sang1 ， na4 you3 shi2 wei2 yi4 。
- chang2 nian2 bai3 liao2 di3 ， xu1 guo2 xin1 zi4 chi4 。
- guang1 ming2 yi4 chao2 qu4 ， li4 ji4 de2 zan4 shi4 。
- bian1 chen2 an4 jiang1 shui3 ， ci3 shi4 wei4 wen2 xi1 。
- zi1 xun2 qin2 gun3 yi1 ， mou2 yi4 kun4 rou4 shi2 。
- jiang1 jun1 zong4 shi1 wu3 ， zhan4 shi4 qing1 xiao4 bai3 。
- xing1 feng1 yu4 yi4 qi4 ， xue4 wu1 tu3 hua1 bi4 。
- ji1 ya2 bu4 xian1 huai4 ， bai3 fa1 kong3 wei4 xi1 。
- jin4 wen2 guan3 yi2 wu2 ， yu4 di2 fu4 chang2 ce4 。
- neng2 chi2 yi4 gou1 jin1 ， li4 zhuan3 wan4 jun1 shi2 。
- zi3 xing2 wu4 si4 jia4 ， dang1 ning2 fang1 ce4 xi2 。
- shi2 wei1 ji2 liang2 chou2 ， ru2 jiu4 huo3 xia4 ji1 。
- zhi4 shen1 tang3 you3 di4 ， fu1 fa4 ju4 zu2 xi1 。
- wang2 gang1 you3 guan1 niu3 ， zhe0 chu3 zai4 yi4 pai1 。
- yan2 da4 zhong1 shao3 cheng2 ， tu2 duo1 yi4 sheng1 huo4 。
- xiang4 lai2 xuan1 dui4 jian4 ， wei4 bi4 you3 ke3 ji4 。
- xu2 hang2 yao4 hao3 bu4 ， yu4 xian3 ge4 nu3 li4 。
- ming2 nian2 qu3 jin1 yin4 ， kuai4 wo3 ge1 rang3 ji1 。

## 注释

## 译文

## 赏析
