---
id: li-mi-xun-wu-song-si
title: 五松寺
titlePinyin: wu3 song1 si4
titleSlug: wu-song-si
author: 李彌遜
authorPinyin: li3 mi2 xun4
authorSlug: li-mi-xun
dynasty: 宋
dynastyPinyin: song4
dynastySlug: song
tags: []
---

## 正文

- 秋風吹客衣，去路倚天碧。
- 躋扳一何苦，政坐愛山癖。
- 人言五松下，曾是瞿曇宅。
- 至今梧竹陰，列屋栖禪寂。
- 塵纓得暫解，俗駕聊可息。
- 怡顔巖間樹，洗耳泉上石。
- 孤雲共還往，窈窕去無迹。
- 道人粲可流，獨步少林席。
- 客來了不言，碧眼照庭柏。
- 希聲出鍾梵，妙意生牆壁。
- 寒灰暗青燈，偶坐遂終夕。
- 歸來人境空，缺月挂山額。

## 拼音

- qiu1 feng1 chui1 ke4 yi1 ， qu4 lu4 yi3 tian1 bi4 。
- ji1 ban1 yi4 he2 ku3 ， zheng4 zuo4 ai4 shan1 pi3 。
- ren2 yan2 wu3 song1 xia4 ， ceng2 shi4 qu2 tan2 zhai2 。
- zhi4 jin1 wu2 zhu2 yin1 ， lie4 wu1 qi1 shan4 ji4 。
- chen2 ying1 de2 zan4 jie3 ， su2 jia4 liao2 ke3 xi1 。
- yi2 yan2 yan2 jian4 shu4 ， xi3 er3 quan2 shang4 shi2 。
- gu1 yun2 gong4 huan2 wang3 ， yao3 tiao3 qu4 wu2 ji4 。
- dao4 ren2 can4 ke3 liu2 ， du2 bu4 shao4 lin2 xi2 。
- ke4 lai2 le0 bu4 yan2 ， bi4 yan3 zhao4 ting2 bai3 。
- xi1 sheng1 chu1 zhong1 fan4 ， miao4 yi4 sheng1 qiang2 bi4 。
- han2 hui1 an4 qing1 deng1 ， ou3 zuo4 sui4 zhong1 xi1 。
- gui1 lai2 ren2 jing4 kong1 ， que1 yue4 gua4 shan1 e2 。

## 注释

## 译文

## 赏析
