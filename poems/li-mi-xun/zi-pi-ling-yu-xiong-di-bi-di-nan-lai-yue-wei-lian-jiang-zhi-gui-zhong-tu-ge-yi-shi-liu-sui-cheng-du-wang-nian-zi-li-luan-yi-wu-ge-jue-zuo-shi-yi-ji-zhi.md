---
id: li-mi-xun-zi-pi-ling-yu-xiong-di-bi-di-nan-lai-yue-wei-lian-jiang-zhi-gui-zhong-tu-ge-yi-shi-liu-sui-cheng-du-wang-nian-zi-li-luan-yi-wu-ge-jue-zuo-shi-yi-ji-zhi
title: 自毘陵與兄弟避地南來約爲連江之歸中塗各以事留遂成獨往念茲離亂易於隔絕作詩以寄之
titlePinyin: zi4 pi2 ling2 yu3 xiong1 di4 bi4 di4 nan2 lai2 yue1 wei2 lian2 jiang1 zhi1 gui1 zhong1 tu2 ge4 yi3 shi4 liu2 sui4 cheng2 du2 wang3 nian4 zi1 li2 luan4 yi4 wu1 ge2 jue2 zuo4 shi1 yi3 ji4 zhi1
titleSlug: zi-pi-ling-yu-xiong-di-bi-di-nan-lai-yue-wei-lian-jiang-zhi-gui-zhong-tu-ge-yi-shi-liu-sui-cheng-du-wang-nian-zi-li-luan-yi-wu-ge-jue-zuo-shi-yi-ji-zhi
author: 李彌遜
authorPinyin: li3 mi2 xun4
authorSlug: li-mi-xun
dynasty: 宋
dynastyPinyin: song4
dynastySlug: song
tags: []
---

## 正文

- 胡塵暗中原，大駕巡江都。
- 春風遂南渡，百辟咸奔趨。
- 衣冠困陵暴，川陸紛舟輿。
- 微生本萍寄，寧復安吾廬。
- 褰裳犯深險，顛仆妻與孥。
- 懷恩痛未報，無路先貔貙。
- 巖穴多遺賢，天網固亦疏。
- 驊騮懼捐弃，未數十駕駑。
- 銜悲望君門，忍作永訣圖。
- 扁舟兄及弟，去指東海隅。
- 夜榜亞修舳，曉帆趁横蒲。
- 如何忽參商，行止分半途。
- 怡怡風月夕，來若同隊魚。
- 慘慘霜露秋，去如獨翔鳬。
- 歲晏道路長，隻影誰與俱。
- 但憂赤眉間，能致黄耳無。
- 青燈攪寒夢，起坐中腸枯。
- 載歌鶺鴒詩，引淚零襟裾。
- 閩山我舊國，下隱同姓居。
- 潮田歲再穫，海錯日兩漁。
- 荔子擘絳縠，江瑤截冰膚。
- 家家潑春釀，取醉不待沽。
- 木落終糞本，兹言紳可書。
- 悲心久更微，正坐簪紱拘。
- 歸休儻永訣，願言當前驅。
- 茅茨卜幽勝，荷鍤手自鋤。
- 松竹植門巷，蘭菊羅庭除。
- 杖屨雜老稚，杯盤接鄉閭。
- 共追一笑歡，可解千日臞。
- 着鞭須及辰，暮景速過駒。

## 拼音

- hu2 chen2 an4 zhong1 yuan2 ， da4 jia4 xun2 jiang1 du1 。
- chun1 feng1 sui4 nan2 du4 ， bai3 pi4 xian2 ben1 qu1 。
- yi1 guan1 kun4 ling2 bao4 ， chuan1 lu4 fen1 zhou1 yu2 。
- wei1 sheng1 ben3 ping2 ji4 ， ning2 fu4 an1 wu2 lu2 。
- qian1 shang0 fan4 shen1 xian3 ， dian1 pu2 qi1 yu3 nu2 。
- huai2 en1 tong4 wei4 bao4 ， wu2 lu4 xian1 pi2 chu1 。
- yan2 xue2 duo1 yi2 xian2 ， tian1 wang3 gu4 yi4 shu1 。
- hua2 liu2 ju4 juan1 qi4 ， wei4 shu4 shi2 jia4 nu2 。
- xian2 bei1 wang4 jun1 men2 ， ren3 zuo4 yong3 jue2 tu2 。
- pian1 zhou1 xiong1 ji2 di4 ， qu4 zhi3 dong1 hai3 yu2 。
- ye4 bang3 ya1 xiu1 zhu2 ， xiao3 fan1 chen4 heng2 pu2 。
- ru2 he2 hu1 can1 shang1 ， xing2 zhi3 fen1 ban4 tu2 。
- yi2 yi2 feng1 yue4 xi1 ， lai2 ruo4 tong2 dui4 yu2 。
- can3 can3 shuang1 lu4 qiu1 ， qu4 ru2 du2 xiang2 fu2 。
- sui4 yan4 dao4 lu4 chang2 ， zhi1 ying3 shui2 yu3 ju4 。
- dan4 you1 chi4 mei2 jian4 ， neng2 zhi4 huang2 er3 wu2 。
- qing1 deng1 jiao3 han2 meng4 ， qi3 zuo4 zhong1 chang2 ku1 。
- zai4 ge1 ji2 ling2 shi1 ， yin3 lei4 ling2 jin1 ju1 。
- min3 shan1 wo3 jiu4 guo2 ， xia4 yin3 tong2 xing4 ju1 。
- chao2 tian2 sui4 zai4 huo4 ， hai3 cuo4 ri4 liang3 yu2 。
- li4 zi3 bo4 jiang4 hu2 ， jiang1 yao2 jie2 bing1 fu1 。
- jia1 jia1 po1 chun1 niang4 ， qu3 zui4 bu2 dai4 gu1 。
- mu4 luo4 zhong1 fen4 ben3 ， zi1 yan2 shen1 ke3 shu1 。
- bei1 xin1 jiu3 geng4 wei1 ， zheng4 zuo4 zan1 fu2 ju1 。
- gui1 xiu1 tang3 yong3 jue2 ， yuan4 yan2 dang1 qian2 qu1 。
- mao2 ci2 bu3 you1 sheng4 ， he2 cha1 shou3 zi4 chu2 。
- song1 zhu2 zhi2 men2 xiang4 ， lan2 ju2 luo2 ting2 chu2 。
- zhang4 ju4 za2 lao3 zhi4 ， bei1 pan2 jie1 xiang1 lü2 。
- gong4 zhui1 yi2 xiao4 huan1 ， ke3 jie3 qian1 ri4 qu2 。
- zhe0 bian1 xu1 ji2 chen2 ， mu4 jing3 su4 guo4 ju1 。

## 注释

## 译文

## 赏析
