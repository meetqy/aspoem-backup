---
id: li-mi-xun-ci-yun-wang-cai-yuan-pei-ji-shen-shu-mi-zhu-gong-you-dong-shan-zhi-zuo
title: 次韻王才元陪季申樞密諸公遊東山之作
titlePinyin: ci4 yun4 wang2 cai2 yuan2 pei2 ji4 shen1 shu1 mi4 zhu1 gong1 you2 dong1 shan1 zhi1 zuo4
titleSlug: ci-yun-wang-cai-yuan-pei-ji-shen-shu-mi-zhu-gong-you-dong-shan-zhi-zuo
author: 李彌遜
authorPinyin: li3 mi2 xun4
authorSlug: li-mi-xun
dynasty: 宋
dynastyPinyin: song4
dynastySlug: song
tags: []
---

## 正文

- 游雲本無心，時爲晴山留。
- 我曹等雲閑，亦作尋山遊。
- 駕言出城闕，古寺聊相投。
- 摩挲鑄金像，不知幾春秋。
- 行行及佳境，真成上揚州。
- 追隨况當人，華胄皆通侯。
- 髙名邁姚宋，餘事卑曹劉。
- 向來金鑾御，一一親垂旒。
- 如何丘壑中，乃與猿鶴儔。
- 寒威靳山秀，幽處不可求。
- 清溪訪鹿跡，古澗窺龍頭。
- 枯藤路斷磴，未上愁吳牛。
- 人言昔仙去，疑是竹務猷。
- 雲昏看山眼，欲展還復收。
- 伊予巖穴走，南北萬里遒。
- 烟霞入膏肓，瞑眩不可瘳。
- 群公上界侣，解后天南陬。
- 敢言同心臭，長抱躐等羞。
- 心知造物戲，駑駘間驊騮。
- 鶴書偶未下，愛日尚可偷。
- 花風起群萌，枝上春欲流。
- 更催小槽紅，一笑非人謀。

## 拼音

- you2 yun2 ben3 wu2 xin1 ， shi2 wei2 qing2 shan1 liu2 。
- wo3 cao2 deng3 yun2 xian2 ， yi4 zuo4 xun2 shan1 you2 。
- jia4 yan2 chu1 cheng2 que4 ， gu3 si4 liao2 xiang1 tou2 。
- mo2 suo1 zhu4 jin1 xiang4 ， bu4 zhi1 ji1 chun1 qiu1 。
- hang2 hang2 ji2 jia1 jing4 ， zhen1 cheng2 shang4 yang2 zhou1 。
- zhui1 sui2 kuang4 dang1 ren2 ， hua2 zhou4 jie1 tong1 hou2 。
- gao1 ming2 mai4 yao2 song4 ， yu2 shi4 bei1 cao2 liu2 。
- xiang4 lai2 jin1 luan2 yu4 ， yi1 yi1 qin1 chui2 liu2 。
- ru2 he2 qiu1 he4 zhong1 ， nai3 yu3 yuan2 he4 chou2 。
- han2 wei1 jin4 shan1 xiu4 ， you1 chu3 bu4 ke3 qiu2 。
- qing1 xi1 fang3 lu4 ji4 ， gu3 jian4 kui1 long2 tou2 。
- ku1 teng2 lu4 duan4 deng4 ， wei4 shang4 chou2 wu2 niu2 。
- ren2 yan2 xi1 xian1 qu4 ， yi2 shi4 zhu2 wu4 you2 。
- yun2 hun1 kan4 shan1 yan3 ， yu4 zhan3 huan2 fu4 shou1 。
- yi1 yu3 yan2 xue2 zou3 ， nan2 bei3 wan4 li3 qiu2 。
- yan1 xia2 ru4 gao1 huang1 ， ming2 xuan4 bu4 ke3 chou1 。
- qun2 gong1 shang4 jie4 lü3 ， jie3 hou4 tian1 nan2 zou1 。
- gan3 yan2 tong2 xin1 chou4 ， chang2 bao4 lie4 deng3 xiu1 。
- xin1 zhi1 zao4 wu4 xi4 ， nu2 tai2 jian4 hua2 liu2 。
- he4 shu1 ou3 wei4 xia4 ， ai4 ri4 shang4 ke3 tou1 。
- hua1 feng1 qi3 qun2 meng2 ， zhi1 shang4 chun1 yu4 liu2 。
- geng4 cui1 xiao3 cao2 hong2 ， yi2 xiao4 fei1 ren2 mou2 。

## 注释

## 译文

## 赏析
