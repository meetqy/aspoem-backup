---
id: li-mi-xun-huai-yin-yu-feng-yu
title: 淮陰遇風雨
titlePinyin: huai2 yin1 yu4 feng1 yu3
titleSlug: huai-yin-yu-feng-yu
author: 李彌遜
authorPinyin: li3 mi2 xun4
authorSlug: li-mi-xun
dynasty: 宋
dynastyPinyin: song4
dynastySlug: song
tags: []
---

## 正文

- 吾廬豈不好，白日苦易夕。
- 如何芳歲闌，尚此千里役。
- 乾坤一虚舟，浩蕩楚天碧。
- 江山已在眼，道路修且隔。
- 風雨怕不休，波浪蹴天擲。
- 船頭困九牛，屢挽不進尺。
- 人生造化間，有似風中翮。
- 偶去還復來，胡爲事形迹。
- 杜陵誅雲師，韓子詛風伯。
- 我已兩忘言，引觴聊自適。

## 拼音

- wu2 lu2 qi3 bu4 hao3 ， bai2 ri4 ku3 yi4 xi1 。
- ru2 he2 fang1 sui4 lan2 ， shang4 ci3 qian1 li3 yi4 。
- qian2 kun1 yi4 xu1 zhou1 ， hao4 dang4 chu3 tian1 bi4 。
- jiang1 shan1 yi3 zai4 yan3 ， dao4 lu4 xiu1 qie3 ge2 。
- feng1 yu3 pa4 bu4 xiu1 ， bo1 lang4 cu4 tian1 zhi4 。
- chuan2 tou2 kun4 jiu3 niu2 ， lü3 wan3 bu2 jin4 chi3 。
- ren2 sheng1 zao4 hua4 jian4 ， you3 si4 feng1 zhong1 he2 。
- ou3 qu4 huan2 fu4 lai2 ， hu2 wei2 shi4 xing2 ji4 。
- du4 ling2 zhu1 yun2 shi1 ， han2 zi3 zu3 feng1 bo2 。
- wo3 yi3 liang3 wang4 yan2 ， yin3 shang1 liao2 zi4 shi4 。

## 注释

## 译文

## 赏析
