---
id: li-mi-xun-ji-ti-xiang-bo-gong-shi-lang-qi-shu-tang
title: 寄題向伯恭侍郎企疏堂
titlePinyin: ji4 ti2 xiang4 bo2 gong1 shi4 lang2 qi3 shu1 tang2
titleSlug: ji-ti-xiang-bo-gong-shi-lang-qi-shu-tang
author: 李彌遜
authorPinyin: li3 mi2 xun4
authorSlug: li-mi-xun
dynasty: 宋
dynastyPinyin: song4
dynastySlug: song
tags: []
---

## 正文

- 太冲扶策招隱士，德璋移文謝逋客。
- 欲分勝地髙世流，未辨賢愚相什百。
- 薌林居士人中珍，胸中不點元規塵。
- 平生絕口向阿堵，能使地上流錢神。
- 紫荷曉直動天語，晝日駢蕃不如雨。
- 急流乃作尺蠖盤，唾手功名何足取。
- 歸來結屋清江干，十十五五窗巖巒。
- 北窗岸幘夏日靜，夜雨對客春杯寒。
- 漢廷宫傅計不早，篤老辭榮身已槁。
- 那知黑髪踐亨衢，脱身紛紜事幽討。
- 華堂未用標新目，兩翁政自晞髙躅。
- 更從碧眼問入廛，卻訪赤松求辟穀。

## 拼音

- tai4 chong1 fu2 ce4 zhao1 yin3 shi4 ， de2 zhang1 yi2 wen2 xie4 bu1 ke4 。
- yu4 fen1 sheng4 di4 gao1 shi4 liu2 ， wei4 bian4 xian2 yu2 xiang1 shen2 bai3 。
- xiang1 lin2 ju1 shi4 ren2 zhong1 zhen1 ， xiong1 zhong1 bu4 dian3 yuan2 gui1 chen2 。
- ping2 sheng1 jue2 kou3 xiang4 a1 du3 ， neng2 shi3 di4 shang4 liu2 qian2 shen2 。
- zi3 he2 xiao3 zhi2 dong4 tian1 yu3 ， zhou4 ri4 pian2 fan1 bu4 ru2 yu3 。
- ji2 liu2 nai3 zuo4 chi3 huo4 pan2 ， tuo4 shou3 gong1 ming2 he2 zu2 qu3 。
- gui1 lai2 jie2 wu1 qing1 jiang1 gan1 ， shi2 shi2 wu3 wu3 chuang1 yan2 luan2 。
- bei3 chuang1 an4 ze2 xia4 ri4 jing4 ， ye4 yu3 dui4 ke4 chun1 bei1 han2 。
- han4 ting2 gong1 fu4 ji4 bu4 zao3 ， du3 lao3 ci2 rong2 shen1 yi3 gao3 。
- na4 zhi1 hei1 fa4 jian4 heng1 qu2 ， tuo1 shen1 fen1 yun2 shi4 you1 tao3 。
- hua2 tang2 wei4 yong4 biao1 xin1 mu4 ， liang3 weng1 zheng4 zi4 xi1 gao1 zhu2 。
- geng4 cong2 bi4 yan3 wen4 ru4 chan2 ， que4 fang3 chi4 song1 qiu2 pi4 gu3 。

## 注释

## 译文

## 赏析
