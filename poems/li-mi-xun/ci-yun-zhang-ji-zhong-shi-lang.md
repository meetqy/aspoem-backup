---
id: li-mi-xun-ci-yun-zhang-ji-zhong-shi-lang
title: 次韻張嵇仲侍郎
titlePinyin: ci4 yun4 zhang1 ji1 zhong4 shi4 lang2
titleSlug: ci-yun-zhang-ji-zhong-shi-lang
author: 李彌遜
authorPinyin: li3 mi2 xun4
authorSlug: li-mi-xun
dynasty: 宋
dynastyPinyin: song4
dynastySlug: song
tags: []
---

## 正文

- 燕公提大筆，萬象入陶冶。
- 公今真似之，信是渥洼馬。
- 當年動天眷，愕睨肉食者。
- 珥貂漢廷臣，往往富平下。
- 朅來楚江城，百事聊復且。
- 傳聞九門開，裳珮翼如也。
- 巖廊正需公，料理及閑暇。
- 不然坐玉堂，堵立看揮洒。
- 胡爲尚居東，一麾凡屢假。
- 憶昔從公遊，端門正槐夏。
- 午騎聯輕肥，晨班從魚雅。
- 頻年江淮臥，隻影未爲寡。
- 誰云若遺□，殆甚履中苴。
- 相逢屢解榻，得句即邀社。
- 重追一笑歡，百憂罷牽惹。
- 况陪賦文機，不數分金賈。
- 青蒿倚長松，懷抱肯舒寫。
- 殘枝到春歸，風燈不留灺。
- 世人重虚名，自視輕拱把。
- 獨醒竟何事，空負月中斚。
- 及茲春尚餘，得酒勿復捨。

## 拼音

- yan4 gong1 ti2 da4 bi3 ， wan4 xiang4 ru4 tao2 ye3 。
- gong1 jin1 zhen1 si4 zhi1 ， xin4 shi4 wo4 wa1 ma3 。
- dang1 nian2 dong4 tian1 juan4 ， e4 ni4 rou4 shi2 zhe3 。
- er3 diao1 han4 ting2 chen2 ， wang3 wang3 fu4 ping2 xia4 。
- qie4 lai2 chu3 jiang1 cheng2 ， bai3 shi4 liao2 fu4 qie3 。
- chuan2 wen2 jiu3 men2 kai1 ， shang0 pei4 yi4 ru2 ye3 。
- yan2 lang2 zheng4 xu1 gong1 ， liao4 li3 ji2 xian2 xia2 。
- bu4 ran2 zuo4 yu4 tang2 ， du3 li4 kan4 hui1 sa3 。
- hu2 wei2 shang4 ju1 dong1 ， yi4 hui1 fan2 lü3 jia3 。
- yi4 xi1 cong2 gong1 you2 ， duan1 men2 zheng4 huai2 xia4 。
- wu3 qi2 lian2 qing1 fei2 ， chen2 ban1 cong2 yu2 ya3 。
- bin1 nian2 jiang1 huai2 wo4 ， zhi1 ying3 wei4 wei2 gua3 。
- shui2 yun2 ruo4 yi2 □， dai4 shen4 lü3 zhong1 ju1 。
- xiang1 feng2 lü3 jie3 ta4 ， de2 ju4 ji2 yao1 she4 。
- zhong4 zhui1 yi2 xiao4 huan1 ， bai3 you1 ba4 qian1 re3 。
- kuang4 pei2 fu4 wen2 ji1 ， bu2 shu4 fen1 jin1 jia3 。
- qing1 hao1 yi3 chang2 song1 ， huai2 bao4 ken3 shu1 xie3 。
- can2 zhi1 dao4 chun1 gui1 ， feng1 deng1 bu4 liu2 xie4 。
- shi4 ren2 zhong4 xu1 ming2 ， zi4 shi4 qing1 gong3 ba3 。
- du2 xing3 jing4 he2 shi4 ， kong1 fu4 yue4 zhong1 jia3 。
- ji2 zi1 chun1 shang4 yu2 ， de2 jiu3 wu4 fu4 she3 。

## 注释

## 译文

## 赏析
