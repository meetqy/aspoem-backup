---
id: li-mi-xun-zai-yong-wang-cai-yuan-shao-shi-yun
title: 再用王才元少師韻
titlePinyin: zai4 yong4 wang2 cai2 yuan2 shao3 shi1 yun4
titleSlug: zai-yong-wang-cai-yuan-shao-shi-yun
author: 李彌遜
authorPinyin: li3 mi2 xun4
authorSlug: li-mi-xun
dynasty: 宋
dynastyPinyin: song4
dynastySlug: song
tags: []
---

## 正文

- 十年趁飛蓬，來作海邉夢。
- 曾無竹馬迎，長辦柳車送。
- 長鬚乞米收，驥子學詩誦。
- 自公弭節歸，許我執鞭從。
- 聽詩鬼神泣，看劍星辰動。
- 歡留文字飲，靜憇苾芻供。
- 辨疑每及爭，攻短不憚痛。
- 捜奇至旁求，探賾或奇中。
- 誰知烟霞姿，肯與塵土共。
- 長風起青冥，逸思攪空洞。
- 豈無酒百船，可待角三弄。
- 不勞行炙人，一見散花衆。
- 敢違江山招，寧受児女風。
- 可但東山佳，西池有儀鳯。

## 拼音

- shi2 nian2 chen4 fei1 peng2 ， lai2 zuo4 hai3 bian1 meng4 。
- ceng2 wu2 zhu2 ma3 ying2 ， chang2 ban4 liu3 ju1 song4 。
- chang2 xu1 qi3 mi3 shou1 ， ji4 zi3 xue2 shi1 song4 。
- zi4 gong1 mi3 jie2 gui1 ， xu1 wo3 zhi2 bian1 cong2 。
- ting1 shi1 gui3 shen2 qi4 ， kan4 jian4 xing1 chen2 dong4 。
- huan1 liu2 wen2 zi4 yin3 ， jing4 qi4 bi4 chu2 gong4 。
- bian4 yi2 mei3 ji2 zheng1 ， gong1 duan3 bu2 dan4 tong4 。
- sou1 qi2 zhi4 pang2 qiu2 ， tan4 ze2 huo4 qi2 zhong1 。
- shui2 zhi1 yan1 xia2 zi1 ， ken3 yu3 chen2 tu3 gong4 。
- chang2 feng1 qi3 qing1 ming2 ， yi4 si1 jiao3 kong1 dong4 。
- qi3 wu2 jiu3 bai3 chuan2 ， ke3 dai4 jiao3 san1 nong4 。
- bu4 lao2 xing2 zhi4 ren2 ， yi2 jian4 san4 hua1 zhong4 。
- gan3 wei2 jiang1 shan1 zhao1 ， ning2 shou4 er2 nü3 feng1 。
- ke3 dan4 dong1 shan1 jia1 ， xi1 chi2 you3 yi2 feng4 。

## 注释

## 译文

## 赏析
