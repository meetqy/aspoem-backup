---
id: li-mi-xun-ci-yun-ye-guan-wen-you-xian-sha-feng-chi-an-guo-zhi-zuo
title: 次韻葉觀文遊賢沙鳯池安國之作
titlePinyin: ci4 yun4 ye4 guan1 wen2 you2 xian2 sha1 feng4 chi2 an1 guo2 zhi1 zuo4
titleSlug: ci-yun-ye-guan-wen-you-xian-sha-feng-chi-an-guo-zhi-zuo
author: 李彌遜
authorPinyin: li3 mi2 xun4
authorSlug: li-mi-xun
dynasty: 宋
dynastyPinyin: song4
dynastySlug: song
tags: []
---

## 正文

- 春雲覆老屋，孤僧正安禪。
- 繽紛雨天花，云是千歲蓮。
- 誰知天上相，來結林下緣。
- 倘徉愛亭陰，灌木蒼虬然。
- 古意弔鳯穴，祖風契漁船。
- 豐隆亦解事，一掃千林烟。
- 光風尙駘蕩，芳物俱蕃鮮。
- 詩成喚阿買，平處凌羲軿。
- 登臨賴陶寫，可但思平泉。
- 郊原問農事，柔桑起蠶眠。

## 拼音

- chun1 yun2 fu4 lao3 wu1 ， gu1 seng1 zheng4 an1 shan4 。
- bin1 fen1 yu3 tian1 hua1 ， yun2 shi4 qian1 sui4 lian2 。
- shui2 zhi1 tian1 shang4 xiang1 ， lai2 jie2 lin2 xia4 yuan2 。
- tang3 yang2 ai4 ting2 yin1 ， guan4 mu4 cang1 qiu2 ran2 。
- gu3 yi4 diao4 feng4 xue2 ， zu3 feng1 qi4 yu2 chuan2 。
- feng1 long2 yi4 jie3 shi4 ， yi4 sao3 qian1 lin2 yan1 。
- guang1 feng1 shang4 tai2 dang4 ， fang1 wu4 ju4 fan1 xian1 。
- shi1 cheng2 huan4 a1 mai3 ， ping2 chu3 ling2 xi1 ping2 。
- deng1 lin2 lai4 tao2 xie3 ， ke3 dan4 si1 ping2 quan2 。
- jiao1 yuan2 wen4 nong2 shi4 ， rou2 sang1 qi3 can2 mian2 。

## 注释

## 译文

## 赏析
