---
id: li-mi-xun-guo-lu-gong-guan-mu-dan-xi-cheng-xiao-shi-cheng-xi-shang-zhu-gong
title: 過魯公觀牡丹戲成小詩呈席上諸公
titlePinyin: guo4 lu3 gong1 guan1 mu3 dan1 xi4 cheng2 xiao3 shi1 cheng2 xi2 shang4 zhu1 gong1
titleSlug: guo-lu-gong-guan-mu-dan-xi-cheng-xiao-shi-cheng-xi-shang-zhu-gong
author: 李彌遜
authorPinyin: li3 mi2 xun4
authorSlug: li-mi-xun
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昨日花間風送雨，淚臉凝愁暗無語。
- 今日花間天色明，向人艷冶百媚生。
- 雨中多思晴亦好，日日看花被花惱。
- 人間絕色比者誰，漢宫飛燕開元妃。
- 輕顰淺笑各有態，淡粧濃抹俱相宜。
- 傳聞姚魏多黄紫，醉紅不似當筵枝。
- 移樽洗醆苦不早，明日春光暗中老。
- 西齊居士心已灰，也向花前狂欲倒。

## 拼音

- zuo2 ri4 hua1 jian4 feng1 song4 yu3 ， lei4 lian3 ning2 chou2 an4 wu2 yu3 。
- jin1 ri4 hua1 jian4 tian1 se4 ming2 ， xiang4 ren2 yan4 ye3 bai3 mei4 sheng1 。
- yu3 zhong1 duo1 si1 qing2 yi4 hao3 ， ri4 ri4 kan4 hua1 bei4 hua1 nao3 。
- ren2 jian4 jue2 se4 bi3 zhe3 shui2 ， han4 gong1 fei1 yan4 kai1 yuan2 fei1 。
- qing1 pin2 qian3 xiao4 ge4 you3 tai4 ， dan4 zhuang1 nong2 mo3 ju4 xiang1 yi2 。
- chuan2 wen2 yao2 wei4 duo1 huang2 zi3 ， zui4 hong2 bu2 si4 dang1 yan2 zhi1 。
- yi2 zun1 xi3 zhan3 ku3 bu4 zao3 ， ming2 ri4 chun1 guang1 an4 zhong1 lao3 。
- xi1 qi2 ju1 shi4 xin1 yi3 hui1 ， ye3 xiang4 hua1 qian2 kuang2 yu4 dao3 。

## 注释

## 译文

## 赏析
