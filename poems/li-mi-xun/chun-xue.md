---
id: li-mi-xun-chun-xue
title: 春雪
titlePinyin: chun1 xue3
titleSlug: chun-xue
author: 李彌遜
authorPinyin: li3 mi2 xun4
authorSlug: li-mi-xun
dynasty: 宋
dynastyPinyin: song4
dynastySlug: song
tags: []
---

## 正文

- 繁雲初弄日，累靄漸韜霞。
- 夜色連空迥，春英入望賒。
- 白霓分羽衛，青女亂簪珈。
- 栩栩思輕蝶，飛飛欲盡花。
- 瓊瑰纔瑣屑，龍鳯忽交加。
- 騁歲邀難駐，便輕去莫遮。
- 似因風伯力，偏助水官夸。
- 闊布漫天陣，低成匝地窪。
- 升階方浸潤，投隙任欹斜。
- 雜遝爭排拶，縱横類攫拏。
- 怙陰方洶洶，畏日尚譁譁。
- 遇坎寧辭險，投荒忽匿瑕。
- 誰能問畛域，何處辨隆窊。
- 眺遠眸增眩，驚深吻盡呀。
- 勢包誇海若，功蓋補天媧。
- 賦象隨形巧，嘘枯與物華。
- 黏枝拳宿鷺，拆竹響翻鴉。
- 逕没虫書蘚，灘平鳥篆沙。
- 凍池靜鳬鶩，凍草伏麋麚。
- 弱柳封腰束，停莎老髻丫。
- 圓方雜圭璧，牝牡失驪騧。
- 砌走馮夷蚌，簷垂白帝蛇。
- 趨明驚吏愕，唱曉誤雞啞。
- 表沴愁交積，占豐信有涯。
- 平施入穮蓘，餘潤到蓬葭。
- 穫早車應稇，稌多壟看秅。
- 沽帘迎路矗，賽鼓集祠撾。
- 梁苑曾延客，藍橋正憶家。
- 劍歌悲雜缶，陶飲樂勝吁。
- 更覓劉义伴，相從詠雪車。

## 拼音

- fan2 yun2 chu1 nong4 ri4 ， lei4 ai3 jian4 tao1 xia2 。
- ye4 se4 lian2 kong1 jiong3 ， chun1 ying1 ru4 wang4 she1 。
- bai2 ni2 fen1 yu3 wei4 ， qing1 nü3 luan4 zan1 jia1 。
- xu3 xu3 si1 qing1 die2 ， fei1 fei1 yu4 jin4 hua1 。
- qiong2 gui1 cai2 suo3 xie4 ， long2 feng4 hu1 jiao1 jia1 。
- cheng3 sui4 yao1 nan2 zhu4 ， bian4 qing1 qu4 mo4 zhe1 。
- si4 yin1 feng1 bo2 li4 ， pian1 zhu4 shui3 guan1 kua1 。
- kuo4 bu4 man4 tian1 zhen4 ， di1 cheng2 za1 di4 wa1 。
- sheng1 jie1 fang1 jin4 run4 ， tou2 xi4 ren4 qi1 xie2 。
- za2 ta4 zheng1 pai2 za1 ， zong4 heng2 lei4 jue2 na2 。
- hu4 yin1 fang1 xiong1 xiong1 ， wei4 ri4 shang4 hua2 hua2 。
- yu4 kan3 ning2 ci2 xian3 ， tou2 huang1 hu1 ni4 xia2 。
- shui2 neng2 wen4 zhen3 yu4 ， he2 chu3 bian4 long2 wa1 。
- tiao4 yuan3 mou2 zeng1 xuan4 ， jing1 shen1 wen3 jin4 ya0 。
- shi4 bao1 kua1 hai3 ruo4 ， gong1 gai4 bu3 tian1 wa1 。
- fu4 xiang4 sui2 xing2 qiao3 ， xu1 ku1 yu3 wu4 hua2 。
- nian2 zhi1 quan2 su4 lu4 ， chai1 zhu2 xiang3 fan1 ya1 。
- jing4 mei2 chong2 shu1 xian3 ， tan1 ping2 niao3 zhuan4 sha1 。
- dong4 chi2 jing4 fu2 wu4 ， dong4 cao3 fu2 mi2 jia1 。
- ruo4 liu3 feng1 yao1 shu4 ， ting2 sha1 lao3 ji4 ya1 。
- yuan2 fang1 za2 gui1 bi4 ， pin4 mu3 shi1 li2 gua1 。
- qi4 zou3 feng2 yi2 bang4 ， yan2 chui2 bai2 di4 she2 。
- qu1 ming2 jing1 li4 e4 ， chang4 xiao3 wu4 ji1 ya3 。
- biao3 li4 chou2 jiao1 ji1 ， zhan4 feng1 xin4 you3 ya2 。
- ping2 shi1 ru4 biao1 gun3 ， yu2 run4 dao4 peng2 jia1 。
- huo4 zao3 ju1 ying1 kun3 ， tu2 duo1 long3 kan4 cha2 。
- gu1 lian2 ying2 lu4 chu4 ， sai4 gu3 ji2 ci2 zhua1 。
- liang2 yuan4 ceng2 yan2 ke4 ， lan2 qiao2 zheng4 yi4 jia1 。
- jian4 ge1 bei1 za2 fou3 ， tao2 yin3 le4 sheng4 xu1 。
- geng4 mi4 liu2 yi4 ban4 ， xiang1 cong2 yong3 xue3 ju1 。

## 注释

## 译文

## 赏析
