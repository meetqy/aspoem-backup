---
id: li-mi-xun-chun-song-yang-yan-hou-fu-shi-jian-yang-yong-ceng-nan-feng-hu-shui-bi-yun
title: 春送楊彦侯赴試建陽用曾南豐湖水碧韻
titlePinyin: chun1 song4 yang2 yan4 hou2 fu4 shi4 jian4 yang2 yong4 ceng2 nan2 feng1 hu2 shui3 bi4 yun4
titleSlug: chun-song-yang-yan-hou-fu-shi-jian-yang-yong-ceng-nan-feng-hu-shui-bi-yun
author: 李彌遜
authorPinyin: li3 mi2 xun4
authorSlug: li-mi-xun
dynasty: 唐
dynastyPinyin: tang2
dynastySlug: tang
tags: [] 
---

## 正文

- 人生不合留飛黄，驪駒夜發生悲凉。
- 馬蹄着沙去莫挽，一日萬里風雲翔。
- 月明霜枝挂秋香，桂宫髙架辛夷梁。
- 長梯摘日豈憚遠，世上不數瓊瑤光。
- 我今官閑賦江海，老驥識路何由驤。
- 昻霄氣槩看公等，金印入手真毫芒。
- 更謀濁酒盡清夜，晚鼓徑欲催行装。

## 拼音

- ren2 sheng1 bu4 he2 liu2 fei1 huang2 ， li2 ju1 ye4 fa1 sheng1 bei1 liang2 。
- ma3 ti2 zhe0 sha1 qu4 mo4 wan3 ， yi2 ri4 wan4 li3 feng1 yun2 xiang2 。
- yue4 ming2 shuang1 zhi1 gua4 qiu1 xiang1 ， gui4 gong1 gao1 jia4 xin1 yi2 liang2 。
- chang2 ti1 zhai1 ri4 qi3 dan4 yuan3 ， shi4 shang4 bu2 shu4 qiong2 yao2 guang1 。
- wo3 jin1 guan1 xian2 fu4 jiang1 hai3 ， lao3 ji4 shi2 lu4 he2 you2 xiang1 。
- ang2 xiao1 qi4 gai4 kan4 gong1 deng3 ， jin1 yin4 ru4 shou3 zhen1 hao2 mang2 。
- geng4 mou2 zhuo2 jiu3 jin4 qing1 ye4 ， wan3 gu3 jing4 yu4 cui1 xing2 zhuang1 。

## 注释

## 译文

## 赏析
