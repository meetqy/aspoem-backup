---
id: li-mi-xun-chun-ri-zhong-ju-dong-li-gu-cong-lan-shuai-xie-yu-qi-zhi-yin-qu-yi-zhi-qiang-xia
title: 春日種菊東籬顧叢蘭衰謝欲棄之因取以植牆下
titlePinyin: chun1 ri4 zhong3 ju2 dong1 li2 gu4 cong2 lan2 shuai1 xie4 yu4 qi4 zhi1 yin1 qu3 yi3 zhi2 qiang2 xia4
titleSlug: chun-ri-zhong-ju-dong-li-gu-cong-lan-shuai-xie-yu-qi-zhi-yin-qu-yi-zhi-qiang-xia
author: 李彌遜
authorPinyin: li3 mi2 xun4
authorSlug: li-mi-xun
dynasty: 宋
dynastyPinyin: song4
dynastySlug: song
tags: []
---

## 正文

- 天公善轉物，剪爪不停軫。
- 春工未削迹，秋事已張本。
- 檀欒嘉菊叢，戢戢露奇藴。
- 枝分要及時，手植須著緊。
- 清晨東籬下，畚插自畦畛。
- 土膏入新萌，秀色來袞袞。
- 歸休顧衰蘭，面目吁可憫。
- 兒童互撏拏，奴僕恣嘲哂。
- 敢望群蕭艾，棄置等朝菌。
- 即之粹而温，忍死子不愠。
- 山翁飽經事，遇物輒思忖。
- 理得心亦欣，爲發一笑劙。
- 向來芳深林，孤潔玉在韞。
- 知音苦不多，况此香色隕。
- 紉佩倘未遂，焚膏真可忍。
- 爬梳牆角陰，樹之羅九畹。
- 好風動融怡，新雨洗寒窘。
- 未甘五柳獨，聊釋三閭憤。
- 炎涼循若環，榮謝平可凖。
- 春風行復來，萬彙發幽隱。

## 拼音

- tian1 gong1 shan4 zhuan3 wu4 ， jian3 zhua3 bu4 ting2 zhen3 。
- chun1 gong1 wei4 xiao1 ji4 ， qiu1 shi4 yi3 zhang1 ben3 。
- tan2 luan2 jia1 ju2 cong2 ， ji2 ji2 lu4 qi2 yun4 。
- zhi1 fen1 yao4 ji2 shi2 ， shou3 zhi2 xu1 zhu4 jin3 。
- qing1 chen2 dong1 li2 xia4 ， ben3 cha1 zi4 qi2 zhen3 。
- tu3 gao1 ru4 xin1 meng2 ， xiu4 se4 lai2 gun3 gun3 。
- gui1 xiu1 gu4 shuai1 lan2 ， mian4 mu4 xu1 ke3 min3 。
- er2 tong2 hu4 xian2 na2 ， nu2 pu2 zi4 chao2 shen3 。
- gan3 wang4 qun2 xiao1 ai4 ， qi4 zhi4 deng3 chao2 jun1 。
- ji2 zhi1 cui4 er2 wen1 ， ren3 si3 zi3 bu2 yun4 。
- shan1 weng1 bao3 jing1 shi4 ， yu4 wu4 zhe2 si1 cun3 。
- li3 de2 xin1 yi4 xin1 ， wei2 fa1 yi2 xiao4 li2 。
- xiang4 lai2 fang1 shen1 lin2 ， gu1 jie2 yu4 zai4 yun4 。
- zhi1 yin1 ku3 bu4 duo1 ， kuang4 ci3 xiang1 se4 yun3 。
- ren4 pei4 tang3 wei4 sui4 ， fen2 gao1 zhen1 ke3 ren3 。
- pa2 shu1 qiang2 jiao3 yin1 ， shu4 zhi1 luo2 jiu3 wan3 。
- hao3 feng1 dong4 rong2 yi2 ， xin1 yu3 xi3 han2 jiong3 。
- wei4 gan1 wu3 liu3 du2 ， liao2 shi4 san1 lü2 fen4 。
- yan2 liang2 xun2 ruo4 huan2 ， rong2 xie4 ping2 ke3 zhun3 。
- chun1 feng1 xing2 fu4 lai2 ， wan4 hui4 fa1 you1 yin3 。

## 注释

## 译文

## 赏析
