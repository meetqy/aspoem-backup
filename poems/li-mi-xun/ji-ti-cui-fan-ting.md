---
id: li-mi-xun-ji-ti-cui-fan-ting
title: 寄題翠樊亭
titlePinyin: ji4 ti2 cui4 fan2 ting2
titleSlug: ji-ti-cui-fan-ting
author: 李彌遜
authorPinyin: li3 mi2 xun4
authorSlug: li-mi-xun
dynasty: 宋
dynastyPinyin: song4
dynastySlug: song
tags: []
---

## 正文

- 何郎愛山知貴目，不着芒鞋踏空谷。
- 誅茅結竹凾丈間，坐揖崔嵬遶江綠。
- 我亦尋幽不憚遠，半世一身隨轉轂。
- 峰巒過眼已成夢，南北空嗟髀消肉。
- 羨公登亭如歷塊，睥睨乾坤輕一芥。
- 春繁嫵媚發奇姿，秋凈孤髙見真態。
- 固知靜者自超詣，世上憧憧良足隘。
- 智愚何止三十里，咫尺須論百千界。
- 四時秀色供盤礴，筆下雲烟醉中落。
- 雕鎪苦欲覷天巧，造物有靈應作惡。
- 蓬萊方壺或上下，紛紛陵谷今非昨。
- 倘令夸子與霄遁，胸中賴有藏山壑。

## 拼音

- he2 lang2 ai4 shan1 zhi1 gui4 mu4 ， bu4 zhe0 mang2 xie2 ta4 kong1 gu3 。
- zhu1 mao2 jie2 zhu2 han2 zhang4 jian4 ， zuo4 yi1 cui1 wei2 rao4 jiang1 lü4 。
- wo3 yi4 xun2 you1 bu2 dan4 yuan3 ， ban4 shi4 yi4 shen1 sui2 zhuan3 gu3 。
- feng1 luan2 guo4 yan3 yi3 cheng2 meng4 ， nan2 bei3 kong1 jie1 bi4 xiao1 rou4 。
- xian4 gong1 deng1 ting2 ru2 li4 kuai4 ， pi4 ni4 qian2 kun1 qing1 yi2 jie4 。
- chun1 fan2 wu3 mei4 fa1 qi2 zi1 ， qiu1 jing4 gu1 gao1 jian4 zhen1 tai4 。
- gu4 zhi1 jing4 zhe3 zi4 chao1 yi4 ， shi4 shang4 chong1 chong1 liang2 zu2 ai4 。
- zhi4 yu2 he2 zhi3 san1 shi2 li3 ， zhi3 chi3 xu1 lun4 bai3 qian1 jie4 。
- si4 shi2 xiu4 se4 gong4 pan2 bo2 ， bi3 xia4 yun2 yan1 zui4 zhong1 luo4 。
- diao1 sou1 ku3 yu4 qu4 tian1 qiao3 ， zao4 wu4 you3 ling2 ying1 zuo4 e4 。
- peng2 lai2 fang1 hu2 huo4 shang4 xia4 ， fen1 fen1 ling2 gu3 jin1 fei1 zuo2 。
- tang3 ling4 kua1 zi3 yu3 xiao1 dun4 ， xiong1 zhong1 lai4 you3 cang2 shan1 he4 。

## 注释

## 译文

## 赏析
