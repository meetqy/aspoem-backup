---
id: li-mi-xun-song-zou-de-jiu-huan-xiang-zai-fu-tang-zuo
title: 送鄒德久還鄉在福唐作
titlePinyin: song4 zou1 de2 jiu3 huan2 xiang1 zai4 fu2 tang2 zuo4
titleSlug: song-zou-de-jiu-huan-xiang-zai-fu-tang-zuo
author: 李彌遜
authorPinyin: li3 mi2 xun4
authorSlug: li-mi-xun
dynasty: 唐
dynastyPinyin: tang2
dynastySlug: tang
tags: [] 
---

## 正文

- 長松瑟瑟搖悲風，方床冷枕鳴秋蛩。
- 短衾客子起孤悶，平明歸思如春鴻。
- 我家君家各陽羨，夢寐不聽閩山鐘。
- 自從敵馬飲江水，去住彼此隨飛蓬。
- 那知萬里一樽酒，碧雲落日聊春容。
- 野林秋淨山更遠，樓殿突兀藏丹楓。
- 銀鈎玉筯光照座，髙歌大笑聲摩空。
- 長亭著鞭莫太早，愁色正在登臨中。
- 一身四海會面少，况我與子俱成翁。
- 徑須留作千日醉，坐看春風舒小紅。

## 拼音

- chang2 song1 se4 se4 yao2 bei1 feng1 ， fang1 chuang2 leng3 zhen3 ming2 qiu1 qiong2 。
- duan3 qin1 ke4 zi3 qi3 gu1 men4 ， ping2 ming2 gui1 si1 ru2 chun1 hong2 。
- wo3 jia1 jun1 jia1 ge4 yang2 xian4 ， meng4 mei4 bu4 ting1 min3 shan1 zhong1 。
- zi4 cong2 di2 ma3 yin3 jiang1 shui3 ， qu4 zhu4 bi3 ci3 sui2 fei1 peng2 。
- na4 zhi1 wan4 li3 yi4 zun1 jiu3 ， bi4 yun2 luo4 ri4 liao2 chun1 rong2 。
- ye3 lin2 qiu1 jing4 shan1 geng4 yuan3 ， lou2 dian4 tu1 wu4 cang2 dan1 feng1 。
- yin2 gou1 yu4 zhu4 guang1 zhao4 zuo4 ， gao1 ge1 da4 xiao4 sheng1 mo2 kong1 。
- chang2 ting2 zhu4 bian1 mo4 tai4 zao3 ， chou2 se4 zheng4 zai4 deng1 lin2 zhong1 。
- yi4 shen1 si4 hai3 hui4 mian4 shao3 ， kuang4 wo3 yu3 zi3 ju4 cheng2 weng1 。
- jing4 xu1 liu2 zuo4 qian1 ri4 zui4 ， zuo4 kan4 chun1 feng1 shu1 xiao3 hong2 。

## 注释

## 译文

## 赏析
