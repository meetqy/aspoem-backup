---
id: ceng-ji-li-qin-nu-xing
title: 秦女行
titlePinyin: qin2 nü3 xing2
titleSlug: qin-nu-xing
author: 曾季貍
authorPinyin: ceng2 ji4 li2
authorSlug: ceng-ji-li
dynasty: 宋
dynastyPinyin: song4
dynastySlug: song
tags: []
---

## 正文

- 妾家家世居淮海，郎罷聲名傳海內。
- 自從貶死古藤州，門戶凋零三十載。
- 可憐生長深閨裏，耳濡目染知文字。
- 亦嘗强學謝娘詩，未敢女子稱博士。
- 年長以來逢世亂，黄頭鮮卑來入漢。
- 妾身亦復墮兵間，往事不堪回首看。
- 飄然一身逐胡兒，被驅不異犬與雞。
- 奔馳萬里向沙漠，天長地久無還期。
- 北風蕭蕭易水寒，雪花席地經燕山。
- 千杯虜酒安能醉，一曲琵琶不忍彈。
- 吞聲飲恨從誰訴，偶然信口題詩句。
- 眼前有路可還鄉，馬上無人容我去。
- 詩成吟罷只茫然，豈意漢地能流傳。
- 當時情緒亦可想，至今聞者猶悲酸。
- 憶昔中郎有女子，亦陷虜中垂一紀。
- 暮年不料逢阿瞞，厚幣贖之歸故里。
- 惜哉此女不得如，終竟老死留穹廬。
- 空餘詩話傳悽惻，不減胡笳十八拍。

## 拼音

- qie4 jia1 jia1 shi4 ju1 huai2 hai3 ， lang2 ba4 sheng1 ming2 chuan2 hai3 nei4 。
- zi4 cong2 bian3 si3 gu3 teng2 zhou1 ， men2 hu4 diao1 ling2 san1 shi2 zai4 。
- ke3 lian2 sheng1 chang2 shen1 gui1 li3 ， er3 ru2 mu4 ran3 zhi1 wen2 zi4 。
- yi4 chang2 qiang2 xue2 xie4 niang2 shi1 ， wei4 gan3 nü3 zi3 cheng1 bo2 shi4 。
- nian2 chang2 yi3 lai2 feng2 shi4 luan4 ， huang2 tou2 xian1 bei1 lai2 ru4 han4 。
- qie4 shen1 yi4 fu4 duo4 bing1 jian4 ， wang3 shi4 bu4 kan1 hui2 shou3 kan4 。
- piao1 ran2 yi4 shen1 zhu2 hu2 er2 ， bei4 qu1 bu2 yi4 quan3 yu3 ji1 。
- ben1 chi2 wan4 li3 xiang4 sha1 mo4 ， tian1 chang2 di4 jiu3 wu2 huan2 qi1 。
- bei3 feng1 xiao1 xiao1 yi4 shui3 han2 ， xue3 hua1 xi2 di4 jing1 yan1 shan1 。
- qian1 bei1 lu3 jiu3 an1 neng2 zui4 ， yi4 qu3 pi2 pa2 bu4 ren3 dan4 。
- tun1 sheng1 yin3 hen4 cong2 shui2 su4 ， ou3 ran2 xin4 kou3 ti2 shi1 ju4 。
- yan3 qian2 you3 lu4 ke3 huan2 xiang1 ， ma3 shang4 wu2 ren2 rong2 wo3 qu4 。
- shi1 cheng2 yin2 ba4 zhi1 mang2 ran2 ， qi3 yi4 han4 di4 neng2 liu2 chuan2 。
- dang1 shi2 qing2 xu4 yi4 ke3 xiang3 ， zhi4 jin1 wen2 zhe3 you2 bei1 suan1 。
- yi4 xi1 zhong1 lang2 you3 nü3 zi3 ， yi4 xian4 lu3 zhong1 chui2 yi2 ji4 。
- mu4 nian2 bu2 liao4 feng2 a1 man2 ， hou4 bi4 shu2 zhi1 gui1 gu4 li3 。
- xi1 zai1 ci3 nü3 bu4 de2 ru2 ， zhong1 jing4 lao3 si3 liu2 qiong2 lu2 。
- kong1 yu2 shi1 hua4 chuan2 qi1 ce4 ， bu4 jian3 hu2 jia1 shi2 ba1 pai1 。

## 注释

## 译文

## 赏析
