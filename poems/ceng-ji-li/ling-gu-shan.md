---
id: ceng-ji-li-ling-gu-shan
title: 靈谷山
titlePinyin: ling2 gu3 shan1
titleSlug: ling-gu-shan
author: 曾季貍
authorPinyin: ceng2 ji4 li2
authorSlug: ceng-ji-li
dynasty: 宋
dynastyPinyin: song4
dynastySlug: song
tags: []
---

## 正文

- 舊聞伯子記，已得靈谷名。
- 隠然望此州，奇勝稱山靈。
- 懸崖瀉瀑布，如高屋建瓴。
- 喬松數十丈，下有千歲苓。
- 仄足行鳥道，勢欲摶青冥。
- 仙事雖渺茫，幽討未忘情。
- 高秋八月後，擇勝來經行。
- 黄冠兩三人，淡然亦忘形。
- 煙霞到几席，爽氣來戶庭。
- 瘦笻閒指點，老瓦同注傾。
- 慚非換鵝手，不敢臨黄庭。
- 或可聯石鼎，未必讓彌明。
- 重陽無十日，黄菊漸向榮。
- 佳哉此天氣，一笑未易營。
- 但願脚力健，年年此尋盟。

## 拼音

- jiu4 wen2 bai3 zi0 ji4 ， yi3 de2 ling2 gu3 ming2 。
- yin3 ran2 wang4 ci3 zhou1 ， qi2 sheng4 cheng1 shan1 ling2 。
- xuan2 ya2 xie4 pu4 bu4 ， ru2 gao1 wu1 jian4 ling2 。
- qiao2 song1 shu4 shi2 zhang4 ， xia4 you3 qian1 sui4 ling2 。
- ze4 zu2 xing2 niao3 dao4 ， shi4 yu4 tuan2 qing1 ming2 。
- xian1 shi4 sui1 miao3 mang2 ， you1 tao3 wei4 wang4 qing2 。
- gao1 qiu1 ba1 yue4 hou4 ， ze2 sheng4 lai2 jing1 xing2 。
- huang2 guan1 liang3 san1 ren2 ， dan4 ran2 yi4 wang4 xing2 。
- yan1 xia2 dao4 ji3 xi2 ， shuang3 qi4 lai2 hu4 ting2 。
- shou4 qiong2 xian2 zhi3 dian3 ， lao3 wa3 tong2 zhu4 qing1 。
- can2 fei1 huan4 e2 shou3 ， bu4 gan3 lin2 huang2 ting2 。
- huo4 ke3 lian2 shi2 ding3 ， wei4 bi4 rang4 mi2 ming2 。
- zhong4 yang2 wu2 shi2 ri4 ， huang2 ju2 jian4 xiang4 rong2 。
- jia1 zai1 ci3 tian1 qi4 ， yi2 xiao4 wei4 yi4 ying2 。
- dan4 yuan4 jiao3 li4 jian4 ， nian2 nian2 ci3 xun2 meng2 。

## 注释

## 译文

## 赏析
