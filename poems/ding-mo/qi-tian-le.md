---
id: ding-mo-qi-tian-le
title: 齐天乐
titlePinyin: qi2 tian1 le4
titleSlug: qi-tian-le
author: 丁默
authorPinyin: ding1 mo4
authorSlug: ding-mo
dynasty: 宋
dynastyPinyin: song4
dynastySlug: song
tags: []
---

## 正文

- 两株烟柳荒城外，依依暮帆曾驻。
- 小扇障尘，轻舆贴岸，谁料重行吟处。
- 流光暗度。
- 怅兰溆春移，苇汀秋聚。
- 可奈清愁，快呼艇子载将去。
- 中年怀抱易感，甚风花水叶，犹似孤旅。
- 伴鹤幽期，随莺乐事，还是情乖意负。
- 衣尘帽土。
- 但杜镜堪羞，贺囊偏□。
- 待报山灵，莫教云壑妒。

## 拼音

- liang3 zhu1 yan1 liu3 huang1 cheng2 wai4 ， yi1 yi1 mu4 fan1 ceng2 zhu4 。
- xiao3 shan4 zhang4 chen2 ， qing1 yu2 tie1 an4 ， shui2 liao4 zhong4 xing2 yin2 chu4 。
- liu2 guang1 an4 du4 。
- chang4 lan2 xu4 chun1 yi2 ， wei3 ting1 qiu1 ju4 。
- ke3 nai4 qing1 chou2 ， kuai4 hu1 ting3 zi3 zai3 jiang1 qu4 。
- zhong1 nian2 huai2 bao4 yi4 gan3 ， shen4 feng1 hua1 shui3 ye4 ， you2 si4 gu1 lü3 。
- ban4 he4 you1 qi1 ， sui2 ying1 le4 shi4 ， hai2 shi4 qing2 guai1 yi4 fu4 。
- yi1 chen2 mao4 tu3 。
- dan4 du4 jing4 kan1 xiu1 ， he4 nang2 pian1 □。
- dai4 bao4 shan1 ling2 ， mo4 jiao4 yun2 he4 du4 。

## 注释

## 译文

## 赏析
