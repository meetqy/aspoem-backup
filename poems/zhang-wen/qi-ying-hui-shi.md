---
id: zhang-wen-qi-ying-hui-shi
title: 耆英會詩
titlePinyin: qi2 ying1 hui4 shi1
titleSlug: qi-ying-hui-shi
author: 張問
authorPinyin: zhang1 wen4
authorSlug: zhang-wen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 槐庭二老樂堯仁，盛集高年洛水濱。
- 華衮具瞻雖禮絕，白頭序齒却情親。
- 清閑几席同禪院，山野巾裘似隠淪。
- 尊酒椒香纔過節，池塘草色已催春。
- 白公酣暢吟哦內，衛武康强笑語頻。
- 豈獨丹青傳不朽，潛欣風俗欲還淳。
- 芝田鶴戲調形健，蓮葉龜遊納息勻。
- 商皓寂寥拘小隠，漢疏局促止家人。
- 莫因氣貌疑丹竈，自有光陰寄大椿。
- 復得兼謨爲重客，恐遺元爽在編民。
- 神仙可學今方信，道術相忘久益真。
- 滿座交歡祝眉壽，羣生五福託鴻鈞。

## 拼音

- huai2 ting2 er4 lao3 le4 yao2 ren2 ， sheng4 ji2 gao1 nian2 luo4 shui3 bin1 。
- hua2 gun3 ju4 zhan1 sui1 li3 jue2 ， bai2 tou2 xu4 chi3 que4 qing2 qin1 。
- qing1 xian2 ji3 xi2 tong2 shan4 yuan4 ， shan1 ye3 jin1 qiu2 si4 yin3 lun2 。
- zun1 jiu3 jiao1 xiang1 cai2 guo4 jie2 ， chi2 tang2 cao3 se4 yi3 cui1 chun1 。
- bai2 gong1 han1 chang4 yin2 e2 nei4 ， wei4 wu3 kang1 qiang2 xiao4 yu3 bin1 。
- qi3 du2 dan1 qing1 chuan2 bu4 xiu3 ， qian2 xin1 feng1 su2 yu4 huan2 chun2 。
- zhi1 tian2 he4 xi4 diao4 xing2 jian4 ， lian2 ye4 gui1 you2 na4 xi1 yun2 。
- shang1 hao4 ji4 liao2 ju1 xiao3 yin3 ， han4 shu1 ju2 cu4 zhi3 jia1 ren2 。
- mo4 yin1 qi4 mao4 yi2 dan1 zao4 ， zi4 you3 guang1 yin1 ji4 da4 chun1 。
- fu4 de2 jian1 mo2 wei2 zhong4 ke4 ， kong3 yi2 yuan2 shuang3 zai4 bian1 min2 。
- shen2 xian1 ke3 xue2 jin1 fang1 xin4 ， dao4 shu4 xiang1 wang4 jiu3 yi4 zhen1 。
- man3 zuo4 jiao1 huan1 zhu4 mei2 shou4 ， qun2 sheng1 wu3 fu2 tuo1 hong2 jun1 。

## 注释

## 译文

## 赏析
