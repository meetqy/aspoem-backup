---
id: yuan-hao-zhong-gui-yi-chun-ou-cheng-shi-liu-yun-ji-chao-zhong-zhi-ji
title: 重歸宜春偶成十六韻寄朝中知己
titlePinyin: zhong4 gui1 yi2 chun1 ou3 cheng2 shi2 liu4 yun4 ji4 chao2 zhong1 zhi1 ji3
titleSlug: zhong-gui-yi-chun-ou-cheng-shi-liu-yun-ji-chao-zhong-zhi-ji
author: 袁皓
authorPinyin: yuan2 hao4
authorSlug: yuan-hao
dynasty: 唐
dynastyPinyin: tang2
dynastySlug: tang
tags: []
---

## 正文

- 水香甘似醴，知是入袁溪。
- 黃竹成叢密，青蘿夾岸低。
- 煖流鸂鶒戲，深樹鷓鴣啼。
- 黃犬驚迎客，青牛困臥泥。
- 有村皆績紡，無地不耕犂。
- 鄉曲多耆舊，逢迎盡杖藜。
- 殷勤傾白酒，相勸有黃雞。
- 歸老官知忝，還鄉路不迷。
- 直言干忌諱，權路恥依棲。
- 拙學趨時態，閑思與牧齊。
- 稻糧饒燕雀，江海溢鳧鷖。
- 昔共逢離亂，今來息鼓鼙。
- 恩仁霑品物，教化及雕題。
- 上貢貞元祿，曾叨寵記批。
- 何須歸紫禁，便是到丹梯。
- 珍重長安道，從今息馬嘶。

## 拼音

- shui3 xiang1 gan1 si4 li3 ， zhi1 shi4 ru4 yuan2 xi1 。
- huang2 zhu2 cheng2 cong2 mi4 ， qing1 luo2 jia1 an4 di1 。
- xuan1 liu2 xi1 chi4 xi4 ， shen1 shu4 zhe4 gu1 ti2 。
- huang2 quan3 jing1 ying2 ke4 ， qing1 niu2 kun4 wo4 ni2 。
- you3 cun1 jie1 ji4 fang3 ， wu2 di4 bu4 geng1 li2 。
- xiang1 qu3 duo1 qi2 jiu4 ， feng2 ying2 jin4 zhang4 li2 。
- yin1 qin2 qing1 bai2 jiu3 ， xiang1 quan4 you3 huang2 ji1 。
- gui1 lao3 guan1 zhi1 tian3 ， huan2 xiang1 lu4 bu4 mi2 。
- zhi2 yan2 gan1 ji4 hui4 ， quan2 lu4 chi3 yi1 qi1 。
- zhuo1 xue2 qu1 shi2 tai4 ， xian2 si1 yu3 mu4 qi2 。
- dao4 liang2 rao2 yan4 que4 ， jiang1 hai3 yi4 fu2 yi1 。
- xi1 gong4 feng2 li2 luan4 ， jin1 lai2 xi1 gu3 pi2 。
- en1 ren2 zhan1 pin3 wu4 ， jiao4 hua4 ji2 diao1 ti2 。
- shang4 gong4 zhen1 yuan2 lu4 ， ceng2 dao1 chong3 ji4 pi1 。
- he2 xu1 gui1 zi3 jin4 ， bian4 shi4 dao4 dan1 ti1 。
- zhen1 zhong4 chang2 an1 dao4 ， cong2 jin1 xi1 ma3 si1 。

## 注释

## 译文

## 赏析
