---
id: tai-zong-huang-di-yong-si-ma-biao-xu-han-zhi
title: 詠司馬彪續漢志
titlePinyin: yong3 si1 ma3 biao1 xu4 han4 zhi4
titleSlug: yong-si-ma-biao-xu-han-zhi
author: 太宗皇帝
authorPinyin: tai4 zong1 huang2 di4
authorSlug: tai-zong-huang-di
dynasty: 唐
dynastyPinyin: tang2
dynastySlug: tang
tags: []
---

## 正文

- 二儀初創象，三才乃分位。
- 非惟樹司牧，固亦垂文字。
- 緜代更膺期，芳圖無輟記。
- 炎漢承君道，英謨纂神器。
- 潛龍既可躍，逵兔奚難致。
- 前史殫妙詞，後昆沈雅思。
- 書言揚盛跡，補闕興洪志。
- 川谷猶舊途，郡國開新意。
- 梅山未覺朽，穀水誰云異。
- 車服隨名表，文物因時置。
- 鳳戟翼康衢，鑾輿總柔轡。
- 清濁必能澄，洪纖幸無棄。
- 觀儀不失序，遵禮方由事。
- 政宣竹律和，時平玉條備。
- 文囿雕奇彩，藝門蘊深致。
- 雲飛星共流，風揚月兼至。
- 類禋遵令典，壇壝資良地。
- 五勝竟無違，百司誠有庇。
- 粵予承暇景，談叢引泉祕。
- 討論窮義府，看覈披經笥。
- 大辨良難仰，小學終先匱。
- 聞道諒知榮，含毫孰忘媿。

## 拼音

- er4 yi2 chu1 chuang4 xiang4 ， san1 cai2 nai3 fen1 wei4 。
- fei1 wei2 shu4 si1 mu4 ， gu4 yi4 chui2 wen2 zi4 。
- mian2 dai4 geng4 ying1 qi1 ， fang1 tu2 wu2 chuo4 ji4 。
- yan2 han4 cheng2 jun1 dao4 ， ying1 mo2 zuan3 shen2 qi4 。
- qian2 long2 ji4 ke3 yue4 ， kui2 tu4 xi1 nan2 zhi4 。
- qian2 shi3 dan1 miao4 ci2 ， hou4 kun1 shen3 ya3 si1 。
- shu1 yan2 yang2 sheng4 ji4 ， bu3 que4 xing1 hong2 zhi4 。
- chuan1 gu3 you2 jiu4 tu2 ， jun4 guo2 kai1 xin1 yi4 。
- mei2 shan1 wei4 jue2 xiu3 ， gu3 shui3 shui2 yun2 yi4 。
- ju1 fu2 sui2 ming2 biao3 ， wen2 wu4 yin1 shi2 zhi4 。
- feng4 ji3 yi4 kang1 qu2 ， luan2 yu2 zong3 rou2 pei4 。
- qing1 zhuo2 bi4 neng2 cheng2 ， hong2 xian1 xing4 wu2 qi4 。
- guan1 yi2 bu4 shi1 xu4 ， zun1 li3 fang1 you2 shi4 。
- zheng4 xuan1 zhu2 lü4 he2 ， shi2 ping2 yu4 tiao2 bei4 。
- wen2 you4 diao1 qi2 cai3 ， yi4 men2 yun4 shen1 zhi4 。
- yun2 fei1 xing1 gong4 liu2 ， feng1 yang2 yue4 jian1 zhi4 。
- lei4 yin1 zun1 ling4 dian3 ， tan2 wei2 zi1 liang2 di4 。
- wu3 sheng4 jing4 wu2 wei2 ， bai3 si1 cheng2 you3 bi4 。
- yue4 yu3 cheng2 xia2 jing3 ， tan2 cong2 yin3 quan2 bi4 。
- tao3 lun4 qiong2 yi4 fu3 ， kan4 he2 pi1 jing1 si4 。
- da4 bian4 liang2 nan2 yang3 ， xiao3 xue2 zhong1 xian1 kui4 。
- wen2 dao4 liang4 zhi1 rong2 ， han2 hao2 shu2 wang4 kui4 。

## 注释

## 译文

## 赏析
