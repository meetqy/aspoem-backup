---
id: wang-bai-ti-dong-cun-suo-cang-gong-jin-tu
title: 題東邨所藏宮錦圖
titlePinyin: ti2 dong1 cun1 suo3 cang2 gong1 jin3 tu2
titleSlug: ti-dong-cun-suo-cang-gong-jin-tu
author: 王柏
authorPinyin: wang2 bai3
authorSlug: wang-bai
dynasty: 宋
dynastyPinyin: song4
dynastySlug: song
tags: []
---

## 正文

- 后德相成帝業昌，不耽歌舞誇新妝。
- 六宮婦式頒蠶事，職雅心耑清晝長。
- 忽見雙娥理絲把，寬急對牽身勢强。
- 輻輪飛轉一縷細，文茵獨坐迎微凉。
- 高捲翠簾三四侶，織就五采成龍章。
- 獻功不須出宮壼，手授縫人裁帝衮。
- 端拱明堂萬國朝，文物聲明光四境。
- 何人遇此一段奇，追記丹青描不盡。
- 器用鋪張規制精，默寓經綸合繩準。
- 世間畫手無此圖，疑是當年閻立本。

## 拼音

- hou4 de2 xiang1 cheng2 di4 ye4 chang1 ， bu4 dan1 ge1 wu3 kua1 xin1 zhuang1 。
- liu4 gong1 fu4 shi4 ban1 can2 shi4 ， zhi2 ya3 xin1 zhuan1 qing1 zhou4 chang2 。
- hu1 jian4 shuang1 e2 li3 si1 ba3 ， kuan1 ji2 dui4 qian1 shen1 shi4 qiang2 。
- fu2 lun2 fei1 zhuan3 yi4 lü3 xi4 ， wen2 yin1 du2 zuo4 ying2 wei1 liang2 。
- gao1 juan3 cui4 lian2 san1 si4 lü3 ， zhi1 jiu4 wu3 cai3 cheng2 long2 zhang1 。
- xian4 gong1 bu4 xu1 chu1 gong1 kun3 ， shou3 shou4 feng2 ren2 cai2 di4 gun3 。
- duan1 gong3 ming2 tang2 wan4 guo2 chao2 ， wen2 wu4 sheng1 ming2 guang1 si4 jing4 。
- he2 ren2 yu4 ci3 yi2 duan4 qi2 ， zhui1 ji4 dan1 qing1 miao2 bu2 jin4 。
- qi4 yong4 pu1 zhang1 gui1 zhi4 jing1 ， mo4 yu4 jing1 lun2 he2 sheng2 zhun3 。
- shi4 jian4 hua4 shou3 wu2 ci3 tu2 ， yi2 shi4 dang1 nian2 yan2 li4 ben3 。

## 注释

## 译文

## 赏析
