---
id: wang-bai-wan-he-wu-shi
title: 挽何無適
titlePinyin: wan3 he2 wu2 shi4
titleSlug: wan-he-wu-shi
author: 王柏
authorPinyin: wang2 bai3
authorSlug: wang-bai
dynasty: 宋
dynastyPinyin: song4
dynastySlug: song
tags: []
---

## 正文

- 二五之英，清通瑩徹。
- 有鍾于躬，非賢則哲。
- 烏乎無適，自幼卓絕。
- 奴僕選騷，銓衡莊列。
- 鞭霆走電，不可追籋。
- 一操而存，肅整轡轍。
- 著書未就，不幸短折。
- 既賦以奇，未易泯滅。
- 世外精神，筆頭風月。
- 有閲斯立，有妥斯魄。
- 既妥爾魄，既築爾阡。
- 是曰反終，是曰歸全。
- 人生斯世，豈必百年。
- 欲動情勝，萬事出焉。
- 孰好孰惡，孰媸孰妍。
- 孰過而改，孰善而遷。
- 一征物表，浩浩其天。
- 風定水止，月印萬川。
- 陰陽不獨，動靜不偏。
- 既靜復動，太極烱然。

## 拼音

- er4 wu3 zhi1 ying1 ， qing1 tong1 ying2 che4 。
- you3 zhong1 yu2 gong1 ， fei1 xian2 ze2 zhe2 。
- wu1 hu1 wu2 shi4 ， zi4 you4 zhuo2 jue2 。
- nu2 pu2 xuan3 sao1 ， quan2 heng2 zhuang1 lie4 。
- bian1 ting2 zou3 dian4 ， bu4 ke3 zhui1 nie4 。
- yi4 cao1 er2 cun2 ， su4 zheng3 pei4 zhe2 。
- zhu4 shu1 wei4 jiu4 ， bu2 xing4 duan3 zhe2 。
- ji4 fu4 yi3 qi2 ， wei4 yi4 min3 mie4 。
- shi4 wai4 jing1 shen2 ， bi3 tou2 feng1 yue4 。
- you3 yue4 si1 li4 ， you3 tuo3 si1 po4 。
- ji4 tuo3 er3 po4 ， ji4 zhu4 er3 qian1 。
- shi4 yue1 fan3 zhong1 ， shi4 yue1 gui1 quan2 。
- ren2 sheng1 si1 shi4 ， qi3 bi4 bai3 nian2 。
- yu4 dong4 qing2 sheng4 ， wan4 shi4 chu1 yan1 。
- shu2 hao3 shu2 e4 ， shu2 chi1 shu2 yan2 。
- shu2 guo4 er2 gai3 ， shu2 shan4 er2 qian1 。
- yi4 zheng1 wu4 biao3 ， hao4 hao4 qi2 tian1 。
- feng1 ding4 shui3 zhi3 ， yue4 yin4 wan4 chuan1 。
- yin1 yang2 bu4 du2 ， dong4 jing4 bu4 pian1 。
- ji4 jing4 fu4 dong4 ， tai4 ji2 jiong3 ran2 。

## 注释

## 译文

## 赏析
