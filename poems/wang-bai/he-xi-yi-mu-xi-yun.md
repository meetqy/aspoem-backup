---
id: wang-bai-he-xi-yi-mu-xi-yun
title: 和希夷木犀韻
titlePinyin: he2 xi1 yi2 mu4 xi1 yun4
titleSlug: he-xi-yi-mu-xi-yun
author: 王柏
authorPinyin: wang2 bai3
authorSlug: wang-bai
dynasty: 宋
dynastyPinyin: song4
dynastySlug: song
tags: []
---

## 正文

- 秋來望月如水犀，忽有香風鼻觀吹。
- 徧尋不得見花面，若得見花敢輕賤。
- 徐徐步轉牆角來，草色芊芊一徑開。
- 儼然嘉樹奠南服，環佩鏘鏘萬圭綠。
- 陽豔多情不敢媒，平生偶與西風熟。
- 皇天清則土方真，耿耿誰如受命獨。
- 三閭愁兮洞庭波，辛蓀蘭芷方並蓄。
- 只有淮南招隠句，攀緣千古資膏馥。
- 希夷雅好異於是，萬斛清香金一粟。
- 曜靈西征易侵尋，綠鬢朱顔不待人。
- 秋花不比春花早，開到秋花也是春。
- 吟花弄葉何時足，年少須臾成老宿。
- 一根生意貴栽培，力到自然文郁郁。
- 君不見岩花獨步秋葉中，穿天出月莫敢相過從。

## 拼音

- qiu1 lai2 wang4 yue4 ru2 shui3 xi1 ， hu1 you3 xiang1 feng1 bi2 guan1 chui1 。
- bian4 xun2 bu4 de2 jian4 hua1 mian4 ， ruo4 de2 jian4 hua1 gan3 qing1 jian4 。
- xu2 xu2 bu4 zhuan3 qiang2 jiao3 lai2 ， cao3 se4 qian1 qian1 yi2 jing4 kai1 。
- yan3 ran2 jia1 shu4 dian4 nan2 fu2 ， huan2 pei4 qiang1 qiang1 wan4 gui1 lü4 。
- yang2 yan4 duo1 qing2 bu4 gan3 mei2 ， ping2 sheng1 ou3 yu3 xi1 feng1 shu2 。
- huang2 tian1 qing1 ze2 tu3 fang1 zhen1 ， geng3 geng3 shui2 ru2 shou4 ming4 du2 。
- san1 lü2 chou2 xi1 dong4 ting2 bo1 ， xin1 sun1 lan2 zhi3 fang1 bing4 xu4 。
- zhi3 you3 huai2 nan2 zhao1 yin3 ju4 ， pan1 yuan2 qian1 gu3 zi1 gao1 fu4 。
- xi1 yi2 ya3 hao3 yi4 wu1 shi4 ， wan4 hu2 qing1 xiang1 jin1 yi2 su4 。
- yao4 ling2 xi1 zheng1 yi4 qin1 xun2 ， lü4 bin4 zhu1 yan2 bu2 dai4 ren2 。
- qiu1 hua1 bu4 bi3 chun1 hua1 zao3 ， kai1 dao4 qiu1 hua1 ye3 shi4 chun1 。
- yin2 hua1 nong4 ye4 he2 shi2 zu2 ， nian2 shao4 xu1 yu2 cheng2 lao3 su4 。
- yi4 gen1 sheng1 yi4 gui4 zai1 pei2 ， li4 dao4 zi4 ran2 wen2 yu4 yu4 。
- jun1 bu2 jian4 yan2 hua1 du2 bu4 qiu1 ye4 zhong1 ， chuan1 tian1 chu1 yue4 mo4 gan3 xiang1 guo4 cong2 。

## 注释

## 译文

## 赏析
