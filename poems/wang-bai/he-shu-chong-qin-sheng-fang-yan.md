---
id: wang-bai-he-shu-chong-qin-sheng-fang-yan
title: 和叔崇禽聲放言
titlePinyin: he2 shu1 chong2 qin2 sheng1 fang4 yan2
titleSlug: he-shu-chong-qin-sheng-fang-yan
author: 王柏
authorPinyin: wang2 bai3
authorSlug: wang-bai
dynasty: 宋
dynastyPinyin: song4
dynastySlug: song
tags: []
---

## 正文

- 天以鳥鳴春，鳥聲不敢止。
- 天以人鳴道，斯人其可已。
- 爾鳥固無知，喧啾亦何利。
- 鼓弄枝頭晴，瀾翻林外起。
- 不學九臯鳴，聲聞可止此。
- 不學千仞翔，一鳴來瑞世。
- 古以鳥名官，列職有理致。
- 只有歸去兮，陶公不爾愧。
- 人豈不如鳥，鳴則震天地。
- 不鳴千聖傳，則鳴千古事。
- 詩翁莫浪鳴，文武道未墜。

## 拼音

- tian1 yi3 niao3 ming2 chun1 ， niao3 sheng1 bu4 gan3 zhi3 。
- tian1 yi3 ren2 ming2 dao4 ， si1 ren2 qi2 ke3 yi3 。
- er3 niao3 gu4 wu2 zhi1 ， xuan1 jiu1 yi4 he2 li4 。
- gu3 nong4 zhi1 tou2 qing2 ， lan2 fan1 lin2 wai4 qi3 。
- bu4 xue2 jiu3 gao1 ming2 ， sheng1 wen2 ke3 zhi3 ci3 。
- bu4 xue2 qian1 ren4 xiang2 ， yi4 ming2 lai2 rui4 shi4 。
- gu3 yi3 niao3 ming2 guan1 ， lie4 zhi2 you3 li3 zhi4 。
- zhi3 you3 gui1 qu4 xi1 ， tao2 gong1 bu4 er3 kui4 。
- ren2 qi3 bu4 ru2 niao3 ， ming2 ze2 zhen4 tian1 di4 。
- bu4 ming2 qian1 sheng4 chuan2 ， ze2 ming2 qian1 gu3 shi4 。
- shi1 weng1 mo4 lang4 ming2 ， wen2 wu3 dao4 wei4 zhui4 。

## 注释

## 译文

## 赏析
