---
id: wang-bai-ai-ni-meng-rong-fu-ci
title: 哀倪孟容父詞
titlePinyin: ai1 ni2 meng4 rong2 fu4 ci2
titleSlug: ai-ni-meng-rong-fu-ci
author: 王柏
authorPinyin: wang2 bai3
authorSlug: wang-bai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 憶昔見公兮，季原之堂。
- 兄弟怡怡兮，清約是將。
- 藹子姓之弦歌兮，頭角昂昂。
- 來者起敬兮，知德義之日昌。
- 造化無情兮，慨有季之先亡。
- 氣象少異兮，燈火淒涼。
- 幸二子之自奮兮，視前有光。
- 何祿養之不久兮，遽驚風木之傷。
- 痛日月之未改兮，已變故常。
- 以公之剛介兮，豈北面於緇黄。
- 我知公之心兮，縈不足以挽其恨之長。
- 東風作惡兮雪絮正狂，黄壚曉啟兮松楸蒼蒼。
- 勞生兮永佚，世事兮茫茫。
- 交之道兮日落，老有淚兮滂滂。

## 拼音

- yi4 xi1 jian4 gong1 xi1 ， ji4 yuan2 zhi1 tang2 。
- xiong1 di4 yi2 yi2 xi1 ， qing1 yue1 shi4 jiang1 。
- ai3 zi3 xing4 zhi1 xian2 ge1 xi1 ， tou2 jiao3 ang2 ang2 。
- lai2 zhe3 qi3 jing4 xi1 ， zhi1 de2 yi4 zhi1 ri4 chang1 。
- zao4 hua4 wu2 qing2 xi1 ， kai3 you3 ji4 zhi1 xian1 wang2 。
- qi4 xiang4 shao3 yi4 xi1 ， deng1 huo3 qi1 liang2 。
- xing4 er4 zi3 zhi1 zi4 fen4 xi1 ， shi4 qian2 you3 guang1 。
- he2 lu4 yang3 zhi1 bu4 jiu3 xi1 ， ju4 jing1 feng1 mu4 zhi1 shang1 。
- tong4 ri4 yue4 zhi1 wei4 gai3 xi1 ， yi3 bian4 gu4 chang2 。
- yi3 gong1 zhi1 gang1 jie4 xi1 ， qi3 bei3 mian4 wu1 zi1 huang2 。
- wo3 zhi1 gong1 zhi1 xin1 xi1 ， ying2 bu4 zu2 yi3 wan3 qi2 hen4 zhi1 chang2 。
- dong1 feng1 zuo4 e4 xi1 xue3 xu4 zheng4 kuang2 ， huang2 lu2 xiao3 qi3 xi1 song1 qiu1 cang1 cang1 。
- lao2 sheng1 xi1 yong3 yi4 ， shi4 shi4 xi1 mang2 mang2 。
- jiao1 zhi1 dao4 xi1 ri4 luo4 ， lao3 you3 lei4 xi1 pang1 pang1 。

## 注释

## 译文

## 赏析
