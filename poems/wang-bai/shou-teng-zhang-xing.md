---
id: wang-bai-shou-teng-zhang-xing
title: 壽藤杖行
titlePinyin: shou4 teng2 zhang4 xing2
titleSlug: shou-teng-zhang-xing
author: 王柏
authorPinyin: wang2 bai3
authorSlug: wang-bai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 君不見奇章咨嗟削方竹，老杜作詩誇紫玉。
- 又不見東坡驚喜鐵鏗然，靈壽曾爲漢臣辱。
- 我有怪藤幾千歲，老髯乳節雷斧斸。
- 古苔蒼蘚封護祕，風刪雨剝枝榦禿。
- 頭角軒昂曲虬勢，皮毛冷滑鳥蛇腹。
- 鶴膝銅環不敢班，武夷湘水皆退縮。
- 不借山翁荷蓧去，未逢太乙然藜讀。
- 祥光閃閃意有在，殷勤來壽徐平叔。
- 平叔樂道玄又玄，奼女嬰兒丹久熟。
- 兩脚踏在真實地，一善滿載長生籙。
- 採芝覓藥扶峻嶮，敲雲挑月相追逐。
- 有時化作葛陂龍，先生騎上蓬萊宿。

## 拼音

- jun1 bu2 jian4 qi2 zhang1 zi1 jie1 xiao1 fang1 zhu2 ， lao3 du4 zuo4 shi1 kua1 zi3 yu4 。
- you4 bu2 jian4 dong1 po1 jing1 xi3 tie3 keng1 ran2 ， ling2 shou4 ceng2 wei2 han4 chen2 ru3 。
- wo3 you3 guai4 teng2 ji1 qian1 sui4 ， lao3 ran2 ru3 jie2 lei2 fu3 zhu2 。
- gu3 tai2 cang1 xian3 feng1 hu4 bi4 ， feng1 shan1 yu3 bao1 zhi1 gan4 tu1 。
- tou2 jiao3 xuan1 ang2 qu3 qiu2 shi4 ， pi2 mao2 leng3 hua2 niao3 she2 fu4 。
- he4 xi1 tong2 huan2 bu4 gan3 ban1 ， wu3 yi2 xiang1 shui3 jie1 tui4 suo1 。
- bu2 jie4 shan1 weng1 he2 diao4 qu4 ， wei4 feng2 tai4 yi3 ran2 li2 du2 。
- xiang2 guang1 shan3 shan3 yi4 you3 zai4 ， yin1 qin2 lai2 shou4 xu2 ping2 shu1 。
- ping2 shu1 le4 dao4 xuan2 you4 xuan2 ， cha4 nü3 ying1 er2 dan1 jiu3 shu2 。
- liang3 jiao3 ta4 zai4 zhen1 shi2 di4 ， yi2 shan4 man3 zai4 chang2 sheng1 lu4 。
- cai3 zhi1 mi4 yao4 fu2 jun4 xian3 ， qiao1 yun2 tiao1 yue4 xiang4 zhui1 zhu2 。
- you3 shi2 hua4 zuo4 ge3 bei1 long2 ， xian1 sheng0 qi2 shang4 peng2 lai2 su4 。

## 注释

## 译文

## 赏析
