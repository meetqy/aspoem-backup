---
id: wang-bai-pai-shou-xing
title: 拍手行
titlePinyin: pai1 shou3 xing2
titleSlug: pai-shou-xing
author: 王柏
authorPinyin: wang2 bai3
authorSlug: wang-bai
dynasty: 宋
dynastyPinyin: song4
dynastySlug: song
tags: []
---

## 正文

- 五雲縹緲護天關，轝金輦寶來如山。
- 上有封題三道印，多是中朝清要官。
- 一膏一縷盡民命，荆箠新痕蝕舊瘢。
- 東麾西節步霄漢，公私赤立生意慳。
- 年穀豐時無蓋藏，那禁水旱相摧殘。
- 黄馘槁項卧溝壑，獾奴狼子生狂貪。
- 輟耕太息鴻鵠志，乘牛讀史需時艱。
- 忽如妖禽嘯清曉，泥丸初不勞驚彈。
- 何人把玩張聲勢，直令聚蚋奔醯酸。
- 竹兵烏合本兒戲，伍籍久蠹心先寒。
- 吁嗟身世狹於掌，北望神京雙淚潸。
- 國家有紀誰敢犯，濟彼德惠防民姦。
- 何曾假借污暴手，病入心膂何時安。
- 堂堂正氣不久熄，自古東南多造端。
- 誰出華山拍手笑，袖中三尺山河寬。

## 拼音

- wu3 yun2 piao3 miao3 hu4 tian1 guan1 ， yu2 jin1 nian3 bao3 lai2 ru2 shan1 。
- shang4 you3 feng1 ti2 san1 dao4 yin4 ， duo1 shi4 zhong1 chao2 qing1 yao4 guan1 。
- yi4 gao1 yi4 lü3 jin4 min2 ming4 ， jing1 chui2 xin1 hen2 shi2 jiu4 ban1 。
- dong1 hui1 xi1 jie2 bu4 xiao1 han4 ， gong1 si1 chi4 li4 sheng1 yi4 qian1 。
- nian2 gu3 feng1 shi2 wu2 gai4 cang2 ， na4 jin4 shui3 han4 xiang1 cui1 can2 。
- huang2 guo2 gao3 xiang4 wo4 gou1 he4 ， huan1 nu2 lang2 zi3 sheng1 kuang2 tan1 。
- chuo4 geng1 tai4 xi1 hong2 hu2 zhi4 ， cheng2 niu2 du2 shi3 xu1 shi2 jian1 。
- hu1 ru2 yao1 qin2 xiao4 qing1 xiao3 ， ni2 wan2 chu1 bu4 lao2 jing1 dan4 。
- he2 ren2 ba3 wan2 zhang1 sheng1 shi4 ， zhi2 ling4 ju4 rui4 ben1 xi1 suan1 。
- zhu2 bing1 wu1 he2 ben3 er2 xi4 ， wu3 ji2 jiu3 du4 xin1 xian1 han2 。
- xu1 jie1 shen1 shi4 xia2 wu1 zhang3 ， bei3 wang4 shen2 jing1 shuang1 lei4 shan1 。
- guo2 jia1 you3 ji4 shui2 gan3 fan4 ， ji4 bi3 de2 hui4 fang2 min2 jian1 。
- he2 ceng2 jia3 jie4 wu1 bao4 shou3 ， bing4 ru4 xin1 lü3 he2 shi2 an1 。
- tang2 tang2 zheng4 qi4 bu4 jiu3 xi1 ， zi4 gu3 dong1 nan2 duo1 zao4 duan1 。
- shui2 chu1 hua2 shan1 pai1 shou3 xiao4 ， xiu4 zhong1 san1 chi3 shan1 he2 kuan1 。

## 注释

## 译文

## 赏析
