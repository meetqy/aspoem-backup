---
id: wang-bai-fu-shuang-song-tang
title: 賦雙松堂
titlePinyin: fu4 shuang1 song1 tang2
titleSlug: fu-shuang-song-tang
author: 王柏
authorPinyin: wang2 bai3
authorSlug: wang-bai
dynasty: 宋
dynastyPinyin: song4
dynastySlug: song
tags: []
---

## 正文

- 和平堂前列四皓，雙松爲主雙檜賓。
- 深山大澤不肯住，鞭霆駕雨來重闉。
- 蒼髯梳風音瑟瑟，霜皮凝雪冰粼粼。
- 靜有精神觀世變，悄無顔色阿緌紳。
- 朱幡皂蓋幾來去，丹楹藻梲方更新。
- 魏武子孫敦宿好，十八公子忻相親。
- 世間靈物妙難測，一氣長存天地仁。
- 巍巍堂下萬休戚，左右冷眼時笑顰。
- 或然一念私欲勝，垂垂二老能相嗔。
- 起居出入知所敬，願言共保千千春。

## 拼音

- he2 ping2 tang2 qian2 lie4 si4 hao4 ， shuang1 song1 wei2 zhu3 shuang1 gui4 bin1 。
- shen1 shan1 da4 ze2 bu4 ken3 zhu4 ， bian1 ting2 jia4 yu3 lai2 zhong4 yin1 。
- cang1 ran2 shu1 feng1 yin1 se4 se4 ， shuang1 pi2 ning2 xue3 bing1 lin2 lin2 。
- jing4 you3 jing1 shen2 guan1 shi4 bian4 ， qiao1 wu2 yan2 se4 a1 rui2 shen1 。
- zhu1 fan1 zao4 gai4 ji1 lai2 qu4 ， dan1 ying2 zao3 zhuo1 fang1 geng1 xin1 。
- wei4 wu3 zi3 sun1 dun1 su4 hao3 ， shi2 ba1 gong1 zi3 xin1 xiang1 qin1 。
- shi4 jian4 ling2 wu4 miao4 nan2 ce4 ， yi2 qi4 chang2 cun2 tian1 di4 ren2 。
- wei1 wei1 tang2 xia4 wan4 xiu1 qi1 ， zuo3 you4 leng3 yan3 shi2 xiao4 pin2 。
- huo4 ran2 yi2 nian4 si1 yu4 sheng4 ， chui2 chui2 er4 lao3 neng2 xiang1 chen1 。
- qi3 ju1 chu1 ru4 zhi1 suo3 jing4 ， yuan4 yan2 gong4 bao3 qian1 qian1 chun1 。

## 注释

## 译文

## 赏析
