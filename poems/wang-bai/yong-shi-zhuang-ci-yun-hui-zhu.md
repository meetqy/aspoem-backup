---
id: wang-bai-yong-shi-zhuang-ci-yun-hui-zhu
title: 用適莊賜韻回祝
titlePinyin: yong4 shi4 zhuang1 ci4 yun4 hui2 zhu4
titleSlug: yong-shi-zhuang-ci-yun-hui-zhu
author: 王柏
authorPinyin: wang2 bai3
authorSlug: wang-bai
dynasty: 宋
dynastyPinyin: song4
dynastySlug: song
tags: []
---

## 正文

- 大椿蟠根雙幹矗，秀色各分元氣足。
- 共占百五十二年，八千春秋從此卜。
- 西方無量不可思，南華寓言不須讀。
- 造化發育自無已，天根月窟互相逐。
- 霜挾獰風夜推戶，日碾晴空曉烘屋。
- 冰輪載魄將再弦，寶律浮葭欲飛玉。
- 天公作意表弧瑞，學子分題剡牋軸。
- 揆予受教自髧髦，歲月十分今已六。
- 我翁早出名利塵，我翁天縱清閒福。
- 眼明猶足察秋豪，脚健不肯支筇竹。
- 友善堂前高揭扁，懿德道心新萬目。
- 人言腕力健於虎，更需萬兔供豪禿。
- 不買駝峰換清供，不買蛾眉歌壽曲。
- 歲寒兄弟歲寒心，敬和長篇侑醽醁。

## 拼音

- da4 chun1 pan2 gen1 shuang1 gan4 chu4 ， xiu4 se4 ge4 fen1 yuan2 qi4 zu2 。
- gong4 zhan4 bai3 wu3 shi2 er4 nian2 ， ba1 qian1 chun1 qiu1 cong2 ci3 bu3 。
- xi1 fang1 wu2 liang2 bu4 ke3 si1 ， nan2 hua2 yu4 yan2 bu4 xu1 du2 。
- zao4 hua4 fa1 yu4 zi4 wu2 yi3 ， tian1 gen1 yue4 ku1 hu4 xiang1 zhu2 。
- shuang1 xie2 ning2 feng1 ye4 tui1 hu4 ， ri4 nian3 qing2 kong1 xiao3 hong1 wu1 。
- bing1 lun2 zai4 po4 jiang1 zai4 xian2 ， bao3 lü4 fu2 jia1 yu4 fei1 yu4 。
- tian1 gong1 zuo4 yi4 biao3 hu2 rui4 ， xue2 zi3 fen1 ti2 yan3 jian1 zhou2 。
- kui2 yu3 shou4 jiao4 zi4 dan4 mao2 ， sui4 yue4 shi2 fen1 jin1 yi3 liu4 。
- wo3 weng1 zao3 chu1 ming2 li4 chen2 ， wo3 weng1 tian1 zong4 qing1 xian2 fu2 。
- yan3 ming2 you2 zu2 cha2 qiu1 hao2 ， jiao3 jian4 bu4 ken3 zhi1 qiong2 zhu2 。
- you3 shan4 tang2 qian2 gao1 jie1 bian3 ， yi4 de2 dao4 xin1 xin1 wan4 mu4 。
- ren2 yan2 wan4 li4 jian4 wu1 hu3 ， geng4 xu1 wan4 tu4 gong4 hao2 tu1 。
- bu4 mai3 tuo2 feng1 huan4 qing1 gong4 ， bu4 mai3 e2 mei2 ge1 shou4 qu3 。
- sui4 han2 xiong1 di4 sui4 han2 xin1 ， jing4 he2 chang2 pian1 you4 ling2 lu4 。

## 注释

## 译文

## 赏析
