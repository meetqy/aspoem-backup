---
id: wang-bai-wan-cai-wen-shu-qi-er
title: 挽蔡文叔  其二
titlePinyin: wan3 cai4 wen2 shu1     qi2 er4
titleSlug: wan-cai-wen-shu-qi-er
author: 王柏
authorPinyin: wang2 bai3
authorSlug: wang-bai
dynasty: 宋
dynastyPinyin: song4
dynastySlug: song
tags: []
---

## 正文

- 南風之時兮吹彼棘薪，喬木斯壞兮棟梁曷任。
- 櫨櫨椳闑與扂楔兮，匠瞇瞇而弗尋。
- 况承天之八柱兮，窮歲月而莫登。
- 天豈不生材兮，鬰牛山之嶙峋。
- 雨露之所潤兮，存日夜之肫肫。
- 及大厦之將顛兮，無一木之可乘。
- 羌小民之怨咨兮，謂天不仁。
- 非道通乎三極兮，孰識天心。
- 天既仁愛我民兮篤生偉人，一去就兮治亂攸分。
- 天亦仁愛我公兮，不使見犬羊之駭奔，危機發兮衆寐昏昏。
- 秉離明以爲燭兮，魂營營而上征。
- 目斷留田兮，歌南風之再吟。

## 拼音

- nan2 feng1 zhi1 shi2 xi1 chui1 bi3 ji2 xin1 ， qiao2 mu4 si1 huai4 xi1 dong4 liang2 he2 ren4 。
- lu2 lu2 wei1 nie4 yu3 dian4 xie1 xi1 ， jiang4 mi1 mi1 er2 fu2 xun2 。
- kuang4 cheng2 tian1 zhi1 ba1 zhu4 xi1 ， qiong2 sui4 yue4 er2 mo4 deng1 。
- tian1 qi3 bu4 sheng1 cai2 xi1 ， yu4 niu2 shan1 zhi1 lin2 xun2 。
- yu3 lu4 zhi1 suo3 run4 xi1 ， cun2 ri4 ye4 zhi1 zhun1 zhun1 。
- ji2 da4 sha4 zhi1 jiang1 dian1 xi1 ， wu2 yi2 mu4 zhi1 ke3 cheng2 。
- qiang1 xiao3 min2 zhi1 yuan4 zi1 xi1 ， wei4 tian1 bu4 ren2 。
- fei1 dao4 tong1 hu1 san1 ji2 xi1 ， shu2 shi2 tian1 xin1 。
- tian1 ji4 ren2 ai4 wo3 min2 xi1 du3 sheng1 wei3 ren2 ， yi2 qu4 jiu4 xi1 zhi4 luan4 you1 fen1 。
- tian1 yi4 ren2 ai4 wo3 gong1 xi1 ， bu4 shi3 jian4 quan3 yang2 zhi1 hai4 ben1 ， wei1 ji1 fa1 xi1 zhong4 mei4 hun1 hun1 。
- bing3 li2 ming2 yi3 wei2 zhu2 xi1 ， hun2 ying2 ying2 er2 shang4 zheng1 。
- mu4 duan4 liu2 tian2 xi1 ， ge1 nan2 feng1 zhi1 zai4 yin2 。

## 注释

## 译文

## 赏析
