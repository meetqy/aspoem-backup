---
id: wang-bai-ma-hua-fu-mu-ye-shi-wan-zhang
title: 馬華父母葉氏挽章
titlePinyin: ma3 hua2 fu4 mu3 ye4 shi4 wan3 zhang1
titleSlug: ma-hua-fu-mu-ye-shi-wan-zhang
author: 王柏
authorPinyin: wang2 bai3
authorSlug: wang-bai
dynasty: 宋
dynastyPinyin: song4
dynastySlug: song
tags: []
---

## 正文

- 力疾呼兒語，民方弄潢池。
- 兒職不可緩，母疾尚可爲。
- 綉衣纔出境，蕭斧旋芟夷。
- 百姓得奠枕，歸來拜慈帷。
- 母訓不敢墜，母喜開雙眉。
- 陰功覃雨露，慶報當期頤。
- 孟夏草木長，庭萱何遽萎。
- 平生事儉約，猶有嬪時衣。
- 熏爐經卷靜，不復朝莫披。
- 西風秋又晚，萸菊思年時。
- 瞿瞿臨祖奠，清血應漣洏。
- 明朝鶴巖道，舊冢連新悲。

## 拼音

- li4 ji2 hu1 er2 yu3 ， min2 fang1 nong4 huang2 chi2 。
- er2 zhi2 bu4 ke3 huan3 ， mu3 ji2 shang4 ke3 wei2 。
- xiu4 yi1 cai2 chu1 jing4 ， xiao1 fu3 xuan2 shan1 yi2 。
- bai3 xing4 de2 dian4 zhen3 ， gui1 lai2 bai4 ci2 wei2 。
- mu3 xun4 bu4 gan3 zhui4 ， mu3 xi3 kai1 shuang1 mei2 。
- yin1 gong1 qin2 yu3 lu4 ， qing4 bao4 dang1 qi1 yi2 。
- meng4 xia4 cao3 mu4 chang2 ， ting2 xuan1 he2 ju4 wei3 。
- ping2 sheng1 shi4 jian3 yue1 ， you2 you3 pin2 shi2 yi1 。
- xun1 lu2 jing1 juan4 jing4 ， bu2 fu4 chao2 mo4 pi1 。
- xi1 feng1 qiu1 you4 wan3 ， yu2 ju2 si1 nian2 shi2 。
- qu2 qu2 lin2 zu3 dian4 ， qing1 xue4 ying1 lian2 er2 。
- ming2 chao2 he4 yan2 dao4 ， jiu4 zhong3 lian2 xin1 bei1 。

## 注释

## 译文

## 赏析
