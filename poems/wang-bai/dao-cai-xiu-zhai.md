---
id: wang-bai-dao-cai-xiu-zhai
title: 悼蔡修齋
titlePinyin: dao4 cai4 xiu1 zhai1
titleSlug: dao-cai-xiu-zhai
author: 王柏
authorPinyin: wang2 bai3
authorSlug: wang-bai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 羌世運之緯繣兮，何故老之不憗遺。
- 持寸膠而救千丈渾兮，誰與同而共治。
- 身一約而蹈遺烈兮，不沽直而不徇時。
- 西極八桂東連吳會兮，貫南紀以周馳。
- 以節用愛人兮，以靜重爲威。
- 謂直方大之德才學識之長兮，親結上知。
- 方增重乎本朝兮，而疾疢以乘之。
- 猶癯癯乎筆削之志兮，浩浩乎汗青之未期。
- 遺稿山積兮，孰續而孰維。
- 擅一代之鉅典兮，疑造物之好虧。
- 吁嗟乎，修齋之典刑兮，蹇長歌乎已而。
- 余幼好此奇服兮，今冉冉而華顛。
- 悼窘步之數奇兮，安陋巷之瓢簞。
- 公獨閔其寂落兮，擥微芳而遐搴。
- 時舒愛而申情兮，曾不間夫郵傳。
- 弭婺節而西來兮，拱茂行之淵淵。
- 吸松齋之沆瀣兮，飽坐嘯之蘭荃。
- 鳳高飛而莫縶兮，徒延佇而路曼曼。
- 何音問之不淑兮，駭騎箕而遂仙。
- 睇長江而太息兮，涕淫淫而惘然。
- 撫巨編之遺則兮，神馳乎洋奧之佳阡。
- 念歲律之云莫兮，奈狂風之鼓天。

## 拼音

- qiang1 shi4 yun4 zhi1 wei3 hua4 xi1 ， he2 gu4 lao3 zhi1 bu2 yin4 yi2 。
- chi2 cun4 jiao1 er2 jiu4 qian1 zhang4 hun2 xi1 ， shui2 yu3 tong2 er2 gong4 zhi4 。
- shen1 yi4 yue1 er2 dao3 yi2 lie4 xi1 ， bu4 gu1 zhi2 er2 bu2 xun4 shi2 。
- xi1 ji2 ba1 gui4 dong1 lian2 wu2 hui4 xi1 ， guan4 nan2 ji4 yi3 zhou1 chi2 。
- yi3 jie2 yong4 ai4 ren2 xi1 ， yi3 jing4 zhong4 wei2 wei1 。
- wei4 zhi2 fang1 da4 zhi1 de2 cai2 xue2 shi2 zhi1 chang2 xi1 ， qin1 jie2 shang4 zhi1 。
- fang1 zeng1 zhong4 hu1 ben3 chao2 xi1 ， er2 ji2 chen4 yi3 cheng2 zhi1 。
- you2 qu2 qu2 hu1 bi3 xiao1 zhi1 zhi4 xi1 ， hao4 hao4 hu1 han4 qing1 zhi1 wei4 qi1 。
- yi2 gao3 shan1 ji1 xi1 ， shu2 xu4 er2 shu2 wei2 。
- shan4 yi2 dai4 zhi1 ju4 dian3 xi1 ， yi2 zao4 wu4 zhi1 hao3 kui1 。
- xu1 jie1 hu1 ， xiu1 zhai1 zhi1 dian3 xing2 xi1 ， jian3 chang2 ge1 hu1 yi3 er2 。
- yu2 you4 hao3 ci3 qi2 fu2 xi1 ， jin1 ran3 ran3 er2 hua2 dian1 。
- dao4 jiong3 bu4 zhi1 shu4 qi2 xi1 ， an1 lou4 xiang4 zhi1 piao2 dan1 。
- gong1 du2 min3 qi2 ji4 luo4 xi1 ， lan3 wei1 fang1 er2 xia2 qian1 。
- shi2 shu1 ai4 er2 shen1 qing2 xi1 ， ceng2 bu2 jian4 fu1 you2 chuan2 。
- mi3 wu4 jie2 er2 xi1 lai2 xi1 ， gong3 mao4 xing2 zhi1 yuan1 yuan1 。
- xi1 song1 zhai1 zhi1 hang4 xie4 xi1 ， bao3 zuo4 xiao4 zhi1 lan2 quan2 。
- feng4 gao1 fei1 er2 mo4 zhi2 xi1 ， tu2 yan2 zhu4 er2 lu4 man4 man4 。
- he2 yin1 wen4 zhi1 bu4 shu1 xi1 ， hai4 qi2 ji1 er2 sui4 xian1 。
- di4 chang2 jiang1 er2 tai4 xi1 xi1 ， ti4 yin2 yin2 er2 wang3 ran2 。
- fu3 ju4 bian1 zhi1 yi2 ze2 xi1 ， shen2 chi2 hu1 yang2 ao4 zhi1 jia1 qian1 。
- nian4 sui4 lü4 zhi1 yun2 mo4 xi1 ， nai4 kuang2 feng1 zhi1 gu3 tian1 。

## 注释

## 译文

## 赏析
