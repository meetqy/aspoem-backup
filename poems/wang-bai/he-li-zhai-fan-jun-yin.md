---
id: wang-bai-he-li-zhai-fan-jun-yin
title: 和立齋番君吟
titlePinyin: he2 li4 zhai1 fan1 jun1 yin2
titleSlug: he-li-zhai-fan-jun-yin
author: 王柏
authorPinyin: wang2 bai3
authorSlug: wang-bai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 日月星辰天之精，山川草木地之文。
- 本乎天者既圓象，下者何不皆方形。
- 此疑千古不能决，讀盡六經無異說。
- 依稀子夏微有言，譬諸草木區以別。
- 草木之中操孰堅，僉曰此君耐歲寒。
- 虛心直節表真勁，窮冬大雪青琅玕。
- 平生正坐一圓累，未堪全德君子比。
- 內圓猶是智之餘，外圓無乃德之恥。
- 我聞楚東有雲仍，生來氣骨清稜稜。
- 觚哉觚哉出乎類，長大益覺廉隅分。
- 自從大學悟絜矩，四面正直各得所。
- 獨秉重坤六二爻，斯可以爲民父母。
- 厥初受命莫不然，世衰俗弊失其傳。
- 商周之際斯爲盛，孤竹二子何曾圓。

## 拼音

- ri4 yue4 xing1 chen2 tian1 zhi1 jing1 ， shan1 chuan1 cao3 mu4 di4 zhi1 wen2 。
- ben3 hu1 tian1 zhe3 ji4 yuan2 xiang4 ， xia4 zhe3 he2 bu4 jie1 fang1 xing2 。
- ci3 yi2 qian1 gu3 bu4 neng2 jue2 ， du2 jin4 liu4 jing1 wu2 yi4 shuo1 。
- yi1 xi1 zi3 xia4 wei1 you3 yan2 ， pi4 zhu1 cao3 mu4 qu1 yi3 bie2 。
- cao3 mu4 zhi1 zhong1 cao1 shu2 jian1 ， qian1 yue1 ci3 jun1 nai4 sui4 han2 。
- xu1 xin1 zhi2 jie2 biao3 zhen1 jin4 ， qiong2 dong1 da4 xue3 qing1 lang2 gan1 。
- ping2 sheng1 zheng4 zuo4 yi4 yuan2 lei4 ， wei4 kan1 quan2 de2 jun1 zi3 bi3 。
- nei4 yuan2 you2 shi4 zhi4 zhi1 yu2 ， wai4 yuan2 wu2 nai3 de2 zhi1 chi3 。
- wo3 wen2 chu3 dong1 you3 yun2 reng2 ， sheng1 lai2 qi4 gu3 qing1 leng2 leng2 。
- gu1 zai1 gu1 zai1 chu1 hu1 lei4 ， chang2 da4 yi4 jue2 lian2 yu2 fen1 。
- zi4 cong2 da4 xue2 wu4 jie2 ju3 ， si4 mian4 zheng4 zhi2 ge4 de2 suo3 。
- du2 bing3 zhong4 kun1 liu4 er4 yao2 ， si1 ke3 yi3 wei2 min2 fu4 mu3 。
- jue2 chu1 shou4 ming4 mo4 bu4 ran2 ， shi4 shuai1 su2 bi4 shi1 qi2 chuan2 。
- shang1 zhou1 zhi1 ji4 si1 wei2 sheng4 ， gu1 zhu2 er4 zi3 he2 ceng2 yuan2 。

## 注释

## 译文

## 赏析
