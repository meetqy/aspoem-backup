---
id: wang-bai-he-li-zhai-xi-xue-yun
title: 和立齋喜雪韻
titlePinyin: he2 li4 zhai1 xi3 xue3 yun4
titleSlug: he-li-zhai-xi-xue-yun
author: 王柏
authorPinyin: wang2 bai3
authorSlug: wang-bai
dynasty: 宋
dynastyPinyin: song4
dynastySlug: song
tags: []
---

## 正文

- 生意原原如襞積，陰闔陽開有繩尺。
- 風霜冰雪豈少思，到此自宜天地塞。
- 凜然帝則亙古今，此外不知還不識。
- 連年冬令太傷遲，君子憂時長皺眉。
- 萬物驕矜不自持，落盡窗前年後梅。
- 深山芽茁無空枝，更疑麥隴青離離。
- 一夜風號陽氣服，玄冥奮威正當局。
- 翦水裁花兩日飛，更撒珠璣三萬斛。
- 攬柄收權應恨晚，明朝已迫東方木。
- 却恐春風未肯和，顛倒天時難善俗。

## 拼音

- sheng1 yi4 yuan2 yuan2 ru2 bi4 ji1 ， yin1 he2 yang2 kai1 you3 sheng2 chi3 。
- feng1 shuang1 bing1 xue3 qi3 shao3 si1 ， dao4 ci3 zi4 yi2 tian1 di4 sai1 。
- lin3 ran2 di4 ze2 gen4 gu3 jin1 ， ci3 wai4 bu4 zhi1 huan2 bu4 shi2 。
- lian2 nian2 dong1 ling4 tai4 shang1 chi2 ， jun1 zi3 you1 shi2 chang2 zhou4 mei2 。
- wan4 wu4 jiao1 jin1 bu2 zi4 chi2 ， luo4 jin4 chuang1 qian2 nian2 hou4 mei2 。
- shen1 shan1 ya2 zhuo2 wu2 kong1 zhi1 ， geng4 yi2 mai4 long3 qing1 li2 li2 。
- yi2 ye4 feng1 hao4 yang2 qi4 fu2 ， xuan2 ming2 fen4 wei1 zheng4 dang1 ju2 。
- jian3 shui3 cai2 hua1 liang3 ri4 fei1 ， geng4 sa1 zhu1 ji1 san1 wan4 hu2 。
- lan3 bing3 shou1 quan2 ying1 hen4 wan3 ， ming2 chao2 yi3 po4 dong1 fang1 mu4 。
- que4 kong3 chun1 feng1 wei4 ken3 he2 ， dian1 dao3 tian1 shi2 nan2 shan4 su2 。

## 注释

## 译文

## 赏析
