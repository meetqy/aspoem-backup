---
id: wang-bai-zeng-zhu-dao-ren
title: 贈朱道人
titlePinyin: zeng4 zhu1 dao4 ren2
titleSlug: zeng-zhu-dao-ren
author: 王柏
authorPinyin: wang2 bai3
authorSlug: wang-bai
dynasty: 宋
dynastyPinyin: song4
dynastySlug: song
tags: []
---

## 正文

- 道人跨鶴徧天涯，偉觀絕景收拾歸。
- 點頭濡墨茅屋下，乘興吐出胸中奇。
- 百尺生綃冰樣潔，落筆一埽風雨馳。
- 遠水拍天窮萬折，怪石磽确蹲熊羆。
- 槎牙古木蛟龍走，斷雲寂寞無心飛。
- 淡妝濃抹西子面，天梯石棧猿猱悲。
- 野騎殘僧小橋險，酒帘漁棹摇斜暉。
- 生綃有限意難盡，兀坐靜境窺天機。
- 豈知造化無盡藏，奔會筆底無盈虧。
- 射洪川幅非我有，且遣楮君百輩供指麾。

## 拼音

- dao4 ren2 kua4 he4 bian4 tian1 ya2 ， wei3 guan1 jue2 jing3 shou1 shi0 gui1 。
- dian3 tou2 ru2 mo4 mao2 wu1 xia4 ， cheng2 xing1 tu3 chu1 xiong1 zhong1 qi2 。
- bai3 chi3 sheng1 xiao1 bing1 yang4 jie2 ， luo4 bi3 yi2 sao4 feng1 yu3 chi2 。
- yuan3 shui3 pai1 tian1 qiong2 wan4 zhe2 ， guai4 shi2 qiao1 que4 dun1 xiong2 pi2 。
- cha2 ya2 gu3 mu4 jiao1 long2 zou3 ， duan4 yun2 ji4 mo4 wu2 xin1 fei1 。
- dan4 zhuang1 nong2 mo3 xi1 zi3 mian4 ， tian1 ti1 shi2 zhan4 yuan2 nao2 bei1 。
- ye3 qi2 can2 seng1 xiao3 qiao2 xian3 ， jiu3 lian2 yu2 zhao4 yao2 xie2 hui1 。
- sheng1 xiao1 you3 xian4 yi4 nan2 jin4 ， wu4 zuo4 jing4 jing4 kui1 tian1 ji1 。
- qi3 zhi1 zao4 hua4 wu2 jin4 cang2 ， ben1 hui4 bi3 di3 wu2 ying2 kui1 。
- she4 hong2 chuan1 fu2 fei1 wo3 you3 ， qie3 qian3 chu3 jun1 bai3 bei4 gong4 zhi3 hui1 。

## 注释

## 译文

## 赏析
