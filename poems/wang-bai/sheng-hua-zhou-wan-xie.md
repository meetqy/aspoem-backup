---
id: wang-bai-sheng-hua-zhou-wan-xie
title: 盛化州挽些
titlePinyin: sheng4 hua4 zhou1 wan3 xie1
titleSlug: sheng-hua-zhou-wan-xie
author: 王柏
authorPinyin: wang2 bai3
authorSlug: wang-bai
dynasty: 宋
dynastyPinyin: song4
dynastySlug: song
tags: []
---

## 正文

- 悼世習之緯繣兮，爭騖乎險阨。
- 藴異采而儃佪兮，已喧豗而吠怪。
- 孰視衣冠之故宇兮，腥羶菅蒯。
- 酣一盎之醯蚋兮，較得失乎晻曖。
- 公胡爲乎高搴兮，提一劍以北指。
- 恐脩名之不立兮，氣軒軒而有偉。
- 捫虱以談當世之務兮，江東莫比。
- 燼世讎於蔡焰兮，同雪國恥。
- 驅馳乎蠶叢魚鳬兮，上功萬里。
- 中原咫尺兮，莫歸寸疆。
- 素志剝落兮，怊惝恍而淒涼。
- 霾輪縶馬兮，猛思故鄉。
- 晚得一障兮，遥遥乎南荒。
- 時繽紛而易變兮，又何可以久留。
- 謫星墮境內兮，吾將奚求。
- 魂營營而上征兮，叩太儀之幽幽。
- 歛智囊而不售兮，遺恨千秋。
- 夙聞公名兮，意卓犖而不羈。
- 解后公之揮麈兮，心朗氣夷。
- 嘗叩公之所歷兮，動中事機。
- 將款密乎山扉兮，杳璜佩而莫追。
- 悲風起兮江村，白日下兮大墅。
- 表獨立兮雄碑，間一丘兮今古。

## 拼音

- dao4 shi4 xi2 zhi1 wei3 hua4 xi1 ， zheng1 wu4 hu1 xian3 e4 。
- yun4 yi4 cai3 er2 chan2 huai2 xi1 ， yi3 xuan1 hui1 er2 fei4 guai4 。
- shu2 shi4 yi1 guan1 zhi1 gu4 yu3 xi1 ， xing1 shan1 jian1 kuai3 。
- han1 yi2 ang4 zhi1 xi1 rui4 xi1 ， jiao4 de2 shi1 hu1 an3 ai4 。
- gong1 hu2 wei2 hu1 gao1 qian1 xi1 ， ti2 yi2 jian4 yi3 bei3 zhi3 。
- kong3 xiu1 ming2 zhi1 bu2 li4 xi1 ， qi4 xuan1 xuan1 er2 you3 wei3 。
- men2 shi1 yi3 tan2 dang1 shi4 zhi1 wu4 xi1 ， jiang1 dong1 mo4 bi3 。
- jin4 shi4 chou2 wu1 cai4 yan4 xi1 ， tong2 xue3 guo2 chi3 。
- qu1 chi2 hu1 can2 cong2 yu2 fu2 xi1 ， shang4 gong1 wan4 li3 。
- zhong1 yuan2 zhi3 chi3 xi1 ， mo4 gui1 cun4 jiang1 。
- su4 zhi4 bao1 luo4 xi1 ， chao1 chang3 huang3 er2 qi1 liang2 。
- mai2 lun2 zhi2 ma3 xi1 ， meng3 si1 gu4 xiang1 。
- wan3 de2 yi2 zhang4 xi1 ， yao2 yao2 hu1 nan2 huang1 。
- shi2 bin1 fen1 er2 yi4 bian4 xi1 ， you4 he2 ke3 yi3 jiu3 liu2 。
- zhe2 xing1 duo4 jing4 nei4 xi1 ， wu2 jiang1 xi1 qiu2 。
- hun2 ying2 ying2 er2 shang4 zheng1 xi1 ， kou4 tai4 yi2 zhi1 you1 you1 。
- lian3 zhi4 nang2 er2 bu2 shou4 xi1 ， yi2 hen4 qian1 qiu1 。
- su4 wen2 gong1 ming2 xi1 ， yi4 zhuo2 luo4 er2 bu4 ji1 。
- jie3 hou4 gong1 zhi1 hui1 zhu3 xi1 ， xin1 lang3 qi4 yi2 。
- chang2 kou4 gong1 zhi1 suo3 li4 xi1 ， dong4 zhong1 shi4 ji1 。
- jiang1 kuan3 mi4 hu1 shan1 fei1 xi1 ， yao3 huang2 pei4 er2 mo4 zhui1 。
- bei1 feng1 qi3 xi1 jiang1 cun1 ， bai2 ri4 xia4 xi1 da4 shu4 。
- biao3 du2 li4 xi1 xiong2 bei1 ， jian4 yi4 qiu1 xi1 jin1 gu3 。

## 注释

## 译文

## 赏析
