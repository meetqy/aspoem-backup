---
id: wang-bai-wan-cai-wen-shu-qi-yi
title: 挽蔡文叔  其一
titlePinyin: wan3 cai4 wen2 shu1     qi2 yi1
titleSlug: wan-cai-wen-shu-qi-yi
author: 王柏
authorPinyin: wang2 bai3
authorSlug: wang-bai
dynasty: 宋
dynastyPinyin: song4
dynastySlug: song
tags: []
---

## 正文

- 南風之薰兮五弦絕，可以解慍兮憂心益惙。
- 念寓形於溟涬兮，藐一漚之起滅。
- 前乎數千年之名世兮，後方來而未歇。
- 往者不我留兮，來者不我接。
- 何彼頑之弗夭兮，而獨萎乎此哲。
- 非夫人之立極兮，凜世路之迫阨。
- 惟聖斯惻兮，建學校以壽吾道之脈。
- 士不可辱兮又焉可殺，孰悟我聖明兮幾襲秦之亂轍。
- 我公之忠憤貫日兮，所以疾驅而朅朅。
- 一去國兮一陰方猾，再去國兮重陰栗烈。
- 鄙夫熟視兮，壯羣邪之蟠結。
- 目斷留田兮，歌南風之闋。

## 拼音

- nan2 feng1 zhi1 xun1 xi1 wu3 xian2 jue2 ， ke3 yi3 jie3 yun4 xi1 you1 xin1 yi4 chuo4 。
- nian4 yu4 xing2 wu1 ming2 xing4 xi1 ， miao3 yi4 ou1 zhi1 qi3 mie4 。
- qian2 hu1 shu4 qian1 nian2 zhi1 ming2 shi4 xi1 ， hou4 fang1 lai2 er2 wei4 xie1 。
- wang3 zhe3 bu4 wo3 liu2 xi1 ， lai2 zhe3 bu4 wo3 jie1 。
- he2 bi3 wan2 zhi1 fu2 yao1 xi1 ， er2 du2 wei3 hu1 ci3 zhe2 。
- fei1 fu1 ren2 zhi1 li4 ji2 xi1 ， lin3 shi4 lu4 zhi1 po4 e4 。
- wei2 sheng4 si1 ce4 xi1 ， jian4 xue2 xiao4 yi3 shou4 wu2 dao4 zhi1 mai4 。
- shi4 bu4 ke3 ru3 xi1 you4 yan1 ke3 sha1 ， shu2 wu4 wo3 sheng4 ming2 xi1 ji1 xi2 qin2 zhi1 luan4 zhe2 。
- wo3 gong1 zhi1 zhong1 fen4 guan4 ri4 xi1 ， suo3 yi3 ji2 qu1 er2 qie4 qie4 。
- yi2 qu4 guo2 xi1 yi4 yin1 fang1 hua2 ， zai4 qu4 guo2 xi1 zhong4 yin1 li4 lie4 。
- bi3 fu1 shu2 shi4 xi1 ， zhuang4 qun2 xie2 zhi1 pan2 jie2 。
- mu4 duan4 liu2 tian2 xi1 ， ge1 nan2 feng1 zhi1 que4 。

## 注释

## 译文

## 赏析
