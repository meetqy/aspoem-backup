---
id: wang-bai-zai-yong-fan-yang-fang-jie-shi
title: 再咏番昜方節士
titlePinyin: zai4 yong3 fan1 yang2 fang1 jie2 shi4
titleSlug: zai-yong-fan-yang-fang-jie-shi
author: 王柏
authorPinyin: wang2 bai3
authorSlug: wang-bai
dynasty: 宋
dynastyPinyin: song4
dynastySlug: song
tags: []
---

## 正文

- 博物君子識鑒精，包羅錯綜能成文。
- 夫何吳興戴慶豫，慨然譜竹擬諸形。
- 非草非木言甚決，品類繁夥難盡說。
- 九江五嶺多逸遺，維此方君更無別。
- 隠彩韜名志行堅，萬里臨邛族最寒。
- 文饒携來甘露寺，聲價壓倒萬琅玕。
- 眼節鬚牙如積累，四面對出莫與比。
- 不有芝田紀錄詳，後世莫知深可恥。
- 我聞此說亦相仍，未嘗親得見觚稜。
- 江東使者返行部，招徠節士番中分。
- 个个折旋皆中矩，什什來歸敬岩所。
- 有匪良朋保歲寒，凜然如對齊充父。
- 后山居士知其然，心事曾將詩句傳。
- 老來不復人間事，寄語山翁莫削圓。

## 拼音

- bo2 wu4 jun1 zi3 shi2 jian4 jing1 ， bao1 luo2 cuo4 zong1 neng2 cheng2 wen2 。
- fu1 he2 wu2 xing1 dai4 qing4 yu4 ， kai3 ran2 pu3 zhu2 ni3 zhu1 xing2 。
- fei1 cao3 fei1 mu4 yan2 shen4 jue2 ， pin3 lei4 fan2 huo3 nan2 jin4 shuo1 。
- jiu3 jiang1 wu3 ling3 duo1 yi4 yi2 ， wei2 ci3 fang1 jun1 geng4 wu2 bie2 。
- yin3 cai3 tao1 ming2 zhi4 xing2 jian1 ， wan4 li3 lin2 qiong2 zu2 zui4 han2 。
- wen2 rao2 xie2 lai2 gan1 lu4 si4 ， sheng1 jia4 ya1 dao3 wan4 lang2 gan1 。
- yan3 jie2 xu1 ya2 ru2 ji1 lei4 ， si4 mian4 dui4 chu1 mo4 yu3 bi3 。
- bu4 you3 zhi1 tian2 ji4 lu4 xiang2 ， hou4 shi4 mo4 zhi1 shen1 ke3 chi3 。
- wo3 wen2 ci3 shuo1 yi4 xiang1 reng2 ， wei4 chang2 qin1 de2 jian4 gu1 leng2 。
- jiang1 dong1 shi3 zhe3 fan3 xing2 bu4 ， zhao1 lai2 jie2 shi4 fan1 zhong1 fen1 。
- ge4 ge4 zhe2 xuan2 jie1 zhong1 ju3 ， shen2 shen2 lai2 gui1 jing4 yan2 suo3 。
- you3 fei3 liang2 peng2 bao3 sui4 han2 ， lin3 ran2 ru2 dui4 qi2 chong1 fu4 。
- hou4 shan1 ju1 shi4 zhi1 qi2 ran2 ， xin1 shi4 ceng2 jiang1 shi1 ju4 chuan2 。
- lao3 lai2 bu2 fu4 ren2 jian4 shi4 ， ji4 yu3 shan1 weng1 mo4 xiao1 yuan2 。

## 注释

## 译文

## 赏析
