---
id: wang-bai-wan-jun-bo-shi-dai-ban-liu-gong-ge
title: 挽郡博士待班劉公歌
titlePinyin: wan3 jun4 bo2 shi4 dai4 ban1 liu2 gong1 ge1
titleSlug: wan-jun-bo-shi-dai-ban-liu-gong-ge
author: 王柏
authorPinyin: wang2 bai3
authorSlug: wang-bai
dynasty: 宋
dynastyPinyin: song4
dynastySlug: song
tags: []
---

## 正文

- 東風變九野，萬物負生意。
- 素韠何欒欒，清血洒幽隧。
- 猗歟靜壽翁，歸全可無愧。
- 人生託溟涬，消息同一氣。
- 過化來者續，自昔歎川逝。
- 溫溫夙好修，甄陶瑚璉器。
- 凝乎觚自度，澹乎靚且邃。
- 詩書以爲糧，忠信以爲饎。
- 人皆崇榮途，公獨徐攬轡。
- 三轉坐臯比，五鶚爭自致。
- 上培德誼種，下開文字瑞。
- 一子通金閨，一子需大對。
- 衣冠繪慶圖，豈料造物忌。
- 學校失師模，鄉閭思善類。
- 梅花已流水，草木誰臭味。
- 惟有篤厚心，叮嚀期嗣世。

## 拼音

- dong1 feng1 bian4 jiu3 ye3 ， wan4 wu4 fu4 sheng1 yi4 。
- su4 bi4 he2 luan2 luan2 ， qing1 xue4 sa3 you1 sui4 。
- yi1 yu2 jing4 shou4 weng1 ， gui1 quan2 ke3 wu2 kui4 。
- ren2 sheng1 tuo1 ming2 xing4 ， xiao1 xi0 tong2 yi2 qi4 。
- guo4 hua4 lai2 zhe3 xu4 ， zi4 xi1 tan4 chuan1 shi4 。
- wen1 wen1 su4 hao3 xiu1 ， zhen1 tao2 hu2 lian3 qi4 。
- ning2 hu1 gu1 zi4 du4 ， dan4 hu1 jing4 qie3 sui4 。
- shi1 shu1 yi3 wei2 liang2 ， zhong1 xin4 yi3 wei2 xi1 。
- ren2 jie1 chong2 rong2 tu2 ， gong1 du2 xu2 lan3 pei4 。
- san1 zhuan3 zuo4 gao1 bi3 ， wu3 e4 zheng1 zi4 zhi4 。
- shang4 pei2 de2 yi4 zhong3 ， xia4 kai1 wen2 zi4 rui4 。
- yi4 zi3 tong1 jin1 gui1 ， yi4 zi3 xu1 da4 dui4 。
- yi1 guan1 hui4 qing4 tu2 ， qi3 liao4 zao4 wu4 ji4 。
- xue2 xiao4 shi1 shi1 mo2 ， xiang1 lü2 si1 shan4 lei4 。
- mei2 hua1 yi3 liu2 shui3 ， cao3 mu4 shui2 chou4 wei4 。
- wei2 you3 du3 hou4 xin1 ， ding1 ning2 qi1 si4 shi4 。

## 注释

## 译文

## 赏析
