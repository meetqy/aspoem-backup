---
id: wang-bai-he-lu-shan-gao-yun
title: 和廬山高韻
titlePinyin: he2 lu2 shan1 gao1 yun4
titleSlug: he-lu-shan-gao-yun
author: 王柏
authorPinyin: wang2 bai3
authorSlug: wang-bai
dynasty: 唐
dynastyPinyin: tang2
dynastySlug: tang
tags: [] 
---

## 正文

- 北山之北幾千古兮，崷嵐層嶂數百疊，巋然橫枕乎浙江。
- 歷潛岳石磴綿延而上，是爲山橋之絕景兮，驚霆噴雪終歲聲擊撞。
- 風柔日暖花氣發，綦屨杖策而一遊兮，躋攀分寸獵犖确，如躡太虛之渾庬。
- 峭壁立之萬仞兮，著亭對峙窺谽谾。
- 雲中泉石更磊磊，玉虹步步鳴淙淙。
- 清風滿峽振衣袂，清湍脩竹飛斜矼。
- 目極千里倚層檻，煙光晻曖兮，樓臺城疊隠隠呈紛哤。
- 上有陽精陰魄走飛轂，下有蜷松偃柏驂旌𣄛。
- 安期棋局在何處，時有平空特起雲車雙。
- 洞陽有館足高卧，神融氣一澄世痝。
- 參橫斗轉萬籟寂，夜夜山鬼窺燈缸。
- 羨君胸中隘宇宙，通明疏暢開八窗。
- 手闢書堂攬奇秀，芳聲聞帝所錫奎畫昭回五色琱貞玒。
- 涵蓄平生霖雨志，不應懷寶迷其邦。
- 羞芝餱菊我輩事，春猿秋鶴心空降。
- 誠欲遂公赤松黄石約，更書旂常功業垂朱杠。

## 拼音

- bei3 shan1 zhi1 bei3 ji1 qian1 gu3 xi1 ， qiu2 lan2 ceng2 zhang4 shu4 bai3 die2 ， kui1 ran2 heng2 zhen3 hu1 zhe4 jiang1 。
- li4 qian2 yue4 shi2 deng4 mian2 yan2 er2 shang4 ， shi4 wei2 shan1 qiao2 zhi1 jue2 jing3 xi1 ， jing1 ting2 pen1 xue3 zhong1 sui4 sheng1 ji1 zhuang4 。
- feng1 rou2 ri4 nuan3 hua1 qi4 fa1 ， qi2 ju4 zhang4 ce4 er2 yi4 you2 xi1 ， ji1 pan1 fen1 cun4 lie4 luo4 que4 ， ru2 nie4 tai4 xu1 zhi1 hun2 mang2 。
- qiao4 bi4 li4 zhi1 wan4 ren4 xi1 ， zhu4 ting2 dui4 zhi4 kui1 han1 hong1 。
- yun2 zhong1 quan2 shi2 geng4 lei3 lei3 ， yu4 hong2 bu4 bu4 ming2 cong2 cong2 。
- qing1 feng1 man3 xia2 zhen4 yi1 mei4 ， qing1 tuan1 xiu1 zhu2 fei1 xie2 gang1 。
- mu4 ji2 qian1 li3 yi3 ceng2 jian4 ， yan1 guang1 an3 ai4 xi1 ， lou2 tai2 cheng2 die2 yin3 yin3 cheng2 fen1 mang2 。
- shang4 you3 yang2 jing1 yin1 po4 zou3 fei1 gu3 ， xia4 you3 quan2 song1 yan3 bai3 can1 jing1 𣄛。
- an1 qi1 qi2 ju2 zai4 he2 chu3 ， shi2 you3 ping2 kong1 te4 qi3 yun2 ju1 shuang1 。
- dong4 yang2 you3 guan3 zu2 gao1 wo4 ， shen2 rong2 qi4 yi4 cheng2 shi4 mang2 。
- can1 heng2 dou4 zhuan3 wan4 lai4 ji4 ， ye4 ye4 shan1 gui3 kui1 deng1 gang1 。
- xian4 jun1 xiong1 zhong1 ai4 yu3 zhou4 ， tong1 ming2 shu1 chang4 kai1 ba1 chuang1 。
- shou3 pi4 shu1 tang2 lan3 qi2 xiu4 ， fang1 sheng1 wen2 di4 suo3 xi1 kui2 hua4 zhao1 hui2 wu3 se4 diao1 zhen1 hong2 。
- han2 xu4 ping2 sheng1 lin2 yu3 zhi4 ， bu4 ying1 huai2 bao3 mi2 qi2 bang1 。
- xiu1 zhi1 hou2 ju2 wo3 bei4 shi4 ， chun1 yuan2 qiu1 he4 xin1 kong1 jiang4 。
- cheng2 yu4 sui4 gong1 chi4 song1 huang2 shi2 yue1 ， geng4 shu1 qi2 chang2 gong1 ye4 chui2 zhu1 gang4 。

## 注释

## 译文

## 赏析
