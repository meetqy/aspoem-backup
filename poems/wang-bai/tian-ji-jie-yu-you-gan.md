---
id: wang-bai-tian-ji-jie-yu-you-gan
title: 天基節雨有感
titlePinyin: tian1 ji1 jie2 yu3 you3 gan3
titleSlug: tian-ji-jie-yu-you-gan
author: 王柏
authorPinyin: wang2 bai3
authorSlug: wang-bai
dynasty: 宋
dynastyPinyin: song4
dynastySlug: song
tags: []
---

## 正文

- 歲歲天基節，晴和萬國歡。
- 今年侯國宴，疎雨忽潸潸。
- 允矣天人際，機緘妙已宣。
- 聖心方感慕，雲意慘天顔。
- 誰識天倫重，端爲萬化原。
- 一時名未正，事事盡拘攣。
- 父母惟生繼，昭昭大義存。
- 節文斯二者，此外豈容干。
- 在昔權臣繆，區區欲怙恩。
- 私心崇義斷，强抑所當尊。
- 近日劬勞報，猶形厚薄嫌。
- 一言誰誤主，孝道未純全。
- 此事書青史，千年不可刊。
- 勿云今既往，熟視所難言。
- 父母人皆有，何稱考叔賢。
- 只將誠意感，各盡此心天。

## 拼音

- sui4 sui4 tian1 ji1 jie2 ， qing2 he2 wan4 guo2 huan1 。
- jin1 nian2 hou2 guo2 yan4 ， shu1 yu3 hu1 shan1 shan1 。
- yun3 yi3 tian1 ren2 ji4 ， ji1 jian1 miao4 yi3 xuan1 。
- sheng4 xin1 fang1 gan3 mu4 ， yun2 yi4 can3 tian1 yan2 。
- shui2 shi2 tian1 lun2 zhong4 ， duan1 wei2 wan4 hua4 yuan2 。
- yi4 shi2 ming2 wei4 zheng4 ， shi4 shi4 jin4 ju1 luan2 。
- fu4 mu3 wei2 sheng1 ji4 ， zhao1 zhao1 da4 yi4 cun2 。
- jie2 wen2 si1 er4 zhe3 ， ci3 wai4 qi3 rong2 gan1 。
- zai4 xi1 quan2 chen2 mou2 ， qu1 qu1 yu4 hu4 en1 。
- si1 xin1 chong2 yi4 duan4 ， qiang2 yi4 suo3 dang1 zun1 。
- jin4 ri4 qu2 lao2 bao4 ， you2 xing2 hou4 bao2 xian2 。
- yi4 yan2 shui2 wu4 zhu3 ， xiao4 dao4 wei4 chun2 quan2 。
- ci3 shi4 shu1 qing1 shi3 ， qian1 nian2 bu4 ke3 kan1 。
- wu4 yun2 jin1 ji4 wang3 ， shu2 shi4 suo3 nan2 yan2 。
- fu4 mu3 ren2 jie1 you3 ， he2 cheng1 kao3 shu1 xian2 。
- zhi1 jiang1 cheng2 yi4 gan3 ， ge4 jin4 ci3 xin1 tian1 。

## 注释

## 译文

## 赏析
