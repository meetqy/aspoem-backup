---
id: kong-shun-liang-shou-zhi-gui
title: 手植檜
titlePinyin: shou3 zhi2 gui4
titleSlug: shou-zhi-gui
author: 孔舜亮
authorPinyin: kong3 shun4 liang4
authorSlug: kong-shun-liang
dynasty: 宋
dynastyPinyin: song4
dynastySlug: song
tags: []
---

## 正文

- 聖人嘉異種，移對誦弦堂。
- 雙本無今古，千年任雪霜。
- 右旋符地順，左紐象乾綱。
- 影覆詩書府，根盤禮義鄉。
- 盛同文不朽，高與道相當。
- 洙泗滋榮茂，龜蒙借鬰蒼。
- 毓靈全木帝，鍾秀極勾芒。
- 氣爽群居席，烟凝數仞牆。
- 陰連槐市綠，子落杏壇香。
- 布露周千尺，騰凌上百常。
- 傍欺泮林小，遠笑嶧桐黄。
- 屹若擎天柱，森如出日桑。
- 風中雕虎嘯，雲際老龍驤。
- 直欲驚魑魅，端疑待鳳凰。
- 鱗差闕鞏甲，幹錯羽林槍。
- 大節忠臣概，堅心志士方。
- 魯宮侵不得，秦火縱何傷。
- 宣子休誇樹，姬人漫愛堂。
- 松卑虛視爵，花賤柱封王。
- 誰念真儒迹，何當議寵章。

## 拼音

- sheng4 ren2 jia1 yi4 zhong3 ， yi2 dui4 song4 xian2 tang2 。
- shuang1 ben3 wu2 jin1 gu3 ， qian1 nian2 ren4 xue3 shuang1 。
- you4 xuan2 fu2 di4 shun4 ， zuo3 niu3 xiang4 qian2 gang1 。
- ying3 fu4 shi1 shu1 fu3 ， gen1 pan2 li3 yi4 xiang1 。
- sheng4 tong2 wen2 bu4 xiu3 ， gao1 yu3 dao4 xiang1 dang1 。
- zhu1 si4 zi1 rong2 mao4 ， gui1 meng2 jie4 yu4 cang1 。
- yu4 ling2 quan2 mu4 di4 ， zhong1 xiu4 ji2 gou1 mang2 。
- qi4 shuang3 qun2 ju1 xi2 ， yan1 ning2 shu4 ren4 qiang2 。
- yin1 lian2 huai2 shi4 lü4 ， zi3 luo4 xing4 tan2 xiang1 。
- bu4 lu4 zhou1 qian1 chi3 ， teng2 ling2 shang4 bai3 chang2 。
- bang4 qi1 pan4 lin2 xiao3 ， yuan3 xiao4 yi4 tong2 huang2 。
- yi4 ruo4 qing2 tian1 zhu4 ， sen1 ru2 chu1 ri4 sang1 。
- feng1 zhong1 diao1 hu3 xiao4 ， yun2 ji4 lao3 long2 xiang1 。
- zhi2 yu4 jing1 chi1 mei4 ， duan1 yi2 dai4 feng4 huang2 。
- lin2 cha4 que4 gong3 jia3 ， gan4 cuo4 yu3 lin2 qiang1 。
- da4 jie2 zhong1 chen2 gai4 ， jian1 xin1 zhi4 shi4 fang1 。
- lu3 gong1 qin1 bu4 de2 ， qin2 huo3 zong4 he2 shang1 。
- xuan1 zi3 xiu1 kua1 shu4 ， ji1 ren2 man4 ai4 tang2 。
- song1 bei1 xu1 shi4 jue2 ， hua1 jian4 zhu4 feng1 wang2 。
- shui2 nian4 zhen1 ru2 ji4 ， he2 dang1 yi4 chong3 zhang1 。

## 注释

## 译文

## 赏析
