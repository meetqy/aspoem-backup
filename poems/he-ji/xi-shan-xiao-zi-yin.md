---
id: he-ji-xi-shan-xiao-zi-yin
title: 西山孝子吟
titlePinyin: xi1 shan1 xiao4 zi3 yin2
titleSlug: xi-shan-xiao-zi-yin
author: 何基
authorPinyin: he2 ji1
authorSlug: he-ji
dynasty: 唐
dynastyPinyin: tang2
dynastySlug: tang
tags: [] 
---

## 正文

- 君不見東京茅季偉，布褐躬耕具甘旨。
- 烹雞饋母供晨羞，却辦草蔬爲客禮。
- 北州高士郭林宗，一見驚嗟不能已。
- 又不見唐朝董邵南，窮居行義無與比。
- 朝耕夜讀養雙親，孝格天翁降祥祉。
- 一時好事昌黎公，爲作啟詩歌盛美。
- 兩君制行固已奇，姓名自足垂千祀。
- 更有高賢爲發揮，至今赫然在人耳。
- 幾年見說西山汪，信義當時表閭里。
- 只今家雖四壁空，却有賢孫祖風似。
- 力田養親孝行高，千載董茅同一軌。
- 孑然隻影無妻兒，手自耔耘供滫瀡。
- 乃翁喪明三十年，膝下承顔不離跬。
- 三時但務親耕鋤，一日何曾入城市。
- 朝朝敬問衣燠寒，旦旦謹察食豐菲。
- 一畦早韭登春盤，五母黄雞薦秋黍。
- 盡心自足爲親歡，豈必三牲八珍侈。
- 謹身百不貽親憂，父子熙熙和氣裏。
- 翁目雖瞽翁心怡，八十龐眉反兒齒。
- 邇來缾粟頗不慳，積善固宜天相只。
- 鄉閭詠嘆同一聲，養志如君能有幾。
- 人有詩書君未學，我謂如君真學矣。
- 孝弟是乃百行先，爲仁每必從此始。
- 世人有親不能養，浪著儒冠誠可恥。
- 何如汪君貧窶中，卓然合此秉彝理。
- 拱辰山人孝義家，冰鑑可與郭韓擬。
- 聞君之風喜欲顛，揮灑龍蛇忽盈紙。
- 諸君自感聲氣同，雜以清商間流徵。
- 既經名勝文發揚，一日傳誇滿桑梓。
- 我雖病倦愧不文，亦作長謠紹貂尾。
- 安得是邦賢使君，特爲蜚牋啟丹扆。
- 峨峨雙表旌高門，題作西山汪孝子。
- 名配此山長不窮，來者人人爲興起。

## 拼音

- jun1 bu2 jian4 dong1 jing1 mao2 ji4 wei3 ， bu4 he4 gong1 geng1 ju4 gan1 zhi3 。
- peng1 ji1 kui4 mu3 gong4 chen2 xiu1 ， que4 ban4 cao3 shu1 wei2 ke4 li3 。
- bei3 zhou1 gao1 shi4 guo1 lin2 zong1 ， yi2 jian4 jing1 jie1 bu4 neng2 yi3 。
- you4 bu2 jian4 tang2 chao2 dong3 shao4 nan2 ， qiong2 ju1 xing2 yi4 wu2 yu3 bi3 。
- chao2 geng1 ye4 du2 yang3 shuang1 qin1 ， xiao4 ge2 tian1 weng1 jiang4 xiang2 zhi3 。
- yi4 shi2 hao3 shi4 chang1 li2 gong1 ， wei2 zuo4 qi3 shi1 ge1 sheng4 mei3 。
- liang3 jun1 zhi4 xing2 gu4 yi3 qi2 ， xing4 ming2 zi4 zu2 chui2 qian1 si4 。
- geng4 you3 gao1 xian2 wei2 fa1 hui1 ， zhi4 jin1 he4 ran2 zai4 ren2 er3 。
- ji1 nian2 jian4 shuo1 xi1 shan1 wang1 ， xin4 yi4 dang1 shi2 biao3 lü2 li3 。
- zhi1 jin1 jia1 sui1 si4 bi4 kong1 ， que4 you3 xian2 sun1 zu3 feng1 si4 。
- li4 tian2 yang3 qin1 xiao4 hang2 gao1 ， qian1 zai4 dong3 mao2 tong2 yi4 gui3 。
- jie2 ran2 zhi1 ying3 wu2 qi1 er2 ， shou3 zi4 zi3 yun2 gong4 xiu3 sui3 。
- nai3 weng1 sang1 ming2 san1 shi2 nian2 ， xi1 xia4 cheng2 yan2 bu4 li2 kui3 。
- san1 shi2 dan4 wu4 qin1 geng1 chu2 ， yi2 ri4 he2 ceng2 ru4 cheng2 shi4 。
- zhao1 zhao1 jing4 wen4 yi1 yu4 han2 ， dan4 dan4 jin3 cha2 shi2 feng1 fei1 。
- yi4 qi2 zao3 jiu3 deng1 chun1 pan2 ， wu3 mu3 huang2 ji1 jian4 qiu1 shu3 。
- jin4 xin1 zi4 zu2 wei2 qin1 huan1 ， qi3 bi4 san1 sheng1 ba1 zhen1 chi3 。
- jin3 shen1 bai3 bu4 yi2 qin1 you1 ， fu4 zi3 xi1 xi1 he2 qi4 li3 。
- weng1 mu4 sui1 gu3 weng1 xin1 yi2 ， ba1 shi2 pang2 mei2 fan3 er2 chi3 。
- er3 lai2 ping2 su4 po1 bu4 qian1 ， ji1 shan4 gu4 yi2 tian1 xiang1 zhi1 。
- xiang1 lü2 yong3 tan4 tong2 yi4 sheng1 ， yang3 zhi4 ru2 jun1 neng2 you3 ji1 。
- ren2 you3 shi1 shu1 jun1 wei4 xue2 ， wo3 wei4 ru2 jun1 zhen1 xue2 yi3 。
- xiao4 di4 shi4 nai3 bai3 xing2 xian1 ， wei2 ren2 mei3 bi4 cong2 ci3 shi3 。
- shi4 ren2 you3 qin1 bu4 neng2 yang3 ， lang4 zhu4 ru2 guan1 cheng2 ke3 chi3 。
- he2 ru2 wang1 jun1 pin2 ju4 zhong1 ， zhuo2 ran2 he2 ci3 bing3 yi2 li3 。
- gong3 chen2 shan1 ren2 xiao4 yi4 jia1 ， bing1 jian4 ke3 yu3 guo1 han2 ni3 。
- wen2 jun1 zhi1 feng1 xi3 yu4 dian1 ， hui1 sa3 long2 she2 hu1 ying2 zhi3 。
- zhu1 jun1 zi4 gan3 sheng1 qi4 tong2 ， za2 yi3 qing1 shang1 jian4 liu2 zhi3 。
- ji4 jing1 ming2 sheng4 wen2 fa1 yang2 ， yi2 ri4 chuan2 kua1 man3 sang1 zi3 。
- wo3 sui1 bing4 juan4 kui4 bu4 wen2 ， yi4 zuo4 chang2 yao2 shao4 diao1 wei3 。
- an1 de2 shi4 bang1 xian2 shi3 jun1 ， te4 wei2 fei1 jian1 qi3 dan1 yi3 。
- e2 e2 shuang1 biao3 jing1 gao1 men2 ， ti2 zuo4 xi1 shan1 wang1 xiao4 zi3 。
- ming2 pei4 ci3 shan1 chang2 bu4 qiong2 ， lai2 zhe3 ren2 ren2 wei2 xing1 qi3 。

## 注释

## 译文

## 赏析
