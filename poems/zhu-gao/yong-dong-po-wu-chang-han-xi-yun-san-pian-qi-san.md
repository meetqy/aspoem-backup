---
id: zhu-gao-yong-dong-po-wu-chang-han-xi-yun-san-pian-qi-san
title: 用東坡武昌寒溪韻三篇  其三
titlePinyin: yong4 dong1 po1 wu3 chang1 han2 xi1 yun4 san1 pian1     qi2 san1
titleSlug: yong-dong-po-wu-chang-han-xi-yun-san-pian-qi-san
author: 朱槔
authorPinyin: zhu1 gao1
authorSlug: zhu-gao
dynasty: 宋
dynastyPinyin: song4
dynastySlug: song
tags: []
---

## 正文

- 故園山水真奇哉，三徑蘭菊當年栽。
- 自嗟流浪不知返，江城曉角愁吹梅。
- 詩書邀我忽半世，車轂前却連崔嵬。
- 試尋夷路到聖處，馬力已竭煩輿臺。
- 去天尺五吐傑句，孔丘盜跖俱塵埃。
- 坐疑蓬島尋丈爾，扁舟徑入浮雲堆。
- 肩摩嵇向挽焦賀，欲倒瀛海爲尊罍。
- 夢中失脚在何許，千里閩越天南隈。
- 隻身形影自相弔，俯仰馬鬣迷青苔。
- 蘭階彫謝知葉落，荆樹慘淡無花開。
- 向來愚公不自度，一手欲以太華摧。
- 那知天目山頂露，兒啼下視雲間雷。
- 華亭黄耳竟安在，遼東白鶴還飛來。
- 終尋三十六峯去，要假聶許平餘哀。

## 拼音

- gu4 yuan2 shan1 shui3 zhen1 qi2 zai1 ， san1 jing4 lan2 ju2 dang1 nian2 zai1 。
- zi4 jie1 liu2 lang4 bu4 zhi1 fan3 ， jiang1 cheng2 xiao3 jiao3 chou2 chui1 mei2 。
- shi1 shu1 yao1 wo3 hu1 ban4 shi4 ， ju1 gu3 qian2 que4 lian2 cui1 wei2 。
- shi4 xun2 yi2 lu4 dao4 sheng4 chu3 ， ma3 li4 yi3 jie2 fan2 yu2 tai2 。
- qu4 tian1 chi3 wu3 tu3 jie2 ju4 ， kong3 qiu1 dao4 zhi2 ju4 chen2 ai1 。
- zuo4 yi2 peng2 dao3 xun2 zhang4 er3 ， pian1 zhou1 jing4 ru4 fu2 yun2 dui1 。
- jian1 mo2 ji1 xiang4 wan3 jiao1 he4 ， yu4 dao3 ying2 hai3 wei2 zun1 lei2 。
- meng4 zhong1 shi1 jiao3 zai4 he2 xu1 ， qian1 li3 min3 yue4 tian1 nan2 wei1 。
- zhi1 shen1 xing2 ying3 zi4 xiang1 diao4 ， fu3 yang3 ma3 lie4 mi2 qing1 tai2 。
- lan2 jie1 diao1 xie4 zhi1 ye4 luo4 ， jing1 shu4 can3 dan4 wu2 hua1 kai1 。
- xiang4 lai2 yu2 gong1 bu2 zi4 du4 ， yi4 shou3 yu4 yi3 tai4 hua2 cui1 。
- na4 zhi1 tian1 mu4 shan1 ding3 lu4 ， er2 ti2 xia4 shi4 yun2 jian4 lei2 。
- hua2 ting2 huang2 er3 jing4 an1 zai4 ， liao2 dong1 bai2 he4 huan2 fei1 lai2 。
- zhong1 xun2 san1 shi2 liu4 feng1 qu4 ， yao4 jia3 nie4 xu1 ping2 yu2 ai1 。

## 注释

## 译文

## 赏析
