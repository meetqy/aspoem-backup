---
id: zhu-gao-ci-yun-mei-hua
title: 次韻梅花
titlePinyin: ci4 yun4 mei2 hua1
titleSlug: ci-yun-mei-hua
author: 朱槔
authorPinyin: zhu1 gao1
authorSlug: zhu-gao
dynasty: 宋
dynastyPinyin: song4
dynastySlug: song
tags: []
---

## 正文

- 陰陰雪意雲垂地，曳策微行傍清泚。
- 眼明橫路出江梅，烟瞑沙寒迷表裏。
- 當年一夢山月明，依約瑶臺見仙子。
- 俗緣掣肘意未了，弄出飛瓊亂紛委。
- 摩娑銅狄豈須話，滄海揚塵固其理。
- 花神縱步來閬苑，羞怕唐昌偷玉蕊。
- 回風自作粧半面，泣露真成愁齲齒。
- 相看一笑豈易得，分與天香更清美。
- 那知脫屣塵寰去，頃刻蓬萊三萬里。
- 黄昏誰伴醉鄉歸，天色無情淡如洗。

## 拼音

- yin1 yin1 xue3 yi4 yun2 chui2 di4 ， ye4 ce4 wei1 xing2 bang4 qing1 ci3 。
- yan3 ming2 heng2 lu4 chu1 jiang1 mei2 ， yan1 ming2 sha1 han2 mi2 biao3 li3 。
- dang1 nian2 yi2 meng4 shan1 yue4 ming2 ， yi1 yue1 yao2 tai2 jian4 xian1 zi3 。
- su2 yuan2 che4 zhou3 yi4 wei4 liao3 ， nong4 chu1 fei1 qiong2 luan4 fen1 wei3 。
- mo2 suo1 tong2 di2 qi3 xu1 hua4 ， cang1 hai3 yang2 chen2 gu4 qi2 li3 。
- hua1 shen2 zong4 bu4 lai2 lang4 yuan4 ， xiu1 pa4 tang2 chang1 tou1 yu4 rui3 。
- hui2 feng1 zi4 zuo4 zhuang1 ban4 mian4 ， qi4 lu4 zhen1 cheng2 chou2 qu3 chi3 。
- xiang1 kan4 yi2 xiao4 qi3 yi4 de2 ， fen1 yu3 tian1 xiang1 geng4 qing1 mei3 。
- na4 zhi1 tuo1 xi3 chen2 huan2 qu4 ， qing3 ke4 peng2 lai2 san1 wan4 li3 。
- huang2 hun1 shui2 ban4 zui4 xiang1 gui1 ， tian1 se4 wu2 qing2 dan4 ru2 xi3 。

## 注释

## 译文

## 赏析
