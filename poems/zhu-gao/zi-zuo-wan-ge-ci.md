---
id: zhu-gao-zi-zuo-wan-ge-ci
title: 自作挽歌辭
titlePinyin: zi4 zuo4 wan3 ge1 ci2
titleSlug: zi-zuo-wan-ge-ci
author: 朱槔
authorPinyin: zhu1 gao1
authorSlug: zhu-gao
dynasty: 宋
dynastyPinyin: song4
dynastySlug: song
tags: []
---

## 正文

- 憂幽坐南軒，萬壑取我囚。
- 疾雷且不聞，焉知草蟲愁。
- 强顔理編簡，閲世如東流。
- 滔滔竟不返，誰復操戈矛。
- 天涯念孤姪，携母依諸劉。
- 書來話悲辛，心往形輒留。
- 先塋託仙峯，山僧掃梧楸。
- 二女隨母住，外翁今白頭。
- 伯氏尚書郎，名字騰九州。
- 仲兄中武舉，氣欲無羌酋。
- 棣華一朝集，荆樹三枝稠。
- 堂堂相繼去，遺我歸山丘。
- 漆園夢方覺，白衣雲正浮。
- 憑陵若蹈空，何處停華輈。
- 故鄉豈不懷，屋食良易謀。
- 自我識廢興，於天無怨尤。
- 平生喜聞詩，此詩當挽謳。
- 不須生芻奠，君從二兄游。

## 拼音

- you1 you1 zuo4 nan2 xuan1 ， wan4 he4 qu3 wo3 qiu2 。
- ji2 lei2 qie3 bu4 wen2 ， yan1 zhi1 cao3 chong2 chou2 。
- qiang2 yan2 li3 bian1 jian3 ， yue4 shi4 ru2 dong1 liu2 。
- tao1 tao1 jing4 bu4 fan3 ， shui2 fu4 cao1 ge1 mao2 。
- tian1 ya2 nian4 gu1 zhi2 ， xie2 mu3 yi1 zhu1 liu2 。
- shu1 lai2 hua4 bei1 xin1 ， xin1 wang3 xing2 zhe2 liu2 。
- xian1 ying2 tuo1 xian1 feng1 ， shan1 seng1 sao3 wu2 qiu1 。
- er4 nü3 sui2 mu3 zhu4 ， wai4 weng1 jin1 bai2 tou2 。
- bo2 shi4 shang4 shu1 lang2 ， ming2 zi4 teng2 jiu3 zhou1 。
- zhong4 xiong1 zhong1 wu3 ju3 ， qi4 yu4 wu2 qiang1 qiu2 。
- di4 hua2 yi4 zhao1 ji2 ， jing1 shu4 san1 zhi1 chou2 。
- tang2 tang2 xiang1 ji4 qu4 ， yi2 wo3 gui1 shan1 qiu1 。
- qi1 yuan2 meng4 fang1 jue2 ， bai2 yi1 yun2 zheng4 fu2 。
- ping2 ling2 ruo4 dao3 kong1 ， he2 chu3 ting2 hua2 zhou1 。
- gu4 xiang1 qi3 bu4 huai2 ， wu1 shi2 liang2 yi4 mou2 。
- zi4 wo3 shi2 fei4 xing1 ， wu1 tian1 wu2 yuan4 you2 。
- ping2 sheng1 xi3 wen2 shi1 ， ci3 shi1 dang1 wan3 ou1 。
- bu4 xu1 sheng1 chu2 dian4 ， jun1 cong2 er4 xiong1 you2 。

## 注释

## 译文

## 赏析
