---
id: qi-tui-deng-shi-san-feng
title: 登石傘峰
titlePinyin: deng1 shi2 san3 feng1
titleSlug: deng-shi-san-feng
author: 齊推
authorPinyin: qi2 tui1
authorSlug: qi-tui
dynasty: 唐
dynastyPinyin: tang2
dynastySlug: tang
tags: []
---

## 正文

- 能以郡中暇，不遺塵外蹤。
- 嘯儔得鴛鴦，探策入雲松。
- 緣徑歷空際，望崖來劍峰。
- 況當會天人，復此陳歌鐘。
- 賤子固多癖，偶茲安一峰。
- 步林欣有適，築室幸可容。
- 寧期樵牧處，忽與軒蓋逢。
- 仰荷高興屬，俯慙危磴重。
- 攀幽破巖靄，踐滑觸苔封。
- 秋景山光動，寒叢菊艷濃。
- 賞心愜觴酌，逸韻陶襟胸。
- 仍叨勒名字，永紀今所從。
- （見《會稽掇英總集》卷四）。

## 拼音

- neng2 yi3 jun4 zhong1 xia2 ， bu4 yi2 chen2 wai4 zong1 。
- xiao4 chou2 de2 yuan1 yang1 ， tan4 ce4 ru4 yun2 song1 。
- yuan2 jing4 li4 kong1 ji4 ， wang4 ya2 lai2 jian4 feng1 。
- kuang4 dang1 hui4 tian1 ren2 ， fu4 ci3 chen2 ge1 zhong1 。
- jian4 zi3 gu4 duo1 pi3 ， ou3 zi1 an1 yi4 feng1 。
- bu4 lin2 xin1 you3 shi4 ， zhu4 shi4 xing4 ke3 rong2 。
- ning2 qi1 qiao2 mu4 chu3 ， hu1 yu3 xuan1 gai4 feng2 。
- yang3 he2 gao1 xing1 shu3 ， fu3 can2 wei1 deng4 zhong4 。
- pan1 you1 po4 yan2 ai3 ， jian4 hua2 chu4 tai2 feng1 。
- qiu1 jing3 shan1 guang1 dong4 ， han2 cong2 ju2 yan4 nong2 。
- shang3 xin1 qie4 shang1 zhuo2 ， yi4 yun4 tao2 jin1 xiong1 。
- reng2 dao1 le4 ming2 zi4 ， yong3 ji4 jin1 suo3 cong2 。
- （ jian4 《 hui4 ji1 duo1 ying1 zong3 ji2 》 juan4 si4 ）。

## 注释

## 译文

## 赏析
