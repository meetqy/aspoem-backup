---
id: mo-qi-shao-zhi-he-xin-lang
title: 贺新郎
titlePinyin: he4 xin1 lang2
titleSlug: he-xin-lang
author: 万俟绍之
authorPinyin: mo4 qi2 shao4 zhi1
authorSlug: mo-qi-shao-zhi
dynasty: 宋
dynastyPinyin: song4
dynastySlug: song
tags: []
---

## 正文

- 决眦入飞鸟。
- 正江南、梅雨初晴，乱山浮晓。
- 凤去台空箫声断，惟有疏林鸦噪。
- 但空锁、吴时花草。
- 指点中原青山外，奈征尘、迷望愁云绕。
- 佳丽地，谩凝眺。
- 清风助我舒长啸。
- 问其中、虚帘曲槛，阅人多少。
- 风景不殊江山在，况是英雄未老。
- 且拚与、尊前一笑。
- 欲说前朝兴亡事，唤谪仙、来共传清醥。
- 归路晚，月明照。

## 拼音

- jue2 zi4 ru4 fei1 niao3 。
- zheng4 jiang1 nan2 、 mei2 yu3 chu1 qing2 ， luan4 shan1 fu2 xiao3 。
- feng4 qu4 tai2 kong1 xiao1 sheng1 duan4 ， wei2 you3 shu1 lin2 ya1 zao4 。
- dan4 kong1 suo3 、 wu2 shi2 hua1 cao3 。
- zhi3 dian3 zhong1 yuan2 qing1 shan1 wai4 ， nai4 zheng1 chen2 、 mi2 wang4 chou2 yun2 rao4 。
- jia1 li4 di4 ， man4 ning2 tiao4 。
- qing1 feng1 zhu4 wo3 shu1 chang2 xiao4 。
- wen4 qi2 zhong1 、 xu1 lian2 qu3 kan3 ， yue4 ren2 duo1 shao3 。
- feng1 jing3 bu4 shu1 jiang1 shan1 zai4 ， kuang4 shi4 ying1 xiong2 wei4 lao3 。
- qie3 pin1 yu3 、 zun1 qian2 yi2 xiao4 。
- yu4 shuo1 qian2 chao2 xing1 wang2 shi4 ， huan4 zhe2 xian1 、 lai2 gong4 chuan2 qing1 piao3 。
- gui1 lu4 wan3 ， yue4 ming2 zhao4 。

## 注释

## 译文

## 赏析
