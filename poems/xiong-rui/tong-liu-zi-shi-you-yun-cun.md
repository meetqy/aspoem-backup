---
id: xiong-rui-tong-liu-zi-shi-you-yun-cun
title: 同劉子實游芸村
titlePinyin: tong2 liu2 zi3 shi2 you2 yun2 cun1
titleSlug: tong-liu-zi-shi-you-yun-cun
author: 熊瑞
authorPinyin: xiong2 rui4
authorSlug: xiong-rui
dynasty: 宋
dynastyPinyin: song4
dynastySlug: song
tags: []
---

## 正文

- 前溪後溪水泓泓，南山北山鳥嚶嚶。
- 東家㩇㩇繅絲鳴，西家撲撲打麥聲。
- 霏霏紫萼飄紅英，翹翹野菜飛蜻蜓。
- 酒旗斜矗芳風輕，人在落花花裏行。
- 神仙古來多杳冥，刀圭入口羽翰生。
- 人生快活壽百齡，何必白日求飛昇。
- 我今拈出芸村名，世間底處無蓬瀛。
- 桃源桃源晉武陵，爲我把酒酹淵明。

## 拼音

- qian2 xi1 hou4 xi1 shui3 hong2 hong2 ， nan2 shan1 bei3 shan1 niao3 ying1 ying1 。
- dong1 jia1 㩇㩇 sao1 si1 ming2 ， xi1 jia1 pu1 pu1 da3 mai4 sheng1 。
- fei1 fei1 zi3 e4 piao1 hong2 ying1 ， qiao2 qiao2 ye3 cai4 fei1 qing1 ting2 。
- jiu3 qi2 xie2 chu4 fang1 feng1 qing1 ， ren2 zai4 luo4 hua1 hua1 li3 xing2 。
- shen2 xian1 gu3 lai2 duo1 yao3 ming2 ， dao1 gui1 ru4 kou3 yu3 han4 sheng1 。
- ren2 sheng1 kuai4 huo0 shou4 bai3 ling2 ， he2 bi4 bai2 ri4 qiu2 fei1 sheng1 。
- wo3 jin1 nian1 chu1 yun2 cun1 ming2 ， shi4 jian4 di3 chu3 wu2 peng2 ying2 。
- tao2 yuan2 tao2 yuan2 jin4 wu3 ling2 ， wei2 wo3 ba3 jiu3 lei4 yuan1 ming2 。

## 注释

## 译文

## 赏析
