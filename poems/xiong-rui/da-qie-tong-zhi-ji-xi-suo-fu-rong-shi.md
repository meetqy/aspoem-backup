---
id: xiong-rui-da-qie-tong-zhi-ji-xi-suo-fu-rong-shi
title: 達且同知即席索芙蓉詩
titlePinyin: da2 qie3 tong2 zhi1 ji2 xi2 suo3 fu2 rong2 shi1
titleSlug: da-qie-tong-zhi-ji-xi-suo-fu-rong-shi
author: 熊瑞
authorPinyin: xiong2 rui4
authorSlug: xiong-rui
dynasty: 唐
dynastyPinyin: tang2
dynastySlug: tang
tags: [] 
---

## 正文

- 憶昔夢遊芙蓉城，城中仙子千娉婷。
- 霞舒云卷逞嬌媚，朵朵漢家尹與邢。
- 西風吹醒黄粱夢，帳暖香紅誰與共。
- 別來秋晚遇羣仙，猶記聯驂騎綵鳳。
- 太液池邊翡翠樓，金屏繡褥何風流。
- 那知鏡裏朱顔改，阿監青娥雪滿頭。
- 不必對花長太息，榮華俯仰成塵跡。
- 色空空色無了期，昨是今非又來日。

## 拼音

- yi4 xi1 meng4 you2 fu2 rong2 cheng2 ， cheng2 zhong1 xian1 zi3 qian1 ping1 ting2 。
- xia2 shu1 yun2 juan4 cheng3 jiao1 mei4 ， duo3 duo3 han4 jia1 yin3 yu3 xing2 。
- xi1 feng1 chui1 xing3 huang2 liang2 meng4 ， zhang4 nuan3 xiang1 hong2 shui2 yu3 gong4 。
- bie2 lai2 qiu1 wan3 yu4 qun2 xian1 ， you2 ji4 lian2 can1 qi2 cai3 feng4 。
- tai4 ye4 chi2 bian1 fei3 cui4 lou2 ， jin1 ping2 xiu4 ru4 he2 feng1 liu2 。
- na4 zhi1 jing4 li3 zhu1 yan2 gai3 ， a1 jian1 qing1 e2 xue3 man3 tou2 。
- bu2 bi4 dui4 hua1 chang2 tai4 xi1 ， rong2 hua2 fu3 yang3 cheng2 chen2 ji4 。
- se4 kong1 kong1 se4 wu2 le0 qi1 ， zuo2 shi4 jin1 fei1 you4 lai2 ri4 。

## 注释

## 译文

## 赏析
