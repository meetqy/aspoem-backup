---
id: xiong-rui-xi-hu-ge-jian-yang-ze-zhi-hui-hang
title: 西湖歌餞楊澤之回杭
titlePinyin: xi1 hu2 ge1 jian4 yang2 ze2 zhi1 hui2 hang2
titleSlug: xi-hu-ge-jian-yang-ze-zhi-hui-hang
author: 熊瑞
authorPinyin: xiong2 rui4
authorSlug: xiong-rui
dynasty: 宋
dynastyPinyin: song4
dynastySlug: song
tags: []
---

## 正文

- 謇余疇昔覩古杭，繁華不減開元唐。
- 畫船日日湖山堂，珠翠圍繞沸笙簧。
- 西湖西子鬭艷粧，香車寶馬橋綠楊。
- 少年遊冶蕩春光，醉眠羅綺百花芳。
- 當時湖上有平章，胡不早爲計包桑。
- 一朝鼙鼓動漁陽，席卷羽衣與霓裳。
- 後來枉費古錦囊，感懷金銅增悲傷。
- 嗟爾何知涕淚滂，身不由己心難忘。
- 畫闌桂樹寂無香，土花慘淡月荒凉。
- 綿綿此恨天何長，道逢老翁重徬徨。
- 慎勿開口談興亡，潮生潮落錢塘江，且唱陽關舉一觴。

## 拼音

- jian3 yu2 chou2 xi1 du3 gu3 hang2 ， fan2 hua2 bu4 jian3 kai1 yuan2 tang2 。
- hua4 chuan2 ri4 ri4 hu2 shan1 tang2 ， zhu1 cui4 wei2 rao4 fei4 sheng1 huang2 。
- xi1 hu2 xi1 zi3 dou4 yan4 zhuang1 ， xiang1 ju1 bao3 ma3 qiao2 lü4 yang2 。
- shao3 nian2 you2 ye3 dang4 chun1 guang1 ， zui4 mian2 luo2 qi3 bai3 hua1 fang1 。
- dang1 shi2 hu2 shang4 you3 ping2 zhang1 ， hu2 bu4 zao3 wei2 ji4 bao1 sang1 。
- yi4 zhao1 pi2 gu3 dong4 yu2 yang2 ， xi2 juan3 yu3 yi1 yu3 ni2 chang2 。
- hou4 lai2 wang3 fei4 gu3 jin3 nang2 ， gan3 huai2 jin1 tong2 zeng1 bei1 shang1 。
- jie1 er3 he2 zhi1 ti4 lei4 pang1 ， shen1 bu4 you2 ji3 xin1 nan2 wang4 。
- hua4 lan2 gui4 shu4 ji4 wu2 xiang1 ， tu3 hua1 can3 dan4 yue4 huang1 liang2 。
- mian2 mian2 ci3 hen4 tian1 he2 chang2 ， dao4 feng2 lao3 weng1 zhong4 pang2 huang2 。
- shen4 wu4 kai1 kou3 tan2 xing1 wang2 ， chao2 sheng1 chao2 luo4 qian2 tang2 jiang1 ， qie3 chang4 yang2 guan1 ju3 yi4 shang1 。

## 注释

## 译文

## 赏析
