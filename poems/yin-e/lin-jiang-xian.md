---
id: yin-e-lin-jiang-xian
title: 臨江仙
titlePinyin: lin2 jiang1 xian1
titleSlug: lin-jiang-xian
author: 尹鶚
authorPinyin: yin3 e4
authorSlug: yin-e
dynasty: 唐
dynastyPinyin: tang2
dynastySlug: tang
tags: []
---

## 正文

- 一番荷芰生池沼，檻前風送馨香。昔年于此伴蕭娘。
- 相偎佇立，牽惹敘衷腸。
- 時逞笑容無限態，還如菡萏爭芳。別來虛遣思悠颺。
- 慵窺往事，金鎖小蘭房。
- 深秋寒夜銀河靜，月明深院中庭。西窗幽夢等閒成。
- 逡巡覺後，特地恨難平。
- 紅燭半條殘焰短，依稀暗背銀屏。枕前何事最傷情？
- 梧桐葉上，點點露珠零。

## 拼音

- yi4 fan1 he2 ji4 sheng1 chi2 zhao3 ， jian4 qian2 feng1 song4 xin1 xiang1 。 xi1 nian2 yu2 ci3 ban4 xiao1 niang2 。
- xiang1 wei1 zhu4 li4 ， qian1 re3 xu4 zhong1 chang2 。
- shi2 cheng3 xiao4 rong2 wu2 xian4 tai4 ， huan2 ru2 han4 dan4 zheng1 fang1 。 bie2 lai2 xu1 qian3 si1 you1 yang2 。
- yong1 kui1 wang3 shi4 ， jin1 suo3 xiao3 lan2 fang2 。
- shen1 qiu1 han2 ye4 yin2 he2 jing4 ， yue4 ming2 shen1 yuan4 zhong1 ting2 。 xi1 chuang1 you1 meng4 deng3 xian2 cheng2 。
- qun1 xun2 jue2 hou4 ， te4 di4 hen4 nan2 ping2 。
- hong2 zhu2 ban4 tiao2 can2 yan4 duan3 ， yi1 xi1 an4 bei4 yin2 ping2 。 zhen3 qian2 he2 shi4 zui4 shang1 qing2 ？
- wu2 tong2 ye4 shang4 ， dian3 dian3 lu4 zhu1 ling2 。

## 注释

## 译文

## 赏析
