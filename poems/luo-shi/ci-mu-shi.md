---
id: luo-shi-ci-mu-shi
title: 慈母石
titlePinyin: ci2 mu3 shi2
titleSlug: ci-mu-shi
author: 羅適
authorPinyin: luo2 shi4
authorSlug: luo-shi
dynasty: 宋
dynastyPinyin: song4
dynastySlug: song
tags: []
---

## 正文

- 疊石江頭峻如壁，舟人指云慈母石。
- 慈母名兮不可聞，巉巖坑壓秋江碧。
- 我聞慈母石，啟我父母思。
- 人有父母誰不思，我思父母偏傷悲。
- 憶昔生我童稚時，家貧日逐圖生資。
- 父母衣我寧自寒，父母食我寧自饑。
- 拾薪爲我代燈燭，鬻衣爲我買詩書。
- 朝夕勸我苦勤讀，戒我弗作庸常兒。
- 嗟哉我生命多疾，父母提携延歲日。
- 忽朝卧病一呻吟，父母咿啞面如漆。
- 有時爲我祝神祇，願我早著藍袍歸。
- 此時我心常感發，願如夫子言無違。
- 嗟哉我生命多蹇，少年不第第已晚。
- 况兼父母未死時，食不飽兮衣不暖。
- 今朝身爲一命仕，薄俸聊堪奉甘旨。
- 雙親已逝掩荒丘，薄俸翻將飽妻子。
- 有時舉筯食新鮮，默默不知雙淚漣。
- 拭淚空將酒盃奠，酒盃不到陰容前。
- 慈母石，世稀有，汝在江頭天地久。
- 我思父母不得食，此恨當同汝不朽。
- 嗚呼罔極恩難報，於今頼有移忠孝。
- 行當竭力事明君，庶可揚名酬二親。

## 拼音

- die2 shi2 jiang1 tou2 jun4 ru2 bi4 ， zhou1 ren2 zhi3 yun2 ci2 mu3 shi2 。
- ci2 mu3 ming2 xi1 bu4 ke3 wen2 ， chan2 yan2 keng1 ya1 qiu1 jiang1 bi4 。
- wo3 wen2 ci2 mu3 shi2 ， qi3 wo3 fu4 mu3 si1 。
- ren2 you3 fu4 mu3 shui2 bu4 si1 ， wo3 si1 fu4 mu3 pian1 shang1 bei1 。
- yi4 xi1 sheng1 wo3 tong2 zhi4 shi2 ， jia1 pin2 ri4 zhu2 tu2 sheng1 zi1 。
- fu4 mu3 yi1 wo3 ning2 zi4 han2 ， fu4 mu3 shi2 wo3 ning2 zi4 ji1 。
- shi2 xin1 wei2 wo3 dai4 deng1 zhu2 ， yu4 yi1 wei2 wo3 mai3 shi1 shu1 。
- zhao1 xi1 quan4 wo3 ku3 qin2 du2 ， jie4 wo3 fu2 zuo4 yong1 chang2 er2 。
- jie1 zai1 wo3 sheng1 ming4 duo1 ji2 ， fu4 mu3 ti2 xie2 yan2 sui4 ri4 。
- hu1 chao2 wo4 bing4 yi4 shen1 yin2 ， fu4 mu3 yi1 ya3 mian4 ru2 qi1 。
- you3 shi2 wei2 wo3 zhu4 shen2 qi2 ， yuan4 wo3 zao3 zhu4 lan2 pao2 gui1 。
- ci3 shi2 wo3 xin1 chang2 gan3 fa1 ， yuan4 ru2 fu1 zi3 yan2 wu2 wei2 。
- jie1 zai1 wo3 sheng1 ming4 duo1 jian3 ， shao4 nian2 bu2 di4 di4 yi3 wan3 。
- kuang4 jian1 fu4 mu3 wei4 si3 shi2 ， shi2 bu4 bao3 xi1 yi1 bu4 nuan3 。
- jin1 zhao1 shen1 wei2 yi2 ming4 shi4 ， bao2 feng4 liao2 kan1 feng4 gan1 zhi3 。
- shuang1 qin1 yi3 shi4 yan3 huang1 qiu1 ， bao2 feng4 fan1 jiang1 bao3 qi1 zi0 。
- you3 shi2 ju3 zhu4 shi2 xin1 xian1 ， mo4 mo4 bu4 zhi1 shuang1 lei4 lian2 。
- shi4 lei4 kong1 jiang1 jiu3 bei1 dian4 ， jiu3 bei1 bu2 dao4 yin1 rong2 qian2 。
- ci2 mu3 shi2 ， shi4 xi1 you3 ， ru3 zai4 jiang1 tou2 tian1 di4 jiu3 。
- wo3 si1 fu4 mu3 bu4 de2 shi2 ， ci3 hen4 dang1 tong2 ru3 bu4 xiu3 。
- wu1 hu1 wang3 ji2 en1 nan2 bao4 ， wu1 jin1 lai4 you3 yi2 zhong1 xiao4 。
- xing2 dang1 jie2 li4 shi4 ming2 jun1 ， shu4 ke3 yang2 ming2 chou2 er4 qin1 。

## 注释

## 译文

## 赏析
