---
id: pan-zhong-fu-ti-diao-tai
title: 題釣臺
titlePinyin: ti2 diao4 tai2
titleSlug: ti-diao-tai
author: 潘中父
authorPinyin: pan1 zhong1 fu4
authorSlug: pan-zhong-fu
dynasty: 宋
dynastyPinyin: song4
dynastySlug: song
tags: []
---

## 正文

- 焚坑禍作逃園綺，明哲保身寧餓死。
- 溺冠嫚駡又一春，織畚鼓刀恬不恥。
- 子房託疾封留歸，齊魯大臣那可知。
- 此意寥寥二百載，阿諛往往居帝師。
- 中興天幸有光武，下士謙恭冠千古。
- 布衣本以道義交，不問故人登九五。
- 朅來過我路幾程，征衫猶作戰血腥。
- 睡餘伸足稍加腹，安得細事關天星。
- 歸與宜審苞桑戒，勿念潔身增嘆慨。
- 君持柔道理乾坤，我把絲綸老湍瀨。

## 拼音

- fen2 keng1 huo4 zuo4 tao2 yuan2 qi3 ， ming2 zhe2 bao3 shen1 ning2 e4 si3 。
- ni4 guan1 man4 ma4 you4 yi4 chun1 ， zhi1 ben3 gu3 dao1 tian2 bu4 chi3 。
- zi3 fang2 tuo1 ji2 feng1 liu2 gui1 ， qi2 lu3 da4 chen2 na4 ke3 zhi1 。
- ci3 yi4 liao2 liao2 er4 bai3 zai4 ， a1 yu2 wang3 wang3 ju1 di4 shi1 。
- zhong1 xing1 tian1 xing4 you3 guang1 wu3 ， xia4 shi4 qian1 gong1 guan1 qian1 gu3 。
- bu4 yi1 ben3 yi3 dao4 yi4 jiao1 ， bu2 wen4 gu4 ren2 deng1 jiu3 wu3 。
- qie4 lai2 guo4 wo3 lu4 ji1 cheng2 ， zheng1 shan1 you2 zuo4 zhan4 xue4 xing1 。
- shui4 yu2 shen1 zu2 shao1 jia1 fu4 ， an1 de2 xi4 shi4 guan1 tian1 xing1 。
- gui1 yu3 yi2 shen3 bao1 sang1 jie4 ， wu4 nian4 jie2 shen1 zeng1 tan4 kai3 。
- jun1 chi2 rou2 dao4 li3 qian2 kun1 ， wo3 ba3 si1 lun2 lao3 tuan1 lai4 。

## 注释

## 译文

## 赏析
