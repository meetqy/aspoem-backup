---
id: wen-shi-jing-long-duo-shan
title: 龍多山
titlePinyin: long2 duo1 shan1
titleSlug: long-duo-shan
author: 文師敬
authorPinyin: wen2 shi1 jing4
authorSlug: wen-shi-jing
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我家龍多西，出門山在目。
- 杖履三十里，兄弟穿雲宿。
- 山上有頃田，巖洞多重複。
- 石囤如內空，可容萬億斛。
- 奇古一仙臺，清絕三梵屋。
- 千歲大夫松，萬竿君子竹。
- 四時風颼颼，多寒而少燠。
- 天低星日近，舉首心自肅。
- 不敢高聲呼，恐帝謂予黷。
- 轉盼四方寬，萬山皆俯伏。
- 幽人來避世，松柏可充腹。
- 何勞苦煎炮，自有雲蒸熟。
- 朝易暮楞嚴，隨意伴幽獨。
- 天下真樂在，安用名利逐。
- 我亦知此樂，倚門望良速。
- 入山未要深，且歸問寢餗。
- 男兒天下志，未忍同草木。
- 他時素志遂，人進我則縮。
- 來此寄餘生，分此山林福。
- 吾心與道俱，出處應可卜。

## 拼音

- wo3 jia1 long2 duo1 xi1 ， chu1 men2 shan1 zai4 mu4 。
- zhang4 lü3 san1 shi2 li3 ， xiong1 di4 chuan1 yun2 su4 。
- shan1 shang4 you3 qing3 tian2 ， yan2 dong4 duo1 chong2 fu4 。
- shi2 tun2 ru2 nei4 kong1 ， ke3 rong2 wan4 yi4 hu2 。
- qi2 gu3 yi4 xian1 tai2 ， qing1 jue2 san1 fan4 wu1 。
- qian1 sui4 dai4 fu0 song1 ， wan4 gan1 jun1 zi3 zhu2 。
- si4 shi2 feng1 sou1 sou1 ， duo1 han2 er2 shao3 yu4 。
- tian1 di1 xing1 ri4 jin4 ， ju3 shou3 xin1 zi4 su4 。
- bu4 gan3 gao1 sheng1 hu1 ， kong3 di4 wei4 yu3 du2 。
- zhuan3 pan4 si4 fang1 kuan1 ， wan4 shan1 jie1 fu3 fu2 。
- you1 ren2 lai2 bi4 shi4 ， song1 bai3 ke3 chong1 fu4 。
- he2 lao2 ku3 jian1 pao4 ， zi4 you3 yun2 zheng1 shu2 。
- chao2 yi4 mu4 leng2 yan2 ， sui2 yi4 ban4 you1 du2 。
- tian1 xia4 zhen1 le4 zai4 ， an1 yong4 ming2 li4 zhu2 。
- wo3 yi4 zhi1 ci3 le4 ， yi3 men2 wang4 liang2 su4 。
- ru4 shan1 wei4 yao4 shen1 ， qie3 gui1 wen4 qin3 su4 。
- nan2 er2 tian1 xia4 zhi4 ， wei4 ren3 tong2 cao3 mu4 。
- ta1 shi2 su4 zhi4 sui4 ， ren2 jin4 wo3 ze2 suo1 。
- lai2 ci3 ji4 yu2 sheng1 ， fen1 ci3 shan1 lin2 fu2 。
- wu2 xin1 yu3 dao4 ju4 ， chu1 chu3 ying1 ke3 bu3 。

## 注释

## 译文

## 赏析
