---
id: ma-cun-ti-mei-xian-guan
title: 題梅仙觀
titlePinyin: ti2 mei2 xian1 guan1
titleSlug: ti-mei-xian-guan
author: 馬存
authorPinyin: ma3 cun2
authorSlug: ma-cun
dynasty: 宋
dynastyPinyin: song4
dynastySlug: song
tags: []
---

## 正文

- 漢綱解宏紐，國命移權臣。
- 太阿有神鋒，顛倒柄在人。
- 公卿雖滿前，有語各自吞。
- 張禹爲帝師，此是禍亂根。
- 天子辟左右，決機在一言。
- 不爲社稷計，祇乞兒女恩。
- 上方斬馬劍，當時負朱雲。
- 谷永對直言，天庭策災氛。
- 陰謀助元惡，歸咎昭陽嬪。
- 豺狼自此縱，白晝當路蹲。
- 先生當是時，上書叩帝閽。
- 耿耿禍福語，皎皎星與辰。
- 天門鎖九重，一門萬夫屯。
- 小臣江湖心，何由達至尊。
- 賊莽果盜國，忠烈遭烹焚。
- 先生變名姓，爲卒吳市門。
- 浮雲去無蹤，世人以爲仙。
- 蓬山在何處，此事且勿論。
- 但愛清風高，凜凜久益新。
- 我來拜遺像，舊宅荒基存。
- 元豐發新詔，玉牒對壽春。
- 老松益勁色，歲飽霜雪痕。
- 直上絕頂壇，天風吹衣巾。
- 細讀壁間書，頗喜羅隱文。
- 恨嘆有鯁語，使我氣益振。
- 回視飽食徒，茫茫如埃塵。

## 拼音

- han4 gang1 jie3 hong2 niu3 ， guo2 ming4 yi2 quan2 chen2 。
- tai4 e1 you3 shen2 feng1 ， dian1 dao3 bing3 zai4 ren2 。
- gong1 qing1 sui1 man3 qian2 ， you3 yu3 ge4 zi4 tun1 。
- zhang1 yu3 wei2 di4 shi1 ， ci3 shi4 huo4 luan4 gen1 。
- tian1 zi3 pi4 zuo3 you4 ， jue2 ji1 zai4 yi4 yan2 。
- bu4 wei2 she4 ji4 ji4 ， qi2 qi3 er2 nü3 en1 。
- shang4 fang1 zhan3 ma3 jian4 ， dang1 shi2 fu4 zhu1 yun2 。
- gu3 yong3 dui4 zhi2 yan2 ， tian1 ting2 ce4 zai1 fen1 。
- yin1 mou2 zhu4 yuan2 e4 ， gui1 jiu4 zhao1 yang2 pin2 。
- chai2 lang2 zi4 ci3 zong4 ， bai2 zhou4 dang1 lu4 dun1 。
- xian1 sheng0 dang1 shi4 shi2 ， shang4 shu1 kou4 di4 hun1 。
- geng3 geng3 huo4 fu2 yu3 ， jiao3 jiao3 xing1 yu3 chen2 。
- tian1 men2 suo3 jiu3 chong2 ， yi4 men2 wan4 fu1 tun2 。
- xiao3 chen2 jiang1 hu2 xin1 ， he2 you2 da2 zhi4 zun1 。
- zei2 mang3 guo3 dao4 guo2 ， zhong1 lie4 zao1 peng1 fen2 。
- xian1 sheng0 bian4 ming2 xing4 ， wei2 zu2 wu2 shi4 men2 。
- fu2 yun2 qu4 wu2 zong1 ， shi4 ren2 yi3 wei2 xian1 。
- peng2 shan1 zai4 he2 chu3 ， ci3 shi4 qie3 wu4 lun4 。
- dan4 ai4 qing1 feng1 gao1 ， lin3 lin3 jiu3 yi4 xin1 。
- wo3 lai2 bai4 yi2 xiang4 ， jiu4 zhai2 huang1 ji1 cun2 。
- yuan2 feng1 fa1 xin1 zhao4 ， yu4 die2 dui4 shou4 chun1 。
- lao3 song1 yi4 jin4 se4 ， sui4 bao3 shuang1 xue3 hen2 。
- zhi2 shang4 jue2 ding3 tan2 ， tian1 feng1 chui1 yi1 jin1 。
- xi4 du2 bi4 jian4 shu1 ， po1 xi3 luo2 yin3 wen2 。
- hen4 tan4 you3 geng3 yu3 ， shi3 wo3 qi4 yi4 zhen4 。
- hui2 shi4 bao3 shi2 tu2 ， mang2 mang2 ru2 ai1 chen2 。

## 注释

## 译文

## 赏析
