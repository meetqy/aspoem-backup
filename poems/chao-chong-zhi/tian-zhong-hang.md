---
id: chao-chong-zhi-tian-zhong-hang
title: 田中行
titlePinyin: tian2 zhong1 hang2
titleSlug: tian-zhong-hang
author: 晁沖之
authorPinyin: chao2 chong1 zhi1
authorSlug: chao-chong-zhi
dynasty: 宋
dynastyPinyin: song4
dynastySlug: song
tags: []
---

## 正文

- 落葉如流人，遷徙不可收。
- 嚴霜枯百草，清此山下溝。
- 我行將涉之，脫屨笑復休。
- 憮然顧籃輿，崎嶇反經丘。
- 天風吹我裳，彼亦難久留。
- 晚過柳下門，鳥聲上嘲啾。
- 父老四五輩，向我如有求。
- 邀我酌白酒，酒酣語和柔。
- 指云此屋南，頗有良田疇。
- 勸我耕其中，庶結同社游。
- 吾母性慈險，此事誠易謀。
- 伯也久吏隱，可以吾無憂。
- 請歸召家室，賣衣買肥牛。
- 所望上帝喜，祈穀常有秋。

## 拼音

- luo4 ye4 ru2 liu2 ren2 ， qian1 xi3 bu4 ke3 shou1 。
- yan2 shuang1 ku1 bai3 cao3 ， qing1 ci3 shan1 xia4 gou1 。
- wo3 xing2 jiang1 she4 zhi1 ， tuo1 ju4 xiao4 fu4 xiu1 。
- wu3 ran2 gu4 lan2 yu2 ， qi2 qu1 fan3 jing1 qiu1 。
- tian1 feng1 chui1 wo3 shang0 ， bi3 yi4 nan2 jiu3 liu2 。
- wan3 guo4 liu3 xia4 men2 ， niao3 sheng1 shang4 chao2 jiu1 。
- fu4 lao3 si4 wu3 bei4 ， xiang4 wo3 ru2 you3 qiu2 。
- yao1 wo3 zhuo2 bai2 jiu3 ， jiu3 han1 yu3 he2 rou2 。
- zhi3 yun2 ci3 wu1 nan2 ， po1 you3 liang2 tian2 chou2 。
- quan4 wo3 geng1 qi2 zhong1 ， shu4 jie2 tong2 she4 you2 。
- wu2 mu3 xing4 ci2 xian3 ， ci3 shi4 cheng2 yi4 mou2 。
- bo2 ye3 jiu3 li4 yin3 ， ke3 yi3 wu2 wu2 you1 。
- qing3 gui1 zhao4 jia1 shi4 ， mai4 yi1 mai3 fei2 niu2 。
- suo3 wang4 shang4 di4 xi3 ， qi2 gu3 chang2 you3 qiu1 。

## 注释

## 译文

## 赏析
