---
id: chao-chong-zhi-ji-shan-tang-shi
title: 積善堂詩
titlePinyin: ji1 shan4 tang2 shi1
titleSlug: ji-shan-tang-shi
author: 晁沖之
authorPinyin: chao2 chong1 zhi1
authorSlug: chao-chong-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 星次朝當赦，龍符夜改元。
- 忽傳優老詔，周及庶臣門。
- 細札頒殊禮，陪封錫異恩。
- 大酺堪一笑，束帛不須論。
- 緬想吾宗盛，恭惟母德尊。
- 孝忠兼仲子，辭翰競諸孫。
- 掖誥金鸞潤，宮衣翠翟溫。
- 萬錢賓客賀，五色帝王言。
- 諼草開新夏，蟠桃屬舊樽。
- 曲迎團扇度，舞接綵衣翻。
- 冰下看魚尾，霜邊見筍根。
- 英聲彤管在，繪事畫屏存。
- 有客依同姓，逢人問故園。
- 淹留驚伏臘，俛仰媿晨昏。
- 西望浮雲合，巾車擬載奔。

## 拼音

- xing1 ci4 chao2 dang1 she4 ， long2 fu2 ye4 gai3 yuan2 。
- hu1 chuan2 you1 lao3 zhao4 ， zhou1 ji2 shu4 chen2 men2 。
- xi4 zha2 ban1 shu1 li3 ， pei2 feng1 xi1 yi4 en1 。
- da4 pu2 kan1 yi2 xiao4 ， shu4 bo2 bu4 xu1 lun4 。
- mian3 xiang3 wu2 zong1 sheng4 ， gong1 wei2 mu3 de2 zun1 。
- xiao4 zhong1 jian1 zhong4 zi3 ， ci2 han4 jing4 zhu1 sun1 。
- ye4 gao4 jin1 luan2 run4 ， gong1 yi1 cui4 zhai2 wen1 。
- wan4 qian2 bin1 ke4 he4 ， wu3 se4 di4 wang2 yan2 。
- xuan1 cao3 kai1 xin1 xia4 ， pan2 tao2 shu3 jiu4 zun1 。
- qu3 ying2 tuan2 shan4 du4 ， wu3 jie1 cai3 yi1 fan1 。
- bing1 xia4 kan4 yu2 wei3 ， shuang1 bian1 jian4 sun3 gen1 。
- ying1 sheng1 tong2 guan3 zai4 ， hui4 shi4 hua4 ping2 cun2 。
- you3 ke4 yi1 tong2 xing4 ， feng2 ren2 wen4 gu4 yuan2 。
- yan1 liu2 jing1 fu2 la4 ， fu3 yang3 kui4 chen2 hun1 。
- xi1 wang4 fu2 yun2 he2 ， jin1 ju1 ni3 zai4 ben1 。

## 注释

## 译文

## 赏析
