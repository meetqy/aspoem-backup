---
id: chao-chong-zhi-tong-lu-shan-han-cheng-guan-nu-ling-miao-qian-xian-shi
title: 同魯山韓丞觀女靈廟前險石
titlePinyin: tong2 lu3 shan1 han2 cheng2 guan1 nü3 ling2 miao4 qian2 xian3 shi2
titleSlug: tong-lu-shan-han-cheng-guan-nu-ling-miao-qian-xian-shi
author: 晁沖之
authorPinyin: chao2 chong1 zhi1
authorSlug: chao-chong-zhi
dynasty: 宋
dynastyPinyin: song4
dynastySlug: song
tags: []
---

## 正文

- 君不見魯陽之西兩山麓，十里連岡寫平陸。
- 青林白晝暗古祠，雀啅虛簷蛛網屋。
- 屋邊怪石何瑰奇，鳯筋虎骨連肌肉。
- 巉巖欲下落澗渚，澒洞千鈞一毫屬。
- 天匠惟知刻畫功，鬼力深憂護持哭。
- 前峰高蹇下如揖，餘峰危慓皆俯伏。
- 披尋宿莽得佳趣，窪爲溪壑呀爲谷。
- 香爐佛迹不在外，仙掌蛾眉此其足。
- 秀潤潛涵夏木清，空濛映带春江綠。
- 我知此必藴靈異，何止懷藏易城玉。
- 閴寂嗟來麋鹿游，孤峻幸免牛羊觸。
- 自經千載禹刊鑿，不逢萬里秦驅逐。
- 踟蹰三遶回高岡，却立下視雲蒼蒼。
- 古今誰爲好事者，後有韓子前奇章。
- 君不見玉川先生洛陽宅，脩竹蕭蕭獨爲客。
- 他年如與鶴乘軒，可來相見銅駝陌。

## 拼音

- jun1 bu2 jian4 lu3 yang2 zhi1 xi1 liang3 shan1 lu4 ， shi2 li3 lian2 gang1 xie3 ping2 lu4 。
- qing1 lin2 bai2 zhou4 an4 gu3 ci2 ， que4 zhuo2 xu1 yan2 zhu1 wang3 wu1 。
- wu1 bian1 guai4 shi2 he2 gui1 qi2 ， feng4 jin1 hu3 gu3 lian2 ji1 rou4 。
- chan2 yan2 yu4 xia4 luo4 jian4 zhu3 ， hong4 dong4 qian1 jun1 yi4 hao2 shu3 。
- tian1 jiang4 wei2 zhi1 ke4 hua4 gong1 ， gui3 li4 shen1 you1 hu4 chi2 ku1 。
- qian2 feng1 gao1 jian3 xia4 ru2 yi1 ， yu2 feng1 wei1 piao1 jie1 fu3 fu2 。
- pi1 xun2 su4 mang3 de2 jia1 qu4 ， wa1 wei2 xi1 he4 ya0 wei2 gu3 。
- xiang1 lu2 fo2 ji4 bu2 zai4 wai4 ， xian1 zhang3 e2 mei2 ci3 qi2 zu2 。
- xiu4 run4 qian2 han2 xia4 mu4 qing1 ， kong1 meng2 ying4 dai4 chun1 jiang1 lü4 。
- wo3 zhi1 ci3 bi4 yun4 ling2 yi4 ， he2 zhi3 huai2 cang2 yi4 cheng2 yu4 。
- qu4 ji4 jie1 lai2 mi2 lu4 you2 ， gu1 jun4 xing4 mian3 niu2 yang2 chu4 。
- zi4 jing1 qian1 zai4 yu3 kan1 zao2 ， bu4 feng2 wan4 li3 qin2 qu1 zhu2 。
- chi2 chu2 san1 rao4 hui2 gao1 gang1 ， que4 li4 xia4 shi4 yun2 cang1 cang1 。
- gu3 jin1 shui2 wei2 hao4 shi4 zhe3 ， hou4 you3 han2 zi3 qian2 qi2 zhang1 。
- jun1 bu2 jian4 yu4 chuan1 xian1 sheng0 luo4 yang2 zhai2 ， xiu1 zhu2 xiao1 xiao1 du2 wei2 ke4 。
- ta1 nian2 ru2 yu3 he4 cheng2 xuan1 ， ke3 lai2 xiang1 jian4 tong2 tuo2 mo4 。

## 注释

## 译文

## 赏析
