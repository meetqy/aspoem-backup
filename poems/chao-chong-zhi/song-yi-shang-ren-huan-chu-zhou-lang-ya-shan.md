---
id: chao-chong-zhi-song-yi-shang-ren-huan-chu-zhou-lang-ya-shan
title: 送一上人還滁州瑯琊山
titlePinyin: song4 yi2 shang4 ren2 huan2 chu2 zhou1 lang2 ya2 shan1
titleSlug: song-yi-shang-ren-huan-chu-zhou-lang-ya-shan
author: 晁沖之
authorPinyin: chao2 chong1 zhi1
authorSlug: chao-chong-zhi
dynasty: 宋
dynastyPinyin: song4
dynastySlug: song
tags: []
---

## 正文

- 上人法一朝過我，問我作詩三昧門。
- 我聞大士入詞海，不起宴坐澄心源。
- 禪波洞徹百淵底，法水蕩滌諸塵根。
- 迅流速度超鬼國，到岸捨筏登崑崙。
- 無邊草木悉妙藥，一切禽鳥皆能言。
- 化身八萬四千臂，神通轉物如乾坤。
- 山河大地悉自說，是身口意初不喧。
- 世間何事在妙理，悟處不獨非風幡。
- 羣鵝轉頸感王子，佳人舞劍驚公孫。
- 風飄素練有飛勢，雨注破屋空留痕。
- 惜哉數子枉玄解，但令筆畫空騰騫。
- 君看瑯琊釀泉上，醉翁妙語今猶存。
- 向來溪壑不改色，青嶂尚屬僧家園。
- 君行到此知此意，辨才第二文中尊。
- 西江一口盡可吸，雲夢八九何勞吞。
- 他年一瓣爐中香，此老與有法乳恩。

## 拼音

- shang4 ren2 fa3 yi4 zhao1 guo4 wo3 ， wen4 wo3 zuo4 shi1 san1 mei4 men2 。
- wo3 wen2 da4 shi4 ru4 ci2 hai3 ， bu4 qi3 yan4 zuo4 cheng2 xin1 yuan2 。
- shan4 bo1 dong4 che4 bai3 yuan1 di3 ， fa3 shui3 dang4 di2 zhu1 chen2 gen1 。
- xun4 liu2 su4 du4 chao1 gui3 guo2 ， dao4 an4 she3 fa2 deng1 kun1 lun2 。
- wu2 bian1 cao3 mu4 xi1 miao4 yao4 ， yi2 qie4 qin2 niao3 jie1 neng2 yan2 。
- hua4 shen1 ba1 wan4 si4 qian1 bi4 ， shen2 tong1 zhuan3 wu4 ru2 qian2 kun1 。
- shan1 he2 da4 di4 xi1 zi4 shuo1 ， shi4 shen1 kou3 yi4 chu1 bu4 xuan1 。
- shi4 jian4 he2 shi4 zai4 miao4 li3 ， wu4 chu3 bu4 du2 fei1 feng1 fan1 。
- qun2 e2 zhuan3 jing3 gan3 wang2 zi3 ， jia1 ren2 wu3 jian4 jing1 gong1 sun1 。
- feng1 piao1 su4 lian4 you3 fei1 shi4 ， yu3 zhu4 po4 wu1 kong1 liu2 hen2 。
- xi1 zai1 shu4 zi3 wang3 xuan2 jie3 ， dan4 ling4 bi3 hua4 kong1 teng2 qian1 。
- jun1 kan4 lang2 ya2 niang4 quan2 shang4 ， zui4 weng1 miao4 yu3 jin1 you2 cun2 。
- xiang4 lai2 xi1 he4 bu4 gai3 se4 ， qing1 zhang4 shang4 shu3 seng1 jia1 yuan2 。
- jun1 xing2 dao4 ci3 zhi1 ci3 yi4 ， bian4 cai2 di4 er4 wen2 zhong1 zun1 。
- xi1 jiang1 yi4 kou3 jin4 ke3 xi1 ， yun2 meng4 ba1 jiu3 he2 lao2 tun1 。
- ta1 nian2 yi2 ban4 lu2 zhong1 xiang1 ， ci3 lao3 yu3 you3 fa3 ru3 en1 。

## 注释

## 译文

## 赏析
