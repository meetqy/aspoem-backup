---
id: liu-zhi-yu-shi-tai-bai-xia-you-cong-zhu-jiu-huang-za-dian-zhong-liu-zhong-sou-xi-zhi-jian-cha-sun-jun-fu-you-shi-zhi-za-shi-liu-mou-ci-yun
title: 御史臺柏下有叢竹久荒雜殿中劉中叟洗之監察孫君孚有詩知雜事劉某次韻
titlePinyin: yu4 shi3 tai2 bai3 xia4 you3 cong2 zhu2 jiu3 huang1 za2 dian4 zhong1 liu2 zhong1 sou3 xi3 zhi1 jian1 cha2 sun1 jun1 fu2 you3 shi1 zhi1 za2 shi4 liu2 mou3 ci4 yun4
titleSlug: yu-shi-tai-bai-xia-you-cong-zhu-jiu-huang-za-dian-zhong-liu-zhong-sou-xi-zhi-jian-cha-sun-jun-fu-you-shi-zhi-za-shi-liu-mou-ci-yun
author: 劉摯
authorPinyin: liu2 zhi4
authorSlug: liu-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 老柏寒昂藏，叢篠下紛列。
- 未須論晦明，均敢犯霜雪。
- 塵埃深蔽埋，蕪蔓困籠結。
- 槁悴屈子容，饑癯伯夷節。
- 殿中秉髙義，利刃勇分别。
- 病穀除蒿稂，蝕月救吞齧。
- 還君歲寒姿，清風自交徹。
- 念昔繞荒欄，三嘆生慕悦。
- 重來十五年，笑我壯心折。
- 幽懷耿相對，欲語不得說。

## 拼音

- lao3 bai3 han2 ang2 cang2 ， cong2 xiao3 xia4 fen1 lie4 。
- wei4 xu1 lun4 hui4 ming2 ， jun1 gan3 fan4 shuang1 xue3 。
- chen2 ai1 shen1 bi4 mai2 ， wu2 man4 kun4 long2 jie2 。
- gao3 cui4 qu1 zi3 rong2 ， ji1 qu2 bo2 yi2 jie2 。
- dian4 zhong1 bing3 gao1 yi4 ， li4 ren4 yong3 fen1 bie2 。
- bing4 gu3 chu2 hao1 lang2 ， shi2 yue4 jiu4 tun1 nie4 。
- huan2 jun1 sui4 han2 zi1 ， qing1 feng1 zi4 jiao1 che4 。
- nian4 xi1 rao4 huang1 lan2 ， san1 tan4 sheng1 mu4 yue4 。
- zhong4 lai2 shi2 wu3 nian2 ， xiao4 wo3 zhuang4 xin1 zhe2 。
- you1 huai2 geng3 xiang1 dui4 ， yu4 yu3 bu4 de2 shuo1 。

## 注释

## 译文

## 赏析
