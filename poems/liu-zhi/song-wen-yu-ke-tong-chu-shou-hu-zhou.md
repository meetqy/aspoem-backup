---
id: liu-zhi-song-wen-yu-ke-tong-chu-shou-hu-zhou
title: 送文與可同出守湖州
titlePinyin: song4 wen2 yu3 ke3 tong2 chu1 shou3 hu2 zhou1
titleSlug: song-wen-yu-ke-tong-chu-shou-hu-zhou
author: 劉摯
authorPinyin: liu2 zhi4
authorSlug: liu-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 東蜀老儒者，吳興新使君。
- 前更四州守，風政超古人。
- 歸來天禄閣，袖手隨衆羣。
- 一毫不染指，世味從甘辛。
- 謂柔未易招，謂剛可以親。
- 渾然鎮冒器，承以繅率文。
- 詞章謝剞劂，天葩出靈根。
- 冥冥古咸池，衆聽所臥聞。
- 外物了無累，獨愛霜中筠。
- 應憐歲寒節，落筆收天真。
- 七賢與六逸，林下仍溪濱。
- 對之浪狂醉，顧豈知此君。
- 比年不多寫，造化慳至珍。
- 而我得二紙，毫素餘清芬。
- 留當雪霜展，可慰思慕勤。
- 煌煌鐘鼎具，未許刊名勳。
- 聊復詠黄鵠，南國垂朱輪。
- 拔足出埃壒，投身當水雲。
- 人與境相得，長鯨臥天津。
- 冰壺地千里，雲屏山四鄰。
- 醉月若下酒，芼羮沼渚蓴。
- 仕宦子雖適，孤陋予何伸。
- 曲蓬誰與直，坐遠蘭蕙熏。
- 臨風寫高興，願寄江南春。

## 拼音

- dong1 shu3 lao3 ru2 zhe3 ， wu2 xing1 xin1 shi3 jun1 。
- qian2 geng4 si4 zhou1 shou3 ， feng1 zheng4 chao1 gu3 ren2 。
- gui1 lai2 tian1 lu4 ge2 ， xiu4 shou3 sui2 zhong4 qun2 。
- yi4 hao2 bu4 ran3 zhi3 ， shi4 wei4 cong2 gan1 xin1 。
- wei4 rou2 wei4 yi4 zhao1 ， wei4 gang1 ke3 yi3 qin1 。
- hun2 ran2 zhen4 mao4 qi4 ， cheng2 yi3 sao1 lü4 wen2 。
- ci2 zhang1 xie4 ji1 jue2 ， tian1 pa1 chu1 ling2 gen1 。
- ming2 ming2 gu3 xian2 chi2 ， zhong4 ting1 suo3 wo4 wen2 。
- wai4 wu4 le0 wu2 lei4 ， du2 ai4 shuang1 zhong1 yun2 。
- ying1 lian2 sui4 han2 jie2 ， luo4 bi3 shou1 tian1 zhen1 。
- qi1 xian2 yu3 liu4 yi4 ， lin2 xia4 reng2 xi1 bin1 。
- dui4 zhi1 lang4 kuang2 zui4 ， gu4 qi3 zhi1 ci3 jun1 。
- bi3 nian2 bu4 duo1 xie3 ， zao4 hua4 qian1 zhi4 zhen1 。
- er2 wo3 de2 er4 zhi3 ， hao2 su4 yu2 qing1 fen1 。
- liu2 dang1 xue3 shuang1 zhan3 ， ke3 wei4 si1 mu4 qin2 。
- huang2 huang2 zhong1 ding3 ju4 ， wei4 xu1 kan1 ming2 xun1 。
- liao2 fu4 yong3 huang2 hu2 ， nan2 guo2 chui2 zhu1 lun2 。
- ba2 zu2 chu1 ai1 ai4 ， tou2 shen1 dang1 shui3 yun2 。
- ren2 yu3 jing4 xiang1 de2 ， chang2 jing1 wo4 tian1 jin1 。
- bing1 hu2 di4 qian1 li3 ， yun2 ping2 shan1 si4 lin2 。
- zui4 yue4 ruo4 xia4 jiu3 ， mao4 geng1 zhao3 zhu3 chun2 。
- shi4 huan4 zi3 sui1 shi4 ， gu1 lou4 yu3 he2 shen1 。
- qu3 peng2 shui2 yu3 zhi2 ， zuo4 yuan3 lan2 hui4 xun1 。
- lin2 feng1 xie3 gao1 xing1 ， yuan4 ji4 jiang1 nan2 chun1 。

## 注释

## 译文

## 赏析
