---
id: liu-zhi-yu-xin-zhai
title: 庾信宅
titlePinyin: yu3 xin4 zhai2
titleSlug: yu-xin-zhai
author: 劉摯
authorPinyin: liu2 zhi4
authorSlug: liu-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 南都號多士，庾信乃辭客。
- 承家富縑緗，摛文爛組織。
- 應教來春坊，日坐學士席。
- 翩翩宫體謠，江左變風格。
- 巨盜掀臺城，狂飈鎩孤翮。
- 南飛江陵宫，杖策赴王繹。
- 經綸投中興，感憤補天隙。
- 大厦豈一士，終此陽九厄。
- 陸機趨洛陽，夷吾入齊國。
- 濯足聊委蛇，懷邦已悲惻。
- 惜哉不遭時，淟涊無偉績。
- 王室與身世，淪離兩何益。
- 暮齒哀江南，聊將賦心跡。
- 楚郡故城陰，或云此遺宅。
- 寥寥舊山川，莽莾新黍稷。
- 是非不可求，秋風暮烟白。

## 拼音

- nan2 du1 hao4 duo1 shi4 ， yu3 xin4 nai3 ci2 ke4 。
- cheng2 jia1 fu4 jian1 xiang1 ， chi1 wen2 lan4 zu3 zhi1 。
- ying1 jiao4 lai2 chun1 fang1 ， ri4 zuo4 xue2 shi4 xi2 。
- pian1 pian1 gong1 ti3 yao2 ， jiang1 zuo3 bian4 feng1 ge2 。
- ju4 dao4 xian1 tai2 cheng2 ， kuang2 biao1 sha1 gu1 he2 。
- nan2 fei1 jiang1 ling2 gong1 ， zhang4 ce4 fu4 wang2 yi4 。
- jing1 lun2 tou2 zhong1 xing1 ， gan3 fen4 bu3 tian1 xi4 。
- da4 sha4 qi3 yi2 shi4 ， zhong1 ci3 yang2 jiu3 e4 。
- lu4 ji1 qu1 luo4 yang2 ， yi2 wu2 ru4 qi2 guo2 。
- zhuo2 zu2 liao2 wei1 yi2 ， huai2 bang1 yi3 bei1 ce4 。
- xi1 zai1 bu4 zao1 shi2 ， tian3 nian3 wu2 wei3 ji4 。
- wang2 shi4 yu3 shen1 shi4 ， lun2 li2 liang3 he2 yi4 。
- mu4 chi3 ai1 jiang1 nan2 ， liao2 jiang1 fu4 xin1 ji4 。
- chu3 jun4 gu4 cheng2 yin1 ， huo4 yun2 ci3 yi2 zhai2 。
- liao2 liao2 jiu4 shan1 chuan1 ， mang3 mang3 xin1 shu3 ji4 。
- shi4 fei1 bu4 ke3 qiu2 ， qiu1 feng1 mu4 yan1 bai2 。

## 注释

## 译文

## 赏析
