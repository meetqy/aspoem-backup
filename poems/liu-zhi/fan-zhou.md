---
id: liu-zhi-fan-zhou
title: 泛舟
titlePinyin: fan4 zhou1
titleSlug: fan-zhou
author: 劉摯
authorPinyin: liu2 zhi4
authorSlug: liu-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 湖光漾碧霄，飄然一方舟。
- 綠窗屢還復，檀槳雙夷猶。
- 雨色芰荷晚，風香蘋藻秋。
- 鳧鷗解相信，隨橈過前洲。
- 落落二三子，載酒相與遊。
- 清言愜素尚，大笑忘幽憂。
- 洞庭醉淵明，剡溪浮子猷。
- 人生似飄瓦，所願非所求。
- 濯纓漁父達，佩蘭騷人愁。
- 不須吳姬婉，蓮間聽淫謳。
- 鄙哉遁功業，方爲五湖遊。
- 吾曹詩酒中，此樂爲最優。

## 拼音

- hu2 guang1 yang4 bi4 xiao1 ， piao1 ran2 yi4 fang1 zhou1 。
- lü4 chuang1 lü3 huan2 fu4 ， tan2 jiang3 shuang1 yi2 you2 。
- yu3 se4 ji4 he2 wan3 ， feng1 xiang1 pin2 zao3 qiu1 。
- fu2 ou1 jie3 xiang1 xin4 ， sui2 rao2 guo4 qian2 zhou1 。
- luo4 luo4 er4 san1 zi3 ， zai4 jiu3 xiang1 yu3 you2 。
- qing1 yan2 qie4 su4 shang4 ， da4 xiao4 wang4 you1 you1 。
- dong4 ting2 zui4 yuan1 ming2 ， shan4 xi1 fu2 zi0 you2 。
- ren2 sheng1 si4 piao1 wa3 ， suo3 yuan4 fei1 suo3 qiu2 。
- zhuo2 ying1 yu2 fu4 da2 ， pei4 lan2 sao1 ren2 chou2 。
- bu4 xu1 wu2 ji1 wan3 ， lian2 jian4 ting1 yin2 ou1 。
- bi3 zai1 dun4 gong1 ye4 ， fang1 wei2 wu3 hu2 you2 。
- wu2 cao2 shi1 jiu3 zhong1 ， ci3 le4 wei2 zui4 you1 。

## 注释

## 译文

## 赏析
