---
id: liu-zhi-xian-zhai-qiu-ri-yu-hou-ji-li-sheng-he
title: 縣齋秋日雨後寄李聖和
titlePinyin: xian4 zhai1 qiu1 ri4 yu3 hou4 ji4 li3 sheng4 he2
titleSlug: xian-zhai-qiu-ri-yu-hou-ji-li-sheng-he
author: 劉摯
authorPinyin: liu2 zhi4
authorSlug: liu-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 置閏歲八月，祝融冒秋權。
- 當代不肯歸，滯暑歊以延。
- 金行奮剛義，天令懲驕愆。
- 一雨惡氣死，百物疲瘵痊。
- 陰陽戰既定，灝氣蘇天淵。
- 揫斂物得性，豐給民有年。
- 小軒占幽寂，危坐涼翛然。
- 身如赦炮烙，蓬山弄飛泉。
- 冷風嘯梧竹，清響搖碧鮮。
- 淨几少喧蠅，髙簷除嘒蟬。
- 煩心爽已蜕，塵觀清疑仙。
- 于兹飭前懈，圖書獵陳編。
- 晤言隔朋類，披卷盟聖賢。
- 樂此懷髙風，北望心悁悁。

## 拼音

- zhi4 run4 sui4 ba1 yue4 ， zhu4 rong2 mao4 qiu1 quan2 。
- dang1 dai4 bu4 ken3 gui1 ， zhi4 shu3 xiao1 yi3 yan2 。
- jin1 xing2 fen4 gang1 yi4 ， tian1 ling4 cheng2 jiao1 qian1 。
- yi4 yu3 e4 qi4 si3 ， bai3 wu4 pi2 zhai4 quan2 。
- yin1 yang2 zhan4 ji4 ding4 ， hao4 qi4 su1 tian1 yuan1 。
- jiu1 lian3 wu4 de2 xing4 ， feng1 gei3 min2 you3 nian2 。
- xiao3 xuan1 zhan4 you1 ji4 ， wei1 zuo4 liang2 xiao1 ran2 。
- shen1 ru2 she4 pao2 luo4 ， peng2 shan1 nong4 fei1 quan2 。
- leng3 feng1 xiao4 wu2 zhu2 ， qing1 xiang3 yao2 bi4 xian1 。
- jing4 ji3 shao3 xuan1 ying2 ， gao1 yan2 chu2 hui4 chan2 。
- fan2 xin1 shuang3 yi3 tui4 ， chen2 guan1 qing1 yi2 xian1 。
- yu2 zi1 chi4 qian2 xie4 ， tu2 shu1 lie4 chen2 bian1 。
- wu4 yan2 ge2 peng2 lei4 ， pi1 juan4 meng2 sheng4 xian2 。
- le4 ci3 huai2 gao1 feng1 ， bei3 wang4 xin1 yuan1 yuan1 。

## 注释

## 译文

## 赏析
