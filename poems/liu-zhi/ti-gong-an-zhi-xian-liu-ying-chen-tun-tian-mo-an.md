---
id: liu-zhi-ti-gong-an-zhi-xian-liu-ying-chen-tun-tian-mo-an
title: 題公安知縣柳應辰屯田默庵
titlePinyin: ti2 gong1 an1 zhi1 xian4 liu3 ying1 chen2 tun2 tian2 mo4 an1
titleSlug: ti-gong-an-zhi-xian-liu-ying-chen-tun-tian-mo-an
author: 劉摯
authorPinyin: liu2 zhi4
authorSlug: liu-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 語默本無常，此道知者寡。
- 君子默諸心，志氣納陶冶。
- 至神所安潛，可使萬物化。
- 精微與道契，密不見纖罅。
- 世俗默在口，鈐若偶人者。
- 至其中所騖，逐逐散萬馬。
- 我來觀默庵，虚白非外假。
- 天地冥毫芒，今古一晝夜。
- 物至紛無窮，酬酢甚閑暇。
- 清淨老聃燭，寂寞揚氏駕。
- 養此將有行，性命妙天下。
- 相對坐終日，心愜如嘬炙。
- 賦詩尚何言，聊爲默庵謝。

## 拼音

- yu3 mo4 ben3 wu2 chang2 ， ci3 dao4 zhi1 zhe3 gua3 。
- jun1 zi3 mo4 zhu1 xin1 ， zhi4 qi4 na4 tao2 ye3 。
- zhi4 shen2 suo3 an1 qian2 ， ke3 shi3 wan4 wu4 hua4 。
- jing1 wei1 yu3 dao4 qi4 ， mi4 bu2 jian4 xian1 xia4 。
- shi4 su2 mo4 zai4 kou3 ， qian2 ruo4 ou3 ren2 zhe3 。
- zhi4 qi2 zhong1 suo3 wu4 ， zhu2 zhu2 san4 wan4 ma3 。
- wo3 lai2 guan1 mo4 an1 ， xu1 bai2 fei1 wai4 jia3 。
- tian1 di4 ming2 hao2 mang2 ， jin1 gu3 yi2 zhou4 ye4 。
- wu4 zhi4 fen1 wu2 qiong2 ， chou2 zuo4 shen4 xian2 xia2 。
- qing1 jing4 lao3 dan1 zhu2 ， ji4 mo4 yang2 shi4 jia4 。
- yang3 ci3 jiang1 you3 xing2 ， xing4 ming4 miao4 tian1 xia4 。
- xiang1 dui4 zuo4 zhong1 ri4 ， xin1 qie4 ru2 zuo1 zhi4 。
- fu4 shi1 shang4 he2 yan2 ， liao2 wei2 mo4 an1 xie4 。

## 注释

## 译文

## 赏析
