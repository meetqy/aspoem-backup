---
id: liu-zhi-zhi-ju
title: 植菊
titlePinyin: zhi2 ju2
titleSlug: zhi-ju
author: 劉摯
authorPinyin: liu2 zhi4
authorSlug: liu-zhi
dynasty: 宋
dynastyPinyin: song4
dynastySlug: song
tags: []
---

## 正文

- 春花悦時人，賞玩紛僕僕。
- 南園一夜風，地上紅盈掬。
- 我似鹿皮翁，秖愛晚秋菊。
- 團團綠玉叢，移趁煙雨斸。
- 願言早芬敷，重陽日已促。
- 煌煌想金葩，況此風露足。
- 豈止插滿頭，服之明兩目。
- 滋養溉清泉，圍護編翠竹。
- 多開萬鈴奇，勿變桃花俗。
- 酒熟落帽天，不作牛山曲。

## 拼音

- chun1 hua1 yue4 shi2 ren2 ， shang3 wan2 fen1 pu2 pu2 。
- nan2 yuan2 yi2 ye4 feng1 ， di4 shang4 hong2 ying2 ju1 。
- wo3 si4 lu4 pi2 weng1 ， zhi3 ai4 wan3 qiu1 ju2 。
- tuan2 tuan2 lü4 yu4 cong2 ， yi2 chen4 yan1 yu3 zhu2 。
- yuan4 yan2 zao3 fen1 fu1 ， zhong4 yang2 ri4 yi3 cu4 。
- huang2 huang2 xiang3 jin1 pa1 ， kuang4 ci3 feng1 lu4 zu2 。
- qi3 zhi3 cha1 man3 tou2 ， fu2 zhi1 ming2 liang3 mu4 。
- zi1 yang3 gai4 qing1 quan2 ， wei2 hu4 bian1 cui4 zhu2 。
- duo1 kai1 wan4 ling2 qi2 ， wu4 bian4 tao2 hua1 su2 。
- jiu3 shu2 luo4 mao4 tian1 ， bu2 zuo4 niu2 shan1 qu3 。

## 注释

## 译文

## 赏析
