---
id: liu-zhi-yi-shan
title: 憶山
titlePinyin: yi4 shan1
titleSlug: yi-shan
author: 劉摯
authorPinyin: liu2 zhi4
authorSlug: liu-zhi
dynasty: 宋
dynastyPinyin: song4
dynastySlug: song
tags: []
---

## 正文

- 昔者氣少鋭，狂走登泰山。
- 東峰候海日，危磴躋天關。
- 上攻秦漢事，遺文大碑頑。
- 南浮九江會，廬阜幾往還。
- 雙林到如家，瀑布聲潺潺。
- 扁舟上湘水，南衡若屏環。
- 巍閣坐杳靄，祝融費躋攀。
- 幽尋恣所適，曾不虞辛艱。
- 其餘林壑趣，可數皆班班。
- 逮今歲十改，志氣日已孱。
- 前時兩河吏，風埃走青綸。
- 荆州乃澤國，自昔登臨慳。
- 佳山到郢盡，平地千里閑。
- 塵耳憶猿嘯，屐齒生苔斑。
- 安得蒼翠姿，下落樽酒間。
- 平生林丘志，未去心如瘝。
- 去就不勇決，將見移文訕。

## 拼音

- xi1 zhe3 qi4 shao3 rui4 ， kuang2 zou3 deng1 tai4 shan1 。
- dong1 feng1 hou4 hai3 ri4 ， wei1 deng4 ji1 tian1 guan1 。
- shang4 gong1 qin2 han4 shi4 ， yi2 wen2 da4 bei1 wan2 。
- nan2 fu2 jiu3 jiang1 hui4 ， lu2 fu4 ji1 wang3 huan2 。
- shuang1 lin2 dao4 ru2 jia1 ， pu4 bu4 sheng1 chan2 chan2 。
- pian1 zhou1 shang4 xiang1 shui3 ， nan2 heng2 ruo4 ping2 huan2 。
- wei1 ge2 zuo4 yao3 ai3 ， zhu4 rong2 fei4 ji1 pan1 。
- you1 xun2 zi4 suo3 shi4 ， ceng2 bu4 yu2 xin1 jian1 。
- qi2 yu2 lin2 he4 qu4 ， ke3 shu4 jie1 ban1 ban1 。
- dai3 jin1 sui4 shi2 gai3 ， zhi4 qi4 ri4 yi3 chan2 。
- qian2 shi2 liang3 he2 li4 ， feng1 ai1 zou3 qing1 lun2 。
- jing1 zhou1 nai3 ze2 guo2 ， zi4 xi1 deng1 lin2 qian1 。
- jia1 shan1 dao4 ying3 jin4 ， ping2 di4 qian1 li3 xian2 。
- chen2 er3 yi4 yuan2 xiao4 ， ji1 chi3 sheng1 tai2 ban1 。
- an1 de2 cang1 cui4 zi1 ， xia4 luo4 zun1 jiu3 jian4 。
- ping2 sheng1 lin2 qiu1 zhi4 ， wei4 qu4 xin1 ru2 guan1 。
- qu4 jiu4 bu4 yong3 jue2 ， jiang1 jian4 yi2 wen2 shan4 。

## 注释

## 译文

## 赏析
