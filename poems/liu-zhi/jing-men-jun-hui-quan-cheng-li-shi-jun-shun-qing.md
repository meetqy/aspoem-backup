---
id: liu-zhi-jing-men-jun-hui-quan-cheng-li-shi-jun-shun-qing
title: 荆門軍惠泉呈李使君舜卿
titlePinyin: jing1 men2 jun1 hui4 quan2 cheng2 li3 shi3 jun1 shun4 qing1
titleSlug: jing-men-jun-hui-quan-cheng-li-shi-jun-shun-qing
author: 劉摯
authorPinyin: liu2 zhi4
authorSlug: liu-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 蒼山抱西城，蒙泉發山麓。
- 一泓養虚淨，大石坼巖澳。
- 源脤潗潗來，星珠沸相續。
- 何人瀦方池，不使聲瀑瀑。
- 四圍疊琳琅，百丈蔭雲木。
- 波底金蓮花，萬葉綠綺縟。
- 畏清無魚蝦，因亦遠鷗鵠。
- 俯視洞五臟，安敢濯兩足。
- 循池隅西南，漸見泄泉滀。
- 怒聲始可聽，勢如脱桎梏。
- 涎沫卷飛練，潨鳴射碎玉。
- 曲折谿路長，幽響遠連屬。
- 安得朱絲弦，爲寫滄浪曲。
- 派澤山下田，歲常稔麰穀。
- 憧憧負缾盎，清入郡人腹。
- 惠名由此歟，圖牒曾不錄。
- 崔碣鑱文章，無數不暇讀。
- 亦欲有佳句，恐爲惠泉辱。
- 使君心自清，舘宫泉上宿。
- 一勺蜕塵軒，豈比樽酒淥。
- 磅礴壯士氣，常爲山水伏。
- 天下幾林泉，無金買卜築。
- 空兹嚼屠門，野人真碌碌。

## 拼音

- cang1 shan1 bao4 xi1 cheng2 ， meng2 quan2 fa1 shan1 lu4 。
- yi4 hong2 yang3 xu1 jing4 ， da4 shi2 che4 yan2 ao4 。
- yuan2 shen4 ji2 ji2 lai2 ， xing1 zhu1 fei4 xiang1 xu4 。
- he2 ren2 zhu1 fang1 chi2 ， bu4 shi3 sheng1 pu4 pu4 。
- si4 wei2 die2 lin2 lang2 ， bai3 zhang4 yin1 yun2 mu4 。
- bo1 di3 jin1 lian2 hua1 ， wan4 ye4 lü4 qi3 ru4 。
- wei4 qing1 wu2 yu2 xia1 ， yin1 yi4 yuan3 ou1 hu2 。
- fu3 shi4 dong4 wu3 zang4 ， an1 gan3 zhuo2 liang3 zu2 。
- xun2 chi2 yu2 xi1 nan2 ， jian4 jian4 xie4 quan2 chu4 。
- nu4 sheng1 shi3 ke3 ting1 ， shi4 ru2 tuo1 zhi4 gu4 。
- xian2 mo4 juan4 fei1 lian4 ， cong1 ming2 she4 sui4 yu4 。
- qu1 zhe2 xi1 lu4 chang2 ， you1 xiang3 yuan3 lian2 shu3 。
- an1 de2 zhu1 si1 xian2 ， wei2 xie3 cang1 lang4 qu3 。
- pai4 ze2 shan1 xia4 tian2 ， sui4 chang2 ren3 mou2 gu3 。
- chong1 chong1 fu4 ping2 ang4 ， qing1 ru4 jun4 ren2 fu4 。
- hui4 ming2 you2 ci3 yu2 ， tu2 die2 ceng2 bu2 lu4 。
- cui1 jie2 chan2 wen2 zhang1 ， wu2 shu4 bu4 xia2 du2 。
- yi4 yu4 you3 jia1 ju4 ， kong3 wei2 hui4 quan2 ru3 。
- shi3 jun1 xin1 zi4 qing1 ， guan3 gong1 quan2 shang4 su4 。
- yi4 shao2 tui4 chen2 xuan1 ， qi3 bi3 zun1 jiu3 lu4 。
- pang2 bo2 zhuang4 shi4 qi4 ， chang2 wei2 shan1 shui3 fu2 。
- tian1 xia4 ji1 lin2 quan2 ， wu2 jin1 mai3 bu3 zhu4 。
- kong1 zi1 jiao2 tu2 men2 ， ye3 ren2 zhen1 lu4 lu4 。

## 注释

## 译文

## 赏析
