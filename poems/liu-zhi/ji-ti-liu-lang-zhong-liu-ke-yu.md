---
id: liu-zhi-ji-ti-liu-lang-zhong-liu-ke-yu
title: 寄題柳郎中留客潏
titlePinyin: ji4 ti2 liu3 lang2 zhong1 liu2 ke4 yu4
titleSlug: ji-ti-liu-lang-zhong-liu-ke-yu
author: 劉摯
authorPinyin: liu2 zhi4
authorSlug: liu-zhi
dynasty: 宋
dynastyPinyin: song4
dynastySlug: song
tags: []
---

## 正文

- 主人真愛客，留客徹歸路。
- 清溪環醉堂，客起驚四顧。
- 人生異智愚，所急隨所慕。
- 僕僕聲利徒，晝夜無息慮。
- 雖有此不樂，身留意已騖。
- 惟同主人心，乃知此中趣。
- 主人韻瀟洒，恬不役世故。
- 對物心有忘，簡言理自悟。
- 清風元紫芝，令德黄叔度。
- 即之久益親，不知變朝暮。
- 況復樽有酒，琴奕左右布。
- 魚鳥馴不驚，孰與醉妖嫭。
- 主人意于客，可謂甚無負。
- 速應架溪流，坦坦堂下步。
- 客至不須留，聽客自來去。

## 拼音

- zhu3 ren2 zhen1 ai4 ke4 ， liu2 ke4 che4 gui1 lu4 。
- qing1 xi1 huan2 zui4 tang2 ， ke4 qi3 jing1 si4 gu4 。
- ren2 sheng1 yi4 zhi4 yu2 ， suo3 ji2 sui2 suo3 mu4 。
- pu2 pu2 sheng1 li4 tu2 ， zhou4 ye4 wu2 xi1 lü4 。
- sui1 you3 ci3 bu2 le4 ， shen1 liu2 yi4 yi3 wu4 。
- wei2 tong2 zhu3 ren2 xin1 ， nai3 zhi1 ci3 zhong1 qu4 。
- zhu3 ren2 yun4 xiao1 sa3 ， tian2 bu2 yi4 shi4 gu4 。
- dui4 wu4 xin1 you3 wang4 ， jian3 yan2 li3 zi4 wu4 。
- qing1 feng1 yuan2 zi3 zhi1 ， ling4 de2 huang2 shu1 du4 。
- ji2 zhi1 jiu3 yi4 qin1 ， bu4 zhi1 bian4 zhao1 mu4 。
- kuang4 fu4 zun1 you3 jiu3 ， qin2 yi4 zuo3 you4 bu4 。
- yu2 niao3 xun4 bu4 jing1 ， shu2 yu3 zui4 yao1 hu4 。
- zhu3 ren2 yi4 yu2 ke4 ， ke3 wei4 shen4 wu2 fu4 。
- su4 ying1 jia4 xi1 liu2 ， tan3 tan3 tang2 xia4 bu4 。
- ke4 zhi4 bu4 xu1 liu2 ， ting1 ke4 zi4 lai2 qu4 。

## 注释

## 译文

## 赏析
