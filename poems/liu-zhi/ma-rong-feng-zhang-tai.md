---
id: liu-zhi-ma-rong-feng-zhang-tai
title: 馬融綘帳臺
titlePinyin: ma3 rong2 feng2 zhang4 tai2
titleSlug: ma-rong-feng-zhang-tai
author: 劉摯
authorPinyin: liu2 zhi4
authorSlug: liu-zhi
dynasty: 宋
dynastyPinyin: song4
dynastySlug: song
tags: []
---

## 正文

- 東京尚經術，人皆挾師才。
- 惜乎章句間，門户各異開。
- 馬融號耆舊，太守南郡來。
- 横經坐綘帳，自處何崔嵬。
- 帳前列徒弟，帳後歌絃陪。
- 書生貧賤志，遽以聲色回。
- 于今數百年，巋然但髙臺。
- 舊址半傾圮，欄檻生莓苔。
- 溪光貯襟袂，南風熏樽罍。
- 髙簷日向暮，燕雀亦徘徊。

## 拼音

- dong1 jing1 shang4 jing1 shu4 ， ren2 jie1 xie2 shi1 cai2 。
- xi1 hu1 zhang1 ju4 jian4 ， men2 hu4 ge4 yi4 kai1 。
- ma3 rong2 hao4 qi2 jiu4 ， tai4 shou3 nan2 jun4 lai2 。
- heng2 jing1 zuo4 feng2 zhang4 ， zi4 chu3 he2 cui1 wei2 。
- zhang4 qian2 lie4 tu2 di4 ， zhang4 hou4 ge1 xian2 pei2 。
- shu1 sheng1 pin2 jian4 zhi4 ， ju4 yi3 sheng1 se4 hui2 。
- yu2 jin1 shu4 bai3 nian2 ， kui1 ran2 dan4 gao1 tai2 。
- jiu4 zhi3 ban4 qing1 pi3 ， lan2 jian4 sheng1 mei2 tai2 。
- xi1 guang1 zhu4 jin1 mei4 ， nan2 feng1 xun1 zun1 lei2 。
- gao1 yan2 ri4 xiang4 mu4 ， yan4 que4 yi4 pai2 huai2 。

## 注释

## 译文

## 赏析
