---
id: liu-zhi-da-huang-shen-ren-dao-dai-shu-jian-ji
title: 答黄莘任道代書見寄
titlePinyin: da2 huang2 shen1 ren4 dao4 dai4 shu1 jian4 ji4
titleSlug: da-huang-shen-ren-dao-dai-shu-jian-ji
author: 劉摯
authorPinyin: liu2 zhi4
authorSlug: liu-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 吾生本放浪，自比林壑人。
- 謬此紲官組，試邑漳水濱。
- 疆田占瀉鹵，户俗籍羸貧。
- 驛涂搔左臂，河流齧西漘。
- 役者動淪産，居者無儲稇。
- 科求困府調，期會嚴吏文。
- 儒生仕學古，志在膏斯民。
- 慨歎適于此，踸踔徒自勤。
- 亦嘗紓厚斂，粗自窮褐温。
- 勞心米鹽屑，秉筆朱墨紛。
- 尚賴厥俗古，椎然猶朴淳。
- 因時罕訟訴，得以親舊聞。
- 瞻言君子治，百里相依瀕。
- 厨傳候使介，南北交歡忻。
- 議和六十年，中國勞耡耘。
- 脂膏瘠黔首，歲月如轉輪。
- 寸金比寸土，石晉真自焚。
- 祖宗赫大業，此願嘗經綸。
- 遺憤鬱未泄，壯士常云云。
- 天運無盛衰，吾民繫康屯。
- 遠御在廊廟，勿憚躬觴飱。
- 小官惠不耻，委吏孔所伸。
- 我亦走除道，折腰邊馬塵。
- 緣茲有境會，每得言笑親。
- 代去各匪遠，木落秋風辰。
- 知倦黎侯寓，來卜子騫鄰。
- 東平我客久，蕃阜誠罕倫。
- 齊魯儒學地，遺風今尚存。
- 禮讓行比屋，弦誦傳里門。
- 玉京輦路近，霏煙望氤氲。
- 梁岑聳秀概，回源號通津。
- 炊玉北陂稻，鱠霜南浦鱗。
- 名園富夏果，冬山下寒薪。
- 滋味閩越足，物色吳楚賓。
- 人物盛著録，衣冠若雲屯。
- 交朋三數子，英英鸞鶴羣。
- 文章與言行，玉潔芝蘭薰。
- 方舟洞庭雨，載酒樂郊春。
- 羡君此謀吉，不必龜筮詢。
- 我馬固已秣，君車亦宜巾。
- 瑶音枉嘉問，凌紙天葩芬。
- 聊兹締里社，愧匪金玉珍。

## 拼音

- wu2 sheng1 ben3 fang4 lang4 ， zi4 bi3 lin2 he4 ren2 。
- miu4 ci3 xie4 guan1 zu3 ， shi4 yi4 zhang1 shui3 bin1 。
- jiang1 tian2 zhan4 xie4 lu3 ， hu4 su2 ji2 lei2 pin2 。
- yi4 tu2 sao1 zuo3 bi4 ， he2 liu2 nie4 xi1 chun2 。
- yi4 zhe3 dong4 lun2 chan3 ， ju1 zhe3 wu2 chu3 kun3 。
- ke1 qiu2 kun4 fu3 diao4 ， qi1 hui4 yan2 li4 wen2 。
- ru2 sheng1 shi4 xue2 gu3 ， zhi4 zai4 gao1 si1 min2 。
- kai3 tan4 shi4 yu2 ci3 ， chen3 chuo1 tu2 zi4 qin2 。
- yi4 chang2 shu1 hou4 lian3 ， cu1 zi4 qiong2 he4 wen1 。
- lao2 xin1 mi3 yan2 xie4 ， bing3 bi3 zhu1 mo4 fen1 。
- shang4 lai4 jue2 su2 gu3 ， zhui1 ran2 you2 pu3 chun2 。
- yin1 shi2 han3 song4 su4 ， de2 yi3 qin1 jiu4 wen2 。
- zhan1 yan2 jun1 zi3 zhi4 ， bai3 li3 xiang1 yi1 bin1 。
- chu2 chuan2 hou4 shi3 jie4 ， nan2 bei3 jiao1 huan1 xin1 。
- yi4 he2 liu4 shi2 nian2 ， zhong1 guo2 lao2 chu2 yun2 。
- zhi1 gao1 ji2 qian2 shou3 ， sui4 yue4 ru2 zhuan3 lun2 。
- cun4 jin1 bi3 cun4 tu3 ， shi2 jin4 zhen1 zi4 fen2 。
- zu3 zong0 he4 da4 ye4 ， ci3 yuan4 chang2 jing1 lun2 。
- yi2 fen4 yu4 wei4 xie4 ， zhuang4 shi4 chang2 yun2 yun2 。
- tian1 yun4 wu2 sheng4 shuai1 ， wu2 min2 xi4 kang1 tun2 。
- yuan3 yu4 zai4 lang2 miao4 ， wu4 dan4 gong1 shang1 sun1 。
- xiao3 guan1 hui4 bu4 chi3 ， wei3 li4 kong3 suo3 shen1 。
- wo3 yi4 zou3 chu2 dao4 ， zhe2 yao1 bian1 ma3 chen2 。
- yuan2 zi1 you3 jing4 hui4 ， mei3 de2 yan2 xiao4 qin1 。
- dai4 qu4 ge4 fei3 yuan3 ， mu4 luo4 qiu1 feng1 chen2 。
- zhi1 juan4 li2 hou2 yu4 ， lai2 bu3 zi3 qian1 lin2 。
- dong1 ping2 wo3 ke4 jiu3 ， fan1 fu4 cheng2 han3 lun2 。
- qi2 lu3 ru2 xue2 di4 ， yi2 feng1 jin1 shang4 cun2 。
- li3 rang4 xing2 bi3 wu1 ， xian2 song4 chuan2 li3 men2 。
- yu4 jing1 nian3 lu4 jin4 ， fei1 yan1 wang4 yin1 yun1 。
- liang2 cen2 song3 xiu4 gai4 ， hui2 yuan2 hao4 tong1 jin1 。
- chui1 yu4 bei3 bei1 dao4 ， kuai4 shuang1 nan2 pu3 lin2 。
- ming2 yuan2 fu4 xia4 guo3 ， dong1 shan1 xia4 han2 xin1 。
- zi1 wei4 min3 yue4 zu2 ， wu4 se4 wu2 chu3 bin1 。
- ren2 wu4 sheng4 zhu4 lu4 ， yi1 guan1 ruo4 yun2 tun2 。
- jiao1 peng2 san1 shu4 zi3 ， ying1 ying1 luan2 he4 qun2 。
- wen2 zhang1 yu3 yan2 xing2 ， yu4 jie2 zhi1 lan2 xun1 。
- fang1 zhou1 dong4 ting2 yu3 ， zai4 jiu3 le4 jiao1 chun1 。
- xian4 jun1 ci3 mou2 ji2 ， bu2 bi4 gui1 shi4 xun2 。
- wo3 ma3 gu4 yi3 mo4 ， jun1 ju1 yi4 yi2 jin1 。
- yao2 yin1 wang3 jia1 wen4 ， ling2 zhi3 tian1 pa1 fen1 。
- liao2 zi1 di4 li3 she4 ， kui4 fei3 jin1 yu4 zhen1 。

## 注释

## 译文

## 赏析
