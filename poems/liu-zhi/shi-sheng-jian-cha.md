---
id: liu-zhi-shi-sheng-jian-cha
title: 石生煎茶
titlePinyin: shi2 sheng1 jian1 cha2
titleSlug: shi-sheng-jian-cha
author: 劉摯
authorPinyin: liu2 zhi4
authorSlug: liu-zhi
dynasty: 宋
dynastyPinyin: song4
dynastySlug: song
tags: []
---

## 正文

- 石生蘭溪來，手提溪泉缾。
- 謂言長官政，如此泉水清。
- 歡然展北焙，小鼎親煎烹。
- 一杯酌官壽，雲腴浮乳英。
- 慚非百壺餞，真意不自輕。
- 澗沼蘋藻細，王公享其誠。
- 冠蓋豈不至，紛紛空涕横。
- 珍重石子者，端有古人情。

## 拼音

- shi2 sheng1 lan2 xi1 lai2 ， shou3 ti2 xi1 quan2 ping2 。
- wei4 yan2 chang2 guan1 zheng4 ， ru2 ci3 quan2 shui3 qing1 。
- huan1 ran2 zhan3 bei3 bei4 ， xiao3 ding3 qin1 jian1 peng1 。
- yi4 bei1 zhuo2 guan1 shou4 ， yun2 yu2 fu2 ru3 ying1 。
- can2 fei1 bai3 hu2 jian4 ， zhen1 yi4 bu2 zi4 qing1 。
- jian4 zhao3 pin2 zao3 xi4 ， wang2 gong1 xiang3 qi2 cheng2 。
- guan1 gai4 qi3 bu2 zhi4 ， fen1 fen1 kong1 ti4 heng2 。
- zhen1 zhong4 shi2 zi3 zhe3 ， duan1 you3 gu3 ren2 qing2 。

## 注释

## 译文

## 赏析
