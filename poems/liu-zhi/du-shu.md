---
id: liu-zhi-du-shu
title: 讀書
titlePinyin: du2 shu1
titleSlug: du-shu
author: 劉摯
authorPinyin: liu2 zhi4
authorSlug: liu-zhi
dynasty: 宋
dynastyPinyin: song4
dynastySlug: song
tags: []
---

## 正文

- 西風入梧桐，白露下雲漢。
- 灑灑晚秋色，清凉復神觀。
- 歲月不我與，料理前日慢。
- 念此平生心，所樂在黄卷。
- 太羮與玄酒，梨樝及俎籑。
- 滋味要足口，更復恨未見。
- 燈火夜可親，巾箱字甚憚。
- 紛紛事是非，碌碌世治亂。
- 千古守糟粕，未免斵輪歎。
- 聖賢有堂奥，大道堪夷坦。
- 是爲名教樂，足以了衰晏。
- 惜日營珠金，投身醟歌管。
- 彼志各自言，難以一理貫。

## 拼音

- xi1 feng1 ru4 wu2 tong2 ， bai2 lu4 xia4 yun2 han4 。
- sa3 sa3 wan3 qiu1 se4 ， qing1 liang2 fu4 shen2 guan1 。
- sui4 yue4 bu4 wo3 yu3 ， liao4 li3 qian2 ri4 man4 。
- nian4 ci3 ping2 sheng1 xin1 ， suo3 le4 zai4 huang2 juan4 。
- tai4 geng1 yu3 xuan2 jiu3 ， li2 zha1 ji2 zu3 zhuan4 。
- zi1 wei4 yao4 zu2 kou3 ， geng4 fu4 hen4 wei4 jian4 。
- deng1 huo3 ye4 ke3 qin1 ， jin1 xiang1 zi4 shen4 dan4 。
- fen1 fen1 shi4 shi4 fei1 ， lu4 lu4 shi4 zhi4 luan4 。
- qian1 gu3 shou3 zao1 po4 ， wei4 mian3 zhuo2 lun2 tan4 。
- sheng4 xian2 you3 tang2 ao4 ， da4 dao4 kan1 yi2 tan3 。
- shi4 wei2 ming2 jiao4 le4 ， zu2 yi3 le0 shuai1 yan4 。
- xi1 ri4 ying2 zhu1 jin1 ， tou2 shen1 yong4 ge1 guan3 。
- bi3 zhi4 ge4 zi4 yan2 ， nan2 yi3 yi4 li3 guan4 。

## 注释

## 译文

## 赏析
