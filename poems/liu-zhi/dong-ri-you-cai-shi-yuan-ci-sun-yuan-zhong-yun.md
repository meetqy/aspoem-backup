---
id: liu-zhi-dong-ri-you-cai-shi-yuan-ci-sun-yuan-zhong-yun
title: 冬日遊蔡氏園次孫元忠韻
titlePinyin: dong1 ri4 you2 cai4 shi4 yuan2 ci4 sun1 yuan2 zhong1 yun4
titleSlug: dong-ri-you-cai-shi-yuan-ci-sun-yuan-zhong-yun
author: 劉摯
authorPinyin: liu2 zhi4
authorSlug: liu-zhi
dynasty: 宋
dynastyPinyin: song4
dynastySlug: song
tags: []
---

## 正文

- 偶來梁宋遊，得子共閑冷。
- 杖藜古城陰，邂逅塵外境。
- 怳思闤闠中，喧卑真坎井。
- 晴霜蔽陰崖，朝暉潤陽嶺。
- 田翁醉年豐，曉夕不知醒。
- 園逕迎幽尋，林屋到深静。
- 凍禽時自驚，古木坐移影。
- 憶雪指寒荄，占春驗枯梗。
- 求田計良難，旅食飽已幸。
- 暫得酒中趣，詎須求酩酊。
- 短景忽催歸，何時後期請。

## 拼音

- ou3 lai2 liang2 song4 you2 ， de2 zi3 gong4 xian2 leng3 。
- zhang4 li2 gu3 cheng2 yin1 ， xie4 hou4 chen2 wai4 jing4 。
- huang3 si1 huan2 hui4 zhong1 ， xuan1 bei1 zhen1 kan3 jing3 。
- qing2 shuang1 bi4 yin1 ya2 ， chao2 hui1 run4 yang2 ling3 。
- tian2 weng1 zui4 nian2 feng1 ， xiao3 xi1 bu4 zhi1 xing3 。
- yuan2 jing4 ying2 you1 xun2 ， lin2 wu1 dao4 shen1 jing4 。
- dong4 qin2 shi2 zi4 jing1 ， gu3 mu4 zuo4 yi2 ying3 。
- yi4 xue3 zhi3 han2 gai1 ， zhan4 chun1 yan4 ku1 geng3 。
- qiu2 tian2 ji4 liang2 nan2 ， lü3 shi2 bao3 yi3 xing4 。
- zan4 de2 jiu3 zhong1 qu4 ， ju4 xu1 qiu2 ming3 ding3 。
- duan3 jing3 hu1 cui1 gui1 ， he2 shi2 hou4 qi1 qing3 。

## 注释

## 译文

## 赏析
