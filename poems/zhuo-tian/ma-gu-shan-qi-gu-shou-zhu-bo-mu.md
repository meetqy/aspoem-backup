---
id: zhuo-tian-ma-gu-shan-qi-gu-shou-zhu-bo-mu
title: 麻姑山七古壽主簿母
titlePinyin: ma2 gu1 shan1 qi1 gu3 shou4 zhu3 bo2 mu3
titleSlug: ma-gu-shan-qi-gu-shou-zhu-bo-mu
author: 卓田
authorPinyin: zhuo2 tian2
authorSlug: zhuo-tian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 麻姑之山高接天，世言中有麻姑仙。
- 朱顔玉爪鎮長在，不知閲世經幾年。
- 問此仙今在何許，當初果是誰家女。
- 似因一念到人寰，已作人間夫婦緣。
- 初說道人亦仙客，帝遣人間司翰墨。
- 後來生得寧馨兒，意其得此仙爲妻。
- 祗今源源産仙裔，芝蘭玉樹生庭砌。
- 翩翩已作鸞鳳飛，看看又是麒麟瑞。
- 麻姑本是神仙妻，祗今又産神仙兒。
- 阿兒舉酒爲母壽，問母出世當何時。
- 母言不記年與代，但知景物依然在。
- 于時天宇重清霜，更經浹日生新陽。
- 祥烟藹藹瑞氣擁，後張寶蓋前旌𣄢。
- 樂聲隠隠鈞天長，滿空鸞鶴交飛翔。
- 月娥神女更導送，瓊琚玉佩聲丁當。
- 明星一點光滿室，此是仙妃誕生日。
- 霜標雪操冰玉姿，生與梅花共時節。
- 定知不比百卉凡，結子和羹味應別。
- 君不見君家鼻祖唐興初，日與房杜爲朋徒。
- 阿母見之驚且呼，亟將饌殽供歡娛。
- 後來夾輔龍姿主，果作凌烟名宰輔。
- 至今孫子又復然，史君開府知其賢。
- 一朝羅致來幕下，鮮鮮綠水同紅蓮。
- 我聞吉星聚會民之福，它年事業于今卜。
- 萱堂戲彩雅意足，日月臨長醉醽醁。
- 更將何物比遐齡，麻姑山色年年青。

## 拼音

- ma2 gu1 zhi1 shan1 gao1 jie1 tian1 ， shi4 yan2 zhong1 you3 ma2 gu1 xian1 。
- zhu1 yan2 yu4 zhua3 zhen4 chang2 zai4 ， bu4 zhi1 yue4 shi4 jing1 ji1 nian2 。
- wen4 ci3 xian1 jin1 zai4 he2 xu1 ， dang1 chu1 guo3 shi4 shui2 jia1 nü3 。
- si4 yin1 yi2 nian4 dao4 ren2 huan2 ， yi3 zuo4 ren2 jian4 fu1 fu4 yuan2 。
- chu1 shuo1 dao4 ren2 yi4 xian1 ke4 ， di4 qian3 ren2 jian4 si1 han4 mo4 。
- hou4 lai2 sheng1 de2 ning2 xin1 er2 ， yi4 qi2 de2 ci3 xian1 wei2 qi1 。
- zhi1 jin1 yuan2 yuan2 chan3 xian1 yi4 ， zhi1 lan2 yu4 shu4 sheng1 ting2 qi4 。
- pian1 pian1 yi3 zuo4 luan2 feng4 fei1 ， kan4 kan4 you4 shi4 qi2 lin2 rui4 。
- ma2 gu1 ben3 shi4 shen2 xian1 qi1 ， zhi1 jin1 you4 chan3 shen2 xian1 er2 。
- a1 er2 ju3 jiu3 wei2 mu3 shou4 ， wen4 mu3 chu1 shi4 dang1 he2 shi2 。
- mu3 yan2 bu2 ji4 nian2 yu3 dai4 ， dan4 zhi1 jing3 wu4 yi1 ran2 zai4 。
- yu2 shi2 tian1 yu3 zhong4 qing1 shuang1 ， geng4 jing1 jia1 ri4 sheng1 xin1 yang2 。
- xiang2 yan1 ai3 ai3 rui4 qi4 yong1 ， hou4 zhang1 bao3 gai4 qian2 jing1 𣄢。
- le4 sheng1 yin3 yin3 jun1 tian1 chang2 ， man3 kong1 luan2 he4 jiao1 fei1 xiang2 。
- yue4 e2 shen2 nü3 geng4 dao3 song4 ， qiong2 ju1 yu4 pei4 sheng1 ding1 dang1 。
- ming2 xing1 yi4 dian3 guang1 man3 shi4 ， ci3 shi4 xian1 fei1 dan4 sheng1 ri4 。
- shuang1 biao1 xue3 cao1 bing1 yu4 zi1 ， sheng1 yu3 mei2 hua1 gong4 shi2 jie2 。
- ding4 zhi1 bu4 bi3 bai3 hui4 fan2 ， jie2 zi3 he2 geng1 wei4 ying1 bie2 。
- jun1 bu2 jian4 jun1 jia1 bi2 zu3 tang2 xing1 chu1 ， ri4 yu3 fang2 du4 wei2 peng2 tu2 。
- a1 mu3 jian4 zhi1 jing1 qie3 hu1 ， ji2 jiang1 zhuan4 yao2 gong4 huan1 yu2 。
- hou4 lai2 jia1 fu3 long2 zi1 zhu3 ， guo3 zuo4 ling2 yan1 ming2 zai3 fu3 。
- zhi4 jin1 sun1 zi3 you4 fu4 ran2 ， shi3 jun1 kai1 fu3 zhi1 qi2 xian2 。
- yi4 zhao1 luo2 zhi4 lai2 mu4 xia4 ， xian1 xian1 lü4 shui3 tong2 hong2 lian2 。
- wo3 wen2 ji2 xing1 ju4 hui4 min2 zhi1 fu2 ， ta1 nian2 shi4 ye4 yu2 jin1 bu3 。
- xuan1 tang2 xi4 cai3 ya3 yi4 zu2 ， ri4 yue4 lin2 chang2 zui4 ling2 lu4 。
- geng4 jiang1 he2 wu4 bi3 xia2 ling2 ， ma2 gu1 shan1 se4 nian2 nian2 qing1 。

## 注释

## 译文

## 赏析
