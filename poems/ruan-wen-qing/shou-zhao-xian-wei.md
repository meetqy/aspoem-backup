---
id: ruan-wen-qing-shou-zhao-xian-wei
title: 壽趙仙尉
titlePinyin: shou4 zhao4 xian1 wei4
titleSlug: shou-zhao-xian-wei
author: 阮文卿
authorPinyin: ruan3 wen2 qing1
authorSlug: ruan-wen-qing
dynasty: 唐
dynastyPinyin: tang2
dynastySlug: tang
tags: [] 
---

## 正文

- 君不見苕溪有山號浮玉，降神儲瑞皆天族。
- 又不見苕溪有水名水晶，地靈人傑盡維城。
- 苕溪山川稱第一，孕秀梅仙尤傑出。
- 我來席上揖清風，義氣相與吞長虹。
- 見人須見大丈夫，縱是封侯亦不如。
- 周官一卷長生籙，未必人間有此書。
- 功名一入英雄手，彩棒暫持出浙右。
- 摧奸抉隠李開府，夜月花村無吠狗。
- 凜凜英風凌四豪，一同誰敢犯秋毫。
- 不惟握髮勤延士，又且官清馬骨高。
- 書生慣作無氈客，負篋南歸居最仄。
- 何憐蹤迹苦奔馳，俾近淵明時請益。
- 馬走暫停憇縣齋，晨昏黄嬭仍相陪。
- 不覘王母蟠桃結，隔牆無得獻金杯。
- 欣逢子月陽來復，一天佳氣回寒谷。
- 蓂生九葉慶垂弧，僉將瑞應長庚宿。
- 綠衣槐簡舞蹁躚，重拜萱堂王母仙。
- 瑶池新革偷桃令，有子今如曼倩賢。
- 不祝算如龜與鶴，願君早施江夏略。
- 掃除羶穢□神京，長與長生同壽樂。
- 不祝祿如山與丘，願君爵冠朱虛侯。
- 今歸且定郟鄏鼎，長使卜世過成周。

## 拼音

- jun1 bu2 jian4 tiao2 xi1 you3 shan1 hao4 fu2 yu4 ， jiang4 shen2 chu3 rui4 jie1 tian1 zu2 。
- you4 bu2 jian4 tiao2 xi1 you3 shui3 ming2 shui3 jing1 ， di4 ling2 ren2 jie2 jin4 wei2 cheng2 。
- tiao2 xi1 shan1 chuan1 cheng1 di4 yi1 ， yun4 xiu4 mei2 xian1 you2 jie2 chu1 。
- wo3 lai2 xi2 shang4 yi1 qing1 feng1 ， yi4 qi4 xiang1 yu3 tun1 chang2 hong2 。
- jian4 ren2 xu1 jian4 da4 zhang4 fu0 ， zong4 shi4 feng1 hou2 yi4 bu4 ru2 。
- zhou1 guan1 yi2 juan4 chang2 sheng1 lu4 ， wei4 bi4 ren2 jian4 you3 ci3 shu1 。
- gong1 ming2 yi2 ru4 ying1 xiong2 shou3 ， cai3 bang4 zan4 chi2 chu1 zhe4 you4 。
- cui1 jian1 jue2 yin3 li3 kai1 fu3 ， ye4 yue4 hua1 cun1 wu2 fei4 gou3 。
- lin3 lin3 ying1 feng1 ling2 si4 hao2 ， yi4 tong2 shui2 gan3 fan4 qiu1 hao2 。
- bu4 wei2 wo4 fa4 qin2 yan2 shi4 ， you4 qie3 guan1 qing1 ma3 gu3 gao1 。
- shu1 sheng1 guan4 zuo4 wu2 zhan1 ke4 ， fu4 qie4 nan2 gui1 ju1 zui4 ze4 。
- he2 lian2 zong1 ji4 ku3 ben1 chi2 ， bi3 jin4 yuan1 ming2 shi2 qing3 yi4 。
- ma3 zou3 zan4 ting2 qi4 xian4 zhai1 ， chen2 hun1 huang2 nai3 reng2 xiang1 pei2 。
- bu4 chan1 wang2 mu3 pan2 tao2 jie2 ， ge2 qiang2 wu2 de2 xian4 jin1 bei1 。
- xin1 feng2 zi3 yue4 yang2 lai2 fu4 ， yi4 tian1 jia1 qi4 hui2 han2 gu3 。
- mi4 sheng1 jiu3 ye4 qing4 chui2 hu2 ， qian1 jiang1 rui4 ying1 chang2 geng1 su4 。
- lü4 yi1 huai2 jian3 wu3 pian2 xian1 ， zhong4 bai4 xuan1 tang2 wang2 mu3 xian1 。
- yao2 chi2 xin1 ge2 tou1 tao2 ling4 ， you3 zi3 jin1 ru2 man4 qian4 xian2 。
- bu2 zhu4 suan4 ru2 gui1 yu3 he4 ， yuan4 jun1 zao3 shi1 jiang1 xia4 lüe4 。
- sao3 chu2 shan1 hui4 □ shen2 jing1 ， chang2 yu3 chang2 sheng1 tong2 shou4 le4 。
- bu2 zhu4 lu4 ru2 shan1 yu3 qiu1 ， yuan4 jun1 jue2 guan1 zhu1 xu1 hou2 。
- jin1 gui1 qie3 ding4 jia2 ru3 ding3 ， chang2 shi3 bu3 shi4 guo4 cheng2 zhou1 。

## 注释

## 译文

## 赏析
