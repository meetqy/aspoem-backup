---
id: liu-jiang-sun-liu-zhou-ge-tou
title: 六州歌头
titlePinyin: liu4 zhou1 ge1 tou2
titleSlug: liu-zhou-ge-tou
author: 刘将孙
authorPinyin: liu2 jiang1 sun1
authorSlug: liu-jiang-sun
dynasty: 宋
dynastyPinyin: song4
dynastySlug: song
tags: []
---

## 正文

- 天涯倦客，如梦说今宵。
- 承平事，车尘涨，马鸣萧。
- 火城朝。
- 狂歌闲嬉笑，平康客，五陵侠，闲相待，沙河路，灞陵桥。
- 万眼琉璃，目眩去闲买，一翦梅烧。
- 数金蛾彩蝶，簇带那人娇。
- 说著魂销。
- 掩鲛绡。
- 波翻海，尘换世，铜仙泪，铁心娆。
- 渺何地，跢朱履，解金貂。
- 步宫腰。
- 瑶池惊燕罢，瓶落井，箭离弨。
- 灯楼倒，吴儿老，绛都迢。
- 点点梅梢残雪，似东风、吹恨难消。
- 悄山村渔火，风鬓立春宵。
- 绕寒潮。

## 拼音

- tian1 ya2 juan4 ke4 ， ru2 meng4 shuo1 jin1 xiao1 。
- cheng2 ping2 shi4 ， che1 chen2 zhang3 ， ma3 ming2 xiao1 。
- huo3 cheng2 chao2 。
- kuang2 ge1 xian2 xi1 xiao4 ， ping2 kang1 ke4 ， wu3 ling2 xia2 ， xian2 xiang1 dai4 ， sha1 he2 lu4 ， ba4 ling2 qiao2 。
- wan4 yan3 liu2 li2 ， mu4 xuan4 qu4 xian2 mai3 ， yi4 jian3 mei2 shao1 。
- shu4 jin1 e2 cai3 die2 ， cu4 dai4 na4 ren2 jiao1 。
- shuo1 zhu4 hun2 xiao1 。
- yan3 jiao1 xiao1 。
- bo1 fan1 hai3 ， chen2 huan4 shi4 ， tong2 xian1 lei4 ， tie3 xin1 rao2 。
- miao3 he2 di4 ， dai4 zhu1 lü3 ， jie3 jin1 diao1 。
- bu4 gong1 yao1 。
- yao2 chi2 jing1 yan4 ba4 ， ping2 luo4 jing3 ， jian4 li2 chao1 。
- deng1 lou2 dao3 ， wu2 er2 lao3 ， jiang4 dou1 tiao2 。
- dian3 dian3 mei2 shao1 can2 xue3 ， si4 dong1 feng1 、 chui1 hen4 nan2 xiao1 。
- qiao1 shan1 cun1 yu2 huo3 ， feng1 bin4 li4 chun1 xiao1 。
- rao4 han2 chao2 。

## 注释

## 译文

## 赏析
