---
id: ren-bo-yu-shu-huai
title: 述懷
titlePinyin: shu4 huai2
titleSlug: shu-huai
author: 任伯雨
authorPinyin: ren4 bo2 yu3
authorSlug: ren-bo-yu
dynasty: 宋
dynastyPinyin: song4
dynastySlug: song
tags: []
---

## 正文

- 元符庚辰歲，孟冬十二日。
- 任子丞大宗，碌碌奉朝籍。
- 聖主訪落初，聽言勞日昃。
- 諫路員有闕，求人恐不及。
- 誰謂方遴選，邂逅首疏逖。
- 詔旨忽中授，聞命旦夕惕。
- 不是憂不合，愛君憂失職。
- 既憂亦復喜，不是貪祿秩。
- 平生慕古人，素願或可畢。
- 精神倍疏瀹，激昂登文石。
- 青雲開九天，清光親咫尺。
- 每見情益交，肝膽盡剖析。
- 敬承丁寧訓，重許以忠直。
- 自喜千載遇，奮身遑他恤。
- 志欲收主威，力先排巨室。
- 切齒憤欽永，刻意望夔稷。
- 不數千羊皮，豈讓一狐腋。
- 勤勤履霜戒，不復慮不密。
- 問夜欲自勞，百疏意何益。
- 哀哉愛君心，不能當衆嫉。
- 投湘爲獨醒，得罪因懷璧。
- 尚頼天德廣，閱歲已再謫。
- 仇人意未厭，窮荒必投斥。
- 轉海僅萬里，艱危備經歷。
- 有時遭颶風，天地如抹漆。
- 雪浪山崩頹，轟豗飛霹靂。
- 扁舟甚桔槔，俯仰顛倒立。
- 雙檣捲欲折，繩斷水蘸蓆。
- 鯨鱷口垂涎，噴咤烟雨集。
- 萬怪競周章，腥臊助噓吸。
- 平生仗忠信，安敢保瞬息。
- 寅緣脫魚腹，島嶼稍登陟。
- 天氣鬰欲流，土色焦成赤。
- 草木蒸氛霧，亭午日未出。
- 荒徑少人行，窸窣走虺蜴。
- 居民傍溪滸，橫崖戶百十。
- 矮屋盡棚欄，臭穢如圈櫪。
- 家家啖菜粥，雜米無十一。
- 小魚與細蝦，相尚珍鼎食。
- 鳥言紛嘲哳，卉服坌蒙羃。
- 顔色盡黄腫，太半抱瘴疾。
- 其風貪以淫，其俗拙以僻。
- 殆非人間世，宜爾太荒閴。
- 我生本匹夫，賦性自真率。
- 雅有江海志，仕宦特牽迫。
- 一日偶遭際，用捨何敢必。
- 但思忠邪分，於國繫休戚。
- 周嫠不恤緯，我意何窮極。
- 漆女倚門嘯，我情第堙鬰。
- 嗚呼謀身者，所宜念陰隲。

## 拼音

- yuan2 fu2 geng1 chen2 sui4 ， meng4 dong1 shi2 er4 ri4 。
- ren4 zi0 cheng2 da4 zong1 ， lu4 lu4 feng4 chao2 ji2 。
- sheng4 zhu3 fang3 luo4 chu1 ， ting1 yan2 lao2 ri4 ze4 。
- jian4 lu4 yuan2 you3 que4 ， qiu2 ren2 kong3 bu4 ji2 。
- shui2 wei4 fang1 lin2 xuan3 ， xie4 hou4 shou3 shu1 ti4 。
- zhao4 zhi3 hu1 zhong1 shou4 ， wen2 ming4 dan4 xi1 ti4 。
- bu2 shi4 you1 bu4 he2 ， ai4 jun1 you1 shi1 zhi2 。
- ji4 you1 yi4 fu4 xi3 ， bu2 shi4 tan1 lu4 zhi4 。
- ping2 sheng1 mu4 gu3 ren2 ， su4 yuan4 huo4 ke3 bi4 。
- jing1 shen2 bei4 shu1 yue4 ， ji1 ang2 deng1 wen2 shi2 。
- qing1 yun2 kai1 jiu3 tian1 ， qing1 guang1 qin1 zhi3 chi3 。
- mei3 jian4 qing2 yi4 jiao1 ， gan1 dan3 jin4 pou1 xi1 。
- jing4 cheng2 ding1 ning2 xun4 ， zhong4 xu1 yi3 zhong1 zhi2 。
- zi4 xi3 qian1 zai4 yu4 ， fen4 shen1 huang2 ta1 xu4 。
- zhi4 yu4 shou1 zhu3 wei1 ， li4 xian1 pai2 ju4 shi4 。
- qie4 chi3 fen4 qin1 yong3 ， ke4 yi4 wang4 kui2 ji4 。
- bu2 shu4 qian1 yang2 pi2 ， qi3 rang4 yi4 hu2 ye4 。
- qin2 qin2 lü3 shuang1 jie4 ， bu2 fu4 lü4 bu2 mi4 。
- wen4 ye4 yu4 zi4 lao2 ， bai3 shu1 yi4 he2 yi4 。
- ai1 zai1 ai4 jun1 xin1 ， bu4 neng2 dang1 zhong4 ji2 。
- tou2 xiang1 wei2 du2 xing3 ， de2 zui4 yin1 huai2 bi4 。
- shang4 lai4 tian1 de2 guang3 ， yue4 sui4 yi3 zai4 zhe2 。
- chou2 ren2 yi4 wei4 yan4 ， qiong2 huang1 bi4 tou2 chi4 。
- zhuan3 hai3 jin3 wan4 li3 ， jian1 wei1 bei4 jing1 li4 。
- you3 shi2 zao1 ju4 feng1 ， tian1 di4 ru2 mo3 qi1 。
- xue3 lang4 shan1 beng1 tui2 ， hong1 hui1 fei1 pi1 li4 。
- pian1 zhou1 shen4 ju2 gao1 ， fu3 yang3 dian1 dao4 li4 。
- shuang1 qiang2 juan3 yu4 zhe2 ， sheng2 duan4 shui3 zhan4 xi2 。
- jing1 e4 kou3 chui2 xian2 ， pen1 zha4 yan1 yu3 ji2 。
- wan4 guai4 jing4 zhou1 zhang1 ， xing1 sao1 zhu4 xu1 xi1 。
- ping2 sheng1 zhang4 zhong1 xin4 ， an1 gan3 bao3 shun4 xi1 。
- yin2 yuan2 tuo1 yu2 fu4 ， dao3 yu3 shao1 deng1 zhi4 。
- tian1 qi4 yu4 yu4 liu2 ， tu3 se4 jiao1 cheng2 chi4 。
- cao3 mu4 zheng1 fen1 wu4 ， ting2 wu3 ri4 wei4 chu1 。
- huang1 jing4 shao3 ren2 hang2 ， xi1 su1 zou3 hui1 yi4 。
- ju1 min2 bang4 xi1 hu3 ， heng2 ya2 hu4 bai3 shi2 。
- ai3 wu1 jin4 peng2 lan2 ， chou4 hui4 ru2 quan1 li4 。
- jia1 jia1 dan4 cai4 zhou1 ， za2 mi3 wu2 shi2 yi1 。
- xiao3 yu2 yu3 xi4 xia1 ， xiang1 shang4 zhen1 ding3 shi2 。
- niao3 yan2 fen1 chao2 zha1 ， hui4 fu2 ben4 meng2 mi4 。
- yan2 se4 jin4 huang2 zhong3 ， tai4 ban4 bao4 zhang4 ji2 。
- qi2 feng1 tan1 yi3 yin2 ， qi2 su2 zhuo1 yi3 pi4 。
- dai4 fei1 ren2 jian4 shi4 ， yi2 er3 tai4 huang1 qu4 。
- wo3 sheng1 ben3 pi3 fu1 ， fu4 xing4 zi4 zhen1 shuai4 。
- ya3 you3 jiang1 hai3 zhi4 ， shi4 huan4 te4 qian1 po4 。
- yi2 ri4 ou3 zao1 ji4 ， yong4 she3 he2 gan3 bi4 。
- dan4 si1 zhong1 xie2 fen1 ， wu1 guo2 xi4 xiu1 qi1 。
- zhou1 li2 bu2 xu4 wei3 ， wo3 yi4 he2 qiong2 ji2 。
- qi1 nü3 yi3 men2 xiao4 ， wo3 qing2 di4 yin1 yu4 。
- wu1 hu1 mou2 shen1 zhe3 ， suo3 yi2 nian4 yin1 zhi4 。

## 注释

## 译文

## 赏析
