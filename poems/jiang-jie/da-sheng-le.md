---
id: jiang-jie-da-sheng-le
title: 大圣乐
titlePinyin: da4 sheng4 le4
titleSlug: da-sheng-le
author: 蒋捷
authorPinyin: jiang3 jie2
authorSlug: jiang-jie
dynasty: 宋
dynastyPinyin: song4
dynastySlug: song
tags: []
---

## 正文

- 笙月凉边，翠翘双舞，寿仙曲破。
- 更听得艳拍流星，慢唱寿词初了，群唱莲歌。
- 主翁楼上披鹤氅，展一笑、微微红透涡。
- 襟怀好，纵炎官驻伞，长是春和。
- 千年鼻祖事业，记曾趁雷声飞快梭。
- 但也曾三径，抚松采菊，随分吟哦。
- 富贵云浮，荣华风过，淡处还他滋味多。
- 休辞饮，有碧荷贮酒，深似金荷。

## 拼音

- sheng1 yue4 liang2 bian1 ， cui4 qiao4 shuang1 wu3 ， shou4 xian1 qu3 po4 。
- geng4 ting1 de2 yan4 pai1 liu2 xing1 ， man4 chang4 shou4 ci2 chu1 le0 ， qun2 chang4 lian2 ge1 。
- zhu3 weng1 lou2 shang4 pi1 he4 chang3 ， zhan3 yi2 xiao4 、 wei1 wei1 hong2 tou4 wo1 。
- jin1 huai2 hao3 ， zong4 yan2 guan1 zhu4 san3 ， chang2 shi4 chun1 he2 。
- qian1 nian2 bi2 zu3 shi4 ye4 ， ji4 ceng2 chen4 lei2 sheng1 fei1 kuai4 suo1 。
- dan4 ye3 ceng2 san1 jing4 ， fu3 song1 cai3 ju2 ， sui2 fen1 yin2 e2 。
- fu4 gui4 yun2 fu2 ， rong2 hua2 feng1 guo4 ， dan4 chu4 hai2 ta1 zi1 wei4 duo1 。
- xiu1 ci2 yin3 ， you3 bi4 he2 zhu4 jiu3 ， shen1 si4 jin1 he2 。

## 注释

## 译文

## 赏析
