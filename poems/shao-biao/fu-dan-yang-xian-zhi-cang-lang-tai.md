---
id: shao-biao-fu-dan-yang-xian-zhi-cang-lang-tai
title: 賦丹陽縣治滄浪臺
titlePinyin: fu4 dan1 yang2 xian4 zhi4 cang1 lang4 tai2
titleSlug: fu-dan-yang-xian-zhi-cang-lang-tai
author: 邵彪
authorPinyin: shao4 biao1
authorSlug: shao-biao
dynasty: 宋
dynastyPinyin: song4
dynastySlug: song
tags: []
---

## 正文

- 秦鑿斷巘崿，晉圃亡町畦。
- 事古迹茫昧，天高水渺瀰。
- 緬懷褚季野，清坐行四時。
- 倉黄擠興公，無乃醉魂迷。
- 不如顔中書，藻舟賦新詩。
- 蕪廢今幾年，黄鵠怨壞陂。
- 令尹古循良，見利勇有爲。
- 如雲擁萬鍤，矢矯出大隄。
- 蛟龍鼓洪濤，鷗鷺舞寒漪。
- 危臺俯回渚，長懷曠遐睎。
- 乃知高世心，宜與湖山期。
- 下注萬頃田，水田數斗泥。
- 民樂我亦樂，舉觴淡忘歸。

## 拼音

- qin2 zao2 duan4 yan3 e4 ， jin4 pu3 wang2 ting3 qi2 。
- shi4 gu3 ji4 mang2 mei4 ， tian1 gao1 shui3 miao3 mi2 。
- mian3 huai2 chu3 ji4 ye3 ， qing1 zuo4 xing2 si4 shi2 。
- cang1 huang2 ji3 xing1 gong1 ， wu2 nai3 zui4 hun2 mi2 。
- bu4 ru2 yan2 zhong1 shu1 ， zao3 zhou1 fu4 xin1 shi1 。
- wu2 fei4 jin1 ji1 nian2 ， huang2 hu2 yuan4 huai4 bei1 。
- ling4 yin3 gu3 xun2 liang2 ， jian4 li4 yong3 you3 wei2 。
- ru2 yun2 yong1 wan4 cha1 ， shi3 jiao3 chu1 da4 di1 。
- jiao1 long2 gu3 hong2 tao1 ， ou1 lu4 wu3 han2 yi1 。
- wei1 tai2 fu3 hui2 zhu3 ， chang2 huai2 kuang4 xia2 xi1 。
- nai3 zhi1 gao1 shi4 xin1 ， yi2 yu3 hu2 shan1 qi1 。
- xia4 zhu4 wan4 qing3 tian2 ， shui3 tian2 shu4 dou4 ni2 。
- min2 le4 wo3 yi4 le4 ， ju3 shang1 dan4 wang4 gui1 。

## 注释

## 译文

## 赏析
