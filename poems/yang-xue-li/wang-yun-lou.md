---
id: yang-xue-li-wang-yun-lou
title: 望雲樓
titlePinyin: wang4 yun2 lou2
titleSlug: wang-yun-lou
author: 楊學李
authorPinyin: yang2 xue2 li3
authorSlug: yang-xue-li
dynasty: 宋
dynastyPinyin: song4
dynastySlug: song
tags: []
---

## 正文

- 樓前山色青如鬟，樓高夜映心斗寒。
- 推窗縱目納吟思，倚檻爽氣生眉端。
- 荒烟宿靄迷野甸，古崖怪石橫驚湍。
- 城孤下瞰天蘸碧，日永坐聽風鳴鑾。
- 登臨獨慨城郭是，把酒一酹還三歎。
- 雖未如元龍高卧之百尺，已不減庾公步月之遊觀。
- 又何須黄鶴霄漢之浩渺，亦可想岳陽烟水之彌漫。
- 巋然獨立賀江許，已矣樓中沸歌舞。
- 勝境無詩亦可羞，謾自簷楹庇風雨。
- 望雲人遠迹生塵，祇有江流自今古。

## 拼音

- lou2 qian2 shan1 se4 qing1 ru2 huan2 ， lou2 gao1 ye4 ying4 xin1 dou4 han2 。
- tui1 chuang1 zong4 mu4 na4 yin2 si1 ， yi3 jian4 shuang3 qi4 sheng1 mei2 duan1 。
- huang1 yan1 su4 ai3 mi2 ye3 dian4 ， gu3 ya2 guai4 shi2 heng2 jing1 tuan1 。
- cheng2 gu1 xia4 kan4 tian1 zhan4 bi4 ， ri4 yong3 zuo4 ting1 feng1 ming2 luan2 。
- deng1 lin2 du2 kai3 cheng2 guo1 shi4 ， ba3 jiu3 yi2 lei4 huan2 san1 tan4 。
- sui1 wei4 ru2 yuan2 long2 gao1 wo4 zhi1 bai3 chi3 ， yi3 bu4 jian3 yu3 gong1 bu4 yue4 zhi1 you2 guan1 。
- you4 he2 xu1 huang2 he4 xiao1 han4 zhi1 hao4 miao3 ， yi4 ke3 xiang3 yue4 yang2 yan1 shui3 zhi1 mi2 man4 。
- kui1 ran2 du2 li4 he4 jiang1 xu1 ， yi3 yi3 lou2 zhong1 fei4 ge1 wu3 。
- sheng4 jing4 wu2 shi1 yi4 ke3 xiu1 ， man2 zi4 yan2 ying2 bi4 feng1 yu3 。
- wang4 yun2 ren2 yuan3 ji4 sheng1 chen2 ， qi2 you3 jiang1 liu2 zi4 jin1 gu3 。

## 注释

## 译文

## 赏析
