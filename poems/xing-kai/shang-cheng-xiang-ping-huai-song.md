---
id: xing-kai-shang-cheng-xiang-ping-huai-song
title: 上丞相平淮頌
titlePinyin: shang4 cheng2 xiang4 ping2 huai2 song4
titleSlug: shang-cheng-xiang-ping-huai-song
author: 邢凱
authorPinyin: xing2 kai3
authorSlug: xing-kai
dynasty: 宋
dynastyPinyin: song4
dynastySlug: song
tags: []
---

## 正文

- 皇矣聖宋，立國以仁。
- 兼愛南北，爰暨介鱗。
- 蠢茲逆全，假義倈臣。
- 給以餽餫，列之簪紳。
- 鷹飽別敭，浸無忌憚。
- 邊臣戕賊，居民塗炭。
- 據我鹽城，喻口植幹。
- 繼逼海陵，恣爲泮奐。
- 璽書飛下，皇威赫然。
- 聲罪致討，忿激普天。
- 許之節鋮，副以金錢。
- 奮忠效命，誰不爭先。
- 粵有世臣，虜使元帥。
- 羅致英才，虓將雲會。
- 賈勇摧鋒，前無堅對。
- 逆全授首，維陽城外。
- 昔平淮蔡，惟斷成功。
- 至平澤潞，伐謀羣雄。
- 聖君賢相，視昔則同。
- 山陽腥膻，一洗而空。
- 鉅姦伏誅，殊方仰德。
- 鯨波不驚，狼烟永息。
- 男耕女桑，四民安職。
- 玉燭既調，金穰可必。
- 聖君賢相，益固本根。
- 廣求民瘼，博盡忠言。
- 屏除貪吏，澄浴治源。
- 狂謀不起，國勢常尊。
- 一介微官，嘗玷策府。
- 頌我君相，或占古語。
- 於萬斯年，受天之祜。
- 錫公純嘏，眉壽保魯。

## 拼音

- huang2 yi3 sheng4 song4 ， li4 guo2 yi3 ren2 。
- jian1 ai4 nan2 bei3 ， yuan2 ji4 jie4 lin2 。
- chun3 zi1 ni4 quan2 ， jia3 yi4 lai2 chen2 。
- gei3 yi3 kui4 yun4 ， lie4 zhi1 zan1 shen1 。
- ying1 bao3 bie2 yang2 ， jin4 wu2 ji4 dan4 。
- bian1 chen2 qiang1 zei2 ， ju1 min2 tu2 tan4 。
- ju4 wo3 yan2 cheng2 ， yu4 kou3 zhi2 gan4 。
- ji4 bi1 hai3 ling2 ， zi4 wei2 pan4 huan4 。
- xi3 shu1 fei1 xia4 ， huang2 wei1 he4 ran2 。
- sheng1 zui4 zhi4 tao3 ， fen4 ji1 pu3 tian1 。
- xu1 zhi1 jie2 cheng2 ， fu4 yi3 jin1 qian2 。
- fen4 zhong1 xiao4 ming4 ， shui2 bu4 zheng1 xian1 。
- yue4 you3 shi4 chen2 ， lu3 shi3 yuan2 shuai4 。
- luo2 zhi4 ying1 cai2 ， xiao1 jiang1 yun2 hui4 。
- jia3 yong3 cui1 feng1 ， qian2 wu2 jian1 dui4 。
- ni4 quan2 shou4 shou3 ， wei2 yang2 cheng2 wai4 。
- xi1 ping2 huai2 cai4 ， wei2 duan4 cheng2 gong1 。
- zhi4 ping2 ze2 lu4 ， fa2 mou2 qun2 xiong2 。
- sheng4 jun1 xian2 xiang1 ， shi4 xi1 ze2 tong2 。
- shan1 yang2 xing1 shan1 ， yi4 xi3 er2 kong1 。
- ju4 jian1 fu2 zhu1 ， shu1 fang1 yang3 de2 。
- jing1 bo1 bu4 jing1 ， lang2 yan1 yong3 xi1 。
- nan2 geng1 nü3 sang1 ， si4 min2 an1 zhi2 。
- yu4 zhu2 ji4 diao4 ， jin1 rang2 ke3 bi4 。
- sheng4 jun1 xian2 xiang1 ， yi4 gu4 ben3 gen1 。
- guang3 qiu2 min2 mo4 ， bo2 jin4 zhong1 yan2 。
- bing3 chu2 tan1 li4 ， cheng2 yu4 zhi4 yuan2 。
- kuang2 mou2 bu4 qi3 ， guo2 shi4 chang2 zun1 。
- yi2 jie4 wei1 guan1 ， chang2 dian4 ce4 fu3 。
- song4 wo3 jun1 xiang1 ， huo4 zhan4 gu3 yu3 。
- wu1 wan4 si1 nian2 ， shou4 tian1 zhi1 hu4 。
- xi1 gong1 chun2 gu3 ， mei2 shou4 bao3 lu3 。

## 注释

## 译文

## 赏析
