---
id: xing-kai-xin-mao-shang-ti-xing-ping-kou-ge
title: 辛卯上提刑平寇歌
titlePinyin: xin1 mao3 shang4 ti2 xing2 ping2 kou4 ge1
titleSlug: xin-mao-shang-ti-xing-ping-kou-ge
author: 邢凱
authorPinyin: xing2 kai3
authorSlug: xing-kai
dynasty: 宋
dynastyPinyin: song4
dynastySlug: song
tags: []
---

## 正文

- 陳公籌策今子房，衣綉持斧征南方。
- 親督貔貅效深入，悉孛狗鼠無留藏。
- 二帥宣威既電擊，羣校賈勇爭奮揚。
- 束身來降三百寨，所餘一二猶陸梁。
- 平固恃險連百丈，僭擬官號熊與張。
- 一朝駢首俱就縛，是謂擒賊先擒王。
- 捷書夜至連清晝，不聞傳箭赤白囊。
- 駸駸良民皆安堵，憧憧道路多行商。
- 妖氛頓掃賣刀劍，祥風初扇催耕桑。
- 紹定四年調玉燭，薰蒸六合爲金穰。
- 第功行封先指授，凌青遡紫將翱翔。
- 元戎煌煌賜紫軸，裨將一一露龍光。
- 振旅歸來神螺岡，笳鼓競飛聲洋洋。
- 櫜弓載戢綠沈鎗，旄頭星滅漢道昌。
- 雅宜飲至滿浮觴，細柳烟籠春晝長。

## 拼音

- chen2 gong1 chou2 ce4 jin1 zi3 fang2 ， yi1 xiu4 chi2 fu3 zheng1 nan2 fang1 。
- qin1 du1 pi2 xiu1 xiao4 shen1 ru4 ， xi1 bei4 gou3 shu3 wu2 liu2 cang2 。
- er4 shuai4 xuan1 wei1 ji4 dian4 ji1 ， qun2 xiao4 jia3 yong3 zheng1 fen4 yang2 。
- shu4 shen1 lai2 jiang4 san1 bai3 zhai4 ， suo3 yu2 yi1 er4 you2 lu4 liang2 。
- ping2 gu4 shi4 xian3 lian2 bai3 zhang4 ， jian4 ni3 guan1 hao4 xiong2 yu3 zhang1 。
- yi4 zhao1 pian2 shou3 ju4 jiu4 fu4 ， shi4 wei4 qin2 zei2 xian1 qin2 wang2 。
- jie2 shu1 ye4 zhi4 lian2 qing1 zhou4 ， bu4 wen2 chuan2 jian4 chi4 bai2 nang2 。
- qin1 qin1 liang2 min2 jie1 an1 du3 ， chong1 chong1 dao4 lu4 duo1 hang2 shang1 。
- yao1 fen1 dun4 sao3 mai4 dao1 jian4 ， xiang2 feng1 chu1 shan4 cui1 geng1 sang1 。
- shao4 ding4 si4 nian2 diao4 yu4 zhu2 ， xun1 zheng1 liu4 he2 wei2 jin1 rang2 。
- di4 gong1 xing2 feng1 xian1 zhi3 shou4 ， ling2 qing1 su4 zi3 jiang1 ao2 xiang2 。
- yuan2 rong2 huang2 huang2 ci4 zi3 zhou2 ， bi4 jiang1 yi1 yi1 lu4 long2 guang1 。
- zhen4 lü3 gui1 lai2 shen2 luo2 gang1 ， jia1 gu3 jing4 fei1 sheng1 yang2 yang2 。
- gao1 gong1 zai4 ji2 lü4 shen3 qiang1 ， mao2 tou2 xing1 mie4 han4 dao4 chang1 。
- ya3 yi2 yin3 zhi4 man3 fu2 shang1 ， xi4 liu3 yan1 long2 chun1 zhou4 chang2 。

## 注释

## 译文

## 赏析
