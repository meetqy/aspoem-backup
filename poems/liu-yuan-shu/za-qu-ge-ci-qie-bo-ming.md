---
id: liu-yuan-shu-za-qu-ge-ci-qie-bo-ming
title: 雜曲歌辭 妾薄命
titlePinyin: za2 qu3 ge1 ci2   qie4 bo2 ming4
titleSlug: za-qu-ge-ci-qie-bo-ming
author: 劉元淑
authorPinyin: liu2 yuan2 shu1
authorSlug: liu-yuan-shu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 自從離別守空閨，遙聞征戰起雲梯。
- 夜夜愁君遼海外，年年棄妾渭橋西。
- 陽春白日照空暖，紫燕銜花向庭滿。
- 綵鸞琴裏怨聲多，飛鵲鏡前妝梳斷。
- 誰家夫壻不從征，應是漁陽別有情。
- 莫道紅顏燕地少，家家還似洛陽城。
- 且逐新人殊未歸，還令秋至夜霜飛。
- 北斗星前橫度鴈，南樓月下擣寒衣。
- 夜深聞鴈腸欲絕，獨坐縫衣燈又滅。
- 暗啼羅帳空自憐，夢度陽關向誰說。
- 每憐容貌宛如神，如何薄命不勝人。
- 願君朝夕燕山至，好作明年楊柳春。

## 拼音

- zi4 cong2 li2 bie2 shou3 kong1 gui1 ， yao2 wen2 zheng1 zhan4 qi3 yun2 ti1 。
- ye4 ye4 chou2 jun1 liao2 hai3 wai4 ， nian2 nian2 qi4 qie4 wei4 qiao2 xi1 。
- yang2 chun1 bai2 ri4 zhao4 kong1 nuan3 ， zi3 yan4 xian2 hua1 xiang4 ting2 man3 。
- cai3 luan2 qin2 li3 yuan4 sheng1 duo1 ， fei1 que4 jing4 qian2 zhuang1 shu1 duan4 。
- shui2 jia1 fu1 xu4 bu4 cong2 zheng1 ， ying1 shi4 yu2 yang2 bie2 you3 qing2 。
- mo4 dao4 hong2 yan2 yan1 di4 shao3 ， jia1 jia1 huan2 si4 luo4 yang2 cheng2 。
- qie3 zhu2 xin1 ren2 shu1 wei4 gui1 ， huan2 ling4 qiu1 zhi4 ye4 shuang1 fei1 。
- bei3 dou3 xing1 qian2 heng2 du4 yan4 ， nan2 lou2 yue4 xia4 dao3 han2 yi1 。
- ye4 shen1 wen2 yan4 chang2 yu4 jue2 ， du2 zuo4 feng2 yi1 deng1 you4 mie4 。
- an4 ti2 luo2 zhang4 kong1 zi4 lian2 ， meng4 du4 yang2 guan1 xiang4 shui2 shuo1 。
- mei3 lian2 rong2 mao4 wan3 ru2 shen2 ， ru2 he2 bo2 ming4 bu2 sheng4 ren2 。
- yuan4 jun1 zhao1 xi1 yan1 shan1 zhi4 ， hao3 zuo4 ming2 nian2 yang2 liu3 chun1 。

## 注释

## 译文

## 赏析
