---
id: ceng-gong-xi-han
title: 喜寒
titlePinyin: xi3 han2
titleSlug: xi-han
author: 曾鞏
authorPinyin: ceng2 gong3
authorSlug: ceng-gong
dynasty: 宋
dynastyPinyin: song4
dynastySlug: song
tags: []
---

## 正文

- 純陽四時行，無復氣節勁。
- 日火相吐吞，乾離力還併。
- 玄冥失所安，恇怯擅操柄。
- 我行東南野，憒憒若酣醟。
- 喜逢青林長，葉蔓可韜映。
- 正嗟天之高，玉色萬里凈。
- 忽驚西山雲，毫末生一鏡。
- 須臾油然合，點滴飛雨迸。
- 颼颼漸相扶，霶霈一何盛。
- 積陰類潜師，形勢久已偵。
- 乘時出幽墟，奮發精爽競。
- 亙天逐炎官，顓面修火令。
- 威加乾坤從，冽冽氣貌正。
- 人無焦煩憂，冰釋天下病。
- 豈須雪包林，已壓朱鳥橫。
- 南方天精兵，瘴濕災可屏。
- 爭難奪刀殳，發巧搜壍阱。
- 收功當在今，殺伐順天正。
- 况云麰麥祥，已覺閭里慶。
- 高歌叩吾轅，上頌天子聖。

## 拼音

- chun2 yang2 si4 shi2 xing2 ， wu2 fu4 qi4 jie2 jin4 。
- ri4 huo3 xiang1 tu3 tun1 ， qian2 li2 li4 huan2 bing4 。
- xuan2 ming2 shi1 suo3 an1 ， kuang1 qie4 shan4 cao1 bing3 。
- wo3 xing2 dong1 nan2 ye3 ， kui4 kui4 ruo4 han1 yong4 。
- xi3 feng2 qing1 lin2 chang2 ， ye4 man4 ke3 tao1 ying4 。
- zheng4 jie1 tian1 zhi1 gao1 ， yu4 se4 wan4 li3 jing4 。
- hu1 jing1 xi1 shan1 yun2 ， hao2 mo4 sheng1 yi2 jing4 。
- xu1 yu2 you2 ran2 he2 ， dian3 di1 fei1 yu3 beng4 。
- sou1 sou1 jian4 xiang1 fu2 ， pang1 pei4 yi4 he2 sheng4 。
- ji1 yin1 lei4 qian2 shi1 ， xing2 shi4 jiu3 yi3 zhen1 。
- cheng2 shi2 chu1 you1 xu1 ， fen4 fa1 jing1 shuang3 jing4 。
- gen4 tian1 zhu2 yan2 guan1 ， zhuan1 mian4 xiu1 huo3 ling4 。
- wei1 jia1 qian2 kun1 cong2 ， lie4 lie4 qi4 mao4 zheng4 。
- ren2 wu2 jiao1 fan2 you1 ， bing1 shi4 tian1 xia4 bing4 。
- qi3 xu1 xue3 bao1 lin2 ， yi3 ya1 zhu1 niao3 heng2 。
- nan2 fang1 tian1 jing1 bing1 ， zhang4 shi1 zai1 ke3 ping2 。
- zheng1 nan2 duo2 dao1 shu1 ， fa1 qiao3 sou1 qian4 jing3 。
- shou1 gong1 dang1 zai4 jin1 ， sha1 fa2 shun4 tian1 zheng4 。
- kuang4 yun2 mou2 mai4 xiang2 ， yi3 jue2 lü2 li3 qing4 。
- gao1 ge1 kou4 wu2 yuan2 ， shang4 song4 tian1 zi3 sheng4 。

## 注释

## 译文

## 赏析
