---
id: ceng-gong-song-zheng-zhou-shao-zi-zheng
title: 送鄭州邵資政
titlePinyin: song4 zheng4 zhou1 shao4 zi1 zheng4
titleSlug: song-zheng-zhou-shao-zi-zheng
author: 曾鞏
authorPinyin: ceng2 gong3
authorSlug: ceng-gong
dynasty: 宋
dynastyPinyin: song4
dynastySlug: song
tags: []
---

## 正文

- 江夏無雙譽，菑川第一才。
- 笑談成黼藻，咳唾落瓊瑰。
- 紫氣鋒鋩露，青冥羽翼開。
- 雋遊追幕府，高步集蓬萊。
- 探討篇章洽，研磨術業該。
- 九霄新漢邸，萬目注梁臺。
- 選擇真儒用，招延急詔催。
- 衣冠驚角綺，賓友重鄒枚。
- 每右橫經席，寧虛置醴杯。
- 八荒披日月，萬里散雲雷。
- 始去東山榜，俄參北斗魁。
- 廟堂奇計得，羌虜鷙心摧。
- 帝念人求舊，朝須汝作梅。
- 避榮言屢切，請外志難回。
- 際海歸封略，連吳入剸裁。
- 夕冰承命出，晝錦過鄉來。
- 許國風猷壯，容民宇量恢。
- 節旄恩換鎮，京室地稱陪。
- 賜覲親中扆，通班接上台。
- 壺漿空度洧，公位在三槐。

## 拼音

- jiang1 xia4 wu2 shuang1 yu4 ， zi1 chuan1 di4 yi1 cai2 。
- xiao4 tan2 cheng2 fu3 zao3 ， hai1 tuo4 luo4 qiong2 gui1 。
- zi3 qi4 feng1 mang2 lu4 ， qing1 ming2 yu3 yi4 kai1 。
- jun4 you2 zhui1 mu4 fu3 ， gao1 bu4 ji2 peng2 lai2 。
- tan4 tao3 pian1 zhang1 qia4 ， yan2 mo2 shu4 ye4 gai1 。
- jiu3 xiao1 xin1 han4 di3 ， wan4 mu4 zhu4 liang2 tai2 。
- xuan3 ze2 zhen1 ru2 yong4 ， zhao1 yan2 ji2 zhao4 cui1 。
- yi1 guan1 jing1 jiao3 qi3 ， bin1 you3 zhong4 zou1 mei2 。
- mei3 you4 heng2 jing1 xi2 ， ning2 xu1 zhi4 li3 bei1 。
- ba1 huang1 pi1 ri4 yue4 ， wan4 li3 san4 yun2 lei2 。
- shi3 qu4 dong1 shan1 bang3 ， e2 can1 bei3 dou3 kui2 。
- miao4 tang2 qi2 ji4 de2 ， qiang1 lu3 zhi4 xin1 cui1 。
- di4 nian4 ren2 qiu2 jiu4 ， chao2 xu1 ru3 zuo4 mei2 。
- bi4 rong2 yan2 lü3 qie4 ， qing3 wai4 zhi4 nan2 hui2 。
- ji4 hai3 gui1 feng1 lüe4 ， lian2 wu2 ru4 tuan2 cai2 。
- xi1 bing1 cheng2 ming4 chu1 ， zhou4 jin3 guo4 xiang1 lai2 。
- xu1 guo2 feng1 you2 zhuang4 ， rong2 min2 yu3 liang4 hui1 。
- jie2 mao2 en1 huan4 zhen4 ， jing1 shi4 di4 cheng1 pei2 。
- ci4 jin4 qin1 zhong1 yi3 ， tong1 ban1 jie1 shang4 tai2 。
- hu2 jiang1 kong1 du4 wei3 ， gong1 wei4 zai4 san1 huai2 。

## 注释

## 译文

## 赏析
