---
id: ceng-gong-ba-yue-er-shi-jiu-ri-xiao-yin
title: 八月二十九日小飲
titlePinyin: ba1 yue4 er4 shi2 jiu3 ri4 xiao3 yin3
titleSlug: ba-yue-er-shi-jiu-ri-xiao-yin
author: 曾鞏
authorPinyin: ceng2 gong3
authorSlug: ceng-gong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 陰陽在天地，鼓吹猶橐籥。
- 煩蒸翕已盡，灝氣乃浮薄。
- 群山翠相抱，塵靄如洗濯。
- 川源亦虛徹，派別歸衆壑。
- 囂音滅蛙蚓，勁意動鵰鶚。
- 蠅蚊自不容，雖有類鉗縛。
- 驅之舊苦衆，忽去寧匪樂。
- 俯仰自醒然，意適忘體瘼。
- 天運雖已晏，生物固未剝。
- 薑芋圃可掘，禾黍田始穫。
- 脫苞紫栗迸，透葉紅梨渥。
- 幽花媚清景，鮮叢耀新萼。
- 西風動孤格，露曉愈修擢。
- 能終犯寒沍，詎可忽纖弱。
- 况當九日近，家釀成已昨。
- 溫顔几杖適，弱質衣冠恪。
- 閨門自可會，非必千里約。
- 箏匏出人指，邐迤奮宮角。
- 初嚴小人獻，終拜長者酢。
- 清言喜自洽，細故憂可略。
- 幸無職事顧，况荷租賦薄。
- 讀書有休暇，得醉且吟噱。

## 拼音

- yin1 yang2 zai4 tian1 di4 ， gu3 chui1 you2 tuo2 yue4 。
- fan2 zheng1 xi1 yi3 jin4 ， hao4 qi4 nai3 fu2 bo2 。
- qun2 shan1 cui4 xiang1 bao4 ， chen2 ai3 ru2 xi3 zhuo2 。
- chuan1 yuan2 yi4 xu1 che4 ， pai4 bie2 gui1 zhong4 he4 。
- xiao1 yin1 mie4 wa1 yin3 ， jin4 yi4 dong4 diao1 e4 。
- ying2 wen2 zi4 bu4 rong2 ， sui1 you3 lei4 qian2 fu4 。
- qu1 zhi1 jiu4 ku3 zhong4 ， hu1 qu4 ning2 fei3 le4 。
- fu3 yang3 zi4 xing3 ran2 ， yi4 shi4 wang4 ti3 mo4 。
- tian1 yun4 sui1 yi3 yan4 ， sheng1 wu4 gu4 wei4 bao1 。
- jiang1 yu4 pu3 ke3 jue2 ， he2 shu3 tian2 shi3 huo4 。
- tuo1 bao1 zi3 li4 beng4 ， tou4 ye4 hong2 li2 wo4 。
- you1 hua1 mei4 qing1 jing3 ， xian1 cong2 yao4 xin1 e4 。
- xi1 feng1 dong4 gu1 ge2 ， lu4 xiao3 yu4 xiu1 zhuo2 。
- neng2 zhong1 fan4 han2 hu4 ， ju4 ke3 hu1 xian1 ruo4 。
- kuang4 dang1 jiu3 ri4 jin4 ， jia1 niang4 cheng2 yi3 zuo2 。
- wen1 yan2 ji3 zhang4 shi4 ， ruo4 zhi4 yi1 guan1 ke4 。
- gui1 men2 zi4 ke3 hui4 ， fei1 bi4 qian1 li3 yue1 。
- zheng1 pao2 chu1 ren2 zhi3 ， li3 yi3 fen4 gong1 jiao3 。
- chu1 yan2 xiao3 ren2 xian4 ， zhong1 bai4 chang2 zhe3 cu4 。
- qing1 yan2 xi3 zi4 qia4 ， xi4 gu4 you1 ke3 lüe4 。
- xing4 wu2 zhi2 shi4 gu4 ， kuang4 he2 zu1 fu4 bao2 。
- du2 shu1 you3 xiu1 xia2 ， de2 zui4 qie3 yin2 jue2 。

## 注释

## 译文

## 赏析
