---
id: ceng-gong-you-ma-gu-shan
title: 遊麻姑山
titlePinyin: you2 ma2 gu1 shan1
titleSlug: you-ma-gu-shan
author: 曾鞏
authorPinyin: ceng2 gong3
authorSlug: ceng-gong
dynasty: 宋
dynastyPinyin: song4
dynastySlug: song
tags: []
---

## 正文

- 軍南古原行數里，忽見峻嶺橫千尋。
- 誰開一徑破蒼翠，對植松柏何森森。
- 危根自迸古崖出，老色不畏莓苔侵。
- 修竹整整儼朝士，下蔭石齒明如金。
- 遂登半嶺望城郭，但見積靄縈江潯。
- 岡陵稍轉露樓閣，沙莽忽盡橫園林。
- 秋光已逼花草歇，寒氣况乘岩谷深。
- 我馳輕輿豈知倦，倏忽遂覺窮嶔崟。
- 龍門誰來此中鑿，玉簡不記何年沉。
- 泉聲可聽真衆籟，泉意欲寫無瑶琴。
- 斗迴地勢平如削，䆉稏百頃黄差參。
- 橫開三門兩出路，却立兩殿當崖陰。
- 深廊千步抵岩腹，桀木萬本摩天心。
- 碑文磊嵬氣不俗，筆畫縹緲工非今。
- 世傳仙人家此地，天風泠泠吹我襟。
- 今人豈解不老術，可怪綠髮常盈簪。
- 根源分明我能說，一室傾里輸琅琳。
- 相高既不擁耒耜，方壯又不持戈鐔。
- 我丁轗軻豈暇議，直喜虛曠開煩襟。
- 清謠出口若先構，白酒到手無停斟。
- 山人執袂與我語，留我饋我山中禽。
- 玲瓏當窗急雨灑，窈窕隔溪孤笛吟。
- 未昏已移就明燭，病骨夜宿添重衾。
- 神醒氣王目無睡，到曉獨愛流泉音。
- 起來身去接塵事，片心未省忘登臨。

## 拼音

- jun1 nan2 gu3 yuan2 xing2 shu4 li3 ， hu1 jian4 jun4 ling3 heng2 qian1 xun2 。
- shui2 kai1 yi2 jing4 po4 cang1 cui4 ， dui4 zhi2 song1 bai3 he2 sen1 sen1 。
- wei1 gen1 zi4 beng4 gu3 ya2 chu1 ， lao3 se4 bu2 wei4 mei2 tai2 qin1 。
- xiu1 zhu2 zheng3 zheng3 yan3 chao2 shi4 ， xia4 yin1 shi2 chi3 ming2 ru2 jin1 。
- sui4 deng1 ban4 ling3 wang4 cheng2 guo1 ， dan4 jian4 ji1 ai3 ying2 jiang1 xun2 。
- gang1 ling2 shao1 zhuan3 lu4 lou2 ge2 ， sha1 mang3 hu1 jin4 heng2 yuan2 lin2 。
- qiu1 guang1 yi3 bi1 hua1 cao3 xie1 ， han2 qi4 kuang4 cheng2 yan2 gu3 shen1 。
- wo3 chi2 qing1 yu2 qi3 zhi1 juan4 ， shu1 hu1 sui4 jue2 qiong2 qin1 yin2 。
- long2 men2 shui2 lai2 ci3 zhong1 zao2 ， yu4 jian3 bu2 ji4 he2 nian2 chen2 。
- quan2 sheng1 ke3 ting1 zhen1 zhong4 lai4 ， quan2 yi4 yu4 xie3 wu2 yao2 qin2 。
- dou4 hui2 di4 shi4 ping2 ru2 xiao1 ，䆉 ya4 bai3 qing3 huang2 cha4 can1 。
- heng2 kai1 san1 men2 liang3 chu1 lu4 ， que4 li4 liang3 dian4 dang1 ya2 yin1 。
- shen1 lang2 qian1 bu4 di3 yan2 fu4 ， jie2 mu4 wan4 ben3 mo2 tian1 xin1 。
- bei1 wen2 lei3 wei2 qi4 bu4 su2 ， bi3 hua4 piao3 miao3 gong1 fei1 jin1 。
- shi4 chuan2 xian1 ren2 jia1 ci3 di4 ， tian1 feng1 ling2 ling2 chui1 wo3 jin1 。
- jin1 ren2 qi3 jie3 bu4 lao3 shu4 ， ke3 guai4 lü4 fa4 chang2 ying2 zan1 。
- gen1 yuan2 fen1 ming2 wo3 neng2 shuo1 ， yi2 shi4 qing1 li3 shu1 lang2 lin2 。
- xiang1 gao1 ji4 bu4 yong1 lei3 si4 ， fang1 zhuang4 you4 bu4 chi2 ge1 xin2 。
- wo3 ding1 kan3 ke1 qi3 xia2 yi4 ， zhi2 xi3 xu1 kuang4 kai1 fan2 jin1 。
- qing1 yao2 chu1 kou3 ruo4 xian1 gou4 ， bai2 jiu3 dao4 shou3 wu2 ting2 zhen1 。
- shan1 ren2 zhi2 mei4 yu3 wo3 yu3 ， liu2 wo3 kui4 wo3 shan1 zhong1 qin2 。
- ling2 long2 dang1 chuang1 ji2 yu3 sa3 ， yao3 tiao3 ge2 xi1 gu1 di2 yin2 。
- wei4 hun1 yi3 yi2 jiu4 ming2 zhu2 ， bing4 gu3 ye4 su4 tian1 zhong4 qin1 。
- shen2 xing3 qi4 wang2 mu4 wu2 shui4 ， dao4 xiao3 du2 ai4 liu2 quan2 yin1 。
- qi3 lai2 shen1 qu4 jie1 chen2 shi4 ， pian4 xin1 wei4 sheng3 wang4 deng1 lin2 。

## 注释

## 译文

## 赏析
