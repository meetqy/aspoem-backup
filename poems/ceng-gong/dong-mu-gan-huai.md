---
id: ceng-gong-dong-mu-gan-huai
title: 冬暮感懷
titlePinyin: dong1 mu4 gan3 huai2
titleSlug: dong-mu-gan-huai
author: 曾鞏
authorPinyin: ceng2 gong3
authorSlug: ceng-gong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 荒山未有雪，野水不見冰。
- 一臘今已半，浮陽壯猶矜。
- 奈至一歲除，未有嚴氣升。
- 坐思崆峒間，負雪山千層。
- 雖受栗冽僵，愈此穢濁蒸。
- 感激崑崙祇，一氣吹丘陵。
- 炎埃滅無遺，古色萬里興。
- 我病一洗濯，懷抱失所憎。
- 因思大羽獵，屬車上崚嶒。
- 六軍騎皆駿，爭先雪中登。
- 天時傾人意，踴躍士氣增。
- 大義雖不殺，四方懾兵稜。
- 今此效安在，東南塞猶乘。
- 將帥色凋槁，蚍蜉勢趫騰。
- 慘錯天運內，止戈信誰能。

## 拼音

- huang1 shan1 wei4 you3 xue3 ， ye3 shui3 bu2 jian4 bing1 。
- yi2 la4 jin1 yi3 ban4 ， fu2 yang2 zhuang4 you2 jin1 。
- nai4 zhi4 yi2 sui4 chu2 ， wei4 you3 yan2 qi4 sheng1 。
- zuo4 si1 kong1 dong4 jian4 ， fu4 xue3 shan1 qian1 ceng2 。
- sui1 shou4 li4 lie4 jiang1 ， yu4 ci3 hui4 zhuo2 zheng1 。
- gan3 ji1 kun1 lun2 qi2 ， yi2 qi4 chui1 qiu1 ling2 。
- yan2 ai1 mie4 wu2 yi2 ， gu3 se4 wan4 li3 xing1 。
- wo3 bing4 yi4 xi3 zhuo2 ， huai2 bao4 shi1 suo3 zeng1 。
- yin1 si1 da4 yu3 lie4 ， shu3 ju1 shang4 ling2 ceng2 。
- liu4 jun1 qi2 jie1 jun4 ， zheng1 xian1 xue3 zhong1 deng1 。
- tian1 shi2 qing1 ren2 yi4 ， yong3 yue4 shi4 qi4 zeng1 。
- da4 yi4 sui1 bu4 sha1 ， si4 fang1 she4 bing1 leng2 。
- jin1 ci3 xiao4 an1 zai4 ， dong1 nan2 sai1 you2 cheng2 。
- jiang1 shuai4 se4 diao1 gao3 ， pi2 fu2 shi4 qiao2 teng2 。
- can3 cuo4 tian1 yun4 nei4 ， zhi3 ge1 xin4 shui2 neng2 。

## 注释

## 译文

## 赏析
