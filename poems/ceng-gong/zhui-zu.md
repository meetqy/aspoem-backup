---
id: ceng-gong-zhui-zu
title: 追租
titlePinyin: zhui1 zu1
titleSlug: zhui-zu
author: 曾鞏
authorPinyin: ceng2 gong3
authorSlug: ceng-gong
dynasty: 宋
dynastyPinyin: song4
dynastySlug: song
tags: []
---

## 正文

- 耕耨筋力苦，收刈田野樂。
- 鄉鄰約來往，樽酒追酬酢。
- 生涯給俯仰，公斂忘厚薄。
- 胡爲此歲暮，老少顔色惡。
- 國用有緩急，時議廢量度。
- 內外奔氣勢，上下窮割剝。
- 今歲九夏旱，赤日萬里灼。
- 陂湖蹙埃𡏖，禾黍死磽确。
- 衆期必見省，理在非可略。
- 謂須倒廩賑，詎止追租閣。
- 吾人已迫切，此望亦迂邈。
- 奈何呻吟訴，卒受鞭棰却。
- 寧論救憔悴，反與爭合龠。
- 問胡應驅迫，久已罹匱涸。
- 計須賣强壯，勢不存尪弱。
- 去歲已如此，愁呼遍郊郭。
- 饑羸乞分寸，斯須死笞縛。
- 法令尚修明，此理可驚愕。
- 公卿飽天祿，耳目知民瘼。
- 忍令瘡痍內，每肆誅求虐。
- 但憂值空虛，寧無挺犁钁。
- 暴吏理宜除，浮費義可削。
- 吾卧避囂喧，茲言偶斟酌。
- 試起望遺村，霾風振墟落。

## 拼音

- geng1 nou4 jin1 li4 ku3 ， shou1 yi4 tian2 ye3 le4 。
- xiang1 lin2 yue1 lai2 wang3 ， zun1 jiu3 zhui1 chou2 zuo4 。
- sheng1 ya2 gei3 fu3 yang3 ， gong1 lian3 wang4 hou4 bao2 。
- hu2 wei2 ci3 sui4 mu4 ， lao3 shao4 yan2 se4 e4 。
- guo2 yong4 you3 huan3 ji2 ， shi2 yi4 fei4 liang2 du4 。
- nei4 wai4 ben1 qi4 shi4 ， shang4 xia4 qiong2 ge1 bao1 。
- jin1 sui4 jiu3 xia4 han4 ， chi4 ri4 wan4 li3 zhuo2 。
- bei1 hu2 cu4 ai1 𡏖， he2 shu3 si3 qiao1 que4 。
- zhong4 qi1 bi4 jian4 sheng3 ， li3 zai4 fei1 ke3 lüe4 。
- wei4 xu1 dao3 lin3 zhen4 ， ju4 zhi3 zhui1 zu1 ge2 。
- wu2 ren2 yi3 po4 qie4 ， ci3 wang4 yi4 yu1 miao3 。
- nai4 he2 shen1 yin2 su4 ， zu2 shou4 bian1 chui2 que4 。
- ning2 lun4 jiu4 qiao2 cui4 ， fan3 yu3 zheng1 he2 yue4 。
- wen4 hu2 ying1 qu1 po4 ， jiu3 yi3 li2 kui4 he2 。
- ji4 xu1 mai4 qiang2 zhuang4 ， shi4 bu4 cun2 wang1 ruo4 。
- qu4 sui4 yi3 ru2 ci3 ， chou2 hu1 bian4 jiao1 guo1 。
- ji1 lei2 qi3 fen1 cun4 ， si1 xu1 si3 chi1 fu4 。
- fa3 ling4 shang4 xiu1 ming2 ， ci3 li3 ke3 jing1 e4 。
- gong1 qing1 bao3 tian1 lu4 ， er3 mu4 zhi1 min2 mo4 。
- ren3 ling4 chuang1 yi2 nei4 ， mei3 si4 zhu1 qiu2 nüe4 。
- dan4 you1 zhi2 kong1 xu1 ， ning2 wu2 ting3 li2 jue2 。
- bao4 li4 li3 yi2 chu2 ， fu2 fei4 yi4 ke3 xiao1 。
- wu2 wo4 bi4 xiao1 xuan1 ， zi1 yan2 ou3 zhen1 zhuo2 。
- shi4 qi3 wang4 yi2 cun1 ， mai2 feng1 zhen4 xu1 luo4 。

## 注释

## 译文

## 赏析
