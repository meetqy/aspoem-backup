---
id: ceng-gong-qing-yun-ting-xian-wang
title: 青雲亭閑望
titlePinyin: qing1 yun2 ting2 xian2 wang4
titleSlug: qing-yun-ting-xian-wang
author: 曾鞏
authorPinyin: ceng2 gong3
authorSlug: ceng-gong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 一登此亭高，敻脫藩廡擁。
- 開顔廣軒闢，吹面驚飆動。
- 城回石崖抱，山亂寒潮湧。
- 谷草晚更芳，沙泉細猶洶。
- 崢嶸四封壯，縹緲佳氣捧。
- 連天廣衢走，拂日長簷聳。
- 區區射聲利，浩浩奔蹄踵。
- 趨營衆所便，冒涉吾久恐。
- 緬想山水宅，環觀松檜拱。
- 屬耳天籟樂，脫身人事冗。
- 幽閑味雖薄，放蕩愚所勇。
- 窮凶勢猶競，殺伐聲更詾。
- 揚揚斂臣貴，燁燁兵官寵。
- 諒知草茅微，無補社稷重。
- 牧放手幽鞭，耕鋤躬瘦隴。
- 尚或此心諧，豈云吾道壅。

## 拼音

- yi4 deng1 ci3 ting2 gao1 ， xiong4 tuo1 fan1 wu3 yong1 。
- kai1 yan2 guang3 xuan1 pi4 ， chui1 mian4 jing1 biao1 dong4 。
- cheng2 hui2 shi2 ya2 bao4 ， shan1 luan4 han2 chao2 yong3 。
- gu3 cao3 wan3 geng4 fang1 ， sha1 quan2 xi4 you2 xiong1 。
- zheng1 rong2 si4 feng1 zhuang4 ， piao3 miao3 jia1 qi4 peng3 。
- lian2 tian1 guang3 qu2 zou3 ， fu2 ri4 chang2 yan2 song3 。
- qu1 qu1 she4 sheng1 li4 ， hao4 hao4 ben1 ti2 zhong3 。
- qu1 ying2 zhong4 suo3 bian4 ， mao4 she4 wu2 jiu3 kong3 。
- mian3 xiang3 shan1 shui3 zhai2 ， huan2 guan1 song1 gui4 gong3 。
- shu3 er3 tian1 lai4 le4 ， tuo1 shen1 ren2 shi4 rong3 。
- you1 xian2 wei4 sui1 bao2 ， fang4 dang4 yu2 suo3 yong3 。
- qiong2 xiong1 shi4 you2 jing4 ， sha1 fa2 sheng1 geng4 xiong1 。
- yang2 yang2 lian3 chen2 gui4 ， ye4 ye4 bing1 guan1 chong3 。
- liang4 zhi1 cao3 mao2 wei1 ， wu2 bu3 she4 ji4 zhong4 。
- mu4 fang4 shou3 you1 bian1 ， geng1 chu2 gong1 shou4 long3 。
- shang4 huo4 ci3 xin1 xie2 ， qi3 yun2 wu2 dao4 yong1 。

## 注释

## 译文

## 赏析
