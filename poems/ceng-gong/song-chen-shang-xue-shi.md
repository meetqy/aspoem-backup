---
id: ceng-gong-song-chen-shang-xue-shi
title: 送陳商學士
titlePinyin: song4 chen2 shang1 xue2 shi4
titleSlug: song-chen-shang-xue-shi
author: 曾鞏
authorPinyin: ceng2 gong3
authorSlug: ceng-gong
dynasty: 宋
dynastyPinyin: song4
dynastySlug: song
tags: []
---

## 正文

- 柳黄半出年將破，溪溜浸苔强萬個。
- 溪頭蒲葦各萌芽，山梅最繁花已墮。
- 物色撩人思易狂，况躋別館情何那。
- 城東日晚公將去，纛影未離愁四座。
- 公於萬事不雕鎸，心意恢恢無坎坷。
- 來從奎壁光鋩下，笑倚樽筵成郡課。
- 嗟予齪齪才性下，棄置合守丘樊餓。
- 公持姓名動人主，祓飾寧嫌筆端挫。
- 從今清夜思江路，夢送公船先北過。

## 拼音

- liu3 huang2 ban4 chu1 nian2 jiang1 po4 ， xi1 liu1 jin4 tai2 qiang2 wan4 ge4 。
- xi1 tou2 pu2 wei3 ge4 meng2 ya2 ， shan1 mei2 zui4 fan2 hua1 yi3 duo4 。
- wu4 se4 liao2 ren2 si1 yi4 kuang2 ， kuang4 ji1 bie2 guan3 qing2 he2 na4 。
- cheng2 dong1 ri4 wan3 gong1 jiang1 qu4 ， dao4 ying3 wei4 li2 chou2 si4 zuo4 。
- gong1 wu1 wan4 shi4 bu4 diao1 juan1 ， xin1 yi4 hui1 hui1 wu2 kan3 ke3 。
- lai2 cong2 kui2 bi4 guang1 mang2 xia4 ， xiao4 yi3 zun1 yan2 cheng2 jun4 ke4 。
- jie1 yu3 chuo4 chuo4 cai2 xing4 xia4 ， qi4 zhi4 he2 shou3 qiu1 fan2 e4 。
- gong1 chi2 xing4 ming2 dong4 ren2 zhu3 ， fu2 shi4 ning2 xian2 bi3 duan1 cuo4 。
- cong2 jin1 qing1 ye4 si1 jiang1 lu4 ， meng4 song4 gong1 chuan2 xian1 bei3 guo4 。

## 注释

## 译文

## 赏析
