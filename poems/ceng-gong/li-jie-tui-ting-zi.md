---
id: ceng-gong-li-jie-tui-ting-zi
title: 李節推亭子
titlePinyin: li3 jie2 tui1 ting2 zi0
titleSlug: li-jie-tui-ting-zi
author: 曾鞏
authorPinyin: ceng2 gong3
authorSlug: ceng-gong
dynasty: 宋
dynastyPinyin: song4
dynastySlug: song
tags: []
---

## 正文

- 盱江郭東門，江水湛虛碧。
- 東南望群峰，連延倚天壁。
- 長林相蔽虧，蒼翠浮日夕。
- 青冥窗戶寒，居者非咫尺。
- 子初得從誰，有此烟霧宅。
- 燕坐遠世喧，及門無塵客。
- 築亭更求深，緩带聊自適。
- 時花笑婀娜，山鳥吟格磔。
- 家釀熟新樽，歡言命良席。
- 故已輕華簪，寧論珍拱璧。
- 我亦有菑田，相望在阡陌。
- 安得巾柴車，過從佇三益。

## 拼音

- xu1 jiang1 guo1 dong1 men2 ， jiang1 shui3 zhan4 xu1 bi4 。
- dong1 nan2 wang4 qun2 feng1 ， lian2 yan2 yi3 tian1 bi4 。
- chang2 lin2 xiang4 bi4 kui1 ， cang1 cui4 fu2 ri4 xi1 。
- qing1 ming2 chuang1 hu4 han2 ， ju1 zhe3 fei1 zhi3 chi3 。
- zi3 chu1 de2 cong2 shui2 ， you3 ci3 yan1 wu4 zhai2 。
- yan4 zuo4 yuan3 shi4 xuan1 ， ji2 men2 wu2 chen2 ke4 。
- zhu4 ting2 geng4 qiu2 shen1 ， huan3 dai4 liao2 zi4 shi4 。
- shi2 hua1 xiao4 e1 nuo2 ， shan1 niao3 yin2 ge2 zhe2 。
- jia1 niang4 shu2 xin1 zun1 ， huan1 yan2 ming4 liang2 xi2 。
- gu4 yi3 qing1 hua2 zan1 ， ning2 lun4 zhen1 gong3 bi4 。
- wo3 yi4 you3 zi1 tian2 ， xiang1 wang4 zai4 qian1 mo4 。
- an1 de2 jin1 chai2 ju1 ， guo4 cong2 zhu4 san1 yi4 。

## 注释

## 译文

## 赏析
