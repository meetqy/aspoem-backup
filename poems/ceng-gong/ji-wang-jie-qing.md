---
id: ceng-gong-ji-wang-jie-qing
title: 寄王介卿
titlePinyin: ji4 wang2 jie4 qing1
titleSlug: ji-wang-jie-qing
author: 曾鞏
authorPinyin: ceng2 gong3
authorSlug: ceng-gong
dynasty: 宋
dynastyPinyin: song4
dynastySlug: song
tags: []
---

## 正文

- 憶昨走京塵，衡門始相識。
- 疏簾挂秋日，客庖留共食。
- 紛紛說古今，洞不置藩域。
- 有司甄棟榦，度量棄樗櫟。
- 振轡行尚早，分首學堧北。
- 初冬憩海昏，夜坐探書策。
- 始得讀君文，大匠謝刀尺。
- 周孔日已遠，遺經竄牆壁。
- 倡佯百怪起，冠裾稔回慝。
- 君材信魁崛，議論恣排闢。
- 如川流渾渾，東海爲委積。
- 如躋極高望，萬物著春色。
- 寥寥孟韓后，斯文大難得。
- 嗟予見之晚，反覆不能釋。
- 胡然藴環堵，不救謀者惑。
- 明朝渡江還，念念非可抑。
- 如酲冒炎暑，每進意愈塞。
- 維時南風薰，木葉晃繁碧。
- 頹雲走石瀨，逆坂上文艗。
- 欣聞被檄來，窮閻駐鑣軾。
- 促榻叩其言，咸池播純繹。
- 行身抗淵損，及物窺龍稷。
- 綢繆指疵病，攻砭甚針石。
- 淺沚有停沙，亦可洗珠璧。
- 論憂或共嚬，遇愜每同峎。
- 正值祝融橫，金隅未提職。
- 高樓豁可望，命載屢攀陟。
- 一不羅俗嬉，怡然治紈墨。
- 露注尚忘疲，更待蟾蜍昃。
- 雅愛張與余，挽之置茵席。
- 群兒困不酬，吽嚬聚譏謫。
- 仁義殊齟齬，昧者尊惡砳。
- 霧草變衰黄，吟蛩鬧朝夕。
- 君子畏簡書，薄言返行役。
- 商歌孺子別，失淚染衣襋。
- 自從促櫂去，會此隆冬逼。
- 何神鼓陰韛，萬竅動謞激。
- 城顛睨江浪，蛟怪助掀射。
- 仁賢保無恙，所想挂驚惕。
- 燁燁多隸從，良已匱藜齸。
- 迨茲尺書至，疑念始冰析。
- 蘭滫沓慈祥，筠梧肆諧適。
- 繽紛衆胥士，署壘各嬉息。
- 其餘書牘背，粟密縷機織。
- 卷書勞來幹，寸懷良自懌。
- 野泊轉平綠，梅梢弄繁白。
- 金縚引柳荑，芳氣滿原澤。
- 出門無所抵，歸卧四楹寂。
- 術學頗思講，人事多可惻。
- 含意不得發，百憤注微臆。
- 摇摇咏顔色，企足關途隔。
- 自慚兒女情，宛轉抱悽慼。
- 吾念非吾私，何當託雲翼。
- 奇偶轉如輪，終期援焦溺。

## 拼音

- yi4 zuo2 zou3 jing1 chen2 ， heng2 men2 shi3 xiang1 shi2 。
- shu1 lian2 gua4 qiu1 ri4 ， ke4 pao2 liu2 gong4 shi2 。
- fen1 fen1 shuo1 gu3 jin1 ， dong4 bu2 zhi4 fan1 yu4 。
- you3 si1 zhen1 dong4 gan4 ， du4 liang4 qi4 chu1 li4 。
- zhen4 pei4 xing2 shang4 zao3 ， fen1 shou3 xue2 ruan2 bei3 。
- chu1 dong1 qi4 hai3 hun1 ， ye4 zuo4 tan4 shu1 ce4 。
- shi3 de2 du2 jun1 wen2 ， da4 jiang4 xie4 dao1 chi3 。
- zhou1 kong3 ri4 yi3 yuan3 ， yi2 jing1 cuan4 qiang2 bi4 。
- chang4 yang2 bai3 guai4 qi3 ， guan1 ju1 ren3 hui2 te4 。
- jun1 cai2 xin4 kui2 jue2 ， yi4 lun4 zi4 pai2 pi4 。
- ru2 chuan1 liu2 hun2 hun2 ， dong1 hai3 wei2 wei3 ji1 。
- ru2 ji1 ji2 gao1 wang4 ， wan4 wu4 zhu4 chun1 se4 。
- liao2 liao2 meng4 han2 hou4 ， si1 wen2 da4 nan2 de2 。
- jie1 yu3 jian4 zhi1 wan3 ， fan3 fu4 bu4 neng2 shi4 。
- hu2 ran2 yun4 huan2 du3 ， bu2 jiu4 mou2 zhe3 huo4 。
- ming2 chao2 du4 jiang1 huan2 ， nian4 nian4 fei1 ke3 yi4 。
- ru2 cheng2 mao4 yan2 shu3 ， mei3 jin4 yi4 yu4 sai1 。
- wei2 shi2 nan2 feng1 xun1 ， mu4 ye4 huang4 fan2 bi4 。
- tui2 yun2 zou3 shi2 lai4 ， ni4 ban3 shang4 wen2 yi4 。
- xin1 wen2 bei4 xi2 lai2 ， qiong2 yan2 zhu4 biao1 shi4 。
- cu4 ta4 kou4 qi2 yan2 ， xian2 chi2 bo1 chun2 yi4 。
- xing2 shen1 kang4 yuan1 sun3 ， ji2 wu4 kui1 long2 ji4 。
- chou2 mou2 zhi3 ci1 bing4 ， gong1 bian1 shen4 zhen1 shi2 。
- qian3 zhi3 you3 ting2 sha1 ， yi4 ke3 xi3 zhu1 bi4 。
- lun4 you1 huo4 gong4 pin2 ， yu4 qie4 mei3 tong2 en3 。
- zheng4 zhi2 zhu4 rong2 heng2 ， jin1 yu2 wei4 ti2 zhi2 。
- gao1 lou2 huo1 ke3 wang4 ， ming4 zai4 lü3 pan1 zhi4 。
- yi2 bu4 luo2 su2 xi1 ， yi2 ran2 zhi4 wan2 mo4 。
- lu4 zhu4 shang4 wang4 pi2 ， geng4 dai4 chan2 chu2 ze4 。
- ya3 ai4 zhang1 yu3 yu2 ， wan3 zhi1 zhi4 yin1 xi2 。
- qun2 er2 kun4 bu4 chou2 ， hong1 pin2 ju4 ji1 zhe2 。
- ren2 yi4 shu1 ju3 yu3 ， mei4 zhe3 zun1 e4 le4 。
- wu4 cao3 bian4 shuai1 huang2 ， yin2 qiong2 nao4 zhao1 xi1 。
- jun1 zi3 wei4 jian3 shu1 ， bo2 yan2 fan3 xing2 yi4 。
- shang1 ge1 ru2 zi3 bie2 ， shi1 lei4 ran3 yi1 ji2 。
- zi4 cong2 cu4 zhao4 qu4 ， hui4 ci3 long2 dong1 bi1 。
- he2 shen2 gu3 yin1 bai4 ， wan4 qiao4 dong4 he4 ji1 。
- cheng2 dian1 ni4 jiang1 lang4 ， jiao1 guai4 zhu4 xian1 she4 。
- ren2 xian2 bao3 wu2 yang4 ， suo3 xiang3 gua4 jing1 ti4 。
- ye4 ye4 duo1 li4 cong2 ， liang2 yi3 kui4 li2 yi4 。
- dai4 zi1 chi3 shu1 zhi4 ， yi2 nian4 shi3 bing1 xi1 。
- lan2 xiu3 ta4 ci2 xiang2 ， yun2 wu2 si4 xie2 shi4 。
- bin1 fen1 zhong4 xu1 shi4 ， shu3 lei3 ge4 xi1 xi1 。
- qi2 yu2 shu1 du2 bei4 ， su4 mi4 lü3 ji1 zhi1 。
- juan4 shu1 lao2 lai2 gan4 ， cun4 huai2 liang2 zi4 yi4 。
- ye3 bo2 zhuan3 ping2 lü4 ， mei2 shao1 nong4 fan2 bai2 。
- jin1 tao1 yin3 liu3 yi2 ， fang1 qi4 man3 yuan2 ze2 。
- chu1 men2 wu2 suo3 di3 ， gui1 wo4 si4 ying2 ji4 。
- shu4 xue2 po1 si1 jiang3 ， ren2 shi4 duo1 ke3 ce4 。
- han2 yi4 bu4 de2 fa1 ， bai3 fen4 zhu4 wei1 yi4 。
- yao2 yao2 yong3 yan2 se4 ， qi3 zu2 guan1 tu2 ge2 。
- zi4 can2 er2 nü3 qing2 ， wan3 zhuan3 bao4 qi1 qi1 。
- wu2 nian4 fei1 wu2 si1 ， he2 dang1 tuo1 yun2 yi4 。
- ji1 ou3 zhuan3 ru2 lun2 ， zhong1 qi1 yuan2 jiao1 ni4 。

## 注释

## 译文

## 赏析
