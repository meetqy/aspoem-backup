---
id: ceng-gong-dan-xia-dong
title: 丹霞洞
titlePinyin: dan1 xia2 dong4
titleSlug: dan-xia-dong
author: 曾鞏
authorPinyin: ceng2 gong3
authorSlug: ceng-gong
dynasty: 宋
dynastyPinyin: song4
dynastySlug: song
tags: []
---

## 正文

- 麻姑石壇起雲霧，常意已極高峰顛。
- 豈知造化有神處，別聳翠嶺參青天。
- 長松桀柏枝嵬砢，中畫一道如流泉。
- 林風颼飀滿丘壑，山鳥嘲哳凌飛烟。
- 山腰古亭豁可望，下見秋色清無邊。
- 忽驚陰崖勢回合，中抱幽谷何平圓。
- 初誰鑿險構樓觀，更使遶舍開芝田。
- 令人到此毛骨醒，欲構老筆丹青傳。
- 羌夷干戈今未解，天地瘡痏誰能痊。
- 大厦棟梁置沙莽，肯復顧眄桷與椽。
- 吾徒於時直何用，欲住未得心茫然。

## 拼音

- ma2 gu1 shi2 tan2 qi3 yun2 wu4 ， chang2 yi4 yi3 ji2 gao1 feng1 dian1 。
- qi3 zhi1 zao4 hua4 you3 shen2 chu3 ， bie2 song3 cui4 ling3 can1 qing1 tian1 。
- chang2 song1 jie2 bai3 zhi1 wei2 luo3 ， zhong1 hua4 yi2 dao4 ru2 liu2 quan2 。
- lin2 feng1 sou1 liu2 man3 qiu1 he4 ， shan1 niao3 chao2 zha1 ling2 fei1 yan1 。
- shan1 yao1 gu3 ting2 huo1 ke3 wang4 ， xia4 jian4 qiu1 se4 qing1 wu2 bian1 。
- hu1 jing1 yin1 ya2 shi4 hui2 he2 ， zhong1 bao4 you1 gu3 he2 ping2 yuan2 。
- chu1 shui2 zao2 xian3 gou4 lou2 guan1 ， geng4 shi3 rao4 she4 kai1 zhi1 tian2 。
- ling4 ren2 dao4 ci3 mao2 gu3 xing3 ， yu4 gou4 lao3 bi3 dan1 qing1 chuan2 。
- qiang1 yi2 gan1 ge1 jin1 wei4 jie3 ， tian1 di4 chuang1 wei3 shui2 neng2 quan2 。
- da4 sha4 dong4 liang2 zhi4 sha1 mang3 ， ken3 fu4 gu4 mian3 jue2 yu3 chuan2 。
- wu2 tu2 wu1 shi2 zhi2 he2 yong4 ， yu4 zhu4 wei4 de2 xin1 mang2 ran2 。

## 注释

## 译文

## 赏析
