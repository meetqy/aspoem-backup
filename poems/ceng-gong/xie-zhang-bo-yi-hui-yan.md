---
id: ceng-gong-xie-zhang-bo-yi-hui-yan
title: 謝章伯益惠硯
titlePinyin: xie4 zhang1 bo2 yi4 hui4 yan4
titleSlug: xie-zhang-bo-yi-hui-yan
author: 曾鞏
authorPinyin: ceng2 gong3
authorSlug: ceng-gong
dynasty: 宋
dynastyPinyin: song4
dynastySlug: song
tags: []
---

## 正文

- 人生對門東西陌，口耳一間心誰傳。
- 况乃天地相去遠，一在南海一在燕。
- 古今萬世復萬世，彼亦居下此在前。
- 是非得失錯且繁，以情相話何由緣。
- 造化豈不大且淵，到此縮縮智且慳。
- 聖人智出造化先，始獨俯仰模坤乾。
- 一人詰曲意百千，以文寫意意乃宣。
- 簡書軸載道相聯，馳夷走貊通百蠻。
- 羲皇向今谷屢遷，言語應接旦暮間。
- 聖人不死術以此，又與其類殊蚑蠕。
- 外之君臣內父子，仁義禮樂定筆端。
- 硯與筆墨乃舟船，論功次第誰能攀。
- 伯益于文敏且顓，字向紙上生戈鋋。
- 與硯出入宜不捐，胡乃贄我璧棄泉。
- 作詩知硯功小大，報不充賜心焦然。

## 拼音

- ren2 sheng1 dui4 men2 dong1 xi1 mo4 ， kou3 er3 yi2 jian4 xin1 shui2 chuan2 。
- kuang4 nai3 tian1 di4 xiang1 qu4 yuan3 ， yi2 zai4 nan2 hai3 yi2 zai4 yan4 。
- gu3 jin1 wan4 shi4 fu4 wan4 shi4 ， bi3 yi4 ju1 xia4 ci3 zai4 qian2 。
- shi4 fei1 de2 shi1 cuo4 qie3 fan2 ， yi3 qing2 xiang1 hua4 he2 you2 yuan2 。
- zao4 hua4 qi3 bu2 da4 qie3 yuan1 ， dao4 ci3 suo1 suo1 zhi4 qie3 qian1 。
- sheng4 ren2 zhi4 chu1 zao4 hua4 xian1 ， shi3 du2 fu3 yang3 mo2 kun1 qian2 。
- yi4 ren2 jie2 qu1 yi4 bai3 qian1 ， yi3 wen2 xie3 yi4 yi4 nai3 xuan1 。
- jian3 shu1 zhou2 zai4 dao4 xiang1 lian2 ， chi2 yi2 zou3 mo4 tong1 bai3 man2 。
- xi1 huang2 xiang4 jin1 gu3 lü3 qian1 ， yan2 yu3 ying1 jie1 dan4 mu4 jian4 。
- sheng4 ren2 bu4 si3 shu4 yi3 ci3 ， you4 yu3 qi2 lei4 shu1 qi2 ru2 。
- wai4 zhi1 jun1 chen2 nei4 fu4 zi3 ， ren2 yi4 li3 le4 ding4 bi3 duan1 。
- yan4 yu3 bi3 mo4 nai3 zhou1 chuan2 ， lun4 gong1 ci4 di4 shui2 neng2 pan1 。
- bo2 yi4 yu2 wen2 min3 qie3 zhuan1 ， zi4 xiang4 zhi3 shang4 sheng1 ge1 chan2 。
- yu3 yan4 chu1 ru4 yi2 bu4 juan1 ， hu2 nai3 zhi4 wo3 bi4 qi4 quan2 。
- zuo4 shi1 zhi1 yan4 gong1 xiao3 da4 ， bao4 bu4 chong1 ci4 xin1 jiao1 ran2 。

## 注释

## 译文

## 赏析
