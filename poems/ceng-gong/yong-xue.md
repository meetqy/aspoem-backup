---
id: ceng-gong-yong-xue
title: 咏雪
titlePinyin: yong3 xue3
titleSlug: yong-xue
author: 曾鞏
authorPinyin: ceng2 gong3
authorSlug: ceng-gong
dynasty: 宋
dynastyPinyin: song4
dynastySlug: song
tags: []
---

## 正文

- 嚴嚴層冰塞川澤，洶洶北風鳴木石。
- 黄雲半夜滿千里，大雪平明深一尺。
- 兩儀混合去纖間，萬類韜藏絕塵迹。
- 蛟龍岌起抱巒岡，江海橫奔控阡陌。
- 野林縹緲苦難狀，庭樹鮮妍疑可摘。
- 開門更覺山市靜，散帙偏宜紙窗白。
- 精光蕩射遍巖谷，氣象崢嶸見松柏。
- 少年登望就臺觀，壯士衡凌向砂磧。
- 饑鼯嗥卧伏牙爪，獵隼飛挐矜羽翮。
- 茅簷客聚滿幽缶，桑徑人行沒雙屐。
- 高堂暖熱厭羅綺，環堵蕭條尚絺綌。
- 何當仰見白日照，坐看先從沙際釋。
- 漸涵溝畎兆豐富，洗濯閭閻消瘴疫。
- 便乘東北生氣起，自駕疲牛理墝塉。

## 拼音

- yan2 yan2 ceng2 bing1 sai1 chuan1 ze2 ， xiong1 xiong1 bei3 feng1 ming2 mu4 shi2 。
- huang2 yun2 ban4 ye4 man3 qian1 li3 ， da4 xue3 ping2 ming2 shen1 yi4 chi3 。
- liang3 yi2 hun4 he2 qu4 xian1 jian4 ， wan4 lei4 tao1 cang2 jue2 chen2 ji4 。
- jiao1 long2 ji2 qi3 bao4 luan2 gang1 ， jiang1 hai3 heng2 ben1 kong4 qian1 mo4 。
- ye3 lin2 piao3 miao3 ku3 nan2 zhuang4 ， ting2 shu4 xian1 yan2 yi2 ke3 zhai1 。
- kai1 men2 geng4 jue2 shan1 shi4 jing4 ， san4 zhi4 pian1 yi2 zhi3 chuang1 bai2 。
- jing1 guang1 dang4 she4 bian4 yan2 gu3 ， qi4 xiang4 zheng1 rong2 jian4 song1 bai3 。
- shao4 nian2 deng1 wang4 jiu4 tai2 guan1 ， zhuang4 shi4 heng2 ling2 xiang4 sha1 qi4 。
- ji1 wu2 hao2 wo4 fu2 ya2 zhua3 ， lie4 sun3 fei1 na2 jin1 yu3 he2 。
- mao2 yan2 ke4 ju4 man3 you1 fou3 ， sang1 jing4 ren2 hang2 mei2 shuang1 ji1 。
- gao1 tang2 nuan3 re4 yan4 luo2 qi3 ， huan2 du3 xiao1 tiao2 shang4 chi1 xi4 。
- he2 dang1 yang3 jian4 bai2 ri4 zhao4 ， zuo4 kan4 xian1 cong2 sha1 ji4 shi4 。
- jian4 han2 gou1 quan3 zhao4 feng1 fu4 ， xi3 zhuo2 lü2 yan2 xiao1 zhang4 yi4 。
- bian4 cheng2 dong1 bei3 sheng1 qi4 qi3 ， zi4 jia4 pi2 niu2 li3 qiao1 ji2 。

## 注释

## 译文

## 赏析
