---
id: ceng-gong-song-xuan-zhou-du-dou-guan
title: 送宣州杜都官
titlePinyin: song4 xuan1 zhou1 du4 dou1 guan1
titleSlug: song-xuan-zhou-du-dou-guan
author: 曾鞏
authorPinyin: ceng2 gong3
authorSlug: ceng-gong
dynasty: 宋
dynastyPinyin: song4
dynastySlug: song
tags: []
---

## 正文

- 夜聞陵陽峰上雨，曉見宛溪春水平。
- 畫船不待雙櫓挾，歸客喜成千里行。
- 牧之文采宜未泯，夫子風流今有聲。
- 篇什高吟鳳凰下，翰墨醉灑烟雲生。
- 撥置簿書有餘力，放意樽罍無俗情。
- 忠義非徒勸風俗，愷悌固可交神明。
- 餘休比戶得涵泳，嚚訟累歲皆澄清。
- 薦章交論付丞相，士行如此宜名卿。
- 江湖一見十年舊，談笑相逢肝膽傾。
- 鷦鷯一枝亦自得，去矣黄鵠高飛鳴。

## 拼音

- ye4 wen2 ling2 yang2 feng1 shang4 yu3 ， xiao3 jian4 wan3 xi1 chun1 shui3 ping2 。
- hua4 chuan2 bu2 dai4 shuang1 lu3 xie2 ， gui1 ke4 xi3 cheng2 qian1 li3 xing2 。
- mu4 zhi1 wen2 cai3 yi2 wei4 min3 ， fu1 zi3 feng1 liu2 jin1 you3 sheng1 。
- pian1 shi2 gao1 yin2 feng4 huang2 xia4 ， han4 mo4 zui4 sa3 yan1 yun2 sheng1 。
- bo1 zhi4 bo2 shu1 you3 yu2 li4 ， fang4 yi4 zun1 lei2 wu2 su2 qing2 。
- zhong1 yi4 fei1 tu2 quan4 feng1 su2 ， kai3 ti4 gu4 ke3 jiao1 shen2 ming2 。
- yu2 xiu1 bi3 hu4 de2 han2 yong3 ， yin2 song4 lei4 sui4 jie1 cheng2 qing1 。
- jian4 zhang1 jiao1 lun4 fu4 cheng2 xiang4 ， shi4 xing2 ru2 ci3 yi2 ming2 qing1 。
- jiang1 hu2 yi2 jian4 shi2 nian2 jiu4 ， tan2 xiao4 xiang1 feng2 gan1 dan3 qing1 。
- jiao1 liao2 yi4 zhi1 yi4 zi4 de2 ， qu4 yi3 huang2 hu2 gao1 fei1 ming2 。

## 注释

## 译文

## 赏析
