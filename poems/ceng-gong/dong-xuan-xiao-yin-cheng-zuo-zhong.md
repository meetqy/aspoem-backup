---
id: ceng-gong-dong-xuan-xiao-yin-cheng-zuo-zhong
title: 東軒小飲呈坐中
titlePinyin: dong1 xuan1 xiao3 yin3 cheng2 zuo4 zhong1
titleSlug: dong-xuan-xiao-yin-cheng-zuo-zhong
author: 曾鞏
authorPinyin: ceng2 gong3
authorSlug: ceng-gong
dynasty: 宋
dynastyPinyin: song4
dynastySlug: song
tags: []
---

## 正文

- 二年委質繫官次，一日偷眼看青山。
- 念隨薄祿困垂首，似見故人羞滿顔。
- 及門幸得二三友，把酒能共頃刻閒。
- 海魚腥鹹聊復進，野果酸澀誰能刪。
- 談劇清風生麈柄，氣酣落日解带鐶。
- 瑰材壯志皆可喜，自笑我拙何由攀。
- 高情坐使鄙吝去，病體頓覺神明還。
- 簡書皇皇奔走地，管庫碌碌塵埃間。
- 功名難合若捕影，日月遽易如循環。
- 不如飲酒不知厭，欲罷更起相牽扳。

## 拼音

- er4 nian2 wei3 zhi4 xi4 guan1 ci4 ， yi2 ri4 tou1 yan3 kan4 qing1 shan1 。
- nian4 sui2 bao2 lu4 kun4 chui2 shou3 ， si4 jian4 gu4 ren2 xiu1 man3 yan2 。
- ji2 men2 xing4 de2 er4 san1 you3 ， ba3 jiu3 neng2 gong4 qing3 ke4 xian2 。
- hai3 yu2 xing1 xian2 liao2 fu4 jin4 ， ye3 guo3 suan1 se4 shui2 neng2 shan1 。
- tan2 ju4 qing1 feng1 sheng1 zhu3 bing3 ， qi4 han1 luo4 ri4 jie3 dai4 huan2 。
- gui1 cai2 zhuang4 zhi4 jie1 ke3 xi3 ， zi4 xiao4 wo3 zhuo1 he2 you2 pan1 。
- gao1 qing2 zuo4 shi3 bi3 lin4 qu4 ， bing4 ti3 dun4 jue2 shen2 ming2 huan2 。
- jian3 shu1 huang2 huang2 ben1 zou3 di4 ， guan3 ku4 lu4 lu4 chen2 ai1 jian4 。
- gong1 ming2 nan2 he2 ruo4 bu3 ying3 ， ri4 yue4 ju4 yi4 ru2 xun2 huan2 。
- bu4 ru2 yin3 jiu3 bu4 zhi1 yan4 ， yu4 ba4 geng4 qi3 xiang1 qian1 ban1 。

## 注释

## 译文

## 赏析
