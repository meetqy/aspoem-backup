---
id: ceng-gong-gu-yin-si
title: 谷隠寺
titlePinyin: gu3 yin3 si4
titleSlug: gu-yin-si
author: 曾鞏
authorPinyin: ceng2 gong3
authorSlug: ceng-gong
dynasty: 宋
dynastyPinyin: song4
dynastySlug: song
tags: []
---

## 正文

- 峴南衆峰外，窅然空谷深。
- 丹樓倚碧殿，敻出道安林。
- 習池抱鄰曲，虛窗漱清音。
- 竹靜幽鳥語，果熟孤猿吟。
- 故多物外趣，足慰倦客心。
- 但恨紲塵羈，無繇數追尋。

## 拼音

- xian4 nan2 zhong4 feng1 wai4 ， yao3 ran2 kong1 gu3 shen1 。
- dan1 lou2 yi3 bi4 dian4 ， xiong4 chu1 dao4 an1 lin2 。
- xi2 chi2 bao4 lin2 qu3 ， xu1 chuang1 shu4 qing1 yin1 。
- zhu2 jing4 you1 niao3 yu3 ， guo3 shu2 gu1 yuan2 yin2 。
- gu4 duo1 wu4 wai4 qu4 ， zu2 wei4 juan4 ke4 xin1 。
- dan4 hen4 xie4 chen2 ji1 ， wu2 yao2 shu4 zhui1 xun2 。

## 注释

## 译文

## 赏析
