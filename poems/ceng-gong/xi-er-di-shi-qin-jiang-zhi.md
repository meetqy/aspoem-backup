---
id: ceng-gong-xi-er-di-shi-qin-jiang-zhi
title: 喜二弟侍親將至
titlePinyin: xi3 er4 di4 shi4 qin1 jiang1 zhi4
titleSlug: xi-er-di-shi-qin-jiang-zhi
author: 曾鞏
authorPinyin: ceng2 gong3
authorSlug: ceng-gong
dynasty: 宋
dynastyPinyin: song4
dynastySlug: song
tags: []
---

## 正文

- 嗟予懷抱徒蠢蠢，二弟胸中何落落。
- 政如魯衛各馳騁，文似機雲飽磨琢。
- 坐曹風義動江淮，爲縣聲名到京洛。
- 鴻雁峨峨並羽儀，棠棣韡韡聯跗鄂。
- 我於兩處抱饑渴，恨寄一官如束縛。
- 周南留滯勿復論，平陸可來無厭數。
- 慈親况不倦行役，官長幸復寬期約。
- 似聞笑語已仿佛，想見追隨先踴躍。
- 共眠布被取溫暖，同舉菜羹甘淡薄。
- 山花得折隨好醜，村酒可醉無清濁。
- 屈伸有命更勿疑，細故偶然皆可略。
- 春風爲子送帆檣，速放船頭來此泊。

## 拼音

- jie1 yu3 huai2 bao4 tu2 chun3 chun3 ， er4 di4 xiong1 zhong1 he2 luo4 luo4 。
- zheng4 ru2 lu3 wei4 ge4 chi2 cheng3 ， wen2 si4 ji1 yun2 bao3 mo2 zhuo2 。
- zuo4 cao2 feng1 yi4 dong4 jiang1 huai2 ， wei2 xian4 sheng1 ming2 dao4 jing1 luo4 。
- hong2 yan4 e2 e2 bing4 yu3 yi2 ， tang2 di4 wei3 wei3 lian2 fu1 e4 。
- wo3 wu1 liang3 chu3 bao4 ji1 ke3 ， hen4 ji4 yi4 guan1 ru2 shu4 fu4 。
- zhou1 nan2 liu2 zhi4 wu4 fu4 lun4 ， ping2 lu4 ke3 lai2 wu2 yan4 shu4 。
- ci2 qin1 kuang4 bu2 juan4 xing2 yi4 ， guan1 chang2 xing4 fu4 kuan1 qi1 yue1 。
- si4 wen2 xiao4 yu3 yi3 fang3 fu2 ， xiang3 jian4 zhui1 sui2 xian1 yong3 yue4 。
- gong4 mian2 bu4 bei4 qu3 wen1 nuan3 ， tong2 ju3 cai4 geng1 gan1 dan4 bo2 。
- shan1 hua1 de2 zhe2 sui2 hao3 chou3 ， cun1 jiu3 ke3 zui4 wu2 qing1 zhuo2 。
- qu1 shen1 you3 ming4 geng4 wu4 yi2 ， xi4 gu4 ou3 ran2 jie1 ke3 lüe4 。
- chun1 feng1 wei2 zi3 song4 fan1 qiang2 ， su4 fang4 chuan2 tou2 lai2 ci3 bo2 。

## 注释

## 译文

## 赏析
