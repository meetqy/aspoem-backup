---
id: ceng-gong-yi-e
title: 一鶚
titlePinyin: yi2 e4
titleSlug: yi-e
author: 曾鞏
authorPinyin: ceng2 gong3
authorSlug: ceng-gong
dynasty: 宋
dynastyPinyin: song4
dynastySlug: song
tags: []
---

## 正文

- 北風萬里開蓬蒿，山水洶洶鳴波濤。
- 嘗聞一鶚今始見，眼駛骨緊精神豪。
- 天昏雪密飛轉疾，暮略東海朝臨洮。
- 社中神狐倏閃內，腦尾分磔垂弓櫜。
- 巧兔獰鷄失草木，勇鷙一下崩其毛。
- 窟穴呦呦哭九子，帳前活送雙青猱。
- 啁啾燕雀誰爾數，駭散亦自亡其曹。
- 勢疑空山竭九澤，殺氣已應太白高。
- 歸來礧嵬載俎豆，快飲百甕行春醪。
- 酒酣始聞壯士嘆，丈夫試用何時遭。

## 拼音

- bei3 feng1 wan4 li3 kai1 peng2 hao1 ， shan1 shui3 xiong1 xiong1 ming2 bo1 tao1 。
- chang2 wen2 yi2 e4 jin1 shi3 jian4 ， yan3 shi3 gu3 jin3 jing1 shen2 hao2 。
- tian1 hun1 xue3 mi4 fei1 zhuan3 ji2 ， mu4 lüe4 dong1 hai3 chao2 lin2 tao2 。
- she4 zhong1 shen2 hu2 shu1 shan3 nei4 ， nao3 wei3 fen1 zhe2 chui2 gong1 gao1 。
- qiao3 tu4 ning2 ji1 shi1 cao3 mu4 ， yong3 zhi4 yi2 xia4 beng1 qi2 mao2 。
- ku1 xue2 you1 you1 ku1 jiu3 zi3 ， zhang4 qian2 huo2 song4 shuang1 qing1 nao2 。
- zhou1 jiu1 yan4 que4 shui2 er3 shu4 ， hai4 san4 yi4 zi4 wang2 qi2 cao2 。
- shi4 yi2 kong1 shan1 jie2 jiu3 ze2 ， sha1 qi4 yi3 ying1 tai4 bai2 gao1 。
- gui1 lai2 lei2 wei2 zai4 zu3 dou4 ， kuai4 yin3 bai3 weng4 xing2 chun1 lao2 。
- jiu3 han1 shi3 wen2 zhuang4 shi4 tan4 ， zhang4 fu0 shi4 yong4 he2 shi2 zao1 。

## 注释

## 译文

## 赏析
