---
id: ceng-gong-song-liu-yi-bo
title: 送劉醫博
titlePinyin: song4 liu2 yi1 bo2
titleSlug: song-liu-yi-bo
author: 曾鞏
authorPinyin: ceng2 gong3
authorSlug: ceng-gong
dynasty: 宋
dynastyPinyin: song4
dynastySlug: song
tags: []
---

## 正文

- 小人久病如愁感，每嘆地僻無良醫。
- 窮居索寞俗事少，坐對荏苒風光移。
- 深冬山城萬木落，陰氣蕩射生寒颸。
- 東方吐日光入戶，素壁閃閃含清輝。
- 臨汀劉君落落者，六伎絕偉如天資。
- 潜心密與造化會，布指敻有精靈隨。
- 馬蹄所至病魔屈，我於此時欣得之。
- 一來握手與我話，委曲衰王肺與脾。
- 囊中珍丸撮星斗，俾我嚼咀心顔怡。
- 灑然沉疴一日解，始免未老爲枯骸。
- 越人湔腸術已緩，仲景納餠術可卑。
- 劉君與我德至大，拱璧巨鼎非酬裨。
- 我嗟劉君乃士類，進退婉婉無瑕疵。
- 况又新承太守薦，羈鞅日背東門馳。
- 禁林侍從務周慎，君挾所有直相宜。
- 貴人四難真可患，去去足以爲時規。

## 拼音

- xiao3 ren2 jiu3 bing4 ru2 chou2 gan3 ， mei3 tan4 di4 pi4 wu2 liang2 yi1 。
- qiong2 ju1 suo3 mo4 su2 shi4 shao3 ， zuo4 dui4 ren3 ran3 feng1 guang1 yi2 。
- shen1 dong1 shan1 cheng2 wan4 mu4 luo4 ， yin1 qi4 dang4 she4 sheng1 han2 si1 。
- dong1 fang1 tu3 ri4 guang1 ru4 hu4 ， su4 bi4 shan3 shan3 han2 qing1 hui1 。
- lin2 ting1 liu2 jun1 luo4 luo4 zhe3 ， liu4 ji4 jue2 wei3 ru2 tian1 zi1 。
- qian2 xin1 mi4 yu3 zao4 hua4 hui4 ， bu4 zhi3 xiong4 you3 jing1 ling2 sui2 。
- ma3 ti2 suo3 zhi4 bing4 mo2 qu1 ， wo3 wu1 ci3 shi2 xin1 de2 zhi1 。
- yi4 lai2 wo4 shou3 yu3 wo3 hua4 ， wei3 qu1 shuai1 wang2 fei4 yu3 pi2 。
- nang2 zhong1 zhen1 wan2 cuo1 xing1 dou3 ， bi3 wo3 jiao2 zui3 xin1 yan2 yi2 。
- sa3 ran2 chen2 ke1 yi2 ri4 jie3 ， shi3 mian3 wei4 lao3 wei2 ku1 hai2 。
- yue4 ren2 jian1 chang2 shu4 yi3 huan3 ， zhong4 jing3 na4 bing3 shu4 ke3 bei1 。
- liu2 jun1 yu3 wo3 de2 zhi4 da4 ， gong3 bi4 ju4 ding3 fei1 chou2 bi4 。
- wo3 jie1 liu2 jun1 nai3 shi4 lei4 ， jin4 tui4 wan3 wan3 wu2 xia2 ci1 。
- kuang4 you4 xin1 cheng2 tai4 shou3 jian4 ， ji1 yang1 ri4 bei4 dong1 men2 chi2 。
- jin4 lin2 shi4 cong2 wu4 zhou1 shen4 ， jun1 xie2 suo3 you3 zhi2 xiang1 yi2 。
- gui4 ren2 si4 nan2 zhen1 ke3 huan4 ， qu4 qu4 zu2 yi3 wei2 shi2 gui1 。

## 注释

## 译文

## 赏析
