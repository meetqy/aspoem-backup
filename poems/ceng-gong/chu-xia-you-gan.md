---
id: ceng-gong-chu-xia-you-gan
title: 初夏有感
titlePinyin: chu1 xia4 you3 gan3
titleSlug: chu-xia-you-gan
author: 曾鞏
authorPinyin: ceng2 gong3
authorSlug: ceng-gong
dynasty: 宋
dynastyPinyin: song4
dynastySlug: song
tags: []
---

## 正文

- 我從得病卧閭巷，三見夏物爭滋榮。
- 紅英紫萼逐風盡，高榦密葉還陰成。
- 山亭水館處處好，朱碧萬實相駢擎。
- 林烏梁燕各生子，翅羽已足爭飛騰。
- 雉鷄五色繡新翮，鷕鷕慕匹相隨鳴。
- 穴蜂露蝶亦有類，欻往復聚何翾輕。
- 箔蠶滿室事方盛，繭綴下上如連星。
- 麥芒秧穎錯雜出，高壠大澤填黄青。
- 物從草木及蟲鳥，無一不自盈其情。
- 嗟我獨病不如彼，胸氣卧立常怦怦。
- 筋酸骨楚頭目眩，强食豈得肌膚盈。
- 我身今雖落衆後，我志素欲希軻卿。
- 十年萬事常坎壈，奔走未足供藜羹。
- 愁勤未老鬢先白，多學只自爲身兵。
- 自然感疾憊形體，後日雖復應伶俜。
- 非同世俗顧顔色，所慕少壯成功名。
- 但令命在尚可勉，屑細詎足傷吾平。

## 拼音

- wo3 cong2 de2 bing4 wo4 lü2 xiang4 ， san1 jian4 xia4 wu4 zheng1 zi1 rong2 。
- hong2 ying1 zi3 e4 zhu2 feng1 jin4 ， gao1 gan4 mi4 ye4 huan2 yin1 cheng2 。
- shan1 ting2 shui3 guan3 chu3 chu3 hao3 ， zhu1 bi4 wan4 shi2 xiang1 pian2 qing2 。
- lin2 wu1 liang2 yan4 ge4 sheng1 zi3 ， chi4 yu3 yi3 zu2 zheng1 fei1 teng2 。
- zhi4 ji1 wu3 se4 xiu4 xin1 he2 ， yao3 yao3 mu4 pi3 xiang1 sui2 ming2 。
- xue2 feng1 lu4 die2 yi4 you3 lei4 ， chua1 wang3 fu4 ju4 he2 xuan1 qing1 。
- bo2 can2 man3 shi4 shi4 fang1 sheng4 ， jian3 zhui4 xia4 shang4 ru2 lian2 xing1 。
- mai4 mang2 yang1 ying3 cuo4 za2 chu1 ， gao1 long3 da4 ze2 tian2 huang2 qing1 。
- wu4 cong2 cao3 mu4 ji2 chong2 niao3 ， wu2 yi2 bu2 zi4 ying2 qi2 qing2 。
- jie1 wo3 du2 bing4 bu4 ru2 bi3 ， xiong1 qi4 wo4 li4 chang2 peng1 peng1 。
- jin1 suan1 gu3 chu3 tou2 mu4 xuan4 ， qiang2 shi2 qi3 de2 ji1 fu1 ying2 。
- wo3 shen1 jin1 sui1 luo4 zhong4 hou4 ， wo3 zhi4 su4 yu4 xi1 ke1 qing1 。
- shi2 nian2 wan4 shi4 chang2 kan3 lan3 ， ben1 zou3 wei4 zu2 gong4 li2 geng1 。
- chou2 qin2 wei4 lao3 bin4 xian1 bai2 ， duo1 xue2 zhi1 zi4 wei2 shen1 bing1 。
- zi4 ran2 gan3 ji2 bei4 xing2 ti3 ， hou4 ri4 sui1 fu4 ying1 ling2 ping1 。
- fei1 tong2 shi4 su2 gu4 yan2 se4 ， suo3 mu4 shao3 zhuang4 cheng2 gong1 ming2 。
- dan4 ling4 ming4 zai4 shang4 ke3 mian3 ， xie4 xi4 ju4 zu2 shang1 wu2 ping2 。

## 注释

## 译文

## 赏析
