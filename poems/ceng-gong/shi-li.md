---
id: ceng-gong-shi-li
title: 食梨
titlePinyin: shi2 li2
titleSlug: shi-li
author: 曾鞏
authorPinyin: ceng2 gong3
authorSlug: ceng-gong
dynasty: 宋
dynastyPinyin: song4
dynastySlug: song
tags: []
---

## 正文

- 今歲天旱甚，百穀病已久。
- 山梨最大樹，屬此亦乾朽。
- 當春花盛時，雪滿山前後。
- 常期摘秋實，穰穰落吾手。
- 忽驚冰玉敗，不與膏澤偶。
- 清朝起周覽，映葉才八九。
- 閑居問時物，此說得溪叟。
- 貧齋分寂絕，塵抱徒噎嘔。
- 寧知蕭條內，把握忽先有。
- 食新恐非稱，分少覺已厚。
- 開苞日星動，落刃冰雪剖。
- 烟潯擇新汲，遠負盈素缶。
- 英華兩相發，光彩生戶牖。
- 初嘗蜜經齒，久嚼泉垂口。
- 蠲煩慰諸親，愈渴忻衆友。
- 肯視故畦瓜，寧論濁泥藕。
- 歲晚迫風霜，人饑乏藜糗。
- 真味雖暫御，未許置樽酒。

## 拼音

- jin1 sui4 tian1 han4 shen4 ， bai3 gu3 bing4 yi3 jiu3 。
- shan1 li2 zui4 da4 shu4 ， shu3 ci3 yi4 qian2 xiu3 。
- dang1 chun1 hua1 sheng4 shi2 ， xue3 man3 shan1 qian2 hou4 。
- chang2 qi1 zhai1 qiu1 shi2 ， rang2 rang2 luo4 wu2 shou3 。
- hu1 jing1 bing1 yu4 bai4 ， bu4 yu3 gao1 ze2 ou3 。
- qing1 chao2 qi3 zhou1 lan3 ， ying4 ye4 cai2 ba1 jiu3 。
- xian2 ju1 wen4 shi2 wu4 ， ci3 shuo1 de2 xi1 sou3 。
- pin2 zhai1 fen1 ji4 jue2 ， chen2 bao4 tu2 ye1 ou3 。
- ning2 zhi1 xiao1 tiao2 nei4 ， ba3 wo4 hu1 xian1 you3 。
- shi2 xin1 kong3 fei1 cheng1 ， fen1 shao3 jue2 yi3 hou4 。
- kai1 bao1 ri4 xing1 dong4 ， luo4 ren4 bing1 xue3 pou1 。
- yan1 xun2 ze2 xin1 ji2 ， yuan3 fu4 ying2 su4 fou3 。
- ying1 hua2 liang3 xiang1 fa1 ， guang1 cai3 sheng1 hu4 you3 。
- chu1 chang2 mi4 jing1 chi3 ， jiu3 jiao2 quan2 chui2 kou3 。
- juan1 fan2 wei4 zhu1 qin1 ， yu4 ke3 xin1 zhong4 you3 。
- ken3 shi4 gu4 qi2 gua1 ， ning2 lun4 zhuo2 ni2 ou3 。
- sui4 wan3 po4 feng1 shuang1 ， ren2 ji1 fa2 li2 qiu3 。
- zhen1 wei4 sui1 zan4 yu4 ， wei4 xu1 zhi4 zun1 jiu3 。

## 注释

## 译文

## 赏析
