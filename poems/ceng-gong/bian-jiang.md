---
id: ceng-gong-bian-jiang
title: 邊將
titlePinyin: bian1 jiang1
titleSlug: bian-jiang
author: 曾鞏
authorPinyin: ceng2 gong3
authorSlug: ceng-gong
dynasty: 宋
dynastyPinyin: song4
dynastySlug: song
tags: []
---

## 正文

- 太祖太宗能得人，長壘橫邊遮虜塵。
- 太傅李漢超，侍中何繼筠。
- 二子追接吳與孫，鎮齊撫棣功業均。
- 卓哉祖宗信英特，明如秋泉斷如石。
- 一朝出節合二子，口付心隨斷纖惑。
- 磨笄之旁郡城下，酒利商租若山積。
- 二子開庫啗戰士，以屋量金乘量帛。
- 洪濤入坐行酒杯，牛胾羊蒸委若灰。
- 歲費巨萬不計籍，戰士歡酣氣皆百。
- 二子按轡行邊隅，牙纛宛轉翻以舒。
- 汛掃沙磧無纖埃，塞門千里常夜開。
- 壯耕老餔安且愉，桑麻蔽野華芬敷。
- 濟南遠清書樂石，百井夜出摧穹廬。
- 神哉祖宗知大體，趙任李牧真如是。
- 漢文齷齪豈足稱，郎吏致激面污騂。
- 當今羌夷久猖獗，兵如疽癰理須决。
- 堂堂諸公把旄鉞，碩策神韜困羈紲。
- 祖宗憲度存諸書，㸌若白日明天衢。
- 國容軍政不可亂，薦此以爲陛下娛。

## 拼音

- tai4 zu3 tai4 zong1 neng2 de2 ren2 ， chang2 lei3 heng2 bian1 zhe1 lu3 chen2 。
- tai4 fu4 li3 han4 chao1 ， shi4 zhong1 he2 ji4 yun2 。
- er4 zi3 zhui1 jie1 wu2 yu3 sun1 ， zhen4 qi2 fu3 di4 gong1 ye4 jun1 。
- zhuo2 zai1 zu3 zong0 xin4 ying1 te4 ， ming2 ru2 qiu1 quan2 duan4 ru2 shi2 。
- yi4 zhao1 chu1 jie2 he2 er4 zi3 ， kou3 fu4 xin1 sui2 duan4 xian1 huo4 。
- mo2 ji1 zhi1 pang2 jun4 cheng2 xia4 ， jiu3 li4 shang1 zu1 ruo4 shan1 ji1 。
- er4 zi3 kai1 ku4 dan4 zhan4 shi4 ， yi3 wu1 liang2 jin1 cheng2 liang2 bo2 。
- hong2 tao1 ru4 zuo4 xing2 jiu3 bei1 ， niu2 zi4 yang2 zheng1 wei3 ruo4 hui1 。
- sui4 fei4 ju4 wan4 bu2 ji4 ji2 ， zhan4 shi4 huan1 han1 qi4 jie1 bai3 。
- er4 zi3 an4 pei4 xing2 bian1 yu2 ， ya2 dao4 wan3 zhuan3 fan1 yi3 shu1 。
- xun4 sao3 sha1 qi4 wu2 xian1 ai1 ， sai1 men2 qian1 li3 chang2 ye4 kai1 。
- zhuang4 geng1 lao3 bu1 an1 qie3 yu2 ， sang1 ma2 bi4 ye3 hua2 fen1 fu1 。
- ji4 nan2 yuan3 qing1 shu1 le4 shi2 ， bai3 jing3 ye4 chu1 cui1 qiong2 lu2 。
- shen2 zai1 zu3 zong0 zhi1 da4 ti3 ， zhao4 ren4 li3 mu4 zhen1 ru2 shi4 。
- han4 wen2 wo4 chuo4 qi3 zu2 cheng1 ， lang2 li4 zhi4 ji1 mian4 wu1 xing1 。
- dang1 jin1 qiang1 yi2 jiu3 chang1 jue2 ， bing1 ru2 ju1 yong1 li3 xu1 jue2 。
- tang2 tang2 zhu1 gong1 ba3 mao2 yue4 ， shuo4 ce4 shen2 tao1 kun4 ji1 xie4 。
- zu3 zong1 xian4 du4 cun2 zhu1 shu1 ， huo4 ruo4 bai2 ri4 ming2 tian1 qu2 。
- guo2 rong2 jun1 zheng4 bu4 ke3 luan4 ， jian4 ci3 yi3 wei2 bi4 xia4 yu2 。

## 注释

## 译文

## 赏析
