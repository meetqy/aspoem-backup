---
id: ceng-gong-ting-mu
title: 庭木
titlePinyin: ting2 mu4
titleSlug: ting-mu
author: 曾鞏
authorPinyin: ceng2 gong3
authorSlug: ceng-gong
dynasty: 宋
dynastyPinyin: song4
dynastySlug: song
tags: []
---

## 正文

- 庭中有佳樹，清影四面垂。
- 往往風雨夜，蛟龍此投依。
- 留之待鸞鳳，未許燕雀窺。
- 誰謂烏鳥惡，安巢最高枝。
- 不顧白日照，直傍陰虹飛。
- 自恃棲託穩，豈憂彈射危。
- 三春獨翱翔，百鳥斂羽儀。
- 鳳凰不能爭，況乃鳬雁微。
- 既務志意得，都爲世可欺。
- 白晝攫鼎肉，從容擇牷犧。
- 近人不肯避，一怒終夜啼。
- 遭其瞰牆屋，禍患豈可移。
- 聽之欲占赦，婦女固已癡。
- 忿害乃其所，何肯報福釐。
- 行路指之嘆，童稚爭駡譏。
- 鸚鵡獻至尊，言語固可奇。
- 翡翠輸太府，器服所取資。
- 雉鷄美文章，贄贈理亦宜。
- 鷹鸇逐惡鳥，天威得施爲。
- 關雎於周室，耿潔配后妃。
- 莫如此鳥頑，飽食無所裨。
- 一善不能有，醜聲日交馳。
- 但知擇嘉處，巍然治其棲。
- 衆怒未易忽，徼幸亦有斯。
- 安知無刀斧，崩分棄毛皮。
- 且勿引蠹蟲，使樹心本披。
- 亦有愛搏擊，鉤連梟與鴟。
- 亦勿樂順己，窟穴藏狐貍。
- 凡能致大患，尠不自豪氂。
- 未知引避去，此語足自規。
- 惜哉種樹意，長與事乖違。
- 古來亦如此，壯士徒嗟悲。

## 拼音

- ting2 zhong1 you3 jia1 shu4 ， qing1 ying3 si4 mian4 chui2 。
- wang3 wang3 feng1 yu3 ye4 ， jiao1 long2 ci3 tou2 yi1 。
- liu2 zhi1 dai4 luan2 feng4 ， wei4 xu1 yan4 que4 kui1 。
- shui2 wei4 wu1 niao3 e4 ， an1 chao2 zui4 gao1 zhi1 。
- bu2 gu4 bai2 ri4 zhao4 ， zhi2 bang4 yin1 hong2 fei1 。
- zi4 shi4 qi1 tuo1 wen3 ， qi3 you1 dan4 she4 wei1 。
- san1 chun1 du2 ao2 xiang2 ， bai3 niao3 lian3 yu3 yi2 。
- feng4 huang2 bu4 neng2 zheng1 ， kuang4 nai3 fu2 yan4 wei1 。
- ji4 wu4 zhi4 yi4 de2 ， dou1 wei2 shi4 ke3 qi1 。
- bai2 zhou4 jue2 ding3 rou4 ， cong2 rong2 ze2 quan2 xi1 。
- jin4 ren2 bu4 ken3 bi4 ， yi2 nu4 zhong1 ye4 ti2 。
- zao1 qi2 kan4 qiang2 wu1 ， huo4 huan4 qi3 ke3 yi2 。
- ting1 zhi1 yu4 zhan4 she4 ， fu4 nü3 gu4 yi3 chi1 。
- fen4 hai4 nai3 qi2 suo3 ， he2 ken3 bao4 fu2 li2 。
- xing2 lu4 zhi3 zhi1 tan4 ， tong2 zhi4 zheng1 ma4 ji1 。
- ying1 wu3 xian4 zhi4 zun1 ， yan2 yu3 gu4 ke3 qi2 。
- fei3 cui4 shu1 tai4 fu3 ， qi4 fu2 suo3 qu3 zi1 。
- zhi4 ji1 mei3 wen2 zhang1 ， zhi4 zeng4 li3 yi4 yi2 。
- ying1 zhan1 zhu2 e4 niao3 ， tian1 wei1 de2 shi1 wei2 。
- guan1 ju1 wu1 zhou1 shi4 ， geng3 jie2 pei4 hou4 fei1 。
- mo4 ru2 ci3 niao3 wan2 ， bao3 shi2 wu2 suo3 bi4 。
- yi2 shan4 bu4 neng2 you3 ， chou3 sheng1 ri4 jiao1 chi2 。
- dan4 zhi1 ze2 jia1 chu3 ， wei1 ran2 zhi4 qi2 qi1 。
- zhong4 nu4 wei4 yi4 hu1 ， jiao3 xing4 yi4 you3 si1 。
- an1 zhi1 wu2 dao1 fu3 ， beng1 fen1 qi4 mao2 pi2 。
- qie3 wu4 yin3 du4 chong2 ， shi3 shu4 xin1 ben3 pi1 。
- yi4 you3 ai4 bo2 ji1 ， gou1 lian2 xiao1 yu3 chi1 。
- yi4 wu4 le4 shun4 ji3 ， ku1 xue2 cang2 hu2 li2 。
- fan2 neng2 zhi4 da4 huan4 ， xian3 bu2 zi4 hao2 mao2 。
- wei4 zhi1 yin3 bi4 qu4 ， ci3 yu3 zu2 zi4 gui1 。
- xi1 zai1 zhong3 shu4 yi4 ， chang2 yu3 shi4 guai1 wei2 。
- gu3 lai2 yi4 ru2 ci3 ， zhuang4 shi4 tu2 jie1 bei1 。

## 注释

## 译文

## 赏析
