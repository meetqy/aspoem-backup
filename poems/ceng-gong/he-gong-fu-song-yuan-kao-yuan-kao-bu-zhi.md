---
id: ceng-gong-he-gong-fu-song-yuan-kao-yuan-kao-bu-zhi
title: 和貢甫送元考元考不至
titlePinyin: he2 gong4 fu3 song4 yuan2 kao3 yuan2 kao3 bu2 zhi4
titleSlug: he-gong-fu-song-yuan-kao-yuan-kao-bu-zhi
author: 曾鞏
authorPinyin: ceng2 gong3
authorSlug: ceng-gong
dynasty: 宋
dynastyPinyin: song4
dynastySlug: song
tags: []
---

## 正文

- 蓬山有行客，欲上北城舟。
- 學問本閎博，言談非謬悠。
- 嘗陳帝王略，得試紫雲樓。
- 一時驚豪捷，况復富春秋。
- 朋遊所欣附，爭欲致綢繆。
- 承明動鄉思，歲久道苦修。
- 忽懷淄川組，夙昔願始酬。
- 出餞集儔侶，清歡期少留。
- 酒闌竟不至，睠睠久臨流。
- 微我獨有咎，此詩聊可求。

## 拼音

- peng2 shan1 you3 xing2 ke4 ， yu4 shang4 bei3 cheng2 zhou1 。
- xue2 wen4 ben3 hong2 bo2 ， yan2 tan2 fei1 miu4 you1 。
- chang2 chen2 di4 wang2 lüe4 ， de2 shi4 zi3 yun2 lou2 。
- yi4 shi2 jing1 hao2 jie2 ， kuang4 fu4 fu4 chun1 qiu1 。
- peng2 you2 suo3 xin1 fu4 ， zheng1 yu4 zhi4 chou2 mou2 。
- cheng2 ming2 dong4 xiang1 si1 ， sui4 jiu3 dao4 ku3 xiu1 。
- hu1 huai2 zi1 chuan1 zu3 ， su4 xi1 yuan4 shi3 chou2 。
- chu1 jian4 ji2 chou2 lü3 ， qing1 huan1 qi1 shao3 liu2 。
- jiu3 lan2 jing4 bu2 zhi4 ， juan4 juan4 jiu3 lin2 liu2 。
- wei1 wo3 du2 you3 jiu4 ， ci3 shi1 liao2 ke3 qiu2 。

## 注释

## 译文

## 赏析
