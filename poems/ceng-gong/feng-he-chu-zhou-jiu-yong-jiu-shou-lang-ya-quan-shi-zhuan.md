---
id: ceng-gong-feng-he-chu-zhou-jiu-yong-jiu-shou-lang-ya-quan-shi-zhuan
title: 奉和滁州九咏九首 琅琊泉石篆
titlePinyin: feng4 he2 chu2 zhou1 jiu3 yong3 jiu3 shou3   lang2 ya2 quan2 shi2 zhuan4
titleSlug: feng-he-chu-zhou-jiu-yong-jiu-shou-lang-ya-quan-shi-zhuan
author: 曾鞏
authorPinyin: ceng2 gong3
authorSlug: ceng-gong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 陽冰絕藝天下稱，琅琊石篆新有名。
- 初留泉涯俗誰顧，一日貴重繇先生。
- 古今書法不可數，猶有字本存於經。
- 我於八體未曾學，雖得此字寧能評。
- 高文老筆又所愛，欲敘仿佛辭非精。
- 筆端應驅鬼神聚，筆妙敻與陰陽爭。
- 刻雕萬象出冥昧，不見刀斧曾經營。
- 奇形挺若聳崖巘，險勢直恐生風霆。
- 雨來莽蒼龍蛟起，秋入寥泬星斗明。
- 先生七言載其側，爲地自與丘山平。
- 先生抱材置荒郡，有若此字存岩扃。
- 當還先生坐廊廟，悉引萬事歸繩衡。
- 遂收此字入秘府，不使日灼莓苔縈。
- 高材重寶不失一，唐舜湯禹寧非朋。

## 拼音

- yang2 bing1 jue2 yi4 tian1 xia4 cheng1 ， lang2 ya2 shi2 zhuan4 xin1 you3 ming2 。
- chu1 liu2 quan2 ya2 su2 shui2 gu4 ， yi2 ri4 gui4 zhong4 yao2 xian1 sheng0 。
- gu3 jin1 shu1 fa3 bu4 ke3 shu4 ， you2 you3 zi4 ben3 cun2 wu1 jing1 。
- wo3 wu1 ba1 ti3 wei4 ceng2 xue2 ， sui1 de2 ci3 zi4 ning2 neng2 ping2 。
- gao1 wen2 lao3 bi3 you4 suo3 ai4 ， yu4 xu4 fang3 fu2 ci2 fei1 jing1 。
- bi3 duan1 ying1 qu1 gui3 shen2 ju4 ， bi3 miao4 xiong4 yu3 yin1 yang2 zheng1 。
- ke4 diao1 wan4 xiang4 chu1 ming2 mei4 ， bu2 jian4 dao1 fu3 ceng2 jing1 ying2 。
- qi2 xing2 ting3 ruo4 song3 ya2 yan3 ， xian3 shi4 zhi2 kong3 sheng1 feng1 ting2 。
- yu3 lai2 mang3 cang1 long2 jiao1 qi3 ， qiu1 ru4 liao2 jue2 xing1 dou3 ming2 。
- xian1 sheng0 qi1 yan2 zai4 qi2 ce4 ， wei2 di4 zi4 yu3 qiu1 shan1 ping2 。
- xian1 sheng0 bao4 cai2 zhi4 huang1 jun4 ， you3 ruo4 ci3 zi4 cun2 yan2 jiong1 。
- dang1 huan2 xian1 sheng0 zuo4 lang2 miao4 ， xi1 yin3 wan4 shi4 gui1 sheng2 heng2 。
- sui4 shou1 ci3 zi4 ru4 mi4 fu3 ， bu4 shi3 ri4 zhuo2 mei2 tai2 ying2 。
- gao1 cai2 zhong4 bao3 bu4 shi1 yi1 ， tang2 shun4 tang1 yu3 ning2 fei1 peng2 。

## 注释

## 译文

## 赏析
