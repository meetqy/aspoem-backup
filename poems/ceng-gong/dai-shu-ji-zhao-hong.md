---
id: ceng-gong-dai-shu-ji-zhao-hong
title: 代書寄趙宏
titlePinyin: dai4 shu1 ji4 zhao4 hong2
titleSlug: dai-shu-ji-zhao-hong
author: 曾鞏
authorPinyin: ceng2 gong3
authorSlug: ceng-gong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 憶承昨歲致書召，遂入江城同一笑。
- 羸奴小馬君所借，出犯朝寒鞅頻掉。
- 從來萬事固已拙，況乃病敦顔不少。
- 去隨衆後已自枉，更苦世情非可料。
- 一心耿耿浪誠直，百口幡幡競訶誚。
- 獨君踴躍於我顧，譬於真玉火空燒。
- 別來未幾歲云換，楊柳得春還窈窕。
- 東溪最好水已淥，桃李萬株紅白照。
- 當時病卧不能出，日倚東風想同調。
- 逡巡紅白委地休，新葉可書陰可釣。
- 君持使傳入南師，忽領貔貅過蓬藋。
- 僧堂取酒就君飲，不覺乘歡盞頻釂。
- 屋西明月過簾白，簾角有時飛熠燿。
- 明聞鉦鼓催軍發，共上高樓看旗旐。
- 日高行忽又別君，從此閉門誰可嘯。
- 秋風已盡始得書，喜聽車輪返窮徼。
- 身欲追隨病未能，目斷珊瑚遮海嶠。
- 是時肺氣壯更惡，日以沉冥憂不療。
- 豈其艱苦天所憫，晚節幸值巫彭妙。
- 放心已保性命在，握手猶驚骨骸峭。
- 今年霜霰雖未重，室冷尚無薪可燎。
- 一畝酸寒豈易言，局促不殊魚在罩。
- 勞君書札數問訊，深愧薄材無象肖。
- 君心卓犖衆未識，安得辨口聞廊廟。

## 拼音

- yi4 cheng2 zuo2 sui4 zhi4 shu1 zhao4 ， sui4 ru4 jiang1 cheng2 tong2 yi2 xiao4 。
- lei2 nu2 xiao3 ma3 jun1 suo3 jie4 ， chu1 fan4 chao2 han2 yang1 bin1 diao4 。
- cong2 lai2 wan4 shi4 gu4 yi3 zhuo1 ， kuang4 nai3 bing4 dun1 yan2 bu4 shao3 。
- qu4 sui2 zhong4 hou4 yi3 zi4 wang3 ， geng4 ku3 shi4 qing2 fei1 ke3 liao4 。
- yi4 xin1 geng3 geng3 lang4 cheng2 zhi2 ， bai3 kou3 fan1 fan1 jing4 he1 qiao4 。
- du2 jun1 yong3 yue4 wu1 wo3 gu4 ， pi4 wu1 zhen1 yu4 huo3 kong1 shao1 。
- bie2 lai2 wei4 ji1 sui4 yun2 huan4 ， yang2 liu3 de2 chun1 huan2 yao3 tiao3 。
- dong1 xi1 zui4 hao3 shui3 yi3 lu4 ， tao2 li3 wan4 zhu1 hong2 bai2 zhao4 。
- dang1 shi2 bing4 wo4 bu4 neng2 chu1 ， ri4 yi3 dong1 feng1 xiang3 tong2 diao4 。
- qun1 xun2 hong2 bai2 wei3 di4 xiu1 ， xin1 ye4 ke3 shu1 yin1 ke3 diao4 。
- jun1 chi2 shi3 chuan2 ru4 nan2 shi1 ， hu1 ling3 pi2 xiu1 guo4 peng2 diao4 。
- seng1 tang2 qu3 jiu3 jiu4 jun1 yin3 ， bu4 jue2 cheng2 huan1 zhan3 bin1 jiao4 。
- wu1 xi1 ming2 yue4 guo4 lian2 bai2 ， lian2 jiao3 you3 shi2 fei1 yi4 yao4 。
- ming2 wen2 zheng1 gu3 cui1 jun1 fa1 ， gong4 shang4 gao1 lou2 kan4 qi2 zhao4 。
- ri4 gao1 hang2 hu1 you4 bie2 jun1 ， cong2 ci3 bi4 men2 shui2 ke3 xiao4 。
- qiu1 feng1 yi3 jin4 shi3 de2 shu1 ， xi3 ting1 ju1 lun2 fan3 qiong2 jiao3 。
- shen1 yu4 zhui1 sui2 bing4 wei4 neng2 ， mu4 duan4 shan1 hu2 zhe1 hai3 jiao4 。
- shi4 shi2 fei4 qi4 zhuang4 geng4 e4 ， ri4 yi3 chen2 ming2 you1 bu4 liao2 。
- qi3 qi2 jian1 ku3 tian1 suo3 min3 ， wan3 jie2 xing4 zhi2 wu1 peng2 miao4 。
- fang4 xin1 yi3 bao3 xing4 ming4 zai4 ， wo4 shou3 you2 jing1 gu3 hai2 qiao4 。
- jin1 nian2 shuang1 xian4 sui1 wei4 zhong4 ， shi4 leng3 shang4 wu2 xin1 ke3 liao2 。
- yi4 mu3 suan1 han2 qi3 yi4 yan2 ， ju2 cu4 bu4 shu1 yu2 zai4 zhao4 。
- lao2 jun1 shu1 zha2 shu4 wen4 xun4 ， shen1 kui4 bao2 cai2 wu2 xiang4 xiao4 。
- jun1 xin1 zhuo2 luo4 zhong4 wei4 shi2 ， an1 de2 bian4 kou3 wen2 lang2 miao4 。

## 注释

## 译文

## 赏析
