---
id: ceng-gong-ji-yun-zhou-shao-zi-zheng
title: 寄鄆州邵資政
titlePinyin: ji4 yun4 zhou1 shao4 zi1 zheng4
titleSlug: ji-yun-zhou-shao-zi-zheng
author: 曾鞏
authorPinyin: ceng2 gong3
authorSlug: ceng-gong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 鉛筆讎書客，朱轓守土臣。
- 素餐方側席，黄髮已侵巾。
- 喜有山圍郭，仍憐水滿津。
- 清華閑耳目，瀟灑長精神。
- 秀色秋來重，寒聲雨後新。
- 宿雲當戶牖，流月過松筠。
- 北圃分殊境，西湖斷俗塵。
- 渚花紅四出，沙鳥翠相親。
- 芡老含珠實，魚驚躍錦鱗。
- 飛梁凌窅渺，虛榭壓奫淪。
- 嶺對橫修竹，洲分抱白蘋。
- 靜宜人事拙，閑覺道腴真。
- 器小難周物，官微幸庇身。
- 簿書偷暇日，杖屨想幽人。
- 泝險飛遊艇，探奇漾釣緡。
- 形縻甘鶴怨，心泰得鷗馴。
- 督府恩容久，芳箋訊問頻。
- 門庭嚴衛戟，尊俎從華紳。
- 却起烟霞興，還思水石鄰。
- 自嗤田父樂，那可薦鴻鈞。

## 拼音

- qian1 bi3 chou2 shu1 ke4 ， zhu1 fan1 shou3 tu3 chen2 。
- su4 can1 fang1 ce4 xi2 ， huang2 fa4 yi3 qin1 jin1 。
- xi3 you3 shan1 wei2 guo1 ， reng2 lian2 shui3 man3 jin1 。
- qing1 hua2 xian2 er3 mu4 ， xiao1 sa3 chang2 jing1 shen2 。
- xiu4 se4 qiu1 lai2 zhong4 ， han2 sheng1 yu3 hou4 xin1 。
- su4 yun2 dang1 hu4 you3 ， liu2 yue4 guo4 song1 yun2 。
- bei3 pu3 fen1 shu1 jing4 ， xi1 hu2 duan4 su2 chen2 。
- zhu3 hua1 hong2 si4 chu1 ， sha1 niao3 cui4 xiang1 qin1 。
- qian4 lao3 han2 zhu1 shi2 ， yu2 jing1 yue4 jin3 lin2 。
- fei1 liang2 ling2 yao3 miao3 ， xu1 xie4 ya1 yun1 lun2 。
- ling3 dui4 heng2 xiu1 zhu2 ， zhou1 fen1 bao4 bai2 pin2 。
- jing4 yi2 ren2 shi4 zhuo1 ， xian2 jue2 dao4 yu2 zhen1 。
- qi4 xiao3 nan2 zhou1 wu4 ， guan1 wei1 xing4 bi4 shen1 。
- bo2 shu1 tou1 xia2 ri4 ， zhang4 ju4 xiang3 you1 ren2 。
- su4 xian3 fei1 you2 ting3 ， tan4 qi2 yang4 diao4 min2 。
- xing2 mi2 gan1 he4 yuan4 ， xin1 tai4 de2 ou1 xun4 。
- du1 fu3 en1 rong2 jiu3 ， fang1 jian1 xun4 wen4 bin1 。
- men2 ting2 yan2 wei4 ji3 ， zun1 zu3 cong2 hua2 shen1 。
- que4 qi3 yan1 xia2 xing1 ， huan2 si1 shui3 shi2 lin2 。
- zi4 chi1 tian2 fu4 le4 ， na4 ke3 jian4 hong2 jun1 。

## 注释

## 译文

## 赏析
