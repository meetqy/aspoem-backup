---
id: xin-yong-fan-ru-lian-ju
title: 泛汝聯句
titlePinyin: fan4 ru3 lian2 ju4
titleSlug: fan-ru-lian-ju
author: 辛廱
authorPinyin: xin1 yong1
authorSlug: xin-yong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 平居厭城郭，具舟泛清汝。
- 藍光一水遠，鐵色兩崖古。
- 日華動中流，沙紋亂前渚。
- 湍鳴達公橋，草綠襄王墓。
- 園英擁流沫，風葉墮殘雨。
- 停橈弄山泉，扶杖過花塢。
- 澄潭數亂石，斷石橫顛樹。
- 泳波魚鬣舒，闖穴蛙首怒。
- 衝雲一雁遠，唼荇羣鷗聚。
- 村間桑柘春，川闊牛羊暮。
- 回頭綠樹失，卷幔青峰露。
- 尋幽恣盤桓，泊淺屢回互。
- 靈草不知名，珍禽啼在處。
- 夕陽散鳴鳩，荒阡拱游兔。
- 挽纜謠歌童，簪花立田婦。
- 高歌客自如，歸涉人相負。
- 青蒲戢戢生，紫燕翩翩度。
- 雲烟波底明，井邑林外睹。
- 欣逢閭里舊，愧乏雞黍具。
- 緡水薦稏鱗，掘石羞山茹。
- 繞塘梅實綠，冒桂禽殻素。
- 我巾聊一頹，石榼煩屢注。
- 朱櫻出芳林，紫笋侑雕俎。
- 高篇爛珠璧，至樂謝鐘鼓。
- 嗟予性本隘，於世事皆魯。
- 便欲棄簪裳，歸去事田圃。
- 肆意山水樂，脫身塵埃苦。
- 此適誠足尚，斯言未宜遽。
- 聖神拱巖廟，賢俊畢珪組。
- 如君之所懷，於時當有補。
- 高文贊皇猷，大論寧國步。
- 無爲五斗卑，遂屈萬里舉。
- 明心在知己，汗顔愧虛譽。
- 時方索大鼎，胡爲衒康瓠。
- 富貴固衆欲，非望久自阻。
- 聖賢有遺言，戮力期共赴。
- 嘗聞曰中庸，曾不滯出處。
- 進當澤生民，退則守環堵。
- 所求義與比，要在身不汙。
- 願無廢吾言，於道其可庶。

## 拼音

- ping2 ju1 yan4 cheng2 guo1 ， ju4 zhou1 fan4 qing1 ru3 。
- lan2 guang1 yi4 shui3 yuan3 ， tie3 se4 liang3 ya2 gu3 。
- ri4 hua2 dong4 zhong1 liu2 ， sha1 wen2 luan4 qian2 zhu3 。
- tuan1 ming2 da2 gong1 qiao2 ， cao3 lü4 xiang1 wang2 mu4 。
- yuan2 ying1 yong1 liu2 mo4 ， feng1 ye4 duo4 can2 yu3 。
- ting2 rao2 nong4 shan1 quan2 ， fu2 zhang4 guo4 hua1 wu4 。
- cheng2 tan2 shu4 luan4 shi2 ， duan4 shi2 heng2 dian1 shu4 。
- yong3 bo1 yu2 lie4 shu1 ， chuang3 xue2 wa1 shou3 nu4 。
- chong1 yun2 yi2 yan4 yuan3 ， sha4 xing4 qun2 ou1 ju4 。
- cun1 jian4 sang1 zhe4 chun1 ， chuan1 kuo4 niu2 yang2 mu4 。
- hui2 tou2 lü4 shu4 shi1 ， juan4 man4 qing1 feng1 lu4 。
- xun2 you1 zi4 pan2 huan2 ， bo2 qian3 lü3 hui2 hu4 。
- ling2 cao3 bu4 zhi1 ming2 ， zhen1 qin2 ti2 zai4 chu3 。
- xi1 yang2 san4 ming2 jiu1 ， huang1 qian1 gong3 you2 tu4 。
- wan3 lan3 yao2 ge1 tong2 ， zan1 hua1 li4 tian2 fu4 。
- gao1 ge1 ke4 zi4 ru2 ， gui1 she4 ren2 xiang1 fu4 。
- qing1 pu2 ji2 ji2 sheng1 ， zi3 yan4 pian1 pian1 du4 。
- yun2 yan1 bo1 di3 ming2 ， jing3 yi4 lin2 wai4 du3 。
- xin1 feng2 lü2 li3 jiu4 ， kui4 fa2 ji1 shu3 ju4 。
- min2 shui3 jian4 ya4 lin2 ， jue2 shi2 xiu1 shan1 ru2 。
- rao4 tang2 mei2 shi2 lü4 ， mao4 gui4 qin2 qiao4 su4 。
- wo3 jin1 liao2 yi4 tui2 ， shi2 ke1 fan2 lü3 zhu4 。
- zhu1 ying1 chu1 fang1 lin2 ， zi3 sun3 you4 diao1 zu3 。
- gao1 pian1 lan4 zhu1 bi4 ， zhi4 le4 xie4 zhong1 gu3 。
- jie1 yu3 xing4 ben3 ai4 ， wu1 shi4 shi4 jie1 lu3 。
- bian4 yu4 qi4 zan1 shang0 ， gui1 qu4 shi4 tian2 pu3 。
- si4 yi4 shan1 shui3 le4 ， tuo1 shen1 chen2 ai1 ku3 。
- ci3 shi4 cheng2 zu2 shang4 ， si1 yan2 wei4 yi2 ju4 。
- sheng4 shen2 gong3 yan2 miao4 ， xian2 jun4 bi4 gui1 zu3 。
- ru2 jun1 zhi1 suo3 huai2 ， wu1 shi2 dang1 you3 bu3 。
- gao1 wen2 zan4 huang2 you2 ， da4 lun4 ning2 guo2 bu4 。
- wu2 wei2 wu3 dou3 bei1 ， sui4 qu1 wan4 li3 ju3 。
- ming2 xin1 zai4 zhi1 ji3 ， han4 yan2 kui4 xu1 yu4 。
- shi2 fang1 suo3 da4 ding3 ， hu2 wei2 xuan4 kang1 hu4 。
- fu4 gui4 gu4 zhong4 yu4 ， fei1 wang4 jiu3 zi4 zu3 。
- sheng4 xian2 you3 yi2 yan2 ， lu4 li4 qi1 gong4 fu4 。
- chang2 wen2 yue1 zhong1 yong1 ， ceng2 bu2 zhi4 chu1 chu3 。
- jin4 dang1 ze2 sheng1 min2 ， tui4 ze2 shou3 huan2 du3 。
- suo3 qiu2 yi4 yu3 bi3 ， yao4 zai4 shen1 bu4 wu1 。
- yuan4 wu2 fei4 wu2 yan2 ， wu1 dao4 qi2 ke3 shu4 。

## 注释

## 译文

## 赏析
