---
id: qian-qi-qiu-lin-qu
title: 秋霖曲
titlePinyin: qiu1 lin2 qu3
titleSlug: qiu-lin-qu
author: 錢起
authorPinyin: qian2 qi3
authorSlug: qian-qi
dynasty: 唐
dynastyPinyin: tang2
dynastySlug: tang
tags: []
---

## 正文

- 君不見聖主旰食憂元元，秋風苦雨暗九門。
- 鳳凰池裏沸泉騰，蒼龍闕下生雲根。
- 陰精離畢太淹度，倦鳥將歸不知樹。
- 愁陰慘淡時殷雷，生靈墊溺若寒灰。
- 公卿紅粒爨丹桂，黔首白骨封青苔。
- 貂裘玉食張公子，炰炙熏天戟門裏。
- 且如歌笑日揮金，應笑禹湯能罪己。
- 鶴鳴蛙躍正及時，豹隱蘭凋亦可悲。
- 焉得太阿決屏翳，還令率土見朝曦。

## 拼音

- jun1 bu2 jian4 sheng4 zhu3 gan4 shi2 you1 yuan2 yuan2 ， qiu1 feng1 ku3 yu3 an4 jiu3 men2 。
- feng4 huang2 chi2 li3 fei4 quan2 teng2 ， cang1 long2 que4 xia4 sheng1 yun2 gen1 。
- yin1 jing1 li2 bi4 tai4 yan1 du4 ， juan4 niao3 jiang1 gui1 bu4 zhi1 shu4 。
- chou2 yin1 can3 dan4 shi2 yin1 lei2 ， sheng1 ling2 dian4 ni4 ruo4 han2 hui1 。
- gong1 qing1 hong2 li4 cuan4 dan1 gui4 ， qian2 shou3 bai2 gu3 feng1 qing1 tai2 。
- diao1 qiu2 yu4 shi2 zhang1 gong1 zi3 ， pao2 zhi4 xun1 tian1 ji3 men2 li3 。
- qie3 ru2 ge1 xiao4 ri4 hui1 jin1 ， ying1 xiao4 yu3 tang1 neng2 zui4 ji3 。
- he4 ming2 wa1 yue4 zheng4 ji2 shi2 ， bao4 yin3 lan2 diao1 yi4 ke3 bei1 。
- yan1 de2 tai4 e1 jue2 ping2 yi4 ， huan2 ling4 lü4 tu3 jian4 chao2 xi1 。

## 注释

## 译文

## 赏析
