---
id: qian-qi-he-fan-lang-zhong-su-zhi-zhong-shu-xiao-wan-qing-chi-zeng-nan-sheng-tong-liao-liang-yuan-yi-bu
title: 和范郎中宿直中書曉翫清池贈南省同僚兩垣遺補
titlePinyin: he2 fan4 lang2 zhong1 su4 zhi2 zhong1 shu1 xiao3 wan2 qing1 chi2 zeng4 nan2 sheng3 tong2 liao2 liang3 yuan2 yi2 bu3
titleSlug: he-fan-lang-zhong-su-zhi-zhong-shu-xiao-wan-qing-chi-zeng-nan-sheng-tong-liao-liang-yuan-yi-bu
author: 錢起
authorPinyin: qian2 qi3
authorSlug: qian-qi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 青瑣留才子，春池靜禁林。
- 自矜仙島勝，宛在掖垣深。
- 引派彤庭裏，含虛玉砌陰。
- 漲來知聖澤，清處見天心。
- 蘭氣飄紅岸，文星動碧潯。
- 鳳棲長近日，虬臥欲爲霖。
- 席寵雖高位，流謙乃素襟。
- 焚香春漏盡，假寐曉鶯吟。
- 丹地宜清泚，朝陽復照臨。
- 司言兼逸趣，鼓興接知音。
- 六義驚摛藻，三臺響擲金。
- 爲憐風水外，落羽此漂沈。

## 拼音

- qing1 suo3 liu2 cai2 zi3 ， chun1 chi2 jing4 jin4 lin2 。
- zi4 jin1 xian1 dao3 sheng4 ， wan3 zai4 ye4 yuan2 shen1 。
- yin3 pai4 tong2 ting2 li3 ， han2 xu1 yu4 qi4 yin1 。
- zhang3 lai2 zhi1 sheng4 ze2 ， qing1 chu3 jian4 tian1 xin1 。
- lan2 qi4 piao1 hong2 an4 ， wen2 xing1 dong4 bi4 xun2 。
- feng4 qi1 chang2 jin4 ri4 ， qiu2 wo4 yu4 wei2 lin2 。
- xi2 chong3 sui1 gao1 wei4 ， liu2 qian1 nai3 su4 jin1 。
- fen2 xiang1 chun1 lou4 jin4 ， jia3 mei4 xiao3 ying1 yin2 。
- dan1 di4 yi2 qing1 ci3 ， chao2 yang2 fu4 zhao4 lin2 。
- si1 yan2 jian1 yi4 qu4 ， gu3 xing1 jie1 zhi1 yin1 。
- liu4 yi4 jing1 chi1 zao3 ， san1 tai2 xiang3 zhi4 jin1 。
- wei2 lian2 feng1 shui3 wai4 ， luo4 yu3 ci3 piao1 shen3 。

## 注释

## 译文

## 赏析
