---
id: qian-qi-gui-yi-si-ti-zhen-shang-ren-bi
title: 歸義寺題震上人壁
titlePinyin: gui1 yi4 si4 ti2 zhen4 shang4 ren2 bi4
titleSlug: gui-yi-si-ti-zhen-shang-ren-bi
author: 錢起
authorPinyin: qian2 qi3
authorSlug: qian-qi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 入谷逢雨花，香綠引幽步。
- 招提饒泉石，萬轉同一趣。
- 向背森碧峰，淺深羅古樹。
- 堯皇未登極，此地曾隱霧。
- 祕讖得神謀，因高思虎踞。
- 太陽忽臨照，物象俄光煦。
- 梵王宮始開，長者金先布。
- 白水入禪境，碭山通覺路。
- 往往無心雲，猶起潛龍處。
- 仍聞七祖後，佛子繼調御。
- 溪鳥投慧燈，山蟬飽甘露。
- 不作解纓客，寧知捨筏喻。
- 身世已悟空，歸途復何去。

## 拼音

- ru4 gu3 feng2 yu3 hua1 ， xiang1 lü4 yin3 you1 bu4 。
- zhao1 ti2 rao2 quan2 shi2 ， wan4 zhuan3 tong2 yi2 qu4 。
- xiang4 bei4 sen1 bi4 feng1 ， qian3 shen1 luo2 gu3 shu4 。
- yao2 huang2 wei4 deng1 ji2 ， ci3 di4 ceng2 yin3 wu4 。
- bi4 chen4 de2 shen2 mou2 ， yin1 gao1 si1 hu3 ju4 。
- tai4 yang2 hu1 lin2 zhao4 ， wu4 xiang4 e2 guang1 xu4 。
- fan4 wang2 gong1 shi3 kai1 ， chang2 zhe3 jin1 xian1 bu4 。
- bai2 shui3 ru4 shan4 jing4 ， dang4 shan1 tong1 jue2 lu4 。
- wang3 wang3 wu2 xin1 yun2 ， you2 qi3 qian2 long2 chu3 。
- reng2 wen2 qi1 zu3 hou4 ， fo2 zi3 ji4 diao4 yu4 。
- xi1 niao3 tou2 hui4 deng1 ， shan1 chan2 bao3 gan1 lu4 。
- bu2 zuo4 jie3 ying1 ke4 ， ning2 zhi1 she3 fa2 yu4 。
- shen1 shi4 yi3 wu4 kong1 ， gui1 tu2 fu4 he2 qu4 。

## 注释

## 译文

## 赏析
