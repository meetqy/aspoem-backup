---
id: qian-qi-song-xiang-yang-lu-pan-guan-zou-kai-he-shi
title: 送襄陽盧判官奏開河事
titlePinyin: song4 xiang1 yang2 lu2 pan4 guan1 zou4 kai1 he2 shi4
titleSlug: song-xiang-yang-lu-pan-guan-zou-kai-he-shi
author: 錢起
authorPinyin: qian2 qi3
authorSlug: qian-qi
dynasty: 唐
dynastyPinyin: tang2
dynastySlug: tang
tags: []
---

## 正文

- 千里趨魏闕，一言簡聖聰。
- 河流引關外，國用贍秦中。
- 有詔許其策，隨山興此功。
- 連雲積石阻，計日安波通。
- 飛櫂轉年穀，利人勝歲豐。
- 言歸漢陽路，拜手蓬萊宮。
- 紫殿賜衣出，青門酣酌同。
- 晚陽過微雨，秋水見新鴻。
- 坐惜去車遠，愁看離館空。
- 因思郢川守，南楚滿清風。

## 拼音

- qian1 li3 qu1 wei4 que4 ， yi4 yan2 jian3 sheng4 cong1 。
- he2 liu2 yin3 guan1 wai4 ， guo2 yong4 shan4 qin2 zhong1 。
- you3 zhao4 xu1 qi2 ce4 ， sui2 shan1 xing1 ci3 gong1 。
- lian2 yun2 ji1 shi2 zu3 ， ji4 ri4 an1 bo1 tong1 。
- fei1 zhao4 zhuan3 nian2 gu3 ， li4 ren2 sheng4 sui4 feng1 。
- yan2 gui1 han4 yang2 lu4 ， bai4 shou3 peng2 lai2 gong1 。
- zi3 dian4 ci4 yi1 chu1 ， qing1 men2 han1 zhuo2 tong2 。
- wan3 yang2 guo4 wei1 yu3 ， qiu1 shui3 jian4 xin1 hong2 。
- zuo4 xi1 qu4 ju1 yuan3 ， chou2 kan4 li2 guan3 kong1 。
- yin1 si1 ying3 chuan1 shou3 ， nan2 chu3 man3 qing1 feng1 。

## 注释

## 译文

## 赏析
