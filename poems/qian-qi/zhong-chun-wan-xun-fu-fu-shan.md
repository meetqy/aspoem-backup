---
id: qian-qi-zhong-chun-wan-xun-fu-fu-shan
title: 仲春晚尋覆釜山
titlePinyin: zhong4 chun1 wan3 xun2 fu4 fu3 shan1
titleSlug: zhong-chun-wan-xun-fu-fu-shan
author: 錢起
authorPinyin: qian2 qi3
authorSlug: qian-qi
dynasty: 唐
dynastyPinyin: tang2
dynastySlug: tang
tags: []
---

## 正文

- 蝴蝶弄和風，飛花不知晚。
- 王孫尋芳草，步步忘路遠。
- 況我愛青山，涉趣皆遊踐。
- 縈迴必中路，陰晦陽復顯。
- 古岸生新泉，霞峰映雪巘。
- 交枝花色異，奇石雲根淺。
- 碧洞志忘歸，紫芝行可搴。
- 應嗤嵇叔夜，林臥方沈湎。

## 拼音

- hu2 die2 nong4 he2 feng1 ， fei1 hua1 bu4 zhi1 wan3 。
- wang2 sun1 xun2 fang1 cao3 ， bu4 bu4 wang4 lu4 yuan3 。
- kuang4 wo3 ai4 qing1 shan1 ， she4 qu4 jie1 you2 jian4 。
- ying2 hui2 bi4 zhong1 lu4 ， yin1 hui4 yang2 fu4 xian3 。
- gu3 an4 sheng1 xin1 quan2 ， xia2 feng1 ying4 xue3 yan3 。
- jiao1 zhi1 hua1 se4 yi4 ， qi2 shi2 yun2 gen1 qian3 。
- bi4 dong4 zhi4 wang4 gui1 ， zi3 zhi1 xing2 ke3 qian1 。
- ying1 chi1 ji1 shu1 ye4 ， lin2 wo4 fang1 shen3 mian3 。

## 注释

## 译文

## 赏析
