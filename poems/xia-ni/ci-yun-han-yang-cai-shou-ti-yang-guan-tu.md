---
id: xia-ni-ci-yun-han-yang-cai-shou-ti-yang-guan-tu
title: 次韵漢陽蔡守題陽關圖
titlePinyin: ci4 yun4 han4 yang2 cai4 shou3 ti2 yang2 guan1 tu2
titleSlug: ci-yun-han-yang-cai-shou-ti-yang-guan-tu
author: 夏倪
authorPinyin: xia4 ni2
authorSlug: xia-ni
dynasty: 宋
dynastyPinyin: song4
dynastySlug: song
tags: []
---

## 正文

- 君不見季子敝盡黑貂裘，一生車轍環九州。
- 使之負郭有二頃，未必肯相六國侯。
- 此郎亦復何爲者，浪自出入不肯休。
- 東風夾道羅供帳，倚馬欲行那得上。
- 綠尊翠勺浩縱橫，四坐哀歌互酬倡。
- 陰雲漠漠天四垂，行子多著短後衣。
- 金羈滴瀝鳴翠弭，負屩蹶倒從盧兒。
- 漁舟微茫出浦溆，遠山無數迎修眉。
- 傾曦馱醉出關去，縱有離愁渠得知。
- 長安春色濃如酒，乃向斯時別親友。
- 可憐兒女浪苦辛，奔走功名逮華首。
- 濁醪百榼胸崔嵬，暮色慘慘羈鴻哀。
- 羊腸鳥道天尺五，爾獨胡爲來此哉。
- 水有蛟龍獰口眼，陸有兕虎潜岩隈。
- 嗟爾遊子不顧返，富貴有時終自來。

## 拼音

- jun1 bu2 jian4 ji4 zi0 bi4 jin4 hei1 diao1 qiu2 ， yi4 sheng1 ju1 zhe2 huan2 jiu3 zhou1 。
- shi3 zhi1 fu4 guo1 you3 er4 qing3 ， wei4 bi4 ken3 xiang1 liu4 guo2 hou2 。
- ci3 lang2 yi4 fu4 he2 wei2 zhe3 ， lang4 zi4 chu1 ru4 bu4 ken3 xiu1 。
- dong1 feng1 jia1 dao4 luo2 gong4 zhang4 ， yi3 ma3 yu4 xing2 na4 de2 shang4 。
- lü4 zun1 cui4 shao2 hao4 zong4 heng2 ， si4 zuo4 ai1 ge1 hu4 chou2 chang4 。
- yin1 yun2 mo4 mo4 tian1 si4 chui2 ， xing2 zi3 duo1 zhu4 duan3 hou4 yi1 。
- jin1 ji1 di1 li4 ming2 cui4 mi3 ， fu4 jue1 jue3 dao3 cong2 lu2 er2 。
- yu2 zhou1 wei1 mang2 chu1 pu3 xu4 ， yuan3 shan1 wu2 shu4 ying2 xiu1 mei2 。
- qing1 xi1 tuo2 zui4 chu1 guan1 qu4 ， zong4 you3 li2 chou2 qu2 de2 zhi1 。
- chang2 an1 chun1 se4 nong2 ru2 jiu3 ， nai3 xiang4 si1 shi2 bie2 qin1 you3 。
- ke3 lian2 er2 nü3 lang4 ku3 xin1 ， ben1 zou3 gong1 ming2 dai3 hua2 shou3 。
- zhuo2 lao2 bai3 ke1 xiong1 cui1 wei2 ， mu4 se4 can3 can3 ji1 hong2 ai1 。
- yang2 chang2 niao3 dao4 tian1 chi3 wu3 ， er3 du2 hu2 wei2 lai2 ci3 zai1 。
- shui3 you3 jiao1 long2 ning2 kou3 yan3 ， lu4 you3 si4 hu3 qian2 yan2 wei1 。
- jie1 er3 you2 zi3 bu2 gu4 fan3 ， fu4 gui4 you3 shi2 zhong1 zi4 lai2 。

## 注释

## 译文

## 赏析
