---
id: le-shi-ci-zhu
title: 慈竹
titlePinyin: ci2 zhu2
titleSlug: ci-zhu
author: 樂史
authorPinyin: le4 shi3
authorSlug: le-shi
dynasty: 宋
dynastyPinyin: song4
dynastySlug: song
tags: []
---

## 正文

- 蜀中何物靈，有竹慈爲名。
- 一叢闊數步，森森數十莖。
- 長莖復短莖，枝葉不崢嶸。
- 去年筍已長，今年筍又生。
- 高低相倚頼，渾如長幼情。
- 孝子侍父立，順孫隨祖行。
- 慈愛必孝順，根枝信天成。
- 吾聞唐之人，孝行常忻忻。
- 鄆州張公藝，九世同一門。
- 大帝聞其名，衡茅降至尊。
- 馮宿丱歲時，隨父廬祖墳。
- 父子相隨孝，靈芝特地春。
- 北海呂元簡，四世爲家主。
- 以至牛馬羊，異母皆相乳。
- 虞鄉董恭直，鞠養諸孤遺。
- 鴝鵒與鴉鵲，同巢而共枝。
- 孝行動天地，鳥獸皆隨時。
- 又聞猓然獸，死不相棄離。
- {蜳攵}𧍪與鮫魚，子母長相隨。
- 獸面而人心，此獸信有之。
- 獸心而人面，其人誠可悲。
- 李鈞爲侍御，棄母在溫州。
- 母因殍餓死，甘旨何悠悠。
- 光祿李玕者，亦是斯人流。
- 有母不侍養，異居經千秋。
- 唐家法網寬，貸死流遐陬。
- 崔湜爲侍郎，天子賜瓜香。
- 携歸與愛妾，老母不得嘗。
- 一旦惡貫盈，殺之於路傍。
- 越公鍾紹京，至孝何殊常。
- 少時得果瓜，先解進高堂。
- 長大遇玄宗，榮華不可當。
- 孝者名常新，逆者污人倫。
- 人既不如竹，乃是一埃塵。
- 夫爲人子者，莫若事尊親。
- 夫爲人父者，莫若教兒孫。
- 積善與行孝，可以立其身。
- 我願移此竹，栽於率土濱。
- 使彼行人見，皆爲慈孝人。
- 樵童見此竹，且莫伐爲薪。

## 拼音

- shu3 zhong1 he2 wu4 ling2 ， you3 zhu2 ci2 wei2 ming2 。
- yi4 cong2 kuo4 shu4 bu4 ， sen1 sen1 shu4 shi2 jing4 。
- chang2 jing4 fu4 duan3 jing4 ， zhi1 ye4 bu4 zheng1 rong2 。
- qu4 nian2 sun3 yi3 chang2 ， jin1 nian2 sun3 you4 sheng1 。
- gao1 di1 xiang1 yi3 lai4 ， hun2 ru2 chang2 you4 qing2 。
- xiao4 zi3 shi4 fu4 li4 ， shun4 sun1 sui2 zu3 xing2 。
- ci2 ai4 bi4 xiao4 shun4 ， gen1 zhi1 xin4 tian1 cheng2 。
- wu2 wen2 tang2 zhi1 ren2 ， xiao4 xing2 chang2 xin1 xin1 。
- yun4 zhou1 zhang1 gong1 yi4 ， jiu3 shi4 tong2 yi4 men2 。
- da4 di4 wen2 qi2 ming2 ， heng2 mao2 jiang4 zhi4 zun1 。
- feng2 su4 guan4 sui4 shi2 ， sui2 fu4 lu2 zu3 fen2 。
- fu4 zi3 xiang1 sui2 xiao4 ， ling2 zhi1 te4 di4 chun1 。
- bei3 hai3 lü3 yuan2 jian3 ， si4 shi4 wei2 jia1 zhu3 。
- yi3 zhi4 niu2 ma3 yang2 ， yi4 mu3 jie1 xiang1 ru3 。
- yu2 xiang1 dong3 gong1 zhi2 ， ju1 yang3 zhu1 gu1 yi2 。
- qu2 yu4 yu3 ya1 que4 ， tong2 chao2 er2 gong4 zhi1 。
- xiao4 xing2 dong4 tian1 di4 ， niao3 shou4 jie1 sui2 shi2 。
- you4 wen2 guo1 ran2 shou4 ， si3 bu4 xiang1 qi4 li2 。
- { dun1 pu1 }𧍪 yu3 jiao1 yu2 ， zi3 mu3 chang2 xiang1 sui2 。
- shou4 mian4 er2 ren2 xin1 ， ci3 shou4 xin4 you3 zhi1 。
- shou4 xin1 er2 ren2 mian4 ， qi2 ren2 cheng2 ke3 bei1 。
- li3 jun1 wei2 shi4 yu4 ， qi4 mu3 zai4 wen1 zhou1 。
- mu3 yin1 piao3 e4 si3 ， gan1 zhi3 he2 you1 you1 。
- guang1 lu4 li3 gan1 zhe3 ， yi4 shi4 si1 ren2 liu2 。
- you3 mu3 bu2 shi4 yang3 ， yi4 ju1 jing1 qian1 qiu1 。
- tang2 jia1 fa3 wang3 kuan1 ， dai4 si3 liu2 xia2 zou1 。
- cui1 shi2 wei2 shi4 lang2 ， tian1 zi3 ci4 gua1 xiang1 。
- xie2 gui1 yu3 ai4 qie4 ， lao3 mu3 bu4 de2 chang2 。
- yi2 dan4 e4 guan4 ying2 ， sha1 zhi1 wu1 lu4 bang4 。
- yue4 gong1 zhong1 shao4 jing1 ， zhi4 xiao4 he2 shu1 chang2 。
- shao3 shi2 de2 guo3 gua1 ， xian1 jie3 jin4 gao1 tang2 。
- chang2 da4 yu4 xuan2 zong1 ， rong2 hua2 bu4 ke3 dang1 。
- xiao4 zhe3 ming2 chang2 xin1 ， ni4 zhe3 wu1 ren2 lun2 。
- ren2 ji4 bu4 ru2 zhu2 ， nai3 shi4 yi4 ai1 chen2 。
- fu1 wei2 ren2 zi3 zhe3 ， mo4 ruo4 shi4 zun1 qin1 。
- fu1 wei2 ren2 fu4 zhe3 ， mo4 ruo4 jiao4 er2 sun1 。
- ji1 shan4 yu3 xing2 xiao4 ， ke3 yi3 li4 qi2 shen1 。
- wo3 yuan4 yi2 ci3 zhu2 ， zai1 wu1 lü4 tu3 bin1 。
- shi3 bi3 xing2 ren2 jian4 ， jie1 wei2 ci2 xiao4 ren2 。
- qiao2 tong2 jian4 ci3 zhu2 ， qie3 mo4 fa2 wei2 xin1 。

## 注释

## 译文

## 赏析
