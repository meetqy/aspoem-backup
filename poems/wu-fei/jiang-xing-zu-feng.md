---
id: wu-fei-jiang-xing-zu-feng
title: 江行阻風
titlePinyin: jiang1 xing2 zu3 feng1
titleSlug: jiang-xing-zu-feng
author: 吳芾
authorPinyin: wu2 fei4
authorSlug: wu-fei
dynasty: 宋
dynastyPinyin: song4
dynastySlug: song
tags: []
---

## 正文

- 我生走四方，足迹亦幾遍。
- 初未識江行，每起浮家羨。
- 一從登此舟，舉室盡欣忭。
- 既得捨車徒，且免入郵傳。
- 高枕卧短篷，頓忘行役倦。
- 始謂旬日間，便可朝行殿。
- 縱未許歸田，行止亦可判。
- 那知事好乖，一夜狂風轉。
- 怒號動地來，波濤立江面。
- 如屋復如山，拍天仍拍岸。
- 三日不能休，雲容更千變。
- 始疑江神驕，出與風伯戰。
- 擁起千里潮，散作雪飛濺。
- 跬步莫能前，有纜莫能牽。
- 又疑慢爾神，至此獲深譴。
- 亦自料平生，忠信粗表見。
- 神既依人行，豈不略爲援。
- 若謂神無私，應物當普現。
- 胡爲泝流船，却乃去如箭。
- 而我獨滯留，艤棹長江畔。
- 終日困飄颻，使我頭目眩。
- 試取蘋藻羞，更效潢汙薦。
- 再拜祝天公，冀爲開方便。
- 莫分往與來，莫問貴與賤。
- 風靜波亦平，一一如所願。
- 庶幾舟中人，彼此兩無怨。

## 拼音

- wo3 sheng1 zou3 si4 fang1 ， zu2 ji4 yi4 ji1 bian4 。
- chu1 wei4 shi2 jiang1 xing2 ， mei3 qi3 fu2 jia1 xian4 。
- yi4 cong2 deng1 ci3 zhou1 ， ju3 shi4 jin4 xin1 bian4 。
- ji4 de2 she3 ju1 tu2 ， qie3 mian3 ru4 you2 chuan2 。
- gao1 zhen3 wo4 duan3 peng2 ， dun4 wang4 xing2 yi4 juan4 。
- shi3 wei4 xun2 ri4 jian4 ， bian4 ke3 chao2 xing2 dian4 。
- zong4 wei4 xu1 gui1 tian2 ， xing2 zhi3 yi4 ke3 pan4 。
- na4 zhi1 shi4 hao3 guai1 ， yi2 ye4 kuang2 feng1 zhuan3 。
- nu4 hao4 dong4 di4 lai2 ， bo1 tao1 li4 jiang1 mian4 。
- ru2 wu1 fu4 ru2 shan1 ， pai1 tian1 reng2 pai1 an4 。
- san1 ri4 bu4 neng2 xiu1 ， yun2 rong2 geng4 qian1 bian4 。
- shi3 yi2 jiang1 shen2 jiao1 ， chu1 yu3 feng1 bo2 zhan4 。
- yong1 qi3 qian1 li3 chao2 ， san4 zuo4 xue3 fei1 jian4 。
- kui3 bu4 mo4 neng2 qian2 ， you3 lan3 mo4 neng2 qian1 。
- you4 yi2 man4 er3 shen2 ， zhi4 ci3 huo4 shen1 qian3 。
- yi4 zi4 liao4 ping2 sheng1 ， zhong1 xin4 cu1 biao3 jian4 。
- shen2 ji4 yi1 ren2 hang2 ， qi3 bu2 lüe4 wei2 yuan2 。
- ruo4 wei4 shen2 wu2 si1 ， ying1 wu4 dang1 pu3 xian4 。
- hu2 wei2 su4 liu2 chuan2 ， que4 nai3 qu4 ru2 jian4 。
- er2 wo3 du2 zhi4 liu2 ， yi3 zhao4 chang2 jiang1 pan4 。
- zhong1 ri4 kun4 piao1 yao2 ， shi3 wo3 tou2 mu4 xuan4 。
- shi4 qu3 pin2 zao3 xiu1 ， geng4 xiao4 huang2 wu1 jian4 。
- zai4 bai4 zhu4 tian1 gong1 ， ji4 wei2 kai1 fang1 bian4 。
- mo4 fen1 wang3 yu3 lai2 ， mo4 wen4 gui4 yu3 jian4 。
- feng1 jing4 bo1 yi4 ping2 ， yi1 yi1 ru2 suo3 yuan4 。
- shu4 ji1 zhou1 zhong1 ren2 ， bi3 ci3 liang3 wu2 yuan4 。

## 注释

## 译文

## 赏析
