---
id: wu-fei-ji-jian-tang-zi-yin-jing-gui-wei-wan-nian-zhu-ren-fang-yu-lin-xia-xiang-yu-dao-jiu-yin-yi-shu-huai
title: 機簡堂自隠靜歸爲萬年主人訪余林下相與道舊因以述懷
titlePinyin: ji1 jian3 tang2 zi4 yin3 jing4 gui1 wei2 wan4 nian2 zhu3 ren2 fang3 yu2 lin2 xia4 xiang1 yu3 dao4 jiu4 yin1 yi3 shu4 huai2
titleSlug: ji-jian-tang-zi-yin-jing-gui-wei-wan-nian-zhu-ren-fang-yu-lin-xia-xiang-yu-dao-jiu-yin-yi-shu-huai
author: 吳芾
authorPinyin: wu2 fei4
authorSlug: wu-fei
dynasty: 宋
dynastyPinyin: song4
dynastySlug: song
tags: []
---

## 正文

- 吾鄉本仙窟，石井尤奇特。
- 民物生其間，古來蓋千億。
- 惟師與我家，所居共阡陌。
- 少小初無殊，長乃分儒釋。
- 術業雖不同，於道俱有得。
- 師爲方外遊，聲價已籍籍。
- 象教久衰微，頼師振業席。
- 爐鞴與鉗鎚，信有彌天力。
- 果續佛慧命，作大善知識。
- 我雖登禁涂，無功亦無德。
- 但有憂國心，徒勞竟何益。
- 掛冠歸林下，面亦無慚色。
- 知心獨有師，相視笑莫逆。
- 每思共談玄，傾倒此胸臆。
- 江浙遥相望，恨不生羽翼。
- 昨朝忽惠然，得得訪泉石。
- 一見雙眼明，歡喜幾折屐。
- 第念我與師，彼此頭顱白。
- 世路方艱難，老去合休息。
- 師既歸故鄉，不應復他適。
- 願言却世緣，來伴我幽寂。
- 相看成二老，永爲閭里式。

## 拼音

- wu2 xiang1 ben3 xian1 ku1 ， shi2 jing3 you2 qi2 te4 。
- min2 wu4 sheng1 qi2 jian4 ， gu3 lai2 gai4 qian1 yi4 。
- wei2 shi1 yu3 wo3 jia1 ， suo3 ju1 gong4 qian1 mo4 。
- shao3 xiao3 chu1 wu2 shu1 ， chang2 nai3 fen1 ru2 shi4 。
- shu4 ye4 sui1 bu4 tong2 ， wu1 dao4 ju4 you3 de2 。
- shi1 wei2 fang1 wai4 you2 ， sheng1 jia4 yi3 ji2 ji2 。
- xiang4 jiao4 jiu3 shuai1 wei1 ， lai4 shi1 zhen4 ye4 xi2 。
- lu2 bei4 yu3 qian2 chui2 ， xin4 you3 mi2 tian1 li4 。
- guo3 xu4 fo2 hui4 ming4 ， zuo4 da4 shan4 zhi1 shi2 。
- wo3 sui1 deng1 jin4 tu2 ， wu2 gong1 yi4 wu2 de2 。
- dan4 you3 you1 guo2 xin1 ， tu2 lao2 jing4 he2 yi4 。
- gua4 guan1 gui1 lin2 xia4 ， mian4 yi4 wu2 can2 se4 。
- zhi1 xin1 du2 you3 shi1 ， xiang1 shi4 xiao4 mo4 ni4 。
- mei3 si1 gong4 tan2 xuan2 ， qing1 dao3 ci3 xiong1 yi4 。
- jiang1 zhe4 yao2 xiang1 wang4 ， hen4 bu4 sheng1 yu3 yi4 。
- zuo2 chao2 hu1 hui4 ran2 ， de2 de2 fang3 quan2 shi2 。
- yi2 jian4 shuang1 yan3 ming2 ， huan1 xi3 ji1 zhe2 ji1 。
- di4 nian4 wo3 yu3 shi1 ， bi3 ci3 tou2 lu2 bai2 。
- shi4 lu4 fang1 jian1 nan2 ， lao3 qu4 he2 xiu1 xi0 。
- shi1 ji4 gui1 gu4 xiang1 ， bu4 ying1 fu4 ta1 shi4 。
- yuan4 yan2 que4 shi4 yuan2 ， lai2 ban4 wo3 you1 ji4 。
- xiang1 kan4 cheng2 er4 lao3 ， yong3 wei2 lü2 li3 shi4 。

## 注释

## 译文

## 赏析
