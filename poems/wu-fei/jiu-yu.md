---
id: wu-fei-jiu-yu
title: 久雨
titlePinyin: jiu3 yu3
titleSlug: jiu-yu
author: 吳芾
authorPinyin: wu2 fei4
authorSlug: wu-fei
dynasty: 宋
dynastyPinyin: song4
dynastySlug: song
tags: []
---

## 正文

- 歲旦值庚午，已有旱暵憂。
- 甲申與甲子，仍更雨不收。
- 豈惟主夏旱，還慮麥不收。
- 農占吁可畏，使我生春愁。
- 我今安靜退，身外百無求。
- 止願年穀熟，高枕卧林丘。
- 時時與親友，尊酒相獻酬。
- 天意今乃爾，一飽未易謀。
- 衆人憂餓死，我能獨樂不。
- 念此不成寐，中夜涕泗流。
- 無所用吾力，止望天賜休。
- 天不絕民命，會見大有秋。

## 拼音

- sui4 dan4 zhi2 geng1 wu3 ， yi3 you3 han4 han4 you1 。
- jia3 shen1 yu3 jia3 zi3 ， reng2 geng4 yu3 bu4 shou1 。
- qi3 wei2 zhu3 xia4 han4 ， huan2 lü4 mai4 bu4 shou1 。
- nong2 zhan4 xu1 ke3 wei4 ， shi3 wo3 sheng1 chun1 chou2 。
- wo3 jin1 an1 jing4 tui4 ， shen1 wai4 bai3 wu2 qiu2 。
- zhi3 yuan4 nian2 gu3 shu2 ， gao1 zhen3 wo4 lin2 qiu1 。
- shi2 shi2 yu3 qin1 you3 ， zun1 jiu3 xiang1 xian4 chou2 。
- tian1 yi4 jin1 nai3 er3 ， yi4 bao3 wei4 yi4 mou2 。
- zhong4 ren2 you1 e4 si3 ， wo3 neng2 du2 le4 bu4 。
- nian4 ci3 bu4 cheng2 mei4 ， zhong1 ye4 ti4 si4 liu2 。
- wu2 suo3 yong4 wu2 li4 ， zhi3 wang4 tian1 ci4 xiu1 。
- tian1 bu4 jue2 min2 ming4 ， hui4 jian4 da4 you3 qiu1 。

## 注释

## 译文

## 赏析
