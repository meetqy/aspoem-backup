---
id: wu-fei-bing-zhong-you-zuo
title: 病中有作
titlePinyin: bing4 zhong1 you3 zuo4
titleSlug: bing-zhong-you-zuo
author: 吳芾
authorPinyin: wu2 fei4
authorSlug: wu-fei
dynasty: 宋
dynastyPinyin: song4
dynastySlug: song
tags: []
---

## 正文

- 吾年七十五，一朝忽患瘧。
- 仍害及老妻，對床更撼鐸。
- 寒時寒如冰，熱後熱如灼。
- 既去還復來，如與我有約。
- 連日莫能休，盡室皆驚愕。
- 飲啖一不忺，形骸頓如削。
- 細思豈無因，良由賦分薄。
- 本是農家子，只合事耕作。
- 既已得美官，復有歸田樂。
- 已是無福當，又不知慚怍。
- 遂至瘧鬼憎，故意來相虐。
- 作詩告天公，縱我有過惡。
- 願天少垂憐，疾痛且濶畧。
- 但速賜之死，莫令我知覺。
- 一生纏世網，正欲解其縛。
- 假使壽百年，寧免此一著。
- 不如早歸藏，且免論强弱。
- 我非畏死人，久已辦棺槨。

## 拼音

- wu2 nian2 qi1 shi2 wu3 ， yi4 zhao1 hu1 huan4 nüe4 。
- reng2 hai4 ji2 lao3 qi1 ， dui4 chuang2 geng4 han4 duo2 。
- han2 shi2 han2 ru2 bing1 ， re4 hou4 re4 ru2 zhuo2 。
- ji4 qu4 huan2 fu4 lai2 ， ru2 yu3 wo3 you3 yue1 。
- lian2 ri4 mo4 neng2 xiu1 ， jin4 shi4 jie1 jing1 e4 。
- yin3 dan4 yi2 bu4 xian1 ， xing2 hai2 dun4 ru2 xiao1 。
- xi4 si1 qi3 wu2 yin1 ， liang2 you2 fu4 fen1 bao2 。
- ben3 shi4 nong2 jia1 zi0 ， zhi1 he2 shi4 geng1 zuo4 。
- ji4 yi3 de2 mei3 guan1 ， fu4 you3 gui1 tian2 le4 。
- yi3 shi4 wu2 fu2 dang1 ， you4 bu4 zhi1 can2 zuo4 。
- sui4 zhi4 nüe4 gui3 zeng1 ， gu4 yi4 lai2 xiang1 nüe4 。
- zuo4 shi1 gao4 tian1 gong1 ， zong4 wo3 you3 guo4 e4 。
- yuan4 tian1 shao3 chui2 lian2 ， ji2 tong4 qie3 kuo4 lüe4 。
- dan4 su4 ci4 zhi1 si3 ， mo4 ling4 wo3 zhi1 jue2 。
- yi4 sheng1 chan2 shi4 wang3 ， zheng4 yu4 jie3 qi2 fu4 。
- jia3 shi3 shou4 bai3 nian2 ， ning2 mian3 ci3 yi2 zhu4 。
- bu4 ru2 zao3 gui1 cang2 ， qie3 mian3 lun4 qiang2 ruo4 。
- wo3 fei1 wei4 si3 ren2 ， jiu3 yi3 ban4 guan1 guo3 。

## 注释

## 译文

## 赏析
