---
id: wu-fei-he-chen-guo-zuo-yi-ai-tang-yun
title: 和陳國佐亦愛堂韵
titlePinyin: he2 chen2 guo2 zuo3 yi4 ai4 tang2 yun4
titleSlug: he-chen-guo-zuo-yi-ai-tang-yun
author: 吳芾
authorPinyin: wu2 fei4
authorSlug: wu-fei
dynasty: 宋
dynastyPinyin: song4
dynastySlug: song
tags: []
---

## 正文

- 紛紛當世士，盡道休官去。
- 有墮塵網中，誰能復回顧。
- 重爲軒冕惑，一念遂差互。
- 要當發深省，悟此形皆寓。
- 奔馳徒擾擾，靜中有奇趣。
- 夫子廊廟材，華途昔榮遇。
- 富貴方迫逐，脫身一何遽。
- 蓋恐負初心，或爲名所誤。
- 獨尋陶淵明，三徑歸來處。
- 親朋續舊遊，寢食安故步。
- 詩成月滿窗，坐久塵生屨。
- 箇中有真樂，自足慰遲暮。
- 我方困長途，因公識歸路。
- 讀公寄傲篇，更覺忘世慮。
- 有如逃空虛，傾耳聽韶頀。
- 念此有限身，歲月空復度。
- 他時願卜築，結茅相近住。
- 如公邁往姿，平生已心慕。
- 我雖負俗累，胸中無好句。
- 儻獲從後塵，登高亦能賦。

## 拼音

- fen1 fen1 dang1 shi4 shi4 ， jin4 dao4 xiu1 guan1 qu4 。
- you3 duo4 chen2 wang3 zhong1 ， shui2 neng2 fu4 hui2 gu4 。
- zhong4 wei2 xuan1 mian3 huo4 ， yi2 nian4 sui4 cha4 hu4 。
- yao4 dang1 fa1 shen1 xing3 ， wu4 ci3 xing2 jie1 yu4 。
- ben1 chi2 tu2 rao3 rao3 ， jing4 zhong1 you3 qi2 qu4 。
- fu1 zi3 lang2 miao4 cai2 ， hua2 tu2 xi1 rong2 yu4 。
- fu4 gui4 fang1 po4 zhu2 ， tuo1 shen1 yi4 he2 ju4 。
- gai4 kong3 fu4 chu1 xin1 ， huo4 wei2 ming2 suo3 wu4 。
- du2 xun2 tao2 yuan1 ming2 ， san1 jing4 gui1 lai2 chu3 。
- qin1 peng2 xu4 jiu4 you2 ， qin3 shi2 an1 gu4 bu4 。
- shi1 cheng2 yue4 man3 chuang1 ， zuo4 jiu3 chen2 sheng1 ju4 。
- ge4 zhong1 you3 zhen1 le4 ， zi4 zu2 wei4 chi2 mu4 。
- wo3 fang1 kun4 chang2 tu2 ， yin1 gong1 shi2 gui1 lu4 。
- du2 gong1 ji4 ao4 pian1 ， geng4 jue2 wang4 shi4 lü4 。
- you3 ru2 tao2 kong1 xu1 ， qing1 er3 ting1 shao2 hu4 。
- nian4 ci3 you3 xian4 shen1 ， sui4 yue4 kong1 fu4 du4 。
- ta1 shi2 yuan4 bu3 zhu4 ， jie2 mao2 xiang1 jin4 zhu4 。
- ru2 gong1 mai4 wang3 zi1 ， ping2 sheng1 yi3 xin1 mu4 。
- wo3 sui1 fu4 su2 lei4 ， xiong1 zhong1 wu2 hao3 ju4 。
- tang3 huo4 cong2 hou4 chen2 ， deng1 gao1 yi4 neng2 fu4 。

## 注释

## 译文

## 赏析
