---
id: wu-fei-xia-ri-tong-guan-hui-yin-bai-he-si-shuang-pu-ting-li-dao-ji-zuo-shi-ji-shi-yin-ci-qi-yun
title: 夏日同官會飲白鶴寺雙瀑亭李道濟作詩紀事因次其韵
titlePinyin: xia4 ri4 tong2 guan1 hui4 yin3 bai2 he4 si4 shuang1 pu4 ting2 li3 dao4 ji4 zuo4 shi1 ji4 shi4 yin1 ci4 qi2 yun4
titleSlug: xia-ri-tong-guan-hui-yin-bai-he-si-shuang-pu-ting-li-dao-ji-zuo-shi-ji-shi-yin-ci-qi-yun
author: 吳芾
authorPinyin: wu2 fei4
authorSlug: wu-fei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 嗟予好泉石，所至窮幽勝。
- 年來墮塵埃，復苦炎熱盛。
- 頼有古招提，相去不步仞。
- 何時供燕遊，庶以息喧競。
- 山僧結虛亭，瀟灑浄如鏡。
- 雙瀑從天來，景物更幽迥。
- 欄楯溢波光，清凉殊可凭。
- 復幸僚友賢，雅與山川稱。
- 得暇傾尊罍，相從盡豪俊。
- 令尹如子文，去就亡喜慍。
- 貳邑不負丞，所蓄金玉潤。
- 耿侯固坦夷，趙子亦純正。
- 盍簪已足樂，况復有名醖。
- 酒酣人意適，坐久天宇靜。
- 踏月各言歸，清風遠相趁。
- 君詩繼踵來，敏捷過於瞬。
- 中復含妙理，不獨寫幽興。
- 讀罷愈驚人，癡坐不知暝。
- 援筆强續貂，安能繼高詠。

## 拼音

- jie1 yu3 hao3 quan2 shi2 ， suo3 zhi4 qiong2 you1 sheng4 。
- nian2 lai2 duo4 chen2 ai1 ， fu4 ku3 yan2 re4 sheng4 。
- lai4 you3 gu3 zhao1 ti2 ， xiang1 qu4 bu2 bu4 ren4 。
- he2 shi2 gong4 yan4 you2 ， shu4 yi3 xi1 xuan1 jing4 。
- shan1 seng1 jie2 xu1 ting2 ， xiao1 sa3 jing4 ru2 jing4 。
- shuang1 pu4 cong2 tian1 lai2 ， jing3 wu4 geng4 you1 jiong3 。
- lan2 dun4 yi4 bo1 guang1 ， qing1 liang2 shu1 ke3 ping2 。
- fu4 xing4 liao2 you3 xian2 ， ya3 yu3 shan1 chuan1 cheng1 。
- de2 xia2 qing1 zun1 lei2 ， xiang1 cong2 jin4 hao2 jun4 。
- ling4 yin3 ru2 zi3 wen2 ， qu4 jiu4 wang2 xi3 yun4 。
- er4 yi4 bu2 fu4 cheng2 ， suo3 xu4 jin1 yu4 run4 。
- geng3 hou2 gu4 tan3 yi2 ， zhao4 zi3 yi4 chun2 zheng4 。
- he2 zan1 yi3 zu2 le4 ， kuang4 fu4 you3 ming2 yun4 。
- jiu3 han1 ren2 yi4 shi4 ， zuo4 jiu3 tian1 yu3 jing4 。
- ta4 yue4 ge4 yan2 gui1 ， qing1 feng1 yuan3 xiang1 chen4 。
- jun1 shi1 ji4 zhong3 lai2 ， min3 jie2 guo4 wu1 shun4 。
- zhong1 fu4 han2 miao4 li3 ， bu4 du2 xie3 you1 xing1 。
- du2 ba4 yu4 jing1 ren2 ， chi1 zuo4 bu4 zhi1 ming2 。
- yuan2 bi3 qiang2 xu4 diao1 ， an1 neng2 ji4 gao1 yong3 。

## 注释

## 译文

## 赏析
