---
id: wu-fei-jiu-wei-tou-er-suo-qie
title: 酒爲偷兒所竊
titlePinyin: jiu3 wei2 tou1 er2 suo3 qie4
titleSlug: jiu-wei-tou-er-suo-qie
author: 吳芾
authorPinyin: wu2 fei4
authorSlug: wu-fei
dynasty: 宋
dynastyPinyin: song4
dynastySlug: song
tags: []
---

## 正文

- 我性苦拙疏，與世不相偶。
- 平生不如意，往往十八九。
- 何以遣此懷，頼有樽中酒。
- 去冬釀碧香，頗不計升斗。
- 準擬與親朋，興來一聚首。
- 庶幾牢落中，時時開笑口。
- 偷兒何好事，一夕負之走。
- 可惜數十壺，化爲一烏有。
- 昔聞韋秀才，有酒盜不取。
- 今我乃致寇，退省良可醜。
- 無乃造物者，知我疏慵久。
- 恐我醉時狂，未免自遺咎。
- 用此警昏迷，意在鞭其後。
- 顧我雖無知，自愛豈不厚。
- 從今誓改圖，停此傳杯手。
- 炷香捧茶甌，閉門清自守。
- 坐對古聖賢，永作忘年友。

## 拼音

- wo3 xing4 ku3 zhuo1 shu1 ， yu3 shi4 bu4 xiang1 ou3 。
- ping2 sheng1 bu4 ru2 yi4 ， wang3 wang3 shi2 ba1 jiu3 。
- he2 yi3 qian3 ci3 huai2 ， lai4 you3 zun1 zhong1 jiu3 。
- qu4 dong1 niang4 bi4 xiang1 ， po1 bu2 ji4 sheng1 dou3 。
- zhun3 ni3 yu3 qin1 peng2 ， xing1 lai2 yi2 ju4 shou3 。
- shu4 ji1 lao2 luo4 zhong1 ， shi2 shi2 kai1 xiao4 kou3 。
- tou1 er2 he2 hao3 shi4 ， yi4 xi1 fu4 zhi1 zou3 。
- ke3 xi1 shu4 shi2 hu2 ， hua4 wei2 yi4 wu1 you3 。
- xi1 wen2 wei2 xiu4 cai0 ， you3 jiu3 dao4 bu4 qu3 。
- jin1 wo3 nai3 zhi4 kou4 ， tui4 sheng3 liang2 ke3 chou3 。
- wu2 nai3 zao4 wu4 zhe3 ， zhi1 wo3 shu1 yong1 jiu3 。
- kong3 wo3 zui4 shi2 kuang2 ， wei4 mian3 zi4 yi2 jiu4 。
- yong4 ci3 jing3 hun1 mi2 ， yi4 zai4 bian1 qi2 hou4 。
- gu4 wo3 sui1 wu2 zhi1 ， zi4 ai4 qi3 bu2 hou4 。
- cong2 jin1 shi4 gai3 tu2 ， ting2 ci3 chuan2 bei1 shou3 。
- zhu4 xiang1 peng3 cha2 ou1 ， bi4 men2 qing1 zi4 shou3 。
- zuo4 dui4 gu3 sheng4 xian2 ， yong3 zuo4 wang4 nian2 you3 。

## 注释

## 译文

## 赏析
