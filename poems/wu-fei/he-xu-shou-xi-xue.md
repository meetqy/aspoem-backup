---
id: wu-fei-he-xu-shou-xi-xue
title: 和許守喜雪
titlePinyin: he2 xu1 shou3 xi3 xue3
titleSlug: he-xu-shou-xi-xue
author: 吳芾
authorPinyin: wu2 fei4
authorSlug: wu-fei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 一夜飄瓊屑，雕鎸竟孰施。
- 主張歸白帝，勾引自雲師。
- 飛灑斜穿牖，連翩亂入池。
- 漫空疑柳絮，着樹混梅枝。
- 月射光偏瑩，風迴勢轉危。
- 聯華憐鶴髮，耐冷羨冰肌。
- 萬壑填將合，千林壓欲垂。
- 拂簷輕似粉，繞砌白於脂。
- 公已齊高潔，吾方守鈍遲。
- 共欣占嗣歲，仍喜沒多歧。
- 政已騰民頌，忠宜結主知。
- 會看頒紫詔，早晚下丹墀。

## 拼音

- yi2 ye4 piao1 qiong2 xie4 ， diao1 juan1 jing4 shu2 shi1 。
- zhu3 zhang1 gui1 bai2 di4 ， gou1 yin3 zi4 yun2 shi1 。
- fei1 sa3 xie2 chuan1 you3 ， lian2 pian1 luan4 ru4 chi2 。
- man4 kong1 yi2 liu3 xu4 ， zhe0 shu4 hun4 mei2 zhi1 。
- yue4 she4 guang1 pian1 ying2 ， feng1 hui2 shi4 zhuan3 wei1 。
- lian2 hua2 lian2 he4 fa4 ， nai4 leng3 xian4 bing1 ji1 。
- wan4 he4 tian2 jiang1 he2 ， qian1 lin2 ya1 yu4 chui2 。
- fu2 yan2 qing1 si4 fen3 ， rao4 qi4 bai2 wu1 zhi1 。
- gong1 yi3 qi2 gao1 jie2 ， wu2 fang1 shou3 dun4 chi2 。
- gong4 xin1 zhan4 si4 sui4 ， reng2 xi3 mei2 duo1 qi2 。
- zheng4 yi3 teng2 min2 song4 ， zhong1 yi2 jie2 zhu3 zhi1 。
- hui4 kan4 ban1 zi3 zhao4 ， zao3 wan3 xia4 dan1 chi2 。

## 注释

## 译文

## 赏析
