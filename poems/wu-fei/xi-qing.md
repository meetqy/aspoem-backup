---
id: wu-fei-xi-qing
title: 喜晴
titlePinyin: xi3 qing2
titleSlug: xi-qing
author: 吳芾
authorPinyin: wu2 fei4
authorSlug: wu-fei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我家世業本農夫，力作耕田供百需。
- 食無魚兮出無車，但守桑梓依枌榆。
- 中更兵火田園蕪，骨肉奔迸幾爲奴。
- 饑腸雷轉寒侵膚，中夜窮鬼常揶揄。
- 自笑爲生亦良劬，此身何由出泥塗。
- 始棄耒耜親詩書，一以經訓爲菑畬。
- 弟兄相繼躡雲衢，吾鄉往往推諸吳。
- 我雖有志徒區區，顧慚小技非大巫。
- 向來聊出應時須，亦復接武丹陛趨。
- 退視才慳思且枯，敢意濫吹東郭竽。
- 自從得請歸田廬，萬事閉眼不問渠。
- 豈謂割分姑孰符，一時乏使偶見除。
- 此邦自昔稱膏腴，千里舊富稻與魚。
- 十年九潦田無租，今歲䆉稏方滿圩。
- 邦人舉首爭歡呼，謂此豐登亙古無。
- 驟然一雨驚里閭，直疑平地浮江湖。
- 靈祠致禱纔登輿，已見皎日升東隅。
- 一方今既奠厥居，太守寧不欲自娛，便可投紱歌歸歟。

## 拼音

- wo3 jia1 shi4 ye4 ben3 nong2 fu1 ， li4 zuo4 geng1 tian2 gong4 bai3 xu1 。
- shi2 wu2 yu2 xi1 chu1 wu2 ju1 ， dan4 shou3 sang1 zi3 yi1 fen2 yu2 。
- zhong1 geng4 bing1 huo3 tian2 yuan2 wu2 ， gu3 rou4 ben1 beng4 ji1 wei2 nu2 。
- ji1 chang2 lei2 zhuan3 han2 qin1 fu1 ， zhong1 ye4 qiong2 gui3 chang2 ye2 yu2 。
- zi4 xiao4 wei2 sheng1 yi4 liang2 qu2 ， ci3 shen1 he2 you2 chu1 ni2 tu2 。
- shi3 qi4 lei3 si4 qin1 shi1 shu1 ， yi4 yi3 jing1 xun4 wei2 zi1 she1 。
- di4 xiong0 xiang1 ji4 nie4 yun2 qu2 ， wu2 xiang1 wang3 wang3 tui1 zhu1 wu2 。
- wo3 sui1 you3 zhi4 tu2 qu1 qu1 ， gu4 can2 xiao3 ji4 fei1 da4 wu1 。
- xiang4 lai2 liao2 chu1 ying1 shi2 xu1 ， yi4 fu4 jie1 wu3 dan1 bi4 qu1 。
- tui4 shi4 cai2 qian1 si1 qie3 ku1 ， gan3 yi4 lan4 chui1 dong1 guo1 yu2 。
- zi4 cong2 de2 qing3 gui1 tian2 lu2 ， wan4 shi4 bi4 yan3 bu2 wen4 qu2 。
- qi3 wei4 ge1 fen1 gu1 shu2 fu2 ， yi4 shi2 fa2 shi3 ou3 jian4 chu2 。
- ci3 bang1 zi4 xi1 cheng1 gao1 yu2 ， qian1 li3 jiu4 fu4 dao4 yu3 yu2 。
- shi2 nian2 jiu3 liao2 tian2 wu2 zu1 ， jin1 sui4 䆉 ya4 fang1 man3 xu1 。
- bang1 ren2 ju3 shou3 zheng1 huan1 hu1 ， wei4 ci3 feng1 deng1 gen4 gu3 wu2 。
- zhou4 ran2 yi4 yu3 jing1 li3 lü2 ， zhi2 yi2 ping2 di4 fu2 jiang1 hu2 。
- ling2 ci2 zhi4 dao3 cai2 deng1 yu2 ， yi3 jian4 jiao3 ri4 sheng1 dong1 yu2 。
- yi4 fang1 jin1 ji4 dian4 jue2 ju1 ， tai4 shou3 ning2 bu2 yu4 zi4 yu2 ， bian4 ke3 tou2 fu2 ge1 gui1 yu2 。

## 注释

## 译文

## 赏析
