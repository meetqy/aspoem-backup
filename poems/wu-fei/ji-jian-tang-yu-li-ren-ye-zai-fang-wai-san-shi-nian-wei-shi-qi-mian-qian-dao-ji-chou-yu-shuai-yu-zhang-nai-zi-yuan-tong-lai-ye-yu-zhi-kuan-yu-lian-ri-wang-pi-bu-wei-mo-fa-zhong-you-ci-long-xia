---
id: wu-fei-ji-jian-tang-yu-li-ren-ye-zai-fang-wai-san-shi-nian-wei-shi-qi-mian-qian-dao-ji-chou-yu-shuai-yu-zhang-nai-zi-yuan-tong-lai-ye-yu-zhi-kuan-yu-lian-ri-wang-pi-bu-wei-mo-fa-zhong-you-ci-long-xiang-qie-xi-yu-li-zhi-you-ren-yin-qi-gui-zuo-shi-yi-song-zhi
title: 機簡堂余里人也在方外三十年未識其面乾道己丑余帥豫章乃自圓通來謁與之款語連日忘疲不謂末法中有此龍象且喜余里之有人因其歸作詩以送之
titlePinyin: ji1 jian3 tang2 yu2 li3 ren2 ye3 zai4 fang1 wai4 san1 shi2 nian2 wei4 shi2 qi2 mian4 qian2 dao4 ji3 chou3 yu2 shuai4 yu4 zhang1 nai3 zi4 yuan2 tong1 lai2 ye4 yu3 zhi1 kuan3 yu3 lian2 ri4 wang4 pi2 bu2 wei4 mo4 fa3 zhong1 you3 ci3 long2 xiang4 qie3 xi3 yu2 li3 zhi1 you3 ren2 yin1 qi2 gui1 zuo4 shi1 yi3 song4 zhi1
titleSlug: ji-jian-tang-yu-li-ren-ye-zai-fang-wai-san-shi-nian-wei-shi-qi-mian-qian-dao-ji-chou-yu-shuai-yu-zhang-nai-zi-yuan-tong-lai-ye-yu-zhi-kuan-yu-lian-ri-wang-pi-bu-wei-mo-fa-zhong-you-ci-long-xiang-qie-xi-yu-li-zhi-you-ren-yin-qi-gui-zuo-shi-yi-song-zhi
author: 吳芾
authorPinyin: wu2 fei4
authorSlug: wu-fei
dynasty: 宋
dynastyPinyin: song4
dynastySlug: song
tags: []
---

## 正文

- 我家石井旁，山水非不奇。
- 所恨過從少，無與同襟期。
- 獨幸里巷間，高僧有二機。
- 大機傳祖印，海內聲名馳。
- 晚歸結草庵，杜門人莫窺。
- 嗟哉已物化，不見三十朞。
- 我爲銘其塔，世猶仰清規。
- 小機真龍象，方爲人天師。
- 宴坐一禪榻，天花零亂飛。
- 聞名亦二紀，頗愧會面稀。
- 忽自廬阜來，訪我江之湄。
- 共說無生話，不覺日晷移。
- 顧我麋鹿姿，久欲脫馽羈。
- 來日寧有幾，擾擾將何爲。
- 一點退閑心，不謂師已知。
- 祇俟及新歲，上章力丐歸。
- 師儻還故里，願言款柴扉。
- 我雖無長物，亦有筇一枝。
- 正欲穿林壑，相與窮幽微。
- 庶幾進此道，盡洗平生非。

## 拼音

- wo3 jia1 shi2 jing3 pang2 ， shan1 shui3 fei1 bu4 qi2 。
- suo3 hen4 guo4 cong2 shao3 ， wu2 yu3 tong2 jin1 qi1 。
- du2 xing4 li3 xiang4 jian4 ， gao1 seng1 you3 er4 ji1 。
- da4 ji1 chuan2 zu3 yin4 ， hai3 nei4 sheng1 ming2 chi2 。
- wan3 gui1 jie2 cao3 an1 ， du4 men2 ren2 mo4 kui1 。
- jie1 zai1 yi3 wu4 hua4 ， bu2 jian4 san1 shi2 ji1 。
- wo3 wei2 ming2 qi2 ta3 ， shi4 you2 yang3 qing1 gui1 。
- xiao3 ji1 zhen1 long2 xiang4 ， fang1 wei2 ren2 tian1 shi1 。
- yan4 zuo4 yi2 shan4 ta4 ， tian1 hua1 ling2 luan4 fei1 。
- wen2 ming2 yi4 er4 ji4 ， po1 kui4 hui4 mian4 xi1 。
- hu1 zi4 lu2 fu4 lai2 ， fang3 wo3 jiang1 zhi1 mei2 。
- gong4 shuo1 wu2 sheng1 hua4 ， bu4 jue2 ri4 gui3 yi2 。
- gu4 wo3 mi2 lu4 zi1 ， jiu3 yu4 tuo1 zhi2 ji1 。
- lai2 ri4 ning2 you3 ji1 ， rao3 rao3 jiang1 he2 wei2 。
- yi4 dian3 tui4 xian2 xin1 ， bu2 wei4 shi1 yi3 zhi1 。
- qi2 si4 ji2 xin1 sui4 ， shang4 zhang1 li4 gai4 gui1 。
- shi1 tang3 huan2 gu4 li3 ， yuan4 yan2 kuan3 chai2 fei1 。
- wo3 sui1 wu2 chang2 wu4 ， yi4 you3 qiong2 yi4 zhi1 。
- zheng4 yu4 chuan1 lin2 he4 ， xiang1 yu3 qiong2 you1 wei1 。
- shu4 ji1 jin4 ci3 dao4 ， jin4 xi3 ping2 sheng1 fei1 。

## 注释

## 译文

## 赏析
