---
id: wu-fei-yong-hai-tang
title: 詠海棠
titlePinyin: yong3 hai3 tang2
titleSlug: yong-hai-tang
author: 吳芾
authorPinyin: wu2 fei4
authorSlug: wu-fei
dynasty: 宋
dynastyPinyin: song4
dynastySlug: song
tags: []
---

## 正文

- 古人花譜名浮實，獨有海棠真第一。
- 我家千樹足奇花，晚得此花尤傑出。
- 每逢春色鼎來時，爭逞新粧媚晴日。
- 渾如酒暈入香腮，宛似臙脂施玉質。
- 雨後妖嬈倍有情，天然富貴曾無匹。
- 夜深燭下更端相，睡起還疑春思鬰。
- 老來百事盡疏慵，頗喜與花時款密。
- 豈知牢落向江城，驟爾乖離心若失。
- 試從僻陋强搜尋，偶得一株天所乞。
- 纖枝雖瘦不禁春，亦有花光相照拂。
- 一時遊子覩爭先，共歎凡花難跂及。
- 愈令倦客憶故園，不覺淚沾衫袖濕。

## 拼音

- gu3 ren2 hua1 pu3 ming2 fu2 shi2 ， du2 you3 hai3 tang2 zhen1 di4 yi1 。
- wo3 jia1 qian1 shu4 zu2 qi2 hua1 ， wan3 de2 ci3 hua1 you2 jie2 chu1 。
- mei3 feng2 chun1 se4 ding3 lai2 shi2 ， zheng1 cheng3 xin1 zhuang1 mei4 qing2 ri4 。
- hun2 ru2 jiu3 yun4 ru4 xiang1 sai1 ， wan3 si4 yan1 zhi1 shi1 yu4 zhi4 。
- yu3 hou4 yao1 rao2 bei4 you3 qing2 ， tian1 ran2 fu4 gui4 ceng2 wu2 pi3 。
- ye4 shen1 zhu2 xia4 geng4 duan1 xiang4 ， shui4 qi3 huan2 yi2 chun1 si1 yu4 。
- lao3 lai2 bai3 shi4 jin4 shu1 yong1 ， po1 xi3 yu3 hua1 shi2 kuan3 mi4 。
- qi3 zhi1 lao2 luo4 xiang4 jiang1 cheng2 ， zhou4 er3 guai1 li2 xin1 ruo4 shi1 。
- shi4 cong2 pi4 lou4 qiang2 sou1 xun2 ， ou3 de2 yi4 zhu1 tian1 suo3 qi3 。
- xian1 zhi1 sui1 shou4 bu4 jin1 chun1 ， yi4 you3 hua1 guang1 xiang1 zhao4 fu2 。
- yi4 shi2 you2 zi3 du3 zheng1 xian1 ， gong4 tan4 fan2 hua1 nan2 qi2 ji2 。
- yu4 ling4 juan4 ke4 yi4 gu4 yuan2 ， bu4 jue2 lei4 zhan1 shan1 xiu4 shi1 。

## 注释

## 译文

## 赏析
