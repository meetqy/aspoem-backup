---
id: wu-fei-da-ke-nan
title: 答客難
titlePinyin: da2 ke4 nan2
titleSlug: da-ke-nan
author: 吳芾
authorPinyin: wu2 fei4
authorSlug: wu-fei
dynasty: 宋
dynastyPinyin: song4
dynastySlug: song
tags: []
---

## 正文

- 我治湖上園，占斷山水窟。
- 幽事日相關，頗覺無暇逸。
- 有客來相過，云欲救我失。
- 謂我雖愛閒，未得居閒術。
- 衆人役利名，公獨役景物。
- 固與衆人殊，未免俱汩沒。
- 孰若淡無營，燕坐一虛室。
- 百念盡消除，百事付真率。
- 物來則應之，豈可自攖拂。
- 客言非不忠，我意客未悉。
- 萬物仗境生，百果因花實。
- 我聞洛陽城，名園渾比迹。
- 至如司馬公，樸素世莫及。
- 有園號獨樂，晚歲亦加葺。
- 人心固不同，豈能盡如一。
- 顧我病且衰，行年將七十。
- 光景去不留，餘齡那可必。
- 要當且逍遥，樂此桑榆日。
- 寧如土木偶，終朝長兀兀。
- 况有佳山水，茲焉久蟠鬰。
- 地靈盡發露，一旦爲我出。
- 若不一領畧，無乃太拘執。
- 何妨几席間，時與相顧揖。
- 擇勝把酒杯，搜奇入詩筆。
- 猶恨景物多，未能盡收拾。
- 他人視若忙，我心常自佚。
- 人無所用心，先聖每忿疾。
- 既不學羣兒，詫仙仍佞佛。
- 不有博奕乎，爲之猶勝弗。
- 客既聞斯言，語塞幾若訥。
- 因爲客書之，聊以誌彷彿。
- 會須畫成圖，繼取王摩詰。

## 拼音

- wo3 zhi4 hu2 shang4 yuan2 ， zhan4 duan4 shan1 shui3 ku1 。
- you1 shi4 ri4 xiang1 guan1 ， po1 jue2 wu2 xia2 yi4 。
- you3 ke4 lai2 xiang1 guo4 ， yun2 yu4 jiu4 wo3 shi1 。
- wei4 wo3 sui1 ai4 xian2 ， wei4 de2 ju1 xian2 shu4 。
- zhong4 ren2 yi4 li4 ming2 ， gong1 du2 yi4 jing3 wu4 。
- gu4 yu3 zhong4 ren2 shu1 ， wei4 mian3 ju4 gu3 mei2 。
- shu2 ruo4 dan4 wu2 ying2 ， yan4 zuo4 yi4 xu1 shi4 。
- bai3 nian4 jin4 xiao1 chu2 ， bai3 shi4 fu4 zhen1 shuai4 。
- wu4 lai2 ze2 ying1 zhi1 ， qi3 ke3 zi4 ying1 fu2 。
- ke4 yan2 fei1 bu4 zhong1 ， wo3 yi4 ke4 wei4 xi1 。
- wan4 wu4 zhang4 jing4 sheng1 ， bai3 guo3 yin1 hua1 shi2 。
- wo3 wen2 luo4 yang2 cheng2 ， ming2 yuan2 hun2 bi3 ji4 。
- zhi4 ru2 si1 ma3 gong1 ， pu3 su4 shi4 mo4 ji2 。
- you3 yuan2 hao4 du2 le4 ， wan3 sui4 yi4 jia1 qi4 。
- ren2 xin1 gu4 bu4 tong2 ， qi3 neng2 jin4 ru2 yi1 。
- gu4 wo3 bing4 qie3 shuai1 ， xing2 nian2 jiang1 qi1 shi2 。
- guang1 jing3 qu4 bu4 liu2 ， yu2 ling2 na4 ke3 bi4 。
- yao4 dang1 qie3 xiao1 yao2 ， le4 ci3 sang1 yu2 ri4 。
- ning2 ru2 tu3 mu4 ou3 ， zhong1 chao2 chang2 wu4 wu4 。
- kuang4 you3 jia1 shan1 shui3 ， zi1 yan1 jiu3 pan2 yu4 。
- di4 ling2 jin4 fa1 lu4 ， yi2 dan4 wei2 wo3 chu1 。
- ruo4 bu4 yi4 ling3 lüe4 ， wu2 nai3 tai4 ju1 zhi2 。
- he2 fang2 ji3 xi2 jian4 ， shi2 yu3 xiang1 gu4 yi1 。
- ze2 sheng4 ba3 jiu3 bei1 ， sou1 qi2 ru4 shi1 bi3 。
- you2 hen4 jing3 wu4 duo1 ， wei4 neng2 jin4 shou1 shi0 。
- ta1 ren2 shi4 ruo4 mang2 ， wo3 xin1 chang2 zi4 yi4 。
- ren2 wu2 suo3 yong4 xin1 ， xian1 sheng4 mei3 fen4 ji2 。
- ji4 bu4 xue2 qun2 er2 ， cha4 xian1 reng2 ning4 fo2 。
- bu4 you3 bo2 yi4 hu1 ， wei2 zhi1 you2 sheng4 fu2 。
- ke4 ji4 wen2 si1 yan2 ， yu3 sai1 ji1 ruo4 ne4 。
- yin1 wei2 ke4 shu1 zhi1 ， liao2 yi3 zhi4 pang2 fu2 。
- hui4 xu1 hua4 cheng2 tu2 ， ji4 qu3 wang2 mo2 jie2 。

## 注释

## 译文

## 赏析
