---
id: wu-fei-he-song-chun-shi-song-chen-ze-min
title: 和送春詩送陳澤民
titlePinyin: he2 song4 chun1 shi1 song4 chen2 ze2 min2
titleSlug: he-song-chun-shi-song-chen-ze-min
author: 吳芾
authorPinyin: wu2 fei4
authorSlug: wu-fei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 少年買青春，千金初不惜。
- 常恐春不留，韶華難再得。
- 種杏更栽桃，爲春添景色。
- 對酒復當歌，與春亡間隙。
- 春去或未來，日探春消息。
- 及至春又歸，送春恨無翼。
- 追隨九十日，無日不自適。
- 胡爲把一麾，千里從吏役。
- 當塗古道院，事簡非繁劇。
- 宴坐對江山，亦足自怡懌。
- 所歎乏游從，無與共良夕。
- 陳侯有高標，鷙鳥空累百。
- 落筆動成篇，端不在促迫。
- 不意牢落中，乃得此佳客。
- 人事苦參商，天意有順逆。
- 笑言猶未竟，遽爾成乖隔。
- 雖未唱陽關，別恨已填臆。
- 此邦固寂寥，頗亦富水石。
- 方擬出郊坰，共試登山屐。
- 何事逐春歸，不念人相憶。
- 春事雖已闌，殘花尚紅白。
- 且復引離尊，倒此香醪碧。

## 拼音

- shao4 nian2 mai3 qing1 chun1 ， qian1 jin1 chu1 bu4 xi1 。
- chang2 kong3 chun1 bu4 liu2 ， shao2 hua2 nan2 zai4 de2 。
- zhong3 xing4 geng4 zai1 tao2 ， wei2 chun1 tian1 jing3 se4 。
- dui4 jiu3 fu4 dang1 ge1 ， yu3 chun1 wang2 jian4 xi4 。
- chun1 qu4 huo4 wei4 lai2 ， ri4 tan4 chun1 xiao1 xi0 。
- ji2 zhi4 chun1 you4 gui1 ， song4 chun1 hen4 wu2 yi4 。
- zhui1 sui2 jiu3 shi2 ri4 ， wu2 ri4 bu2 zi4 shi4 。
- hu2 wei2 ba3 yi4 hui1 ， qian1 li3 cong2 li4 yi4 。
- dang1 tu2 gu3 dao4 yuan4 ， shi4 jian3 fei1 fan2 ju4 。
- yan4 zuo4 dui4 jiang1 shan1 ， yi4 zu2 zi4 yi2 yi4 。
- suo3 tan4 fa2 you2 cong2 ， wu2 yu3 gong4 liang2 xi1 。
- chen2 hou2 you3 gao1 biao1 ， zhi4 niao3 kong1 lei4 bai3 。
- luo4 bi3 dong4 cheng2 pian1 ， duan1 bu2 zai4 cu4 po4 。
- bu2 yi4 lao2 luo4 zhong1 ， nai3 de2 ci3 jia1 ke4 。
- ren2 shi4 ku3 can1 shang1 ， tian1 yi4 you3 shun4 ni4 。
- xiao4 yan2 you2 wei4 jing4 ， ju4 er3 cheng2 guai1 ge2 。
- sui1 wei4 chang4 yang2 guan1 ， bie2 hen4 yi3 tian2 yi4 。
- ci3 bang1 gu4 ji4 liao2 ， po1 yi4 fu4 shui3 shi2 。
- fang1 ni3 chu1 jiao1 jiong1 ， gong4 shi4 deng1 shan1 ji1 。
- he2 shi4 zhu2 chun1 gui1 ， bu2 nian4 ren2 xiang1 yi4 。
- chun1 shi4 sui1 yi3 lan2 ， can2 hua1 shang4 hong2 bai2 。
- qie3 fu4 yin3 li2 zun1 ， dao3 ci3 xiang1 lao2 bi4 。

## 注释

## 译文

## 赏析
