---
id: wu-fei-he-chen-tian-yu-bu-ju-er-shou-qi-er
title: 和陳天予卜居二首  其二
titlePinyin: he2 chen2 tian1 yu3 bu3 ju1 er4 shou3     qi2 er4
titleSlug: he-chen-tian-yu-bu-ju-er-shou-qi-er
author: 吳芾
authorPinyin: wu2 fei4
authorSlug: wu-fei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我亦初卜築，止有湖與山。
- 一區未易就，首尾八九年。
- 種竹已成林，積水已成淵。
- 我始得棲息，守此桑麻田。
- 羨君治第敏，不出數月間。
- 落成寫胸臆，遥寄到我前。
- 佳句粲珠玉，妙畫梯雲烟。
- 我見爲君動，喜甚殆欲顛。
- 第恨隔山嶽，無由相伴閑。
- 何時一會面，尊酒共陶然。

## 拼音

- wo3 yi4 chu1 bu3 zhu4 ， zhi3 you3 hu2 yu3 shan1 。
- yi4 qu1 wei4 yi4 jiu4 ， shou3 wei3 ba1 jiu3 nian2 。
- zhong3 zhu2 yi3 cheng2 lin2 ， ji1 shui3 yi3 cheng2 yuan1 。
- wo3 shi3 de2 qi1 xi1 ， shou3 ci3 sang1 ma2 tian2 。
- xian4 jun1 zhi4 di4 min3 ， bu4 chu1 shu4 yue4 jian4 。
- luo4 cheng2 xie3 xiong1 yi4 ， yao2 ji4 dao4 wo3 qian2 。
- jia1 ju4 can4 zhu1 yu4 ， miao4 hua4 ti1 yun2 yan1 。
- wo3 jian4 wei2 jun1 dong4 ， xi3 shen4 dai4 yu4 dian1 。
- di4 hen4 ge2 shan1 yue4 ， wu2 you2 xiang1 ban4 xian2 。
- he2 shi2 yi2 hui4 mian4 ， zun1 jiu3 gong4 tao2 ran2 。

## 注释

## 译文

## 赏析
