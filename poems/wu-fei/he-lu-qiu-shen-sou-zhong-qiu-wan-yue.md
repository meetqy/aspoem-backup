---
id: wu-fei-he-lu-qiu-shen-sou-zhong-qiu-wan-yue
title: 和閭丘莘叟中秋玩月
titlePinyin: he2 lü2 qiu1 shen1 sou3 zhong1 qiu1 wan2 yue4
titleSlug: he-lu-qiu-shen-sou-zhong-qiu-wan-yue
author: 吳芾
authorPinyin: wu2 fei4
authorSlug: wu-fei
dynasty: 宋
dynastyPinyin: song4
dynastySlug: song
tags: []
---

## 正文

- 平生愛明月，夜坐長忘眠。
- 每見冰輪上，兩足先跰躚。
- 清賞意未足，常恐雲油然。
- 老來有餘興，猶不減少年。
- 今歲值秋半，一醉擬流連。
- 無何山雨來，不見觚稜圓。
- 尚意閏餘夕，百分棹觥船。
- 居然遂此願，使我喜欲顛。
- 引滿對清影，席地仍幕天。
- 豈知賢伯仲，亦愛此嬋娟。
- 與我嗜好同，清夜聳詩肩。
- 此景已買斷，初不用一錢。
- 况復有佳句，還與月爭妍。
- 愧我無好語，濫繼聯珠篇。

## 拼音

- ping2 sheng1 ai4 ming2 yue4 ， ye4 zuo4 chang2 wang4 mian2 。
- mei3 jian4 bing1 lun2 shang4 ， liang3 zu2 xian1 beng4 xian1 。
- qing1 shang3 yi4 wei4 zu2 ， chang2 kong3 yun2 you2 ran2 。
- lao3 lai2 you3 yu2 xing1 ， you2 bu4 jian3 shao4 nian2 。
- jin1 sui4 zhi2 qiu1 ban4 ， yi2 zui4 ni3 liu2 lian2 。
- wu2 he2 shan1 yu3 lai2 ， bu2 jian4 gu1 leng2 yuan2 。
- shang4 yi4 run4 yu2 xi1 ， bai3 fen1 zhao4 gong1 chuan2 。
- ju1 ran2 sui4 ci3 yuan4 ， shi3 wo3 xi3 yu4 dian1 。
- yin3 man3 dui4 qing1 ying3 ， xi2 di4 reng2 mu4 tian1 。
- qi3 zhi1 xian2 bo2 zhong4 ， yi4 ai4 ci3 chan2 juan1 。
- yu3 wo3 shi4 hao4 tong2 ， qing1 ye4 song3 shi1 jian1 。
- ci3 jing3 yi3 mai3 duan4 ， chu1 bu2 yong4 yi4 qian2 。
- kuang4 fu4 you3 jia1 ju4 ， huan2 yu3 yue4 zheng1 yan2 。
- kui4 wo3 wu2 hao3 yu3 ， lan4 ji4 lian2 zhu1 pian1 。

## 注释

## 译文

## 赏析
