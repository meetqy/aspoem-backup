---
id: wu-fei-song-chun-you-gan
title: 送春有感
titlePinyin: song4 chun1 you3 gan3
titleSlug: song-chun-you-gan
author: 吳芾
authorPinyin: wu2 fei4
authorSlug: wu-fei
dynasty: 宋
dynastyPinyin: song4
dynastySlug: song
tags: []
---

## 正文

- 物物俱有情，情尤鍾我輩。
- 况復病且衰，白髮不相貸。
- 今日送殘春，倍覺生感慨。
- 正恐明年春，此身不復在。
- 憶昔少年時，逢春便傾蓋。
- 五十六年中，相親復相愛。
- 春雖自天來，祇在花叢內。
- 常憂地不寬，栽花容有礙。
- 買山敢論錢，惟恐力不逮。
- 花開即欲看，花好還須戴。
- 詩必爲花吟，酒必與花對。
- 醉則卧花間，豈事形骸外。
- 醒復繞花行，視之過粉黛。
- 從人笑我狂，我作童兒態。
- 自云盡此身，與春長相會。
- 人事苦相爭，花謝春亦退。
- 我欲苦留春，春去不少待。
- 爲春攪離腸，寢食俱忘廢。
- 悲來不可禁，未免歌慷慨。
- 我當保餘齡，相見猶可再。
- 若或徑溘然，遂成永分背。
- 願春畧躊躇，一樽容我酹。

## 拼音

- wu4 wu4 ju4 you3 qing2 ， qing2 you2 zhong1 wo3 bei4 。
- kuang4 fu4 bing4 qie3 shuai1 ， bai2 fa4 bu4 xiang1 dai4 。
- jin1 ri4 song4 can2 chun1 ， bei4 jue2 sheng1 gan3 kai3 。
- zheng4 kong3 ming2 nian2 chun1 ， ci3 shen1 bu2 fu4 zai4 。
- yi4 xi1 shao4 nian2 shi2 ， feng2 chun1 bian4 qing1 gai4 。
- wu3 shi2 liu4 nian2 zhong1 ， xiang1 qin1 fu4 xiang1 ai4 。
- chun1 sui1 zi4 tian1 lai2 ， qi2 zai4 hua1 cong2 nei4 。
- chang2 you1 di4 bu4 kuan1 ， zai1 hua1 rong2 you3 ai4 。
- mai3 shan1 gan3 lun4 qian2 ， wei2 kong3 li4 bu4 dai3 。
- hua1 kai1 ji2 yu4 kan4 ， hua1 hao3 huan2 xu1 dai4 。
- shi1 bi4 wei2 hua1 yin2 ， jiu3 bi4 yu3 hua1 dui4 。
- zui4 ze2 wo4 hua1 jian4 ， qi3 shi4 xing2 hai2 wai4 。
- xing3 fu4 rao4 hua1 xing2 ， shi4 zhi1 guo4 fen3 dai4 。
- cong2 ren2 xiao4 wo3 kuang2 ， wo3 zuo4 tong2 er2 tai4 。
- zi4 yun2 jin4 ci3 shen1 ， yu3 chun1 chang2 xiang1 hui4 。
- ren2 shi4 ku3 xiang4 zheng1 ， hua1 xie4 chun1 yi4 tui4 。
- wo3 yu4 ku3 liu2 chun1 ， chun1 qu4 bu4 shao3 dai4 。
- wei2 chun1 jiao3 li2 chang2 ， qin3 shi2 ju4 wang4 fei4 。
- bei1 lai2 bu4 ke3 jin4 ， wei4 mian3 ge1 kang1 kai3 。
- wo3 dang1 bao3 yu2 ling2 ， xiang1 jian4 you2 ke3 zai4 。
- ruo4 huo4 jing4 ke4 ran2 ， sui4 cheng2 yong3 fen1 bei4 。
- yuan4 chun1 lüe4 chou2 chu2 ， yi4 zun1 rong2 wo3 lei4 。

## 注释

## 译文

## 赏析
