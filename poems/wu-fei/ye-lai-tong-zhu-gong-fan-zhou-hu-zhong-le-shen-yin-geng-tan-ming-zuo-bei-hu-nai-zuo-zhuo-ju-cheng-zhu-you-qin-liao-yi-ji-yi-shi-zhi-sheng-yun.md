---
id: wu-fei-ye-lai-tong-zhu-gong-fan-zhou-hu-zhong-le-shen-yin-geng-tan-ming-zuo-bei-hu-nai-zuo-zhuo-ju-cheng-zhu-you-qin-liao-yi-ji-yi-shi-zhi-sheng-yun
title: 夜來同諸公泛舟湖中樂甚因更潭名作北湖乃作拙句呈諸友親聊以紀一時之勝云
titlePinyin: ye4 lai2 tong2 zhu1 gong1 fan4 zhou1 hu2 zhong1 le4 shen4 yin1 geng4 tan2 ming2 zuo4 bei3 hu2 nai3 zuo4 zhuo1 ju4 cheng2 zhu1 you3 qin1 liao2 yi3 ji4 yi4 shi2 zhi1 sheng4 yun2
titleSlug: ye-lai-tong-zhu-gong-fan-zhou-hu-zhong-le-shen-yin-geng-tan-ming-zuo-bei-hu-nai-zuo-zhuo-ju-cheng-zhu-you-qin-liao-yi-ji-yi-shi-zhi-sheng-yun
author: 吳芾
authorPinyin: wu2 fei4
authorSlug: wu-fei
dynasty: 宋
dynastyPinyin: song4
dynastySlug: song
tags: []
---

## 正文

- 北山萬仞羅翠屏，下有湖水鏡面平。
- 山影靜倒千丈碧，波光冷浸一天星。
- 自有此湖知幾歲，居人日日常經行。
- 但知湖水鴨頭綠，誰人向此含幽情。
- 我來正值秋容媚，野曠天空風物清。
- 烟橫木末斜陽晚，雲散溪頭明月升。
- 放舟直入波深處，水鳥窺人元不驚。
- 天晴水暖魚亦樂，時見潑剌波間鳴。
- 持竿舉網忽有得，滿座歡呼山嶽傾。
- 水面黄花更堪愛，盈盈佇立如娉婷。
- 栗玉簪頭紅一點，隨風翠带還相縈。
- 興來不覺千鍾盡，衆賓皆醉無一醒。
- 漁榔敲罷棹歌起，十里猶聞笑語聲。
- 謫仙死後無此樂，我今此樂真難並。
- 人生適意未易得，此湖從此宜知名。
- 要配北山長不朽，酹酒更告山之靈。
- 我欲結茅湖上住，盡使湖光入戶庭。
- 枕流潄石過一世，不妨清處時濯纓。
- 更釀此湖作春酒，招我四海良友朋。
- 夜夜扁舟同載月，樽前吹笛到天明。

## 拼音

- bei3 shan1 wan4 ren4 luo2 cui4 ping2 ， xia4 you3 hu2 shui3 jing4 mian4 ping2 。
- shan1 ying3 jing4 dao3 qian1 zhang4 bi4 ， bo1 guang1 leng3 jin4 yi4 tian1 xing1 。
- zi4 you3 ci3 hu2 zhi1 ji1 sui4 ， ju1 ren2 ri4 ri4 chang2 jing1 xing2 。
- dan4 zhi1 hu2 shui3 ya1 tou2 lü4 ， shui2 ren2 xiang4 ci3 han2 you1 qing2 。
- wo3 lai2 zheng4 zhi2 qiu1 rong2 mei4 ， ye3 kuang4 tian1 kong1 feng1 wu4 qing1 。
- yan1 heng2 mu4 mo4 xie2 yang2 wan3 ， yun2 san4 xi1 tou2 ming2 yue4 sheng1 。
- fang4 zhou1 zhi2 ru4 bo1 shen1 chu3 ， shui3 niao3 kui1 ren2 yuan2 bu4 jing1 。
- tian1 qing2 shui3 nuan3 yu2 yi4 le4 ， shi2 jian4 po1 la4 bo1 jian4 ming2 。
- chi2 gan1 ju3 wang3 hu1 you3 de2 ， man3 zuo4 huan1 hu1 shan1 yue4 qing1 。
- shui3 mian4 huang2 hua1 geng4 kan1 ai4 ， ying2 ying2 zhu4 li4 ru2 ping1 ting2 。
- li4 yu4 zan1 tou2 hong2 yi4 dian3 ， sui2 feng1 cui4 dai4 huan2 xiang1 ying2 。
- xing1 lai2 bu4 jue2 qian1 zhong1 jin4 ， zhong4 bin1 jie1 zui4 wu2 yi4 xing3 。
- yu2 lang2 qiao1 ba4 zhao4 ge1 qi3 ， shi2 li3 you2 wen2 xiao4 yu3 sheng1 。
- zhe2 xian1 si3 hou4 wu2 ci3 le4 ， wo3 jin1 ci3 le4 zhen1 nan2 bing4 。
- ren2 sheng1 shi4 yi4 wei4 yi4 de2 ， ci3 hu2 cong2 ci3 yi2 zhi1 ming2 。
- yao4 pei4 bei3 shan1 chang2 bu4 xiu3 ， lei4 jiu3 geng4 gao4 shan1 zhi1 ling2 。
- wo3 yu4 jie2 mao2 hu2 shang4 zhu4 ， jin4 shi3 hu2 guang1 ru4 hu4 ting2 。
- zhen3 liu2 shu4 shi2 guo4 yi2 shi4 ， bu4 fang2 qing1 chu3 shi2 zhuo2 ying1 。
- geng4 niang4 ci3 hu2 zuo4 chun1 jiu3 ， zhao1 wo3 si4 hai3 liang2 you3 peng2 。
- ye4 ye4 pian1 zhou1 tong2 zai4 yue4 ， zun1 qian2 chui1 di2 dao4 tian1 ming2 。

## 注释

## 译文

## 赏析
