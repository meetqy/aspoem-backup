---
id: wu-fei-he-wang-chao-yi-yun
title: 和王朝議韵
titlePinyin: he2 wang2 chao2 yi4 yun4
titleSlug: he-wang-chao-yi-yun
author: 吳芾
authorPinyin: wu2 fei4
authorSlug: wu-fei
dynasty: 宋
dynastyPinyin: song4
dynastySlug: song
tags: []
---

## 正文

- 晚日轉雲頭，長空收雨脚。
- 稍覺暑氣清，獨坐傾桑落。
- 興來或醉吟，接䍦還倒著。
- 胸中了無憂，事事俱脫畧。
- 緬懷我友朋，蹤跡東西各。
- 幾欲往從之，恨被微官縛。
- 此來得夫子，臭味頗相若。
- 傾蓋便論心，開懷不我却。
- 新詩一何工，清思渺寥廓。
- 才如李杜雄，句壓曹劉弱。
- 顧我志意衰，筆力不如昨。
- 明時百無用，正恐填溝壑。
- 公餘幸少閑，對酒且深酌。
- 拭目看諸公，衮衮登臺閣。

## 拼音

- wan3 ri4 zhuan3 yun2 tou2 ， chang2 kong1 shou1 yu3 jiao3 。
- shao1 jue2 shu3 qi4 qing1 ， du2 zuo4 qing1 sang1 luo4 。
- xing1 lai2 huo4 zui4 yin2 ， jie1 䍦 huan2 dao3 zhu4 。
- xiong1 zhong1 le0 wu2 you1 ， shi4 shi4 ju4 tuo1 lüe4 。
- mian3 huai2 wo3 you3 peng2 ， zong1 ji4 dong1 xi1 ge4 。
- ji1 yu4 wang3 cong2 zhi1 ， hen4 bei4 wei1 guan1 fu4 。
- ci3 lai2 de2 fu1 zi3 ， chou4 wei4 po1 xiang1 ruo4 。
- qing1 gai4 bian4 lun4 xin1 ， kai1 huai2 bu4 wo3 que4 。
- xin1 shi1 yi4 he2 gong1 ， qing1 si1 miao3 liao2 kuo4 。
- cai2 ru2 li3 du4 xiong2 ， ju4 ya1 cao2 liu2 ruo4 。
- gu4 wo3 zhi4 yi4 shuai1 ， bi3 li4 bu4 ru2 zuo2 。
- ming2 shi2 bai3 wu2 yong4 ， zheng4 kong3 tian2 gou1 he4 。
- gong1 yu2 xing4 shao3 xian2 ， dui4 jiu3 qie3 shen1 zhuo2 。
- shi4 mu4 kan4 zhu1 gong1 ， gun3 gun3 deng1 tai2 ge2 。

## 注释

## 译文

## 赏析
