---
id: wu-fei-ji-liu-yu-quan-yu-ji
title: 寄劉與權與幾
titlePinyin: ji4 liu2 yu3 quan2 yu3 ji1
titleSlug: ji-liu-yu-quan-yu-ji
author: 吳芾
authorPinyin: wu2 fei4
authorSlug: wu-fei
dynasty: 宋
dynastyPinyin: song4
dynastySlug: song
tags: []
---

## 正文

- 君在桃源山下居，我家相距百里餘。
- 神仙襟韵固異稟，草木臭味曾不殊。
- 一日京華定交契，十年太學論詩書。
- 斷金高義薄雲漢，濶視往往輕俗徒。
- 一時儕輩稍推許，二劉之外稱三吳。
- 風雲際會有早晚，一吳近已聯朝裾。
- 四子徒懷經濟術，蹭蹬今猶卧海隅。
- 蒼生顒顒未蘇息，天意其肯終捨諸。
- 丈夫遇則行所學，未遇不應爲腐儒。
- 共約天台最深處，考定古今相與俱。
- 所冀激昂平日志，力取功名攄壯圖。
- 誰知人事竟好乖，合并欲進還趦趄。
- 空堂獨坐弔形影，仰天不覺興長吁。
- 却憶長安日，相親如友于。
- 一朝不會面，猶且嫌跡疏。
- 何况久睽隔，動見歲月除。
- 竟負雞黍約，中心當何如。
- 窗間琴數弄，花下酒一壺。
- 自歌還自酌，此意君知無。
- 聞君南塘富山水，清虛曠絕如西湖。
- 好藏頭角俟雷雨，他年同躍天之衢。

## 拼音

- jun1 zai4 tao2 yuan2 shan1 xia4 ju1 ， wo3 jia1 xiang1 ju4 bai3 li3 yu2 。
- shen2 xian1 jin1 yun4 gu4 yi4 bing3 ， cao3 mu4 chou4 wei4 ceng2 bu4 shu1 。
- yi2 ri4 jing1 hua2 ding4 jiao1 qi4 ， shi2 nian2 tai4 xue2 lun4 shi1 shu1 。
- duan4 jin1 gao1 yi4 bao2 yun2 han4 ， kuo4 shi4 wang3 wang3 qing1 su2 tu2 。
- yi4 shi2 chai2 bei4 shao1 tui1 xu1 ， er4 liu2 zhi1 wai4 cheng1 san1 wu2 。
- feng1 yun2 ji4 hui4 you3 zao3 wan3 ， yi4 wu2 jin4 yi3 lian2 chao2 ju1 。
- si4 zi3 tu2 huai2 jing1 ji4 shu4 ， ceng4 deng4 jin1 you2 wo4 hai3 yu2 。
- cang1 sheng1 yong2 yong2 wei4 su1 xi1 ， tian1 yi4 qi2 ken3 zhong1 she3 zhu1 。
- zhang4 fu0 yu4 ze2 xing2 suo3 xue2 ， wei4 yu4 bu4 ying1 wei2 fu3 ru2 。
- gong4 yue1 tian1 tai2 zui4 shen1 chu3 ， kao3 ding4 gu3 jin1 xiang1 yu3 ju4 。
- suo3 ji4 ji1 ang2 ping2 ri4 zhi4 ， li4 qu3 gong1 ming2 shu1 zhuang4 tu2 。
- shui2 zhi1 ren2 shi4 jing4 hao3 guai1 ， he2 bing4 yu4 jin4 huan2 zi1 ju1 。
- kong1 tang2 du2 zuo4 diao4 xing2 ying3 ， yang3 tian1 bu4 jue2 xing1 chang2 xu1 。
- que4 yi4 chang2 an1 ri4 ， xiang1 qin1 ru2 you3 yu2 。
- yi4 zhao1 bu2 hui4 mian4 ， you2 qie3 xian2 ji4 shu1 。
- he2 kuang4 jiu3 kui2 ge2 ， dong4 jian4 sui4 yue4 chu2 。
- jing4 fu4 ji1 shu3 yue1 ， zhong1 xin1 dang1 he2 ru2 。
- chuang1 jian4 qin2 shu4 nong4 ， hua1 xia4 jiu3 yi4 hu2 。
- zi4 ge1 huan2 zi4 zhuo2 ， ci3 yi4 jun1 zhi1 wu2 。
- wen2 jun1 nan2 tang2 fu4 shan1 shui3 ， qing1 xu1 kuang4 jue2 ru2 xi1 hu2 。
- hao3 cang2 tou2 jiao3 si4 lei2 yu3 ， ta1 nian2 tong2 yue4 tian1 zhi1 qu2 。

## 注释

## 译文

## 赏析
