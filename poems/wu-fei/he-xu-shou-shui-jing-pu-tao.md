---
id: wu-fei-he-xu-shou-shui-jing-pu-tao
title: 和許守水晶蒲萄
titlePinyin: he2 xu1 shou3 shui3 jing1 pu2 tao2
titleSlug: he-xu-shou-shui-jing-pu-tao
author: 吳芾
authorPinyin: wu2 fei4
authorSlug: wu-fei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 珍果孰稱最，靜中試旁搜。
- 白柰非時至，赤梨經歲留。
- 廬山杏萬株，武陵橘千頭。
- 未若蒲萄美，甘滑仍脆柔。
- 正當三伏暑，滿架走青虬。
- 繁子何磊落，一一如綴旒。
- 我家得異種，潔白映林丘。
- 每笑棗與栗，濫比千戶侯。
- 邇來事奔走，頗恨拋鉏耰。
- 持此贈夫子，因復獻鄙謀。
- 他年堆馬乳，豈但供薦羞。
- 願以釀千斛，永言資燕遊。
- 客來彌日醉，應不數青州。

## 拼音

- zhen1 guo3 shu2 cheng1 zui4 ， jing4 zhong1 shi4 pang2 sou1 。
- bai2 nai4 fei1 shi2 zhi4 ， chi4 li2 jing1 sui4 liu2 。
- lu2 shan1 xing4 wan4 zhu1 ， wu3 ling2 ju2 qian1 tou2 。
- wei4 ruo4 pu2 tao2 mei3 ， gan1 hua2 reng2 cui4 rou2 。
- zheng4 dang1 san1 fu2 shu3 ， man3 jia4 zou3 qing1 qiu2 。
- fan2 zi3 he2 lei3 luo4 ， yi1 yi1 ru2 zhui4 liu2 。
- wo3 jia1 de2 yi4 zhong3 ， jie2 bai2 ying4 lin2 qiu1 。
- mei3 xiao4 zao3 yu3 li4 ， lan4 bi3 qian1 hu4 hou2 。
- er3 lai2 shi4 ben1 zou3 ， po1 hen4 pao1 chu2 you1 。
- chi2 ci3 zeng4 fu1 zi3 ， yin1 fu4 xian4 bi3 mou2 。
- ta1 nian2 dui1 ma3 ru3 ， qi3 dan4 gong4 jian4 xiu1 。
- yuan4 yi3 niang4 qian1 hu2 ， yong3 yan2 zi1 yan4 you2 。
- ke4 lai2 mi2 ri4 zui4 ， ying1 bu2 shu4 qing1 zhou1 。

## 注释

## 译文

## 赏析
