---
id: wu-fei-xu-pan-zhong-yan-qiu-ye-tan
title: 續潘仲嚴秋夜歎
titlePinyin: xu4 pan1 zhong4 yan2 qiu1 ye4 tan4
titleSlug: xu-pan-zhong-yan-qiu-ye-tan
author: 吳芾
authorPinyin: wu2 fei4
authorSlug: wu-fei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 秋夜凉，秋夜凉，碧天如水涵月光。
- 空堂耿耿不成寐，起坐拔劍歌慨慷。
- 罷金樽，還獨酌，試一停杯問寥廓。
- 此身此世竟如何，摇摇驚燕巢風幕。
- 伊昔我生適太平，豈信中原有甲兵。
- 揚鞭走馬長安市，美人如玉酒如澠。
- 可惜太平留不住，一旦風塵沓回互。
- 誰知年少樂遊場，翻作敵人爭戰處。
- 烽火照天光奪日，殺氣騰空暗如霧。
- 皇家骨肉幾千人，盡逐鑾輿沙漠去。
- 回頭宮闕成一空，惟有山河在如故。
- 咄咄姦諛何誤國，二十年來啟邊隙。
- 邊隙已成猶自如，忍使吾民罹此極。
- 哀哉吾民亦何辜，父子連年死鋒鏑。
- 興言及此心膽寒，空對秋風淚橫臆。
- 淚橫臆，宇宙回旋雲失色。
- 我聞古亦有亂離，人道亂離今過昔。
- 一人厭奔走，四海念休息。
- 如何廊廟土木人，安坐恬然有肉食。
- 我今願得上方斬馬劍，盡取兇徒肆誅殛。
- 却總堂堂百萬師，浄掃邊塵空塞北。
- 莫言草芥無奇策，願蒙天子一前席。

## 拼音

- qiu1 ye4 liang2 ， qiu1 ye4 liang2 ， bi4 tian1 ru2 shui3 han2 yue4 guang1 。
- kong1 tang2 geng3 geng3 bu4 cheng2 mei4 ， qi3 zuo4 ba2 jian4 ge1 kai3 kang1 。
- ba4 jin1 zun1 ， huan2 du2 zhuo2 ， shi4 yi4 ting2 bei1 wen4 liao2 kuo4 。
- ci3 shen1 ci3 shi4 jing4 ru2 he2 ， yao2 yao2 jing1 yan4 chao2 feng1 mu4 。
- yi1 xi1 wo3 sheng1 shi4 tai4 ping2 ， qi3 xin4 zhong1 yuan2 you3 jia3 bing1 。
- yang2 bian1 zou3 ma3 chang2 an1 shi4 ， mei3 ren2 ru2 yu4 jiu3 ru2 mian3 。
- ke3 xi1 tai4 ping2 liu2 bu2 zhu4 ， yi2 dan4 feng1 chen2 ta4 hui2 hu4 。
- shui2 zhi1 nian2 shao4 le4 you2 chang3 ， fan1 zuo4 di2 ren2 zheng1 zhan4 chu3 。
- feng1 huo3 zhao4 tian1 guang1 duo2 ri4 ， sha1 qi4 teng2 kong1 an4 ru2 wu4 。
- huang2 jia1 gu3 rou4 ji1 qian1 ren2 ， jin4 zhu2 luan2 yu2 sha1 mo4 qu4 。
- hui2 tou2 gong1 que4 cheng2 yi4 kong1 ， wei2 you3 shan1 he2 zai4 ru2 gu4 。
- duo1 duo1 jian1 yu2 he2 wu4 guo2 ， er4 shi2 nian2 lai2 qi3 bian1 xi4 。
- bian1 xi4 yi3 cheng2 you2 zi4 ru2 ， ren3 shi3 wu2 min2 li2 ci3 ji2 。
- ai1 zai1 wu2 min2 yi4 he2 gu1 ， fu4 zi3 lian2 nian2 si3 feng1 di2 。
- xing1 yan2 ji2 ci3 xin1 dan3 han2 ， kong1 dui4 qiu1 feng1 lei4 heng2 yi4 。
- lei4 heng2 yi4 ， yu3 zhou4 hui2 xuan2 yun2 shi1 se4 。
- wo3 wen2 gu3 yi4 you3 luan4 li2 ， ren2 dao4 luan4 li2 jin1 guo4 xi1 。
- yi4 ren2 yan4 ben1 zou3 ， si4 hai3 nian4 xiu1 xi0 。
- ru2 he2 lang2 miao4 tu3 mu4 ren2 ， an1 zuo4 tian2 ran2 you3 rou4 shi2 。
- wo3 jin1 yuan4 de2 shang4 fang1 zhan3 ma3 jian4 ， jin4 qu3 xiong1 tu2 si4 zhu1 ji2 。
- que4 zong3 tang2 tang2 bai3 wan4 shi1 ， jing4 sao3 bian1 chen2 kong1 sai4 bei3 。
- mo4 yan2 cao3 jie4 wu2 qi2 ce4 ， yuan4 meng2 tian1 zi3 yi4 qian2 xi2 。

## 注释

## 译文

## 赏析
