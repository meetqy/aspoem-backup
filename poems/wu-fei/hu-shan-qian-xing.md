---
id: wu-fei-hu-shan-qian-xing
title: 湖山遣興
titlePinyin: hu2 shan1 qian3 xing1
titleSlug: hu-shan-qian-xing
author: 吳芾
authorPinyin: wu2 fei4
authorSlug: wu-fei
dynasty: 宋
dynastyPinyin: song4
dynastySlug: song
tags: []
---

## 正文

- 我在小西湖，浩渺仍清曠。
- 大旱未嘗枯，久雨亦不漲。
- 灌溉數千頃，無欠亦無長。
- 中有十里荷，花開密相傍。
- 疑若水仙遊，波間張供帳。
- 既列萬紅粧，復陳千彩仗。
- 風細月明時，天香互飄蕩。
- 縱有老畫師，丹青難髣像。
- 我心如死灰，萬事俱廢忘。
- 獨於此留情，曾不忘一餉。
- 日日繞岸行，踏破屐幾緉。
- 無以寄幽懷，誅茅聊小創。
- 開窗面湖光，納此無盡藏。
- 冀得日臨賦，少效陶元亮。
- 用以償素心，庶不孤雅尚。
- 每自謂生前，足可供酬唱。
- 偶未脫世緣，一出成牽强。
- 紅塵四十年，白髮三千丈。
- 勞力復勞心，時時嬰拙恙。
- 夢寢到湖邊，恨無縮地杖。
- 迨今始歸休，掛冠老湖上。
- 坐看水中天，依然涵萬象。
- 近樹與遠山，倒引還彌望。
- 驚湍瀉兩閘，飛瀑來千嶂。
- 沙頭鷗鷺集，水面龜魚漾。
- 似認舊主人，有意來相向。
- 時方夏初臨，雨霽天風颺。
- 日影烘微雲，水紋生細浪。
- 徘徊至夕陽，迤邐扁舟放。
- 恍覺此身輕，有如在崑閬。
- 我病雖不飲，亦爲傾家釀。
- 酒酣逸興來，懷抱益舒暢。
- 嗟我本寒儒，百種無一樣。
- 晚有田與園，所得已過當。
- 今更享此湖，重慚踰分量。
- 是豈人之力，無乃天所貺。
- 惟是頑鈍姿，年衰多俗狀。
- 塵痕滿衣襟，攬鏡空感愴。
- 要當盡洗濯，見我本來相。
- 心跡喜雙清，從人詫官况。

## 拼音

- wo3 zai4 xiao3 xi1 hu2 ， hao4 miao3 reng2 qing1 kuang4 。
- da4 han4 wei4 chang2 ku1 ， jiu3 yu3 yi4 bu4 zhang3 。
- guan4 gai4 shu4 qian1 qing3 ， wu2 qian4 yi4 wu2 chang2 。
- zhong1 you3 shi2 li3 he2 ， hua1 kai1 mi4 xiang1 bang4 。
- yi2 ruo4 shui3 xian1 you2 ， bo1 jian4 zhang1 gong4 zhang4 。
- ji4 lie4 wan4 hong2 zhuang1 ， fu4 chen2 qian1 cai3 zhang4 。
- feng1 xi4 yue4 ming2 shi2 ， tian1 xiang1 hu4 piao1 dang4 。
- zong4 you3 lao3 hua4 shi1 ， dan1 qing1 nan2 fang3 xiang4 。
- wo3 xin1 ru2 si3 hui1 ， wan4 shi4 ju4 fei4 wang4 。
- du2 wu1 ci3 liu2 qing2 ， ceng2 bu2 wang4 yi4 xiang3 。
- ri4 ri4 rao4 an4 xing2 ， ta4 po4 ji1 ji1 liang3 。
- wu2 yi3 ji4 you1 huai2 ， zhu1 mao2 liao2 xiao3 chuang4 。
- kai1 chuang1 mian4 hu2 guang1 ， na4 ci3 wu2 jin4 cang2 。
- ji4 de2 ri4 lin2 fu4 ， shao3 xiao4 tao2 yuan2 liang4 。
- yong4 yi3 chang2 su4 xin1 ， shu4 bu4 gu1 ya3 shang4 。
- mei3 zi4 wei4 sheng1 qian2 ， zu2 ke3 gong1 chou2 chang4 。
- ou3 wei4 tuo1 shi4 yuan2 ， yi4 chu1 cheng2 qian1 qiang2 。
- hong2 chen2 si4 shi2 nian2 ， bai2 fa4 san1 qian1 zhang4 。
- lao2 li4 fu4 lao2 xin1 ， shi2 shi2 ying1 zhuo1 yang4 。
- meng4 qin3 dao4 hu2 bian1 ， hen4 wu2 suo1 di4 zhang4 。
- dai4 jin1 shi3 gui1 xiu1 ， gua4 guan1 lao3 hu2 shang4 。
- zuo4 kan4 shui3 zhong1 tian1 ， yi1 ran2 han2 wan4 xiang4 。
- jin4 shu4 yu3 yuan3 shan1 ， dao3 yin3 huan2 mi2 wang4 。
- jing1 tuan1 xie4 liang3 zha2 ， fei1 pu4 lai2 qian1 zhang4 。
- sha1 tou2 ou1 lu4 ji2 ， shui3 mian4 gui1 yu2 yang4 。
- si4 ren4 jiu4 zhu3 ren2 ， you3 yi4 lai2 xiang1 xiang4 。
- shi2 fang1 xia4 chu1 lin2 ， yu3 ji4 tian1 feng1 yang2 。
- ri4 ying3 hong1 wei1 yun2 ， shui3 wen2 sheng1 xi4 lang4 。
- pai2 huai2 zhi4 xi1 yang2 ， yi3 li3 pian1 zhou1 fang4 。
- huang3 jue2 ci3 shen1 qing1 ， you3 ru2 zai4 kun1 lang4 。
- wo3 bing4 sui1 bu4 yin3 ， yi4 wei2 qing1 jia1 niang4 。
- jiu3 han1 yi4 xing1 lai2 ， huai2 bao4 yi4 shu1 chang4 。
- jie1 wo3 ben3 han2 ru2 ， bai3 zhong3 wu2 yi2 yang4 。
- wan3 you3 tian2 yu3 yuan2 ， suo3 de2 yi3 guo4 dang1 。
- jin1 geng4 xiang3 ci3 hu2 ， zhong4 can2 yu2 fen4 liang4 。
- shi4 qi3 ren2 zhi1 li4 ， wu2 nai3 tian1 suo3 kuang4 。
- wei2 shi4 wan2 dun4 zi1 ， nian2 shuai1 duo1 su2 zhuang4 。
- chen2 hen2 man3 yi1 jin1 ， lan3 jing4 kong1 gan3 chuang4 。
- yao4 dang1 jin4 xi3 zhuo2 ， jian4 wo3 ben3 lai2 xiang1 。
- xin1 ji4 xi3 shuang1 qing1 ， cong2 ren2 cha4 guan1 kuang4 。

## 注释

## 译文

## 赏析
