---
id: wu-fei-fan-cheng-xiang-sheng-ri
title: 范丞相生日
titlePinyin: fan4 cheng2 xiang4 sheng1 ri4
titleSlug: fan-cheng-xiang-sheng-ri
author: 吳芾
authorPinyin: wu2 fei4
authorSlug: wu-fei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 天啟中興運，時生間世人。
- 峴山鍾氣象，漢水賦精神。
- 文采傾場屋，聲猷聳縉紳。
- 千言醫國策，一日致君身。
- 平步登黄閣，孤忠結紫宸。
- 聖心資啟沃，帝業頼經綸。
- 嶷嶷文章伯，堂堂社稷臣。
- 威名騰異域，德澤遍斯民。
- 相越風流在，歸秦意氣伸。
- 有才俱擢用，靡事不咨詢。
- 十載空天路，三年澤國濱。
- 宵衣方念遠，皂蓋且行春。
- 令下人咸喜，風行俗自淳。
- 一方新沐惠，四海舊依仁。
- 佇見飛還詔，重煩秉國鈞。
- 從容扶日轂，慷慨掃邊塵。
- 爲相賢如此，當朝信絕倫。
- 邦人逢誕日，和氣滿城闉。
- 貴極纔三紀，冬來始浹辰。
- 願隨靈壽杖，千歲閲莊椿。

## 拼音

- tian1 qi3 zhong1 xing1 yun4 ， shi2 sheng1 jian4 shi4 ren2 。
- xian4 shan1 zhong1 qi4 xiang4 ， han4 shui3 fu4 jing1 shen2 。
- wen2 cai3 qing1 chang3 wu1 ， sheng1 you2 song3 jin4 shen1 。
- qian1 yan2 yi1 guo2 ce4 ， yi2 ri4 zhi4 jun1 shen1 。
- ping2 bu4 deng1 huang2 ge2 ， gu1 zhong1 jie2 zi3 chen2 。
- sheng4 xin1 zi1 qi3 wo4 ， di4 ye4 lai4 jing1 lun2 。
- yi2 yi2 wen2 zhang1 bo2 ， tang2 tang2 she4 ji4 chen2 。
- wei1 ming2 teng2 yi4 yu4 ， de2 ze2 bian4 si1 min2 。
- xiang1 yue4 feng1 liu2 zai4 ， gui1 qin2 yi4 qi4 shen1 。
- you3 cai2 ju4 zhuo2 yong4 ， mi2 shi4 bu4 zi1 xun2 。
- shi2 zai4 kong1 tian1 lu4 ， san1 nian2 ze2 guo2 bin1 。
- xiao1 yi1 fang1 nian4 yuan3 ， zao4 gai4 qie3 xing2 chun1 。
- ling4 xia4 ren2 xian2 xi3 ， feng1 xing2 su2 zi4 chun2 。
- yi4 fang1 xin1 mu4 hui4 ， si4 hai3 jiu4 yi1 ren2 。
- zhu4 jian4 fei1 huan2 zhao4 ， zhong4 fan2 bing3 guo2 jun1 。
- cong2 rong2 fu2 ri4 gu3 ， kang1 kai3 sao3 bian1 chen2 。
- wei2 xiang1 xian2 ru2 ci3 ， dang1 chao2 xin4 jue2 lun2 。
- bang1 ren2 feng2 dan4 ri4 ， he2 qi4 man3 cheng2 yin1 。
- gui4 ji2 cai2 san1 ji4 ， dong1 lai2 shi3 jia1 chen2 。
- yuan4 sui2 ling2 shou4 zhang4 ， qian1 sui4 yue4 zhuang1 chun1 。

## 注释

## 译文

## 赏析
