---
id: wu-fei-fu-cui-tong-you-yan-dang-geng-qi-suo-he-fan-xiang-you-shan-yun
title: 符倅同遊雁蕩賡其所和范相遊山韵
titlePinyin: fu2 cui4 tong2 you2 yan4 dang4 geng1 qi2 suo3 he2 fan4 xiang1 you2 shan1 yun4
titleSlug: fu-cui-tong-you-yan-dang-geng-qi-suo-he-fan-xiang-you-shan-yun
author: 吳芾
authorPinyin: wu2 fei4
authorSlug: wu-fei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 晚學愧淹博，微官妨隠盤。
- 攀龍榮請事，歛板喜承顔。
- 懦庸資盼睞，簿領洗塵煩。
- 南豐茂人傑，才望藹江關。
- 題輿裨德政，鎮俗念時艱。
- 仙山尋勝外，妙句落人間。
- 氣連天柱壯，清奪霜空寒。
- 一讀三歎息，髮立誰敢謾。
- 但嗟俊逸才，尚滯海之灣。
- 中興急賢哲，日日聞賜環。
- 况復有如公，驥足寧久閒。
- 會須早命駕，即日當召還。
- 發硎觀利器，斷鼇新海寰。
- 宣室佇前席，顧問應夜闌。

## 拼音

- wan3 xue2 kui4 yan1 bo2 ， wei1 guan1 fang2 yin3 pan2 。
- pan1 long2 rong2 qing3 shi4 ， lian3 ban3 xi3 cheng2 yan2 。
- nuo4 yong1 zi1 pan4 lai4 ， bo2 ling3 xi3 chen2 fan2 。
- nan2 feng1 mao4 ren2 jie2 ， cai2 wang4 ai3 jiang1 guan1 。
- ti2 yu2 bi4 de2 zheng4 ， zhen4 su2 nian4 shi2 jian1 。
- xian1 shan1 xun2 sheng4 wai4 ， miao4 ju4 luo4 ren2 jian4 。
- qi4 lian2 tian1 zhu4 zhuang4 ， qing1 duo2 shuang1 kong1 han2 。
- yi4 du2 san1 tan4 xi1 ， fa4 li4 shui2 gan3 man2 。
- dan4 jie1 jun4 yi4 cai2 ， shang4 zhi4 hai3 zhi1 wan1 。
- zhong1 xing1 ji2 xian2 zhe2 ， ri4 ri4 wen2 ci4 huan2 。
- kuang4 fu4 you3 ru2 gong1 ， ji4 zu2 ning2 jiu3 xian2 。
- hui4 xu1 zao3 ming4 jia4 ， ji2 ri4 dang1 zhao4 huan2 。
- fa1 xing2 guan1 li4 qi4 ， duan4 ao2 xin1 hai3 huan2 。
- xuan1 shi4 zhu4 qian2 xi2 ， gu4 wen4 ying1 ye4 lan2 。

## 注释

## 译文

## 赏析
