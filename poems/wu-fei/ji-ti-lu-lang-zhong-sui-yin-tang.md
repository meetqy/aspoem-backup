---
id: wu-fei-ji-ti-lu-lang-zhong-sui-yin-tang
title: 寄題魯郎中遂隠堂
titlePinyin: ji4 ti2 lu3 lang2 zhong1 sui4 yin3 tang2
titleSlug: ji-ti-lu-lang-zhong-sui-yin-tang
author: 吳芾
authorPinyin: wu2 fei4
authorSlug: wu-fei
dynasty: 宋
dynastyPinyin: song4
dynastySlug: song
tags: []
---

## 正文

- 老向江頭强剖符，夢魂長是繞吾廬。
- 正慚我未成歸計，却羨君先遂隠居。
- 湖上烟雲常縹緲，園中花木總扶疏。
- 他時尚冀相從醉，剩把鴟夷載後車。

## 拼音

- lao3 xiang4 jiang1 tou2 qiang2 pou1 fu2 ， meng4 hun2 chang2 shi4 rao4 wu2 lu2 。
- zheng4 can2 wo3 wei4 cheng2 gui1 ji4 ， que4 xian4 jun1 xian1 sui4 yin3 ju1 。
- hu2 shang4 yan1 yun2 chang2 piao3 miao3 ， yuan2 zhong1 hua1 mu4 zong3 fu2 shu1 。
- ta1 shi2 shang4 ji4 xiang1 cong2 zui4 ， sheng4 ba3 chi1 yi2 zai4 hou4 ju1 。

## 注释

## 译文

## 赏析
