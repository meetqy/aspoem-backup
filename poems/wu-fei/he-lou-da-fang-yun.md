---
id: wu-fei-he-lou-da-fang-yun
title: 和樓大防韵
titlePinyin: he2 lou2 da4 fang2 yun4
titleSlug: he-lou-da-fang-yun
author: 吳芾
authorPinyin: wu2 fei4
authorSlug: wu-fei
dynasty: 宋
dynastyPinyin: song4
dynastySlug: song
tags: []
---

## 正文

- 嗟余本何人，纍然居海嶠。
- 家世業爲農，有田在巖窔。
- 春到耦妻耕，寒來從母漂。
- 屋角日誅茅，杖頭時荷蓧。
- 迨冠知讀書，聊爲起家兆。
- 有琴既無弦，有劔亦無鞘。
- 僥倖厠末科，安敢綴天彯。
- 但期竊斗升，活此老與少。
- 豈謂暮年中，亦誤蒙收召。
- 曾未著微勞，遽使登華要。
- 自度老無能，共知愚不肖。
- 縱未遭人非，難逃天日照。
- 儻不速休官，寧免淵明笑。
- 矯矯淵明賢，千載誰能紹。
- 瓶粟雖無儲，風標松比峭。
- 詩篇雖不多，筆力天與妙。
- 顧余豈能詩，微吟蚯蚓竅。
- 可笑不自量，輒欲賡高調。
- 貳車真豪英，逸如千里驃。
- 又如禮樂器，肅然在宗廟。
- 有美頎而長，視容清且瞭。
- 自應輔明時，與國增光耀。
- 胡爲佐一州，從容陪坐嘯。
- 乘興來湖山，欲看余把釣。
- 濯足玩水雲，縱目觀野燒。
- 喜余和陶作，舉杯爲余釂。
- 草具雖蕭疏，亦復爲余嚼。
- 余已學淵明，公方跂周召。
- 出處既不侔，無由遠相叫。
- 願公保令名，求賢行有詔。

## 拼音

- jie1 yu2 ben3 he2 ren2 ， lei2 ran2 ju1 hai3 jiao4 。
- jia1 shi4 ye4 wei2 nong2 ， you3 tian2 zai4 yan2 yao4 。
- chun1 dao4 ou3 qi1 geng1 ， han2 lai2 cong2 mu3 piao1 。
- wu1 jiao3 ri4 zhu1 mao2 ， zhang4 tou2 shi2 he2 diao4 。
- dai4 guan1 zhi1 du2 shu1 ， liao2 wei2 qi3 jia1 zhao4 。
- you3 qin2 ji4 wu2 xian2 ， you3 jian4 yi4 wu2 qiao4 。
- jiao3 xing4 ce4 mo4 ke1 ， an1 gan3 zhui4 tian1 piao1 。
- dan4 qi1 qie4 dou3 sheng1 ， huo2 ci3 lao3 yu3 shao3 。
- qi3 wei4 mu4 nian2 zhong1 ， yi4 wu4 meng2 shou1 zhao4 。
- ceng2 wei4 zhu4 wei1 lao2 ， ju4 shi3 deng1 hua2 yao4 。
- zi4 du4 lao3 wu2 neng2 ， gong4 zhi1 yu2 bu2 xiao4 。
- zong4 wei4 zao1 ren2 fei1 ， nan2 tao2 tian1 ri4 zhao4 。
- tang3 bu2 su4 xiu1 guan1 ， ning2 mian3 yuan1 ming2 xiao4 。
- jiao3 jiao3 yuan1 ming2 xian2 ， qian1 zai4 shui2 neng2 shao4 。
- ping2 su4 sui1 wu2 chu3 ， feng1 biao1 song1 bi3 qiao4 。
- shi1 pian1 sui1 bu4 duo1 ， bi3 li4 tian1 yu3 miao4 。
- gu4 yu2 qi3 neng2 shi1 ， wei1 yin2 qiu1 yin3 qiao4 。
- ke3 xiao4 bu2 zi4 liang4 ， zhe2 yu4 geng1 gao1 diao4 。
- er4 ju1 zhen1 hao2 ying1 ， yi4 ru2 qian1 li3 piao4 。
- you4 ru2 li3 le4 qi4 ， su4 ran2 zai4 zong1 miao4 。
- you3 mei3 qi2 er2 chang2 ， shi4 rong2 qing1 qie3 liao4 。
- zi4 ying1 fu3 ming2 shi2 ， yu3 guo2 zeng1 guang1 yao4 。
- hu2 wei2 zuo3 yi4 zhou1 ， cong2 rong2 pei2 zuo4 xiao4 。
- cheng2 xing1 lai2 hu2 shan1 ， yu4 kan4 yu2 ba3 diao4 。
- zhuo2 zu2 wan2 shui3 yun2 ， zong4 mu4 guan1 ye3 shao1 。
- xi3 yu2 he2 tao2 zuo4 ， ju3 bei1 wei2 yu2 jiao4 。
- cao3 ju4 sui1 xiao1 shu1 ， yi4 fu4 wei2 yu2 jiao2 。
- yu2 yi3 xue2 yuan1 ming2 ， gong1 fang1 qi2 zhou1 zhao4 。
- chu1 chu3 ji4 bu4 mou2 ， wu2 you2 yuan3 xiang1 jiao4 。
- yuan4 gong1 bao3 ling4 ming2 ， qiu2 xian2 xing2 you3 zhao4 。

## 注释

## 译文

## 赏析
