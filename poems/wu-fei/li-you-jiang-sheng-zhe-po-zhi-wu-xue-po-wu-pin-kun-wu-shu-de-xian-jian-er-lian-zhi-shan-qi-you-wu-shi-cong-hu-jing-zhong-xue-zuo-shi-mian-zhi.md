---
id: wu-fei-li-you-jiang-sheng-zhe-po-zhi-wu-xue-po-wu-pin-kun-wu-shu-de-xian-jian-er-lian-zhi-shan-qi-you-wu-shi-cong-hu-jing-zhong-xue-zuo-shi-mian-zhi
title: 里有蔣生者頗志於學迫於貧困吾叔德先見而憐之贍其有無使從胡經仲學作詩勉之
titlePinyin: li3 you3 jiang3 sheng1 zhe3 po1 zhi4 wu1 xue2 po4 wu1 pin2 kun4 wu2 shu1 de2 xian1 jian4 er2 lian2 zhi1 shan4 qi2 you3 wu2 shi3 cong2 hu2 jing1 zhong4 xue2 zuo4 shi1 mian3 zhi1
titleSlug: li-you-jiang-sheng-zhe-po-zhi-wu-xue-po-wu-pin-kun-wu-shu-de-xian-jian-er-lian-zhi-shan-qi-you-wu-shi-cong-hu-jing-zhong-xue-zuo-shi-mian-zhi
author: 吳芾
authorPinyin: wu2 fei4
authorSlug: wu-fei
dynasty: 宋
dynastyPinyin: song4
dynastySlug: song
tags: []
---

## 正文

- 君不見昔日泰山孫先生，蹭蹬窮途道未行。
- 讀書有志破萬卷，置錐無地可躬耕。
- 高堂親老仰甘旨，未免道路長營營。
- 睢陽客舍一再過，牢落誰人如姓名。
- 文正范公真好士，一見賓階喜氣形。
- 深知先生非乞客，金在泥沙玉在荆。
- 底事窮年事奔走，厄貧廢學誠可矜。
- 因留鄉校周所急，奉親爲學使有成。
- 先生果不負公望，行益修兮經益明。
- 十年聲名動廊廟，天下望之如日星。
- 一代儒宗君試數，誰不首以先生稱。
- 向使不遇文正公，亦將因循埋沒如腐螢。
- 吁嗟此風寂寞久，豈是𤱶畝無如先生之才能。
- 世人俗眼棄貧賤，胸中壯氣空崢嶸。
- 吾家叔父特達士，汪汪偉量如滄溟。
- 比隣有蔣生，所志在窮經。
- 迫於饑寒故，無以贍親庭。
- 不問師道己未足，聚訓青衿已十齡。
- 銳志日已喪，塵事日已嬰。
- 顧雖僅能供子職，而此術業何由精。
- 吾叔念之爲慨然，一見自待如父兄。
- 恐子坐窮竟廢棄，亟使就學趨準繩。
- 况有括蒼胡夫子，傳道吾里作世程。
- 執經座下子無忽，子之所須吾其應。
- 傾囷倒廩略無靳，闊視世俗親疏情。
- 我聞此事猶歎息，俗士聞之應駭驚。
- 近來世道太澆薄，骨肉猶作錙銖爭。
- 故雖有子尚不教，但欲黄金自滿籝。
- 安能推其餘，以及異姓忘愛憎。
- 偉哉吾叔賢，遠繼文正公之英聲。
- 蔣生其勉之，無使後人獨羨孫先生。

## 拼音

- jun1 bu2 jian4 xi1 ri4 tai4 shan1 sun1 xian1 sheng0 ， ceng4 deng4 qiong2 tu2 dao4 wei4 xing2 。
- du2 shu1 you3 zhi4 po4 wan4 juan4 ， zhi4 zhui1 wu2 di4 ke3 gong1 geng1 。
- gao1 tang2 qin1 lao3 yang3 gan1 zhi3 ， wei4 mian3 dao4 lu4 chang2 ying2 ying2 。
- sui1 yang2 ke4 she4 yi2 zai4 guo4 ， lao2 luo4 shui2 ren2 ru2 xing4 ming2 。
- wen2 zheng4 fan4 gong1 zhen1 hao3 shi4 ， yi2 jian4 bin1 jie1 xi3 qi4 xing2 。
- shen1 zhi1 xian1 sheng0 fei1 qi3 ke4 ， jin1 zai4 ni2 sha1 yu4 zai4 jing1 。
- di3 shi4 qiong2 nian2 shi4 ben1 zou3 ， e4 pin2 fei4 xue2 cheng2 ke3 jin1 。
- yin1 liu2 xiang1 xiao4 zhou1 suo3 ji2 ， feng4 qin1 wei2 xue2 shi3 you3 cheng2 。
- xian1 sheng1 guo3 bu2 fu4 gong1 wang4 ， xing2 yi4 xiu1 xi1 jing1 yi4 ming2 。
- shi2 nian2 sheng1 ming2 dong4 lang2 miao4 ， tian1 xia4 wang4 zhi1 ru2 ri4 xing1 。
- yi2 dai4 ru2 zong1 jun1 shi4 shu4 ， shui2 bu4 shou3 yi3 xian1 sheng0 cheng1 。
- xiang4 shi3 bu2 yu4 wen2 zheng4 gong1 ， yi4 jiang1 yin1 xun2 mai2 mei2 ru2 fu3 ying2 。
- xu1 jie1 ci3 feng1 ji4 mo4 jiu3 ， qi3 shi4 𤱶 mu3 wu2 ru2 xian1 sheng0 zhi1 cai2 neng2 。
- shi4 ren2 su2 yan3 qi4 pin2 jian4 ， xiong1 zhong1 zhuang4 qi4 kong1 zheng1 rong2 。
- wu2 jia1 shu1 fu4 te4 da2 shi4 ， wang1 wang1 wei3 liang2 ru2 cang1 ming2 。
- bi3 lin2 you3 jiang3 sheng1 ， suo3 zhi4 zai4 qiong2 jing1 。
- po4 wu1 ji1 han2 gu4 ， wu2 yi3 shan4 qin1 ting2 。
- bu2 wen4 shi1 dao4 ji3 wei4 zu2 ， ju4 xun4 qing1 jin1 yi3 shi2 ling2 。
- rui4 zhi4 ri4 yi3 sang1 ， chen2 shi4 ri4 yi3 ying1 。
- gu4 sui1 jin3 neng2 gong4 zi3 zhi2 ， er2 ci3 shu4 ye4 he2 you2 jing1 。
- wu2 shu1 nian4 zhi1 wei2 kai3 ran2 ， yi2 jian4 zi4 dai4 ru2 fu4 xiong1 。
- kong3 zi3 zuo4 qiong2 jing4 fei4 qi4 ， ji2 shi3 jiu4 xue2 qu1 zhun3 sheng2 。
- kuang4 you3 kuo4 cang1 hu2 fu1 zi3 ， chuan2 dao4 wu2 li3 zuo4 shi4 cheng2 。
- zhi2 jing1 zuo4 xia4 zi0 wu2 hu1 ， zi3 zhi1 suo3 xu1 wu2 qi2 ying1 。
- qing1 qun1 dao3 lin3 lüe4 wu2 jin4 ， kuo4 shi4 shi4 su2 qin1 shu1 qing2 。
- wo3 wen2 ci3 shi4 you2 tan4 xi1 ， su2 shi4 wen2 zhi1 ying1 hai4 jing1 。
- jin4 lai2 shi4 dao4 tai4 jiao1 bao2 ， gu3 rou4 you2 zuo4 zi1 zhu1 zheng1 。
- gu4 sui1 you3 zi3 shang4 bu2 jiao4 ， dan4 yu4 huang2 jin1 zi4 man3 ying2 。
- an1 neng2 tui1 qi2 yu2 ， yi3 ji2 yi4 xing4 wang4 ai4 zeng1 。
- wei3 zai1 wu2 shu1 xian2 ， yuan3 ji4 wen2 zheng4 gong1 zhi1 ying1 sheng1 。
- jiang3 sheng1 qi2 mian3 zhi1 ， wu2 shi3 hou4 ren2 du2 xian4 sun1 xian1 sheng0 。

## 注释

## 译文

## 赏析
