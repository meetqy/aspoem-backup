---
id: wu-fei-he-lin-da-ren-quan-geng
title: 和林大任勸耕
titlePinyin: he2 lin2 da4 ren4 quan4 geng1
titleSlug: he-lin-da-ren-quan-geng
author: 吳芾
authorPinyin: wu2 fei4
authorSlug: wu-fei
dynasty: 宋
dynastyPinyin: song4
dynastySlug: song
tags: []
---

## 正文

- 壯哉溢目還盈耳，千騎出城歌吹起。
- 野人一覩快爭先，奔走歡呼幾折趾。
- 往年戎馬偶出郊，田間彌望皆荒茅。
- 使君篤意勸農課，盡使惰游如所教。
- 麥欲連雲桑蔽野，此心猶恐孤民社。
- 要將治績邁龔黄，不但文辭超賈馬。
- 編民擊壤自欣歡，盡道年來百慮寬。
- 承流宣化得賢帥，湛恩霑溉何漫漫。
- 不愧剖符仍受玉，善政已爲千里福。
- 年豐穀賤復何憂，向也窮民今亦足。
- 固知博施非屯膏，况能好善如干旄。
- 賓僚倘有公輔器，寧辭解贈腰間刀。
- 有客有客歌賢業，詞爛春葩光煒燁。
- 一時酬唱已清新，四坐朋從更和叶。
- 酒酣諧笑應云云，元白李杜疑前身。
- 想當揮毫落紙時，筆端往往俱有神。
- 我來觸緒未暇給，首覩明珠千百粒。
- 豁然兩眼頓增明，更覺慢心無自入。
- 已幸從今日往還，况復賦詩賓客間。
- 只恐使君丹詔下，擢歸青瑣點朝班。

## 拼音

- zhuang4 zai1 yi4 mu4 huan2 ying2 er3 ， qian1 qi2 chu1 cheng2 ge1 chui1 qi3 。
- ye3 ren2 yi4 du3 kuai4 zheng1 xian1 ， ben1 zou3 huan1 hu1 ji1 zhe2 zhi3 。
- wang3 nian2 rong2 ma3 ou3 chu1 jiao1 ， tian2 jian4 mi2 wang4 jie1 huang1 mao2 。
- shi3 jun1 du3 yi4 quan4 nong2 ke4 ， jin4 shi3 duo4 you2 ru2 suo3 jiao4 。
- mai4 yu4 lian2 yun2 sang1 bi4 ye3 ， ci3 xin1 you2 kong3 gu1 min2 she4 。
- yao4 jiang1 zhi4 ji4 mai4 gong1 huang2 ， bu2 dan4 wen2 ci2 chao1 jia3 ma3 。
- bian1 min2 ji1 rang3 zi4 xin1 huan1 ， jin4 dao4 nian2 lai2 bai3 lü4 kuan1 。
- cheng2 liu2 xuan1 hua4 de2 xian2 shuai4 ， zhan4 en1 zhan1 gai4 he2 man4 man4 。
- bu2 kui4 pou1 fu2 reng2 shou4 yu4 ， shan4 zheng4 yi3 wei2 qian1 li3 fu2 。
- nian2 feng1 gu3 jian4 fu4 he2 you1 ， xiang4 ye3 qiong2 min2 jin1 yi4 zu2 。
- gu4 zhi1 bo2 shi1 fei1 tun2 gao1 ， kuang4 neng2 hao3 shan4 ru2 gan1 mao2 。
- bin1 liao2 tang3 you3 gong1 fu3 qi4 ， ning2 ci2 jie3 zeng4 yao1 jian4 dao1 。
- you3 ke4 you3 ke4 ge1 xian2 ye4 ， ci2 lan4 chun1 pa1 guang1 wei3 ye4 。
- yi4 shi2 chou2 chang4 yi3 qing1 xin1 ， si4 zuo4 peng2 cong2 geng4 he2 ye4 。
- jiu3 han1 xie2 xiao4 ying1 yun2 yun2 ， yuan2 bai2 li3 du4 yi2 qian2 shen1 。
- xiang3 dang1 hui1 hao2 luo4 zhi3 shi2 ， bi3 duan1 wang3 wang3 ju4 you3 shen2 。
- wo3 lai2 chu4 xu4 wei4 xia2 gei3 ， shou3 du3 ming2 zhu1 qian1 bai3 li4 。
- huo4 ran2 liang3 yan3 dun4 zeng1 ming2 ， geng4 jue2 man4 xin1 wu2 zi4 ru4 。
- yi3 xing4 cong2 jin1 ri4 wang3 huan2 ， kuang4 fu4 fu4 shi1 bin1 ke4 jian4 。
- zhi3 kong3 shi3 jun1 dan1 zhao4 xia4 ， zhuo2 gui1 qing1 suo3 dian3 chao2 ban1 。

## 注释

## 译文

## 赏析
