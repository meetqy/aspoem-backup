---
id: wu-fei-he-chen-ping-zhong-zhong-qiu-huai-jiu-you
title: 和陳平仲中秋懷舊遊
titlePinyin: he2 chen2 ping2 zhong4 zhong1 qiu1 huai2 jiu4 you2
titleSlug: he-chen-ping-zhong-zhong-qiu-huai-jiu-you
author: 吳芾
authorPinyin: wu2 fei4
authorSlug: wu-fei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 天末逢秋半，臨流玩佳月。
- 置酒延孤光，夜久凉風發。
- 感時歌慨慷，醉來翻不悅。
- 念人有聚散，念月有圓缺。
- 萬事轉頭空，百年飛鳥瞥。
- 粵從罹亂離，頭角嗟垂折。
- 兀坐山谷間，何人定交結。
- 素琴已塵埃，孤劍尚清刮。
- 故人不可見，幽懷欲誰說。
- 明月自團團，幽憂空烈烈。
- 忽得陳子詩，辭旨兩奇絕。
- 歷歷敘舊遊，筆端如有舌。
- 何處復相從，酒壺行自揭。
- 遥想鮑與劉，應亦歎胡越。
- 要當按酒兵，無令冒斧鉞。
- 吾儕豈長貧，廟堂方簡拔。

## 拼音

- tian1 mo4 feng2 qiu1 ban4 ， lin2 liu2 wan2 jia1 yue4 。
- zhi4 jiu3 yan2 gu1 guang1 ， ye4 jiu3 liang2 feng1 fa1 。
- gan3 shi2 ge1 kai3 kang1 ， zui4 lai2 fan1 bu2 yue4 。
- nian4 ren2 you3 ju4 san4 ， nian4 yue4 you3 yuan2 que1 。
- wan4 shi4 zhuan3 tou2 kong1 ， bai3 nian2 fei1 niao3 pie1 。
- yue4 cong2 li2 luan4 li2 ， tou2 jiao3 jie1 chui2 zhe2 。
- wu4 zuo4 shan1 gu3 jian4 ， he2 ren2 ding4 jiao1 jie2 。
- su4 qin2 yi3 chen2 ai1 ， gu1 jian4 shang4 qing1 gua1 。
- gu4 ren2 bu4 ke3 jian4 ， you1 huai2 yu4 shui2 shuo1 。
- ming2 yue4 zi4 tuan2 tuan2 ， you1 you1 kong1 lie4 lie4 。
- hu1 de2 chen2 zi3 shi1 ， ci2 zhi3 liang3 qi2 jue2 。
- li4 li4 xu4 jiu4 you2 ， bi3 duan1 ru2 you3 she2 。
- he2 chu3 fu4 xiang1 cong2 ， jiu3 hu2 xing2 zi4 jie1 。
- yao2 xiang3 bao4 yu3 liu2 ， ying1 yi4 tan4 hu2 yue4 。
- yao4 dang1 an4 jiu3 bing1 ， wu2 ling4 mao4 fu3 yue4 。
- wu2 chai2 qi3 chang2 pin2 ， miao4 tang2 fang1 jian3 ba2 。

## 注释

## 译文

## 赏析
