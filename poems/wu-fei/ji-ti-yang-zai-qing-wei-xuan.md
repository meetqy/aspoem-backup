---
id: wu-fei-ji-ti-yang-zai-qing-wei-xuan
title: 寄題楊宰清畏軒
titlePinyin: ji4 ti2 yang2 zai3 qing1 wei4 xuan1
titleSlug: ji-ti-yang-zai-qing-wei-xuan
author: 吳芾
authorPinyin: wu2 fei4
authorSlug: wu-fei
dynasty: 宋
dynastyPinyin: song4
dynastySlug: song
tags: []
---

## 正文

- 古人貴慎獨，舉世知者希。
- 末俗事誇耀，常患不我知。
- 楊子有雅尚，傳家守清規。
- 折腰三十載，不辭州縣卑。
- 猶慮與衆異，憂讒還畏譏。
- 開軒揭華榜，却恐非其宜。
- 要當且用晦，處靜藏天機。
- 昔賢忌獨清，此語非吾欺。

## 拼音

- gu3 ren2 gui4 shen4 du2 ， ju3 shi4 zhi1 zhe3 xi1 。
- mo4 su2 shi4 kua1 yao4 ， chang2 huan4 bu4 wo3 zhi1 。
- yang2 zi3 you3 ya3 shang4 ， chuan2 jia1 shou3 qing1 gui1 。
- zhe2 yao1 san1 shi2 zai4 ， bu4 ci2 zhou1 xian4 bei1 。
- you2 lü4 yu3 zhong4 yi4 ， you1 chan2 huan2 wei4 ji1 。
- kai1 xuan1 jie1 hua2 bang3 ， que4 kong3 fei1 qi2 yi2 。
- yao4 dang1 qie3 yong4 hui4 ， chu3 jing4 cang2 tian1 ji1 。
- xi1 xian2 ji4 du2 qing1 ， ci3 yu3 fei1 wu2 qi1 。

## 注释

## 译文

## 赏析
