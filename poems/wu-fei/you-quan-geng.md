---
id: wu-fei-you-quan-geng
title: 又勸耕
titlePinyin: you4 quan4 geng1
titleSlug: you-quan-geng
author: 吳芾
authorPinyin: wu2 fei4
authorSlug: wu-fei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 浙東十載歌豐登，去年水旱俄相乘。
- 吾州何幸得一熟，四野絕聞愁歎聲。
- 田疇二月土膏動，樹頭布穀爭飛鳴。
- 田家飽食苦無事，雨後一犁方對耕。
- 敢意使君親勸率，千騎曉作田間行。
- 老農感激前致語，使君不用憂西成。
- 臘中昨已見三白，今日還逢甲子晴。
- 年豐穀賤定可卜，倉箱會見如坻京。
- 但願使君對春色，莫負花前雙玉瓶。
- 人生適意未易得，况復時節遭昇平。
- 要須拚與賓客醉，無使旁人笑獨醒。

## 拼音

- zhe4 dong1 shi2 zai4 ge1 feng1 deng1 ， qu4 nian2 shui3 han4 e2 xiang1 cheng2 。
- wu2 zhou1 he2 xing4 de2 yi4 shu2 ， si4 ye3 jue2 wen2 chou2 tan4 sheng1 。
- tian2 chou2 er4 yue4 tu3 gao1 dong4 ， shu4 tou2 bu4 gu3 zheng1 fei1 ming2 。
- tian2 jia1 bao3 shi2 ku3 wu2 shi4 ， yu3 hou4 yi4 li2 fang1 dui4 geng1 。
- gan3 yi4 shi3 jun1 qin1 quan4 lü4 ， qian1 qi2 xiao3 zuo4 tian2 jian4 xing2 。
- lao3 nong2 gan3 ji1 qian2 zhi4 yu3 ， shi3 jun1 bu2 yong4 you1 xi1 cheng2 。
- la4 zhong1 zuo2 yi3 jian4 san1 bai2 ， jin1 ri4 huan2 feng2 jia3 zi3 qing2 。
- nian2 feng1 gu3 jian4 ding4 ke3 bu3 ， cang1 xiang1 hui4 jian4 ru2 di3 jing1 。
- dan4 yuan4 shi3 jun1 dui4 chun1 se4 ， mo4 fu4 hua1 qian2 shuang1 yu4 ping2 。
- ren2 sheng1 shi4 yi4 wei4 yi4 de2 ， kuang4 fu4 shi2 jie2 zao1 sheng1 ping2 。
- yao4 xu1 pin1 yu3 bin1 ke4 zui4 ， wu2 shi3 pang2 ren2 xiao4 du2 xing3 。

## 注释

## 译文

## 赏析
