---
id: song-zhi-wen-you-lu-hun-nan-shan-zi-xie-ma-ling-dao-feng-xiang-lin-yi-shi-dai-shu-da-li-she-ren-shi
title: 游陸渾南山自歇馬嶺到楓香林以詩代書荅李舍人適
titlePinyin: you2 lu4 hun2 nan2 shan1 zi4 xie1 ma3 ling3 dao4 feng1 xiang1 lin2 yi3 shi1 dai4 shu1 da2 li3 she4 ren2 shi4
titleSlug: you-lu-hun-nan-shan-zi-xie-ma-ling-dao-feng-xiang-lin-yi-shi-dai-shu-da-li-she-ren-shi
author: 宋之問
authorPinyin: song4 zhi1 wen4
authorSlug: song-zhi-wen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 晨登歇馬嶺，遙望伏牛山。
- 孤出羣峰首，熊熊元氣間。
- 太和亦崔嵬，石扇橫閃倏。
- 細岑互攢倚，浮巘競奔蹙。
- 白雲遙入懷，青靄近可掬。
- 徒尋靈異跡，周顧愜心目。
- 晨拂鳥路行，暮投人煙宿。
- 稉稻遠彌秀，栗芋秋新熟。
- 石髓非一巖，藥苗乃萬族。
- 間關踏雲雨，繚繞緣水木。
- 西見商山芝，南到楚鄉竹。
- 楚竹幽且深，半雜楓香林。
- 浩歌清潭曲，寄爾桃源心。

## 拼音

- chen2 deng1 xie1 ma3 ling3 ， yao2 wang4 fu2 niu2 shan1 。
- gu1 chu1 qun2 feng1 shou3 ， xiong2 xiong2 yuan2 qi4 jian4 。
- tai4 he2 yi4 cui1 wei2 ， shi2 shan4 heng2 shan3 shu1 。
- xi4 cen2 hu4 zan3 yi3 ， fu2 yan3 jing4 ben1 cu4 。
- bai2 yun2 yao2 ru4 huai2 ， qing1 ai3 jin4 ke3 ju1 。
- tu2 xun2 ling2 yi4 ji4 ， zhou1 gu4 qie4 xin1 mu4 。
- chen2 fu2 niao3 lu4 xing2 ， mu4 tou2 ren2 yan1 su4 。
- jing1 dao4 yuan3 mi2 xiu4 ， li4 yu4 qiu1 xin1 shu2 。
- shi2 sui3 fei1 yi4 yan2 ， yao4 miao2 nai3 wan4 zu2 。
- jian4 guan1 ta4 yun2 yu3 ， liao2 rao4 yuan2 shui3 mu4 。
- xi1 jian4 shang1 shan1 zhi1 ， nan2 dao4 chu3 xiang1 zhu2 。
- chu3 zhu2 you1 qie3 shen1 ， ban4 za2 feng1 xiang1 lin2 。
- hao4 ge1 qing1 tan2 qu3 ， ji4 er3 tao2 yuan2 xin1 。

## 注释

## 译文

## 赏析
