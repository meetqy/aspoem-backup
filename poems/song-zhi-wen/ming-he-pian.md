---
id: song-zhi-wen-ming-he-pian
title: 明河篇
titlePinyin: ming2 he2 pian1
titleSlug: ming-he-pian
author: 宋之問
authorPinyin: song4 zhi1 wen4
authorSlug: song-zhi-wen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 八月涼風天氣晶，萬里無雲河漢明。
- 昏見南樓清且淺，曉落西山縱復橫。
- 洛陽城闕天中起，長河夜夜千門裏。
- 複道連甍共蔽虧，畫堂瓊戶特相宜。
- 雲母帳前初泛濫，水精簾外轉逶迤。
- 倬彼昭回如練白，復出東城接南陌。
- 南陌征人去不歸，誰家今夜擣寒衣。
- 鴛鴦機上疎螢度，烏鵲橋邊一雁飛。
- 雁飛螢度愁難歇，坐見明河漸微沒。
- 已能舒卷任浮雲，不惜光輝讓流月。
- 明河可望不可親，願得乘槎一問津。
- 更將織女支機石，還訪成都賣卜人。

## 拼音

- ba1 yue4 liang2 feng1 tian1 qi4 jing1 ， wan4 li3 wu2 yun2 he2 han4 ming2 。
- hun1 jian4 nan2 lou2 qing1 qie3 qian3 ， xiao3 luo4 xi1 shan1 zong4 fu4 heng2 。
- luo4 yang2 cheng2 que4 tian1 zhong1 qi3 ， chang2 he2 ye4 ye4 qian1 men2 li3 。
- fu4 dao4 lian2 meng2 gong4 bi4 kui1 ， hua4 tang2 qiong2 hu4 te4 xiang1 yi2 。
- yun2 mu3 zhang4 qian2 chu1 fan4 lan4 ， shui3 jing1 lian2 wai4 zhuan3 wei1 yi2 。
- zhuo1 bi3 zhao1 hui2 ru2 lian4 bai2 ， fu4 chu1 dong1 cheng2 jie1 nan2 mo4 。
- nan2 mo4 zheng1 ren2 qu4 bu4 gui1 ， shui2 jia1 jin1 ye4 dao3 han2 yi1 。
- yuan1 yang1 ji1 shang4 shu1 ying2 du4 ， wu1 que4 qiao2 bian1 yi2 yan4 fei1 。
- yan4 fei1 ying2 du4 chou2 nan2 xie1 ， zuo4 jian4 ming2 he2 jian4 wei1 mei2 。
- yi3 neng2 shu1 juan3 ren4 fu2 yun2 ， bu4 xi1 guang1 hui1 rang4 liu2 yue4 。
- ming2 he2 ke3 wang4 bu4 ke3 qin1 ， yuan4 de2 cheng2 cha2 yi2 wen4 jin1 。
- geng4 jiang1 zhi1 nü3 zhi1 ji1 shi2 ， huan2 fang3 cheng2 du1 mai4 bu3 ren2 。

## 注释

## 译文

## 赏析
