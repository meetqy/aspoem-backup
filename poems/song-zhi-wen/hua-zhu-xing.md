---
id: song-zhi-wen-hua-zhu-xing
title: 花燭行
titlePinyin: hua1 zhu2 xing2
titleSlug: hua-zhu-xing
author: 宋之問
authorPinyin: song4 zhi1 wen4
authorSlug: song-zhi-wen
dynasty: 唐
dynastyPinyin: tang2
dynastySlug: tang
tags: []
---

## 正文

- 帝城九門乘夜開，仙車百兩自天來。
- 列火東歸暗行月，浮橋西渡響奔雷。
- 龍樓錦障連連出，遙望梁臺如晝日。
- 梁臺花燭見天人，平陽賓從綺羅春。
- 共迎織女歸春幄，俱送常娥下月輪。
- 常娥月中君未見，紅粉盈盈隔團扇。
- 玉樽交引合歡盃，珠履共蹋鴛鴦薦。
- 漏盡更深斗欲斜，可憐金翠滿庭花。
- 庭花灼灼歌穠李，此夕天孫嫁王子。
- 結褵初出望園中，和鳴已入秦筲裏。
- 同心合帶兩相依，明日雙朝入此微。
- 共待洛城分曙色，更看天下鳳凰飛。
- （同前第二冊第一三九二頁）。

## 拼音

- di4 cheng2 jiu3 men2 cheng2 ye4 kai1 ， xian1 ju1 bai3 liang3 zi4 tian1 lai2 。
- lie4 huo3 dong1 gui1 an4 xing2 yue4 ， fu2 qiao2 xi1 du4 xiang3 ben1 lei2 。
- long2 lou2 jin3 zhang4 lian2 lian2 chu1 ， yao2 wang4 liang2 tai2 ru2 zhou4 ri4 。
- liang2 tai2 hua1 zhu2 jian4 tian1 ren2 ， ping2 yang2 bin1 cong2 qi3 luo2 chun1 。
- gong4 ying2 zhi1 nü3 gui1 chun1 wo4 ， ju4 song4 chang2 e2 xia4 yue4 lun2 。
- chang2 e2 yue4 zhong1 jun1 wei4 jian4 ， hong2 fen3 ying2 ying2 ge2 tuan2 shan4 。
- yu4 zun1 jiao1 yin3 he2 huan1 bei1 ， zhu1 lü3 gong4 ta4 yuan1 yang1 jian4 。
- lou4 jin4 geng4 shen1 dou4 yu4 xie2 ， ke3 lian2 jin1 cui4 man3 ting2 hua1 。
- ting2 hua1 zhuo2 zhuo2 ge1 nong2 li3 ， ci3 xi1 tian1 sun1 jia4 wang2 zi3 。
- jie2 li2 chu1 chu1 wang4 yuan2 zhong1 ， he2 ming2 yi3 ru4 qin2 shao1 li3 。
- tong2 xin1 he2 dai4 liang3 xiang1 yi1 ， ming2 ri4 shuang1 chao2 ru4 ci3 wei1 。
- gong4 dai4 luo4 cheng2 fen1 shu3 se4 ， geng4 kan4 tian1 xia4 feng4 huang2 fei1 。
- （ tong2 qian2 di4 er4 ce4 di4 yi1 san1 jiu3 er4 ye4 ）。

## 注释

## 译文

## 赏析
