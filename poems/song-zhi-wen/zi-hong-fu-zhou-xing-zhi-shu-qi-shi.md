---
id: song-zhi-wen-zi-hong-fu-zhou-xing-zhi-shu-qi-shi
title: 自洪府舟行直書其事
titlePinyin: zi4 hong2 fu3 zhou1 xing2 zhi2 shu1 qi2 shi4
titleSlug: zi-hong-fu-zhou-xing-zhi-shu-qi-shi
author: 宋之問
authorPinyin: song4 zhi1 wen4
authorSlug: song-zhi-wen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 仲春辭國門，畏途橫萬里。
- 越淮乘楚嶂，造江泛吳汜。
- 嚴程無休隙，日夜涉風水。
- 昔聞垂堂言，將誡千金子。
- 問余何奇剝，遷竄極炎鄙。
- 揆己道德餘，幼聞虛白旨。
- 貴身賤外物，抗跡遠塵軌。
- 朝遊伊水湄，夕臥箕山趾。
- 妙年拙自晦，皎潔弄文史。
- 謬辱紫泥書，揮翰青雲裏。
- 事往每增傷，寵來常誓止。
- 銘骨懷報稱，逆鱗讓金紫。
- 安位釁潛搆，退耕禍猶起。
- 棲巖實吾策，觸藩誠內恥。
- 濟濟同時人，台庭鳴劒履。
- 愚以卑自衞，兀坐去沈滓。
- 迨茲理已極，竊位申知己。
- 羣議負宿心，獲戾光華始。
- 黃金忽銷鑠，素業坐淪毀。
- 浩歎誣平生，何獨戀枌梓。
- 浦樹浮鬱鬱，皐蘭覆靡靡。
- 百越去魂斷，九疑望心死。
- 未盡匡阜遊，遠欣羅浮美。
- 周旋本師訓，佩服無生理。
- 異國多靈仙，幽探忘年紀。
- 敝廬嵩山下，空谷茂蘭芷。
- 悠悠南溟遠，採掇長已矣。

## 拼音

- zhong4 chun1 ci2 guo2 men2 ， wei4 tu2 heng2 wan4 li3 。
- yue4 huai2 cheng2 chu3 zhang4 ， zao4 jiang1 fan4 wu2 si4 。
- yan2 cheng2 wu2 xiu1 xi4 ， ri4 ye4 she4 feng1 shui3 。
- xi1 wen2 chui2 tang2 yan2 ， jiang1 jie4 qian1 jin1 zi0 。
- wen4 yu2 he2 qi2 bao1 ， qian1 cuan4 ji2 yan2 bi3 。
- kui2 ji3 dao4 de2 yu2 ， you4 wen2 xu1 bai2 zhi3 。
- gui4 shen1 jian4 wai4 wu4 ， kang4 ji4 yuan3 chen2 gui3 。
- chao2 you2 yi1 shui3 mei2 ， xi1 wo4 ji1 shan1 zhi3 。
- miao4 nian2 zhuo1 zi4 hui4 ， jiao3 jie2 nong4 wen2 shi3 。
- miu4 ru3 zi3 ni2 shu1 ， hui1 han4 qing1 yun2 li3 。
- shi4 wang3 mei3 zeng1 shang1 ， chong3 lai2 chang2 shi4 zhi3 。
- ming2 gu3 huai2 bao4 cheng1 ， ni4 lin2 rang4 jin1 zi3 。
- an1 wei4 xin4 qian2 gou4 ， tui4 geng1 huo4 you2 qi3 。
- qi1 yan2 shi2 wu2 ce4 ， chu4 fan1 cheng2 nei4 chi3 。
- ji4 ji4 tong2 shi2 ren2 ， tai2 ting2 ming2 jian4 lü3 。
- yu2 yi3 bei1 zi4 wei4 ， wu4 zuo4 qu4 shen3 zi3 。
- dai4 zi1 li3 yi3 ji2 ， qie4 wei4 shen1 zhi1 ji3 。
- qun2 yi4 fu4 su4 xin1 ， huo4 li4 guang1 hua2 shi3 。
- huang2 jin1 hu1 xiao1 shuo4 ， su4 ye4 zuo4 lun2 hui3 。
- hao4 tan4 wu1 ping2 sheng1 ， he2 du2 lian4 fen2 zi3 。
- pu3 shu4 fu2 yu4 yu4 ， gao1 lan2 fu4 mi2 mi2 。
- bai3 yue4 qu4 hun2 duan4 ， jiu3 yi2 wang4 xin1 si3 。
- wei4 jin4 kuang1 fu4 you2 ， yuan3 xin1 luo2 fu2 mei3 。
- zhou1 xuan2 ben3 shi1 xun4 ， pei4 fu2 wu2 sheng1 li3 。
- yi4 guo2 duo1 ling2 xian1 ， you1 tan4 wang4 nian2 ji4 。
- bi4 lu2 song1 shan1 xia4 ， kong1 gu3 mao4 lan2 zhi3 。
- you1 you1 nan2 ming2 yuan3 ， cai3 duo1 chang2 yi3 yi3 。

## 注释

## 译文

## 赏析
