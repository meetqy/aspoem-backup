---
id: song-zhi-wen-ru-long-zhou-jiang
title: 入瀧州江
titlePinyin: ru4 long2 zhou1 jiang1
titleSlug: ru-long-zhou-jiang
author: 宋之問
authorPinyin: song4 zhi1 wen4
authorSlug: song-zhi-wen
dynasty: 唐
dynastyPinyin: tang2
dynastySlug: tang
tags: []
---

## 正文

- 孤舟泛盈盈，江流日縱橫。
- 夜雜蛟螭寢，晨披瘴癘行。
- 潭蒸水沫起，山熱火雲生。
- 猿躩時能嘯，鳶飛莫敢鳴。
- 海窮南徼盡，鄉遠北魂驚。
- 泣向文身國，悲看鑿齒氓。
- 地偏多育蠱，風惡好相鯨。
- 余本巖栖客，悠哉慕玉京。
- 厚恩嘗願答，薄宦不祈成。
- 違隱乖求志，披荒爲近名。
- 鏡愁玄髮改，心負紫芝榮。
- 運啓中興曆，時逢外域清。
- 祗應保忠信，延促付神明。

## 拼音

- gu1 zhou1 fan4 ying2 ying2 ， jiang1 liu2 ri4 zong4 heng2 。
- ye4 za2 jiao1 chi1 qin3 ， chen2 pi1 zhang4 li4 xing2 。
- tan2 zheng1 shui3 mo4 qi3 ， shan1 re4 huo3 yun2 sheng1 。
- yuan2 jue2 shi2 neng2 xiao4 ， yuan1 fei1 mo4 gan3 ming2 。
- hai3 qiong2 nan2 jiao3 jin4 ， xiang1 yuan3 bei3 hun2 jing1 。
- qi4 xiang4 wen2 shen1 guo2 ， bei1 kan4 zao2 chi3 mang2 。
- di4 pian1 duo1 yu4 gu3 ， feng1 e4 hao3 xiang1 jing1 。
- yu2 ben3 yan2 qi1 ke4 ， you1 zai1 mu4 yu4 jing1 。
- hou4 en1 chang2 yuan4 da2 ， bao2 huan4 bu4 qi2 cheng2 。
- wei2 yin3 guai1 qiu2 zhi4 ， pi1 huang1 wei2 jin4 ming2 。
- jing4 chou2 xuan2 fa4 gai3 ， xin1 fu4 zi3 zhi1 rong2 。
- yun4 qi3 zhong1 xing1 li4 ， shi2 feng2 wai4 yu4 qing1 。
- zhi1 ying1 bao3 zhong1 xin4 ， yan2 cu4 fu4 shen2 ming2 。

## 注释

## 译文

## 赏析
