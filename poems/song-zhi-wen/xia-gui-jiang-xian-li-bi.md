---
id: song-zhi-wen-xia-gui-jiang-xian-li-bi
title: 下桂江縣黎壁
titlePinyin: xia4 gui4 jiang1 xian4 li2 bi4
titleSlug: xia-gui-jiang-xian-li-bi
author: 宋之問
authorPinyin: song4 zhi1 wen4
authorSlug: song-zhi-wen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 放溜覿前漵，連山分上干。
- 江回雲壁轉，天小霧峯攢。
- 吼沫跳急浪，合流環峻灘。
- 欹離出漩劃，繚繞避渦盤。
- 舟子怯桂水，最言斯路難。
- 吾生抱忠信，吟嘯自安閑。
- 旦別已千歲，夜愁勞萬端。
- 企予見夜月，委曲破林巒。
- 潭曠竹煙盡，洲香橘露團。
- 豈傲夙所好，對之與俱歡。
- 思君罷琴酌，泣此夜漫漫。

## 拼音

- fang4 liu1 di2 qian2 xu4 ， lian2 shan1 fen1 shang4 gan1 。
- jiang1 hui2 yun2 bi4 zhuan3 ， tian1 xiao3 wu4 feng1 zan3 。
- hou3 mo4 tiao4 ji2 lang4 ， he2 liu2 huan2 jun4 tan1 。
- qi1 li2 chu1 xuan2 hua2 ， liao2 rao4 bi4 wo1 pan2 。
- zhou1 zi3 qie4 gui4 shui3 ， zui4 yan2 si1 lu4 nan2 。
- wu2 sheng1 bao4 zhong1 xin4 ， yin2 xiao4 zi4 an1 xian2 。
- dan4 bie2 yi3 qian1 sui4 ， ye4 chou2 lao2 wan4 duan1 。
- qi3 yu3 jian4 ye4 yue4 ， wei3 qu1 po4 lin2 luan2 。
- tan2 kuang4 zhu2 yan1 jin4 ， zhou1 xiang1 ju2 lu4 tuan2 。
- qi3 ao4 su4 suo3 hao3 ， dui4 zhi1 yu3 ju4 huan1 。
- si1 jun1 ba4 qin2 zhuo2 ， qi4 ci3 ye4 man4 man4 。

## 注释

## 译文

## 赏析
