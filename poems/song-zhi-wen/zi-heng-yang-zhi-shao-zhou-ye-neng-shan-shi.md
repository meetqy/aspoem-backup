---
id: song-zhi-wen-zi-heng-yang-zhi-shao-zhou-ye-neng-shan-shi
title: 自衡陽至韶州謁能禪師
titlePinyin: zi4 heng2 yang2 zhi4 shao2 zhou1 ye4 neng2 shan4 shi1
titleSlug: zi-heng-yang-zhi-shao-zhou-ye-neng-shan-shi
author: 宋之問
authorPinyin: song4 zhi1 wen4
authorSlug: song-zhi-wen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 謫居竄炎壑，孤帆淼不繫。
- 別家萬里餘，流目三春際。
- 猿啼山館曉，虹飲江皐霽。
- 湘岸竹泉幽，衡峯石囷閉。
- 嶺嶂窮攀越，風濤極沿濟。
- 吾師在韶陽，欣此得躬詣。
- 洗慮賓空寂，焚香結精誓。
- 願以有漏軀，聿薰無生慧。
- 物用益沖曠，心源日閑細。
- 伊我獲此途，遊道回晚計。
- 宗師信捨法，擯落文史藝。
- 坐禪羅浮中，尋異窮海裔。
- 何辭禦魑魅，自可乘炎癘。
- 回首望舊鄉，雲林浩虧蔽。
- 不作離別苦，歸期多年歲。

## 拼音

- zhe2 ju1 cuan4 yan2 he4 ， gu1 fan1 miao3 bu2 xi4 。
- bie2 jia1 wan4 li3 yu2 ， liu2 mu4 san1 chun1 ji4 。
- yuan2 ti2 shan1 guan3 xiao3 ， hong2 yin3 jiang1 gao1 ji4 。
- xiang1 an4 zhu2 quan2 you1 ， heng2 feng1 shi2 qun1 bi4 。
- ling3 zhang4 qiong2 pan1 yue4 ， feng1 tao1 ji2 yan2 ji4 。
- wu2 shi1 zai4 shao2 yang2 ， xin1 ci3 de2 gong1 yi4 。
- xi3 lü4 bin1 kong1 ji4 ， fen2 xiang1 jie2 jing1 shi4 。
- yuan4 yi3 you3 lou4 qu1 ， yu4 xun1 wu2 sheng1 hui4 。
- wu4 yong4 yi4 chong1 kuang4 ， xin1 yuan2 ri4 xian2 xi4 。
- yi1 wo3 huo4 ci3 tu2 ， you2 dao4 hui2 wan3 ji4 。
- zong1 shi1 xin4 she3 fa3 ， bin4 luo4 wen2 shi3 yi4 。
- zuo4 shan4 luo2 fu2 zhong1 ， xun2 yi4 qiong2 hai3 yi4 。
- he2 ci2 yu4 chi1 mei4 ， zi4 ke3 cheng2 yan2 li4 。
- hui2 shou3 wang4 jiu4 xiang1 ， yun2 lin2 hao4 kui1 bi4 。
- bu2 zuo4 li2 bie2 ku3 ， gui1 qi1 duo1 nian2 sui4 。

## 注释

## 译文

## 赏析
