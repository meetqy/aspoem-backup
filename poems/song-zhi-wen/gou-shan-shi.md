---
id: song-zhi-wen-gou-shan-shi
title: 緱山詩
titlePinyin: gou1 shan1 shi1
titleSlug: gou-shan-shi
author: 宋之問
authorPinyin: song4 zhi1 wen4
authorSlug: song-zhi-wen
dynasty: 唐
dynastyPinyin: tang2
dynastySlug: tang
tags: []
---

## 正文

- 緱山連嵩岑，近帶洛陽陌。
- 洛京遊宦子，不知虛直宅。
- 北入養龍谿，勢如夏雲積。
- 褰涉窮水府，躋攀倚霞壁。
- 檉栝穿虹𡸣，蘿蔦曳金碧。
- 崟嶔天蓋小，路轉石門窄。
- 還顧杳虧蔽，前瞻浩攢𤤐。
- 態繁賞屢移，形變魂方惕。
- 洞隱息心士，源潛度世客。
- 漁樵或迷途，誌刻述往迹。
- 安仁寔載誕，子晉曾所歷。
- 王元拜隱侯，吾祖挹仙伯。
- 永興白華感，久列丹臺籍。
- 弊廬對石堂，虛坐留玉舄。
- 洎余愛羽化，洗心向禪寂。
- 志結顏始紅，歲闌髮已白。
- 愧無兼濟美，獨營弱喪魄。
- 歸來緝衰暮，敦本事膏液。
- 始願期儻從，揮手弄煙策。
- （同前第三冊第二○八五頁）。

## 拼音

- gou1 shan1 lian2 song1 cen2 ， jin4 dai4 luo4 yang2 mo4 。
- luo4 jing1 you2 huan4 zi3 ， bu4 zhi1 xu1 zhi2 zhai2 。
- bei3 ru4 yang3 long2 xi1 ， shi4 ru2 xia4 yun2 ji1 。
- qian1 she4 qiong2 shui3 fu3 ， ji1 pan1 yi3 xia2 bi4 。
- cheng1 gua1 chuan1 hong2 𡸣， luo2 niao3 ye4 jin1 bi4 。
- yin2 qin1 tian1 gai4 xiao3 ， lu4 zhuan3 shi2 men2 zhai3 。
- huan2 gu4 yao3 kui1 bi4 ， qian2 zhan1 hao4 zan3 𤤐。
- tai4 fan2 shang3 lü3 yi2 ， xing2 bian4 hun2 fang1 ti4 。
- dong4 yin3 xi1 xin1 shi4 ， yuan2 qian2 du4 shi4 ke4 。
- yu2 qiao2 huo4 mi2 tu2 ， zhi4 ke4 shu4 wang3 ji4 。
- an1 ren2 shi2 zai4 dan4 ， zi3 jin4 ceng2 suo3 li4 。
- wang2 yuan2 bai4 yin3 hou2 ， wu2 zu3 yi4 xian1 bo2 。
- yong3 xing1 bai2 hua2 gan3 ， jiu3 lie4 dan1 tai2 ji2 。
- bi4 lu2 dui4 shi2 tang2 ， xu1 zuo4 liu2 yu4 xi4 。
- ji4 yu2 ai4 yu3 hua4 ， xi3 xin1 xiang4 shan4 ji4 。
- zhi4 jie2 yan2 shi3 hong2 ， sui4 lan2 fa4 yi3 bai2 。
- kui4 wu2 jian1 ji4 mei3 ， du2 ying2 ruo4 sang1 po4 。
- gui1 lai2 ji2 shuai1 mu4 ， dun1 ben3 shi4 gao1 ye4 。
- shi3 yuan4 qi1 tang3 cong2 ， hui1 shou3 nong4 yan1 ce4 。
- （ tong2 qian2 di4 san1 ce4 di4 er4 ○ ba1 wu3 ye4 ）。

## 注释

## 译文

## 赏析
