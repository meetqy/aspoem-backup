---
id: song-zhi-wen-jun-zhai-zhong-zhai
title: 郡宅中齋
titlePinyin: jun4 zhai2 zhong1 zhai1
titleSlug: jun-zhai-zhong-zhai
author: 宋之問
authorPinyin: song4 zhi1 wen4
authorSlug: song-zhi-wen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 郡宅枕層嶺，春湖繞芳甸。
- 雲甍出萬家，臥覽皆已徧。
- 漁商汗成雨，廨邑明若練。
- 越俗鏡中行，夏祠雲表見。
- 茲都信盤鬱，英遠常棲眄。
- 王子事黃老，獨樂恣遊衍。
- 謝公念蒼生，同憂感推薦。
- 靈越多秀士，運闊無由面。
- 神理翳青山，風流滿黃卷。
- 揆予謬承獎，自惜從纓弁。
- 瑤水執仙羈，金閨負時選。
- 晨趨博望苑，夜直明光殿。
- 一朝罷臺閣，萬里違鄉縣。
- 風土足慰心，況悅年芳變。
- 淮廩佇滋實，沂歌非所羨。
- 訟寢歸四明，齡頹親九轉。
- 微尚本江海，少留豈交戰。
- 唯餘後凋色，竊比東南箭。

## 拼音

- jun4 zhai2 zhen3 ceng2 ling3 ， chun1 hu2 rao4 fang1 dian4 。
- yun2 meng2 chu1 wan4 jia1 ， wo4 lan3 jie1 yi3 bian4 。
- yu2 shang1 han4 cheng2 yu3 ， xie4 yi4 ming2 ruo4 lian4 。
- yue4 su2 jing4 zhong1 hang2 ， xia4 ci2 yun2 biao3 jian4 。
- zi1 dou1 xin4 pan2 yu4 ， ying1 yuan3 chang2 qi1 mian3 。
- wang2 zi3 shi4 huang2 lao3 ， du2 le4 zi4 you2 yan3 。
- xie4 gong1 nian4 cang1 sheng1 ， tong2 you1 gan3 tui1 jian4 。
- ling2 yue4 duo1 xiu4 shi4 ， yun4 kuo4 wu2 you2 mian4 。
- shen2 li3 yi4 qing1 shan1 ， feng1 liu2 man3 huang2 juan4 。
- kui2 yu3 miu4 cheng2 jiang3 ， zi4 xi1 cong2 ying1 bian4 。
- yao2 shui3 zhi2 xian1 ji1 ， jin1 gui1 fu4 shi2 xuan3 。
- chen2 qu1 bo2 wang4 yuan4 ， ye4 zhi2 ming2 guang1 dian4 。
- yi4 chao2 ba4 tai2 ge2 ， wan4 li3 wei2 xiang1 xian4 。
- feng1 tu3 zu2 wei4 xin1 ， kuang4 yue4 nian2 fang1 bian4 。
- huai2 lin3 zhu4 zi1 shi2 ， yi2 ge1 fei1 suo3 xian4 。
- song4 qin3 gui1 si4 ming2 ， ling2 tui2 qin1 jiu3 zhuan3 。
- wei1 shang4 ben3 jiang1 hai3 ， shao3 liu2 qi3 jiao1 zhan4 。
- wei2 yu2 hou4 diao1 se4 ， qie4 bi3 dong1 nan2 jian4 。

## 注释

## 译文

## 赏析
