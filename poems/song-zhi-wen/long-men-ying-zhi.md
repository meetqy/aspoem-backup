---
id: song-zhi-wen-long-men-ying-zhi
title: 龍門應制
titlePinyin: long2 men2 ying1 zhi4
titleSlug: long-men-ying-zhi
author: 宋之問
authorPinyin: song4 zhi1 wen4
authorSlug: song-zhi-wen
dynasty: 唐
dynastyPinyin: tang2
dynastySlug: tang
tags: []
---

## 正文

- 宿雨霽氛埃，流雲度城闕。
- 河堤柳新翠，苑樹花先發。
- 洛陽花柳此時濃，山水樓臺暎幾重。
- 羣公拂霧朝翔鳳，天子乘春幸鑿龍。
- 鑿龍近出王城外，羽從琳琅擁軒蓋。
- 雲罕纔臨御水橋，天衣已入香山會。
- 山壁嶄巖斷復連，清流澄澈俯伊川。
- 雁塔遙遙綠波上，星龕奕奕翠微邊。
- 層巒舊長千尋木，遠壑初飛百丈泉。
- 綵仗蜺旌遶香閣，下輦登高望河洛。
- 東城宮闕擬昭回，南陌溝塍殊綺錯。
- 林下天香七寶臺，山中春酒萬年杯。
- 微風一起祥花落，仙樂初鳴瑞鳥來。
- 鳥來花落紛無已，稱觴獻壽煙霞裏。
- 歌舞淹留景欲斜，石關猶駐五雲車。
- 鳥旗翼翼留芳草，龍騎駸駸暎晚花。
- 千乘萬騎鑾輿出，水靜山空嚴警蹕。
- 郊外喧喧引看人，傾都南望屬車塵。
- 囂聲引颺聞黃道，佳氣周迴入紫宸。
- 先王定鼎山河固，寶命乘周萬物新。
- 吾皇不事瑤池樂，時雨來觀農扈春。

## 拼音

- su4 yu3 ji4 fen1 ai1 ， liu2 yun2 du4 cheng2 que4 。
- he2 di1 liu3 xin1 cui4 ， yuan4 shu4 hua1 xian1 fa1 。
- luo4 yang2 hua1 liu3 ci3 shi2 nong2 ， shan1 shui3 lou2 tai2 ying4 ji1 zhong4 。
- qun2 gong1 fu2 wu4 chao2 xiang2 feng4 ， tian1 zi3 cheng2 chun1 xing4 zao2 long2 。
- zao2 long2 jin4 chu1 wang2 cheng2 wai4 ， yu3 cong2 lin2 lang2 yong1 xuan1 gai4 。
- yun2 han3 cai2 lin2 yu4 shui3 qiao2 ， tian1 yi1 yi3 ru4 xiang1 shan1 hui4 。
- shan1 bi4 zhan3 yan2 duan4 fu4 lian2 ， qing1 liu2 cheng2 che4 fu3 yi1 chuan1 。
- yan4 ta3 yao2 yao2 lü4 bo1 shang4 ， xing1 kan1 yi4 yi4 cui4 wei1 bian1 。
- ceng2 luan2 jiu4 chang2 qian1 xun2 mu4 ， yuan3 he4 chu1 fei1 bai3 zhang4 quan2 。
- cai3 zhang4 ni2 jing1 rao4 xiang1 ge2 ， xia4 nian3 deng1 gao1 wang4 he2 luo4 。
- dong1 cheng2 gong1 que4 ni3 zhao1 hui2 ， nan2 mo4 gou1 cheng2 shu1 qi3 cuo4 。
- lin2 xia4 tian1 xiang1 qi1 bao3 tai2 ， shan1 zhong1 chun1 jiu3 wan4 nian2 bei1 。
- wei1 feng1 yi4 qi3 xiang2 hua1 luo4 ， xian1 le4 chu1 ming2 rui4 niao3 lai2 。
- niao3 lai2 hua1 luo4 fen1 wu2 yi3 ， cheng1 shang1 xian4 shou4 yan1 xia2 li3 。
- ge1 wu3 yan1 liu2 jing3 yu4 xie2 ， shi2 guan1 you2 zhu4 wu3 yun2 ju1 。
- niao3 qi2 yi4 yi4 liu2 fang1 cao3 ， long2 qi2 qin1 qin1 ying4 wan3 hua1 。
- qian1 cheng2 wan4 qi2 luan2 yu2 chu1 ， shui3 jing4 shan1 kong1 yan2 jing3 bi4 。
- jiao1 wai4 xuan1 xuan1 yin3 kan4 ren2 ， qing1 dou1 nan2 wang4 shu3 ju1 chen2 。
- xiao1 sheng1 yin3 yang2 wen2 huang2 dao4 ， jia1 qi4 zhou1 hui2 ru4 zi3 chen2 。
- xian1 wang2 ding4 ding3 shan1 he2 gu4 ， bao3 ming4 cheng2 zhou1 wan4 wu4 xin1 。
- wu2 huang2 bu2 shi4 yao2 chi2 le4 ， shi2 yu3 lai2 guan1 nong2 hu4 chun1 。

## 注释

## 译文

## 赏析
