---
id: song-zhi-wen-wan-jun-zhai-hai-liu
title: 翫郡齋海榴
titlePinyin: wan2 jun4 zhai1 hai3 liu2
titleSlug: wan-jun-zhai-hai-liu
author: 宋之問
authorPinyin: song4 zhi1 wen4
authorSlug: song-zhi-wen
dynasty: 唐
dynastyPinyin: tang2
dynastySlug: tang
tags: []
---

## 正文

- 澤國韶氣早，開簾延霽天。
- 野禽宵未囀，山蜚晝仍眠。
- 目茲海榴發，列暎巖楹前。
- 熠爚禦風靜，葳蕤含景鮮。
- 清晨綠堪佩，亭午丹欲然。
- 昔忝金閨籍，嘗見玉池蓮。
- 未若宗族地，更逢榮耀全。
- 南金雖自貴，賀賞詎能遷。
- 撫躬萬里絕，豈染一朝妍。
- 徒緣滯遐郡，常是惜流年。
- 越俗鄙章甫，捫心空自憐。

## 拼音

- ze2 guo2 shao2 qi4 zao3 ， kai1 lian2 yan2 ji4 tian1 。
- ye3 qin2 xiao1 wei4 zhuan4 ， shan1 fei1 zhou4 reng2 mian2 。
- mu4 zi1 hai3 liu2 fa1 ， lie4 ying4 yan2 ying2 qian2 。
- yi4 yue4 yu4 feng1 jing4 ， wei1 rui2 han2 jing3 xian1 。
- qing1 chen2 lü4 kan1 pei4 ， ting2 wu3 dan1 yu4 ran2 。
- xi1 tian3 jin1 gui1 ji2 ， chang2 jian4 yu4 chi2 lian2 。
- wei4 ruo4 zong1 zu2 di4 ， geng4 feng2 rong2 yao4 quan2 。
- nan2 jin1 sui1 zi4 gui4 ， he4 shang3 ju4 neng2 qian1 。
- fu3 gong1 wan4 li3 jue2 ， qi3 ran3 yi4 zhao1 yan2 。
- tu2 yuan2 zhi4 xia2 jun4 ， chang2 shi4 xi1 liu2 nian2 。
- yue4 su2 bi3 zhang1 fu3 ， men2 xin1 kong1 zi4 lian2 。

## 注释

## 译文

## 赏析
