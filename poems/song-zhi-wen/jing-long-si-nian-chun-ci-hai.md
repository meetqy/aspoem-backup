---
id: song-zhi-wen-jing-long-si-nian-chun-ci-hai
title: 景龍四年春祠海
titlePinyin: jing3 long2 si4 nian2 chun1 ci2 hai3
titleSlug: jing-long-si-nian-chun-ci-hai
author: 宋之問
authorPinyin: song4 zhi1 wen4
authorSlug: song-zhi-wen
dynasty: 唐
dynastyPinyin: tang2
dynastySlug: tang
tags: []
---

## 正文

- 肅事祠春溟，宵齋洗蒙慮。
- 雞鳴見日出，鷺下驚濤鶩。
- 地闊八荒近，天回百川澍。
- 筵端接空曲，目外唯雰霧。
- 暖氣物象來，周遊晦明互。
- 致牲匪玄享，禋滌期靈煦。
- 的的波際禽，沄沄島間樹。
- 安期今何在，方丈蔑尋路。
- 仙事與世隔，冥搜徒已屢。
- 四明背羣山，遺老莫辨處。
- 撫中良自慨，弱齡忝恩遇。
- 三入文史林，兩拜神仙署。
- 雖歎出關遠，始知臨海趣。
- 賞來空自多，理勝孰能喻。
- 留楫竟何待，徙倚忽云暮。

## 拼音

- su4 shi4 ci2 chun1 ming2 ， xiao1 zhai1 xi3 meng2 lü4 。
- ji1 ming2 jian4 ri4 chu1 ， lu4 xia4 jing1 tao1 wu4 。
- di4 kuo4 ba1 huang1 jin4 ， tian1 hui2 bai3 chuan1 shu4 。
- yan2 duan1 jie1 kong1 qu3 ， mu4 wai4 wei2 fen1 wu4 。
- nuan3 qi4 wu4 xiang4 lai2 ， zhou1 you2 hui4 ming2 hu4 。
- zhi4 sheng1 fei3 xuan2 xiang3 ， yin1 di2 qi1 ling2 xu4 。
- de0 de0 bo1 ji4 qin2 ， yun2 yun2 dao3 jian4 shu4 。
- an1 qi1 jin1 he2 zai4 ， fang1 zhang4 mie4 xun2 lu4 。
- xian1 shi4 yu3 shi4 ge2 ， ming2 sou1 tu2 yi3 lü3 。
- si4 ming2 bei4 qun2 shan1 ， yi2 lao3 mo4 bian4 chu3 。
- fu3 zhong1 liang2 zi4 kai3 ， ruo4 ling2 tian3 en1 yu4 。
- san1 ru4 wen2 shi3 lin2 ， liang3 bai4 shen2 xian1 shu3 。
- sui1 tan4 chu1 guan1 yuan3 ， shi3 zhi1 lin2 hai3 qu4 。
- shang3 lai2 kong1 zi4 duo1 ， li3 sheng4 shu2 neng2 yu4 。
- liu2 ji2 jing4 he2 dai4 ， xi3 yi3 hu1 yun2 mu4 。

## 注释

## 译文

## 赏析
