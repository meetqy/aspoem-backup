---
id: song-zhi-wen-ru-ya-kou-wu-du-ji-li-shi
title: 入崖口五渡寄李適
titlePinyin: ru4 ya2 kou3 wu3 du4 ji4 li3 shi4
titleSlug: ru-ya-kou-wu-du-ji-li-shi
author: 宋之問
authorPinyin: song4 zhi1 wen4
authorSlug: song-zhi-wen
dynasty: 唐
dynastyPinyin: tang2
dynastySlug: tang
tags: []
---

## 正文

- 抱琴登絕壑，伐木泝清川。
- 路極意謂盡，勢回趣轉綿。
- 人遠草木秀，山深雲景鮮。
- 余負海嶠情，自昔微尚然。
- 彌曠十餘載，今來宛仍前。
- 未窺仙源極，獨進野人船。
- 時攀乳竇憩，屢薄天窗眠。
- 夜弦響松月，朝楫弄苔泉。
- 因冥象外理，永謝區中緣。
- 碧潭可遺老，丹砂堪學仙。
- 莫使馳光暮，空令歸鶴憐。

## 拼音

- bao4 qin2 deng1 jue2 he4 ， fa2 mu4 su4 qing1 chuan1 。
- lu4 ji2 yi4 wei4 jin4 ， shi4 hui2 qu4 zhuan3 mian2 。
- ren2 yuan3 cao3 mu4 xiu4 ， shan1 shen1 yun2 jing3 xian1 。
- yu2 fu4 hai3 jiao4 qing2 ， zi4 xi1 wei1 shang4 ran2 。
- mi2 kuang4 shi2 yu2 zai4 ， jin1 lai2 wan3 reng2 qian2 。
- wei4 kui1 xian1 yuan2 ji2 ， du2 jin4 ye3 ren2 chuan2 。
- shi2 pan1 ru3 dou4 qi4 ， lü3 bao2 tian1 chuang1 mian2 。
- ye4 xian2 xiang3 song1 yue4 ， chao2 ji2 nong4 tai2 quan2 。
- yin1 ming2 xiang4 wai4 li3 ， yong3 xie4 qu1 zhong1 yuan2 。
- bi4 tan2 ke3 yi2 lao3 ， dan1 sha1 kan1 xue2 xian1 。
- mo4 shi3 chi2 guang1 mu4 ， kong1 ling4 gui1 he4 lian2 。

## 注释

## 译文

## 赏析
