---
id: liu-yun-xuan-qu-er-shi-er-yun
title: 宣曲二十二韻
titlePinyin: xuan1 qu3 er4 shi2 er4 yun4
titleSlug: xuan-qu-er-shi-er-yun
author: 劉筠
authorPinyin: liu2 yun2
authorSlug: liu-yun
dynasty: 宋
dynastyPinyin: song4
dynastySlug: song
tags: []
---

## 正文

- 八月收民算，三千異典章。
- 天機從此淺，國艷或非良。
- 玉戶銅爲沓，羅幬象作床。
- 驪姬初悔泣，飛燕近專房。
- 蓮小纔承步，梅新競試粧。
- 盡知春可樂，終歎夜何長。
- 取酒臨邛遠，吞聲息國亡。
- 難銷守宮血，易斷舞鸞腸。
- 百草兼花鬭，雙鈎映燭藏。
- 金人須手鑄，虎圈更身當。
- 步輦回長樂，飛除接未央。
- 琳珉飾漢館，藻繡裛周牆。
- 厭火雙魚尾，鳴弦小雁行。
- 雲甍澄顥氣，綺井激回光。
- 路有斯須隔，憂難頃刻忘。
- 新聲來樂府，別寢近溫湯。
- 虹跨層臺晚，螢飛下苑凉。
- 錦帷迎七夕，蓬餌薦重陽。
- 九畹蘭承露，三江橘带霜。
- 方資裂繒笑，可要蕩舟狂。
- 並釣池魚小，重衾穴鳳翔。
- 珊瑚分碧樹，火齊列清防。
- 背枕多幽怨，登樓更遠傷。
- 下陳無自愧，人彘劇豺狼。

## 拼音

- ba1 yue4 shou1 min2 suan4 ， san1 qian1 yi4 dian3 zhang1 。
- tian1 ji1 cong2 ci3 qian3 ， guo2 yan4 huo4 fei1 liang2 。
- yu4 hu4 tong2 wei2 ta4 ， luo2 chou2 xiang4 zuo4 chuang2 。
- li2 ji1 chu1 hui3 qi4 ， fei1 yan4 jin4 zhuan1 fang2 。
- lian2 xiao3 cai2 cheng2 bu4 ， mei2 xin1 jing4 shi4 zhuang1 。
- jin4 zhi1 chun1 ke3 le4 ， zhong1 tan4 ye4 he2 chang2 。
- qu3 jiu3 lin2 qiong2 yuan3 ， tun1 sheng1 xi1 guo2 wang2 。
- nan2 xiao1 shou3 gong1 xue4 ， yi4 duan4 wu3 luan2 chang2 。
- bai3 cao3 jian1 hua1 dou4 ， shuang1 gou1 ying4 zhu2 cang2 。
- jin1 ren2 xu1 shou3 zhu4 ， hu3 quan1 geng4 shen1 dang1 。
- bu4 nian3 hui2 chang2 le4 ， fei1 chu2 jie1 wei4 yang1 。
- lin2 min2 shi4 han4 guan3 ， zao3 xiu4 yi4 zhou1 qiang2 。
- yan4 huo3 shuang1 yu2 wei3 ， ming2 xian2 xiao3 yan4 hang2 。
- yun2 meng2 cheng2 hao4 qi4 ， qi3 jing3 ji1 hui2 guang1 。
- lu4 you3 si1 xu1 ge2 ， you1 nan2 qing3 ke4 wang4 。
- xin1 sheng1 lai2 le4 fu3 ， bie2 qin3 jin4 wen1 tang1 。
- hong2 kua4 ceng2 tai2 wan3 ， ying2 fei1 xia4 yuan4 liang2 。
- jin3 wei2 ying2 qi1 xi1 ， peng2 er3 jian4 zhong4 yang2 。
- jiu3 wan3 lan2 cheng2 lu4 ， san1 jiang1 ju2 dai4 shuang1 。
- fang1 zi1 lie4 zeng1 xiao4 ， ke3 yao4 dang4 zhou1 kuang2 。
- bing4 diao4 chi2 yu2 xiao3 ， zhong4 qin1 xue2 feng4 xiang2 。
- shan1 hu2 fen1 bi4 shu4 ， huo3 qi2 lie4 qing1 fang2 。
- bei4 zhen3 duo1 you1 yuan4 ， deng1 lou2 geng4 yuan3 shang1 。
- xia4 chen2 wu2 zi4 kui4 ， ren2 zhi4 ju4 chai2 lang2 。

## 注释

## 译文

## 赏析
