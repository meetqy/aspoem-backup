---
id: liu-yun-fu-jun-zhi-chu-xun-shu-qian-kang-you-yi-ju-jiu-dian-qu-qiu-shui-zhi-wu-xi-yi-zhi-dao-er-she-xun-mi-ying-nong-shi-fang-ji-qian-ba-qu-yue-yi-ri-jian-huo-you-qia
title: 赴郡之初尋屬愆亢有議舉舊典取湫水徵巫覡以致禱而涉旬靡應農事方急遣罷去越翊日漸獲優洽
titlePinyin: fu4 jun4 zhi1 chu1 xun2 shu3 qian1 kang4 you3 yi4 ju3 jiu4 dian3 qu3 qiu1 shui3 zhi3 wu1 xi2 yi3 zhi4 dao3 er2 she4 xun2 mi2 ying1 nong2 shi4 fang1 ji2 qian3 ba4 qu4 yue4 yi4 ri4 jian4 huo4 you1 qia4
titleSlug: fu-jun-zhi-chu-xun-shu-qian-kang-you-yi-ju-jiu-dian-qu-qiu-shui-zhi-wu-xi-yi-zhi-dao-er-she-xun-mi-ying-nong-shi-fang-ji-qian-ba-qu-yue-yi-ri-jian-huo-you-qia
author: 劉筠
authorPinyin: liu2 yun2
authorSlug: liu-yun
dynasty: 宋
dynastyPinyin: song4
dynastySlug: song
tags: []
---

## 正文

- 優詔將州任，視政纔旬時。
- 田畯訴炎暵，坐虞多稼萎。
- 雲將掉頭去，波臣涸轍危。
- 行部殊未及，隨車杳難期。
- 往慚神父化，徒令旱母嗤。
- 諸曹白事者，雩典舉舊規。
- 郡北岐棘山，上有三湫池。
- 衙吏潔齋往，汲水置縹瓷。
- 朝服領巫覡，詰旦迓諸岐。
- 舁以結綵輿，奉以五龍祠。
- 自是率賓介，寅午款于斯。
- 紛敷薦楮鏹，浸漬灑楊枝。
- 瓦鑪松香髓，匏樽黍酌醨。
- 四壁繪神變，正筵塑靈儀。
- 悕若葉公牖，怪甚葛仙陂。
- 老覡十數輩，勃屑頭如魌。
- 童巫及伶倡，貌寢語嘍囇。
- 但多甕盎質，曾乏婉孌姿。
- 交手操鈴拂，合譟屢僛僛。
- 喧塵著蓬髮，穢汗落粉頤。
- 一問且一嘔，掩鼻以帨褵。
- 朝隮蔚旋敗，成震巽散之。
- 巽風暮欲息，竅行呼復來。
- 慢黷固已甚，誕妄相憑隨。
- 如是者浹日，僅得沾服滋。
- 嗟予政無狀，百拜胡敢辭。
- 矧夫民習俗，姑用慰齎咨。
- 抑聞古人言，天鑒本無私。
- 神道貴得一，何乃托邪師。
- 遽俾送湫勺，撤役勤蠒絲。
- 申明恤刑詔，梃重捨輕疑。
- 從此四三日，油霈洽封圻。
- 又聞堯湯世，水旱軫君慈。
- 振救自有術，斂散適所宜。
- 元元無菜色，九載尚熙熙。
- 周禮地官職，皇舞雖有祈。
- 道經蒞天下，傷民誠弗爲。
- 惟神稟聰正，遠鬼務肅祗。
- 願守有常德，可戒興妖思。

## 拼音

- you1 zhao4 jiang1 zhou1 ren4 ， shi4 zheng4 cai2 xun2 shi2 。
- tian2 jun4 su4 yan2 han4 ， zuo4 yu2 duo1 jia4 wei3 。
- yun2 jiang1 diao4 tou2 qu4 ， bo1 chen2 he2 zhe2 wei1 。
- xing2 bu4 shu1 wei4 ji2 ， sui2 ju1 yao3 nan2 qi1 。
- wang3 can2 shen2 fu4 hua4 ， tu2 ling4 han4 mu3 chi1 。
- zhu1 cao2 bai2 shi4 zhe3 ， yu2 dian3 ju3 jiu4 gui1 。
- jun4 bei3 qi2 ji2 shan1 ， shang4 you3 san1 qiu1 chi2 。
- ya2 li4 jie2 zhai1 wang3 ， ji2 shui3 zhi4 piao3 ci2 。
- chao2 fu2 ling3 wu1 xi2 ， jie2 dan4 ya4 zhu1 qi2 。
- yu2 yi3 jie2 cai3 yu2 ， feng4 yi3 wu3 long2 ci2 。
- zi4 shi4 lü4 bin1 jie4 ， yin2 wu3 kuan3 yu2 si1 。
- fen1 fu1 jian4 chu3 qiang3 ， jin4 zi4 sa3 yang2 zhi1 。
- wa3 lu2 song1 xiang1 sui3 ， pao2 zun1 shu3 zhuo2 li2 。
- si4 bi4 hui4 shen2 bian4 ， zheng4 yan2 su4 ling2 yi2 。
- xi1 ruo4 ye4 gong1 you3 ， guai4 shen4 ge3 xian1 bei1 。
- lao3 xi2 shi2 shu4 bei4 ， bo2 xie4 tou2 ru2 qi1 。
- tong2 wu1 ji2 ling2 chang4 ， mao4 qin3 yu3 lou2 li4 。
- dan4 duo1 weng4 ang4 zhi4 ， ceng2 fa2 wan3 luan2 zi1 。
- jiao1 shou3 cao1 ling2 fu2 ， he2 zao4 lü3 qi1 qi1 。
- xuan1 chen2 zhu4 peng2 fa4 ， hui4 han4 luo4 fen3 yi2 。
- yi2 wen4 qie3 yi4 ou3 ， yan3 bi2 yi3 shui4 li2 。
- chao2 ji1 wei4 xuan2 bai4 ， cheng2 zhen4 xun4 san4 zhi1 。
- xun4 feng1 mu4 yu4 xi1 ， qiao4 xing2 hu1 fu4 lai2 。
- man4 du2 gu4 yi3 shen4 ， dan4 wang4 xiang1 ping2 sui2 。
- ru2 shi4 zhe3 jia1 ri4 ， jin3 de2 zhan1 fu2 zi1 。
- jie1 yu3 zheng4 wu2 zhuang4 ， bai3 bai4 hu2 gan3 ci2 。
- shen3 fu1 min2 xi2 su2 ， gu1 yong4 wei4 ji1 zi1 。
- yi4 wen2 gu3 ren2 yan2 ， tian1 jian4 ben3 wu2 si1 。
- shen2 dao4 gui4 de2 yi1 ， he2 nai3 tuo1 xie2 shi1 。
- ju4 bi3 song4 qiu1 shao2 ， che4 yi4 qin2 jian3 si1 。
- shen1 ming2 xu4 xing2 zhao4 ， ting3 zhong4 she3 qing1 yi2 。
- cong2 ci3 si4 san1 ri4 ， you2 pei4 qia4 feng1 qi2 。
- you4 wen2 yao2 tang1 shi4 ， shui3 han4 zhen3 jun1 ci2 。
- zhen4 jiu4 zi4 you3 shu4 ， lian3 san4 shi4 suo3 yi2 。
- yuan2 yuan2 wu2 cai4 se4 ， jiu3 zai4 shang4 xi1 xi1 。
- zhou1 li3 di4 guan1 zhi2 ， huang2 wu3 sui1 you3 qi2 。
- dao4 jing1 li4 tian1 xia4 ， shang1 min2 cheng2 fu2 wei2 。
- wei2 shen2 bing3 cong1 zheng4 ， yuan3 gui3 wu4 su4 zhi1 。
- yuan4 shou3 you3 chang2 de2 ， ke3 jie4 xing1 yao1 si1 。

## 注释

## 译文

## 赏析
