---
id: liu-yun-shou-zhao-xiu-shu-shu-huai-gan-shi-san-shi-yun
title: 受詔修書述懷感事三十韻
titlePinyin: shou4 zhao4 xiu1 shu1 shu4 huai2 gan3 shi4 san1 shi2 yun4
titleSlug: shou-zhao-xiu-shu-shu-huai-gan-shi-san-shi-yun
author: 劉筠
authorPinyin: liu2 yun2
authorSlug: liu-yun
dynasty: 宋
dynastyPinyin: song4
dynastySlug: song
tags: []
---

## 正文

- 良弼論思暇，英才視草餘。
- 西清承密旨，東觀類羣書。
- 左氏先經日，征南發例初。
- 編年終顯德，歷帝自凡蘧。
- 一覽無前古，三長豈後予。
- 宏綱提要妙，至論絕籧篨。
- 訛繆刊三豕，公乎喜衆狙。
- 菁英咸采掇，疣贅盡銷除。
- 組織千章合，研窮萬象虛。
- 胡爲參也魯，亦造仲尼居。
- 處末加駢拇，於中或輔車。
- 乘軒思衛鶴，努力效劉馿。
- 見彈曾求炙，臨川復羨魚。
- 孰云貂可續，自愧鶚難如。
- 早入希東郭，先知服子輿。
- 直非頭似筆，智謝里名樗。
- 蝸舍遊從寡，鶉衣禮貌疏。
- 寸陰嗟荏苒，十駕敢躊躇。
- 天祿楊雄閣，承明嚴助廬。
- 時陪折俎宴，頓異带經鋤。
- 繫日親函丈，他門絕曳裾。
- 卓錐然有地，擔石尚無儲。
- 獵犬方勞指，神龜可避漁。
- 屠門誇大嚼，鼠壤鄙餘蔬。
- 闕里辭難措，漳濱病且祛。
- 學勤徒力爾，性拙奈天歟。
- 大道今興起，先生意卷舒。
- 正爲王者瑞，何羨使君旟。
- 暗室欣觀火，頹波頼决渠。
- 當仁如退讓，末跡定淪胥。

## 拼音

- liang2 bi4 lun4 si1 xia2 ， ying1 cai2 shi4 cao3 yu2 。
- xi1 qing1 cheng2 mi4 zhi3 ， dong1 guan1 lei4 qun2 shu1 。
- zuo3 shi4 xian1 jing1 ri4 ， zheng1 nan2 fa1 li4 chu1 。
- bian1 nian2 zhong1 xian3 de2 ， li4 di4 zi4 fan2 qu2 。
- yi4 lan3 wu2 qian2 gu3 ， san1 chang2 qi3 hou4 yu3 。
- hong2 gang1 ti2 yao4 miao4 ， zhi4 lun4 jue2 qu2 chu2 。
- e2 mou2 kan1 san1 shi3 ， gong1 hu1 xi3 zhong4 ju1 。
- jing1 ying1 xian2 cai3 duo1 ， you2 zhui4 jin4 xiao1 chu2 。
- zu3 zhi1 qian1 zhang1 he2 ， yan2 qiong2 wan4 xiang4 xu1 。
- hu2 wei2 can1 ye3 lu3 ， yi4 zao4 zhong4 ni2 ju1 。
- chu3 mo4 jia1 pian2 mu3 ， wu1 zhong1 huo4 fu3 ju1 。
- cheng2 xuan1 si1 wei4 he4 ， nu3 li4 xiao4 liu2 lu2 。
- jian4 dan4 ceng2 qiu2 zhi4 ， lin2 chuan1 fu4 xian4 yu2 。
- shu2 yun2 diao1 ke3 xu4 ， zi4 kui4 e4 nan2 ru2 。
- zao3 ru4 xi1 dong1 guo1 ， xian1 zhi1 fu2 zi3 yu2 。
- zhi2 fei1 tou2 si4 bi3 ， zhi4 xie4 li3 ming2 chu1 。
- wo1 she4 you2 cong2 gua3 ， chun2 yi1 li3 mao4 shu1 。
- cun4 yin1 jie1 ren3 ran3 ， shi2 jia4 gan3 chou2 chu2 。
- tian1 lu4 yang2 xiong2 ge2 ， cheng2 ming2 yan2 zhu4 lu2 。
- shi2 pei2 zhe2 zu3 yan4 ， dun4 yi4 dai4 jing1 chu2 。
- xi4 ri4 qin1 han2 zhang4 ， ta1 men2 jue2 ye4 ju1 。
- zhuo2 zhui1 ran2 you3 di4 ， dan1 shi2 shang4 wu2 chu3 。
- lie4 quan3 fang1 lao2 zhi3 ， shen2 gui1 ke3 bi4 yu2 。
- tu2 men2 kua1 da4 jiao2 ， shu3 rang3 bi3 yu2 shu1 。
- que4 li3 ci2 nan2 cuo4 ， zhang1 bin1 bing4 qie3 qu1 。
- xue2 qin2 tu2 li4 er3 ， xing4 zhuo1 nai4 tian1 yu2 。
- da4 dao4 jin1 xing1 qi3 ， xian1 sheng0 yi4 juan3 shu1 。
- zheng4 wei2 wang2 zhe3 rui4 ， he2 xian4 shi3 jun1 yu2 。
- an4 shi4 xin1 guan1 huo3 ， tui2 bo1 lai4 jue2 qu2 。
- dang1 ren2 ru2 tui4 rang4 ， mo4 ji4 ding4 lun2 xu1 。

## 注释

## 译文

## 赏析
