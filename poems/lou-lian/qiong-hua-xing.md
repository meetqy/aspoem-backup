---
id: lou-lian-qiong-hua-xing
title: 瓊花行
titlePinyin: qiong2 hua1 xing2
titleSlug: qiong-hua-xing
author: 樓鎌
authorPinyin: lou2 lian2
authorSlug: lou-lian
dynasty: 宋
dynastyPinyin: song4
dynastySlug: song
tags: []
---

## 正文

- 瓊花未信無雙無，特與翔鶴游江都。
- 炷香展敬下古殿，相羊盤礴亭南隅。
- 我欲歌之詞，我欲聲之詩。
- 龍蛇滿四壁，妍醜紛淋漓。
- 一笑訊花花不語，斯須花以臆對之。
- 自從天上來蕃釐，墨卿楚客知心誰。
- 本來有是自三異，惠肅一辯公寵賁。
- 厥今太守有父風，兩句寫出無雙意。
- 直教彈壓千萬春，香不隨風潛墮地。
- 我聞此語警且喜，不孤迢遞來千里。
- 花兮報稱爲如何，年年三月花開多。

## 拼音

- qiong2 hua1 wei4 xin4 wu2 shuang1 wu2 ， te4 yu3 xiang2 he4 you2 jiang1 du1 。
- zhu4 xiang1 zhan3 jing4 xia4 gu3 dian4 ， xiang1 yang2 pan2 bo2 ting2 nan2 yu2 。
- wo3 yu4 ge1 zhi1 ci2 ， wo3 yu4 sheng1 zhi1 shi1 。
- long2 she2 man3 si4 bi4 ， yan2 chou3 fen1 lin2 li2 。
- yi2 xiao4 xun4 hua1 hua1 bu4 yu3 ， si1 xu1 hua1 yi3 yi4 dui4 zhi1 。
- zi4 cong2 tian1 shang4 lai2 fan1 li2 ， mo4 qing1 chu3 ke4 zhi1 xin1 shui2 。
- ben3 lai2 you3 shi4 zi4 san1 yi4 ， hui4 su4 yi2 bian4 gong1 chong3 bi4 。
- jue2 jin1 tai4 shou3 you3 fu4 feng1 ， liang3 ju4 xie3 chu1 wu2 shuang1 yi4 。
- zhi2 jiao4 dan4 ya1 qian1 wan4 chun1 ， xiang1 bu4 sui2 feng1 qian2 duo4 di4 。
- wo3 wen2 ci3 yu3 jing3 qie3 xi3 ， bu4 gu1 tiao2 di4 lai2 qian1 li3 。
- hua1 xi1 bao4 cheng1 wei2 ru2 he2 ， nian2 nian2 san1 yue4 hua1 kai1 duo1 。

## 注释

## 译文

## 赏析
