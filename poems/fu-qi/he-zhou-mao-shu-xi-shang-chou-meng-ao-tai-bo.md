---
id: fu-qi-he-zhou-mao-shu-xi-shang-chou-meng-ao-tai-bo
title: 和周茂叔席上酬孟翱太博
titlePinyin: he2 zhou1 mao4 shu1 xi2 shang4 chou2 meng4 ao2 tai4 bo2
titleSlug: he-zhou-mao-shu-xi-shang-chou-meng-ao-tai-bo
author: 傅耆
authorPinyin: fu4 qi2
authorSlug: fu-qi
dynasty: 宋
dynastyPinyin: song4
dynastySlug: song
tags: []
---

## 正文

- 古人務樂善，見士即推轂。
- 今也多忌才，對面遠賢蜀。
- 顧予嘗喜學，幽室未偶燭。
- 幸會才翹翹，深慚識碌碌。
- 升堂聽高論，惟愁日景促。
- 經義許叩擊，詩章容往復。
- 荷公引重語，玞珉變良玉。
- 一違几席來，羲娥變昏旭。
- 遠聞落帽節，賓朋相追逐。
- 剩摘籬下黄，痛飲杯中醁。
- 清談已忘倦，佳篇又相勗。
- 畢力爲徒弟，强勉攀高躅。
- 異時公行道，其勢不可獨。
- 首願策疲蹇，助公施藴蓄。
- 舒張太平策，散作蒼生福。
- 此心答此惠，庶幾不忝辱。

## 拼音

- gu3 ren2 wu4 le4 shan4 ， jian4 shi4 ji2 tui1 gu3 。
- jin1 ye3 duo1 ji4 cai2 ， dui4 mian4 yuan3 xian2 shu3 。
- gu4 yu3 chang2 xi3 xue2 ， you1 shi4 wei4 ou3 zhu2 。
- xing4 hui4 cai2 qiao2 qiao2 ， shen1 can2 shi2 lu4 lu4 。
- sheng1 tang2 ting1 gao1 lun4 ， wei2 chou2 ri4 jing3 cu4 。
- jing1 yi4 xu1 kou4 ji1 ， shi1 zhang1 rong2 wang3 fu4 。
- he2 gong1 yin3 zhong4 yu3 ， fu1 min2 bian4 liang2 yu4 。
- yi4 wei2 ji3 xi2 lai2 ， xi1 e2 bian4 hun1 xu4 。
- yuan3 wen2 luo4 mao4 jie2 ， bin1 peng2 xiang1 zhui1 zhu2 。
- sheng4 zhai1 li2 xia4 huang2 ， tong4 yin3 bei1 zhong1 lu4 。
- qing1 tan2 yi3 wang4 juan4 ， jia1 pian1 you4 xiang1 xu4 。
- bi4 li4 wei2 tu2 di4 ， qiang2 mian3 pan1 gao1 zhu2 。
- yi4 shi2 gong1 hang2 dao4 ， qi2 shi4 bu4 ke3 du2 。
- shou3 yuan4 ce4 pi2 jian3 ， zhu4 gong1 shi1 yun4 xu4 。
- shu1 zhang1 tai4 ping2 ce4 ， san4 zuo4 cang1 sheng1 fu2 。
- ci3 xin1 da2 ci3 hui4 ， shu4 ji1 bu4 tian3 ru3 。

## 注释

## 译文

## 赏析
