---
id: chen-yuan-guang-tai-mu-wei-shi-ban-jing-ti-shi
title: 太母魏氏半徑題石
titlePinyin: tai4 mu3 wei4 shi4 ban4 jing4 ti2 shi2
titleSlug: tai-mu-wei-shi-ban-jing-ti-shi
author: 陳元光
authorPinyin: chen2 yuan2 guang1
authorSlug: chen-yuan-guang
dynasty: 唐
dynastyPinyin: tang2
dynastySlug: tang
tags: []
---

## 正文

- 喬岳標仙蹟，玄扃妥壽姬。
- 烏號非嶺海，鶴仰向京師。
- 繫牒公侯裔，懸弧將相兒。
- 清貞蜚簡籍，規範肅門楣。
- 萬里提兵路，三年報母慈。
- 劒埋龍守壤，石臥虎司碑。
- 憂闋情猶結，祥回禫屆期。
- 竹符忠介凜，桐杖孝思淒。
- 許史峋嶙篆，曹侯感舊詩。
- 鴻濛山暝啓，駿彩德昭垂。
- 華表瑤池冥，清漳玉樹枝。
- 昭題盟岳瀆，展墓慶重熙。

## 拼音

- qiao2 yue4 biao1 xian1 ji4 ， xuan2 jiong1 tuo3 shou4 ji1 。
- wu1 hao4 fei1 ling3 hai3 ， he4 yang3 xiang4 jing1 shi1 。
- xi4 die2 gong1 hou2 yi4 ， xuan2 hu2 jiang1 xiang1 er2 。
- qing1 zhen1 fei1 jian3 ji2 ， gui1 fan4 su4 men2 mei2 。
- wan4 li3 ti2 bing1 lu4 ， san1 nian2 bao4 mu3 ci2 。
- jian4 mai2 long2 shou3 rang3 ， shi2 wo4 hu3 si1 bei1 。
- you1 que4 qing2 you2 jie2 ， xiang2 hui2 dan4 jie4 qi1 。
- zhu2 fu2 zhong1 jie4 lin3 ， tong2 zhang4 xiao4 si1 qi1 。
- xu1 shi3 xun2 lin2 zhuan4 ， cao2 hou2 gan3 jiu4 shi1 。
- hong2 meng2 shan1 ming2 qi3 ， jun4 cai3 de2 zhao1 chui2 。
- hua2 biao3 yao2 chi2 ming2 ， qing1 zhang1 yu4 shu4 zhi1 。
- zhao1 ti2 meng2 yue4 du2 ， zhan3 mu4 qing4 zhong4 xi1 。

## 注释

## 译文

## 赏析
