---
id: tian-xi-xi-chun-ci
title: 惜春詞
titlePinyin: xi1 chun1 ci2
titleSlug: xi-chun-ci
author: 田錫
authorPinyin: tian2 xi1
authorSlug: tian-xi
dynasty: 宋
dynastyPinyin: song4
dynastySlug: song
tags: []
---

## 正文

- 春色初從江國來，湖邊楊柳嶺頭梅。
- 梅花飛雪柳垂带，遞次相將時節催。
- 春力欺寒過江北，深谷黄鸝生羽翼。
- 曉月輕煙禁苑啼，南園桃李已成蹊。
- 就中何處芳菲好，春波飛絮魏王堤。
- 我憶去年暮春月，京洛新妝丹鳳闕。
- 天津水綠煙樹深，萬井笙歌牡丹發。
- 天子鑾輿駕幸時，嵩峰瑞靄籠郊圻。
- 扈從千官與萬騎，翊衛羽休兼佽飛。
- 六宮隨駕羅珠翠，諸王從行陪七貴。
- 香氣成霞金犢車，嗚珂中節虹龍駟。
- 朱橋細柳端門前，畫舫橫塘會節園。
- 朝花貴俠珊瑚席，夜燭嬌娥玳惠筵。
- 西樓殘月深宮漏，明河半沈垂北斗。
- 縱飲貪歡意未闌，紫陌喧喧人已繁。
- 玉鈎掛簾開雉尾，曉日赭袍朝至尊。
- 方今寓止臨清渭，杜門無與天涯異。
- 殊忘詩酒狂蕩心，但悅琴書高古意。
- 可惜春芳漸欲歸，五陵煙草方離離。
- 迴憶當時洛陽道，歌魂空與殘花飛。

## 拼音

- chun1 se4 chu1 cong2 jiang1 guo2 lai2 ， hu2 bian1 yang2 liu3 ling3 tou2 mei2 。
- mei2 hua1 fei1 xue3 liu3 chui2 dai4 ， di4 ci4 xiang1 jiang1 shi2 jie2 cui1 。
- chun1 li4 qi1 han2 guo4 jiang1 bei3 ， shen1 gu3 huang2 li2 sheng1 yu3 yi4 。
- xiao3 yue4 qing1 yan1 jin4 yuan4 ti2 ， nan2 yuan2 tao2 li3 yi3 cheng2 qi1 。
- jiu4 zhong1 he2 chu3 fang1 fei1 hao3 ， chun1 bo1 fei1 xu4 wei4 wang2 di1 。
- wo3 yi4 qu4 nian2 mu4 chun1 yue4 ， jing1 luo4 xin1 zhuang1 dan1 feng4 que4 。
- tian1 jin1 shui3 lü4 yan1 shu4 shen1 ， wan4 jing3 sheng1 ge1 mu3 dan1 fa1 。
- tian1 zi3 luan2 yu2 jia4 xing4 shi2 ， song1 feng1 rui4 ai3 long2 jiao1 qi2 。
- hu4 cong2 qian1 guan1 yu3 wan4 qi2 ， yi4 wei4 yu3 xiu1 jian1 ci4 fei1 。
- liu4 gong1 sui2 jia4 luo2 zhu1 cui4 ， zhu1 wang2 cong2 xing2 pei2 qi1 gui4 。
- xiang1 qi4 cheng2 xia2 jin1 du2 ju1 ， wu1 ke1 zhong1 jie2 hong2 long2 si4 。
- zhu1 qiao2 xi4 liu3 duan1 men2 qian2 ， hua4 fang3 heng2 tang2 hui4 jie2 yuan2 。
- chao2 hua1 gui4 xia2 shan1 hu2 xi2 ， ye4 zhu2 jiao1 e2 dai4 hui4 yan2 。
- xi1 lou2 can2 yue4 shen1 gong1 lou4 ， ming2 he2 ban4 shen3 chui2 bei3 dou3 。
- zong4 yin3 tan1 huan1 yi4 wei4 lan2 ， zi3 mo4 xuan1 xuan1 ren2 yi3 fan2 。
- yu4 gou1 gua4 lian2 kai1 zhi4 wei3 ， xiao3 ri4 zhe3 pao2 chao2 zhi4 zun1 。
- fang1 jin1 yu4 zhi3 lin2 qing1 wei4 ， du4 men2 wu2 yu3 tian1 ya2 yi4 。
- shu1 wang4 shi1 jiu3 kuang2 dang4 xin1 ， dan4 yue4 qin2 shu1 gao1 gu3 yi4 。
- ke3 xi1 chun1 fang1 jian4 yu4 gui1 ， wu3 ling2 yan1 cao3 fang1 li2 li2 。
- hui2 yi4 dang1 shi2 luo4 yang2 dao4 ， ge1 hun2 kong1 yu3 can2 hua1 fei1 。

## 注释

## 译文

## 赏析
