---
id: tian-xi-chou-song-shi-jia-huang-zhong-er-xue-shi-ju-hua-zhi-shen-jian-cheng-zhu-ting-xue-shi
title: 酬宋湜賈黄中二學士菊花之什兼呈諸廳學士
titlePinyin: chou2 song4 shi2 jia3 huang2 zhong1 er4 xue2 shi4 ju2 hua1 zhi1 shen2 jian1 cheng2 zhu1 ting1 xue2 shi4
titleSlug: chou-song-shi-jia-huang-zhong-er-xue-shi-ju-hua-zhi-shen-jian-cheng-zhu-ting-xue-shi
author: 田錫
authorPinyin: tian2 xi1
authorSlug: tian-xi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 靖節先生曾賞菊，東籬有霜花正開。
- 翰林主人共賞菊，北門吟詠有餘才。
- 一唱再和才力健，兼金酬以瑛瓊瑰。
- 善歌使人繼其志，遠寄淮陽知郡吏。
- 淮陽郡中方燕居，跪讀重緘尺素書。
- 中有五章章八句，復有三章同一處。
- 五章千葉菊花詞，一章副翰學士詩。
- 一章酬和季左司。
- 人前再讀與三復，人從日邊初到時。
- 歛手先問諸學士，駭目乍闚文字奇。
- 兩制別來今已久，朝寄苑丘權太守。
- 眼底唯嫌簿領繁，耳冷不聞騷雅言。
- 重陽錫宴不得與，湛露空思奉至尊。
- 忽捧新詩若爲意，聞詩勝得千金賜。
- 受知益感恩顧深，吟賞請言清麗致。
- 清如玉樹生天風，麗若露花開錦宮。
- 水精盤中置明月，絳火珊瑚枝葉紅。
- 珍則難酬青玉案，文律詞鋒併化工。
- 因事喻懷堪自惜，神化丹青與刀尺。
- 丹青暈淡刀尺裁，先春雪中生早梅。
- 春饒桃李及時發，牡丹占斷芳菲來。
- 芍藥羞人嬌且妬，玫瑰倚欄笑欲語。
- 帝里春從何處歸，巫山雨散朝雲飛。
- 遺紅墮翠歸天下，不失年年三月期。
- 天生百卉各有時，彼何太盛此何遲。
- 兼葭蒼蒼凝白露，西風蕭蕭向秋暮。
- 月華籬落有霜華，映籬叢薄生黄花。
- 花寒葉冷無蜂蝶，固無寶馬與香車。
- 每因九月當重九，暫時采擷浮樽酒。
- 金鈿浮動萬歲盃，爲君慶祝南山壽。
- 菊不能言爲作歌，金壺酒傾生綠波。
- 重臺千葉若堪賞，栽培好近金鑾坡。

## 拼音

- jing4 jie2 xian1 sheng0 ceng2 shang3 ju2 ， dong1 li2 you3 shuang1 hua1 zheng4 kai1 。
- han4 lin2 zhu3 ren2 gong4 shang3 ju2 ， bei3 men2 yin2 yong3 you3 yu2 cai2 。
- yi2 chang4 zai4 he2 cai2 li4 jian4 ， jian1 jin1 chou2 yi3 ying1 qiong2 gui1 。
- shan4 ge1 shi3 ren2 ji4 qi2 zhi4 ， yuan3 ji4 huai2 yang2 zhi1 jun4 li4 。
- huai2 yang2 jun4 zhong1 fang1 yan4 ju1 ， gui4 du2 zhong4 jian1 chi3 su4 shu1 。
- zhong1 you3 wu3 zhang1 zhang1 ba1 ju4 ， fu4 you3 san1 zhang1 tong2 yi4 chu3 。
- wu3 zhang1 qian1 ye4 ju2 hua1 ci2 ， yi4 zhang1 fu4 han4 xue2 shi4 shi1 。
- yi4 zhang1 chou2 he2 ji4 zuo3 si1 。
- ren2 qian2 zai4 du2 yu3 san1 fu4 ， ren2 cong2 ri4 bian1 chu1 dao4 shi2 。
- lian3 shou3 xian1 wen4 zhu1 xue2 shi4 ， hai4 mu4 zha4 kui1 wen2 zi4 qi2 。
- liang3 zhi4 bie2 lai2 jin1 yi3 jiu3 ， chao2 ji4 yuan4 qiu1 quan2 tai4 shou3 。
- yan3 di3 wei2 xian2 bo2 ling3 fan2 ， er3 leng3 bu4 wen2 sao1 ya3 yan2 。
- zhong4 yang2 xi1 yan4 bu4 de2 yu3 ， zhan4 lu4 kong1 si1 feng4 zhi4 zun1 。
- hu1 peng3 xin1 shi1 ruo4 wei2 yi4 ， wen2 shi1 sheng4 de2 qian1 jin1 ci4 。
- shou4 zhi1 yi4 gan3 en1 gu4 shen1 ， yin2 shang3 qing3 yan2 qing1 li2 zhi4 。
- qing1 ru2 yu4 shu4 sheng1 tian1 feng1 ， li2 ruo4 lu4 hua1 kai1 jin3 gong1 。
- shui3 jing1 pan2 zhong1 zhi4 ming2 yue4 ， jiang4 huo3 shan1 hu2 zhi1 ye4 hong2 。
- zhen1 ze2 nan2 chou2 qing1 yu4 an4 ， wen2 lü4 ci2 feng1 bing4 hua4 gong1 。
- yin1 shi4 yu4 huai2 kan1 zi4 xi1 ， shen2 hua4 dan1 qing1 yu3 dao1 chi3 。
- dan1 qing1 yun4 dan4 dao1 chi3 cai2 ， xian1 chun1 xue3 zhong1 sheng1 zao3 mei2 。
- chun1 rao2 tao2 li3 ji2 shi2 fa1 ， mu3 dan1 zhan4 duan4 fang1 fei1 lai2 。
- shao2 yao4 xiu1 ren2 jiao1 qie3 du4 ， mei2 gui0 yi3 lan2 xiao4 yu4 yu3 。
- di4 li3 chun1 cong2 he2 chu3 gui1 ， wu1 shan1 yu3 san4 chao2 yun2 fei1 。
- yi2 hong2 duo4 cui4 gui1 tian1 xia4 ， bu4 shi1 nian2 nian2 san1 yue4 qi1 。
- tian1 sheng1 bai3 hui4 ge4 you3 shi2 ， bi3 he2 tai4 sheng4 ci3 he2 chi2 。
- jian1 jia1 cang1 cang1 ning2 bai2 lu4 ， xi1 feng1 xiao1 xiao1 xiang4 qiu1 mu4 。
- yue4 hua2 li2 luo4 you3 shuang1 hua2 ， ying4 li2 cong2 bao2 sheng1 huang2 hua1 。
- hua1 han2 ye4 leng3 wu2 feng1 die2 ， gu4 wu2 bao3 ma3 yu3 xiang1 ju1 。
- mei3 yin1 jiu3 yue4 dang1 chong2 jiu3 ， zan4 shi2 cai3 xie2 fu2 zun1 jiu3 。
- jin1 dian4 fu2 dong4 wan4 sui4 bei1 ， wei2 jun1 qing4 zhu4 nan2 shan1 shou4 。
- ju2 bu4 neng2 yan2 wei2 zuo4 ge1 ， jin1 hu2 jiu3 qing1 sheng1 lü4 bo1 。
- zhong4 tai2 qian1 ye4 ruo4 kan1 shang3 ， zai1 pei2 hao3 jin4 jin1 luan2 po1 。

## 注释

## 译文

## 赏析
