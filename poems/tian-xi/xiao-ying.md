---
id: tian-xi-xiao-ying
title: 曉鶑
titlePinyin: xiao3 ying1
titleSlug: xiao-ying
author: 田錫
authorPinyin: tian2 xi1
authorSlug: tian-xi
dynasty: 宋
dynastyPinyin: song4
dynastySlug: song
tags: []
---

## 正文

- 春宵已闌更點急，煙柳濛濛露花溼。
- 畫堂深邃樓閣寒，碧紗窗中月華入。
- 早鶑百囀催朝陽，簧言綺語何鏗鏘。
- 雲飛雨敬夢初破，聞時滿枕梨花香。
- 聲宛轉，十三弦高指撥軟。
- 宮喉徵舌多改變，圓於珠，細於線。
- 韻玲瓏，湘妃調瑟煙靄中。
- 珠纓寶玦遽相觸，江風細響修篁叢。
- 或纖柔兮同彩縷，繡得輕煙纖微雨。
- 或輕麗兮如彩毫，畫成曉景描春朝。
- 間關歷落意不盡，花中似索鸞皇饒。
- 逡巡曙色浮林際，菊花毛衣金作袂。
- 一片蘇張俊辯心，長與春皇巧遊說。

## 拼音

- chun1 xiao1 yi3 lan2 geng4 dian3 ji2 ， yan1 liu3 meng2 meng2 lu4 hua1 shi1 。
- hua4 tang2 shen1 sui4 lou2 ge2 han2 ， bi4 sha1 chuang1 zhong1 yue4 hua2 ru4 。
- zao3 ying1 bai3 zhuan4 cui1 chao2 yang2 ， huang2 yan2 qi3 yu3 he2 keng1 qiang1 。
- yun2 fei1 yu3 jing4 meng4 chu1 po4 ， wen2 shi2 man3 zhen3 li2 hua1 xiang1 。
- sheng1 wan3 zhuan3 ， shi2 san1 xian2 gao1 zhi3 bo1 ruan3 。
- gong1 hou2 zhi3 she2 duo1 gai3 bian4 ， yuan2 wu1 zhu1 ， xi4 wu1 xian4 。
- yun4 ling2 long2 ， xiang1 fei1 diao4 se4 yan1 ai3 zhong1 。
- zhu1 ying1 bao3 jue2 ju4 xiang1 chu4 ， jiang1 feng1 xi4 xiang3 xiu1 huang2 cong2 。
- huo4 xian1 rou2 xi1 tong2 cai3 lü3 ， xiu4 de2 qing1 yan1 xian1 wei1 yu3 。
- huo4 qing1 li2 xi1 ru2 cai3 hao2 ， hua4 cheng2 xiao3 jing3 miao2 chun1 chao2 。
- jian4 guan1 li4 luo4 yi4 bu2 jin4 ， hua1 zhong1 si4 suo3 luan2 huang2 rao2 。
- qun1 xun2 shu3 se4 fu2 lin2 ji4 ， ju2 hua1 mao2 yi1 jin1 zuo4 mei4 。
- yi2 pian4 su1 zhang1 jun4 bian4 xin1 ， chang2 yu3 chun1 huang2 qiao3 you2 shuo1 。

## 注释

## 译文

## 赏析
