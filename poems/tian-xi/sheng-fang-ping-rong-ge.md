---
id: tian-xi-sheng-fang-ping-rong-ge
title: 聖方平戎歌
titlePinyin: sheng4 fang1 ping2 rong2 ge1
titleSlug: sheng-fang-ping-rong-ge
author: 田錫
authorPinyin: tian2 xi1
authorSlug: tian-xi
dynasty: 宋
dynastyPinyin: song4
dynastySlug: song
tags: []
---

## 正文

- 玉關秋早霜飛速，代馬新羈逞南牧。
- 胡人背信闚漢邊，刻箭爲書召戎族。
- 漁陽烽火照甘泉，疆吏飛牋至御前。
- 睿謀英武何神速，鑾輿自欲平三邊。
- 百萬羽林隨駕出，殺氣皇威先破敵。
- 賊臣喪陣遽奔逃，漳水波清因駐蹕。
- 宮錦戰袍花鬭新，繡韉珠絡金麒麟。
- 天顔威武不可犯，垂鞭按轡視羣臣。
- 金吾隊仗如鱗萃，環衛旌旗徑千里。
- 漢皇曾上單于臺，壯心磊落侔風雷。
- 比量英武不足數，聖文神武雙全才。
- 勢可驅山塞滄海，紫氣逶迤龍鳳蓋。
- 金花簇歛若星羅，寶細乘輿翼雲旆。
- 塗山禹帝戮防風，涿鹿蚩尤死戰鋒。
- 鋒鋩俱染玄黄血，爭如不陳而成功。
- 示暇皇歡有餘意，御筆題詩饒綺思。
- 翰林承旨先受宣，西掖詞臣及近侍。
- 詔命交酬繼和來，君臣道合何如是。
- 和氣感天天地寧，日融瑞景籠八紘。
- 風生旗旆翻龍鳳，霜嚴鼓角喧雷霆。
- 海神來受軍門職，太上禱兵尊帝德。
- 牢籠萬國頓天綱，天綱恢恢恩信廣。
- 胡兒潰散何比之，大明升空逃魍魎。
- 漳川地闊霜草平，合闈會獵布天兵。
- 六師雄勇一百萬，六班侍衛交縱橫。
- 鐵衣間耀金鎖甲，鼓旗雜錯槍刀鳴。
- 霓旌似係單于頸，獵騎如破匈奴營。
- 鵰鶚猙獰搦狐兔，花驄躍龍驕在御。
- 弓圓明月金鏃飛，妖狐中鏃駭天機。
- 兵師會合如波注，山呼萬歲震邊陲。
- 東海爲樽盛美酒，斟酌酒漿摻北斗。
- 鸞刀割肉若邱陵，軍聲洶如獅子吼。
- 三公拜舞百辟隨，鳴珂飛鞚星離離。
- 雲舒二十有四纛，傳宣罷獵整魚麗。
- 勝氣威聲壓千古，堪笑驪山稱講武。
- 直館微臣樂扈隨，太平盛事今親睹。
- 會看金泥封禪儀，拜章別獻新歌詩。
- 歌詩何以容易進，爲受文明天子知。

## 拼音

- yu4 guan1 qiu1 zao3 shuang1 fei1 su4 ， dai4 ma3 xin1 ji1 cheng3 nan2 mu4 。
- hu2 ren2 bei4 xin4 kui1 han4 bian1 ， ke4 jian4 wei2 shu1 zhao4 rong2 zu2 。
- yu2 yang2 feng1 huo3 zhao4 gan1 quan2 ， jiang1 li4 fei1 jian1 zhi4 yu4 qian2 。
- rui4 mou2 ying1 wu3 he2 shen2 su4 ， luan2 yu2 zi4 yu4 ping2 san1 bian1 。
- bai3 wan4 yu3 lin2 sui2 jia4 chu1 ， sha1 qi4 huang2 wei1 xian1 po4 di2 。
- zei2 chen2 sang1 zhen4 ju4 ben1 tao2 ， zhang1 shui3 bo1 qing1 yin1 zhu4 bi4 。
- gong1 jin3 zhan4 pao2 hua1 dou4 xin1 ， xiu4 jian1 zhu1 luo4 jin1 qi2 lin2 。
- tian1 yan2 wei1 wu3 bu4 ke3 fan4 ， chui2 bian1 an4 pei4 shi4 qun2 chen2 。
- jin1 wu2 dui4 zhang4 ru2 lin2 cui4 ， huan2 wei4 jing1 qi2 jing4 qian1 li3 。
- han4 huang2 ceng2 shang4 dan1 yu2 tai2 ， zhuang4 xin1 lei3 luo4 mou2 feng1 lei2 。
- bi3 liang0 ying1 wu3 bu4 zu2 shu4 ， sheng4 wen2 shen2 wu3 shuang1 quan2 cai2 。
- shi4 ke3 qu1 shan1 sai1 cang1 hai3 ， zi3 qi4 wei1 yi2 long2 feng4 gai4 。
- jin1 hua1 cu4 lian3 ruo4 xing1 luo2 ， bao3 xi4 cheng2 yu2 yi4 yun2 pei4 。
- tu2 shan1 yu3 di4 lu4 fang2 feng1 ， zhuo1 lu4 chi1 you2 si3 zhan4 feng1 。
- feng1 mang2 ju4 ran3 xuan2 huang2 xue4 ， zheng1 ru2 bu4 chen2 er2 cheng2 gong1 。
- shi4 xia2 huang2 huan1 you3 yu2 yi4 ， yu4 bi3 ti2 shi1 rao2 qi3 si1 。
- han4 lin2 cheng2 zhi3 xian1 shou4 xuan1 ， xi1 ye4 ci2 chen2 ji2 jin4 shi4 。
- zhao4 ming4 jiao1 chou2 ji4 he2 lai2 ， jun1 chen2 dao4 he2 he2 ru2 shi4 。
- he2 qi4 gan3 tian1 tian1 di4 ning2 ， ri4 rong2 rui4 jing3 long2 ba1 hong2 。
- feng1 sheng1 qi2 pei4 fan1 long2 feng4 ， shuang1 yan2 gu3 jiao3 xuan1 lei2 ting2 。
- hai3 shen2 lai2 shou4 jun1 men2 zhi2 ， tai4 shang4 dao3 bing1 zun1 di4 de2 。
- lao2 long2 wan4 guo2 dun4 tian1 gang1 ， tian1 gang1 hui1 hui1 en1 xin4 guang3 。
- hu2 er2 kui4 san4 he2 bi3 zhi1 ， da4 ming2 sheng1 kong1 tao2 wang3 liang3 。
- zhang1 chuan1 di4 kuo4 shuang1 cao3 ping2 ， he2 wei2 hui4 lie4 bu4 tian1 bing1 。
- liu4 shi1 xiong2 yong3 yi4 bai3 wan4 ， liu4 ban1 shi4 wei4 jiao1 zong4 heng2 。
- tie3 yi1 jian4 yao4 jin1 suo3 jia3 ， gu3 qi2 za2 cuo4 qiang1 dao1 ming2 。
- ni2 jing1 si4 xi4 dan1 yu2 jing3 ， lie4 qi2 ru2 po4 xiong1 nu2 ying2 。
- diao1 e4 zheng1 ning2 nuo4 hu2 tu4 ， hua1 cong1 yue4 long2 jiao1 zai4 yu4 。
- gong1 yuan2 ming2 yue4 jin1 zu2 fei1 ， yao1 hu2 zhong1 zu2 hai4 tian1 ji1 。
- bing1 shi1 hui4 he2 ru2 bo1 zhu4 ， shan1 hu1 wan4 sui4 zhen4 bian1 chui2 。
- dong1 hai3 wei2 zun1 sheng4 mei3 jiu3 ， zhen1 zhuo2 jiu3 jiang1 chan1 bei3 dou3 。
- luan2 dao1 ge1 rou4 ruo4 qiu1 ling2 ， jun1 sheng1 xiong1 ru2 shi1 zi3 hou3 。
- san1 gong1 bai4 wu3 bai3 pi4 sui2 ， ming2 ke1 fei1 kong4 xing1 li2 li2 。
- yun2 shu1 er4 shi2 you3 si4 dao4 ， chuan2 xuan1 ba4 lie4 zheng3 yu2 li2 。
- sheng4 qi4 wei1 sheng1 ya1 qian1 gu3 ， kan1 xiao4 li2 shan1 cheng1 jiang3 wu3 。
- zhi2 guan3 wei1 chen2 le4 hu4 sui2 ， tai4 ping2 sheng4 shi4 jin1 qin1 du3 。
- hui4 kan4 jin1 ni2 feng1 shan4 yi2 ， bai4 zhang1 bie2 xian4 xin1 ge1 shi1 。
- ge1 shi1 he2 yi3 rong2 yi4 jin4 ， wei2 shou4 wen2 ming2 tian1 zi3 zhi1 。

## 注释

## 译文

## 赏析
