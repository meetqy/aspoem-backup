---
id: tian-xi-zeng-bie-lang-xie-ping-shi-jian-ji-liang-zhi-jiu-jiao
title: 贈別琅邪評事兼寄兩制舊交
titlePinyin: zeng4 bie2 lang2 xie2 ping2 shi4 jian1 ji4 liang3 zhi4 jiu4 jiao1
titleSlug: zeng-bie-lang-xie-ping-shi-jian-ji-liang-zhi-jiu-jiao
author: 田錫
authorPinyin: tian2 xi1
authorSlug: tian-xi
dynasty: 宋
dynastyPinyin: song4
dynastySlug: song
tags: []
---

## 正文

- 醴泉少府王評事，秀氣神清好奇異。
- 讀書擊劍善彈琴，仲容信是青雲器。
- 我從蜀國來咸秦，長安久客多風塵。
- 因此移居清渭北，與君在彼初相識。
- 相識經今二十年，支離契闊長相憶。
- 去年罷直西掖垣，君亦醴泉方解官。
- 關中路遥宛丘道，不遠千里來相看。
- 我忝淮陽知郡事，郡齋喜聞嘉客至。
- 槐花橫時初到來，菊花開時言欲迴。
- 主人苦留留不住，爲君采菊登高臺。
- 高臺臨古道，北走還京秋已老。
- 白日遠長安，西歸出關天已寒。
- 神仙作尉道雖在，骨肉爲累心且寬。
- 與君俱年五十一，老去時光轉堪惜。
- 況今秋暮冬欲殘，七十唯餘十八年。
- 未知十八年之間，悲歡得喪與險艱。
- 到得七十即爲幸，此外浮生何足言。
- 明日正逢重九日，未忍與君張祖席。
- 樽前新菊含露滋，茱萸丹實星離離。
- 茱萸擷芳菊延壽，壽酒滿滿莫固辭。
- 淮陽郡吏若早替，帝鄉即有相見期。
- 兩制交朋若相問，爲我勤勤多謝之。

## 拼音

- li3 quan2 shao4 fu3 wang2 ping2 shi4 ， xiu4 qi4 shen2 qing1 hao4 qi2 yi4 。
- du2 shu1 ji1 jian4 shan4 dan4 qin2 ， zhong4 rong2 xin4 shi4 qing1 yun2 qi4 。
- wo3 cong2 shu3 guo2 lai2 xian2 qin2 ， chang2 an1 jiu3 ke4 duo1 feng1 chen2 。
- yin1 ci3 yi2 ju1 qing1 wei4 bei3 ， yu3 jun1 zai4 bi3 chu1 xiang1 shi2 。
- xiang1 shi2 jing1 jin1 er4 shi2 nian2 ， zhi1 li2 qi4 kuo4 chang2 xiang1 yi4 。
- qu4 nian2 ba4 zhi2 xi1 ye4 yuan2 ， jun1 yi4 li3 quan2 fang1 jie3 guan1 。
- guan1 zhong1 lu4 yao2 wan3 qiu1 dao4 ， bu4 yuan3 qian1 li3 lai2 xiang1 kan4 。
- wo3 tian3 huai2 yang2 zhi1 jun4 shi4 ， jun4 zhai1 xi3 wen2 jia1 ke4 zhi4 。
- huai2 hua1 heng2 shi2 chu1 dao4 lai2 ， ju2 hua1 kai1 shi2 yan2 yu4 hui2 。
- zhu3 ren2 ku3 liu2 liu2 bu2 zhu4 ， wei2 jun1 cai3 ju2 deng1 gao1 tai2 。
- gao1 tai2 lin2 gu3 dao4 ， bei3 zou3 huan2 jing1 qiu1 yi3 lao3 。
- bai2 ri4 yuan3 chang2 an1 ， xi1 gui1 chu1 guan1 tian1 yi3 han2 。
- shen2 xian1 zuo4 wei4 dao4 sui1 zai4 ， gu3 rou4 wei2 lei4 xin1 qie3 kuan1 。
- yu3 jun1 ju4 nian2 wu3 shi2 yi1 ， lao3 qu4 shi2 guang1 zhuan3 kan1 xi1 。
- kuang4 jin1 qiu1 mu4 dong1 yu4 can2 ， qi1 shi2 wei2 yu2 shi2 ba1 nian2 。
- wei4 zhi1 shi2 ba1 nian2 zhi1 jian4 ， bei1 huan1 de2 sang1 yu3 xian3 jian1 。
- dao4 de2 qi1 shi2 ji2 wei2 xing4 ， ci3 wai4 fu2 sheng1 he2 zu2 yan2 。
- ming2 ri4 zheng4 feng2 chong2 jiu3 ri4 ， wei4 ren3 yu3 jun1 zhang1 zu3 xi2 。
- zun1 qian2 xin1 ju2 han2 lu4 zi1 ， zhu1 yu2 dan1 shi2 xing1 li2 li2 。
- zhu1 yu2 xie2 fang1 ju2 yan2 shou4 ， shou4 jiu3 man3 man3 mo4 gu4 ci2 。
- huai2 yang2 jun4 li4 ruo4 zao3 ti4 ， di4 xiang1 ji2 you3 xiang1 jian4 qi1 。
- liang3 zhi4 jiao1 peng2 ruo4 xiang1 wen4 ， wei2 wo3 qin2 qin2 duo1 xie4 zhi1 。

## 注释

## 译文

## 赏析
