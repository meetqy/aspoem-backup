---
id: tian-xi-zeng-song-xiao-zhu
title: 贈宋小著
titlePinyin: zeng4 song4 xiao3 zhu4
titleSlug: zeng-song-xiao-zhu
author: 田錫
authorPinyin: tian2 xi1
authorSlug: tian-xi
dynasty: 宋
dynastyPinyin: song4
dynastySlug: song
tags: []
---

## 正文

- 紫皇御天方視事，將擇靈官補仙吏。
- 金波古殿寒星簾，虹節蜺旌觀就試。
- 白晰仙人皆尋衣，衣冠森列蟾蜍墀。
- 寶盤初賜紅霞饌，斗魁挹酒空淋漓。
- 水精地上宮花折，枝柯渥丹花艷白。
- 高於建木老於椿，其名仙桂長含春。
- 又有驪龍長萬尺，波濤爲屋淵爲室。
- 逆鱗滿頷如鋒鋩，觸之則怒無人當。
- 旁有明珠夜月光，宛轉炫耀生靈芒。
- 能探驪珠折得桂，方許驂鸞駕鳳皇，方令碧落爲星郎。
- 君曾再對珠旒試，君才堪作仙宮吏。
- 驪珠粲粲蟾枝香，紫煙華綬黄霓裳。
- 風裝雲馭慣升陟，太霄瀚海嘗翱翱。
- 願以橫天之鵬爲逸駕，垂天之虹作飛梁。
- 馳雷走電以驚策，叱風揮雨前啟行。
- 結水精珮雲錦章，隨君一至於仙鄉。

## 拼音

- zi3 huang2 yu4 tian1 fang1 shi4 shi4 ， jiang1 ze2 ling2 guan1 bu3 xian1 li4 。
- jin1 bo1 gu3 dian4 han2 xing1 lian2 ， hong2 jie2 ni2 jing1 guan1 jiu4 shi4 。
- bai2 xi1 xian1 ren2 jie1 xun2 yi1 ， yi1 guan1 sen1 lie4 chan2 chu2 chi2 。
- bao3 pan2 chu1 ci4 hong2 xia2 zhuan4 ， dou4 kui2 yi4 jiu3 kong1 lin2 li2 。
- shui3 jing1 di4 shang4 gong1 hua1 zhe2 ， zhi1 ke1 wo4 dan1 hua1 yan4 bai2 。
- gao1 wu1 jian4 mu4 lao3 wu1 chun1 ， qi2 ming2 xian1 gui4 chang2 han2 chun1 。
- you4 you3 li2 long2 chang2 wan4 chi3 ， bo1 tao1 wei2 wu1 yuan1 wei2 shi4 。
- ni4 lin2 man3 han4 ru2 feng1 mang2 ， chu4 zhi1 ze2 nu4 wu2 ren2 dang1 。
- pang2 you3 ming2 zhu1 ye4 yue4 guang1 ， wan3 zhuan3 xuan4 yao4 sheng1 ling2 mang2 。
- neng2 tan4 li2 zhu1 zhe2 de2 gui4 ， fang1 xu1 can1 luan2 jia4 feng4 huang2 ， fang1 ling4 bi4 luo4 wei2 xing1 lang2 。
- jun1 ceng2 zai4 dui4 zhu1 liu2 shi4 ， jun1 cai2 kan1 zuo4 xian1 gong1 li4 。
- li2 zhu1 can4 can4 chan2 zhi1 xiang1 ， zi3 yan1 hua2 shou4 huang2 ni2 chang2 。
- feng1 zhuang1 yun2 yu4 guan4 sheng1 zhi4 ， tai4 xiao1 han4 hai3 chang2 ao2 ao2 。
- yuan4 yi3 heng2 tian1 zhi1 peng2 wei2 yi4 jia4 ， chui2 tian1 zhi1 hong2 zuo4 fei1 liang2 。
- chi2 lei2 zou3 dian4 yi3 jing1 ce4 ， chi4 feng1 hui1 yu3 qian2 qi3 xing2 。
- jie2 shui3 jing1 pei4 yun2 jin3 zhang1 ， sui2 jun1 yi2 zhi4 yu2 xian1 xiang1 。

## 注释

## 译文

## 赏析
