---
id: tian-xi-dai-shu-cheng-su-yi-jian-xue-shi-xi-chong-he-jian-ji-yi-bian-ti-zhi-yu-jun-zhai-ye
title: 代書呈蘇易簡學士希寵和見寄以便題之于郡齋也
titlePinyin: dai4 shu1 cheng2 su1 yi4 jian3 xue2 shi4 xi1 chong3 he2 jian4 ji4 yi3 bian4 ti2 zhi1 yu2 jun4 zhai1 ye3
titleSlug: dai-shu-cheng-su-yi-jian-xue-shi-xi-chong-he-jian-ji-yi-bian-ti-zhi-yu-jun-zhai-ye
author: 田錫
authorPinyin: tian2 xi1
authorSlug: tian-xi
dynasty: 宋
dynastyPinyin: song4
dynastySlug: song
tags: []
---

## 正文

- 金殿嘗聞金口言，詞臣官職是神仙。
- 三年偶忝西垣職，致身似得文章力。
- 感激思酬聖主恩，危言所以難緘默。
- 出入金門與玉堂，屢因狂直拜封章。
- 禦戎救旱無上策，言詞不足動君王。
- 改官出職歸郎署，粉圍正秩慚叨據。
- 仍命淮陽頒詔條，元正不得與趨朝。
- 中書舍人捧寶策，加美徽稱尊帝堯。
- 大明殿裏上壽酒，翰林學士先羣寮。
- 獨有淮陽知郡吏，爲典郡符蒙借紫。
- 閤門引謝正衙辭，撰日忽忽辦行李。
- 都門柳色早春天，繁臺寺中排祖筵。
- 離盃滿勸不惜醉，醉別上馬魂黯然。
- 客心易感須如是，迴思故國三千里。
- 子雲相如俱蜀人，我今五十君青春。
- 春秋鼎盛正清貴，我年漸似下坡輪。
- 下車猶未踰期月，官舍初經禁煙節。
- 殘陽乍聽吹角聲，臺榭梨花簇香雪。
- 獨酌不歡何所爲，孤懷無緒懷己知。
- 十八學士相念否，應笑骨凡格且卑。
- 地仙敢言謫仙宦，海槎却有上天時。
- 陳州去京地不遠，莫惜音書來慰勉。
- 若得工夫可作歌，歌中言語不厭多。
- 畢三情旨頗似我，向二宋四及李大。
- 請與副閣王舍人，呈似此歌希唱和。

## 拼音

- jin1 dian4 chang2 wen2 jin1 kou3 yan2 ， ci2 chen2 guan1 zhi2 shi4 shen2 xian1 。
- san1 nian2 ou3 tian3 xi1 yuan2 zhi2 ， zhi4 shen1 si4 de2 wen2 zhang1 li4 。
- gan3 ji1 si1 chou2 sheng4 zhu3 en1 ， wei1 yan2 suo3 yi3 nan2 jian1 mo4 。
- chu1 ru4 jin1 men2 yu3 yu4 tang2 ， lü3 yin1 kuang2 zhi2 bai4 feng1 zhang1 。
- yu4 rong2 jiu4 han4 wu2 shang4 ce4 ， yan2 ci2 bu4 zu2 dong4 jun1 wang2 。
- gai3 guan1 chu1 zhi2 gui1 lang2 shu3 ， fen3 wei2 zheng4 zhi4 can2 dao1 ju4 。
- reng2 ming4 huai2 yang2 ban1 zhao4 tiao2 ， yuan2 zheng4 bu4 de2 yu3 qu1 chao2 。
- zhong1 shu1 she4 ren2 peng3 bao3 ce4 ， jia1 mei3 hui1 cheng1 zun1 di4 yao2 。
- da4 ming2 dian4 li3 shang4 shou4 jiu3 ， han4 lin2 xue2 shi4 xian1 qun2 liao2 。
- du2 you3 huai2 yang2 zhi1 jun4 li4 ， wei2 dian3 jun4 fu2 meng2 jie4 zi3 。
- he2 men2 yin3 xie4 zheng4 ya2 ci2 ， zhuan4 ri4 hu1 hu1 ban4 xing2 li0 。
- dou1 men2 liu3 se4 zao3 chun1 tian1 ， fan2 tai2 si4 zhong1 pai2 zu3 yan2 。
- li2 bei1 man3 quan4 bu4 xi1 zui4 ， zui4 bie2 shang4 ma3 hun2 an4 ran2 。
- ke4 xin1 yi4 gan3 xu1 ru2 shi4 ， hui2 si1 gu4 guo2 san1 qian1 li3 。
- zi3 yun2 xiang1 ru2 ju4 shu3 ren2 ， wo3 jin1 wu3 shi2 jun1 qing1 chun1 。
- chun1 qiu1 ding3 sheng4 zheng4 qing1 gui4 ， wo3 nian2 jian4 si4 xia4 po1 lun2 。
- xia4 ju1 you2 wei4 yu2 qi1 yue4 ， guan1 she4 chu1 jing1 jin4 yan1 jie2 。
- can2 yang2 zha4 ting1 chui1 jiao3 sheng1 ， tai2 xie4 li2 hua1 cu4 xiang1 xue3 。
- du2 zhuo2 bu4 huan1 he2 suo3 wei2 ， gu1 huai2 wu2 xu4 huai2 ji3 zhi1 。
- shi2 ba1 xue2 shi4 xiang1 nian4 fou3 ， ying1 xiao4 gu3 fan2 ge2 qie3 bei1 。
- di4 xian1 gan3 yan2 zhe2 xian1 huan4 ， hai3 cha2 que4 you3 shang4 tian1 shi2 。
- chen2 zhou1 qu4 jing1 di4 bu4 yuan3 ， mo4 xi1 yin1 shu1 lai2 wei4 mian3 。
- ruo4 de2 gong1 fu0 ke3 zuo4 ge1 ， ge1 zhong1 yan2 yu3 bu2 yan4 duo1 。
- bi4 san1 qing2 zhi3 po1 si4 wo3 ， xiang4 er4 song4 si4 ji2 li3 da4 。
- qing3 yu3 fu4 ge2 wang2 she4 ren2 ， cheng2 si4 ci3 ge1 xi1 chang4 he4 。

## 注释

## 译文

## 赏析
