---
id: tian-xi-li-mo-chui-di-ge
title: 李謩吹笛歌
titlePinyin: li3 mo2 chui1 di2 ge1
titleSlug: li-mo-chui-di-ge
author: 田錫
authorPinyin: tian2 xi1
authorSlug: tian-xi
dynasty: 宋
dynastyPinyin: song4
dynastySlug: song
tags: []
---

## 正文

- 洛陽少年稱李謩，衆推橫笛多功夫。
- 當時教坊第一部，算得比衣皆不如。
- 天津楊柳籠橋綠，朧月澹煙何處宿。
- 不怕金吾禁夜嚴，偷得新翻禁中曲。
- 曲中次第能記持，盡向喬欄闇譜之。
- 性聰心慧歸來習，分明把向月中吹。
- 五音嘈囋相攙出，呼宮吸徵尤奇崛。
- 誰羨曹綱善琵琶，未說陽陶能觱栗。
- 纏聲不斷如連環，重聲忽轉如迴山。
- 清新不比落梅曲，飄颻乍象霓裳翻。
- 碎節繁音交砉騞，南箕鼓風簫籟窄。
- 一斛明珠一索穿，撒落金盤催曲拍。
- 錚摐大抵聲雄豪，歷歷出羣宮調高。
- 豐隆驚得蛟螭起，雨趁雲隨初嘯嗥。
- 每到換頭多頓挫，一聲忽迸疑轟破。
- 玲瓏祇許牙枝催，清脆不容他樂和。
- 宮城響應聲更輝，夜靜月明諸處聞。
- 何人懶憶馬南郡，知予已勝桓將軍。
- 明皇上樓初聽得，聽罷沈呤都不測。
- 宣令徧詢坊巷中，旋使王人捕入宮。
- 李謩悉心以實封，皇慈由是寬其罪。
- 後來落魄如散仙，扁舟玩月江湖天。
- 繡囊探出金線管，揚眉舐脣徒自憐。
- 驚神動鬼吹一曲，指法尤高氣海圓。
- 波浪無風帖然靜，千里水面鋪輕煙。
- 水族精靈潛鼓舞，老龍變見來相顧。
- 因將鐵笛相對吹，李謩未識無驚怖。
- 乃知藝但出衆奇，不獨人知鬼亦知。

## 拼音

- luo4 yang2 shao4 nian2 cheng1 li3 mo2 ， zhong4 tui1 heng2 di2 duo1 gong1 fu0 。
- dang1 shi2 jiao4 fang1 di4 yi1 bu4 ， suan4 de2 bi3 yi1 jie1 bu4 ru2 。
- tian1 jin1 yang2 liu3 long2 qiao2 lü4 ， long2 yue4 dan4 yan1 he2 chu3 su4 。
- bu2 pa4 jin1 wu2 jin4 ye4 yan2 ， tou1 de2 xin1 fan1 jin4 zhong1 qu3 。
- qu3 zhong1 ci4 di4 neng2 ji4 chi2 ， jin4 xiang4 qiao2 lan2 an4 pu3 zhi1 。
- xing4 cong1 xin1 hui4 gui1 lai2 xi2 ， fen1 ming2 ba3 xiang4 yue4 zhong1 chui1 。
- wu3 yin1 cao2 za2 xiang1 chan1 chu1 ， hu1 gong1 xi1 zhi3 you2 qi2 jue2 。
- shui2 xian4 cao2 gang1 shan4 pi2 pa0 ， wei4 shuo1 yang2 tao2 neng2 bi4 li4 。
- chan2 sheng1 bu2 duan4 ru2 lian2 huan2 ， zhong4 sheng1 hu1 zhuan3 ru2 hui2 shan1 。
- qing1 xin1 bu4 bi3 luo4 mei2 qu3 ， piao1 yao2 zha4 xiang4 ni2 chang2 fan1 。
- sui4 jie2 fan2 yin1 jiao1 hua1 huo1 ， nan2 ji1 gu3 feng1 xiao1 lai4 zhai3 。
- yi4 hu2 ming2 zhu1 yi4 suo3 chuan1 ， sa3 luo4 jin1 pan2 cui1 qu3 pai1 。
- zheng1 chuang1 da4 di3 sheng1 xiong2 hao2 ， li4 li4 chu1 qun2 gong1 diao4 gao1 。
- feng1 long2 jing1 de2 jiao1 chi1 qi3 ， yu3 chen4 yun2 sui2 chu1 xiao4 hao2 。
- mei3 dao4 huan4 tou2 duo1 dun4 cuo4 ， yi4 sheng1 hu1 beng4 yi2 hong1 po4 。
- ling2 long2 qi2 xu1 ya2 zhi1 cui1 ， qing1 cui4 bu4 rong2 ta1 le4 he2 。
- gong1 cheng2 xiang3 ying1 sheng1 geng4 hui1 ， ye4 jing4 yue4 ming2 zhu1 chu3 wen2 。
- he2 ren2 lan3 yi4 ma3 nan2 jun4 ， zhi1 yu3 yi3 sheng4 huan2 jiang1 jun1 。
- ming2 huang2 shang0 lou2 chu1 ting1 de2 ， ting1 ba4 shen3 ling4 dou1 bu2 ce4 。
- xuan1 ling4 bian4 xun2 fang1 xiang4 zhong1 ， xuan2 shi3 wang2 ren2 bu3 ru4 gong1 。
- li3 mo2 xi1 xin1 yi3 shi2 feng1 ， huang2 ci2 you2 shi4 kuan1 qi2 zui4 。
- hou4 lai2 luo4 po4 ru2 san4 xian1 ， bian3 zhou1 wan2 yue4 jiang1 hu2 tian1 。
- xiu4 nang2 tan4 chu1 jin1 xian4 guan3 ， yang2 mei2 shi4 chun2 tu2 zi4 lian2 。
- jing1 shen2 dong4 gui3 chui1 yi4 qu3 ， zhi3 fa3 you2 gao1 qi4 hai3 yuan2 。
- bo1 lang4 wu2 feng1 tie1 ran2 jing4 ， qian1 li3 shui3 mian4 pu1 qing1 yan1 。
- shui3 zu2 jing1 ling2 qian2 gu3 wu3 ， lao3 long2 bian4 jian4 lai2 xiang1 gu4 。
- yin1 jiang1 tie3 di2 xiang1 dui4 chui1 ， li3 mo2 wei4 shi2 wu2 jing1 bu4 。
- nai3 zhi1 yi4 dan4 chu1 zhong4 qi2 ， bu4 du2 ren2 zhi1 gui3 yi4 zhi1 。

## 注释

## 译文

## 赏析
