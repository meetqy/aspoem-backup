---
id: wei-cheng-qing-zhi-zhong-shu-sheng
title: 直中書省
titlePinyin: zhi2 zhong1 shu1 sheng3
titleSlug: zhi-zhong-shu-sheng
author: 韋承慶
authorPinyin: wei2 cheng2 qing4
authorSlug: wei-cheng-qing
dynasty: 唐
dynastyPinyin: tang2
dynastySlug: tang
tags: []
---

## 正文

- 清切鳳皇池，扶疎雞樹枝。
- 唯應集鸞鷺，何爲宿羈雌。
- 大造乾坤闢，深恩雨露垂。
- 昆蚑皆含養，駑駘亦驅馳。
- 木偶翻爲用，芝泥忽濫窺。
- 九思空自勉，五字本無施。
- 徒喜逢千載，何階荅二儀。
- 螢光向日盡，蚊力負山疲。
- 禁宇庭除闊，閑宵鐘箭移。
- 暗花臨戶發，殘月下簾欹。
- 白髮隨年改，丹心爲主披。
- 命將時共泰，言與行俱危。
- 寄謝巢由客，堯年正在斯。

## 拼音

- qing1 qie4 feng4 huang2 chi2 ， fu2 shu1 ji1 shu4 zhi1 。
- wei2 ying1 ji2 luan2 lu4 ， he2 wei2 su4 ji1 ci2 。
- da4 zao4 qian2 kun1 pi4 ， shen1 en1 yu3 lu4 chui2 。
- kun1 qi2 jie1 han2 yang3 ， nu2 tai2 yi4 qu1 chi2 。
- mu4 ou3 fan1 wei2 yong4 ， zhi1 ni2 hu1 lan4 kui1 。
- jiu3 si1 kong1 zi4 mian3 ， wu3 zi4 ben3 wu2 shi1 。
- tu2 xi3 feng2 qian1 zai4 ， he2 jie1 da2 er4 yi2 。
- ying2 guang1 xiang4 ri4 jin4 ， wen2 li4 fu4 shan1 pi2 。
- jin4 yu3 ting2 chu2 kuo4 ， xian2 xiao1 zhong1 jian4 yi2 。
- an4 hua1 lin2 hu4 fa1 ， can2 yue4 xia4 lian2 qi1 。
- bai2 fa4 sui2 nian2 gai3 ， dan1 xin1 wei2 zhu3 pi1 。
- ming4 jiang1 shi2 gong4 tai4 ， yan2 yu3 xing2 ju4 wei1 。
- ji4 xie4 chao2 you2 ke4 ， yao2 nian2 zheng4 zai4 si1 。

## 注释

## 译文

## 赏析
