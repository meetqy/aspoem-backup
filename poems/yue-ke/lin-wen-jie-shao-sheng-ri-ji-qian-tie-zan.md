---
id: yue-ke-lin-wen-jie-shao-sheng-ri-ji-qian-tie-zan
title: 林文節紹聖日記前帖贊
titlePinyin: lin2 wen2 jie2 shao4 sheng4 ri4 ji4 qian2 tie3 zan4
titleSlug: lin-wen-jie-shao-sheng-ri-ji-qian-tie-zan
author: 岳珂
authorPinyin: yue4 ke1
authorSlug: yue-ke
dynasty: 唐
dynastyPinyin: tang2
dynastySlug: tang
tags: [] 
---

## 正文

- 史本乎公，不厭於複。
- 重觀紹聖以來之記述，初無及于鄭雍。
- 非親札之具存，雖欲考之而孰從。
- 如王誼李祉之實迹，徧考史錄，皆無預乎此案之中。
- 酈保姓名，亦各不同。
- 至于韓忠彥力諫興獄，直乞陛下且與含容。
- 安燾面析章惇，以爲鄉風。
- 此皆繫其人之大節，而金匱之汗青，皆泯泯于二人之忠。
- 凡此帖紙之所具，以同時附會白帖子之人，猶能秉直以寫其衷。
- 抑可以見人心之是非，本無所蔽蒙也。
- 然于此時，凡六人者皆有所抗論，獨雍首尾噤然若不預者。
- 佩玉端委，接武夔龍，又何其無一言之獻替，廣于四聰耶。
- 迎合于始，循默于終，而迄不免于黨籍之歸，此枉道事人之所以不勝於直躬也。

## 拼音

- shi3 ben3 hu1 gong1 ， bu2 yan4 wu1 fu4 。
- zhong4 guan1 shao4 sheng4 yi3 lai2 zhi1 ji4 shu4 ， chu1 wu2 ji2 yu2 zheng4 yong1 。
- fei1 qin1 zha2 zhi1 ju4 cun2 ， sui1 yu4 kao3 zhi1 er2 shu2 cong2 。
- ru2 wang2 yi4 li3 zhi3 zhi1 shi2 ji4 ， bian4 kao3 shi3 lu4 ， jie1 wu2 yu4 hu1 ci3 an4 zhi1 zhong1 。
- li4 bao3 xing4 ming2 ， yi4 ge4 bu4 tong2 。
- zhi4 yu2 han2 zhong1 yan4 li4 jian4 xing1 yu4 ， zhi2 qi3 bi4 xia4 qie3 yu3 han2 rong2 。
- an1 dao4 mian4 xi1 zhang1 dun1 ， yi3 wei2 xiang1 feng1 。
- ci3 jie1 xi4 qi2 ren2 zhi1 da4 jie2 ， er2 jin1 kui4 zhi1 han4 qing1 ， jie1 min3 min3 yu2 er4 ren2 zhi1 zhong1 。
- fan2 ci3 tie3 zhi3 zhi1 suo3 ju4 ， yi3 tong2 shi2 fu4 hui4 bai2 tie3 zi0 zhi1 ren2 ， you2 neng2 bing3 zhi2 yi3 xie3 qi2 zhong1 。
- yi4 ke3 yi3 jian4 ren2 xin1 zhi1 shi4 fei1 ， ben3 wu2 suo3 bi4 meng2 ye3 。
- ran2 yu2 ci3 shi2 ， fan2 liu4 ren2 zhe3 jie1 you3 suo3 kang4 lun4 ， du2 yong1 shou3 wei3 jin4 ran2 ruo4 bu2 yu4 zhe3 。
- pei4 yu4 duan1 wei3 ， jie1 wu3 kui2 long2 ， you4 he2 qi2 wu2 yi4 yan2 zhi1 xian4 ti4 ， guang3 yu2 si4 cong1 ye1 。
- ying2 he2 yu2 shi3 ， xun2 mo4 yu2 zhong1 ， er2 qi4 bu4 mian3 yu2 dang3 ji2 zhi1 gui1 ， ci3 wang3 dao4 shi4 ren2 zhi1 suo3 yi3 bu2 sheng4 wu1 zhi2 gong1 ye3 。

## 注释

## 译文

## 赏析
