---
id: yue-ke-lu-ju-ren-zhan-yang-shou-zhao-er-tie-zan
title: 呂居仁瞻仰收召二帖贊
titlePinyin: lü3 ju1 ren2 zhan1 yang3 shou1 zhao4 er4 tie1 zan4
titleSlug: lu-ju-ren-zhan-yang-shou-zhao-er-tie-zan
author: 岳珂
authorPinyin: yue4 ke1
authorSlug: yue-ke
dynasty: 宋
dynastyPinyin: song4
dynastySlug: song
tags: []
---

## 正文

- 呂氏一門，我朝韋平。
- 衣冠既南，孰爲典型。
- 猗歟北扉，翰墨騰英。
- 難進之風，藹于心聲。
- 其進維何，風雷隠砰。
- 賤霸尊王，萬古作程。
- 天將開之，以豁聵盲。
- 孰遏其萌，維盜實憎。
- 觀公初心，何止懲羹。
- 親朋斯升，方喜彙征。
- 私書之詒，猶欲却行。
- 豈願空言，與乳臭爭。
- 道之將宏，非人所能。
- 俯首事讎，衆方若酲。
- 詎知禍胎，自漢公卿。
- 淪胥一談，大呂爲輕。
- 綸音一頒，四海竦聆。
- 臧宮鳴劍，賈誼請纓。
- 書下奉天，已識中興。
- 曲筆誰歟，反肆譏評。
- 陰險何知，雲收霧明。
- 公帖初獲，我心未寧。
- 謂彼噂沓，臆度以情。
- 是或鼠腐，猶疑鴻冥。
- 既見公書，懇懇至誠。
- 視彼儻來，雖寵若驚。
- 肯以王言，屈于奸朋。
- 公義既昭，公論既明。
- 迨今百年，猶歉混并。
- 時歟數歟，迄莫我聽。
- 公帖雲烟，公心日星。
- 彼犬之狺，何吠非形。
- 天澄氣清，修竹蘭亭。
- 閲此帖焉，對于汗青。

## 拼音

- lü3 shi4 yi4 men2 ， wo3 chao2 wei2 ping2 。
- yi1 guan1 ji4 nan2 ， shu2 wei2 dian3 xing2 。
- yi1 yu2 bei3 fei1 ， han4 mo4 teng2 ying1 。
- nan2 jin4 zhi1 feng1 ， ai3 yu2 xin1 sheng1 。
- qi2 jin4 wei2 he2 ， feng1 lei2 yin3 peng1 。
- jian4 ba4 zun1 wang2 ， wan4 gu3 zuo4 cheng2 。
- tian1 jiang1 kai1 zhi1 ， yi3 huo1 kui4 mang2 。
- shu2 e4 qi2 meng2 ， wei2 dao4 shi2 zeng1 。
- guan1 gong1 chu1 xin1 ， he2 zhi3 cheng2 geng1 。
- qin1 peng2 si1 sheng1 ， fang1 xi3 hui4 zheng1 。
- si1 shu1 zhi1 yi2 ， you2 yu4 que4 xing2 。
- qi3 yuan4 kong1 yan2 ， yu3 ru3 xiu4 zheng1 。
- dao4 zhi1 jiang1 hong2 ， fei1 ren2 suo3 neng2 。
- fu3 shou3 shi4 chou2 ， zhong4 fang1 ruo4 cheng2 。
- ju4 zhi1 huo4 tai1 ， zi4 han4 gong1 qing1 。
- lun2 xu1 yi4 tan2 ， da4 lü3 wei2 qing1 。
- lun2 yin1 yi4 ban1 ， si4 hai3 song3 ling2 。
- zang1 gong1 ming2 jian4 ， jia3 yi4 qing3 ying1 。
- shu1 xia4 feng4 tian1 ， yi3 shi2 zhong1 xing1 。
- qu3 bi3 shui2 yu2 ， fan3 si4 ji1 ping2 。
- yin1 xian3 he2 zhi1 ， yun2 shou1 wu4 ming2 。
- gong1 tie1 chu1 huo4 ， wo3 xin1 wei4 ning2 。
- wei4 bi3 zun3 ta4 ， yi4 duo2 yi3 qing2 。
- shi4 huo4 shu3 fu3 ， you2 yi2 hong2 ming2 。
- ji4 jian4 gong1 shu1 ， ken3 ken3 zhi4 cheng2 。
- shi4 bi3 tang3 lai2 ， sui1 chong3 ruo4 jing1 。
- ken3 yi3 wang2 yan2 ， qu1 yu2 jian1 peng2 。
- gong1 yi4 ji4 zhao1 ， gong1 lun4 ji4 ming2 。
- dai4 jin1 bai3 nian2 ， you2 qian4 hun4 bing4 。
- shi2 yu2 shu4 yu2 ， qi4 mo4 wo3 ting1 。
- gong1 tie1 yun2 yan1 ， gong1 xin1 ri4 xing1 。
- bi3 quan3 zhi1 yin2 ， he2 fei4 fei1 xing2 。
- tian1 cheng2 qi4 qing1 ， xiu1 zhu2 lan2 ting2 。
- yue4 ci3 tie3 yan1 ， dui4 yu2 han4 qing1 。

## 注释

## 译文

## 赏析
