---
id: yue-ke-yan-lu-gong-ji-wen-tie-zan
title: 顔魯公祭文帖贊
titlePinyin: yan2 lu3 gong1 ji4 wen2 tie1 zan4
titleSlug: yan-lu-gong-ji-wen-tie-zan
author: 岳珂
authorPinyin: yue4 ke1
authorSlug: yue-ke
dynasty: 宋
dynastyPinyin: song4
dynastySlug: song
tags: []
---

## 正文

- 當天寶之季歲，騰紫宮之長彗。
- 駭漁陽之駃騠，將道洛以飲渭。
- 以十五萬衆鼓行之勇，涉二十四郡無人之地。
- 偉顔門之競爽，獨舍生而取義。
- 有常山以爲之兄，有魯公以爲之弟。
- 合群從而死難，慟三軍而雪涕。
- 蓋將豁百世而開聵矇，澄六合而蕩氛翳。
- 手締絕紐，躬支橫潰。
- 射羿日之並出，扶杞天于將墜。
- 斯文也，所謂質之鬼神而無疑，建諸天地而不悖。
- 又豈止于區區之一酹。
- 於虖，誤主有人，效忠何罪。
- 胡大僇之正不致于林甫之流，而所遭之慘乃及于泉明之輩。
- 予持此評，氣洶心痗。
- 豈徒贊八體之書，抑以代千載之誄。

## 拼音

- dang1 tian1 bao3 zhi1 ji4 sui4 ， teng2 zi3 gong1 zhi1 chang2 hui4 。
- hai4 yu2 yang2 zhi1 kuai4 ti2 ， jiang1 dao4 luo4 yi3 yin3 wei4 。
- yi3 shi2 wu3 wan4 zhong4 gu3 xing2 zhi1 yong3 ， she4 er4 shi2 si4 jun4 wu2 ren2 zhi1 di4 。
- wei3 yan2 men2 zhi1 jing4 shuang3 ， du2 she3 sheng1 er2 qu3 yi4 。
- you3 chang2 shan1 yi3 wei2 zhi1 xiong1 ， you3 lu3 gong1 yi3 wei2 zhi1 di4 。
- he2 qun2 cong2 er2 si3 nan2 ， tong4 san1 jun1 er2 xue3 ti4 。
- gai4 jiang1 huo1 bai3 shi4 er2 kai1 kui4 meng1 ， cheng2 liu4 he2 er2 dang4 fen1 yi4 。
- shou3 di4 jue2 niu3 ， gong1 zhi1 heng2 kui4 。
- she4 yi4 ri4 zhi1 bing4 chu1 ， fu2 qi3 tian1 yu2 jiang1 zhui4 。
- si1 wen2 ye3 ， suo3 wei4 zhi4 zhi1 gui3 shen2 er2 wu2 yi2 ， jian4 zhu1 tian1 di4 er2 bu2 bei4 。
- you4 qi3 zhi3 yu2 qu1 qu1 zhi1 yi1 lei4 。
- wu1 hu1 ， wu4 zhu3 you3 ren2 ， xiao4 zhong1 he2 zui4 。
- hu2 da4 lu4 zhi1 zheng4 bu2 zhi4 yu2 lin2 fu3 zhi1 liu2 ， er2 suo3 zao1 zhi1 can3 nai3 ji2 yu2 quan2 ming2 zhi1 bei4 。
- yu3 chi2 ci3 ping2 ， qi4 xiong1 xin1 mei4 。
- qi3 tu2 zan4 ba1 ti3 zhi1 shu1 ， yi4 yi3 dai4 qian1 zai4 zhi1 lei3 。

## 注释

## 译文

## 赏析
