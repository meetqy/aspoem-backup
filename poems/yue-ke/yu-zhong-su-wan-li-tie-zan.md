---
id: yue-ke-yu-zhong-su-wan-li-tie-zan
title: 虞忠肅萬里帖贊
titlePinyin: yu2 zhong1 su4 wan4 li3 tie1 zan4
titleSlug: yu-zhong-su-wan-li-tie-zan
author: 岳珂
authorPinyin: yue4 ke1
authorSlug: yue-ke
dynasty: 唐
dynastyPinyin: tang2
dynastySlug: tang
tags: [] 
---

## 正文

- 方長鯨之干誅，駭百川之騰浪。
- 撼坤軸其欲裂，有雍公之忠壯。
- 策數船之奇勳，射天狼于北向。
- 既旄頭之夜殞，窘紛披而投仗。
- 歎微管其左衽，曾垂褒于素王。
- 凜百年而若存，耿英氣于江上。
- 攬遺帖以在手，並風雲而獻壯。
- 斂胸中之倔奇，爲筆下之豪放。
- 念舊交于漕輓，寓執訊之還往。
- 慨寶傳之至今，猶足慰夫馳想。
- 予嘗考史牒之終始，論餘功于翼亮。
- 觀其位上宰以秉成，猶未忘大義之獨唱。
- 謂取秦而下燕，可拊背而扼吭。
- 軒墀靡慕于金鉉，節斧乃頒于玉帳。
- 當王業溺于積安之久，而人心頓有振起之望。
- 迨時數之未偶，墜妖星于五丈。
- 故議者不見于異時之所就，而得以寘疑于當日之自將。
- 何鴆毒之難瘳，本亡秦之蠱喪。
- 嗟群情習見于苟且，宜隻手莫支于締創。
- 予所以抱遺槧于五紀，悼成心于一相。
- 既什襲以致其尊慕，又三歎而繼之惆悵也。

## 拼音

- fang1 chang2 jing1 zhi1 gan1 zhu1 ， hai4 bai3 chuan1 zhi1 teng2 lang4 。
- han4 kun1 zhou2 qi2 yu4 lie4 ， you3 yong1 gong1 zhi1 zhong1 zhuang4 。
- ce4 shu4 chuan2 zhi1 qi2 xun1 ， she4 tian1 lang2 yu2 bei3 xiang4 。
- ji4 mao2 tou2 zhi1 ye4 yun3 ， jiong3 fen1 pi1 er2 tou2 zhang4 。
- tan4 wei1 guan3 qi2 zuo3 ren4 ， ceng2 chui2 bao1 yu2 su4 wang2 。
- lin3 bai3 nian2 er2 ruo4 cun2 ， geng3 ying1 qi4 yu2 jiang1 shang4 。
- lan3 yi2 tie1 yi3 zai4 shou3 ， bing4 feng1 yun2 er2 xian4 zhuang4 。
- lian3 xiong1 zhong1 zhi1 jue4 qi2 ， wei2 bi3 xia4 zhi1 hao2 fang4 。
- nian4 jiu4 jiao1 yu2 cao2 wan3 ， yu4 zhi2 xun4 zhi1 huan2 wang3 。
- kai3 bao3 chuan2 zhi1 zhi4 jin1 ， you2 zu2 wei4 fu1 chi2 xiang3 。
- yu3 chang2 kao3 shi3 die2 zhi1 zhong1 shi3 ， lun4 yu2 gong1 yu2 yi4 liang4 。
- guan1 qi2 wei4 shang4 zai3 yi3 bing3 cheng2 ， you2 wei4 wang4 da4 yi4 zhi1 du2 chang4 。
- wei4 qu3 qin2 er2 xia4 yan4 ， ke3 fu3 bei4 er2 e4 keng1 。
- xuan1 chi2 mi2 mu4 yu2 jin1 xuan4 ， jie2 fu3 nai3 ban1 yu2 yu4 zhang4 。
- dang1 wang2 ye4 ni4 yu2 ji1 an1 zhi1 jiu3 ， er2 ren2 xin1 dun4 you3 zhen4 qi3 zhi1 wang4 。
- dai4 shi2 shu4 zhi1 wei4 ou3 ， zhui4 yao1 xing1 yu2 wu3 zhang4 。
- gu4 yi4 zhe3 bu2 jian4 yu2 yi4 shi2 zhi1 suo3 jiu4 ， er2 de2 yi3 zhi4 yi2 yu2 dang1 ri4 zhi1 zi4 jiang1 。
- he2 zhen4 du2 zhi1 nan2 chou1 ， ben3 wang2 qin2 zhi1 gu3 sang1 。
- jie1 qun2 qing2 xi2 jian4 yu2 gou3 qie3 ， yi2 zhi1 shou3 mo4 zhi1 yu2 di4 chuang4 。
- yu3 suo3 yi3 bao4 yi2 qian4 yu2 wu3 ji4 ， dao4 cheng2 xin1 yu2 yi4 xiang1 。
- ji4 shen2 xi2 yi3 zhi4 qi2 zun1 mu4 ， you4 san1 tan4 er2 ji4 zhi1 chou2 chang4 ye3 。

## 注释

## 译文

## 赏析
