---
id: yue-ke-yu-yuan-tai-tang-zhi-bang-you-qi-shi-xiao-you-you-dong-jian-kuo-you-men-ju-xiang-you-gu-gao-guang-sui-bu-mao-zhang-er-qian-kong-zhi-shi-wan-ruo-piao-dong-xia-ri-du-zuo-dui-wan-yi-gui-yin-fu
title: 予園泰堂之傍有奇石小有有洞箭括有門車箱有谷高廣雖不袤丈而嵌空之勢宛若飄動暇日獨坐對玩移晷因賦
titlePinyin: yu3 yuan2 tai4 tang2 zhi1 bang4 you3 qi2 shi2 xiao3 you3 you3 dong4 jian4 kuo4 you3 men2 ju1 xiang1 you3 gu3 gao1 guang3 sui1 bu2 mao4 zhang4 er2 qian4 kong1 zhi1 shi4 wan3 ruo4 piao1 dong4 xia2 ri4 du2 zuo4 dui4 wan2 yi2 gui3 yin1 fu4
titleSlug: yu-yuan-tai-tang-zhi-bang-you-qi-shi-xiao-you-you-dong-jian-kuo-you-men-ju-xiang-you-gu-gao-guang-sui-bu-mao-zhang-er-qian-kong-zhi-shi-wan-ruo-piao-dong-xia-ri-du-zuo-dui-wan-yi-gui-yin-fu
author: 岳珂
authorPinyin: yue4 ke1
authorSlug: yue-ke
dynasty: 宋
dynastyPinyin: song4
dynastySlug: song
tags: []
---

## 正文

- 池邊歷平蹊，果下動游鞚。
- 一笑未心領，萬象徒目送。
- 淵渟歷危檻，目景眩華棟。
- 閒情晻不舒，倦思悄如瞢。
- 忽驚鵲噪簷，恍類雞發甕。
- 坐開蒼玉壁，平揖青瑶峒。
- 疇昔果安在，奔走比嶽貢。
- 仰觀箭括門，廣宇豁晴霧。
- 右開車箱谷，盤道陟微衕。
- 中天隠日月，遥海插螮蝀。
- 居然袤丈間，有此具美衆。
- 老夫生平嗜，酷好泉石弄。
- 天巧謝斲削，人爲謾摶控。
- 尚憶三神游，俛記十年夢。
- 踞龜曾食蛤，騎鶴更笞鳳。
- 覺來海山蒼，倏見雪竇空。
- 便疑勢崷崒，獨欠波澒洞。
- 捧罌喜對酌，岸幘發孤諷。
- 此兄定絕奇，吾意當折衷。
- 一笑問阿章，試與評伯仲。

## 拼音

- chi2 bian1 li4 ping2 qi1 ， guo3 xia4 dong4 you2 kong4 。
- yi2 xiao4 wei4 xin1 ling3 ， wan4 xiang4 tu2 mu4 song4 。
- yuan1 ting2 li4 wei1 jian4 ， mu4 jing3 xuan4 hua2 dong4 。
- xian2 qing2 an3 bu4 shu1 ， juan4 si1 qiao1 ru2 meng2 。
- hu1 jing1 que4 zao4 yan2 ， huang3 lei4 ji1 fa1 weng4 。
- zuo4 kai1 cang1 yu4 bi4 ， ping2 yi1 qing1 yao2 dong4 。
- chou2 xi1 guo3 an1 zai4 ， ben1 zou3 bi3 yue4 gong4 。
- yang3 guan1 jian4 kuo4 men2 ， guang3 yu3 huo1 qing2 wu4 。
- you4 kai1 ju1 xiang1 gu3 ， pan2 dao4 zhi4 wei1 tong4 。
- zhong1 tian1 yin3 ri4 yue4 ， yao2 hai3 cha1 di4 dong1 。
- ju1 ran2 mao4 zhang4 jian4 ， you3 ci3 ju4 mei3 zhong4 。
- lao3 fu1 sheng1 ping2 shi4 ， ku4 hao3 quan2 shi2 nong4 。
- tian1 qiao3 xie4 zhuo2 xiao1 ， ren2 wei2 man2 tuan2 kong4 。
- shang4 yi4 san1 shen2 you2 ， fu3 ji4 shi2 nian2 meng4 。
- ju4 gui1 ceng2 shi2 ha2 ， qi2 he4 geng4 chi1 feng4 。
- jue2 lai2 hai3 shan1 cang1 ， shu1 jian4 xue3 dou4 kong1 。
- bian4 yi2 shi4 qiu2 zu2 ， du2 qian4 bo1 hong4 dong4 。
- peng3 ying1 xi3 dui4 zhuo2 ， an4 ze2 fa1 gu1 feng3 。
- ci3 xiong1 ding4 jue2 qi2 ， wu2 yi4 dang1 zhe2 zhong1 。
- yi2 xiao4 wen4 a1 zhang1 ， shi4 yu3 ping2 bo2 zhong4 。

## 注释

## 译文

## 赏析
