---
id: yue-ke-shi-zhong-ding-zao-zuo-tie-zan
title: 史忠定蚤作帖贊
titlePinyin: shi3 zhong1 ding4 zao3 zuo4 tie1 zan4
titleSlug: shi-zhong-ding-zao-zuo-tie-zan
author: 岳珂
authorPinyin: yue4 ke1
authorSlug: yue-ke
dynasty: 宋
dynastyPinyin: song4
dynastySlug: song
tags: []
---

## 正文

- 危微精一，傳之在心。
- 二典勳華，光于有臨。
- 大原自天，端倪孰尋。
- 豈無疇咨，培高浚深。
- 寢明以昌，舉元難壬。
- 烝哉明良，嗣此德音。
- 匪鑑而諷，匪鑑而箴。
- 啟迪在初，有開宸襟。
- 巖廊南風，袗衣鼓琴。
- 淵躍籋雲，匣鉶發鐔。
- 達其已充，澤彼蒼黔。
- 王度之恢，如玉如金。
- 進而虞淵，賓暘發霠。
- 坱圠機衡，開闔陽陰。
- 九韶其諧，萬奏皆瘖。
- 退而卷懷，藝圃書林。
- 出入歐顔，而加𣂏斟。
- 湛湛秋江，岧岧春岑。
- 如彼德人，危冠整簪。
- 不伐不矜，森嚴深沉。
- 我考問學，惟心靡諶。
- 端平自我，何用弗欽。
- 重抵九鼎，價踰萬琛。
- 惟帖可觀，爲世砭鍼。
- 尚信我言，匪今斯今。

## 拼音

- wei1 wei1 jing1 yi1 ， chuan2 zhi1 zai4 xin1 。
- er4 dian3 xun1 hua2 ， guang1 yu2 you3 lin2 。
- da4 yuan2 zi4 tian1 ， duan1 ni2 shu2 xun2 。
- qi3 wu2 chou2 zi1 ， pei2 gao1 jun4 shen1 。
- qin3 ming2 yi3 chang1 ， ju3 yuan2 nan2 ren2 。
- zheng1 zai1 ming2 liang2 ， si4 ci3 de2 yin1 。
- fei3 jian4 er2 feng3 ， fei3 jian4 er2 zhen1 。
- qi3 di2 zai4 chu1 ， you3 kai1 chen2 jin1 。
- yan2 lang2 nan2 feng1 ， zhen3 yi1 gu3 qin2 。
- yuan1 yue4 nie4 yun2 ， xia2 xing2 fa1 xin2 。
- da2 qi2 yi3 chong1 ， ze2 bi3 cang1 qian2 。
- wang2 du4 zhi1 hui1 ， ru2 yu4 ru2 jin1 。
- jin4 er2 yu2 yuan1 ， bin1 yang2 fa1 yin1 。
- yang3 ya4 ji1 heng2 ， kai1 he2 yang2 yin1 。
- jiu3 shao2 qi2 xie2 ， wan4 zou4 jie1 yin1 。
- tui4 er2 juan4 huai2 ， yi4 pu3 shu1 lin2 。
- chu1 ru4 ou1 yan2 ， er2 jia1 𣂏 zhen1 。
- zhan4 zhan4 qiu1 jiang1 ， tiao2 tiao2 chun1 cen2 。
- ru2 bi3 de2 ren2 ， wei1 guan1 zheng3 zan1 。
- bu4 fa2 bu4 jin1 ， sen1 yan2 shen1 chen2 。
- wo3 kao3 wen4 xue2 ， wei2 xin1 mi2 chen2 。
- duan1 ping2 zi4 wo3 ， he2 yong4 fu2 qin1 。
- zhong4 di3 jiu3 ding3 ， jia4 yu2 wan4 chen1 。
- wei2 tie1 ke3 guan1 ， wei2 shi4 bian1 zhen1 。
- shang4 xin4 wo3 yan2 ， fei3 jin1 si1 jin1 。

## 注释

## 译文

## 赏析
