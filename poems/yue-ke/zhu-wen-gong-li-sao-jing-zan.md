---
id: yue-ke-zhu-wen-gong-li-sao-jing-zan
title: 朱文公離騷經贊
titlePinyin: zhu1 wen2 gong1 li2 sao1 jing1 zan4
titleSlug: zhu-wen-gong-li-sao-jing-zan
author: 岳珂
authorPinyin: yue4 ke1
authorSlug: yue-ke
dynasty: 唐
dynastyPinyin: tang2
dynastySlug: tang
tags: [] 
---

## 正文

- 偉茲帖之奇瑰兮，羌筆力之有神。
- 走緘縢之來詔兮，並垂棘而足珍。
- 從鯉庭而載求兮，得陳亢之異聞。
- 書三閭之孤忠兮，將爭光兮儀鄰。
- 予嘗竊寘疑兮，謂意或有在也。
- 方淳熙之繼明兮，德如天其大也。
- 挈道統而在上兮，固無嫉邪之害也。
- 先生之溯伊濂兮，又非沅湘之派也。
- 寓物以寫興兮，自前世以固然。
- 豈先生之適正兮，乃獨取于沉淵。
- 行或過乎中庸兮，雖爲法而不可。
- 其忠君愛國之誠兮，亦不虞乎後日之禍。
- 彼不學兮，周公仲尼。
- 知莊士與醇儒兮，或羞稱之。
- 律風雅之末流兮，若未免于或變。
- 使交有所發兮，亦足以迪天性民彝之善。
- 以今日之書兮，固非出于感時。
- 則異時之集注兮，亦何病乎俗人之悕。
- 原屈原之心兮，宗國之楚。
- 作春秋兮，固安在乎黜周而王魯。
- 先儒之心兮，百聖之矩。
- 藏此帖兮，昭于今古。

## 拼音

- wei3 zi1 tie1 zhi1 qi2 gui1 xi1 ， qiang1 bi3 li4 zhi1 you3 shen2 。
- zou3 jian1 teng2 zhi1 lai2 zhao4 xi1 ， bing4 chui2 ji2 er2 zu2 zhen1 。
- cong2 li3 ting2 er2 zai4 qiu2 xi1 ， de2 chen2 kang4 zhi1 yi4 wen2 。
- shu1 san1 lü2 zhi1 gu1 zhong1 xi1 ， jiang1 zheng1 guang1 xi1 yi2 lin2 。
- yu3 chang2 qie4 zhi4 yi2 xi1 ， wei4 yi4 huo4 you3 zai4 ye3 。
- fang1 chun2 xi1 zhi1 ji4 ming2 xi1 ， de2 ru2 tian1 qi2 da4 ye3 。
- qie4 dao4 tong3 er2 zai4 shang4 xi1 ， gu4 wu2 ji2 xie2 zhi1 hai4 ye3 。
- xian1 sheng0 zhi1 su4 yi1 lian2 xi1 ， you4 fei1 yuan2 xiang1 zhi1 pai4 ye3 。
- yu4 wu4 yi3 xie3 xing1 xi1 ， zi4 qian2 shi4 yi3 gu4 ran2 。
- qi3 xian1 sheng0 zhi1 shi4 zheng4 xi1 ， nai3 du2 qu3 yu2 chen2 yuan1 。
- xing2 huo4 guo4 hu1 zhong1 yong1 xi1 ， sui1 wei2 fa3 er2 bu4 ke3 。
- qi2 zhong1 jun1 ai4 guo2 zhi1 cheng2 xi1 ， yi4 bu4 yu2 hu1 hou4 ri4 zhi1 huo4 。
- bi3 bu4 xue2 xi1 ， zhou1 gong1 zhong4 ni2 。
- zhi1 zhuang1 shi4 yu3 chun2 ru2 xi1 ， huo4 xiu1 cheng1 zhi1 。
- lü4 feng1 ya3 zhi1 mo4 liu2 xi1 ， ruo4 wei4 mian3 yu2 huo4 bian4 。
- shi3 jiao1 you3 suo3 fa1 xi1 ， yi4 zu2 yi3 di2 tian1 xing4 min2 yi2 zhi1 shan4 。
- yi3 jin1 ri4 zhi1 shu1 xi1 ， gu4 fei1 chu1 yu2 gan3 shi2 。
- ze2 yi4 shi2 zhi1 ji2 zhu4 xi1 ， yi4 he2 bing4 hu1 su2 ren2 zhi1 xi1 。
- yuan2 qu1 yuan2 zhi1 xin1 xi1 ， zong1 guo2 zhi1 chu3 。
- zuo4 chun1 qiu1 xi1 ， gu4 an1 zai4 hu0 chu4 zhou1 er2 wang2 lu3 。
- xian1 ru2 zhi1 xin1 xi1 ， bai3 sheng4 zhi1 ju3 。
- cang2 ci3 tie3 xi1 ， zhao1 yu2 jin1 gu3 。

## 注释

## 译文

## 赏析
