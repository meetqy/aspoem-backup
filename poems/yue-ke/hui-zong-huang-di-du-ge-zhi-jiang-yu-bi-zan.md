---
id: yue-ke-hui-zong-huang-di-du-ge-zhi-jiang-yu-bi-zan
title: 徽宗皇帝讀閣支降御筆贊
titlePinyin: hui1 zong1 huang2 di4 du2 ge2 zhi1 jiang4 yu4 bi3 zan4
titleSlug: hui-zong-huang-di-du-ge-zhi-jiang-yu-bi-zan
author: 岳珂
authorPinyin: yue4 ke1
authorSlug: yue-ke
dynasty: 宋
dynastyPinyin: song4
dynastySlug: song
tags: []
---

## 正文

- 昭回之秘天所示，風行雷厲動一世。
- 獨持八柄昭馭貴，馭貴馭富抑其細。
- 百年史牒記金匱，木脚東廊果何地。
- 誰從六閣得幅紙，朱書旁行儼如此。
- 貴璫日月書紙尾，宛如宣和見宣底。
- 參稽天筆良不類，恭覽比方三歎喟。
- 王蔡諸臣真可罪，區區球補蟣蝨耳。
- 汴都徬徨塵未洗，此帖間行來萬里。
- 大書尊堯詆王氏，責以格君法當爾。
- 奸諛直筆誅既死，願以所書裨太史。

## 拼音

- zhao1 hui2 zhi1 mi4 tian1 suo3 shi4 ， feng1 xing2 lei2 li4 dong4 yi2 shi4 。
- du2 chi2 ba1 bing3 zhao1 yu4 gui4 ， yu4 gui4 yu4 fu4 yi4 qi2 xi4 。
- bai3 nian2 shi3 die2 ji4 jin1 kui4 ， mu4 jiao3 dong1 lang2 guo3 he2 di4 。
- shui2 cong2 liu4 ge2 de2 fu2 zhi3 ， zhu1 shu1 pang2 xing2 yan3 ru2 ci3 。
- gui4 dang1 ri4 yue4 shu1 zhi3 wei3 ， wan3 ru2 xuan1 he2 jian4 xuan1 di3 。
- can1 ji1 tian1 bi3 liang2 bu2 lei4 ， gong1 lan3 bi3 fang0 san1 tan4 kui4 。
- wang2 cai4 zhu1 chen2 zhen1 ke3 zui4 ， qu1 qu1 qiu2 bu3 ji3 shi1 er3 。
- bian4 dou1 pang2 huang2 chen2 wei4 xi3 ， ci3 tie3 jian4 xing2 lai2 wan4 li3 。
- da4 shu1 zun1 yao2 di3 wang2 shi4 ， ze2 yi3 ge2 jun1 fa3 dang1 er3 。
- jian1 yu2 zhi2 bi3 zhu1 ji4 si3 ， yuan4 yi3 suo3 shu1 bi4 tai4 shi3 。

## 注释

## 译文

## 赏析
