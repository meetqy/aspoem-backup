---
id: yue-ke-liu-yue-er-ri-yi-chou-lan-xi-da-lei-yu
title: 六月二日乙丑濫溪大雷雨
titlePinyin: liu4 yue4 er4 ri4 yi3 chou3 lan4 xi1 da4 lei2 yu3
titleSlug: liu-yue-er-ri-yi-chou-lan-xi-da-lei-yu
author: 岳珂
authorPinyin: yue4 ke1
authorSlug: yue-ke
dynasty: 唐
dynastyPinyin: tang2
dynastySlug: tang
tags: [] 
---

## 正文

- 人言夏月雨甲子，赤地千里真旱祥。
- 今年六月天久亢，平疇龜坼田禾秧。
- 農夫慟哭眼滴血，郡邑奔走焚巫尪。
- 油雲勃興杳無際，涸轍渴想惟西江。
- 誰能逆計休與咎，且願炎熱澆清涼。
- 凌晨望霓到日暮，屯膏雖施了未光。
- 萬夫喁訴百澮竭，風伯一埽還穹蒼。
- 那知天意極仁愛，爲民之慮尤周詳。
- 摇光一夕動北斗，濃霾五夜迷東望。
- 赫曦再見耀亭午，童謠忽憶歌商羊。
- 快哉雄風起蘋末，玉女嚂笑叫阿香。
- 盡傾天瓢灑甘露，五丁仗劍分銀潢。
- 桑麻油油粟旆旆，稻苗鬰鬰溪湯湯。
- 葭蘆起舞岸柳揖，農家欣喜幾欲狂。
- 向來羣心已誤見，俱謂時數無金穰。
- 詎知瞬息變呼吸，頓使空廩還千箱。
- 彼管窺天蠡測海，妄以時日肆度量。
- 亦復委曲致避就，聊徇世俗拘陰陽。
- 天於萬物乃如此，大造生意何可忘。
- 嗟乎得隴仍望蜀，更乞一剪田中蝗。

## 拼音

- ren2 yan2 xia4 yue4 yu3 jia3 zi3 ， chi4 di4 qian1 li3 zhen1 han4 xiang2 。
- jin1 nian2 liu4 yue4 tian1 jiu3 kang4 ， ping2 chou2 gui1 che4 tian2 he2 yang1 。
- nong2 fu1 tong4 ku1 yan3 di1 xue4 ， jun4 yi4 ben1 zou3 fen2 wu1 wang1 。
- you2 yun2 bo2 xing1 yao3 wu2 ji4 ， he2 zhe2 ke3 xiang3 wei2 xi1 jiang1 。
- shui2 neng2 ni4 ji4 xiu1 yu3 jiu4 ， qie3 yuan4 yan2 re4 jiao1 qing1 liang2 。
- ling2 chen2 wang4 ni2 dao4 ri4 mu4 ， tun2 gao1 sui1 shi1 le0 wei4 guang1 。
- wan4 fu1 yong2 su4 bai3 kuai4 jie2 ， feng1 bo2 yi2 sao4 huan2 qiong2 cang1 。
- na4 zhi1 tian1 yi4 ji2 ren2 ai4 ， wei2 min2 zhi1 lü4 you2 zhou1 xiang2 。
- yao2 guang1 yi4 xi1 dong4 bei3 dou3 ， nong2 mai2 wu3 ye4 mi2 dong1 wang4 。
- he4 xi1 zai4 jian4 yao4 ting2 wu3 ， tong2 yao2 hu1 yi4 ge1 shang1 yang2 。
- kuai4 zai1 xiong2 feng1 qi3 pin2 mo4 ， yu4 nü3 lan4 xiao4 jiao4 a1 xiang1 。
- jin4 qing1 tian1 piao2 sa3 gan1 lu4 ， wu3 ding1 zhang4 jian4 fen1 yin2 huang2 。
- sang1 ma2 you2 you2 su4 pei4 pei4 ， dao4 miao2 yu4 yu4 xi1 tang1 tang1 。
- jia1 lu2 qi3 wu3 an4 liu3 yi1 ， nong2 jia1 xin1 xi3 ji1 yu4 kuang2 。
- xiang4 lai2 qun2 xin1 yi3 wu4 jian4 ， ju4 wei4 shi2 shu4 wu2 jin1 rang2 。
- ju4 zhi1 shun4 xi1 bian4 hu1 xi1 ， dun4 shi3 kong1 lin3 huan2 qian1 xiang1 。
- bi3 guan3 kui1 tian1 li2 ce4 hai3 ， wang4 yi3 shi2 ri4 si4 du4 liang4 。
- yi4 fu4 wei3 qu1 zhi4 bi4 jiu4 ， liao2 xun4 shi4 su2 ju1 yin1 yang2 。
- tian1 wu1 wan4 wu4 nai3 ru2 ci3 ， da4 zao4 sheng1 yi4 he2 ke3 wang4 。
- jie1 hu1 de2 long3 reng2 wang4 shu3 ， geng4 qi3 yi4 jian3 tian2 zhong1 huang2 。

## 注释

## 译文

## 赏析
