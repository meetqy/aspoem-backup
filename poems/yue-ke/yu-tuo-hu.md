---
id: yue-ke-yu-tuo-hu
title: 玉唾壺
titlePinyin: yu4 tuo4 hu2
titleSlug: yu-tuo-hu
author: 岳珂
authorPinyin: yue4 ke1
authorSlug: yue-ke
dynasty: 宋
dynastyPinyin: song4
dynastySlug: song
tags: []
---

## 正文

- 古來玉唾壺，歌罷壺爲缺。
- 憂時一片心，常惜志士烈。
- 鸊鵜瑩出昆吾刀，截肪溫潤如切膏。
- 悲歌聲動行雲高，何愛一闋稱世豪。
- 馬生冀州北，未省能伏櫪。
- 骨拳鬃禿刓四蹄，鳳膺赭汗人不知。
- 夕陽芳草顧影嘶，猶憶振鬣天山西。
- 可憐歲華暮，萬里瑶池路。
- 鹽車轆轆踰太行，夜然枯草晝服箱。
- 上天振策無王良，徒有此志今未忘。
- 荆山韞明月，良工斲不徹。
- 抱璞昔三刖，曾泣卞和血。
- 既斲復毀不可磨，尊前對酒聽浩歌。
- 唾壺雖缺璞更多，騏驥不生奈老何。

## 拼音

- gu3 lai2 yu4 tuo4 hu2 ， ge1 ba4 hu2 wei2 que1 。
- you1 shi2 yi2 pian4 xin1 ， chang2 xi1 zhi4 shi4 lie4 。
- pi4 ti2 ying2 chu1 kun1 wu2 dao1 ， jie2 fang2 wen1 run4 ru2 qie4 gao1 。
- bei1 ge1 sheng1 dong4 xing2 yun2 gao1 ， he2 ai4 yi2 que4 cheng1 shi4 hao2 。
- ma3 sheng1 ji4 zhou1 bei3 ， wei4 sheng3 neng2 fu2 li4 。
- gu3 quan2 zong1 tu1 wan2 si4 ti2 ， feng4 ying1 zhe3 han4 ren2 bu4 zhi1 。
- xi1 yang2 fang1 cao3 gu4 ying3 si1 ， you2 yi4 zhen4 lie4 tian1 shan1 xi1 。
- ke3 lian2 sui4 hua2 mu4 ， wan4 li3 yao2 chi2 lu4 。
- yan2 ju1 lu4 lu4 yu2 tai4 hang2 ， ye4 ran2 ku1 cao3 zhou4 fu2 xiang1 。
- shang4 tian1 zhen4 ce4 wu2 wang2 liang2 ， tu2 you3 ci3 zhi4 jin1 wei4 wang4 。
- jing1 shan1 yun4 ming2 yue4 ， liang2 gong1 zhuo2 bu2 che4 。
- bao4 pu2 xi1 san1 yue4 ， ceng2 qi4 bian4 he2 xue4 。
- ji4 zhuo2 fu4 hui3 bu4 ke3 mo2 ， zun1 qian2 dui4 jiu3 ting1 hao4 ge1 。
- tuo4 hu2 sui1 que1 pu2 geng4 duo1 ， qi2 ji4 bu4 sheng1 nai4 lao3 he2 。

## 注释

## 译文

## 赏析
