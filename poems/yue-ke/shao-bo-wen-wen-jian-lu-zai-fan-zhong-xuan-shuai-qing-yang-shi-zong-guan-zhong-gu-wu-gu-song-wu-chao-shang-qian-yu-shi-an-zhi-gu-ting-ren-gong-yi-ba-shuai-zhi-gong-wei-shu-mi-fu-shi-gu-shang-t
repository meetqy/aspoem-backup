---
id: yue-ke-shao-bo-wen-wen-jian-lu-zai-fan-zhong-xuan-shuai-qing-yang-shi-zong-guan-zhong-gu-wu-gu-song-wu-chao-shang-qian-yu-shi-an-zhi-gu-ting-ren-gong-yi-ba-shuai-zhi-gong-wei-shu-mi-fu-shi-gu-shang-ting-ren-fu-jian-wei-yong-xing-jun-lu-qian-xia-you-jian-zhi-xi-zhou-gong-mei-zi-jiu-yue-xian-ren-yu-zhong-shi-shang-shi-you-qi-yi-mou-bu-xiao-wei-qi-zi-sun-suo-song-ning-lun-shi-zhi-qu-zhi-zai-yu-zai-shan-zhong-du-shu-ou-jian-ci-shu-er-biao-zhi
title: 邵伯溫聞見錄載范忠宣帥慶陽時總管种詁無故訟於朝上遣御史按治詁停任公亦罷帥至公爲樞密副使詁尚停任復薦爲永興軍路鈐轄又薦知隰州公每自咎曰先人與种氏上世有契義某不肖爲其子孫所訟寧論事之曲直哉予在山中讀書偶見此書而表之
titlePinyin: shao4 bo2 wen1 wen2 jian4 lu4 zai4 fan4 zhong1 xuan1 shuai4 qing4 yang2 shi2 zong3 guan3 zhong3 gu3 wu2 gu4 song4 wu1 chao2 shang4 qian3 yu4 shi3 an4 zhi4 gu3 ting2 ren4 gong1 yi4 ba4 shuai4 zhi4 gong1 wei2 shu1 mi4 fu4 shi3 gu3 shang4 ting2 ren4 fu4 jian4 wei2 yong3 xing1 jun1 lu4 qian2 xia2 you4 jian4 zhi1 xi2 zhou1 gong1 mei3 zi4 jiu4 yue1 xian1 ren2 yu3 zhong3 shi4 shang4 shi4 you3 qi4 yi4 mou3 bu2 xiao4 wei2 qi2 zi3 sun1 suo3 song4 ning2 lun4 shi4 zhi1 qu1 zhi2 zai1 yu3 zai4 shan1 zhong1 du2 shu1 ou3 jian4 ci3 shu1 er2 biao3 zhi1
titleSlug: shao-bo-wen-wen-jian-lu-zai-fan-zhong-xuan-shuai-qing-yang-shi-zong-guan-zhong-gu-wu-gu-song-wu-chao-shang-qian-yu-shi-an-zhi-gu-ting-ren-gong-yi-ba-shuai-zhi-gong-wei-shu-mi-fu-shi-gu-shang-ting-ren-fu-jian-wei-yong-xing-jun-lu-qian-xia-you-jian-zhi-xi-zhou-gong-mei-zi-jiu-yue-xian-ren-yu-zhong-shi-shang-shi-you-qi-yi-mou-bu-xiao-wei-qi-zi-sun-suo-song-ning-lun-shi-zhi-qu-zhi-zai-yu-zai-shan-zhong-du-shu-ou-jian-ci-shu-er-biao-zhi
author: 岳珂
authorPinyin: yue4 ke1
authorSlug: yue-ke
dynasty: 宋
dynastyPinyin: song4
dynastySlug: song
tags: []
---

## 正文

- 君不見孔融昔日見李膺，百世尚以通家稱。
- 又不見孔融後來薦鴻豫，卵翼方成比行路。
- 北海平生開酒尊，未應賓客皆若人。
- 倘令同德更比義，華胄肯以遥遥論。
- 世間麟鳳雜梟虺，人事會逢總如此。
- 高平丞相本大賢，尺璧那容寸瑕指。
- 一朝契家青澗种，轉頭不記龍圖公。
- 蟈鳴亂磬蠅點素，丞相襟量滄溟同。
- 歸來端委廟堂上，一眚不捐三世將。
- 自言曲直何必言，愧死老奴作何樣。
- 吁嗟此輩何代無，高平堂堂真丈夫。
- 邵家聞見訂千古，寂寞澗城墳上土。

## 拼音

- jun1 bu2 jian4 kong3 rong2 xi1 ri4 jian4 li3 ying1 ， bai3 shi4 shang4 yi3 tong1 jia1 cheng1 。
- you4 bu2 jian4 kong3 rong2 hou4 lai2 jian4 hong2 yu4 ， luan3 yi4 fang1 cheng2 bi3 xing2 lu4 。
- bei3 hai3 ping2 sheng1 kai1 jiu3 zun1 ， wei4 ying1 bin1 ke4 jie1 ruo4 ren2 。
- tang3 ling4 tong2 de2 geng4 bi3 yi4 ， hua2 zhou4 ken3 yi3 yao2 yao2 lun4 。
- shi4 jian4 lin2 feng4 za2 xiao1 hui1 ， ren2 shi4 hui4 feng2 zong3 ru2 ci3 。
- gao1 ping2 cheng2 xiang4 ben3 da4 xian2 ， chi3 bi4 na4 rong2 cun4 xia2 zhi3 。
- yi4 zhao1 qi4 jia1 qing1 jian4 zhong3 ， zhuan3 tou2 bu2 ji4 long2 tu2 gong1 。
- guo1 ming2 luan4 qing4 ying2 dian3 su4 ， cheng2 xiang4 jin1 liang2 cang1 ming2 tong2 。
- gui1 lai2 duan1 wei3 miao4 tang2 shang4 ， yi4 sheng3 bu4 juan1 san1 shi4 jiang1 。
- zi4 yan2 qu1 zhi2 he2 bi4 yan2 ， kui4 si3 lao3 nu2 zuo4 he2 yang4 。
- xu1 jie1 ci3 bei4 he2 dai4 wu2 ， gao1 ping2 tang2 tang2 zhen1 zhang4 fu0 。
- shao4 jia1 wen2 jian4 ding4 qian1 gu3 ， ji4 mo4 jian4 cheng2 fen2 shang4 tu3 。

## 注释

## 译文

## 赏析
