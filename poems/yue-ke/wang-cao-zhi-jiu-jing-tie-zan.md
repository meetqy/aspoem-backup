---
id: yue-ke-wang-cao-zhi-jiu-jing-tie-zan
title: 王操之舊京帖贊
titlePinyin: wang2 cao1 zhi1 jiu4 jing1 tie1 zan4
titleSlug: wang-cao-zhi-jiu-jing-tie-zan
author: 岳珂
authorPinyin: yue4 ke1
authorSlug: yue-ke
dynasty: 宋
dynastyPinyin: song4
dynastySlug: song
tags: []
---

## 正文

- 永嘉戎馬摇乾坤，渡江一馬黄屋奔。
- 中原文獻無復存，僅有筆陣興王門。
- 猗歟大令趾右軍，幾年埒美名金昆。
- 片紙斷爛如瑶琨，鸞蛟蛇蚓置勿論。
- 爲問此帖當何人，豺狼父子蟻君臣。
- 綱常肇自清濁分，孰能自植無君恩。
- 是時咸洛塵霾昏，阡原變徙陵谷翻。
- 家人丘隴何足言，痛裂乃爾摧心肝。
- 義熙九土封函關，遺氓遮道挽息真。
- 矢口止誦公家墳，人心大義端不泯。
- 誰其主議畫淮濆，伊瀍王氣空膏屯。
- 悠悠千載有此臣，委質無乃慚州民。
- 感歎遺墨氣涌山，我欲請劍同朱雲。
- 收亭楸檟方成阡，大呼爲叫九天閽。

## 拼音

- yong3 jia1 rong2 ma3 yao2 qian2 kun1 ， du4 jiang1 yi4 ma3 huang2 wu1 ben1 。
- zhong1 yuan2 wen2 xian4 wu2 fu4 cun2 ， jin3 you3 bi3 zhen4 xing1 wang2 men2 。
- yi1 yu2 da4 ling4 zhi3 you4 jun1 ， ji1 nian2 lie4 mei3 ming2 jin1 kun1 。
- pian4 zhi3 duan4 lan4 ru2 yao2 kun1 ， luan2 jiao1 she2 yin3 zhi4 wu4 lun4 。
- wei2 wen4 ci3 tie3 dang1 he2 ren2 ， chai2 lang2 fu4 zi3 yi3 jun1 chen2 。
- gang1 chang2 zhao4 zi4 qing1 zhuo2 fen1 ， shu2 neng2 zi4 zhi2 wu2 jun1 en1 。
- shi4 shi2 xian2 luo4 chen2 mai2 hun1 ， qian1 yuan2 bian4 xi3 ling2 gu3 fan1 。
- jia1 ren2 qiu1 long3 he2 zu2 yan2 ， tong4 lie4 nai3 er3 cui1 xin1 gan1 。
- yi4 xi1 jiu3 tu3 feng1 han2 guan1 ， yi2 mang2 zhe1 dao4 wan3 xi1 zhen1 。
- shi3 kou3 zhi3 song4 gong1 jia0 fen2 ， ren2 xin1 da4 yi4 duan1 bu4 min3 。
- shui2 qi2 zhu3 yi4 hua4 huai2 pen1 ， yi1 chan2 wang2 qi4 kong1 gao1 tun2 。
- you1 you1 qian1 zai4 you3 ci3 chen2 ， wei3 zhi4 wu2 nai3 can2 zhou1 min2 。
- gan3 tan4 yi2 mo4 qi4 yong3 shan1 ， wo3 yu4 qing3 jian4 tong2 zhu1 yun2 。
- shou1 ting2 qiu1 jia3 fang1 cheng2 qian1 ， da4 hu1 wei2 jiao4 jiu3 tian1 hun1 。

## 注释

## 译文

## 赏析
