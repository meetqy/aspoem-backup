---
id: yue-ke-tang-shi-you-ci-jun-jiang-biao-zhe-shi-zai-zhu-yi-xin-gan-chu-bi-ling-zhi-yi-ji-ci-shi-shi-zhi-zhao-jia-shou-yi-lao-fu-ying-ming-bai-ri-er-de-er-guan-chi-gong-xiang-fu-yi-jian-yi-ya-qi-chi-qie-xian-shi-zhi-nai-jue-bu-kan-da-nu-yue-shu-qian-li-nai-ji-liang-guan-e-bi-lai-ci-shi-wen-zhi-ju-yu-zhi-lao-fu-wu-zui-lao-fu-su-yue-shi-jun-wu-cao-cao-wo-suo-zhi-nai-ou-chu-suo-yong-gai-xian-shi-yi-xiang-jun-han-mo-rong-zai-zhi-gou-bu-cheng-gan-ding-huo-sui-shi-zhi-kai-ran-yue-ru-ci-zhi-xiao-shi-jun-san-shi-qian-bi-bu-ri-xian-wu-shi-guan-ji-zai-shi-zhi-chang-an-xiang-yi-shi-da-xi-fu-shu-ling-you-ci-jiang-zhe-ye-chuang-ou-shi-pi-ling-zhang-hao-bi-xi-wei-zhi-fu
title: 唐世有刺郡江表者時宰囑以新淦出筆令製以寄刺史始至召佳手一老父應命百日而得二管馳貢相府一見已訝其遲且鮮試之乃絕不堪大怒曰數千里乃寄兩管惡筆來刺史聞之懼欲寘老父於罪老父訴曰使君毋草草我所製乃歐褚所用丐先示以相君翰墨容再製苟不稱甘鼎鑊遂示之慨然曰如此只消使君三十錢筆不日獻五十管暨再使至長安相一試大喜復書令優賜匠者夜窗偶試毘陵張顥筆戲爲之賦
titlePinyin: tang2 shi4 you3 ci4 jun4 jiang1 biao3 zhe3 shi2 zai3 zhu3 yi3 xin1 gan4 chu1 bi3 ling4 zhi4 yi3 ji4 ci4 shi3 shi3 zhi4 zhao4 jia1 shou3 yi4 lao3 fu4 ying1 ming4 bai3 ri4 er2 de2 er4 guan3 chi2 gong4 xiang4 fu3 yi2 jian4 yi3 ya4 qi2 chi2 qie3 xian1 shi4 zhi1 nai3 jue2 bu4 kan1 da4 nu4 yue1 shu4 qian1 li3 nai3 ji4 liang3 guan3 e4 bi3 lai2 ci4 shi3 wen2 zhi1 ju4 yu4 zhi4 lao3 fu4 wu1 zui4 lao3 fu4 su4 yue1 shi3 jun1 wu2 cao3 cao3 wo3 suo3 zhi4 nai3 ou1 chu3 suo3 yong4 gai4 xian1 shi4 yi3 xiang1 jun1 han4 mo4 rong2 zai4 zhi4 gou3 bu4 cheng1 gan1 ding3 huo4 sui4 shi4 zhi1 kai3 ran2 yue1 ru2 ci3 zhi1 xiao1 shi3 jun1 san1 shi2 qian2 bi3 bu2 ri4 xian4 wu3 shi2 guan3 ji4 zai4 shi3 zhi4 chang2 an1 xiang1 yi2 shi4 da4 xi3 fu4 shu1 ling4 you1 ci4 jiang4 zhe3 ye4 chuang1 ou3 shi4 pi2 ling2 zhang1 hao4 bi3 xi4 wei2 zhi1 fu4
titleSlug: tang-shi-you-ci-jun-jiang-biao-zhe-shi-zai-zhu-yi-xin-gan-chu-bi-ling-zhi-yi-ji-ci-shi-shi-zhi-zhao-jia-shou-yi-lao-fu-ying-ming-bai-ri-er-de-er-guan-chi-gong-xiang-fu-yi-jian-yi-ya-qi-chi-qie-xian-shi-zhi-nai-jue-bu-kan-da-nu-yue-shu-qian-li-nai-ji-liang-guan-e-bi-lai-ci-shi-wen-zhi-ju-yu-zhi-lao-fu-wu-zui-lao-fu-su-yue-shi-jun-wu-cao-cao-wo-suo-zhi-nai-ou-chu-suo-yong-gai-xian-shi-yi-xiang-jun-han-mo-rong-zai-zhi-gou-bu-cheng-gan-ding-huo-sui-shi-zhi-kai-ran-yue-ru-ci-zhi-xiao-shi-jun-san-shi-qian-bi-bu-ri-xian-wu-shi-guan-ji-zai-shi-zhi-chang-an-xiang-yi-shi-da-xi-fu-shu-ling-you-ci-jiang-zhe-ye-chuang-ou-shi-pi-ling-zhang-hao-bi-xi-wei-zhi-fu
author: 岳珂
authorPinyin: yue4 ke1
authorSlug: yue-ke
dynasty: 宋
dynastyPinyin: song4
dynastySlug: song
tags: []
---

## 正文

- 世間未必無臯夔，九疑虞舜不可追。
- 武皇銳意開絕漠，推鋒乃亦有衛霍。
- 嗟哉格物本一理，顧人所用何如耳。
- 筆工在昔本市傭，束毫傳筦求售同。
- 誰云進技不進道，意匠輒與歐褚通。
- 虔州刺史募佳筆，雙筦何堪須百日。
- 星馳一騎到長安，試手鳳池隨弃擲。
- 老奴恂慄丞相嗔，能用此筆能幾人。
- 願窺翰墨減工製，必使揮毫誇入神。
- 斗杓春回開電笑，橐籥果符人所料。
- 中山聚族儻未殫，束帛那容及年少。
- 是知人才用舍別識惟一心，皋夔衛霍無古今。
- 妍媸能否俱在上所使，此筆區區正其比。
- 我生識字僅一丁，眼前所見徒毘陵。
- 未知當年新淦果何若，正恐鍾衛二王無合作。
- 君不見此老一去知幾年，當時鑒裁無復傳。
- 紛紛雞毛抱筩賣，恰費書傭三十錢。

## 拼音

- shi4 jian4 wei4 bi4 wu2 gao1 kui2 ， jiu3 yi2 yu2 shun4 bu4 ke3 zhui1 。
- wu3 huang2 rui4 yi4 kai1 jue2 mo4 ， tui1 feng1 nai3 yi4 you3 wei4 huo4 。
- jie1 zai1 ge2 wu4 ben3 yi4 li3 ， gu4 ren2 suo3 yong4 he2 ru2 er3 。
- bi3 gong1 zai4 xi1 ben3 shi4 yong1 ， shu4 hao2 chuan2 guan3 qiu2 shou4 tong2 。
- shui2 yun2 jin4 ji4 bu2 jin4 dao4 ， yi4 jiang4 zhe2 yu3 ou1 chu3 tong1 。
- qian2 zhou1 ci4 shi3 mu4 jia1 bi3 ， shuang1 guan3 he2 kan1 xu1 bai3 ri4 。
- xing1 chi2 yi4 qi2 dao4 chang2 an1 ， shi4 shou3 feng4 chi2 sui2 qi4 zhi4 。
- lao3 nu2 xun2 li4 cheng2 xiang4 chen1 ， neng2 yong4 ci3 bi3 neng2 ji1 ren2 。
- yuan4 kui1 han4 mo4 jian3 gong1 zhi4 ， bi4 shi3 hui1 hao2 kua1 ru4 shen2 。
- dou4 shao2 chun1 hui2 kai1 dian4 xiao4 ， tuo2 yue4 guo3 fu2 ren2 suo3 liao4 。
- zhong1 shan1 ju4 zu2 tang3 wei4 dan1 ， shu4 bo2 na4 rong2 ji2 nian2 shao4 。
- shi4 zhi1 ren2 cai2 yong4 she4 bie2 shi2 wei2 yi1 xin1 ， gao1 kui2 wei4 huo4 wu2 gu3 jin1 。
- yan2 chi1 neng2 fou3 ju4 zai4 shang4 suo3 shi3 ， ci3 bi3 qu1 qu1 zheng4 qi2 bi3 。
- wo3 sheng1 shi2 zi4 jin3 yi4 ding1 ， yan3 qian2 suo3 jian4 tu2 pi2 ling2 。
- wei4 zhi1 dang1 nian2 xin1 gan4 guo3 he2 ruo4 ， zheng4 kong3 zhong1 wei4 er4 wang2 wu2 he2 zuo4 。
- jun1 bu2 jian4 ci3 lao3 yi2 qu4 zhi1 ji1 nian2 ， dang1 shi2 jian4 cai2 wu2 fu4 chuan2 。
- fen1 fen1 ji1 mao2 bao4 tong3 mai4 ， qia4 fei4 shu1 yong1 san1 shi2 qian2 。

## 注释

## 译文

## 赏析
