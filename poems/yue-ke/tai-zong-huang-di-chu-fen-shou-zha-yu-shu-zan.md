---
id: yue-ke-tai-zong-huang-di-chu-fen-shou-zha-yu-shu-zan
title: 太宗皇帝處分手札御書贊
titlePinyin: tai4 zong1 huang2 di4 chu3 fen1 shou3 zha2 yu4 shu1 zan4
titleSlug: tai-zong-huang-di-chu-fen-shou-zha-yu-shu-zan
author: 岳珂
authorPinyin: yue4 ke1
authorSlug: yue-ke
dynasty: 宋
dynastyPinyin: song4
dynastySlug: song
tags: []
---

## 正文

- 於赫炎圖，真主勃興，人文其昌。
- 天開神機，海嶽洗氛，龜龍發祥。
- 明明廟謨，麾指變更，著于宸章。
- 十行之頒，六合驛行，動罔不臧。
- 片幅所傳，神護鬼呵，積于縑緗。
- 筆縱墨濃，奇正迭參，芸閣之藏。
- 臣傳此札，字體靜嚴，意態齋莊。
- 或指以疑，臣謂不然，各適所當。
- 前朝大臣，帝心所祗，理異尋常。
- 豈以軍書，龍戰鷹揚，而可比方。
- 或敬而咨，或召而親，都俞巖廊。
- 帝心所形，帝札所存，默寓弛張。
- 璆琅鳴琚，佩玉以趨，韜鋒歛鋩。
- 闢闔坤乾，風霆雲烟，萬世所望。
- 意其當時，左右拱承，日思贊襄。
- 君臣同心，始于一堂，以達八荒。
- 後三百年，來瞻奎躔，猶知激昂。
- 有偉副車，承平之儲，印以含光。
- 劫火洞昏，玉躞金題，猶識褾裝。
- 於昭帝圖，詔于後昆，不愆不忘。
- 惟天縱之能，惟心之亨，惟斷之剛。
- 臣得其真，寶以昭之，冠于百王。

## 拼音

- wu1 he4 yan2 tu2 ， zhen1 zhu3 bo2 xing1 ， ren2 wen2 qi2 chang1 。
- tian1 kai1 shen2 ji1 ， hai3 yue4 xi3 fen1 ， gui1 long2 fa1 xiang2 。
- ming2 ming2 miao4 mo2 ， hui1 zhi3 bian4 geng4 ， zhu4 yu2 chen2 zhang1 。
- shi2 hang2 zhi1 ban1 ， liu4 he2 yi4 xing2 ， dong4 wang3 bu4 zang1 。
- pian4 fu2 suo3 chuan2 ， shen2 hu4 gui3 he1 ， ji1 yu2 jian1 xiang1 。
- bi3 zong4 mo4 nong2 ， qi2 zheng4 die2 can1 ， yun2 ge2 zhi1 cang2 。
- chen2 chuan2 ci3 zha2 ， zi4 ti3 jing4 yan2 ， yi4 tai4 zhai1 zhuang1 。
- huo4 zhi3 yi3 yi2 ， chen2 wei4 bu4 ran2 ， ge4 shi4 suo3 dang1 。
- qian2 chao2 da4 chen2 ， di4 xin1 suo3 zhi1 ， li3 yi4 xun2 chang2 。
- qi3 yi3 jun1 shu1 ， long2 zhan4 ying1 yang2 ， er2 ke3 bi3 fang0 。
- huo4 jing4 er2 zi1 ， huo4 zhao4 er2 qin1 ， dou1 yu2 yan2 lang2 。
- di4 xin1 suo3 xing2 ， di4 zha2 suo3 cun2 ， mo4 yu4 chi2 zhang1 。
- qiu2 lang2 ming2 ju1 ， pei4 yu4 yi3 qu1 ， tao1 feng1 lian3 mang2 。
- pi4 he2 kun1 qian2 ， feng1 ting2 yun2 yan1 ， wan4 shi4 suo3 wang4 。
- yi4 qi2 dang1 shi2 ， zuo3 you4 gong3 cheng2 ， ri4 si1 zan4 xiang1 。
- jun1 chen2 tong2 xin1 ， shi3 yu2 yi4 tang2 ， yi3 da2 ba1 huang1 。
- hou4 san1 bai3 nian2 ， lai2 zhan1 kui2 chan2 ， you2 zhi1 ji1 ang2 。
- you3 wei3 fu4 ju1 ， cheng2 ping2 zhi1 chu3 ， yin4 yi3 han2 guang1 。
- jie2 huo3 dong4 hun1 ， yu4 xie4 jin1 ti2 ， you2 shi2 biao3 zhuang1 。
- wu1 zhao1 di4 tu2 ， zhao4 yu2 hou4 kun1 ， bu4 qian1 bu2 wang4 。
- wei2 tian1 zong4 zhi1 neng2 ， wei2 xin1 zhi1 heng1 ， wei2 duan4 zhi1 gang1 。
- chen2 de2 qi2 zhen1 ， bao3 yi3 zhao1 zhi1 ， guan1 yu2 bai3 wang2 。

## 注释

## 译文

## 赏析
