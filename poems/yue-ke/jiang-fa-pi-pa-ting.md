---
id: yue-ke-jiang-fa-pi-pa-ting
title: 將發琵琶亭
titlePinyin: jiang1 fa1 pi2 pa0 ting2
titleSlug: jiang-fa-pi-pa-ting
author: 岳珂
authorPinyin: yue4 ke1
authorSlug: yue-ke
dynasty: 宋
dynastyPinyin: song4
dynastySlug: song
tags: []
---

## 正文

- 前歲西泝鄂，今歲東入吳。
- 同一琵琶亭，行客各異塗。
- 當時白傅恨，陳跡久榛蕪。
- 豈特無遺音，榛蕪今亦無。
- 突兀眼前屋，丹堊塗 {木咨 / 木} 櫨。
- 廢興曾幾時，傳舍同蘧廬。
- 已見兩折柳，於此餞老夫。
- 昔持使者節，今發追鋒車。
- 我則齊出處，世自分榮枯。
- 而況天地間，萬變同須臾。
- 我觀商婦者，瑣瑣豈足書。
- 琵琶本常技，何地無此徒。
- 夫販浮梁茶，婦即空舟居。
- 長吏濕青衫，禮法毋乃疎。
- 樂天子牟心，一念存江湖。
- 詎關蝦蟆陵，維以懷故都。
- 譬之澤畔吟，此語非寓歟。
- 蓋嘗考遺集，一事曾同符。
- 聞歌鸚鵡洲，尋聲得幼姝。
- 倚檣泣明月，清淚垂真珠。
- 夫君當此時，正屬典午初。
- 不應奇謗後，無復思廉隅。
- 六義有比興，觀洧傳洵盱。
- 託物皆一理，實事那相須。
- 人情伏與妬，所值分賢愚。
- 低眉終不說，正恥悻悻俱。
- 初意祇如此，膠柱何足拘。
- 子折武昌柳，予宅潯陽廬。
- 二詩端可識，一笑聊洗誣。
- 明朝重回首，撾鼓催征艫。

## 拼音

- qian2 sui4 xi1 su4 e4 ， jin1 sui4 dong1 ru4 wu2 。
- tong2 yi4 pi2 pa0 ting2 ， xing2 ke4 ge4 yi4 tu2 。
- dang1 shi2 bai2 fu4 hen4 ， chen2 ji4 jiu3 zhen1 wu2 。
- qi3 te4 wu2 yi2 yin1 ， zhen1 wu2 jin1 yi4 wu2 。
- tu1 wu4 yan3 qian2 wu1 ， dan1 e4 tu2  { mu4 zi1  /  mu4 }  lu2 。
- fei4 xing1 ceng2 ji1 shi2 ， chuan2 she4 tong2 qu2 lu2 。
- yi3 jian4 liang3 zhe2 liu3 ， wu1 ci3 jian4 lao3 fu1 。
- xi1 chi2 shi3 zhe3 jie2 ， jin1 fa1 zhui1 feng1 ju1 。
- wo3 ze2 qi2 chu1 chu3 ， shi4 zi4 fen1 rong2 ku1 。
- er2 kuang4 tian1 di4 jian4 ， wan4 bian4 tong2 xu1 yu2 。
- wo3 guan1 shang1 fu4 zhe3 ， suo3 suo3 qi3 zu2 shu1 。
- pi2 pa0 ben3 chang2 ji4 ， he2 di4 wu2 ci3 tu2 。
- fu1 fan4 fu2 liang2 cha2 ， fu4 ji2 kong1 zhou1 ju1 。
- chang2 li4 shi1 qing1 shan1 ， li3 fa3 wu2 nai3 shu1 。
- le4 tian1 zi3 mu4 xin1 ， yi2 nian4 cun2 jiang1 hu2 。
- ju4 guan1 xia1 ma0 ling2 ， wei2 yi3 huai2 gu4 du1 。
- pi4 zhi1 ze2 pan4 yin2 ， ci3 yu3 fei1 yu4 yu2 。
- gai4 chang2 kao3 yi2 ji2 ， yi2 shi4 ceng2 tong2 fu2 。
- wen2 ge1 ying1 wu3 zhou1 ， xun2 sheng1 de2 you4 shu1 。
- yi3 qiang2 qi4 ming2 yue4 ， qing1 lei4 chui2 zhen1 zhu1 。
- fu1 jun1 dang1 ci3 shi2 ， zheng4 shu3 dian3 wu3 chu1 。
- bu4 ying1 qi2 bang4 hou4 ， wu2 fu4 si1 lian2 yu2 。
- liu4 yi4 you3 bi3 xing1 ， guan1 wei3 chuan2 xun2 xu1 。
- tuo1 wu4 jie1 yi4 li3 ， shi2 shi4 na4 xiang1 xu1 。
- ren2 qing2 fu2 yu3 du4 ， suo3 zhi2 fen1 xian2 yu2 。
- di1 mei2 zhong1 bu4 shuo1 ， zheng4 chi3 xing4 xing4 ju4 。
- chu1 yi4 qi2 ru2 ci3 ， jiao1 zhu4 he2 zu2 ju1 。
- zi3 zhe2 wu3 chang1 liu3 ， yu3 zhai2 xun2 yang2 lu2 。
- er4 shi1 duan1 ke3 shi2 ， yi2 xiao4 liao2 xi3 wu1 。
- ming2 chao2 zhong4 hui2 shou3 ， zhua1 gu3 cui1 zheng1 lu2 。

## 注释

## 译文

## 赏析
