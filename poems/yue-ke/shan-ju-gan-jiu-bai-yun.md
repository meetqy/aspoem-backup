---
id: yue-ke-shan-ju-gan-jiu-bai-yun
title: 山居感舊百韻
titlePinyin: shan1 ju1 gan3 jiu4 bai3 yun4
titleSlug: shan-ju-gan-jiu-bai-yun
author: 岳珂
authorPinyin: yue4 ke1
authorSlug: yue-ke
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昔在淳熙日，中興最盛年。
- 身逢千載運，眼見五朝天。
- 楚甸當澄按，岷江極泝沿。
- 經途俱極險，問字始能言。
- 衛國呼珠帽，閻公着玳筵。
- 進思紅滿幄，便室白連椽。
- 詔趁回衡雁，重聽下峽猿。
- 講書聞嶽麓，論道識湘川。
- 至治承三紀，康謠沸九㙻。
- 親逢堯壽並，繼見禹功傳。
- 階玉駢床笏，籯金課槧鉛。
- 程書仍把學，句讀始精研。
- 白髮沈詹事，青雲張集仙。
- 遺經說東魯，大義指南軒。
- 古郢十連地，脩門萬里船。
- 歡呼瞻玉軑，恭請擁珠韉。
- 全盛開京邑，升平沸市廛。
- 民無買刀佩，士有誦聲絃。
- 去國波浮鷁，炎陬瘴跕鳶。
- 稍知遺枉白，僅齒與齡玄。
- 附首丁寧切，垂膺涕泗連。
- 止樊讒曖昧，皖簀恨纏綿。
- 奏牒懷留語，慈親返故泉。
- 名坊觀正獻，蕭寺餞忠宣。
- 鼓笈來承學，摳衣接鉅賢。
- 伊濂一宗匠，鄭鄧兩魁躔。
- 持論聞忠厚，逢時正黨偏。
- 僞名開建上，威燄張平原。
- 國論幾沈痼，初心本怙權。
- 朱彭承既倒，沈季助方燃。
- 東閣陪公議，南州返客還。
- 奮身從百戰，垂翅謁三銓。
- 累載需將冠，中宵嘆著鞭。
- 窮邊周障塞，訪古涉淮堧。
- 歸抱遺書痛，親裁逸事編。
- 紬藏金匱底，籲直玉階前。
- 日射九關豹，風清列辟鵷。
- 丁時旒十二，乙奏牘三千。
- 鼙鼓宸心感，絲綸詔墨鮮。
- 鑄佗光裂地，繪像煥凌煙。
- 狐史無留憾，麟臺錄奏篇。
- 賢書雖偃蹇，倉氏尚拘攣。
- 大幕開丘鄧，從軍下宿漣。
- 人謀自矛盾，民命困戈鋋。
- 已矣椎銅虎，歸歟訪石田。
- 哦松期埽逕，薦草又謄牋。
- 掌庋斯文在，鳴琚大老先。
- 扈祥纔列屬，鶴弔復題阡。
- 甫畢三朞制，重登九寺聯。
- 曾因陳戰守，尚憶奏蟬蜎。
- 馮翊菟符佩，華亭鶴羽翩。
- 弱翁慚美報，季子幸求遄。
- 蘭省頻分帳，樞庭恰綴員。
- 干時繇閫議，問俗許帷褰。
- 平糴千倉富，防江萬鼓鼘。
- 田疇免捐瘠，閭里僅安眠。
- 戎監還文石，糧車抗使旃。
- 龍荒潴廟璽，鴻筆研山園。
- 爲訪平山柳，來尋九曲蓮。
- 降胡啟膠轕，走檄更喧闐。
- 位棘珪頒瑞，持荷袷在肩。
- 登壇委寄重，仗鉞便宜專。
- 間使誅妖福，堅城馘逆全。
- 萬艘爭轉粟，九府亦流錢。
- 詩禍興同列，天游□上元。
- 閒僧偶傳誦，匪石遂銘鎸。
- 學羿招彎射，漚陽厭老拳。
- 了無虛券證，僅有巧言諞。
- 幕府門生舊，勳家宿契堅。
- 反身徒浩歎，齚舌謾思愆。
- 皇上頒明制，公朝雪滯冤。
- 復令修甬道，適遇奮空弮。
- 憂職霜侵鬢，忘餐頰露顴。
- 粗能供尺伍，何以報塵涓。
- 忽奉樞機召，難勝束帛戔。
- 迄孤朝仄席，敢望政齊璿。
- 誤沐便蕃渥，重尋香火緣。
- 九霄三境近，十閣五雲邊。
- 倍惜筋骸老，空驚手足胼。
- 支離賦囊粟，溫飽及華顛。
- 喘月牛歌戚，嘶風馬憶燕。
- 枕戈悲壯志，揭橐愧空饘。
- 觸事常多感，懷安祇自憐。
- 深山游鹿豕，交友半貂蟬。
- 北海亡郗漸，南榮偃偓佺。
- 餘生知有幸，世慮盍無牽。
- 多幸偕癃老，清時釋絆纏。
- 採芝從澗底，策杖又山巔。
- 止足須關念，沈迷盍久悛。
- 便須便潄石，勿使諉乘軒。
- 垤蟻還驚夢，冥鴻願比騫。
- 屋閒雲可宿，簷曝日常暄。
- 適性頻移竹，忘憂更樹蘐。
- 銜杯趁安健，卒歲樂周旋。
- 往歲當流馬，歸心聽杜鵑。
- 方眠不忘起，已病始知痊。
- 鼯技羞窮木，羊腸易折轅。
- 但令思憒憒，豈厭腹便便。
- 逆旅還推枕，知音謾續絃。
- 誰談少年事，爲我寫蹄筌。

## 拼音

- xi1 zai4 chun2 xi1 ri4 ， zhong1 xing1 zui4 sheng4 nian2 。
- shen1 feng2 qian1 zai4 yun4 ， yan3 jian4 wu3 chao2 tian1 。
- chu3 dian4 dang1 cheng2 an4 ， min2 jiang1 ji2 su4 yan2 。
- jing1 tu2 ju4 ji2 xian3 ， wen4 zi4 shi3 neng2 yan2 。
- wei4 guo2 hu1 zhu1 mao4 ， yan2 gong1 zhe0 dai4 yan2 。
- jin4 si1 hong2 man3 wo4 ， bian4 shi4 bai2 lian2 chuan2 。
- zhao4 chen4 hui2 heng2 yan4 ， zhong4 ting1 xia4 xia2 yuan2 。
- jiang3 shu1 wen2 yue4 lu4 ， lun4 dao4 shi2 xiang1 chuan1 。
- zhi4 zhi4 cheng2 san1 ji4 ， kang1 yao2 fei4 jiu3 㙻。
- qin1 feng2 yao2 shou4 bing4 ， ji4 jian4 yu3 gong1 chuan2 。
- jie1 yu4 pian2 chuang2 hu4 ， ying2 jin1 ke4 qian4 qian1 。
- cheng2 shu1 reng2 ba3 xue2 ， ju4 du2 shi3 jing1 yan2 。
- bai2 fa4 shen3 zhan1 shi4 ， qing1 yun2 zhang1 ji2 xian1 。
- yi2 jing1 shuo1 dong1 lu3 ， da4 yi4 zhi3 nan2 xuan1 。
- gu3 ying3 shi2 lian2 di4 ， xiu1 men2 wan4 li3 chuan2 。
- huan1 hu1 zhan1 yu4 dai4 ， gong1 qing3 yong1 zhu1 jian1 。
- quan2 sheng4 kai1 jing1 yi4 ， sheng1 ping2 fei4 shi4 chan2 。
- min2 wu2 mai3 dao1 pei4 ， shi4 you3 song4 sheng1 xian2 。
- qu4 guo2 bo1 fu2 yi4 ， yan2 zou1 zhang4 dian3 yuan1 。
- shao1 zhi1 yi2 wang3 bai2 ， jin3 chi3 yu3 ling2 xuan2 。
- fu4 shou3 ding1 ning2 qie4 ， chui2 ying1 ti4 si4 lian2 。
- zhi3 fan2 chan2 ai4 mei4 ， wan3 ze2 hen4 chan2 mian2 。
- zou4 die2 huai2 liu2 yu3 ， ci2 qin1 fan3 gu4 quan2 。
- ming2 fang1 guan1 zheng4 xian4 ， xiao1 si4 jian4 zhong1 xuan1 。
- gu3 ji2 lai2 cheng2 xue2 ， kou1 yi1 jie1 ju4 xian2 。
- yi1 lian2 yi4 zong1 jiang4 ， zheng4 deng4 liang3 kui2 chan2 。
- chi2 lun4 wen2 zhong1 hou4 ， feng2 shi2 zheng4 dang3 pian1 。
- wei3 ming2 kai1 jian4 shang4 ， wei1 yan4 zhang1 ping2 yuan2 。
- guo2 lun4 ji1 shen3 gu4 ， chu1 xin1 ben3 hu4 quan2 。
- zhu1 peng2 cheng2 ji4 dao3 ， shen3 ji4 zhu4 fang1 ran2 。
- dong1 ge2 pei2 gong1 yi4 ， nan2 zhou1 fan3 ke4 huan2 。
- fen4 shen1 cong2 bai3 zhan4 ， chui2 chi4 ye4 san1 quan2 。
- lei4 zai4 xu1 jiang1 guan1 ， zhong1 xiao1 tan4 zhu4 bian1 。
- qiong2 bian1 zhou1 zhang4 sai1 ， fang3 gu3 she4 huai2 ruan2 。
- gui1 bao4 yi2 shu1 tong4 ， qin1 cai2 yi4 shi4 bian1 。
- chou1 cang2 jin1 kui4 di3 ， yu4 zhi2 yu4 jie1 qian2 。
- ri4 she4 jiu3 guan1 bao4 ， feng1 qing1 lie4 pi4 yuan1 。
- ding1 shi2 liu2 shi2 er4 ， yi3 zou4 du2 san1 qian1 。
- pi2 gu3 chen2 xin1 gan3 ， si1 lun2 zhao4 mo4 xian1 。
- zhu4 tuo2 guang1 lie4 di4 ， hui4 xiang4 huan4 ling2 yan1 。
- hu2 shi3 wu2 liu2 han4 ， lin2 tai2 lu4 zou4 pian1 。
- xian2 shu1 sui1 yan3 jian3 ， cang1 shi4 shang4 ju1 luan2 。
- da4 mu4 kai1 qiu1 deng4 ， cong2 jun1 xia4 su4 lian2 。
- ren2 mou2 zi4 mao2 dun4 ， min2 ming4 kun4 ge1 chan2 。
- yi3 yi3 zhui1 tong2 hu3 ， gui1 yu2 fang3 shi2 tian2 。
- o4 song1 qi1 sao4 jing4 ， jian4 cao3 you4 teng2 jian1 。
- zhang3 gui3 si1 wen2 zai4 ， ming2 ju1 da4 lao3 xian1 。
- hu4 xiang2 cai2 lie4 shu3 ， he4 diao4 fu4 ti2 qian1 。
- fu3 bi4 san1 ji1 zhi4 ， chong2 deng1 jiu3 si4 lian2 。
- ceng2 yin1 chen2 zhan4 shou3 ， shang4 yi4 zou4 chan2 yuan1 。
- feng2 yi4 tu2 fu2 pei4 ， hua2 ting2 he4 yu3 pian1 。
- ruo4 weng1 can2 mei3 bao4 ， ji4 zi0 xing4 qiu2 chuan2 。
- lan2 sheng3 bin1 fen1 zhang4 ， shu1 ting2 qia4 zhui4 yuan2 。
- gan1 shi2 yao2 kun3 yi4 ， wen4 su2 xu1 wei2 qian1 。
- ping2 di2 qian1 cang1 fu4 ， fang2 jiang1 wan4 gu3 yuan1 。
- tian2 chou2 mian3 juan1 ji2 ， lü2 li3 jin3 an1 mian2 。
- rong2 jian1 huan2 wen2 shi2 ， liang2 ju1 kang4 shi3 zhan1 。
- long2 huang1 zhu1 miao4 xi3 ， hong2 bi3 yan2 shan1 yuan2 。
- wei2 fang3 ping2 shan1 liu3 ， lai2 xun2 jiu3 qu1 lian2 。
- jiang4 hu2 qi3 jiao1 ge2 ， zou3 xi2 geng4 xuan1 tian2 。
- wei4 ji2 gui1 ban1 rui4 ， chi2 he2 jia2 zai4 jian1 。
- deng1 tan2 wei3 ji4 zhong4 ， zhang4 yue4 pian2 yi0 zhuan1 。
- jian4 shi3 zhu1 yao1 fu2 ， jian1 cheng2 guo2 ni4 quan2 。
- wan4 sou1 zheng1 zhuan3 su4 ， jiu3 fu3 yi4 liu2 qian2 。
- shi1 huo4 xing1 tong2 lie4 ， tian1 you2 □ shang4 yuan2 。
- xian2 seng1 ou3 chuan2 song4 ， fei3 shi2 sui4 ming2 juan1 。
- xue2 yi4 zhao1 wan1 she4 ， ou1 yang2 yan4 lao3 quan2 。
- liao3 wu2 xu1 quan4 zheng4 ， jin3 you3 qiao3 yan2 pian3 。
- mu4 fu3 men2 sheng1 jiu4 ， xun1 jia1 su4 qi4 jian1 。
- fan3 shen1 tu2 hao4 tan4 ， ze2 she2 man2 si1 qian1 。
- huang2 shang0 ban1 ming2 zhi4 ， gong1 chao2 xue3 zhi4 yuan1 。
- fu4 ling4 xiu1 yong3 dao4 ， shi4 yu4 fen4 kong1 quan1 。
- you1 zhi2 shuang1 qin1 bin4 ， wang4 can1 jia2 lu4 quan2 。
- cu1 neng2 gong4 chi3 wu3 ， he2 yi3 bao4 chen2 juan1 。
- hu1 feng4 shu1 ji1 zhao4 ， nan2 sheng4 shu4 bo2 jian1 。
- qi4 gu1 chao2 ze4 xi2 ， gan3 wang4 zheng4 qi2 xuan2 。
- wu4 mu4 bian4 fan1 wo4 ， zhong4 xun2 xiang1 huo3 yuan2 。
- jiu3 xiao1 san1 jing4 jin4 ， shi2 ge2 wu3 yun2 bian1 。
- bei4 xi1 jin1 hai2 lao3 ， kong1 jing1 shou3 zu2 pian2 。
- zhi1 li2 fu4 nang2 su4 ， wen1 bao3 ji2 hua2 dian1 。
- chuan3 yue4 niu2 ge1 qi1 ， si1 feng1 ma3 yi4 yan4 。
- zhen3 ge1 bei1 zhuang4 zhi4 ， jie1 tuo2 kui4 kong1 zhan1 。
- chu4 shi4 chang2 duo1 gan3 ， huai2 an1 qi2 zi4 lian2 。
- shen1 shan1 you2 lu4 shi3 ， jiao1 you3 ban4 diao1 chan2 。
- bei3 hai3 wang2 chi1 jian4 ， nan2 rong2 yan3 wo4 quan2 。
- yu2 sheng1 zhi1 you3 xing4 ， shi4 lü4 he2 wu2 qian1 。
- duo1 xing4 xie2 long2 lao3 ， qing1 shi2 shi4 ban4 chan2 。
- cai3 zhi1 cong2 jian4 di3 ， ce4 zhang4 you4 shan1 dian1 。
- zhi3 zu2 xu1 guan1 nian4 ， shen3 mi2 he2 jiu3 quan1 。
- bian4 xu1 bian4 shu4 shi2 ， wu4 shi3 wei3 cheng2 xuan1 。
- die2 yi3 huan2 jing1 meng4 ， ming2 hong2 yuan4 bi3 qian1 。
- wu1 xian2 yun2 ke3 su4 ， yan2 pu4 ri4 chang2 xuan1 。
- shi4 xing4 bin1 yi2 zhu2 ， wang4 you1 geng4 shu4 xuan1 。
- xian2 bei1 chen4 an1 jian4 ， zu2 sui4 le4 zhou1 xuan2 。
- wang3 sui4 dang1 liu2 ma3 ， gui1 xin1 ting1 du4 jian1 。
- fang1 mian2 bu2 wang4 qi3 ， yi3 bing4 shi3 zhi1 quan2 。
- wu2 ji4 xiu1 qiong2 mu4 ， yang2 chang2 yi4 zhe2 yuan2 。
- dan4 ling4 si1 kui4 kui4 ， qi3 yan4 fu4 bian4 bian4 。
- ni4 lü3 huan2 tui1 zhen3 ， zhi1 yin1 man2 xu4 xian2 。
- shui2 tan2 shao4 nian2 shi4 ， wei2 wo3 xie3 ti2 quan2 。

## 注释

## 译文

## 赏析
