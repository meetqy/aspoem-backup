---
id: yue-ke-chun-qing-jiang-you-yu-yuan-jian-wu-ji-qian-dai-zhi-feng-ke-jiu-wu-bo-shan-xing-zhi-yue-xian-zou-chang-ju
title: 春晴將游玉淵踐吳季謙待制馮可久武博山行之約先走長句
titlePinyin: chun1 qing2 jiang1 you2 yu4 yuan1 jian4 wu2 ji4 qian1 dai4 zhi4 feng2 ke3 jiu3 wu3 bo2 shan1 xing2 zhi1 yue1 xian1 zou3 chang2 ju4
titleSlug: chun-qing-jiang-you-yu-yuan-jian-wu-ji-qian-dai-zhi-feng-ke-jiu-wu-bo-shan-xing-zhi-yue-xian-zou-chang-ju
author: 岳珂
authorPinyin: yue4 ke1
authorSlug: yue-ke
dynasty: 宋
dynastyPinyin: song4
dynastySlug: song
tags: []
---

## 正文

- 康廬三萬丈，下有神龍淵。
- 旁聯玉井並，仰溯銀河連。
- 層崖積冰雪，斷岸藏風煙。
- 崔隤五老峰，迸瀉三峽泉。
- 鯨鯢碎紫霧，螮蝀開青天。
- 脈疑海眼近，寒入山骨堅。
- 澗草摇秋暉，谷花發春妍。
- 其間地布金，到處題標璇。
- 大哉象教尊，儼若螺髻仙。
- 巍巍南宗栢，湛湛西方蓮。
- 總持包萬法，卓犖棲羣賢。
- 慈心鬼神仰，顯跡今古傳。
- 遠令千聖境，容此一席顓。
- 我昔宿命通，曾結它生緣。
- 嘗聞祖師隠，上應帝釋躔。
- 清宵珠石隕，白浪星湖邊。
- 至今澎湃中，常欲光景燃。
- 當時初卓錫，如昔睨采椽。
- 浮雲常抗志，立雪思比肩。
- 壯懷凌九疊，浩氣湧百川。
- 山水爲高深，志節爭後先。
- 永言縈俗累，茲游經幾年。
- 猶想謝公屐，同整劉琨鞭。
- 橋梁識昨經，歲月驚舊鎸。
- 盍簪有耆碩，授館許款延。
- 牛耳盟屢寒，馬頭月方圓。
- 便思供糗飺，更擬焚蘭荃。
- 先尋遺民盟，吹迹繡佛禪。
- 策杖挂錢去，拂石看山眠。
- 歸來廬山南，三士同陶然。

## 拼音

- kang1 lu2 san1 wan4 zhang4 ， xia4 you3 shen2 long2 yuan1 。
- pang2 lian2 yu4 jing3 bing4 ， yang3 su4 yin2 he2 lian2 。
- ceng2 ya2 ji1 bing1 xue3 ， duan4 an4 cang2 feng1 yan1 。
- cui1 tui2 wu3 lao3 feng1 ， beng4 xie4 san1 xia2 quan2 。
- jing1 ni2 sui4 zi3 wu4 ， di4 dong1 kai1 qing1 tian1 。
- mai4 yi2 hai3 yan3 jin4 ， han2 ru4 shan1 gu3 jian1 。
- jian4 cao3 yao2 qiu1 hui1 ， gu3 hua1 fa1 chun1 yan2 。
- qi2 jian4 di4 bu4 jin1 ， dao4 chu3 ti2 biao1 xuan2 。
- da4 zai1 xiang4 jiao4 zun1 ， yan3 ruo4 luo2 ji4 xian1 。
- wei1 wei1 nan2 zong1 bai3 ， zhan4 zhan4 xi1 fang1 lian2 。
- zong3 chi2 bao1 wan4 fa3 ， zhuo2 luo4 qi1 qun2 xian2 。
- ci2 xin1 gui3 shen2 yang3 ， xian3 ji4 jin1 gu3 chuan2 。
- yuan3 ling4 qian1 sheng4 jing4 ， rong2 ci3 yi4 xi2 zhuan1 。
- wo3 xi1 su4 ming4 tong1 ， ceng2 jie2 ta1 sheng1 yuan2 。
- chang2 wen2 zu3 shi1 yin3 ， shang4 ying1 di4 shi4 chan2 。
- qing1 xiao1 zhu1 shi2 yun3 ， bai2 lang4 xing1 hu2 bian1 。
- zhi4 jin1 peng2 pai4 zhong1 ， chang2 yu4 guang1 jing3 ran2 。
- dang1 shi2 chu1 zhuo2 xi1 ， ru2 xi1 ni4 cai3 chuan2 。
- fu2 yun2 chang2 kang4 zhi4 ， li4 xue3 si1 bi3 jian1 。
- zhuang4 huai2 ling2 jiu3 die2 ， hao4 qi4 yong3 bai3 chuan1 。
- shan1 shui3 wei2 gao1 shen1 ， zhi4 jie2 zheng1 hou4 xian1 。
- yong3 yan2 ying2 su2 lei4 ， zi1 you2 jing1 ji1 nian2 。
- you2 xiang3 xie4 gong1 ji1 ， tong2 zheng3 liu2 kun1 bian1 。
- qiao2 liang2 shi2 zuo2 jing1 ， sui4 yue4 jing1 jiu4 juan1 。
- he2 zan1 you3 qi2 shuo4 ， shou4 guan3 xu1 kuan3 yan2 。
- niu2 er3 meng2 lü3 han2 ， ma3 tou2 yue4 fang1 yuan2 。
- bian4 si1 gong4 qiu3 ci2 ， geng4 ni3 fen2 lan2 quan2 。
- xian1 xun2 yi2 min2 meng2 ， chui1 ji4 xiu4 fo2 shan4 。
- ce4 zhang4 gua4 qian2 qu4 ， fu2 shi2 kan4 shan1 mian2 。
- gui1 lai2 lu2 shan1 nan2 ， san1 shi4 tong2 tao2 ran2 。

## 注释

## 译文

## 赏析
