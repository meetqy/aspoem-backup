---
id: yue-ke-du-zheng-xian-yu-ou-gong-shu-jian-tie-zan
title: 杜正獻與歐公書簡帖贊
titlePinyin: du4 zheng4 xian4 yu3 ou1 gong1 shu1 jian3 tie1 zan4
titleSlug: du-zheng-xian-yu-ou-gong-shu-jian-tie-zan
author: 岳珂
authorPinyin: yue4 ke1
authorSlug: yue-ke
dynasty: 宋
dynastyPinyin: song4
dynastySlug: song
tags: []
---

## 正文

- 厚德如祁公，黄鐘大鏞，和樂且雍。
- 尊賢如六一，朱絃疏越，三歎廟瑟。
- 道比志叶，不膠而漆。
- 顧中外之雖異，猶同堂而合席。
- 思遺蹟而不可見，幸二賢之爲時出。
- 所以前乎此則致太平之明效，後乎此則贊受遺之定冊。
- 既以廣元氣之運，亦以壽斯文之脈。
- 然則湍瀨無縱鱗，風枝無寧翼。
- 涵養成就，見此輔弼，故後世尤得以歸功慶曆也。

## 拼音

- hou4 de2 ru2 qi2 gong1 ， huang2 zhong1 da4 yong1 ， he2 le4 qie3 yong1 。
- zun1 xian2 ru2 liu4 yi1 ， zhu1 xian2 shu1 yue4 ， san1 tan4 miao4 se4 。
- dao4 bi3 zhi4 ye4 ， bu4 jiao1 er2 qi1 。
- gu4 zhong1 wai4 zhi1 sui1 yi4 ， you2 tong2 tang2 er2 he2 xi2 。
- si1 yi2 ji4 er2 bu4 ke3 jian4 ， xing4 er4 xian2 zhi1 wei2 shi2 chu1 。
- suo3 yi3 qian2 hu1 ci3 ze2 zhi4 tai4 ping2 zhi1 ming2 xiao4 ， hou4 hu1 ci3 ze2 zan4 shou4 yi2 zhi1 ding4 ce4 。
- ji4 yi3 guang3 yuan2 qi4 zhi1 yun4 ， yi4 yi3 shou4 si1 wen2 zhi1 mai4 。
- ran2 ze2 tuan1 lai4 wu2 zong4 lin2 ， feng1 zhi1 wu2 ning2 yi4 。
- han2 yang3 cheng2 jiu4 ， jian4 ci3 fu3 bi4 ， gu4 hou4 shi4 you2 de2 yi3 gui1 gong1 qing4 li4 ye3 。

## 注释

## 译文

## 赏析
