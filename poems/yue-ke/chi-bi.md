---
id: yue-ke-chi-bi
title: 赤壁
titlePinyin: chi4 bi4
titleSlug: chi-bi
author: 岳珂
authorPinyin: yue4 ke1
authorSlug: yue-ke
dynasty: 宋
dynastyPinyin: song4
dynastySlug: song
tags: []
---

## 正文

- 周郎二十四年少，蓋世功名隨一燎。
- 親提三萬走曹瞞，不以敵勍恨兵少。
- 豫州失匕已膽折，一日目明驚二妙。
- 最憐黄蓋不知名，吏士相從倚營嘯。
- 阿奴火攻本無策，破竹自繇人不料。
- 貪降納侮理固宜，泥淖華容幾盡剿。
- 古來行師有絕地，毋乃重詒千古笑。
- 鏃湛縱是差可認，鼎峙詎關謀所召。
- 二喬春鎖何足言，從此天光遂分耀。
- 我聞漢賊久染指，奮毒摇牙噬江表。
- 八荒囊括豈復遺，一蹙吳宮已爲沼。
- 當時乘勝下部騎，考地當居楚南徼。
- 蒙衝逆鬭須上流，揖寇那容越津要。
- 武昌霸基跬步耳，肯使國畿紛戟旐。
- 坡仙訪古特寓意，橫槊雄姿誰與弔。
- 故將異地眩疑辭，政恐因訛啟譏誚。
- 滄浪六月卷晴雪，歷歷江山人物眇。
- 崩空亂石今幾存，仿佛棲巢尚驚鳥。
- 夜深刁斗聲四發，星斗滿空群籟悄。
- 便須喚起紫綺裘，孤鶴南天楚江曉。

## 拼音

- zhou1 lang2 er4 shi2 si4 nian2 shao3 ， gai4 shi4 gong1 ming2 sui2 yi4 liao2 。
- qin1 ti2 san1 wan4 zou3 cao2 man2 ， bu4 yi3 di2 qing2 hen4 bing1 shao3 。
- yu4 zhou1 shi1 bi3 yi3 dan3 zhe2 ， yi2 ri4 mu4 ming2 jing1 er4 miao4 。
- zui4 lian2 huang2 gai4 bu4 zhi1 ming2 ， li4 shi4 xiang1 cong2 yi3 ying2 xiao4 。
- a1 nu2 huo3 gong1 ben3 wu2 ce4 ， po4 zhu2 zi4 yao2 ren2 bu2 liao4 。
- tan1 jiang4 na4 wu3 li3 gu4 yi2 ， ni2 nao4 hua2 rong2 ji1 jin4 jiao3 。
- gu3 lai2 xing2 shi1 you3 jue2 di4 ， wu2 nai3 zhong4 yi2 qian1 gu3 xiao4 。
- zu2 zhan4 zong4 shi4 cha1 ke3 ren4 ， ding3 zhi4 ju4 guan1 mou2 suo3 zhao4 。
- er4 qiao2 chun1 suo3 he2 zu2 yan2 ， cong2 ci3 tian1 guang1 sui4 fen1 yao4 。
- wo3 wen2 han4 zei2 jiu3 ran3 zhi3 ， fen4 du2 yao2 ya2 shi4 jiang1 biao3 。
- ba1 huang1 nang2 kuo4 qi3 fu4 yi2 ， yi2 cu4 wu2 gong1 yi3 wei2 zhao3 。
- dang1 shi2 cheng2 sheng4 xia4 bu4 qi2 ， kao3 di4 dang1 ju1 chu3 nan2 jiao3 。
- meng2 chong1 ni4 dou4 xu1 shang4 liu2 ， yi1 kou4 na4 rong2 yue4 jin1 yao4 。
- wu3 chang1 ba4 ji1 kui3 bu4 er3 ， ken3 shi3 guo2 ji1 fen1 ji3 zhao4 。
- po1 xian1 fang3 gu3 te4 yu4 yi4 ， heng2 shuo4 xiong2 zi1 shui2 yu3 diao4 。
- gu4 jiang1 yi4 di4 xuan4 yi2 ci2 ， zheng4 kong3 yin1 e2 qi3 ji1 qiao4 。
- cang1 lang4 liu4 yue4 juan4 qing2 xue3 ， li4 li4 jiang1 shan1 ren2 wu4 miao3 。
- beng1 kong1 luan4 shi2 jin1 ji1 cun2 ， fang3 fu2 qi1 chao2 shang4 jing1 niao3 。
- ye4 shen1 diao1 dou4 sheng1 si4 fa1 ， xing1 dou3 man3 kong1 qun2 lai4 qiao1 。
- bian4 xu1 huan4 qi3 zi3 qi3 qiu2 ， gu1 he4 nan2 tian1 chu3 jiang1 xiao3 。

## 注释

## 译文

## 赏析
