---
id: yue-ke-huang-he-yao-ji-wu-ji-qian-shi-lang-shi-ji-qian-zi-de-an-ru-cheng-yu-shi-yi-shi-shi-zai-e
title: 黄鶴謠寄吳季謙侍郎時季謙自德安入城予適以使事在鄂
titlePinyin: huang2 he4 yao2 ji4 wu2 ji4 qian1 shi4 lang2 shi2 ji4 qian1 zi4 de2 an1 ru4 cheng2 yu3 shi4 yi3 shi3 shi4 zai4 e4
titleSlug: huang-he-yao-ji-wu-ji-qian-shi-lang-shi-ji-qian-zi-de-an-ru-cheng-yu-shi-yi-shi-shi-zai-e
author: 岳珂
authorPinyin: yue4 ke1
authorSlug: yue-ke
dynasty: 宋
dynastyPinyin: song4
dynastySlug: song
tags: []
---

## 正文

- 盧山白鶴歸來雙，縞衣素袂玄爲裳。
- 翅如車輪夜橫江，風聲曾走淮淝羌。
- 戛然長鳴下柴桑，芝田啄粒遥相望。
- 何人網羅倏高張，上決雲漢旁八荒。
- 一隨鵬鵾驚遠翔，低頭不肯謀稻粱。
- 一罹罝弋沮澤旁，局身筠籠翅摧藏。
- 鸚鵡洲畔葭葦鄉，水雲蒼蒼江茫茫。
- 九臯欲聞聲不揚，回顧鷗鷺羞顔行。
- 忽聞緱笙度宮商，紅塵俯視有底忙。
- 磯頭刷羽今正黄，欲搥此樓呼酒狂。

## 拼音

- lu2 shan1 bai2 he4 gui1 lai2 shuang1 ， gao3 yi1 su4 mei4 xuan2 wei2 shang0 。
- chi4 ru2 ju1 lun2 ye4 heng2 jiang1 ， feng1 sheng1 ceng2 zou3 huai2 fei2 qiang1 。
- jia2 ran2 chang2 ming2 xia4 chai2 sang1 ， zhi1 tian2 zhuo2 li4 yao2 xiang1 wang4 。
- he2 ren2 wang3 luo2 shu1 gao1 zhang1 ， shang4 jue2 yun2 han4 pang2 ba1 huang1 。
- yi4 sui2 peng2 kun1 jing1 yuan3 xiang2 ， di1 tou2 bu4 ken3 mou2 dao4 liang2 。
- yi4 li2 ju1 yi4 ju3 ze2 pang2 ， ju2 shen1 yun2 long2 chi4 cui1 cang2 。
- ying1 wu3 zhou1 pan4 jia1 wei3 xiang1 ， shui3 yun2 cang1 cang1 jiang1 mang2 mang2 。
- jiu3 gao1 yu4 wen2 sheng1 bu4 yang2 ， hui2 gu4 ou1 lu4 xiu1 yan2 xing2 。
- hu1 wen2 gou1 sheng1 du4 gong1 shang1 ， hong2 chen2 fu3 shi4 you3 di3 mang2 。
- ji1 tou2 shua1 yu3 jin1 zheng4 huang2 ， yu4 chui2 ci3 lou2 hu1 jiu3 kuang2 。

## 注释

## 译文

## 赏析
