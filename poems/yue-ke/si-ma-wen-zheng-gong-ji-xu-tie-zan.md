---
id: yue-ke-si-ma-wen-zheng-gong-ji-xu-tie-zan
title: 司馬文正公集序帖贊
titlePinyin: si1 ma3 wen2 zheng4 gong1 ji2 xu4 tie1 zan4
titleSlug: si-ma-wen-zheng-gong-ji-xu-tie-zan
author: 岳珂
authorPinyin: yue4 ke1
authorSlug: yue-ke
dynasty: 唐
dynastyPinyin: tang2
dynastySlug: tang
tags: [] 
---

## 正文

- 道本于身，真積乃全。
- 貫以一誠，雖人實天。
- 元祐之初，帝賚良弼。
- 匪康其躬，爲民而出。
- 龍起于洛，雲興于嵩。
- 有澤其膏，四海之豐。
- 方其未驤，一念下土。
- 九關雖扃，編此守虎。
- 及其既用，草偃維風。
- 群賢鱗差，滃然而從。
- 天以誠開，民以誠格。
- 混融流通，何索何獲。
- 有崇南山，太平之基。
- 巖巖具瞻，維公宜之。
- 平生不欺，涵泳浹洽。
- 心畫之作，爲天下法。
- 取人以直，持己以謙。
- 豈徒幅箋，二德之兼。
- 榮光屬天，公書在櫝。
- 有德有言，溫其如玉。

## 拼音

- dao4 ben3 yu2 shen1 ， zhen1 ji1 nai3 quan2 。
- guan4 yi3 yi4 cheng2 ， sui1 ren2 shi2 tian1 。
- yuan2 you4 zhi1 chu1 ， di4 lai4 liang2 bi4 。
- fei3 kang1 qi2 gong1 ， wei2 min2 er2 chu1 。
- long2 qi3 yu2 luo4 ， yun2 xing1 yu2 song1 。
- you3 ze2 qi2 gao1 ， si4 hai3 zhi1 feng1 。
- fang1 qi2 wei4 xiang1 ， yi2 nian4 xia4 tu3 。
- jiu3 guan1 sui1 jiong1 ， bian1 ci3 shou3 hu3 。
- ji2 qi2 ji4 yong4 ， cao3 yan3 wei2 feng1 。
- qun2 xian2 lin2 cha4 ， weng3 ran2 er2 cong2 。
- tian1 yi3 cheng2 kai1 ， min2 yi3 cheng2 ge2 。
- hun4 rong2 liu2 tong1 ， he2 suo3 he2 huo4 。
- you3 chong2 nan2 shan1 ， tai4 ping2 zhi1 ji1 。
- yan2 yan2 ju4 zhan1 ， wei2 gong1 yi2 zhi1 。
- ping2 sheng1 bu4 qi1 ， han2 yong3 jia1 qia4 。
- xin1 hua4 zhi1 zuo4 ， wei2 tian1 xia4 fa3 。
- qu3 ren2 yi3 zhi2 ， chi2 ji3 yi3 qian1 。
- qi3 tu2 fu2 jian1 ， er4 de2 zhi1 jian1 。
- rong2 guang1 shu3 tian1 ， gong1 shu1 zai4 du2 。
- you3 de2 you3 yan2 ， wen1 qi2 ru2 yu4 。

## 注释

## 译文

## 赏析
