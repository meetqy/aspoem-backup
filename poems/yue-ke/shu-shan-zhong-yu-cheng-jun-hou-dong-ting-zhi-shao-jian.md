---
id: yue-ke-shu-shan-zhong-yu-cheng-jun-hou-dong-ting-zhi-shao-jian
title: 述山中語呈郡侯董庭直少監
titlePinyin: shu4 shan1 zhong1 yu3 cheng2 jun4 hou2 dong3 ting2 zhi2 shao3 jian1
titleSlug: shu-shan-zhong-yu-cheng-jun-hou-dong-ting-zhi-shao-jian
author: 岳珂
authorPinyin: yue4 ke1
authorSlug: yue-ke
dynasty: 宋
dynastyPinyin: song4
dynastySlug: song
tags: []
---

## 正文

- 山行霜清羣木落，回首重雲望城郭。
- 城郭西畔江正橫，中有千騎隨雙旌。
- 山頭一灣霜月明，旌底史君如許清。
- 我行山間已一月，枕石潄流更奇絕。
- 頗從野老談政聲，所恨輕爲數旬別。
- 別來有書招我歸，我適把酒窮攀躋。
- 相呼一醉已心許，野老來前聽我語。
- 今年歲歉流離多，带牛佩犢無奈何。
- 史君鎮靜不猛厲，使汝安卧仍行歌。
- 山中故侯布鞋濕，杖掛百錢遺不拾。
- 新來又拜散人呼，正好舉杯和月吸。
- 我醉汝醉今頼誰，爲言野老知不知。

## 拼音

- shan1 xing2 shuang1 qing1 qun2 mu4 luo4 ， hui2 shou3 zhong4 yun2 wang4 cheng2 guo1 。
- cheng2 guo1 xi1 pan4 jiang1 zheng4 heng2 ， zhong1 you3 qian1 qi2 sui2 shuang1 jing1 。
- shan1 tou2 yi4 wan1 shuang1 yue4 ming2 ， jing1 di3 shi3 jun1 ru2 xu1 qing1 。
- wo3 xing2 shan1 jian4 yi3 yi1 yue4 ， zhen3 shi2 shu4 liu2 geng4 qi2 jue2 。
- po1 cong2 ye3 lao3 tan2 zheng4 sheng1 ， suo3 hen4 qing1 wei2 shu4 xun2 bie2 。
- bie2 lai2 you3 shu1 zhao1 wo3 gui1 ， wo3 shi4 ba3 jiu3 qiong2 pan1 ji1 。
- xiang1 hu1 yi2 zui4 yi3 xin1 xu1 ， ye3 lao3 lai2 qian2 ting1 wo3 yu3 。
- jin1 nian2 sui4 qian4 liu2 li2 duo1 ， dai4 niu2 pei4 du2 wu2 nai4 he2 。
- shi3 jun1 zhen4 jing4 bu4 meng3 li4 ， shi3 ru3 an1 wo4 reng2 xing2 ge1 。
- shan1 zhong1 gu4 hou2 bu4 xie2 shi1 ， zhang4 gua4 bai3 qian2 yi2 bu4 shi2 。
- xin1 lai2 you4 bai4 san4 ren2 hu1 ， zheng4 hao3 ju3 bei1 he2 yue4 xi1 。
- wo3 zui4 ru3 zui4 jin1 lai4 shui2 ， wei2 yan2 ye3 lao3 zhi1 bu4 zhi1 。

## 注释

## 译文

## 赏析
