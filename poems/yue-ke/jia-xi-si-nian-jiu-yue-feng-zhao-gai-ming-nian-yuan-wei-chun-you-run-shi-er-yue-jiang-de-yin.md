---
id: yue-ke-jia-xi-si-nian-jiu-yue-feng-zhao-gai-ming-nian-yuan-wei-chun-you-run-shi-er-yue-jiang-de-yin
title: 嘉熙四年九月奉詔改明年元爲淳祐閏十二月降德音
titlePinyin: jia1 xi1 si4 nian2 jiu3 yue4 feng4 zhao4 gai3 ming2 nian2 yuan2 wei2 chun2 you4 run4 shi2 er4 yue4 jiang4 de2 yin1
titleSlug: jia-xi-si-nian-jiu-yue-feng-zhao-gai-ming-nian-yuan-wei-chun-you-run-shi-er-yue-jiang-de-yin
author: 岳珂
authorPinyin: yue4 ke1
authorSlug: yue-ke
dynasty: 宋
dynastyPinyin: song4
dynastySlug: song
tags: []
---

## 正文

- 我生淳熙間，今復見淳祐。
- 粵從髮覆額，及此已衰耇。
- 恭惟孝皇聖，是時方在宥。
- 兩宮俱萬年，薄海同一候。
- 四時無札癘，仍歲稱大有。
- 布政具方策，詒謀謹封守。
- 中更繼代三，更閲改年九。
- 帝心思止當，休命侈誕受。
- 夫何邇年來，譴告頗輻湊。
- 災流雨雹行，星以妖彗奏。
- 烏暘爍天地，蝗害徧田畝。
- 饑氓腹□□，遺穗莽如帚。
- 莫量天降疵，但見證書咎。
- 嗟予斗升□，濫此符竹剖。
- 眼看人穽崖，心愧吳父母。
- 忽傳一札下，取法四宗舊。
- 既叶天人助，復期風俗厚。
- 熙陵道化盛，仁祖歷年久。
- 華旦盛太平，中天開永阜。
- 願言緝熙襲，還見泰和又。
- 三春霈雷雨，一洗徧宇宙。
- 桁楊空滯冤，緡庾釋逋負。
- 無文祀咸秩，有纇網皆漏。
- 果聞精祲合，悔禍屈伸肘。
- 先清塞壖塵，猩鼯盡驚走。
- 次反沙磧廬，鴻雁悉馴揉。
- 三白在臘前，一雨見春後。
- 星躔順宣夜，潢池息白晝。
- 人心本易孚，天道常善救。
- 是知天愛君，豈不公所覆。
- 芻蕘志報上，一言發白獸。
- 願惟實德心，對此歲事首。
- 帝臨心肯貳，俊籲賢必右。
- 體茲生物心，持此經濟手。
- 仁民始及物，育稼須去莠。
- 一念端弗忘，九關真可扣。
- 補裳儻因線，納約當自牖。
- 不量疎遠姿，尚可感通否。
- 葵傾久未降，芹獻幸匪陋。
- 輶軒應轉聞，聊當小人缶。

## 拼音

- wo3 sheng1 chun2 xi1 jian4 ， jin1 fu4 jian4 chun2 you4 。
- yue4 cong2 fa4 fu4 e2 ， ji2 ci3 yi3 shuai1 gou3 。
- gong1 wei2 xiao4 huang2 sheng4 ， shi4 shi2 fang1 zai4 you4 。
- liang3 gong1 ju4 wan4 nian2 ， bo2 hai3 tong2 yi2 hou4 。
- si4 shi2 wu2 zha2 li4 ， reng2 sui4 cheng1 da4 you3 。
- bu4 zheng4 ju4 fang1 ce4 ， yi2 mou2 jin3 feng1 shou3 。
- zhong1 geng4 ji4 dai4 san1 ， geng4 yue4 gai3 nian2 jiu3 。
- di4 xin1 si1 zhi3 dang1 ， xiu1 ming4 chi3 dan4 shou4 。
- fu1 he2 er3 nian2 lai2 ， qian3 gao4 po1 fu2 cou4 。
- zai1 liu2 yu3 bao2 xing2 ， xing1 yi3 yao1 hui4 zou4 。
- wu1 yang2 shuo4 tian1 di4 ， huang2 hai4 bian4 tian2 mu3 。
- ji1 mang2 fu4 □□， yi2 sui4 mang3 ru2 zhou3 。
- mo4 liang2 tian1 jiang4 ci1 ， dan4 jian4 zheng4 shu1 jiu4 。
- jie1 yu3 dou3 sheng1 □， lan4 ci3 fu2 zhu2 pou1 。
- yan3 kan4 ren2 jing3 ya2 ， xin1 kui4 wu2 fu4 mu3 。
- hu1 chuan2 yi4 zha2 xia4 ， qu3 fa3 si4 zong1 jiu4 。
- ji4 ye4 tian1 ren2 zhu4 ， fu4 qi1 feng1 su2 hou4 。
- xi1 ling2 dao4 hua4 sheng4 ， ren2 zu3 li4 nian2 jiu3 。
- hua2 dan4 sheng4 tai4 ping2 ， zhong1 tian1 kai1 yong3 fu4 。
- yuan4 yan2 ji2 xi1 xi2 ， huan2 jian4 tai4 he2 you4 。
- san1 chun1 pei4 lei2 yu3 ， yi4 xi3 bian4 yu3 zhou4 。
- heng2 yang2 kong1 zhi4 yuan1 ， min2 yu3 shi4 bu1 fu4 。
- wu2 wen2 si4 xian2 zhi4 ， you3 lei4 wang3 jie1 lou4 。
- guo3 wen2 jing1 jin4 he2 ， hui3 huo4 qu1 shen1 zhou3 。
- xian1 qing1 sai1 ruan2 chen2 ， xing1 wu2 jin4 jing1 zou3 。
- ci4 fan3 sha1 qi4 lu2 ， hong2 yan4 xi1 xun4 rou2 。
- san1 bai2 zai4 la4 qian2 ， yi4 yu3 jian4 chun1 hou4 。
- xing1 chan2 shun4 xuan1 ye4 ， huang2 chi2 xi1 bai2 zhou4 。
- ren2 xin1 ben3 yi4 fu2 ， tian1 dao4 chang2 shan4 jiu4 。
- shi4 zhi1 tian1 ai4 jun1 ， qi3 bu4 gong1 suo3 fu4 。
- chu2 rao2 zhi4 bao4 shang4 ， yi4 yan2 fa1 bai2 shou4 。
- yuan4 wei2 shi2 de2 xin1 ， dui4 ci3 sui4 shi4 shou3 。
- di4 lin2 xin1 ken3 er4 ， jun4 yu4 xian2 bi4 you4 。
- ti3 zi1 sheng1 wu4 xin1 ， chi2 ci3 jing1 ji4 shou3 。
- ren2 min2 shi3 ji2 wu4 ， yu4 jia4 xu1 qu4 you3 。
- yi2 nian4 duan1 fu2 wang4 ， jiu3 guan1 zhen1 ke3 kou4 。
- bu3 shang0 tang3 yin1 xian4 ， na4 yue1 dang1 zi4 you3 。
- bu4 liang2 shu1 yuan3 zi1 ， shang4 ke3 gan3 tong1 fou3 。
- kui2 qing1 jiu3 wei4 jiang4 ， qin2 xian4 xing4 fei3 lou4 。
- you2 xuan1 ying1 zhuan3 wen2 ， liao2 dang1 xiao3 ren2 fou3 。

## 注释

## 译文

## 赏析
