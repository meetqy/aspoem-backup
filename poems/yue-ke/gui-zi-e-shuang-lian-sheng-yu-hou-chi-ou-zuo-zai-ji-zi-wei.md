---
id: yue-ke-gui-zi-e-shuang-lian-sheng-yu-hou-chi-ou-zuo-zai-ji-zi-wei
title: 歸自鄂雙蓮生于後池偶作再寄紫微
titlePinyin: gui1 zi4 e4 shuang1 lian2 sheng1 yu2 hou4 chi2 ou3 zuo4 zai4 ji4 zi3 wei1
titleSlug: gui-zi-e-shuang-lian-sheng-yu-hou-chi-ou-zuo-zai-ji-zi-wei
author: 岳珂
authorPinyin: yue4 ke1
authorSlug: yue-ke
dynasty: 唐
dynastyPinyin: tang2
dynastySlug: tang
tags: [] 
---

## 正文

- 巋然康廬山，獨秀蓮花峰。
- 派爲濂溪源，下有愛蓮翁。
- 絕學嗣洙泗，千載同清風。
- 書堂二池間，浮翠籠輕紅。
- 居然不染塵，湧出清泠中。
- 雪藕厲堅節，一念窒以通。
- 朝卷而暮舒，吸之碧玉谿。
- 潔凝月露潤，妖鄙桃李穠。
- 食子味崖蜜，擘房透香叢。
- 菰蒲儼不羣，魚鳶間相從。
- 大哉君子操，視此褆其躬。
- 我方賦歸來，來策溪上筇。
- 家池忽驚見，晴霞照秋空。
- 已迎顥氣澂，况復嘉瑞逢。
- 雙葩本共根，殊質疑並鍾。
- 摘奇且熟玩，比德思廣充。
- 嘗聞古之人，即物皆至公。
- 兩岐美報上，同穎還居東。
- 雙觡賦長卿，奇木對終童。
- 善推仁義端，脗合造化工。
- 後世煽淫靡，世見了不同。
- 聯芳天泉池，合歡華清宮。
- 駢花耀鯉湖，十丈聞華潼。
- 徒能資喪志，誰與思念功。
- 嗟予困蒺藜，坐此五技窮。
- 茲瑞何自來，儆戒如倥侗。
- 孤植常易摧，初戒先叶恭。
- 競妍必競妬，次戒毋苟容。
- 美祥不可恃，又以戒其終。
- 恭惟天地心，常比藥石攻。
- 名理儻未喻，再拜師正蒙。

## 拼音

- kui1 ran2 kang1 lu2 shan1 ， du2 xiu4 lian2 hua1 feng1 。
- pai4 wei2 lian2 xi1 yuan2 ， xia4 you3 ai4 lian2 weng1 。
- jue2 xue2 si4 zhu1 si4 ， qian1 zai4 tong2 qing1 feng1 。
- shu1 tang2 er4 chi2 jian4 ， fu2 cui4 long2 qing1 hong2 。
- ju1 ran2 bu4 ran3 chen2 ， yong3 chu1 qing1 ling2 zhong1 。
- xue3 ou3 li4 jian1 jie2 ， yi2 nian4 zhi4 yi3 tong1 。
- chao2 juan4 er2 mu4 shu1 ， xi1 zhi1 bi4 yu4 xi1 。
- jie2 ning2 yue4 lu4 run4 ， yao1 bi3 tao2 li3 nong2 。
- shi2 zi3 wei4 ya2 mi4 ， bo4 fang2 tou4 xiang1 cong2 。
- gu1 pu2 yan3 bu4 qun2 ， yu2 yuan1 jian4 xiang1 cong2 。
- da4 zai1 jun1 zi3 cao1 ， shi4 ci3 ti2 qi2 gong1 。
- wo3 fang1 fu4 gui1 lai2 ， lai2 ce4 xi1 shang4 qiong2 。
- jia1 chi2 hu1 jing1 jian4 ， qing2 xia2 zhao4 qiu1 kong1 。
- yi3 ying2 hao4 qi4 cheng2 ， kuang4 fu4 jia1 rui4 feng2 。
- shuang1 pa1 ben3 gong4 gen1 ， shu1 zhi4 yi2 bing4 zhong1 。
- zhai1 qi2 qie3 shu2 wan2 ， bi3 de2 si1 guang3 chong1 。
- chang2 wen2 gu3 zhi1 ren2 ， ji2 wu4 jie1 zhi4 gong1 。
- liang3 qi2 mei3 bao4 shang4 ， tong2 ying3 huan2 ju1 dong1 。
- shuang1 ge2 fu4 chang2 qing1 ， qi2 mu4 dui4 zhong1 tong2 。
- shan4 tui1 ren2 yi4 duan1 ， wen3 he2 zao4 hua4 gong1 。
- hou4 shi4 shan1 yin2 mi2 ， shi4 jian4 le0 bu4 tong2 。
- lian2 fang1 tian1 quan2 chi2 ， he2 huan1 hua2 qing1 gong1 。
- pian2 hua1 yao4 li3 hu2 ， shi2 zhang4 wen2 hua2 tong2 。
- tu2 neng2 zi1 sang1 zhi4 ， shui2 yu3 si1 nian4 gong1 。
- jie1 yu3 kun4 ji2 li2 ， zuo4 ci3 wu3 ji4 qiong2 。
- zi1 rui4 he2 zi4 lai2 ， jing3 jie4 ru2 kong3 dong4 。
- gu1 zhi2 chang2 yi4 cui1 ， chu1 jie4 xian1 ye4 gong1 。
- jing4 yan2 bi4 jing4 du4 ， ci4 jie4 wu2 gou3 rong2 。
- mei3 xiang2 bu4 ke3 shi4 ， you4 yi3 jie4 qi2 zhong1 。
- gong1 wei2 tian1 di4 xin1 ， chang2 bi3 yao4 shi2 gong1 。
- ming2 li3 tang3 wei4 yu4 ， zai4 bai4 shi1 zheng4 meng2 。

## 注释

## 译文

## 赏析
