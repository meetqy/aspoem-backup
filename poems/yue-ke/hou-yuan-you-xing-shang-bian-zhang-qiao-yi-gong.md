---
id: yue-ke-hou-yuan-you-xing-shang-bian-zhang-qiao-yi-gong
title: 後元祐行上辨章喬益公
titlePinyin: hou4 yuan2 you4 xing2 shang4 bian4 zhang1 qiao2 yi4 gong1
titleSlug: hou-yuan-you-xing-shang-bian-zhang-qiao-yi-gong
author: 岳珂
authorPinyin: yue4 ke1
authorSlug: yue-ke
dynasty: 宋
dynastyPinyin: song4
dynastySlug: song
tags: []
---

## 正文

- 正月二日天氣清，六符兩兩三階平。
- 閤門催班報麻案，珂馬玎玲萬人看。
- 押麻參政拆璽封，宣詞舍人來殿東。
- 鞠躬一聲百寮聽，軍國平章喬益公。
- 天心果與人心同，大哉聖斷天與通。
- 本朝太平說元祐，五嶽三光渾未剖。
- 當年一日三制頒，呂范堂堂分左右。
- 虔中大老更魁傑，申國勳名比韓富。
- 民生是時非漢唐，親見至治躋羲皇。
- 一塵不起四夷服，軌順星躔蕃五穀。
- 士皆有造百姓寧，官僚徹底清似冰。
- 桁楊畢空戈革偃，天街鏡浄無攙槍。
- 彼何人斯階啟厲，九縣回飆八紘沸。
- 高皇疋馬開東南，王業中興今五世。
- 窮荒靺鞨何自來，中原萬里吹黄埃。
- 數殫剝復回否泰，胚腪元氣鍾奇才。
- 耆明壽雋軼千古，呂望鷹揚稱尚父。
- 便教旦奭居東西，穆穆迓衡今再覩。
- 官家即日開天章，貂冠玉佩游巖廊。
- 一都一俞一吁咈，四海春風已披拂。
- 聖賢自昔難相逢，巨魚縱壑鴻遇風。
- 輿人歡呼爭誦說，元祐嘉熙莫分別。
- 君不見徂徠處士歌一夔，濃墨大字慶曆詩。
- 生民至今受其賜，千載萬載生光輝。
- 陋儒筆研久不治，安得椽筆摹英辭。
- 兩朝慶祐俱盛時，衆賢一念猶西陲。
- 天心願化光明燭，先望分輝照荆蜀。

## 拼音

- zheng4 yue4 er4 ri4 tian1 qi4 qing1 ， liu4 fu2 liang3 liang3 san1 jie1 ping2 。
- he2 men2 cui1 ban1 bao4 ma2 an4 ， ke1 ma3 ding1 ling2 wan4 ren2 kan4 。
- ya1 ma2 can1 zheng4 chai1 xi3 feng1 ， xuan1 ci2 she4 ren2 lai2 dian4 dong1 。
- ju1 gong1 yi4 sheng1 bai3 liao2 ting1 ， jun1 guo2 ping2 zhang1 qiao2 yi4 gong1 。
- tian1 xin1 guo3 yu3 ren2 xin1 tong2 ， da4 zai1 sheng4 duan4 tian1 yu3 tong1 。
- ben3 chao2 tai4 ping2 shuo1 yuan2 you4 ， wu3 yue4 san1 guang1 hun2 wei4 pou1 。
- dang1 nian2 yi2 ri4 san1 zhi4 ban1 ， lü3 fan4 tang2 tang2 fen1 zuo3 you4 。
- qian2 zhong1 da4 lao3 geng4 kui2 jie2 ， shen1 guo2 xun1 ming2 bi3 han2 fu4 。
- min2 sheng1 shi4 shi2 fei1 han4 tang2 ， qin1 jian4 zhi4 zhi4 ji1 xi1 huang2 。
- yi4 chen2 bu4 qi3 si4 yi2 fu2 ， gui3 shun4 xing1 chan2 fan1 wu3 gu3 。
- shi4 jie1 you3 zao4 bai3 xing4 ning2 ， guan1 liao2 che4 di3 qing1 si4 bing1 。
- heng2 yang2 bi4 kong1 ge1 ge2 yan3 ， tian1 jie1 jing4 jing4 wu2 chan1 qiang1 。
- bi3 he2 ren2 si1 jie1 qi3 li4 ， jiu3 xian4 hui2 biao1 ba1 hong2 fei4 。
- gao1 huang2 pi3 ma3 kai1 dong1 nan2 ， wang2 ye4 zhong1 xing1 jin1 wu3 shi4 。
- qiong2 huang1 mo4 he2 he2 zi4 lai2 ， zhong1 yuan2 wan4 li3 chui1 huang2 ai1 。
- shu4 dan1 bao1 fu4 hui2 pi3 tai4 ， pei1 yun4 yuan2 qi4 zhong1 qi2 cai2 。
- qi2 ming2 shou4 jun4 yi4 qian1 gu3 ， lü3 wang4 ying1 yang2 cheng1 shang4 fu4 。
- bian4 jiao4 dan4 shi4 ju1 dong1 xi1 ， mu4 mu4 ya4 heng2 jin1 zai4 du3 。
- guan1 jia1 ji2 ri4 kai1 tian1 zhang1 ， diao1 guan1 yu4 pei4 you2 yan2 lang2 。
- yi4 dou1 yi4 yu2 yi4 xu1 fu2 ， si4 hai3 chun1 feng1 yi3 pi1 fu2 。
- sheng4 xian2 zi4 xi1 nan2 xiang1 feng2 ， ju4 yu2 zong4 he4 hong2 yu4 feng1 。
- yu2 ren2 huan1 hu1 zheng1 song4 shuo1 ， yuan2 you4 jia1 xi1 mo4 fen1 bie2 。
- jun1 bu2 jian4 cu2 lai2 chu3 shi4 ge1 yi4 kui2 ， nong2 mo4 da4 zi4 qing4 li4 shi1 。
- sheng1 min2 zhi4 jin1 shou4 qi2 ci4 ， qian1 zai4 wan4 zai4 sheng1 guang1 hui1 。
- lou4 ru2 bi3 yan2 jiu3 bu2 zhi4 ， an1 de2 chuan2 bi3 mo2 ying1 ci2 。
- liang3 chao2 qing4 you4 ju4 sheng4 shi2 ， zhong4 xian2 yi2 nian4 you2 xi1 chui2 。
- tian1 xin1 yuan4 hua4 guang1 ming2 zhu2 ， xian1 wang4 fen1 hui1 zhao4 jing1 shu3 。

## 注释

## 译文

## 赏析
