---
id: yue-ke-fa-pai-wan-guo-xiao-gu-peng-lang-ci-xia-sui-su-ma-dang
title: 發排灣過小孤彭郎祠下遂宿馬當
titlePinyin: fa1 pai2 wan1 guo4 xiao3 gu1 peng2 lang2 ci2 xia4 sui4 su4 ma3 dang1
titleSlug: fa-pai-wan-guo-xiao-gu-peng-lang-ci-xia-sui-su-ma-dang
author: 岳珂
authorPinyin: yue4 ke1
authorSlug: yue-ke
dynasty: 宋
dynastyPinyin: song4
dynastySlug: song
tags: []
---

## 正文

- 山小孤，磯彭郎，中納百谷吞三江。
- 江流澎湃不可當，勢比折木傾銀潢。
- 渴龍一支走馬當，宛然天驥初騰驤，回韁矗立江中央。
- 西從岷峨暨睢漳，南派五湖通三湘。
- 後先奔走爭回翔，前驅怒氣軒且昂，倏然過此意消洋。
- 儼然天子朝明堂，坐受萬國來氐羌。
- 五瑞咸輯珪與璋，拜舞軒陛心俱降。
- 我聞乾坤融結盤古開混茫，流峙異勢分輿方。
- 巍巍神禹治水平懷襄，底乂一意先荆揚。
- 此山綠字元弗詳，脫略丘垤登毫芒。
- 後人考古徒縑緗，未覩此石天經地紀之維綱。
- 君不見古馬當，今馬當，記牒雖漏處有常。
- 上焉柱天植極扶三光，下焉立地作鎮安八荒。
- 磅礴杳靄排穹蒼，削平澒洞壓鴻厖。
- 萬熒棋布高蓋張，百靈臣伏絕影藏。
- 坐使四海順流中古無濫觴，噫哦偉特那可量。
- 我欲用世取所長，便當提作朱亥神椎椎獝狂。
- 北絕大漠梟名王。
- 何空更度金浮梁，一拯墊溺躋康莊。
- 連山疊阜化囷倉，盡飽萬姓饑火腸。
- 持此報上歌如岡，徧開壽域同畛疆。
- 自今永永三十六萬歲，淳古比九皇。
- 山岧岧兮江湯湯。

## 拼音

- shan1 xiao3 gu1 ， ji1 peng2 lang2 ， zhong1 na4 bai3 gu3 tun1 san1 jiang1 。
- jiang1 liu2 peng2 pai4 bu4 ke3 dang1 ， shi4 bi3 zhe2 mu4 qing1 yin2 huang2 。
- ke3 long2 yi4 zhi1 zou3 ma3 dang1 ， wan3 ran2 tian1 ji4 chu1 teng2 xiang1 ， hui2 jiang1 chu4 li4 jiang1 zhong1 yang1 。
- xi1 cong2 min2 e2 ji4 sui1 zhang1 ， nan2 pai4 wu3 hu2 tong1 san1 xiang1 。
- hou4 xian1 ben1 zou3 zheng1 hui2 xiang2 ， qian2 qu1 nu4 qi4 xuan1 qie3 ang2 ， shu1 ran2 guo4 ci3 yi4 xiao1 yang2 。
- yan3 ran2 tian1 zi3 chao2 ming2 tang2 ， zuo4 shou4 wan4 guo2 lai2 di1 qiang1 。
- wu3 rui4 xian2 ji2 gui1 yu3 zhang1 ， bai4 wu3 xuan1 bi4 xin1 ju4 jiang4 。
- wo3 wen2 qian2 kun1 rong2 jie2 pan2 gu3 kai1 hun4 mang2 ， liu2 zhi4 yi4 shi4 fen1 yu2 fang1 。
- wei1 wei1 shen2 yu3 zhi4 shui3 ping2 huai2 xiang1 ， di3 yi4 yi2 yi4 xian1 jing1 yang2 。
- ci3 shan1 lü4 zi4 yuan2 fu2 xiang2 ， tuo1 lüe4 qiu1 die2 deng1 hao2 mang2 。
- hou4 ren2 kao3 gu3 tu2 jian1 xiang1 ， wei4 du3 ci3 shi2 tian1 jing1 di4 ji4 zhi1 wei2 gang1 。
- jun1 bu2 jian4 gu3 ma3 dang1 ， jin1 ma3 dang1 ， ji4 die2 sui1 lou4 chu3 you3 chang2 。
- shang4 yan1 zhu4 tian1 zhi2 ji2 fu2 san1 guang1 ， xia4 yan1 li4 di4 zuo4 zhen4 an1 ba1 huang1 。
- pang2 bo2 yao3 ai3 pai2 qiong2 cang1 ， xue1 ping2 hong4 dong4 ya1 hong2 mang2 。
- wan4 ying2 qi2 bu4 gao1 gai4 zhang1 ， bai3 ling2 chen2 fu2 jue2 ying3 cang2 。
- zuo4 shi3 si4 hai3 shun4 liu2 zhong1 gu3 wu2 lan4 shang1 ， yi1 o4 wei3 te4 na4 ke3 liang2 。
- wo3 yu4 yong4 shi4 qu3 suo3 chang2 ， bian4 dang1 ti2 zuo4 zhu1 hai4 shen2 zhui1 zhui1 xu4 kuang2 。
- bei3 jue2 da4 mo4 xiao1 ming2 wang2 。
- he2 kong1 geng4 du4 jin1 fu2 liang2 ， yi4 zheng3 dian4 ni4 ji1 kang1 zhuang1 。
- lian2 shan1 die2 fu4 hua4 qun1 cang1 ， jin4 bao3 wan4 xing4 ji1 huo3 chang2 。
- chi2 ci3 bao4 shang4 ge1 ru2 gang1 ， bian4 kai1 shou4 yu4 tong2 zhen3 jiang1 。
- zi4 jin1 yong3 yong3 san1 shi2 liu4 wan4 sui4 ， chun2 gu3 bi3 jiu3 huang2 。
- shan1 tiao2 tiao2 xi1 jiang1 tang1 tang1 。

## 注释

## 译文

## 赏析
