---
id: yue-ke-lu-cheng-gong-kuan-ping-tong-jian-yi-lao-san-tie-zan
title: 呂成公寬平通鑑佚老三帖贊
titlePinyin: lü3 cheng2 gong1 kuan1 ping2 tong1 jian4 yi4 lao3 san1 tie1 zan4
titleSlug: lu-cheng-gong-kuan-ping-tong-jian-yi-lao-san-tie-zan
author: 岳珂
authorPinyin: yue4 ke1
authorSlug: yue-ke
dynasty: 宋
dynastyPinyin: song4
dynastySlug: song
tags: []
---

## 正文

- 治粹于隆古，元凱之懿，根于篤誠。
- 世澤未傾，英髦代興。
- 非不卓犖，絕乎逕庭。
- 而斯道之正，獨未有以韋平之家，而繼孟荀之鳴者。
- 豈天心之昌我朝，固得其人而後行耶。
- 儒服獨立，出于簪纓。
- 百聖微言，闡我金籝。
- 使萬世而下，洙泗有所繫，伊濂有所承。
- 正傳未墜而迄續，絕學將晦而復明。
- 所謂派徐歷許，沿申遡榮。
- 簣覆基峙，源澄流清。
- 殆匪一日之積，偶然而生。
- 至于道以身立，忠以死爭。
- 斡泰否之機，開剝復之萌。
- 其昆弟剛毅之操，家庭講貫之精，又何其集義之不餒，而爲人之難能也。
- 我讀五帖，言言典型。
- 文史潘吳，詩書邵程。
- 望群賢于忠讜，驗本體于寬平。
- 則雖小而見諸簡牘之接物，亦奚以異于塤箎之同聲。
- 晻若前陳，如龜之明。
- 仁遠德輶，欲舉曷勝。
- 於戲二難，古誰與京。
- 倡與和與，展也其成。

## 拼音

- zhi4 cui4 yu2 long2 gu3 ， yuan2 kai3 zhi1 yi4 ， gen1 yu2 du3 cheng2 。
- shi4 ze2 wei4 qing1 ， ying1 mao2 dai4 xing1 。
- fei1 bu4 zhuo2 luo4 ， jue2 hu1 jing4 ting2 。
- er2 si1 dao4 zhi1 zheng4 ， du2 wei4 you3 yi3 wei2 ping2 zhi1 jia1 ， er2 ji4 meng4 xun2 zhi1 ming2 zhe3 。
- qi3 tian1 xin1 zhi1 chang1 wo3 chao2 ， gu4 de2 qi2 ren2 er2 hou4 xing2 ye1 。
- ru2 fu2 du2 li4 ， chu1 yu2 zan1 ying1 。
- bai3 sheng4 wei1 yan2 ， chan3 wo3 jin1 ying2 。
- shi3 wan4 shi4 er2 xia4 ， zhu1 si4 you3 suo3 xi4 ， yi1 lian2 you3 suo3 cheng2 。
- zheng4 chuan2 wei4 zhui4 er2 qi4 xu4 ， jue2 xue2 jiang1 hui4 er2 fu4 ming2 。
- suo3 wei4 pai4 xu2 li4 xu1 ， yan2 shen1 su4 rong2 。
- kui4 fu4 ji1 zhi4 ， yuan2 cheng2 liu2 qing1 。
- dai4 fei3 yi2 ri4 zhi1 ji1 ， ou3 ran2 er2 sheng1 。
- zhi4 yu2 dao4 yi3 shen1 li4 ， zhong1 yi3 si3 zheng1 。
- wo4 tai4 fou3 zhi1 ji1 ， kai1 bao1 fu4 zhi1 meng2 。
- qi2 kun1 di4 gang1 yi4 zhi1 cao1 ， jia1 ting2 jiang3 guan4 zhi1 jing1 ， you4 he2 qi2 ji2 yi4 zhi1 bu4 nei3 ， er2 wei2 ren2 zhi1 nan2 neng2 ye3 。
- wo3 du2 wu3 tie1 ， yan2 yan2 dian3 xing2 。
- wen2 shi3 pan1 wu2 ， shi1 shu1 shao4 cheng2 。
- wang4 qun2 xian2 yu2 zhong1 dang3 ， yan4 ben3 ti3 yu2 kuan1 ping2 。
- ze2 sui1 xiao3 er2 jian4 zhu1 jian3 du2 zhi1 jie1 wu4 ， yi4 xi1 yi3 yi4 yu2 xun1 chi2 zhi1 tong2 sheng1 。
- an3 ruo4 qian2 chen2 ， ru2 gui1 zhi1 ming2 。
- ren2 yuan3 de2 you2 ， yu4 ju3 he2 sheng4 。
- wu1 xi4 er4 nan2 ， gu3 shui2 yu3 jing1 。
- chang4 yu3 he2 yu3 ， zhan3 ye3 qi2 cheng2 。

## 注释

## 译文

## 赏析
