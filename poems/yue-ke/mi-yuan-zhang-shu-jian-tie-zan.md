---
id: yue-ke-mi-yuan-zhang-shu-jian-tie-zan
title: 米元章書簡帖贊
titlePinyin: mi3 yuan2 zhang1 shu1 jian3 tie1 zan4
titleSlug: mi-yuan-zhang-shu-jian-tie-zan
author: 岳珂
authorPinyin: yue4 ke1
authorSlug: yue-ke
dynasty: 宋
dynastyPinyin: song4
dynastySlug: song
tags: []
---

## 正文

- 論書自晉始，蓋因其風俗之清而流之于妍。
- 降而六代，又以其習尚之篤而溺之于專。
- 維唐設科，身判書言。
- 作成自初，歐褚爭先，薛靚張顛，顔真迎便。
- 中世而後，雖經生楷隸，猶得以揚鑣而鳴鞭。
- 五季日卑，吾宋興焉。
- 士以德進，捨藝之偏。
- 既窒其進取之塗，故世之以書名家者，皆不雜以人而純乎天。
- 更八葉之豫豐，乃設學而詳延。
- 有芾者出，集其大全。
- 蓋繇羲獻而來，遡崇觀而前，或營萃以拔棘，或宮牆而及肩，或小醇而大疵，或舍正而取權。
- 六書之統，殆所謂芾之死不得其傳也。
- 巘巘喬嶽，洋洋大川，草木風雲，波濤蛟黿。
- 我繫此評，其然豈然。
- 較三十里，後八百年。

## 拼音

- lun4 shu1 zi4 jin4 shi3 ， gai4 yin1 qi2 feng1 su2 zhi1 qing1 er2 liu2 zhi1 yu2 yan2 。
- jiang4 er2 liu4 dai4 ， you4 yi3 qi2 xi2 shang4 zhi1 du3 er2 ni4 zhi1 yu2 zhuan1 。
- wei2 tang2 she4 ke1 ， shen1 pan4 shu1 yan2 。
- zuo4 cheng2 zi4 chu1 ， ou1 chu3 zheng1 xian1 ， xue1 jing4 zhang1 dian1 ， yan2 zhen1 ying2 bian4 。
- zhong1 shi4 er2 hou4 ， sui1 jing1 sheng1 kai3 li4 ， you2 de2 yi3 yang2 biao1 er2 ming2 bian1 。
- wu3 ji4 ri4 bei1 ， wu2 song4 xing1 yan1 。
- shi4 yi3 de2 jin4 ， she3 yi4 zhi1 pian1 。
- ji4 zhi4 qi2 jin4 qu3 zhi1 tu2 ， gu4 shi4 zhi1 yi3 shu1 ming2 jia1 zhe3 ， jie1 bu4 za2 yi3 ren2 er2 chun2 hu1 tian1 。
- geng4 ba1 ye4 zhi1 yu4 feng1 ， nai3 she4 xue2 er2 xiang2 yan2 。
- you3 fei4 zhe3 chu1 ， ji2 qi2 da4 quan2 。
- gai4 yao2 xi1 xian4 er2 lai2 ， su4 chong2 guan1 er2 qian2 ， huo4 ying2 cui4 yi3 ba2 ji2 ， huo4 gong1 qiang2 er2 ji2 jian1 ， huo4 xiao3 chun2 er2 da4 ci1 ， huo4 she4 zheng4 er2 qu3 quan2 。
- liu4 shu1 zhi1 tong3 ， dai4 suo3 wei4 fei4 zhi1 si3 bu4 de2 qi2 chuan2 ye3 。
- yan3 yan3 qiao2 yue4 ， yang2 yang2 da4 chuan1 ， cao3 mu4 feng1 yun2 ， bo1 tao1 jiao1 yuan2 。
- wo3 xi4 ci3 ping2 ， qi2 ran2 qi3 ran2 。
- jiao4 san1 shi2 li3 ， hou4 ba1 bai3 nian2 。

## 注释

## 译文

## 赏析
