---
id: yue-ke-shang-gao-zhao-zai-tong-shu-yi-yi-cheng-zhai-ji-kai-juan-ou-jian-da-xu-song-chen-jian-cheng-shu-yun-lai-tie-gao-su-men-sheng-pai-gen-chang-wen-qian-bei-wei-shou-ren-zhi-en-er-bu-wang-zhe-wei-zi-bi-xiao-wei-chen-bi-zhong-gai-tui-shi-xin-er-xin-qi-ren-ye-you-wen-wei-yi-yuan-bao-de-zhe-wei-bu-ke-ce-gai-yi-you-ren-zhi-xing-zhe-bi-you-ren-zhi-qing-ye-gu-lu-qi-zhi-wu-yan-gong-min-zhong-zhi-wu-wen-rao-zhi-qi-zhi-wu-yong-shu-xing-shu-zhi-wu-jun-shi-shu-ce-qi-bao-en-yi-zhi-ci-ji-zai-xi-meng-chang-jun-you-yi-ke-meng-chang-yu-zhi-shen-hou-er-ke-mei-hui-meng-chang-huo-wen-qi-gu-ke-yue-ren-jie-yu-jun-er-wo-du-hui-ren-bi-yi-wo-wei-xiao-ren-er-yi-jun-wei-chang-zhe-ci-wu-suo-yi-bao-jun-ye-qian-wu-zi-zhe-qi-yi-jiang-wu-chu-wu-ci-yu-zhi-ru-pang-meng-sha-yi-zhi-shi-meng-zi-bu-ze-meng-er-ze-yi-ran-ze-xian-sheng-zhi-yu-men-sheng-qi-ze-guo-shui-zai-zai-huo-yan-juan-you-gan-yin-bi-ji-yi-fu-chou-yi-shen-lu-zhe-yi-bu-qi-que-fan-si-shi-yun
title: 上高趙宰同叔遺以誠齋集開卷偶見答徐宋臣監丞書云來帖告訴門生排根嘗聞前輩謂受人之恩而不忘者爲子必孝爲臣必忠蓋推是心而信其人也又聞惟以怨報德者爲不可測蓋以有人之形者必有人之情也故盧杞之於顔公敏中之於文饒之奇之於永叔邢恕之於君實孰測其報恩一至此極哉昔孟嘗君有一客孟嘗遇之甚厚而客每毀孟嘗或問其故客曰人皆譽君而我獨毀人必以我爲小人而以君爲長者此吾所以報君也前五子者其意將無出於此歟至如逄蒙殺羿之事孟子不責蒙而責羿然則先生之與門生其責果誰在哉或掩卷有感因筆紀意復紬繹身履者以補其闕凡四十韻
titlePinyin: shang4 gao1 zhao4 zai3 tong2 shu1 yi2 yi3 cheng2 zhai1 ji2 kai1 juan4 ou3 jian4 da2 xu2 song4 chen2 jian1 cheng2 shu1 yun2 lai2 tie1 gao4 su4 men2 sheng1 pai2 gen1 chang2 wen2 qian2 bei4 wei4 shou4 ren2 zhi1 en1 er2 bu2 wang4 zhe3 wei2 zi3 bi4 xiao4 wei2 chen2 bi4 zhong1 gai4 tui1 shi4 xin1 er2 xin4 qi2 ren2 ye3 you4 wen2 wei2 yi3 yuan4 bao4 de2 zhe3 wei2 bu4 ke3 ce4 gai4 yi3 you3 ren2 zhi1 xing2 zhe3 bi4 you3 ren2 zhi1 qing2 ye3 gu4 lu2 qi3 zhi1 wu1 yan2 gong1 min3 zhong1 zhi1 wu1 wen2 rao2 zhi1 qi2 zhi1 wu1 yong3 shu1 xing2 shu4 zhi1 wu1 jun1 shi2 shu2 ce4 qi2 bao4 en1 yi2 zhi4 ci3 ji2 zai1 xi1 meng4 chang2 jun1 you3 yi2 ke4 meng4 chang2 yu4 zhi1 shen4 hou4 er2 ke4 mei3 hui3 meng4 chang2 huo4 wen4 qi2 gu4 ke4 yue1 ren2 jie1 yu4 jun1 er2 wo3 du2 hui3 ren2 bi4 yi3 wo3 wei2 xiao3 ren2 er2 yi3 jun1 wei2 chang2 zhe3 ci3 wu2 suo3 yi3 bao4 jun1 ye3 qian2 wu3 zi3 zhe3 qi2 yi4 jiang1 wu2 chu1 wu1 ci3 yu2 zhi4 ru2 pang2 meng2 sha1 yi4 zhi1 shi4 meng4 zi3 bu4 ze2 meng2 er2 ze2 yi4 ran2 ze2 xian1 sheng0 zhi1 yu3 men2 sheng1 qi2 ze2 guo3 shui2 zai4 zai1 huo4 yan3 juan4 you3 gan3 yin1 bi3 ji4 yi4 fu4 chou1 yi4 shen1 lü3 zhe3 yi3 bu3 qi2 que4 fan2 si4 shi2 yun4
titleSlug: shang-gao-zhao-zai-tong-shu-yi-yi-cheng-zhai-ji-kai-juan-ou-jian-da-xu-song-chen-jian-cheng-shu-yun-lai-tie-gao-su-men-sheng-pai-gen-chang-wen-qian-bei-wei-shou-ren-zhi-en-er-bu-wang-zhe-wei-zi-bi-xiao-wei-chen-bi-zhong-gai-tui-shi-xin-er-xin-qi-ren-ye-you-wen-wei-yi-yuan-bao-de-zhe-wei-bu-ke-ce-gai-yi-you-ren-zhi-xing-zhe-bi-you-ren-zhi-qing-ye-gu-lu-qi-zhi-wu-yan-gong-min-zhong-zhi-wu-wen-rao-zhi-qi-zhi-wu-yong-shu-xing-shu-zhi-wu-jun-shi-shu-ce-qi-bao-en-yi-zhi-ci-ji-zai-xi-meng-chang-jun-you-yi-ke-meng-chang-yu-zhi-shen-hou-er-ke-mei-hui-meng-chang-huo-wen-qi-gu-ke-yue-ren-jie-yu-jun-er-wo-du-hui-ren-bi-yi-wo-wei-xiao-ren-er-yi-jun-wei-chang-zhe-ci-wu-suo-yi-bao-jun-ye-qian-wu-zi-zhe-qi-yi-jiang-wu-chu-wu-ci-yu-zhi-ru-pang-meng-sha-yi-zhi-shi-meng-zi-bu-ze-meng-er-ze-yi-ran-ze-xian-sheng-zhi-yu-men-sheng-qi-ze-guo-shui-zai-zai-huo-yan-juan-you-gan-yin-bi-ji-yi-fu-chou-yi-shen-lu-zhe-yi-bu-qi-que-fan-si-shi-yun
author: 岳珂
authorPinyin: yue4 ke1
authorSlug: yue-ke
dynasty: 宋
dynastyPinyin: song4
dynastySlug: song
tags: []
---

## 正文

- 古人忠與孝，不在工報恩。
- 如水日夜東，豈必同一源。
- 堂堂顔魯公，舐血來平原。
- 鬼質不知何，幾作絕吭魂。
- 大中白丞相，昔躡衛國門。
- 幻作萬羊夢，投畀朱崖村。
- 奇謗及師友，躗言動君尊。
- 匪但死不瞑，大是生無根。
- 我嘗究初終，要亦無足論。
- 或以裏言掇，或趣主意奔。
- 或從談笑生，或即利欲昏。
- 初亦未有心，末乃成至冤。
- 青簡玷齒頰，至今猶啍啍。
- 儻無魏闕戀，誰使舌莫捫。
- 森淅起奉冊，片頃那容存。
- 牀笫本無從，何物能輊軒。
- 脂垢亦易辨，誰解洿璵璠。
- 如彼孟嘗客，亦已悔而反。
- 正比蕭相繫，慰拊聊春溫。
- 五人皆有爲，評訂何必繁。
- 之子獨嗟事，畫牢訊書爰。
- 反覆蹈生死，呵噓變寒暄。
- 秋毫無所取，可驗牘背翻。
- 自言復自渝，洗垢亦不痕。
- 堂帖寫元奏，別白如珉琨。
- 渠知褫鞶枉，端由吠聲喧。
- 天定能勝人，白日開戴盆。
- 只於揭紙間，了了窮所元。
- 不特玷盡磨，那復恨可吞。
- 但觀斯人心，雖踵五子跟。
- 居然蚤虱微，而比蛇與蚖。
- 抑觀誠齋書，理到詞不煩。
- 有形斯有情，相比如箎塤。
- 而於五子中，乃復加詐諼。
- 旋觀逄與羿，端在友弗掄。
- 毀玉自出柙，扣金能反轅。
- 割席懷共耕，知幾當賜膰。
- 齚舌漫爾爲，揩眵愧吾惛。
- 正須起九京，相與澆一尊。
- 江湖兩相忘，再拜師至言。

## 拼音

- gu3 ren2 zhong1 yu3 xiao4 ， bu2 zai4 gong1 bao4 en1 。
- ru2 shui3 ri4 ye4 dong1 ， qi3 bi4 tong2 yi4 yuan2 。
- tang2 tang2 yan2 lu3 gong1 ， shi4 xue4 lai2 ping2 yuan2 。
- gui3 zhi4 bu4 zhi1 he2 ， ji1 zuo4 jue2 keng1 hun2 。
- da4 zhong1 bai2 cheng2 xiang4 ， xi1 nie4 wei4 guo2 men2 。
- huan4 zuo4 wan4 yang2 meng4 ， tou2 bi4 zhu1 ya2 cun1 。
- qi2 bang4 ji2 shi1 you3 ， wei4 yan2 dong4 jun1 zun1 。
- fei3 dan4 si3 bu4 ming2 ， da4 shi4 sheng1 wu2 gen1 。
- wo3 chang2 jiu1 chu1 zhong1 ， yao4 yi4 wu2 zu2 lun4 。
- huo4 yi3 li3 yan2 duo1 ， huo4 qu4 zhu3 yi4 ben1 。
- huo4 cong2 tan2 xiao4 sheng1 ， huo4 ji2 li4 yu4 hun1 。
- chu1 yi4 wei4 you3 xin1 ， mo4 nai3 cheng2 zhi4 yuan1 。
- qing1 jian3 dian4 chi3 jia2 ， zhi4 jin1 you2 tun1 tun1 。
- tang3 wu2 wei4 que4 lian4 ， shui2 shi3 she2 mo4 men2 。
- sen1 xi1 qi3 feng4 ce4 ， pian4 qing3 na4 rong2 cun2 。
- chuang2 zi3 ben3 wu2 cong2 ， he2 wu4 neng2 zhi4 xuan1 。
- zhi1 gou4 yi4 yi4 bian4 ， shui2 jie3 wu1 yu2 fan2 。
- ru2 bi3 meng4 chang2 ke4 ， yi4 yi3 hui3 er2 fan3 。
- zheng4 bi3 xiao1 xiang1 xi4 ， wei4 fu3 liao2 chun1 wen1 。
- wu3 ren2 jie1 you3 wei2 ， ping2 ding4 he2 bi4 fan2 。
- zhi1 zi3 du2 jie1 shi4 ， hua4 lao2 xun4 shu1 yuan2 。
- fan3 fu4 dao3 sheng1 si3 ， he1 xu1 bian4 han2 xuan1 。
- qiu1 hao2 wu2 suo3 qu3 ， ke3 yan4 du2 bei4 fan1 。
- zi4 yan2 fu4 zi4 yu2 ， xi3 gou4 yi4 bu4 hen2 。
- tang2 tie1 xie3 yuan2 zou4 ， bie2 bai2 ru2 min2 kun1 。
- qu2 zhi1 chi3 pan2 wang3 ， duan1 you2 fei4 sheng1 xuan1 。
- tian1 ding4 neng2 sheng4 ren2 ， bai2 ri4 kai1 dai4 pen2 。
- zhi1 wu1 jie1 zhi3 jian4 ， liao3 liao3 qiong2 suo3 yuan2 。
- bu2 te4 dian4 jin4 mo2 ， na4 fu4 hen4 ke3 tun1 。
- dan4 guan1 si1 ren2 xin1 ， sui1 zhong3 wu3 zi3 gen1 。
- ju1 ran2 zao3 shi1 wei1 ， er2 bi3 she2 yu3 yuan2 。
- yi4 guan1 cheng2 zhai1 shu1 ， li3 dao4 ci2 bu4 fan2 。
- you3 xing2 si1 you3 qing2 ， xiang1 bi3 ru2 chi2 xun1 。
- er2 wu1 wu3 zi3 zhong1 ， nai3 fu4 jia1 zha4 xuan1 。
- xuan2 guan1 pang2 yu3 yi4 ， duan1 zai4 you3 fu2 lun1 。
- hui3 yu4 zi4 chu1 xia2 ， kou4 jin1 neng2 fan3 yuan2 。
- ge1 xi2 huai2 gong4 geng1 ， zhi1 ji1 dang1 ci4 fan2 。
- ze2 she2 man4 er3 wei2 ， kai1 chi1 kui4 wu2 hun1 。
- zheng4 xu1 qi3 jiu3 jing1 ， xiang1 yu3 jiao1 yi4 zun1 。
- jiang1 hu2 liang3 xiang1 wang4 ， zai4 bai4 shi1 zhi4 yan2 。

## 注释

## 译文

## 赏析
