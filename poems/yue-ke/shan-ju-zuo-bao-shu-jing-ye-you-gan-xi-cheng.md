---
id: yue-ke-shan-ju-zuo-bao-shu-jing-ye-you-gan-xi-cheng
title: 山居作報書竟夜有感戲成
titlePinyin: shan1 ju1 zuo4 bao4 shu1 jing4 ye4 you3 gan3 xi4 cheng2
titleSlug: shan-ju-zuo-bao-shu-jing-ye-you-gan-xi-cheng
author: 岳珂
authorPinyin: yue4 ke1
authorSlug: yue-ke
dynasty: 宋
dynastyPinyin: song4
dynastySlug: song
tags: []
---

## 正文

- 山居踰五旬，正以厭煩故。
- 誰持故人書，剝啄扣我戶。
- 奩篚旅庭砌，缾罌列桯廡。
- 啟緘讀風簷，盈幅字如縷。
- 頗欲從簡易，人事正如許。
- 厚意來遠方，殷勤不容阻。
- 還欲混俗塵，又覺初志誤。
- 筆研久荒穢，肩腕仍旅拒。
- 沈沈青燈夜，窗牖打風雨。
- 聊激懶惰心，小出啽囈語。
- 霜㕙比鉛觚，玉蟲剔釵股。
- 隃麋方弄墨，擘繭更伸楮。
- 始焉據几案，敏捷疑得趣。
- 倏爾懷交情，恍惚接良晤。
- 緘題甫一二，手熟漸四五。
- 溪毛簡精粗，報貺祝豐窶。
- 札胥謹印蠟，僕隸治筐筥。
- 但知役羣動，不覺向五鼓。
- 作勞耳屢鳴，倦寫目如瞀。
- 低頭觸屏風，入鼻飲辛霧。
- 欠伸忽三喟，靜念起百慮。
- 吾生何太勞，窮處尚弗恕。
- 仕皆係窮達，世豈忘喜怒。
- 人以情見憐，我獨影相顧。
- 謙勤福所基，傲放人共惡。
- 當年衆楚咻，詎止雙蛾妬。
- 生雖有遠志，願豈惜遐舉。
- 偶因囿形質，莫與插翎羽。
- 徒誇九垓期，姑了一夕苦。
- 嗟哉且努力，掣肘無單父。

## 拼音

- shan1 ju1 yu2 wu3 xun2 ， zheng4 yi3 yan4 fan2 gu4 。
- shui2 chi2 gu4 ren2 shu1 ， bao1 zhuo2 kou4 wo3 hu4 。
- lian2 fei3 lü3 ting2 qi4 ， ping2 ying1 lie4 ting1 wu3 。
- qi3 jian1 du2 feng1 yan2 ， ying2 fu2 zi4 ru2 lü3 。
- po1 yu4 cong2 jian3 yi4 ， ren2 shi4 zheng4 ru2 xu1 。
- hou4 yi4 lai2 yuan3 fang1 ， yin1 qin2 bu4 rong2 zu3 。
- huan2 yu4 hun4 su2 chen2 ， you4 jue2 chu1 zhi4 wu4 。
- bi3 yan2 jiu3 huang1 hui4 ， jian1 wan4 reng2 lü3 ju4 。
- shen3 shen3 qing1 deng1 ye4 ， chuang1 you3 da3 feng1 yu3 。
- liao2 ji1 lan3 duo4 xin1 ， xiao3 chu1 an2 yi4 yu3 。
- shuang1 㕙 bi3 qian1 gu1 ， yu4 chong2 ti1 chai1 gu3 。
- yu2 mi2 fang1 nong4 mo4 ， bo4 jian3 geng4 shen1 chu3 。
- shi3 yan1 ju4 ji1 an4 ， min3 jie2 yi2 de2 qu4 。
- shu1 er3 huai2 jiao1 qing0 ， huang3 hu1 jie1 liang2 wu4 。
- jian1 ti2 fu3 yi1 er4 ， shou3 shu2 jian4 si4 wu3 。
- xi1 mao2 jian3 jing1 cu1 ， bao4 kuang4 zhu4 feng1 ju4 。
- zha2 xu1 jin3 yin4 la4 ， pu2 li4 zhi4 kuang1 ju3 。
- dan4 zhi1 yi4 qun2 dong4 ， bu4 jue2 xiang4 wu3 gu3 。
- zuo4 lao2 er3 lü3 ming2 ， juan4 xie3 mu4 ru2 mao4 。
- di1 tou2 chu4 ping2 feng1 ， ru4 bi2 yin3 xin1 wu4 。
- qian4 shen1 hu1 san1 kui4 ， jing4 nian4 qi3 bai3 lü4 。
- wu2 sheng1 he2 tai4 lao2 ， qiong2 chu3 shang4 fu2 shu4 。
- shi4 jie1 xi4 qiong2 da2 ， shi4 qi3 wang4 xi3 nu4 。
- ren2 yi3 qing2 jian4 lian2 ， wo3 du2 ying3 xiang1 gu4 。
- qian1 qin2 fu2 suo3 ji1 ， ao4 fang4 ren2 gong4 e4 。
- dang1 nian2 zhong4 chu3 xiu1 ， ju4 zhi3 shuang1 e2 du4 。
- sheng1 sui1 you3 yuan3 zhi4 ， yuan4 qi3 xi1 xia2 ju3 。
- ou3 yin1 you4 xing2 zhi4 ， mo4 yu3 cha1 ling2 yu3 。
- tu2 kua1 jiu3 gai1 qi1 ， gu1 le0 yi4 xi1 ku3 。
- jie1 zai1 qie3 nu3 li4 ， che4 zhou3 wu2 dan1 fu4 。

## 注释

## 译文

## 赏析
