---
id: zhu-ke-jia-yu-ma-shan
title: 玉馬山
titlePinyin: yu4 ma3 shan1
titleSlug: yu-ma-shan
author: 朱克家
authorPinyin: zhu1 ke4 jia1
authorSlug: zhu-ke-jia
dynasty: 宋
dynastyPinyin: song4
dynastySlug: song
tags: []
---

## 正文

- 水石嵌空山犖确，瘦藤扶上青雲幕。
- 平川一望渺無際，東疑嵎夷北朔漠。
- 駕天疊巘輸翠浪，奔野細流橫雪槊。
- 疏峰點點雁聚沙，密嶼喁喁魚縱壑。
- 一江凈綠遶書元，幾隴斷畦成卦剝。
- 乍驚漁唱出烟靄，時聽村舂動籬落。
- 幽遐異景爭指說，老眼苦難覓渺邈。
- 夜間支枕掛銀窗，閃閃星河手可摸。
- 何年標名稱玉馬，蹴踏風雲跨寥廓。
- 更連三十六奇峰，削玉排青相間錯。
- 偶因佳友得壯觀，俗慮塵襟頓疏瀹。
- 翛然物外豈非仙，不須更羨遼東鶴。

## 拼音

- shui3 shi2 qian4 kong1 shan1 luo4 que4 ， shou4 teng2 fu2 shang4 qing1 yun2 mu4 。
- ping2 chuan1 yi2 wang4 miao3 wu2 ji4 ， dong1 yi2 yu2 yi2 bei3 shuo4 mo4 。
- jia4 tian1 die2 yan3 shu1 cui4 lang4 ， ben1 ye3 xi4 liu2 heng2 xue3 shuo4 。
- shu1 feng1 dian3 dian3 yan4 ju4 sha1 ， mi4 yu3 yong2 yong2 yu2 zong4 he4 。
- yi4 jiang1 jing4 lü4 rao4 shu1 yuan2 ， ji1 long3 duan4 qi2 cheng2 gua4 bao1 。
- zha4 jing1 yu2 chang4 chu1 yan1 ai3 ， shi2 ting1 cun1 chong1 dong4 li2 luo4 。
- you1 xia2 yi4 jing3 zheng1 zhi3 shuo1 ， lao3 yan3 ku3 nan2 mi4 miao3 miao3 。
- ye4 jian4 zhi1 zhen3 gua4 yin2 chuang1 ， shan3 shan3 xing1 he2 shou3 ke3 mo1 。
- he2 nian2 biao1 ming2 cheng1 yu4 ma3 ， cu4 ta4 feng1 yun2 kua4 liao2 kuo4 。
- geng4 lian2 san1 shi2 liu4 qi2 feng1 ， xiao1 yu4 pai2 qing1 xiang1 jian4 cuo4 。
- ou3 yin1 jia1 you3 de2 zhuang4 guan1 ， su2 lü4 chen2 jin1 dun4 shu1 yue4 。
- xiao1 ran2 wu4 wai4 qi3 fei1 xian1 ， bu4 xu1 geng4 xian4 liao2 dong1 he4 。

## 注释

## 译文

## 赏析
