---
id: zhu-bian-yu-yi-nian-shi-jian-gao-qi-hai-bu-neng-shu-sheng-xuan-leng-lu-zhong-you-wu-yao-wu-sui-yong-huo-gong-zhi-ce-zhuo-ai-fan-er-bai-zhuang-yin-shen-zhi-ji-de-shi-er-shi-yun
title: 予以年事漸髙氣海不能熟生煖冷旅中又無藥物遂用火攻之策灼艾凡二百壯吟呻之際得詩二十韻
titlePinyin: yu3 yi3 nian2 shi4 jian4 gao1 qi4 hai3 bu4 neng2 shu2 sheng1 xuan1 leng3 lü3 zhong1 you4 wu2 yao4 wu4 sui4 yong4 huo3 gong1 zhi1 ce4 zhuo2 ai4 fan2 er4 bai3 zhuang4 yin2 shen1 zhi1 ji4 de2 shi1 er4 shi2 yun4
titleSlug: yu-yi-nian-shi-jian-gao-qi-hai-bu-neng-shu-sheng-xuan-leng-lu-zhong-you-wu-yao-wu-sui-yong-huo-gong-zhi-ce-zhuo-ai-fan-er-bai-zhuang-yin-shen-zhi-ji-de-shi-er-shi-yun
author: 朱弁
authorPinyin: zhu1 bian4
authorSlug: zhu-bian
dynasty: 宋
dynastyPinyin: song4
dynastySlug: song
tags: []
---

## 正文

- 不作漳濵卧，年侵血氣衰。
- 據鞍思少壯，攬鏡嘆清羸。
- 有病方求艾，無營莫問蓍。
- 心知出下策，理勝遇中醫。
- 陽燧神逾速，銅仙術盡施。
- 論功鄙炮製，取穴辨毫釐。
- 火帝恩光異，炎官績用奇。
- 書螢比差似，珠蟻迫方知。
- 忖物嗟炮鱉，觀形笑灼龜。
- 煙微初炙手，氣烈漸鑚皮。
- 閉目書徒展，支頭枕屢移。
- 發狂還自哂，賈勇僅能支。
- 宋鷁追風日，吴牛喘月時。
- 忠言勞緩頰，善謔爲開眉。
- 服氣工夫逺，燒丹歲月遟。
- 衞生防後患，伐性釋前疑。
- 展轉那成夢，呻吟且當詩。
- 因心念民瘼，出位嘆身卑。
- 欲巳七年病，當從百丗師。
- 保身將保國，未可廢箴規。

## 拼音

- bu2 zuo4 zhang1 bin1 wo4 ， nian2 qin1 xue4 qi4 shuai1 。
- ju4 an1 si1 shao3 zhuang4 ， lan3 jing4 tan4 qing1 lei2 。
- you3 bing4 fang1 qiu2 ai4 ， wu2 ying2 mo4 wen4 shi1 。
- xin1 zhi1 chu1 xia4 ce4 ， li3 sheng4 yu4 zhong1 yi1 。
- yang2 sui4 shen2 yu2 su4 ， tong2 xian1 shu4 jin4 shi1 。
- lun4 gong1 bi3 pao4 zhi4 ， qu3 xue2 bian4 hao2 li2 。
- huo3 di4 en1 guang1 yi4 ， yan2 guan1 ji4 yong4 qi2 。
- shu1 ying2 bi3 cha4 si4 ， zhu1 yi3 po4 fang1 zhi1 。
- cun3 wu4 jie1 pao4 bie1 ， guan1 xing2 xiao4 zhuo2 gui1 。
- yan1 wei1 chu1 zhi4 shou3 ， qi4 lie4 jian4 zuan1 pi2 。
- bi4 mu4 shu1 tu2 zhan3 ， zhi1 tou2 zhen3 lü3 yi2 。
- fa1 kuang2 huan2 zi4 shen3 ， jia3 yong3 jin3 neng2 zhi1 。
- song4 yi4 zhui1 feng1 ri4 ， wu2 niu2 chuan3 yue4 shi2 。
- zhong1 yan2 lao2 huan3 jia2 ， shan4 xue4 wei2 kai1 mei2 。
- fu2 qi4 gong1 fu0 yuan3 ， shao1 dan1 sui4 yue4 chi2 。
- wei4 sheng1 fang2 hou4 huan4 ， fa2 xing4 shi4 qian2 yi2 。
- zhan3 zhuan3 na4 cheng2 meng4 ， shen1 yin2 qie3 dang1 shi1 。
- yin1 xin1 nian4 min2 mo4 ， chu1 wei4 tan4 shen1 bei1 。
- yu4 si4 qi1 nian2 bing4 ， dang1 cong2 bai3 shi4 shi1 。
- bao3 shen1 jiang1 bao3 guo2 ， wei4 ke3 fei4 zhen1 gui1 。

## 注释

## 译文

## 赏析
