---
id: zhu-bian-bei-ren-yi-song-pi-wei-cai-yu-chu-bu-zhi-wei-yu-shi-lang-fen-xiang-yi-xiao-ba-yin-fan-su-shou-chu-ren-yu-yuan-shu-za-jin-zhen-mei-ke-xi-yin-zuo-yi-shi
title: 北人以松皮爲菜予初不知味虞侍郎分餉一小把因飯素授厨人與薗蔬雜進珎美可喜因作一詩
titlePinyin: bei3 ren2 yi3 song1 pi2 wei2 cai4 yu3 chu1 bu4 zhi1 wei4 yu2 shi4 lang2 fen1 xiang3 yi1 xiao3 ba3 yin1 fan4 su4 shou4 chu2 ren2 yu3 yuan2 shu1 za2 jin4 zhen1 mei3 ke3 xi3 yin1 zuo4 yi4 shi1
titleSlug: bei-ren-yi-song-pi-wei-cai-yu-chu-bu-zhi-wei-yu-shi-lang-fen-xiang-yi-xiao-ba-yin-fan-su-shou-chu-ren-yu-yuan-shu-za-jin-zhen-mei-ke-xi-yin-zuo-yi-shi
author: 朱弁
authorPinyin: zhu1 bian4
authorSlug: zhu-bian
dynasty: 宋
dynastyPinyin: song4
dynastySlug: song
tags: []
---

## 正文

- 吾老似出家，晚悟愧根鈍。
- 滋旨却羶葷，禅蛻要親近。
- 偉哉十八公，兹道亦精進。
- 舎身奉刀几，割體絕嗔恨。
- 鱗皴老龍皮，鳴齒溢芳潤。
- 流膏爲伏龜，千歲未須問。
- 便堪奴笋蕨，詎肯友芝菌。
- 跏趺得一飽，萬事皆可擯。
- 侍郎文懿後，落落衆推俊。
- 澹然丗味薄，內典得所信。
- 香厨留淨供，頻食不言頓。
- 晏然黙不語，草木雷音震。
- 得法於此公，骨髓傳心印。
- 應怜持節人，餉此爲問訊。
- 欲將無上味，爲我洗塵坌。
- 食之不敢餘，感激在方寸。

## 拼音

- wu2 lao3 si4 chu1 jia1 ， wan3 wu4 kui4 gen1 dun4 。
- zi1 zhi3 que4 shan1 hun1 ， chan2 tui4 yao4 qin1 jin4 。
- wei3 zai1 shi2 ba1 gong1 ， zi1 dao4 yi4 jing1 jin4 。
- she4 shen1 feng4 dao1 ji3 ， ge1 ti3 jue2 chen1 hen4 。
- lin2 cun1 lao3 long2 pi2 ， ming2 chi3 yi4 fang1 run4 。
- liu2 gao1 wei2 fu2 gui1 ， qian1 sui4 wei4 xu1 wen4 。
- bian4 kan1 nu2 sun3 jue2 ， ju4 ken3 you3 zhi1 jun1 。
- jia1 fu1 de2 yi4 bao3 ， wan4 shi4 jie1 ke3 bin4 。
- shi4 lang2 wen2 yi4 hou4 ， luo4 luo4 zhong4 tui1 jun4 。
- dan4 ran2 shi4 wei4 bao2 ， nei4 dian3 de2 suo3 xin4 。
- xiang1 chu2 liu2 jing4 gong4 ， bin1 shi2 bu4 yan2 dun4 。
- yan4 ran2 mo4 bu4 yu3 ， cao3 mu4 lei2 yin1 zhen4 。
- de2 fa3 wu1 ci3 gong1 ， gu3 sui3 chuan2 xin1 yin4 。
- ying1 lian2 chi2 jie2 ren2 ， xiang3 ci3 wei2 wen4 xun4 。
- yu4 jiang1 wu2 shang4 wei4 ， wei2 wo3 xi3 chen2 ben4 。
- shi2 zhi1 bu4 gan3 yu2 ， gan3 ji1 zai4 fang1 cun4 。

## 注释

## 译文

## 赏析
