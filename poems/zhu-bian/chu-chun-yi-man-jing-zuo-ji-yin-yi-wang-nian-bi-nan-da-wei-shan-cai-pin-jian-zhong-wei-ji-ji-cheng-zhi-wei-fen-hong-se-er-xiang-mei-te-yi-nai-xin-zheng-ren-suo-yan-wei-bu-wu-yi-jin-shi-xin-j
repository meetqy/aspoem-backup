---
id: zhu-bian-chu-chun-yi-man-jing-zuo-ji-yin-yi-wang-nian-bi-nan-da-wei-shan-cai-pin-jian-zhong-wei-ji-ji-cheng-zhi-wei-fen-hong-se-er-xiang-mei-te-yi-nai-xin-zheng-ren-suo-yan-wei-bu-wu-yi-jin-shi-xin-ji-yin-cheng-chang-yun
title: 初春以蔓菁作虀因憶往年避難大隗山采蘋澗中爲虀虀成汁爲粉紅色而香美特異乃信鄭人所言爲不誣矣今食新虀因成長韻
titlePinyin: chu1 chun1 yi3 man2 jing0 zuo4 ji1 yin1 yi4 wang3 nian2 bi4 nan2 da4 wei3 shan1 cai3 pin2 jian4 zhong1 wei2 ji1 ji1 cheng2 zhi1 wei2 fen3 hong2 se4 er2 xiang1 mei3 te4 yi4 nai3 xin4 zheng4 ren2 suo3 yan2 wei2 bu4 wu1 yi3 jin1 shi2 xin1 ji1 yin1 cheng2 chang2 yun4
titleSlug: chu-chun-yi-man-jing-zuo-ji-yin-yi-wang-nian-bi-nan-da-wei-shan-cai-pin-jian-zhong-wei-ji-ji-cheng-zhi-wei-fen-hong-se-er-xiang-mei-te-yi-nai-xin-zheng-ren-suo-yan-wei-bu-wu-yi-jin-shi-xin-ji-yin-cheng-chang-yun
author: 朱弁
authorPinyin: zhu1 bian4
authorSlug: zhu-bian
dynasty: 宋
dynastyPinyin: song4
dynastySlug: song
tags: []
---

## 正文

- 藏蔬飽三冬，媚盤無靃靡。
- 陳虀解束縛，冰雹散刀几。
- 春畦蕪菁苗，入眼漸可喜。
- 青黄含風露，採摘從此始。
- 持歸作新虀，一飽競鮮美。
- 芬香溢肺肝，甘脆響牙齒。
- 捫腹幽窻下，芻豢詎能比。
- 憶昔避難初，竄身重嵓裏。
- 雲煙昬具茨，老稚且棲止。
- 燕兵大捜索，焚蕩石牛底。
- 脫命擉虎山，野哭紛四起。
- 暮投山前店，茅棟例燒毀。
- 潜伏窟室中，衣敝不蓋體。
- 妻孥坐相對，生意薄於紙。
- 晨朝行澗中，采芹澗邊洗。
- 鄭人誇此虀，他菜非所擬。
- 氤氲投瓦盎，觸鼻似蘭芷。
- 一杯紅粉羮，析酲勝仙醴。
- 乃知野人獻，涼薄未宜鄙。
- 今來滯殊郷，白首家萬里。
- 猶能對葷羶，咀嚼出宫徴。
- 回思十年夢，爭奪殊未巳。
- 飽食但謀身，吾顙良有泚。

## 拼音

- cang2 shu1 bao3 san1 dong1 ， mei4 pan2 wu2 huo4 mi2 。
- chen2 ji1 jie3 shu4 fu4 ， bing1 bao2 san4 dao1 ji3 。
- chun1 qi2 wu2 jing1 miao2 ， ru4 yan3 jian4 ke3 xi3 。
- qing1 huang2 han2 feng1 lu4 ， cai3 zhai1 cong2 ci3 shi3 。
- chi2 gui1 zuo4 xin1 ji1 ， yi4 bao3 jing4 xian1 mei3 。
- fen1 xiang1 yi4 fei4 gan1 ， gan1 cui4 xiang3 ya2 chi3 。
- men2 fu4 you1 chuang1 xia4 ， chu2 huan4 ju4 neng2 bi3 。
- yi4 xi1 bi4 nan2 chu1 ， cuan4 shen1 zhong4 yan2 li3 。
- yun2 yan1 hun1 ju4 ci2 ， lao3 zhi4 qie3 qi1 zhi3 。
- yan4 bing1 da4 sou1 suo3 ， fen2 dang4 shi2 niu2 di3 。
- tuo1 ming4 chuo4 hu3 shan1 ， ye3 ku1 fen1 si4 qi3 。
- mu4 tou2 shan1 qian2 dian4 ， mao2 dong4 li4 shao1 hui3 。
- qian2 fu2 ku1 shi4 zhong1 ， yi1 bi4 bu2 gai4 ti3 。
- qi1 nu2 zuo4 xiang1 dui4 ， sheng1 yi4 bao2 wu1 zhi3 。
- chen2 chao2 xing2 jian4 zhong1 ， cai3 qin2 jian4 bian1 xi3 。
- zheng4 ren2 kua1 ci3 ji1 ， ta1 cai4 fei1 suo3 ni3 。
- yin1 yun1 tou2 wa3 ang4 ， chu4 bi2 si4 lan2 zhi3 。
- yi4 bei1 hong2 fen3 geng1 ， xi1 cheng2 sheng4 xian1 li3 。
- nai3 zhi1 ye3 ren2 xian4 ， liang2 bao2 wei4 yi2 bi3 。
- jin1 lai2 zhi4 shu1 xiang1 ， bai2 shou3 jia1 wan4 li3 。
- you2 neng2 dui4 hun1 shan1 ， ju3 jue2 chu1 gong1 zhi3 。
- hui2 si1 shi2 nian2 meng4 ， zheng1 duo2 shu1 wei4 si4 。
- bao3 shi2 dan4 mou2 shen1 ， wu2 sang3 liang2 you3 ci3 。

## 注释

## 译文

## 赏析
