---
id: zhao-you-zhi-xuan-jian-ge
title: 懸劍歌
titlePinyin: xuan2 jian4 ge1
titleSlug: xuan-jian-ge
author: 趙友直
authorPinyin: zhao4 you3 zhi2
authorSlug: zhao-you-zhi
dynasty: 宋
dynastyPinyin: song4
dynastySlug: song
tags: []
---

## 正文

- 家徒四壁何所有，橫懸三尺電光溜。
- 牀頭醉看白虹飛，中夜猶驚玉龍吼。
- 潜倚空山泣鬼神，寒芒逼人動牛斗。
- 無迺干將是前身，莫邪清淬渾天授。
- 今者羞爲婦女看，霜稜蟠蟄匣中久。
- 何日露拔斬長鯨，啟函一展剸犀手。
- 豪曹湛盧祇自珍，雷煥張華世莫遘。
- 儻爾識取英雄眸，此時揮霍任馳驟。

## 拼音

- jia1 tu2 si4 bi4 he2 suo3 you3 ， heng2 xuan2 san1 chi3 dian4 guang1 liu1 。
- chuang2 tou2 zui4 kan4 bai2 hong2 fei1 ， zhong1 ye4 you2 jing1 yu4 long2 hou3 。
- qian2 yi3 kong1 shan1 qi4 gui3 shen2 ， han2 mang2 bi1 ren2 dong4 niu2 dou4 。
- wu2 nai3 gan1 jiang1 shi4 qian2 shen1 ， mo4 ye2 qing1 cui4 hun2 tian1 shou4 。
- jin1 zhe3 xiu1 wei2 fu4 nü3 kan4 ， shuang1 leng2 pan2 zhe2 xia2 zhong1 jiu3 。
- he2 ri4 lu4 ba2 zhan3 chang2 jing1 ， qi3 han2 yi4 zhan3 tuan2 xi1 shou3 。
- hao2 cao2 zhan4 lu2 qi2 zi4 zhen1 ， lei2 huan4 zhang1 hua2 shi4 mo4 gou4 。
- tang3 er3 shi2 qu3 ying1 xiong2 mou2 ， ci3 shi2 hui1 huo4 ren4 chi2 zhou4 。

## 注释

## 译文

## 赏析
