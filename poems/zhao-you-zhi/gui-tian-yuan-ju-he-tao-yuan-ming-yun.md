---
id: zhao-you-zhi-gui-tian-yuan-ju-he-tao-yuan-ming-yun
title: 歸田園居和陶淵明韻
titlePinyin: gui1 tian2 yuan2 ju1 he2 tao2 yuan1 ming2 yun4
titleSlug: gui-tian-yuan-ju-he-tao-yuan-ming-yun
author: 趙友直
authorPinyin: zhao4 you3 zhi2
authorSlug: zhao-you-zhi
dynasty: 宋
dynastyPinyin: song4
dynastySlug: song
tags: []
---

## 正文

- 舉世墮塵網，我獨愛丘山。
- 舊業久荒蕪，不去待何年。
- 棲烏戀故枝，潜魚樂深淵。
- 物類各有托，予盍歸田園。
- 决水渠雙注，藏書居數間。
- 孤松挺後簷，五柳栽門前。
- 渺渺綴浮雲，淡淡籠輕煙。
- 蛙鼓池塘畔，鶴唳溪山巔。
- 微軀足爲樂，稚子堪陪閑。
- 不受樊籠繫，靈臺復自然。

## 拼音

- ju3 shi4 duo4 chen2 wang3 ， wo3 du2 ai4 qiu1 shan1 。
- jiu4 ye4 jiu3 huang1 wu2 ， bu2 qu4 dai4 he2 nian2 。
- qi1 wu1 lian4 gu4 zhi1 ， qian2 yu2 le4 shen1 yuan1 。
- wu4 lei4 ge4 you3 tuo1 ， yu3 he2 gui1 tian2 yuan2 。
- jue2 shui3 qu2 shuang1 zhu4 ， cang2 shu1 ju1 shu4 jian4 。
- gu1 song1 ting3 hou4 yan2 ， wu3 liu3 zai1 men2 qian2 。
- miao3 miao3 zhui4 fu2 yun2 ， dan4 dan4 long2 qing1 yan1 。
- wa1 gu3 chi2 tang2 pan4 ， he4 li4 xi1 shan1 dian1 。
- wei1 qu1 zu2 wei2 le4 ， zhi4 zi3 kan1 pei2 xian2 。
- bu2 shou4 fan2 long2 xi4 ， ling2 tai2 fu4 zi4 ran2 。

## 注释

## 译文

## 赏析
