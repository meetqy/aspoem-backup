---
id: zhao-you-zhi-zeng-shan
title: 甑山
titlePinyin: zeng4 shan1
titleSlug: zeng-shan
author: 趙友直
authorPinyin: zhao4 you3 zhi2
authorSlug: zhao-you-zhi
dynasty: 宋
dynastyPinyin: song4
dynastySlug: song
tags: []
---

## 正文

- 湖心一凸起金巒，舉目渾如甑底看。
- 偃月蒼松多少樹，敲風翠竹兩三竿。
- 石頭苔蘚痕常濕，葉底楊梅味带酸。
- 誰學林君來結屋，風光應不讓孤山。

## 拼音

- hu2 xin1 yi4 tu1 qi3 jin1 luan2 ， ju3 mu4 hun2 ru2 zeng4 di3 kan4 。
- yan3 yue4 cang1 song1 duo1 shao3 shu4 ， qiao1 feng1 cui4 zhu2 liang3 san1 gan1 。
- shi2 tou2 tai2 xian3 hen2 chang2 shi1 ， ye4 di3 yang2 mei2 wei4 dai4 suan1 。
- shui2 xue2 lin2 jun1 lai2 jie2 wu1 ， feng1 guang1 ying1 bu2 rang4 gu1 shan1 。

## 注释

## 译文

## 赏析
