---
id: li-cong-shan-qiang-wei-shi-yi-shou-shi-ba-yun-cheng-dong-hai-shi-lang-xu-xuan
title: 薔薇詩一首十八韻呈東海侍郎徐鉉
titlePinyin: qiang2 wei1 shi1 yi4 shou3 shi2 ba1 yun4 cheng2 dong1 hai3 shi4 lang2 xu2 xuan4
titleSlug: qiang-wei-shi-yi-shou-shi-ba-yun-cheng-dong-hai-shi-lang-xu-xuan
author: 李從善
authorPinyin: li3 cong2 shan4
authorSlug: li-cong-shan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 綠影覆幽池，芳菲四月時。
- 管弦朝夕興，組繡百千枝。
- 盛引牆看徧，高煩架屢移。
- 露輕濡綵筆，蜂誤拂吟髭。
- 日照玲瓏幔，風摇翡翠帷。
- 早紅飄蘚地，狂蔓挂蛛絲。
- 嫩刺牽衣細，新條窣草垂。
- 晚香難暫捨，嬌態自相窺。
- 深淺分前後，榮華互盛衰。
- 尊前留客久，月下欲歸遲。
- 何處繁臨砌，誰家密映籬。
- 絳羅房燦爛，碧玉葉參差。
- 分得殷勤種，開來遠近知。
- 晶熒歌袖袂，柔弱舞腰支。
- 膏麝誰將比，庭萱自合嗤。
- 勻妝低水鑑，泣淚滴烟𩅰。
- 畫擬憑梁廣，名宜亞楚姬。
- 寄君十八韻，思拙媿新奇。

## 拼音

- lü4 ying3 fu4 you1 chi2 ， fang1 fei1 si4 yue4 shi2 。
- guan3 xian2 zhao1 xi1 xing1 ， zu3 xiu4 bai3 qian1 zhi1 。
- sheng4 yin3 qiang2 kan4 bian4 ， gao1 fan2 jia4 lü3 yi2 。
- lu4 qing1 ru2 cai3 bi3 ， feng1 wu4 fu2 yin2 zi1 。
- ri4 zhao4 ling2 long2 man4 ， feng1 yao2 fei3 cui4 wei2 。
- zao3 hong2 piao1 xian3 di4 ， kuang2 man4 gua4 zhu1 si1 。
- nen4 ci4 qian1 yi1 xi4 ， xin1 tiao2 su1 cao3 chui2 。
- wan3 xiang1 nan2 zan4 she3 ， jiao1 tai4 zi4 xiang1 kui1 。
- shen1 qian3 fen1 qian2 hou4 ， rong2 hua2 hu4 sheng4 shuai1 。
- zun1 qian2 liu2 ke4 jiu3 ， yue4 xia4 yu4 gui1 chi2 。
- he2 chu3 fan2 lin2 qi4 ， shui2 jia1 mi4 ying4 li2 。
- jiang4 luo2 fang2 can4 lan4 ， bi4 yu4 ye4 can1 cha4 。
- fen1 de0 yin1 qin2 zhong3 ， kai1 lai2 yuan3 jin4 zhi1 。
- jing1 ying2 ge1 xiu4 mei4 ， rou2 ruo4 wu3 yao1 zhi1 。
- gao1 she4 shui2 jiang1 bi3 ， ting2 xuan1 zi4 he2 chi1 。
- yun2 zhuang1 di1 shui3 jian4 ， qi4 lei4 di1 yan1 𩅰。
- hua4 ni3 ping2 liang2 guang3 ， ming2 yi2 ya1 chu3 ji1 。
- ji4 jun1 shi2 ba1 yun4 ， si1 zhuo1 kui4 xin1 qi2 。

## 注释

## 译文

## 赏析
