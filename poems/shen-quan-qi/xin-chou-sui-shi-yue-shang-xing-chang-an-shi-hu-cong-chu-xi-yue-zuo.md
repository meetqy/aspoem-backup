---
id: shen-quan-qi-xin-chou-sui-shi-yue-shang-xing-chang-an-shi-hu-cong-chu-xi-yue-zuo
title: 辛丑歲十月上幸長安時扈從出西嶽作
titlePinyin: xin1 chou3 sui4 shi2 yue4 shang4 xing4 chang2 an1 shi2 hu4 cong2 chu1 xi1 yue4 zuo4
titleSlug: xin-chou-sui-shi-yue-shang-xing-chang-an-shi-hu-cong-chu-xi-yue-zuo
author: 沈佺期
authorPinyin: shen3 quan2 qi1
authorSlug: shen-quan-qi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 西鎮何穹崇，壯哉信靈造。
- 諸嶺皆峻秀，中峯特美好。
- 傍見巨掌存，勢如石東倒。
- 頗聞首陽去，開坼此河道。
- 磅礴壓洪源，巍峨壯清昊。
- 雲泉紛亂瀑，天磴屹橫抱。
- 子先呼其巔，宮女世不老。
- 下有府君廟，歷載傳灑掃。
- 皇明應天游，十月戒豐鎬。
- 微未忝閑從，兼得事蘋藻。
- 宿心愛茲山，意欲拾靈草。
- 陰壑已永閟，雲竇絕探討。
- 芳月期來過，迴策思方浩。

## 拼音

- xi1 zhen4 he2 qiong2 chong2 ， zhuang4 zai1 xin4 ling2 zao4 。
- zhu1 ling3 jie1 jun4 xiu4 ， zhong1 feng1 te4 mei3 hao3 。
- bang4 jian4 ju4 zhang3 cun2 ， shi4 ru2 shi2 dong1 dao3 。
- po1 wen2 shou3 yang2 qu4 ， kai1 che4 ci3 he2 dao4 。
- pang2 bo2 ya1 hong2 yuan2 ， wei1 e2 zhuang4 qing1 hao4 。
- yun2 quan2 fen1 luan4 pu4 ， tian1 deng4 yi4 heng2 bao4 。
- zi3 xian1 hu1 qi2 dian1 ， gong1 nü3 shi4 bu4 lao3 。
- xia4 you3 fu3 jun1 miao4 ， li4 zai4 chuan2 sa3 sao3 。
- huang2 ming2 ying1 tian1 you2 ， shi2 yue4 jie4 feng1 gao3 。
- wei1 wei4 tian3 xian2 cong2 ， jian1 de2 shi4 pin2 zao3 。
- su4 xin1 ai4 zi1 shan1 ， yi4 yu4 shi2 ling2 cao3 。
- yin1 he4 yi3 yong3 bi4 ， yun2 dou4 jue2 tan4 tao3 。
- fang1 yue4 qi1 lai2 guo4 ， hui2 ce4 si1 fang1 hao4 。

## 注释

## 译文

## 赏析
