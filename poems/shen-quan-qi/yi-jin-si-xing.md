---
id: shen-quan-qi-yi-jin-si-xing
title: 移禁司刑
titlePinyin: yi2 jin4 si1 xing2
titleSlug: yi-jin-si-xing
author: 沈佺期
authorPinyin: shen3 quan2 qi1
authorSlug: shen-quan-qi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 疇昔參鄉賦，中年忝吏途。
- 丹脣曾學史，白首不成儒。
- 天子開昌籙，羣生偶大爐。
- 散材仍葺廈，弱羽遽【摶】扶。
- 寵邁乘軒鶴，榮過食稻鳧。
- 何功遊畫省，何德理黃樞。
- 弔影慙非據，傾心事遠圖。
- 盜泉寧止渴，惡木匪投軀。
- 任直翻多毀，安身遂少徒。
- 一朝逢糺謬，三省竟無虞。
- 白簡初心屈，黃紗始望孤。
- 患平終不怒，持劾每相驅。
- 埋劒誰當辨，偷金以自誣。
- 誘言雖委答，流議亦真符。
- 首夏方憂圄，高秋獨向隅。
- 嚴城看熠耀，圜戶對蜘蛛。
- 累餉唯妻子，披冤是友于。
- 物情牽倚伏，人事限榮枯。
- 門客心誰在，隣交迹倘無。
- 撫襟雙涕落，危坐日憂趨。
- 聖旨垂明德，冤囚豈濫誅。
- 會希恩免理，終望罪矜愚。
- 司寇宜哀獄，台庭幸恤辜。
- 漢皇虛詔上，容有報恩珠。

## 拼音

- chou2 xi1 can1 xiang1 fu4 ， zhong1 nian2 tian3 li4 tu2 。
- dan1 chun2 ceng2 xue2 shi3 ， bai2 shou3 bu4 cheng2 ru2 。
- tian1 zi3 kai1 chang1 lu4 ， qun2 sheng1 ou3 da4 lu2 。
- san4 cai2 reng2 qi4 sha4 ， ruo4 yu3 ju4 【 tuan2 】 fu2 。
- chong3 mai4 cheng2 xuan1 he4 ， rong2 guo4 shi2 dao4 fu2 。
- he2 gong1 you2 hua4 sheng3 ， he2 de2 li3 huang2 shu1 。
- diao4 ying3 can2 fei1 ju4 ， qing1 xin1 shi4 yuan3 tu2 。
- dao4 quan2 ning2 zhi3 ke3 ， e4 mu4 fei3 tou2 qu1 。
- ren4 zhi2 fan1 duo1 hui3 ， an1 shen1 sui4 shao3 tu2 。
- yi4 zhao1 feng2 jiu1 miu4 ， san1 sheng3 jing4 wu2 yu2 。
- bai2 jian3 chu1 xin1 qu1 ， huang2 sha1 shi3 wang4 gu1 。
- huan4 ping2 zhong1 bu2 nu4 ， chi2 he2 mei3 xiang1 qu1 。
- mai2 jian4 shui2 dang1 bian4 ， tou1 jin1 yi3 zi4 wu1 。
- you4 yan2 sui1 wei3 da2 ， liu2 yi4 yi4 zhen1 fu2 。
- shou3 xia4 fang1 you1 yu3 ， gao1 qiu1 du2 xiang4 yu2 。
- yan2 cheng2 kan4 yi4 yao4 ， huan2 hu4 dui4 zhi1 zhu1 。
- lei4 xiang3 wei2 qi1 zi0 ， pi1 yuan1 shi4 you3 yu2 。
- wu4 qing2 qian1 yi3 fu2 ， ren2 shi4 xian4 rong2 ku1 。
- men2 ke4 xin1 shui2 zai4 ， lin2 jiao1 ji4 tang3 wu2 。
- fu3 jin1 shuang1 ti4 luo4 ， wei1 zuo4 ri4 you1 qu1 。
- sheng4 zhi3 chui2 ming2 de2 ， yuan1 qiu2 qi3 lan4 zhu1 。
- hui4 xi1 en1 mian3 li3 ， zhong1 wang4 zui4 jin1 yu2 。
- si1 kou4 yi2 ai1 yu4 ， tai2 ting2 xing4 xu4 gu1 。
- han4 huang2 xu1 zhao4 shang4 ， rong2 you3 bao4 en1 zhu1 。

## 注释

## 译文

## 赏析
