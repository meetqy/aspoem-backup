---
id: shen-quan-qi-ku-su-mei-zhou-cui-si-ye-er-gong
title: 哭蘇眉州崔司業二公
titlePinyin: ku1 su1 mei2 zhou1 cui1 si1 ye4 er4 gong1
titleSlug: ku-su-mei-zhou-cui-si-ye-er-gong
author: 沈佺期
authorPinyin: shen3 quan2 qi1
authorSlug: shen-quan-qi
dynasty: 唐
dynastyPinyin: tang2
dynastySlug: tang
tags: []
---

## 正文

- 渙汗天中發，伶俜海外旋。
- 長沙遇太守，問舊幾人全。
- 國寶亡雙傑，天才喪兩賢。
- 大名齊弱歲，高德並中年。
- 禮樂羊叔子，文章王仲宣。
- 相看尚玄鬢，相次入黃泉。
- 流放蠻陬闊，鄉關帝里偏。
- 親朋雲霧擁，生死歲時傳。
- 崔昔揮宸翰，蘇嘗濟巨川。
- 絳衣陪下列，黃閤謬差肩。
- 及此俱冥昧，云誰敘播遷。
- 隼輿懷舊轍，鱣館想虛筵。
- 家愛方休杵，皇慈更撤縣。
- 銘旌西蜀路，騎吹北邙田。
- 隴樹應秋矣，江帆故杳然。
- 罷琴明月夜，留劒白雲天。
- 涕泗湘潭水，淒涼衡嶠煙。
- 古來修短分，神理竟難筌。

## 拼音

- huan4 han4 tian1 zhong1 fa1 ， ling2 ping1 hai3 wai4 xuan2 。
- chang2 sha1 yu4 tai4 shou3 ， wen4 jiu4 ji1 ren2 quan2 。
- guo2 bao3 wang2 shuang1 jie2 ， tian1 cai2 sang1 liang3 xian2 。
- da4 ming2 qi2 ruo4 sui4 ， gao1 de2 bing4 zhong1 nian2 。
- li3 le4 yang2 shu1 zi0 ， wen2 zhang1 wang2 zhong4 xuan1 。
- xiang1 kan4 shang4 xuan2 bin4 ， xiang1 ci4 ru4 huang2 quan2 。
- liu2 fang4 man2 zou1 kuo4 ， xiang1 guan1 di4 li3 pian1 。
- qin1 peng2 yun2 wu4 yong1 ， sheng1 si3 sui4 shi2 chuan2 。
- cui1 xi1 hui1 chen2 han4 ， su1 chang2 ji4 ju4 chuan1 。
- jiang4 yi1 pei2 xia4 lie4 ， huang2 he2 miu4 cha4 jian1 。
- ji2 ci3 ju4 ming2 mei4 ， yun2 shui2 xu4 bo1 qian1 。
- sun3 yu2 huai2 jiu4 zhe2 ， zhan1 guan3 xiang3 xu1 yan2 。
- jia1 ai4 fang1 xiu1 chu3 ， huang2 ci2 geng4 che4 xian4 。
- ming2 jing1 xi1 shu3 lu4 ， qi2 chui1 bei3 mang2 tian2 。
- long3 shu4 ying1 qiu1 yi3 ， jiang1 fan1 gu4 yao3 ran2 。
- ba4 qin2 ming2 yue4 ye4 ， liu2 jian4 bai2 yun2 tian1 。
- ti4 si4 xiang1 tan2 shui3 ， qi1 liang2 heng2 jiao4 yan1 。
- gu3 lai2 xiu1 duan3 fen1 ， shen2 li3 jing4 nan2 quan2 。

## 注释

## 译文

## 赏析
