---
id: shen-quan-qi-za-ge-yao-ci-gu-ge
title: 雜歌謠辭 古歌
titlePinyin: za2 ge1 yao2 ci2   gu3 ge1
titleSlug: za-ge-yao-ci-gu-ge
author: 沈佺期
authorPinyin: shen3 quan2 qi1
authorSlug: shen-quan-qi
dynasty: 唐
dynastyPinyin: tang2
dynastySlug: tang
tags: []
---

## 正文

- 落葉流風向玉臺，夜寒秋思洞房開。
- 水精簾外金波下，雲母窗前銀漢迴。
- 玉階陰陰苔蘚色，君王履綦難再得。
- 璇閨窈窕秋夜長，繡戶徘徊秋月光。
- 燕姬綵帳芙蓉色，秦子金爐蘭麝香。
- 北斗七星橫夜半，清歌一曲斷君腸。

## 拼音

- luo4 ye4 liu2 feng1 xiang4 yu4 tai2 ， ye4 han2 qiu1 si1 dong4 fang2 kai1 。
- shui3 jing1 lian2 wai4 jin1 bo1 xia4 ， yun2 mu3 chuang1 qian2 yin2 han4 hui2 。
- yu4 jie1 yin1 yin1 tai2 xian3 se4 ， jun1 wang2 lü3 qi2 nan2 zai4 de2 。
- xuan2 gui1 yao3 tiao3 qiu1 ye4 chang2 ， xiu4 hu4 pai2 huai2 qiu1 yue4 guang1 。
- yan4 ji1 cai3 zhang4 fu2 rong2 se4 ， qin2 zi3 jin1 lu2 lan2 she4 xiang1 。
- bei3 dou3 qi1 xing1 heng2 ye4 ban4 ， qing1 ge1 yi4 qu3 duan4 jun1 chang2 。

## 注释

## 译文

## 赏析
