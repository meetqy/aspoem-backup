---
id: shen-quan-qi-she-dao-bu-de-gui-ti-jiang-shang-shi
title: 赦到不得歸題江上石
titlePinyin: she4 dao4 bu4 de2 gui1 ti2 jiang1 shang4 shi2
titleSlug: she-dao-bu-de-gui-ti-jiang-shang-shi
author: 沈佺期
authorPinyin: shen3 quan2 qi1
authorSlug: shen-quan-qi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 家住東京裏，身投南海西。
- 風烟萬里隔，朝夕幾行啼。
- 聖主謳歌洽，賢臣法令齊。
- 忽聞銅柱使，走馬報金雞。
- 棄市沾皇渥，投荒漏紫泥。
- 魂疲山鶴路，心醉【跕】鳶溪。
- 天鑒誅元惡，宸慈恤遠黎。
- 五方思寄刃，萬姓喜然臍。
- 自幼輸丹懇，何嘗玷白圭。
- 承言竄遐魅，雪枉間深狴。
- 墳壠無由謁，京華豈重躋。
- 炎方誰謂廣，地盡覺天低。
- 百卉雜殊怪，昆蟲理賴暌。
- 閉藏元不蟄，搖落反生荑。
- 瘧瘴因茲苦，窮愁益復迷。
- 火雲蒸毒霧，陽雨濯陰霓。
- 周乘安交趾，王恭輯畫題。
- 少寬窮涸鮒，猶愍觸藩羝。
- 配宅隣州廨，斑苗接野畦。
- 山空聞鬬象，江靜見游犀。
- 翰墨思諸季，裁縫憶老妻。
- 小兒應離褓，幼女未攀筓。
- 夢蝶翻無定，蓍龜詎有倪。
- 誰能竟此曲，曲盡氣酸嘶。

## 拼音

- jia1 zhu4 dong1 jing1 li3 ， shen1 tou2 nan2 hai3 xi1 。
- feng1 yan1 wan4 li3 ge2 ， zhao1 xi1 ji1 xing2 ti2 。
- sheng4 zhu3 ou1 ge1 qia4 ， xian2 chen2 fa3 ling4 qi2 。
- hu1 wen2 tong2 zhu4 shi3 ， zou3 ma3 bao4 jin1 ji1 。
- qi4 shi4 zhan1 huang2 wo4 ， tou2 huang1 lou4 zi3 ni2 。
- hun2 pi2 shan1 he4 lu4 ， xin1 zui4 【 dian3 】 yuan1 xi1 。
- tian1 jian4 zhu1 yuan2 e4 ， chen2 ci2 xu4 yuan3 li2 。
- wu3 fang1 si1 ji4 ren4 ， wan4 xing4 xi3 ran2 qi2 。
- zi4 you4 shu1 dan1 ken3 ， he2 chang2 dian4 bai2 gui1 。
- cheng2 yan2 cuan4 xia2 mei4 ， xue3 wang3 jian4 shen1 bi4 。
- fen2 long3 wu2 you2 ye4 ， jing1 hua2 qi3 zhong4 ji1 。
- yan2 fang1 shui2 wei4 guang3 ， di4 jin4 jue2 tian1 di1 。
- bai3 hui4 za2 shu1 guai4 ， kun1 chong2 li3 lai4 kui2 。
- bi4 cang2 yuan2 bu4 zhe2 ， yao2 luo4 fan3 sheng1 yi2 。
- nüe4 zhang4 yin1 zi1 ku3 ， qiong2 chou2 yi4 fu4 mi2 。
- huo3 yun2 zheng1 du2 wu4 ， yang2 yu3 zhuo2 yin1 ni2 。
- zhou1 cheng2 an1 jiao1 zhi3 ， wang2 gong1 ji2 hua4 ti2 。
- shao3 kuan1 qiong2 he2 fu4 ， you2 min3 chu4 fan1 di1 。
- pei4 zhai2 lin2 zhou1 xie4 ， ban1 miao2 jie1 ye3 qi2 。
- shan1 kong1 wen2 dou4 xiang4 ， jiang1 jing4 jian4 you2 xi1 。
- han4 mo4 si1 zhu1 ji4 ， cai2 feng2 yi4 lao3 qi1 。
- xiao3 er2 ying1 li2 bao3 ， you4 nü3 wei4 pan1 ji1 。
- meng4 die2 fan1 wu2 ding4 ， shi1 gui1 ju4 you3 ni2 。
- shui2 neng2 jing4 ci3 qu3 ， qu3 jin4 qi4 suan1 si1 。

## 注释

## 译文

## 赏析
