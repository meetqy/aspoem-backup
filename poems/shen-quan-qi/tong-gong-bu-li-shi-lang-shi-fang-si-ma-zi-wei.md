---
id: shen-quan-qi-tong-gong-bu-li-shi-lang-shi-fang-si-ma-zi-wei
title: 同工部李侍郎適訪司馬子微
titlePinyin: tong2 gong1 bu4 li3 shi4 lang2 shi4 fang3 si1 ma3 zi3 wei1
titleSlug: tong-gong-bu-li-shi-lang-shi-fang-si-ma-zi-wei
author: 沈佺期
authorPinyin: shen3 quan2 qi1
authorSlug: shen-quan-qi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 紫微降天仙，丹地投雲藻。
- 上言華頂事，中問長生道。
- 華頂居最高，大壑朝陽早。
- 長生術何妙，童顏後天老。
- 清晨朝鳳京，靜夜思鴻寶。
- 憑崖飲蕙氣，過澗摘靈草。
- 人非冢已荒，海變田應燥。
- 昔嘗遊此郡，三霜弄溟島。
- 緒言霞上開，機事塵外掃。
- 頃來迫世務，清曠未云保。
- 崎嶇待漏恩，怵惕司言造。
- 軒皇重齋拜，漢武愛祈禱。
- 順風懷崆峒，承露在豐鎬。
- 泠然魏輕馭，復得散幽抱。
- 柱下留伯陽，儲闈登四皓。

## 拼音

- zi3 wei1 jiang4 tian1 xian1 ， dan1 di4 tou2 yun2 zao3 。
- shang4 yan2 hua2 ding3 shi4 ， zhong1 wen4 chang2 sheng1 dao4 。
- hua2 ding3 ju1 zui4 gao1 ， da4 he4 chao2 yang2 zao3 。
- chang2 sheng1 shu4 he2 miao4 ， tong2 yan2 hou4 tian1 lao3 。
- qing1 chen2 chao2 feng4 jing1 ， jing4 ye4 si1 hong2 bao3 。
- ping2 ya2 yin3 hui4 qi4 ， guo4 jian4 zhai1 ling2 cao3 。
- ren2 fei1 zhong3 yi3 huang1 ， hai3 bian4 tian2 ying1 zao4 。
- xi1 chang2 you2 ci3 jun4 ， san1 shuang1 nong4 ming2 dao3 。
- xu4 yan2 xia2 shang4 kai1 ， ji1 shi4 chen2 wai4 sao3 。
- qing3 lai2 po4 shi4 wu4 ， qing1 kuang4 wei4 yun2 bao3 。
- qi2 qu1 dai4 lou4 en1 ， chu4 ti4 si1 yan2 zao4 。
- xuan1 huang2 zhong4 zhai1 bai4 ， han4 wu3 ai4 qi2 dao3 。
- shun4 feng1 huai2 kong1 tong2 ， cheng2 lu4 zai4 feng1 gao3 。
- ling2 ran2 wei4 qing1 yu4 ， fu4 de2 san4 you1 bao4 。
- zhu4 xia4 liu2 bo2 yang2 ， chu3 wei2 deng1 si4 hao4 。

## 注释

## 译文

## 赏析
