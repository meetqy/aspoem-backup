---
id: shen-quan-qi-zi-chang-le-jun-su-liu-zhi-bai-shi-ling-xia-xing-ru-chen-zhou
title: 自昌樂郡泝流至白石嶺下行入郴州
titlePinyin: zi4 chang1 le4 jun4 su4 liu2 zhi4 bai2 shi2 ling3 xia4 xing2 ru4 chen1 zhou1
titleSlug: zi-chang-le-jun-su-liu-zhi-bai-shi-ling-xia-xing-ru-chen-zhou
author: 沈佺期
authorPinyin: shen3 quan2 qi1
authorSlug: shen-quan-qi
dynasty: 唐
dynastyPinyin: tang2
dynastySlug: tang
tags: []
---

## 正文

- 茲山界夷夏，天險橫寥廓。
- 太史漏登探，文命限開鑿。
- 北流自南瀉，羣峰回衆壑。
- 馳波如電騰，激石似雷落。
- 崖留盤古樹，澗蓄神農藥。
- 乳竇何淋漓，苔蘚更彩錯。
- 娟娟潭裏虹，渺渺灘邊鶴。
- 歲杪應流火，天高雲物薄。
- 金風吹綠梢，玉露洗紅籜。
- 泝舟始興廨，登踐桂陽郭。
- 匍匐緣修坂，穹窿曳長䋏。
- 礙林阻往來，遇堰每前却。
- 救艱不遑飯，畢昏無暇泊。
- 濯溪寧足懼，磴道誰云惡。
- 我行山水間，湍險皆不若。
- 安能獨見聞，書此貽京洛。

## 拼音

- zi1 shan1 jie4 yi2 xia4 ， tian1 xian3 heng2 liao2 kuo4 。
- tai4 shi3 lou4 deng1 tan4 ， wen2 ming4 xian4 kai1 zao2 。
- bei3 liu2 zi4 nan2 xie4 ， qun2 feng1 hui2 zhong4 he4 。
- chi2 bo1 ru2 dian4 teng2 ， ji1 shi2 si4 lei2 luo4 。
- ya2 liu2 pan2 gu3 shu4 ， jian4 xu4 shen2 nong2 yao4 。
- ru3 dou4 he2 lin2 li2 ， tai2 xian3 geng4 cai3 cuo4 。
- juan1 juan1 tan2 li3 hong2 ， miao3 miao3 tan1 bian1 he4 。
- sui4 miao3 ying1 liu2 huo3 ， tian1 gao1 yun2 wu4 bao2 。
- jin1 feng1 chui1 lü4 shao1 ， yu4 lu4 xi3 hong2 tuo4 。
- su4 zhou1 shi3 xing1 xie4 ， deng1 jian4 gui4 yang2 guo1 。
- pu2 fu2 yuan2 xiu1 ban3 ， qiong2 long2 ye4 chang2 䋏。
- ai4 lin2 zu3 wang3 lai2 ， yu4 yan4 mei3 qian2 que4 。
- jiu4 jian1 bu4 huang2 fan4 ， bi4 hun1 wu2 xia2 bo2 。
- zhuo2 xi1 ning2 zu2 ju4 ， deng4 dao4 shui2 yun2 e4 。
- wo3 xing2 shan1 shui3 jian4 ， tuan1 xian3 jie1 bu2 ruo4 。
- an1 neng2 du2 jian4 wen2 ， shu1 ci3 yi2 jing1 luo4 。

## 注释

## 译文

## 赏析
