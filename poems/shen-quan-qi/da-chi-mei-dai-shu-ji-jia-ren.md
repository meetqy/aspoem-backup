---
id: shen-quan-qi-da-chi-mei-dai-shu-ji-jia-ren
title: 答魑魅代書寄家人
titlePinyin: da2 chi1 mei4 dai4 shu1 ji4 jia1 ren2
titleSlug: da-chi-mei-dai-shu-ji-jia-ren
author: 沈佺期
authorPinyin: shen3 quan2 qi1
authorSlug: shen-quan-qi
dynasty: 唐
dynastyPinyin: tang2
dynastySlug: tang
tags: []
---

## 正文

- 魑魅來相問，君何失帝鄉。
- 龍鍾辭北闕，蹭蹬守南荒。
- 覽鏡憐雙鬢，沾衣惜萬行。
- 抱愁那去國，將老更垂裳。
- 影答余他歲，恩私宦洛陽。
- 三春給事省，五載尚書郎。
- 黃閤遊鸞署，青縑御史香。
- 扈巡行太液，陪宴坐明光。
- 渭北昇高苑，河南祓禊場。
- 煙花恆獻賦，泉石每稱觴。
- 暇日從休澣，高車暎道傍。
- 迎賓就丞相，選士謁昭王。
- 侍寵言猶得，承歡謂不忘。
- 一朝貽厚譴，五宅竟同防。
- 兇豎曾軀策，權豪豈易當。
- 款顏因侍從，接武在文章。
- 且懼威非贙，寧知心是狼。
- 身猶納履誤，情爲覆盆傷。
- 可歎緣成業，非關行昧藏。
- 喜逢今改旦，正朔復歸唐。
- 河讖隨龍馬，天書逐鳳皇。
- 朝容欣舊則，宸化美初綱。
- 告善雕旌建，收冤錦斾張。
- 宰臣更獻納，郡守各明揚。
- 禮樂移三統，舟車會八方。
- 雲沙降白遂，秦隴獻燒當。
- 三赦重天造，千推極國詳。
- 大招思復楚，于役限維桑。
- 漲海緣真臘，崇山壓古棠。
- 雕題飛棟宇，儋耳間衣裳。
- 伏枕神餘劣，加餐力未強。
- 空庭遊翡翠，窮巷倚桄榔。
- 緣體分殊昔，回眸宛異常。
- 吉兇恆委鄭，年壽會詢唐。
- 家本傳清白，官移重挂牀。
- 上京無薄產，故里絕窮莊。
- 碧玉先時費，蒼頭此自將。
- 興言歎家口，何處待贏糧？
- 計吏從都出，傳聞大小康。
- 降除沾二弟，離拆已三房。
- 劒外懸銷骨，荆南預斷腸。
- 音塵黃耳間，夢想白眉良。
- 復此單栖鶴，銜雛願遠翔。
- 何堪萬里外，雲海已溟茫。
- 戚屬甘胡越，聲名任粃糠。
- 由來休憤命，命也信蒼蒼。
- 獨坐尋周易，清晨詠老莊。
- 此中因悟道，無問入猖狂。

## 拼音

- chi1 mei4 lai2 xiang1 wen4 ， jun1 he2 shi1 di4 xiang1 。
- long2 zhong1 ci2 bei3 que4 ， ceng4 deng4 shou3 nan2 huang1 。
- lan3 jing4 lian2 shuang1 bin4 ， zhan1 yi1 xi1 wan4 xing2 。
- bao4 chou2 na4 qu4 guo2 ， jiang1 lao3 geng4 chui2 shang0 。
- ying3 da2 yu2 ta1 sui4 ， en1 si1 huan4 luo4 yang2 。
- san1 chun1 gei3 shi4 sheng3 ， wu3 zai4 shang4 shu1 lang2 。
- huang2 he2 you2 luan2 shu3 ， qing1 jian1 yu4 shi3 xiang1 。
- hu4 xun2 xing2 tai4 ye4 ， pei2 yan4 zuo4 ming2 guang1 。
- wei4 bei3 sheng1 gao1 yuan4 ， he2 nan2 fu2 xi4 chang3 。
- yan1 hua1 heng2 xian4 fu4 ， quan2 shi2 mei3 cheng1 shang1 。
- xia2 ri4 cong2 xiu1 huan4 ， gao1 ju1 ying4 dao4 bang4 。
- ying2 bin1 jiu4 cheng2 xiang4 ， xuan3 shi4 ye4 zhao1 wang2 。
- shi4 chong3 yan2 you2 de2 ， cheng2 huan1 wei4 bu2 wang4 。
- yi4 zhao1 yi2 hou4 qian3 ， wu3 zhai2 jing4 tong2 fang2 。
- xiong1 shu4 ceng2 qu1 ce4 ， quan2 hao2 qi3 yi4 dang1 。
- kuan3 yan2 yin1 shi4 cong2 ， jie1 wu3 zai4 wen2 zhang1 。
- qie3 ju4 wei1 fei1 xuan4 ， ning2 zhi1 xin1 shi4 lang2 。
- shen1 you2 na4 lü3 wu4 ， qing2 wei2 fu4 pen2 shang1 。
- ke3 tan4 yuan2 cheng2 ye4 ， fei1 guan1 xing2 mei4 cang2 。
- xi3 feng2 jin1 gai3 dan4 ， zheng4 shuo4 fu4 gui1 tang2 。
- he2 chen4 sui2 long2 ma3 ， tian1 shu1 zhu2 feng4 huang2 。
- chao2 rong2 xin1 jiu4 ze2 ， chen2 hua4 mei3 chu1 gang1 。
- gao4 shan4 diao1 jing1 jian4 ， shou1 yuan1 jin3 pei4 zhang1 。
- zai3 chen2 geng4 xian4 na4 ， jun4 shou3 ge4 ming2 yang2 。
- li3 le4 yi2 san1 tong3 ， zhou1 ju1 hui4 ba1 fang1 。
- yun2 sha1 jiang4 bai2 sui4 ， qin2 long3 xian4 shao1 dang1 。
- san1 she4 zhong4 tian1 zao4 ， qian1 tui1 ji2 guo2 xiang2 。
- da4 zhao1 si1 fu4 chu3 ， yu2 yi4 xian4 wei2 sang1 。
- zhang3 hai3 yuan2 zhen1 la4 ， chong2 shan1 ya1 gu3 tang2 。
- diao1 ti2 fei1 dong4 yu3 ， dan1 er3 jian4 yi1 shang0 。
- fu2 zhen3 shen2 yu2 lie4 ， jia1 can1 li4 wei4 qiang2 。
- kong1 ting2 you2 fei3 cui4 ， qiong2 xiang4 yi3 guang1 lang2 。
- yuan2 ti3 fen1 shu1 xi1 ， hui2 mou2 wan3 yi4 chang2 。
- ji2 xiong1 heng2 wei3 zheng4 ， nian2 shou4 hui4 xun2 tang2 。
- jia1 ben3 chuan2 qing1 bai2 ， guan1 yi2 zhong4 gua4 chuang2 。
- shang4 jing1 wu2 bao2 chan3 ， gu4 li3 jue2 qiong2 zhuang1 。
- bi4 yu4 xian1 shi2 fei4 ， cang1 tou2 ci3 zi4 jiang1 。
- xing1 yan2 tan4 jia1 kou3 ， he2 chu3 dai4 ying2 liang2 ？
- ji4 li4 cong2 dou1 chu1 ， chuan2 wen2 da4 xiao3 kang1 。
- jiang4 chu2 zhan1 er4 di4 ， li2 chai1 yi3 san1 fang2 。
- jian4 wai4 xuan2 xiao1 gu3 ， jing1 nan2 yu4 duan4 chang2 。
- yin1 chen2 huang2 er3 jian4 ， meng4 xiang3 bai2 mei2 liang2 。
- fu4 ci3 dan1 qi1 he4 ， xian2 chu2 yuan4 yuan3 xiang2 。
- he2 kan1 wan4 li3 wai4 ， yun2 hai3 yi3 ming2 mang2 。
- qi1 shu3 gan1 hu2 yue4 ， sheng1 ming2 ren4 bi3 kang1 。
- you2 lai2 xiu1 fen4 ming4 ， ming4 ye3 xin4 cang1 cang1 。
- du2 zuo4 xun2 zhou1 yi4 ， qing1 chen2 yong3 lao3 zhuang1 。
- ci3 zhong1 yin1 wu4 dao4 ， wu2 wen4 ru4 chang1 kuang2 。

## 注释

## 译文

## 赏析
