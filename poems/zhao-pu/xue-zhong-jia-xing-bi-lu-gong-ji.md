---
id: zhao-pu-xue-zhong-jia-xing-bi-lu-gong-ji
title: 雪中駕幸敝廬恭紀
titlePinyin: xue3 zhong1 jia4 xing4 bi4 lu2 gong1 ji4
titleSlug: xue-zhong-jia-xing-bi-lu-gong-ji
author: 趙普
authorPinyin: zhao4 pu3
authorSlug: zhao-pu
dynasty: 宋
dynastyPinyin: song4
dynastySlug: song
tags: []
---

## 正文

- 貞元重數莢，滕六劇霏花。
- 漠漠初濡砌，皚皚欲聚沙。
- 閭閻銀作界，宮闕玉爲家。
- 調鼎慚鹽撒，霑溫覺絮加。
- 瑞凝三殿瓦，欣動五雲車。
- 冰柱撐茅屋，瓊枝擁翠華。
- 微行停蹕警，冷漏靜街譁。
- 具野曾無隗，磻溪豈問牙。
- 公然門駐輦，那信室盤蝸。
- 積素堪麟畫，飛黄想兔罝。
- 一庭看曳練，十道趣宣麻。
- 戎索籌先後，雄才辨等差。
- 神威殷地軸，御指落天花。
- 表賀甘朝穩，裴功敢夜誇。
- 雪山行獻琯，早晚到星槎。

## 拼音

- zhen1 yuan2 zhong4 shu4 jia2 ， teng2 liu4 ju4 fei1 hua1 。
- mo4 mo4 chu1 ru2 qi4 ， ai2 ai2 yu4 ju4 sha1 。
- lü2 yan2 yin2 zuo4 jie4 ， gong1 que4 yu4 wei2 jia1 。
- diao4 ding3 can2 yan2 sa1 ， zhan1 wen1 jue2 xu4 jia1 。
- rui4 ning2 san1 dian4 wa3 ， xin1 dong4 wu3 yun2 ju1 。
- bing1 zhu4 cheng1 mao2 wu1 ， qiong2 zhi1 yong1 cui4 hua2 。
- wei1 xing2 ting2 bi4 jing3 ， leng3 lou4 jing4 jie1 hua2 。
- ju4 ye3 ceng2 wu2 wei3 ， pan2 xi1 qi3 wen4 ya2 。
- gong1 ran2 men2 zhu4 nian3 ， na4 xin4 shi4 pan2 wo1 。
- ji1 su4 kan1 lin2 hua4 ， fei1 huang2 xiang3 tu4 ju1 。
- yi4 ting2 kan4 ye4 lian4 ， shi2 dao4 qu4 xuan1 ma2 。
- rong2 suo3 chou2 xian1 hou4 ， xiong2 cai2 bian4 deng3 cha4 。
- shen2 wei1 yin1 di4 zhou2 ， yu4 zhi3 luo4 tian1 hua1 。
- biao3 he4 gan1 chao2 wen3 ， pei2 gong1 gan3 ye4 kua1 。
- xue3 shan1 xing2 xian4 guan3 ， zao3 wan3 dao4 xing1 cha2 。

## 注释

## 译文

## 赏析
