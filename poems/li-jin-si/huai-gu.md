---
id: li-jin-si-huai-gu
title: 懷古
titlePinyin: huai2 gu3
titleSlug: huai-gu
author: 李謹思
authorPinyin: li3 jin3 si1
authorSlug: li-jin-si
dynasty: 宋
dynastyPinyin: song4
dynastySlug: song
tags: []
---

## 正文

- 昔我從耆英，圖史娛朝昏。
- 咄嗟陵與谷，永謝西州門。
- 夢中亦識路，欲往先銷魂。
- 往還無須臾，失聲強復吞。
- 西山照公檻，南山亙公垣。
- 平生五畝池，東海遙崩奔。
- 公門山海幷，遂斡造化元。
- 招公在薇菊，酬公有佳尊。
- 行吟聞地籟，飛奏劘天閽。
- 公來月星懸，公歸江漢翻。
- 六籍未渠央，百聖諒斯存。
- 翩翩媚學子，風節當誰敦。
- 我髪日以變，洮面留心源。
- 庶無騂汗流，獨此清淚痕。
- 英英出靈變，杳杳通緒言。
- 因風薦商參，秋思隨孤騫。

## 拼音

- xi1 wo3 cong2 qi2 ying1 ， tu2 shi3 yu2 chao2 hun1 。
- duo1 jie1 ling2 yu3 gu3 ， yong3 xie4 xi1 zhou1 men2 。
- meng4 zhong1 yi4 shi2 lu4 ， yu4 wang3 xian1 xiao1 hun2 。
- wang3 huan2 wu2 xu1 yu2 ， shi1 sheng1 qiang2 fu4 tun1 。
- xi1 shan1 zhao4 gong1 jian4 ， nan2 shan1 gen4 gong1 yuan2 。
- ping2 sheng1 wu3 mu3 chi2 ， dong1 hai3 yao2 beng1 ben1 。
- gong1 men2 shan1 hai3 bing4 ， sui4 wo4 zao4 hua4 yuan2 。
- zhao1 gong1 zai4 wei1 ju2 ， chou2 gong1 you3 jia1 zun1 。
- xing2 yin2 wen2 di4 lai4 ， fei1 zou4 mo2 tian1 hun1 。
- gong1 lai2 yue4 xing1 xuan2 ， gong1 gui1 jiang1 han4 fan1 。
- liu4 ji2 wei4 qu2 yang1 ， bai3 sheng4 liang4 si1 cun2 。
- pian1 pian1 mei4 xue2 zi3 ， feng1 jie2 dang1 shui2 dun1 。
- wo3 fa4 ri4 yi3 bian4 ， tao2 mian4 liu2 xin1 yuan2 。
- shu4 wu2 xing1 han4 liu2 ， du2 ci3 qing1 lei4 hen2 。
- ying1 ying1 chu1 ling2 bian4 ， yao3 yao3 tong1 xu4 yan2 。
- yin1 feng1 jian4 shang1 can1 ， qiu1 si1 sui2 gu1 qian1 。

## 注释

## 译文

## 赏析
