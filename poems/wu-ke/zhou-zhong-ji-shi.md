---
id: wu-ke-zhou-zhong-ji-shi
title: 舟中即事
titlePinyin: zhou1 zhong1 ji2 shi4
titleSlug: zhou-zhong-ji-shi
author: 吳可
authorPinyin: wu2 ke3
authorSlug: wu-ke
dynasty: 宋
dynastyPinyin: song4
dynastySlug: song
tags: []
---

## 正文

- 四顧彭蠡湖，獨知廬阜尊。
- 疊嶂遍圍繞，拱立猶兒孫。
- 扶筇望瀑布，玉虹走祇園。
- 回步尋虛亭，餘流潄瑶琨。
- 三峽誇幽險，下有萬雷喧。
- 龍淵神物家，孰敢窺清渾。
- 歸來有餘思，妙音傳夢魂。
- 易舟大孤傍，山川出籠樊。
- 生平數佳士，歡然笑語溫。
- 殊鄉愛遠客，一見如弟昆。
- 直有卜鄰意，便擬營柴門。
- 惜別屢往還，遺酒盈瓶盆。
- 回首幽居雲，忽作聚墨昏。
- 岡巒互起伏，時爲烟霧吞。
- 遥知急雨來，坐看風水奔。
- 浮家若漂泊，且繫古柳根。
- 晚來喜新霽，遥岑淡餘痕。
- 岸花自娬媚，始怪秋色繁。
- 近沙羣鷺驚，炯如積雪翻。
- 林間問茅屋，欲與漁父言。
- 想像翠靄中，疑有桃花源。
- 津子請息肩，買醉溪上村。
- 我亦睡篷底，輾轉吟東屯。
- 痛彼日月遠，念此骨肉存。
- 誰能致薪粲，庶幾度寒暄。
- 避秦豈本志，多病不復論。

## 拼音

- si4 gu4 peng2 li2 hu2 ， du2 zhi1 lu2 fu4 zun1 。
- die2 zhang4 bian4 wei2 rao4 ， gong3 li4 you2 er2 sun1 。
- fu2 qiong2 wang4 pu4 bu4 ， yu4 hong2 zou3 qi2 yuan2 。
- hui2 bu4 xun2 xu1 ting2 ， yu2 liu2 shu4 yao2 kun1 。
- san1 xia2 kua1 you1 xian3 ， xia4 you3 wan4 lei2 xuan1 。
- long2 yuan1 shen2 wu4 jia1 ， shu2 gan3 kui1 qing1 hun2 。
- gui1 lai2 you3 yu2 si1 ， miao4 yin1 chuan2 meng4 hun2 。
- yi4 zhou1 da4 gu1 bang4 ， shan1 chuan1 chu1 long2 fan2 。
- sheng1 ping2 shu4 jia1 shi4 ， huan1 ran2 xiao4 yu3 wen1 。
- shu1 xiang1 ai4 yuan3 ke4 ， yi2 jian4 ru2 di4 kun1 。
- zhi2 you3 bu3 lin2 yi4 ， bian4 ni3 ying2 chai2 men2 。
- xi1 bie2 lü3 wang3 huan2 ， yi2 jiu3 ying2 ping2 pen2 。
- hui2 shou3 you1 ju1 yun2 ， hu1 zuo4 ju4 mo4 hun1 。
- gang1 luan2 hu4 qi3 fu2 ， shi2 wei2 yan1 wu4 tun1 。
- yao2 zhi1 ji2 yu3 lai2 ， zuo4 kan4 feng1 shui3 ben1 。
- fu2 jia1 ruo4 piao1 bo2 ， qie3 xi4 gu3 liu3 gen1 。
- wan3 lai2 xi3 xin1 ji4 ， yao2 cen2 dan4 yu2 hen2 。
- an4 hua1 zi4 wu3 mei4 ， shi3 guai4 qiu1 se4 fan2 。
- jin4 sha1 qun2 lu4 jing1 ， jiong3 ru2 ji1 xue3 fan1 。
- lin2 jian4 wen4 mao2 wu1 ， yu4 yu3 yu2 fu4 yan2 。
- xiang3 xiang4 cui4 ai3 zhong1 ， yi2 you3 tao2 hua1 yuan2 。
- jin1 zi3 qing3 xi1 jian1 ， mai3 zui4 xi1 shang4 cun1 。
- wo3 yi4 shui4 peng2 di3 ， zhan3 zhuan3 yin2 dong1 tun2 。
- tong4 bi3 ri4 yue4 yuan3 ， nian4 ci3 gu3 rou4 cun2 。
- shui2 neng2 zhi4 xin1 can4 ， shu4 ji1 du4 han2 xuan1 。
- bi4 qin2 qi3 ben3 zhi4 ， duo1 bing4 bu2 fu4 lun4 。

## 注释

## 译文

## 赏析
