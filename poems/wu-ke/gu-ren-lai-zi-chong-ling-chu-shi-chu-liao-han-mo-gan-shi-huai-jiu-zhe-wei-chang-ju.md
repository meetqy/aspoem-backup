---
id: wu-ke-gu-ren-lai-zi-chong-ling-chu-shi-chu-liao-han-mo-gan-shi-huai-jiu-zhe-wei-chang-ju
title: 故人來自舂陵出示初寮翰墨感時懷舊輒爲長句
titlePinyin: gu4 ren2 lai2 zi4 chong1 ling2 chu1 shi4 chu1 liao2 han4 mo4 gan3 shi2 huai2 jiu4 zhe2 wei2 chang2 ju4
titleSlug: gu-ren-lai-zi-chong-ling-chu-shi-chu-liao-han-mo-gan-shi-huai-jiu-zhe-wei-chang-ju
author: 吳可
authorPinyin: wu2 ke3
authorSlug: wu-ke
dynasty: 宋
dynastyPinyin: song4
dynastySlug: song
tags: []
---

## 正文

- 先生視草白玉堂，文章一出自名世。
- 分光蓮燭真爲榮，拭吐龍巾何足擬。
- 艮岑夜召趨神霄，憐我婆娑百僚底。
- 紫禁歡傳拜左轄，漫刺走賀城南第。
- 羸僮瘦馬堂階下，歎我粗官殊少味。
- 驚聞一麾出燕山，旆旌遽下雲漢間。
- 睿思官曹方顧寵，笑我翻然歸挂冠。
- 金兵南來郡國破，二聖北狩天步艱。
- 黎元鼎沸死鄉土，士夫雲擾奔荆蠻。
- 一人嘗膽固不易，諸將束胸今何難。
- 朝來喜見舂陵客，問訊先生多翰墨。
- 懷古傷時初不忘，回首長安淚橫臆。
- 君不見虎踞龍盤氣象雄，王者都此成大功。
- 遥知廟堂有高論，似聞天蹕移江東。
- 幾年中興要賢俊，頗懷仲父安東晉。

## 拼音

- xian1 sheng0 shi4 cao3 bai2 yu4 tang2 ， wen2 zhang1 yi4 chu1 zi4 ming2 shi4 。
- fen1 guang1 lian2 zhu2 zhen1 wei2 rong2 ， shi4 tu3 long2 jin1 he2 zu2 ni3 。
- gen4 cen2 ye4 zhao4 qu1 shen2 xiao1 ， lian2 wo3 po2 suo1 bai3 liao2 di3 。
- zi3 jin4 huan1 chuan2 bai4 zuo3 xia2 ， man4 ci4 zou3 he4 cheng2 nan2 di4 。
- lei2 tong2 shou4 ma3 tang2 jie1 xia4 ， tan4 wo3 cu1 guan1 shu1 shao3 wei4 。
- jing1 wen2 yi4 hui1 chu1 yan1 shan1 ， pei4 jing1 ju4 xia4 yun2 han4 jian4 。
- rui4 si1 guan1 cao2 fang1 gu4 chong3 ， xiao4 wo3 fan1 ran2 gui1 gua4 guan1 。
- jin1 bing1 nan2 lai2 jun4 guo2 po4 ， er4 sheng4 bei3 shou4 tian1 bu4 jian1 。
- li2 yuan2 ding3 fei4 si3 xiang1 tu3 ， shi4 fu1 yun2 rao3 ben1 jing1 man2 。
- yi4 ren2 chang2 dan3 gu4 bu2 yi4 ， zhu1 jiang1 shu4 xiong1 jin1 he2 nan2 。
- chao2 lai2 xi3 jian4 chong1 ling2 ke4 ， wen4 xun4 xian1 sheng0 duo1 han4 mo4 。
- huai2 gu3 shang1 shi2 chu1 bu2 wang4 ， hui2 shou3 chang2 an1 lei4 heng2 yi4 。
- jun1 bu2 jian4 hu3 ju4 long2 pan2 qi4 xiang4 xiong2 ， wang2 zhe3 dou1 ci3 cheng2 da4 gong1 。
- yao2 zhi1 miao4 tang2 you3 gao1 lun4 ， si4 wen2 tian1 bi4 yi2 jiang1 dong1 。
- ji1 nian2 zhong1 xing1 yao4 xian2 jun4 ， po1 huai2 zhong4 fu4 an1 dong1 jin4 。

## 注释

## 译文

## 赏析
