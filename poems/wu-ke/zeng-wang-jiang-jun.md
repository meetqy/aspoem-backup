---
id: wu-ke-zeng-wang-jiang-jun
title: 贈王將軍
titlePinyin: zeng4 wang2 jiang1 jun1
titleSlug: zeng-wang-jiang-jun
author: 無可
authorPinyin: wu2 ke3
authorSlug: wu-ke
dynasty: 唐
dynastyPinyin: tang2
dynastySlug: tang
tags: []
---

## 正文

- 勳高絕少年，分衛玉階前。
- 雄勇明王重，溫恭執友賢。
- 功書唐史滿，名到虜庭偏。
- 劒彩浮龍影，衣香襲御煙。
- 搜書秋霽閣，走馬夕陽田。
- 急兔投深草，瞋鷹下半天。
- 野人盈邸第，朝客醉盤筵。
- 位在將軍列，官隨憲府遷。
- 刻心思報國，吁氣欲開邊。
- 選帥如公議，須知少比肩。

## 拼音

- xun1 gao1 jue2 shao4 nian2 ， fen1 wei4 yu4 jie1 qian2 。
- xiong2 yong3 ming2 wang2 zhong4 ， wen1 gong1 zhi2 you3 xian2 。
- gong1 shu1 tang2 shi3 man3 ， ming2 dao4 lu3 ting2 pian1 。
- jian4 cai3 fu2 long2 ying3 ， yi1 xiang1 xi2 yu4 yan1 。
- sou1 shu1 qiu1 ji4 ge2 ， zou3 ma3 xi1 yang2 tian2 。
- ji2 tu4 tou2 shen1 cao3 ， chen1 ying1 xia4 ban4 tian1 。
- ye3 ren2 ying2 di3 di4 ， chao2 ke4 zui4 pan2 yan2 。
- wei4 zai4 jiang1 jun1 lie4 ， guan1 sui2 xian4 fu3 qian1 。
- ke4 xin1 si0 bao4 guo2 ， xu1 qi4 yu4 kai1 bian1 。
- xuan3 shuai4 ru2 gong1 yi4 ， xu1 zhi1 shao3 bi3 jian1 。

## 注释

## 译文

## 赏析
