---
id: wu-ke-ji-ti-lu-shan-er-lin-si
title: 寄題廬山二林寺
titlePinyin: ji4 ti2 lu2 shan1 er4 lin2 si4
titleSlug: ji-ti-lu-shan-er-lin-si
author: 無可
authorPinyin: wu2 ke3
authorSlug: wu-ke
dynasty: 唐
dynastyPinyin: tang2
dynastySlug: tang
tags: [] 
---

## 正文

- 廬岳東南秀，香花惠遠蹤。
- 名齊松嶺峻，氣比沃州濃。
- 積岫連何處，幽崖越幾重。
- 雙流湓隱隱，九派棹憧憧。
- 山限東西寺，林交旦暮鐘。
- 半天傾瀑溜，數郡見鑪峰。
- 巖竝金繩道，潭分玉像容。
- 江微匡俗路，日杲晉朝松。
- 椶逕新苞拆，梅籬故葉壅。
- 嵐光生疊砌，霞焰發高墉。
- 窗籟虛聞狖，庭煙黑過龍。
- 定僧仙嶠起，逋客虎溪逢。
- 濩落垂楊戶，荒涼種杏封。
- 塔留紅舍利，池吐白芙蓉。
- 畫壁披雲見，禪衣對鶴縫。
- 喧經泉滴瀝，沒履草丰茸。
- 翠竇欹攀乳，苔橋側杖筇。
- 探奇盈夢想，搜峭滌心胸。
- 冥奧終難盡，登臨惜未從。
- 上方薇蕨滿，歸去養乖慵。

## 拼音

- lu2 yue4 dong1 nan2 xiu4 ， xiang1 hua1 hui4 yuan3 zong1 。
- ming2 qi2 song1 ling3 jun4 ， qi4 bi3 wo4 zhou1 nong2 。
- ji1 xiu4 lian2 he2 chu3 ， you1 ya2 yue4 ji1 zhong4 。
- shuang1 liu2 pen2 yin3 yin3 ， jiu3 pai4 zhao4 chong1 chong1 。
- shan1 xian4 dong1 xi1 si4 ， lin2 jiao1 dan4 mu4 zhong1 。
- ban4 tian1 qing1 pu4 liu1 ， shu4 jun4 jian4 lu2 feng1 。
- yan2 bing4 jin1 sheng2 dao4 ， tan2 fen1 yu4 xiang4 rong2 。
- jiang1 wei1 kuang1 su2 lu4 ， ri4 gao3 jin4 chao2 song1 。
- zong1 jing4 xin1 bao1 chai1 ， mei2 li2 gu4 ye4 yong1 。
- lan2 guang1 sheng1 die2 qi4 ， xia2 yan4 fa1 gao1 yong1 。
- chuang1 lai4 xu1 wen2 you4 ， ting2 yan1 hei1 guo4 long2 。
- ding4 seng1 xian1 jiao4 qi3 ， bu1 ke4 hu3 xi1 feng2 。
- hu4 luo4 chui2 yang2 hu4 ， huang1 liang2 zhong3 xing4 feng1 。
- ta3 liu2 hong2 she4 li4 ， chi2 tu3 bai2 fu2 rong2 。
- hua4 bi4 pi1 yun2 jian4 ， shan4 yi1 dui4 he4 feng2 。
- xuan1 jing1 quan2 di1 li4 ， mei2 lü3 cao3 feng1 rong2 。
- cui4 dou4 qi1 pan1 ru3 ， tai2 qiao2 ce4 zhang4 qiong2 。
- tan4 qi2 ying2 meng4 xiang3 ， sou1 qiao4 di2 xin1 xiong1 。
- ming2 ao4 zhong1 nan2 jin4 ， deng1 lin2 xi1 wei4 cong2 。
- shang4 fang1 wei1 jue2 man3 ， gui1 qu4 yang3 guai1 yong1 。

## 注释

## 译文

## 赏析
