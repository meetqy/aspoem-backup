---
id: wu-ke-shu-shi-ji-wan-nian-li-yuan-wai
title: 書事寄萬年厲員外
titlePinyin: shu1 shi4 ji4 wan4 nian2 li4 yuan2 wai4
titleSlug: shu-shi-ji-wan-nian-li-yuan-wai
author: 無可
authorPinyin: wu2 ke3
authorSlug: wu-ke
dynasty: 唐
dynastyPinyin: tang2
dynastySlug: tang
tags: []
---

## 正文

- 帝城皆劇縣，令尹美居東。
- 遂拜趙張下，暫離星象中。
- 擁歸從北闕，送上動南宮。
- 舉起盆中日，驅行草上風。
- 不驚盧犬吠，漸見夏臺空。
- 紫禁黃山遶，滄溟素滻通。
- 封疆親日月，邑里出王公。
- 逐盜千門啓，興祥五稼豐。
- 胥徒迎曉集，賦稅共秋終。
- 條教關天道，歌謠入聖聰。
- 土膏寒麥覆，人海晝塵蒙。
- 廨宇松連翠，朝街日散紅。
- 文塲新桂茂，粉署舊蘭崇。
- 留客把盈爵，抽毫詠早鴻。
- 前騶潘岳貴，故里邵平窮。
- 勸隱蓮峰久，期耕樹谷同。
- 鳧飛將去葉，劒氣尚埋豐。
- 何必華陰土，方垂拂拭功。

## 拼音

- di4 cheng2 jie1 ju4 xian4 ， ling4 yin3 mei3 ju1 dong1 。
- sui4 bai4 zhao4 zhang1 xia4 ， zan4 li2 xing1 xiang4 zhong1 。
- yong1 gui1 cong2 bei3 que4 ， song4 shang4 dong4 nan2 gong1 。
- ju3 qi3 pen2 zhong1 ri4 ， qu1 xing2 cao3 shang4 feng1 。
- bu4 jing1 lu2 quan3 fei4 ， jian4 jian4 xia4 tai2 kong1 。
- zi3 jin4 huang2 shan1 rao4 ， cang1 ming2 su4 chan3 tong1 。
- feng1 jiang1 qin1 ri4 yue4 ， yi4 li3 chu1 wang2 gong1 。
- zhu2 dao4 qian1 men2 qi3 ， xing1 xiang2 wu3 jia4 feng1 。
- xu1 tu2 ying2 xiao3 ji2 ， fu4 shui4 gong4 qiu1 zhong1 。
- tiao2 jiao4 guan1 tian1 dao4 ， ge1 yao2 ru4 sheng4 cong1 。
- tu3 gao1 han2 mai4 fu4 ， ren2 hai3 zhou4 chen2 meng2 。
- xie4 yu3 song1 lian2 cui4 ， chao2 jie1 ri4 san4 hong2 。
- wen2 chang3 xin1 gui4 mao4 ， fen3 shu3 jiu4 lan2 chong2 。
- liu2 ke4 ba3 ying2 jue2 ， chou1 hao2 yong3 zao3 hong2 。
- qian2 zou1 pan1 yue4 gui4 ， gu4 li3 shao4 ping2 qiong2 。
- quan4 yin3 lian2 feng1 jiu3 ， qi1 geng1 shu4 gu3 tong2 。
- fu2 fei1 jiang1 qu4 ye4 ， jian4 qi4 shang4 mai2 feng1 。
- he2 bi4 hua2 yin1 tu3 ， fang1 chui2 fu2 shi4 gong1 。

## 注释

## 译文

## 赏析
