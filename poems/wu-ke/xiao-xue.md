---
id: wu-ke-xiao-xue
title: 小雪
titlePinyin: xiao3 xue3
titleSlug: xiao-xue
author: 無可
authorPinyin: wu2 ke3
authorSlug: wu-ke
dynasty: 唐
dynastyPinyin: tang2
dynastySlug: tang
tags: []
---

## 正文

- 片片互玲瓏，飛揚玉漏終。
- 乍微全滿地，漸密更無風。
- 集物圓方別，連雲遠近同。
- 作膏凝瘠土，呈瑞下深宮。
- 氣射重衣透，花窺小隙通。
- 飄秦增舊嶺，發漢攬長空。
- 迥冒巢松鶴，孤鳴穴島蟲。
- 過三知臘盡，盈尺賀年豐。
- 委積休聞竹，稀疎漸見鴻。
- 蓋沙資澶漫，灑海助沖融。
- 草木潛加潤，山河更益雄。
- 因知天地力，覆育有全功。

## 拼音

- pian4 pian4 hu4 ling2 long2 ， fei1 yang2 yu4 lou4 zhong1 。
- zha4 wei1 quan2 man3 di4 ， jian4 mi4 geng4 wu2 feng1 。
- ji2 wu4 yuan2 fang1 bie2 ， lian2 yun2 yuan3 jin4 tong2 。
- zuo4 gao1 ning2 ji2 tu3 ， cheng2 rui4 xia4 shen1 gong1 。
- qi4 she4 zhong4 yi1 tou4 ， hua1 kui1 xiao3 xi4 tong1 。
- piao1 qin2 zeng1 jiu4 ling3 ， fa1 han4 lan3 chang2 kong1 。
- jiong3 mao4 chao2 song1 he4 ， gu1 ming2 xue2 dao3 chong2 。
- guo4 san1 zhi1 la4 jin4 ， ying2 chi3 he4 nian2 feng1 。
- wei3 ji1 xiu1 wen2 zhu2 ， xi1 shu1 jian4 jian4 hong2 。
- gai4 sha1 zi1 chan2 man4 ， sa3 hai3 zhu4 chong1 rong2 。
- cao3 mu4 qian2 jia1 run4 ， shan1 he2 geng4 yi4 xiong2 。
- yin1 zhi1 tian1 di4 li4 ， fu4 yu4 you3 quan2 gong1 。

## 注释

## 译文

## 赏析
