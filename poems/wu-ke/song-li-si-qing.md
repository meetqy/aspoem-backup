---
id: wu-ke-song-li-si-qing
title: 送李四清
titlePinyin: song4 li3 si4 qing1
titleSlug: song-li-si-qing
author: 吳可
authorPinyin: wu2 ke3
authorSlug: wu-ke
dynasty: 宋
dynastyPinyin: song4
dynastySlug: song
tags: []
---

## 正文

- 連侯愛畫魚，李侯愛畫山。
- 詩情動幽懷，摹寫不少閒。
- 騷雅移丹青，妙寄雲水間。
- 翻然欲登涉，試尋芷與蘭。
- 我不一音解，早年便挂冠。
- 養拙頹簷下，任真亦足歡。
- 敵騎踐江浙，少長奔荆蠻。
- 却行虎狼區，益知行路難。
- 亂來戰未息，老去食轉艱。
- 前年治南畝，頗喜人牛安。
- 力耕日以廣，心事日以寬。
- 行當遂野性，策杖尋江干。
- 雲深幾茅屋，柳映一柴關。
- 扁舟鳴撥剌，危亭秀孱顔。
- 安得兩玉人，鄰曲相追攀。
- 真賞會心處，應當謝毫端。
- 長哦洗兵馬，隨意羅杯盤。
- 伯雅要傾倒，莫厭數往還。
- 願如三徑松，餘生同歲寒。

## 拼音

- lian2 hou2 ai4 hua4 yu2 ， li3 hou2 ai4 hua4 shan1 。
- shi1 qing2 dong4 you1 huai2 ， mo2 xie3 bu4 shao3 xian2 。
- sao1 ya3 yi2 dan1 qing1 ， miao4 ji4 yun2 shui3 jian4 。
- fan1 ran2 yu4 deng1 she4 ， shi4 xun2 zhi3 yu3 lan2 。
- wo3 bu4 yi4 yin1 jie3 ， zao3 nian2 bian4 gua4 guan1 。
- yang3 zhuo1 tui2 yan2 xia4 ， ren4 zhen1 yi4 zu2 huan1 。
- di2 qi2 jian4 jiang1 zhe4 ， shao3 chang2 ben1 jing1 man2 。
- que4 xing2 hu3 lang2 qu1 ， yi4 zhi1 xing2 lu4 nan2 。
- luan4 lai2 zhan4 wei4 xi1 ， lao3 qu4 shi2 zhuan3 jian1 。
- qian2 nian2 zhi4 nan2 mu3 ， po1 xi3 ren2 niu2 an1 。
- li4 geng1 ri4 yi3 guang3 ， xin1 shi4 ri4 yi3 kuan1 。
- xing2 dang1 sui4 ye3 xing4 ， ce4 zhang4 xun2 jiang1 gan1 。
- yun2 shen1 ji1 mao2 wu1 ， liu3 ying4 yi4 chai2 guan1 。
- pian1 zhou1 ming2 bo1 la4 ， wei1 ting2 xiu4 chan2 yan2 。
- an1 de2 liang3 yu4 ren2 ， lin2 qu3 xiang1 zhui1 pan1 。
- zhen1 shang3 hui4 xin1 chu3 ， ying1 dang1 xie4 hao2 duan1 。
- chang2 o4 xi3 bing1 ma3 ， sui2 yi4 luo2 bei1 pan2 。
- bo2 ya3 yao4 qing1 dao3 ， mo4 yan4 shu4 wang3 huan2 。
- yuan4 ru2 san1 jing4 song1 ， yu2 sheng1 tong2 sui4 han2 。

## 注释

## 译文

## 赏析
