---
id: qi-chong-li-he-li-yuan-shu-qiu-huai-qi-yi
title: 和李元叔秋懷  其一
titlePinyin: he2 li3 yuan2 shu1 qiu1 huai2     qi2 yi1
titleSlug: he-li-yuan-shu-qiu-huai-qi-yi
author: 綦崇禮
authorPinyin: qi2 chong2 li3
authorSlug: qi-chong-li
dynasty: 宋
dynastyPinyin: song4
dynastySlug: song
tags: []
---

## 正文

- 移居寄城郭，閴如在郊坰。
- 百卉暮凋翠，兩山常對青。
- 兒童漸吳語，氣俗易薰蒸。
- 喜聞淮師捷，神武暢威稜。
- 叛寇不足滅，四夷其來庭。
- 十年亂離厄，永夜鄉關情。
- 庶見丘墓邦，敢貪簪紱榮。
- 故人致尺素，笑烹雙鯉赬。
- 清切哦十詠，飄零乖一觥。
- 歲晚良可會，濟世須時英。

## 拼音

- yi2 ju1 ji4 cheng2 guo1 ， qu4 ru2 zai4 jiao1 jiong1 。
- bai3 hui4 mu4 diao1 cui4 ， liang3 shan1 chang2 dui4 qing1 。
- er2 tong2 jian4 wu2 yu3 ， qi4 su2 yi4 xun1 zheng1 。
- xi3 wen2 huai2 shi1 jie2 ， shen2 wu3 chang4 wei1 leng2 。
- pan4 kou4 bu4 zu2 mie4 ， si4 yi2 qi2 lai2 ting2 。
- shi2 nian2 luan4 li2 e4 ， yong3 ye4 xiang1 guan1 qing2 。
- shu4 jian4 qiu1 mu4 bang1 ， gan3 tan1 zan1 fu2 rong2 。
- gu4 ren2 zhi4 chi3 su4 ， xiao4 peng1 shuang1 li3 cheng1 。
- qing1 qie4 o4 shi2 yong3 ， piao1 ling2 guai1 yi4 gong1 。
- sui4 wan3 liang2 ke3 hui4 ， ji4 shi4 xu1 shi2 ying1 。

## 注释

## 译文

## 赏析
