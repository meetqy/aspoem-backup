---
id: zhang-chao-xiang-yang-xing
title: 襄陽行
titlePinyin: xiang1 yang2 xing2
titleSlug: xiang-yang-xing
author: 張潮
authorPinyin: zhang1 chao2
authorSlug: zhang-chao
dynasty: 唐
dynastyPinyin: tang2
dynastySlug: tang
tags: []
---

## 正文

- 玉盤轉明珠，君心無定準。
- 昨見襄陽客，剩說襄陽好無盡。
- 襄漢水，峴山垂，漢水東流風北吹。
- 只言一世長嬌寵，那悟今朝見別離。
- 君渡清羗渚，知人獨不語。
- 妾見鳥棲林，憶君相思深。
- 莫作雲間鴻，離聲顧儔侶。
- 尚如匣中劒，分形會同處。
- 是君婦，識君情，怨君恨君爲此行。
- 下牀一宿不可保，況乃萬里襄陽城。
- 襄陽傳近大堤北，君到襄陽莫回惑。
- 大堤諸女兒，憐錢不憐德。

## 拼音

- yu4 pan2 zhuan3 ming2 zhu1 ， jun1 xin1 wu2 ding4 zhun3 。
- zuo2 jian4 xiang1 yang2 ke4 ， sheng4 shuo1 xiang1 yang2 hao3 wu2 jin4 。
- xiang1 han4 shui3 ， xian4 shan1 chui2 ， han4 shui3 dong1 liu2 feng1 bei3 chui1 。
- zhi1 yan2 yi2 shi4 chang2 jiao1 chong3 ， na4 wu4 jin1 zhao1 jian4 bie2 li2 。
- jun1 du4 qing1 qiang1 zhu3 ， zhi1 ren2 du2 bu4 yu3 。
- qie4 jian4 niao3 qi1 lin2 ， yi4 jun1 xiang1 si1 shen1 。
- mo4 zuo4 yun2 jian4 hong2 ， li2 sheng1 gu4 chou2 lü3 。
- shang4 ru2 xia2 zhong1 jian4 ， fen1 xing2 hui4 tong2 chu3 。
- shi4 jun1 fu4 ， shi2 jun1 qing2 ， yuan4 jun1 hen4 jun1 wei2 ci3 xing2 。
- xia4 chuang2 yi2 su4 bu4 ke3 bao3 ， kuang4 nai3 wan4 li3 xiang1 yang2 cheng2 。
- xiang1 yang2 chuan2 jin4 da4 di1 bei3 ， jun1 dao4 xiang1 yang2 mo4 hui2 huo4 。
- da4 di1 zhu1 nü3 er2 ， lian2 qian2 bu4 lian2 de2 。

## 注释

## 译文

## 赏析
