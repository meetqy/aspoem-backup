---
id: xu-zhao-deng-dong-bao-shan-seng-she
title: 登東寶山僧舍
titlePinyin: deng1 dong1 bao3 shan1 seng1 she4
titleSlug: deng-dong-bao-shan-seng-she
author: 徐照
authorPinyin: xu2 zhao4
authorSlug: xu-zhao
dynasty: 宋
dynastyPinyin: song4
dynastySlug: song
tags: []
---

## 正文

- 捫蘿上纔絕，移舟泊前灘。
- 火雲滿行路，剝啄敲柴關。
- 脫裳掛木杪，喘汗如漿翻。
- 主人喜客來，笑話生春溫。
- 袒裼不我責，我息方己安。
- 自拾落地薪，煮茗當盃盤。
- 卧石平如床，上有樹影繁。
- 清風吹骨毛，執熱鄙炎官。
- 佳禽不自匿，靜處故相喧。
- 竟日忘渴饑，山水秀堪餐。
- 換却世上心，世上多憂煩。

## 拼音

- men2 luo2 shang4 cai2 jue2 ， yi2 zhou1 bo2 qian2 tan1 。
- huo3 yun2 man3 xing2 lu4 ， bao1 zhuo2 qiao1 chai2 guan1 。
- tuo1 shang0 gua4 mu4 miao3 ， chuan3 han4 ru2 jiang1 fan1 。
- zhu3 ren2 xi3 ke4 lai2 ， xiao4 hua4 sheng1 chun1 wen1 。
- tan3 ti4 bu4 wo3 ze2 ， wo3 xi1 fang1 ji3 an1 。
- zi4 shi2 luo4 di4 xin1 ， zhu3 ming2 dang1 bei1 pan2 。
- wo4 shi2 ping2 ru2 chuang2 ， shang4 you3 shu4 ying3 fan2 。
- qing1 feng1 chui1 gu3 mao2 ， zhi2 re4 bi3 yan2 guan1 。
- jia1 qin2 bu2 zi4 ni4 ， jing4 chu3 gu4 xiang1 xuan1 。
- jing4 ri4 wang4 ke3 ji1 ， shan1 shui3 xiu4 kan1 can1 。
- huan4 que4 shi4 shang4 xin1 ， shi4 shang4 duo1 you1 fan2 。

## 注释

## 译文

## 赏析
