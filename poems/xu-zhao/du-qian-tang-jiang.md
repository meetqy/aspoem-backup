---
id: xu-zhao-du-qian-tang-jiang
title: 渡錢塘江
titlePinyin: du4 qian2 tang2 jiang1
titleSlug: du-qian-tang-jiang
author: 徐照
authorPinyin: xu2 zhao4
authorSlug: xu-zhao
dynasty: 宋
dynastyPinyin: song4
dynastySlug: song
tags: []
---

## 正文

- 怒潮出海門，巨浪貼天白。
- 阿香擊鼓喧，地軸忽崩坼。
- 大令虬與龍，讋畏改窟宅。
- 千艘未敢前，長年面憂色。
- 水程八十里，動有千里隔。
- 飛櫓更無常，身世難可測。
- 縛纜廟山脚，炊煙岸連碧。
- 天無砲車雲，風響稍自激。
- 低回兀小篷，滉漾任所適。
- 青瑶沐金蟾，四向山絕跡。
- 仰面觀斗柄，意可曉南北。
- 吳橋淮楚棹，盡爲聲利役。
- 天公憫我憂，江水平如席。
- 何年變平陸，險危免經歷。
- 遥遥星火紅，知近人家側。
- 驚喜愧老奴，夢遠鼻吹息。

## 拼音

- nu4 chao2 chu1 hai3 men2 ， ju4 lang4 tie1 tian1 bai2 。
- a1 xiang1 ji1 gu3 xuan1 ， di4 zhou2 hu1 beng1 che4 。
- da4 ling4 qiu2 yu3 long2 ， zhe2 wei4 gai3 ku1 zhai2 。
- qian1 sou1 wei4 gan3 qian2 ， chang2 nian2 mian4 you1 se4 。
- shui3 cheng2 ba1 shi2 li3 ， dong4 you3 qian1 li3 ge2 。
- fei1 lu3 geng4 wu2 chang2 ， shen1 shi4 nan2 ke3 ce4 。
- fu4 lan3 miao4 shan1 jiao3 ， chui1 yan1 an4 lian2 bi4 。
- tian1 wu2 pao4 ju1 yun2 ， feng1 xiang3 shao1 zi4 ji1 。
- di1 hui2 wu4 xiao3 peng2 ， huang4 yang4 ren4 suo3 shi4 。
- qing1 yao2 mu4 jin1 chan2 ， si4 xiang4 shan1 jue2 ji4 。
- yang3 mian4 guan1 dou3 bing3 ， yi4 ke3 xiao3 nan2 bei3 。
- wu2 qiao2 huai2 chu3 zhao4 ， jin4 wei2 sheng1 li4 yi4 。
- tian1 gong1 min3 wo3 you1 ， jiang1 shui3 ping2 ru2 xi2 。
- he2 nian2 bian4 ping2 lu4 ， xian3 wei1 mian3 jing1 li4 。
- yao2 yao2 xing1 huo3 hong2 ， zhi1 jin4 ren2 jia1 ce4 。
- jing1 xi3 kui4 lao3 nu2 ， meng4 yuan3 bi2 chui1 xi1 。

## 注释

## 译文

## 赏析
