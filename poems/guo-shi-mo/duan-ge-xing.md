---
id: guo-shi-mo-duan-ge-xing
title: 短歌行
titlePinyin: duan3 ge1 xing2
titleSlug: duan-ge-xing
author: 郭世模
authorPinyin: guo1 shi4 mo2
authorSlug: guo-shi-mo
dynasty: 宋
dynastyPinyin: song4
dynastySlug: song
tags: []
---

## 正文

- 天東銜燭龍，光景照四溟。
- 羲和攬龍轡，鞭策日夜征。
- 露華以春暉，霜葉當秋零。
- 危柱無弱絃，急轅無留旌。
- 華髮不再綠，彫顔寧重榮。
- 良辰足行樂，羈旅難爲情。
- 烏程有美餉，爲人駐頹齡。
- 玉指陳蘭藉，歌鍾閒鸞笙。
- 短章可娛日，意氣聊相傾。

## 拼音

- tian1 dong1 xian2 zhu2 long2 ， guang1 jing3 zhao4 si4 ming2 。
- xi1 he2 lan3 long2 pei4 ， bian1 ce4 ri4 ye4 zheng1 。
- lu4 hua2 yi3 chun1 hui1 ， shuang1 ye4 dang1 qiu1 ling2 。
- wei1 zhu4 wu2 ruo4 xian2 ， ji2 yuan2 wu2 liu2 jing1 。
- hua2 fa4 bu2 zai4 lü4 ， diao1 yan2 ning2 zhong4 rong2 。
- liang2 chen2 zu2 xing2 le4 ， ji1 lü3 nan2 wei2 qing2 。
- wu1 cheng2 you3 mei3 xiang3 ， wei2 ren2 zhu4 tui2 ling2 。
- yu4 zhi3 chen2 lan2 jie4 ， ge1 zhong1 xian2 luan2 sheng1 。
- duan3 zhang1 ke3 yu2 ri4 ， yi4 qi4 liao2 xiang1 qing1 。

## 注释

## 译文

## 赏析
