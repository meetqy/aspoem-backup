---
id: chen-jian-zhi-ke-xin-an-fu-xi-yu-ge-cheng-shou-zhai-ni-shi-jun
title: 客新安賦喜雨歌呈守齋倪史君
titlePinyin: ke4 xin1 an1 fu4 xi3 yu3 ge1 cheng2 shou3 zhai1 ni2 shi3 jun1
titleSlug: ke-xin-an-fu-xi-yu-ge-cheng-shou-zhai-ni-shi-jun
author: 陳鑒之
authorPinyin: chen2 jian4 zhi1
authorSlug: chen-jian-zhi
dynasty: 宋
dynastyPinyin: song4
dynastySlug: song
tags: []
---

## 正文

- 良苗正要雨肥綠，火傘張空驅日轂。
- 枝頭忽作少女風，轉眼排檐萬銀竹。
- 爲新安民殊可憐，插空亂巘無多田。
- 雨纔終日水半壁，方晴又望霓橫天。
- 是邦若要宜稼穡，好似嬰兒調乳食。
- 祇今田甫渴甘澍，賢侯憂民見顔色。
- 鼓聲坎坎神來臨，不歆牲酒歆侯心。
- 睡龍蘇醒聽約束，拏攫雲霧層崖陰。
- 澗泉將涸兮亂流，嘉穎欲槁兮光浮。
- 田翁戴笠兒跨牛，欣欣相對歌賢侯。
- 爭言一雨神所賜，非侯何以蒙神休。
- 天惠賢侯福吾土，長是五日一風兮十日一雨。

## 拼音

- liang2 miao2 zheng4 yao4 yu3 fei2 lü4 ， huo3 san3 zhang1 kong1 qu1 ri4 gu3 。
- zhi1 tou2 hu1 zuo4 shao4 nü3 feng1 ， zhuan3 yan3 pai2 yan2 wan4 yin2 zhu2 。
- wei2 xin1 an1 min2 shu1 ke3 lian2 ， cha1 kong1 luan4 yan3 wu2 duo1 tian2 。
- yu3 cai2 zhong1 ri4 shui3 ban4 bi4 ， fang1 qing2 you4 wang4 ni2 heng2 tian1 。
- shi4 bang1 ruo4 yao4 yi2 jia4 se4 ， hao3 si4 ying1 er2 diao4 ru3 shi2 。
- qi2 jin1 tian2 fu3 ke3 gan1 shu4 ， xian2 hou2 you1 min2 jian4 yan2 se4 。
- gu3 sheng1 kan3 kan3 shen2 lai2 lin2 ， bu4 xin1 sheng1 jiu3 xin1 hou2 xin1 。
- shui4 long2 su1 xing3 ting1 yue1 shu4 ， na2 jue2 yun2 wu4 ceng2 ya2 yin1 。
- jian4 quan2 jiang1 he2 xi1 luan4 liu2 ， jia1 ying3 yu4 gao3 xi1 guang1 fu2 。
- tian2 weng1 dai4 li4 er2 kua4 niu2 ， xin1 xin1 xiang1 dui4 ge1 xian2 hou2 。
- zheng1 yan2 yi4 yu3 shen2 suo3 ci4 ， fei1 hou2 he2 yi3 meng2 shen2 xiu1 。
- tian1 hui4 xian2 hou2 fu2 wu2 tu3 ， chang2 shi4 wu3 ri4 yi4 feng1 xi1 shi2 ri4 yi4 yu3 。

## 注释

## 译文

## 赏析
