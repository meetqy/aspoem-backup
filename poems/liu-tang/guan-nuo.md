---
id: liu-tang-guan-nuo
title: 觀儺
titlePinyin: guan1 nuo2
titleSlug: guan-nuo
author: 劉鏜
authorPinyin: liu2 tang1
authorSlug: liu-tang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 寒雲岑岑天四陰，畫堂燭影紅簾深。
- 鼓聲淵淵管聲脆，鬼神變化供劇戲。
- 金漥玉注始淙潺，眼前倏已非人間。
- 夜叉蓬頭鐵骨朵，赭衣藍面眼迸火。
- 魆蜮罔象初偋伶，跪羊立豕相嚘嚶。
- 紅裳姹女掩蕉扇，綠綬髯翁握蒲劍。
- 翻筋踢斗臂膊寬，張頤吐舌唇吻乾。
- 摇頭四顧百距躍，斂身千態萬斝索。
- 青衫舞蹈忽屏營，采雲揭帳森麾旌。
- 紫衣金章獨據案，馬䰎牛權兩披判。
- 能言禍福不由天，躬履率越分愚賢。
- 蒺藜奮威小甶服，䰐縿揚聲大髽哭。
- 白面使者竹筱鎗，自誇搜捕無遺藏。
- 牛冠箝卷試閲檢，虎冒肩戟光睒閃。
- 五方點隊亂紛紜，何物老嫗繃獶熏。
- 終南進士破鞮絝，嗜酒不悟鬼看覷。
- 奮髯瞠目起婆娑，衆邪一正將那何。
- 披髮將畢飛一吷，風捲雲收鼓簫歇。
- 夜闌四坐慘不怡，主人送客客盡悲。
- 歸來桃茢坐深蕳，翠鴞黄狐猶在眼。
- 自歌楚些大小招，坐久魂魄游逍遥。
- 會稽山中禹非死，鑄鼎息壤乃若此。
- 又聞鬼姦多馮人，人姦馮鬼姦入神。
- 明日冠裳好妝束，白晝通都人面目。

## 拼音

- han2 yun2 cen2 cen2 tian1 si4 yin1 ， hua4 tang2 zhu2 ying3 hong2 lian2 shen1 。
- gu3 sheng1 yuan1 yuan1 guan3 sheng1 cui4 ， gui3 shen2 bian4 hua4 gong4 ju4 xi4 。
- jin1 wa1 yu4 zhu4 shi3 cong2 chan2 ， yan3 qian2 shu1 yi3 fei1 ren2 jian4 。
- ye4 cha1 peng2 tou2 tie3 gu3 duo3 ， zhe3 yi1 lan2 mian4 yan3 beng4 huo3 。
- xu1 yu4 wang3 xiang4 chu1 bing3 ling2 ， gui4 yang2 li4 shi3 xiang1 you1 ying1 。
- hong2 shang0 cha4 nü3 yan3 jiao1 shan1 ， lü4 shou4 ran2 weng1 wo4 pu2 jian4 。
- fan1 jin1 ti1 dou4 bi4 bo2 kuan1 ， zhang1 yi2 tu3 she2 chun2 wen3 qian2 。
- yao2 tou2 si4 gu4 bai3 ju4 yue4 ， lian3 shen1 qian1 tai4 wan4 jia3 suo3 。
- qing1 shan1 wu3 dao3 hu1 ping2 ying2 ， cai3 yun2 jie1 zhang4 sen1 hui1 jing1 。
- zi3 yi1 jin1 zhang1 du2 ju4 an4 ， ma3 䰎 niu2 quan2 liang3 pi1 pan4 。
- neng2 yan2 huo4 fu2 bu4 you2 tian1 ， gong1 lü3 lü4 yue4 fen1 yu2 xian2 。
- ji2 li2 fen4 wei1 xiao3 fu2 fu2 ，䰐 shan1 yang2 sheng1 da4 zhua1 ku1 。
- bai2 mian4 shi3 zhe3 zhu2 xiao3 qiang1 ， zi4 kua1 sou1 bu3 wu2 yi2 cang2 。
- niu2 guan1 qian2 juan4 shi4 yue4 jian3 ， hu3 mao4 jian1 ji3 guang1 shan3 shan3 。
- wu3 fang1 dian3 dui4 luan4 fen1 yun2 ， he2 wu4 lao3 yu4 beng1 nao2 xun1 。
- zhong1 nan2 jin4 shi4 po4 di1 ku4 ， shi4 jiu3 bu2 wu4 gui3 kan4 qu4 。
- fen4 ran2 cheng1 mu4 qi3 po2 suo1 ， zhong4 xie2 yi2 zheng4 jiang1 na4 he2 。
- pi1 fa4 jiang1 bi4 fei1 yi2 xue4 ， feng1 juan3 yun2 shou1 gu3 xiao1 xie1 。
- ye4 lan2 si4 zuo4 can3 bu4 yi2 ， zhu3 ren2 song4 ke4 ke4 jin4 bei1 。
- gui1 lai2 tao2 lie4 zuo4 shen1 jian1 ， cui4 xiao1 huang2 hu2 you2 zai4 yan3 。
- zi4 ge1 chu3 xie1 da4 xiao3 zhao1 ， zuo4 jiu3 hun2 po4 you2 xiao1 yao2 。
- hui4 ji1 shan1 zhong1 yu3 fei1 si3 ， zhu4 ding3 xi1 rang3 nai3 ruo4 ci3 。
- you4 wen2 gui3 jian1 duo1 feng2 ren2 ， ren2 jian1 feng2 gui3 jian1 ru4 shen2 。
- ming2 ri4 guan1 shang0 hao3 zhuang1 shu4 ， bai2 zhou4 tong1 du1 ren2 mian4 mu4 。

## 注释

## 译文

## 赏析
