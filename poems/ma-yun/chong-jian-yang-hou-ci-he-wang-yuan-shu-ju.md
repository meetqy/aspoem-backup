---
id: ma-yun-chong-jian-yang-hou-ci-he-wang-yuan-shu-ju
title: 重建羊侯祠和王原叔句
titlePinyin: chong2 jian4 yang2 hou2 ci2 he2 wang2 yuan2 shu1 ju4
titleSlug: chong-jian-yang-hou-ci-he-wang-yuan-shu-ju
author: 馬雲
authorPinyin: ma3 yun2
authorSlug: ma-yun
dynasty: 唐
dynastyPinyin: tang2
dynastySlug: tang
tags: [] 
---

## 正文

- 漢水舒舒山崇崇，岧然峴首稱清雄。
- 南方强吳恃割據，選命儒將登元戎。
- 太康以來千餘載，荆州遺愛思羊公。
- 江山襟带號形勝，藉此因成輔晉功。
- 公謂高賢事迹異，視之閑暇無匆匆。
- 測知當日登臨意，景物亦與今朝同。
- 新就峰巔作亭舍，面勢豁若凌烟虹。
- 蒼蒼雲木望不盡，浩蕩古意深何窮。
- 盤回小徑至釣石，俯視凝碧相連通。
- 叢篁森束林蓊鬰，又從其下興祠宮。
- 迅湍急瀨鳴湱湱，濃嵐翠靄霏濛濛。
- 晦晴氣象隨變易，朝昏萬狀殊初終。
- 閣老分符二千石，旟竿刻隼車畫熊。
- 管內民租絕逋負，里社歌鼓歡年豐。
- 府門晝扃官事退，時引賓佐嬉其中。
- 崖條嶺蔓雜丹白，澗花滿眼羅青紅。
- 磴道迤邐陟縈屈，飄若巾屨騰秋空。
- 豈獨遊觀樂閑燕，圖樹佳政希前風。
- 經由粗得究本末，强顔模寫慚非工。
- 音辭鄙俚雖一唱，下詞寒苦無怡融。

## 拼音

- han4 shui3 shu1 shu1 shan1 chong2 chong2 ， tiao2 ran2 xian4 shou3 cheng1 qing1 xiong2 。
- nan2 fang1 qiang2 wu2 shi4 ge1 ju4 ， xuan3 ming4 ru2 jiang1 deng1 yuan2 rong2 。
- tai4 kang1 yi3 lai2 qian1 yu2 zai4 ， jing1 zhou1 yi2 ai4 si1 yang2 gong1 。
- jiang1 shan1 jin1 dai4 hao4 xing2 sheng4 ， jie4 ci3 yin1 cheng2 fu3 jin4 gong1 。
- gong1 wei4 gao1 xian2 shi4 ji4 yi4 ， shi4 zhi1 xian2 xia2 wu2 cong1 cong1 。
- ce4 zhi1 dang1 ri4 deng1 lin2 yi4 ， jing3 wu4 yi4 yu3 jin1 zhao1 tong2 。
- xin1 jiu4 feng1 dian1 zuo4 ting2 she4 ， mian4 shi4 huo1 ruo4 ling2 yan1 hong2 。
- cang1 cang1 yun2 mu4 wang4 bu2 jin4 ， hao4 dang4 gu3 yi4 shen1 he2 qiong2 。
- pan2 hui2 xiao3 jing4 zhi4 diao4 shi2 ， fu3 shi4 ning2 bi4 xiang1 lian2 tong1 。
- cong2 huang2 sen1 shu4 lin2 weng3 yu4 ， you4 cong2 qi2 xia4 xing1 ci2 gong1 。
- xun4 tuan1 ji2 lai4 ming2 huo4 huo4 ， nong2 lan2 cui4 ai3 fei1 meng2 meng2 。
- hui4 qing2 qi4 xiang4 sui2 bian4 yi4 ， chao2 hun1 wan4 zhuang4 shu1 chu1 zhong1 。
- ge2 lao3 fen1 fu2 er4 qian1 shi2 ， yu2 gan1 ke4 sun3 ju1 hua4 xiong2 。
- guan3 nei4 min2 zu1 jue2 bu1 fu4 ， li3 she4 ge1 gu3 huan1 nian2 feng1 。
- fu3 men2 zhou4 jiong1 guan1 shi4 tui4 ， shi2 yin3 bin1 zuo3 xi1 qi2 zhong1 。
- ya2 tiao2 ling3 man4 za2 dan1 bai2 ， jian4 hua1 man3 yan3 luo2 qing1 hong2 。
- deng4 dao4 yi3 li3 zhi4 ying2 qu1 ， piao1 ruo4 jin1 ju4 teng2 qiu1 kong1 。
- qi3 du2 you2 guan1 le4 xian2 yan4 ， tu2 shu4 jia1 zheng4 xi1 qian2 feng1 。
- jing1 you2 cu1 de2 jiu1 ben3 mo4 ， qiang2 yan2 mo2 xie3 can2 fei1 gong1 。
- yin1 ci2 bi3 li3 sui1 yi2 chang4 ， xia4 ci2 han2 ku3 wu2 yi2 rong2 。

## 注释

## 译文

## 赏析
