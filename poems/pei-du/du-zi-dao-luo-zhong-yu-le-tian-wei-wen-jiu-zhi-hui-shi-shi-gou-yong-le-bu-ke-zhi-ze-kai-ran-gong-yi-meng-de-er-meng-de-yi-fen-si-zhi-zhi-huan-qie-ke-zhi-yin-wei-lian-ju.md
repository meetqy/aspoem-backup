---
id: pei-du-du-zi-dao-luo-zhong-yu-le-tian-wei-wen-jiu-zhi-hui-shi-shi-gou-yong-le-bu-ke-zhi-ze-kai-ran-gong-yi-meng-de-er-meng-de-yi-fen-si-zhi-zhi-huan-qie-ke-zhi-yin-wei-lian-ju
title: 度自到洛中與樂天爲文酒之會時時搆詠樂不可支則慨然共憶夢得而夢得亦分司至止歡愜可知因爲聯句
titlePinyin: du4 zi4 dao4 luo4 zhong1 yu3 le4 tian1 wei2 wen2 jiu3 zhi1 hui4 shi2 shi2 gou4 yong3 le4 bu4 ke3 zhi1 ze2 kai3 ran2 gong4 yi4 meng4 de2 er2 meng4 de2 yi4 fen1 si1 zhi4 zhi3 huan1 qie4 ke3 zhi1 yin1 wei2 lian2 ju4
titleSlug: du-zi-dao-luo-zhong-yu-le-tian-wei-wen-jiu-zhi-hui-shi-shi-gou-yong-le-bu-ke-zhi-ze-kai-ran-gong-yi-meng-de-er-meng-de-yi-fen-si-zhi-zhi-huan-qie-ke-zhi-yin-wei-lian-ju
author: 裴度
authorPinyin: pei2 du4
authorSlug: pei-du
dynasty: 唐
dynastyPinyin: tang2
dynastySlug: tang
tags: []
---

## 正文

- 成周文酒會，吾友勝鄒枚。
- 唯憶劉夫子，而今又到來。
- 欲迎先倒屣，亦坐便傾杯。
- 飲許伯倫右，詩推公幹才。
- 久曾聆郢唱，重喜上燕臺。
- 晝話牆陰轉，宵歡斗柄迴。
- 新聲還共聽，故態復相咍。
- 遇物皆先賞，從花半未開。
- 起時烏帽側，散處玉山頹。
- 墨客喧東閣，文星犯上台。
- 詠吟君稱首，疎放我爲魁。
- 憶戴何勞訪，留髠不用猜。
- 奉觴承麴糵，落筆捧瓊瑰。
- 醉弁無妨側，詞鋒不可摧。
- 水軒看翡翠，石徑踐莓苔。
- 童子能騎竹，佳人解詠梅。
- 洛中三可矣，鄴下七悠哉。
- 自向風光急，不須弦管催。
- 樂觀魚踴躍，閑愛鶴裴回。
- 煙柳青凝黛，波萍綠撥醅。
- 春榆初改火，律管又飛灰。
- 紅藥多遲發，碧松宜亂栽。
- 馬嘶駝陌上，鷁泛鳳城隈。
- 色色時堪惜，些些病莫推。
- 涸流尋軋軋，餘刃轉恢恢。
- 從此知心伏，無因敢自媒。
- 室隨親客入，席許舊寮陪。
- 逸興嵇將阮，交情陳與雷。
- 洪爐思哲匠，大廈要羣材。
- 他日登龍路，應知免曝鰓。

## 拼音

- cheng2 zhou1 wen2 jiu3 hui4 ， wu2 you3 sheng4 zou1 mei2 。
- wei2 yi4 liu2 fu1 zi3 ， er2 jin1 you4 dao4 lai2 。
- yu4 ying2 xian1 dao3 xi3 ， yi4 zuo4 bian4 qing1 bei1 。
- yin3 xu1 bo2 lun2 you4 ， shi1 tui1 gong1 gan4 cai2 。
- jiu3 ceng2 ling2 ying3 chang4 ， zhong4 xi3 shang4 yan4 tai2 。
- zhou4 hua4 qiang2 yin1 zhuan3 ， xiao1 huan1 dou3 bing3 hui2 。
- xin1 sheng1 huan2 gong4 ting1 ， gu4 tai4 fu4 xiang1 hai1 。
- yu4 wu4 jie1 xian1 shang3 ， cong2 hua1 ban4 wei4 kai1 。
- qi3 shi2 wu1 mao4 ce4 ， san4 chu3 yu4 shan1 tui2 。
- mo4 ke4 xuan1 dong1 ge2 ， wen2 xing1 fan4 shang4 tai2 。
- yong3 yin2 jun1 cheng1 shou3 ， shu1 fang4 wo3 wei2 kui2 。
- yi4 dai4 he2 lao2 fang3 ， liu2 kun1 bu2 yong4 cai1 。
- feng4 shang1 cheng2 qu1 nie4 ， luo4 bi3 peng3 qiong2 gui1 。
- zui4 bian4 wu2 fang2 ce4 ， ci2 feng1 bu4 ke3 cui1 。
- shui3 xuan1 kan4 fei3 cui4 ， shi2 jing4 jian4 mei2 tai2 。
- tong2 zi3 neng2 qi2 zhu2 ， jia1 ren2 jie3 yong3 mei2 。
- luo4 zhong1 san1 ke3 yi3 ， ye4 xia4 qi1 you1 zai1 。
- zi4 xiang4 feng1 guang1 ji2 ， bu4 xu1 xian2 guan3 cui1 。
- le4 guan1 yu2 yong3 yue4 ， xian2 ai4 he4 pei2 hui2 。
- yan1 liu3 qing1 ning2 dai4 ， bo1 ping2 lü4 bo1 pei1 。
- chun1 yu2 chu1 gai3 huo3 ， lü4 guan3 you4 fei1 hui1 。
- hong2 yao4 duo1 chi2 fa1 ， bi4 song1 yi2 luan4 zai1 。
- ma3 si1 tuo2 mo4 shang4 ， yi4 fan4 feng4 cheng2 wei1 。
- se4 se4 shi2 kan1 xi1 ， xie1 xie1 bing4 mo4 tui1 。
- he2 liu2 xun2 ya4 ya4 ， yu2 ren4 zhuan3 hui1 hui1 。
- cong2 ci3 zhi1 xin1 fu2 ， wu2 yin1 gan3 zi4 mei2 。
- shi4 sui2 qin1 ke4 ru4 ， xi2 xu1 jiu4 liao2 pei2 。
- yi4 xing1 ji1 jiang1 ruan3 ， jiao1 qing0 chen2 yu3 lei2 。
- hong2 lu2 si1 zhe2 jiang4 ， da4 sha4 yao4 qun2 cai2 。
- ta1 ri4 deng1 long2 lu4 ， ying1 zhi1 mian3 pu4 sai1 。

## 注释

## 译文

## 赏析
