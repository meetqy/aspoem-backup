---
id: pei-du-yan-xing-hua-chi-ting-song-bai-er-shi-er-dong-gui-lian-ju
title: 宴興化池亭送白二十二東歸聯句
titlePinyin: yan4 xing1 hua4 chi2 ting2 song4 bai2 er4 shi2 er4 dong1 gui1 lian2 ju4
titleSlug: yan-xing-hua-chi-ting-song-bai-er-shi-er-dong-gui-lian-ju
author: 裴度
authorPinyin: pei2 du4
authorSlug: pei-du
dynasty: 唐
dynastyPinyin: tang2
dynastySlug: tang
tags: [] 
---

## 正文

- 東洛言歸去，西園告別來。
- 白頭青眼客，池上手中杯。
- 離瑟殷勤奏，仙舟委曲回。
- 征輪今欲動，賓閣爲誰開。
- 坐弄琉璃水，行登綠縟堆。
- 花低妝照影，萍散酒吹醅。
- 岸蔭新抽竹，亭香欲變梅。
- 隨遊多笑傲，遇勝且裴回。
- 澄澈連天鏡，潺湲出地雷。
- 林塘難共賞，鞍馬莫相催。
- 信及魚還樂，機忘鳥不猜。
- 晚晴槐起露，新雨石添苔。
- 擬作雲泥別，尤思頃刻陪。
- 歌停珠貫斷，飲罷玉峰頹。
- 雖有逍遙志，其如磊落才。
- 會當重入用，此去肯悠哉。

## 拼音

- dong1 luo4 yan2 gui1 qu4 ， xi1 yuan2 gao4 bie2 lai2 。
- bai2 tou2 qing1 yan3 ke4 ， chi2 shang4 shou3 zhong1 bei1 。
- li2 se4 yin1 qin2 zou4 ， xian1 zhou1 wei3 qu1 hui2 。
- zheng1 lun2 jin1 yu4 dong4 ， bin1 ge2 wei2 shui2 kai1 。
- zuo4 nong4 liu2 li2 shui3 ， xing2 deng1 lü4 ru4 dui1 。
- hua1 di1 zhuang1 zhao4 ying3 ， ping2 san4 jiu3 chui1 pei1 。
- an4 yin1 xin1 chou1 zhu2 ， ting2 xiang1 yu4 bian4 mei2 。
- sui2 you2 duo1 xiao4 ao4 ， yu4 sheng4 qie3 pei2 hui2 。
- cheng2 che4 lian2 tian1 jing4 ， chan2 yuan2 chu1 di4 lei2 。
- lin2 tang2 nan2 gong4 shang3 ， an1 ma3 mo4 xiang1 cui1 。
- xin4 ji2 yu2 huan2 le4 ， ji1 wang4 niao3 bu4 cai1 。
- wan3 qing2 huai2 qi3 lu4 ， xin1 yu3 shi2 tian1 tai2 。
- ni3 zuo4 yun2 ni2 bie2 ， you2 si1 qing3 ke4 pei2 。
- ge1 ting2 zhu1 guan4 duan4 ， yin3 ba4 yu4 feng1 tui2 。
- sui1 you3 xiao1 yao2 zhi4 ， qi2 ru2 lei3 luo4 cai2 。
- hui4 dang1 zhong4 ru4 yong4 ， ci3 qu4 ken3 you1 zai1 。

## 注释

## 译文

## 赏析
