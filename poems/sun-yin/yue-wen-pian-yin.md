---
id: sun-yin-yue-wen-pian-yin
title: 越問 篇引
titlePinyin: yue4 wen4   pian1 yin3
titleSlug: yue-wen-pian-yin
author: 孫因
authorPinyin: sun1 yin1
authorSlug: sun-yin
dynasty: 宋
dynastyPinyin: song4
dynastySlug: song
tags: []
---

## 正文

- 典午氏之盛時兮，余鼻祖曰子荆。
- 謀樂郊以隠居兮，颺潄石之清名。
- 有聞孫曰承公兮，嘗令鄞與餘姚。
- 愛會稽之山水兮，爰徙家於茲城。
- 當永和之九年兮，惠風暢夫莫春。
- 偕王謝之諸公兮，會修禊於蘭亭。
- 賦臨流之五言兮，寄幽尋之逸興。
- 泛迴沼倚脩竹兮，松風落而冷冷。
- 維興公尤好事兮，作流觴之後序。
- 助逸少之高致兮，齊芳譽於難兄。
- 既乃登陸而游兮，歷天台與四明。
- 潄飛瀑於筆端兮，遺擲地之金聲。
- 余自句章徙姚兮，倏綿歷乎十稔。
- 慨風流之浸邈兮，幸猶爲夫越氓。
- 掬清泉之潺湲兮，友過雲之溶洩。
- 訪樊榭之杳靄兮，栖石窗之玲瓏。
- 客有過余兮，謂余博覽而好古。
- 世爲越人兮，胡不志夫越之風土。
- 余謝不能兮，傴余指而縷數。
- 前有靈符之記兮，後有龜齡之賦。
- 嗟彼皆已爲陳迹兮，時亦隨夫所遇。
- 儻含毫而不斷兮，將羞余之鼻祖。

## 拼音

- dian3 wu3 shi4 zhi1 sheng4 shi2 xi1 ， yu2 bi2 zu3 yue1 zi3 jing1 。
- mou2 le4 jiao1 yi3 yin3 ju1 xi1 ， yang2 shu4 shi2 zhi1 qing1 ming2 。
- you3 wen2 sun1 yue1 cheng2 gong1 xi1 ， chang2 ling4 yin2 yu3 yu2 yao2 。
- ai4 hui4 ji1 zhi1 shan1 shui3 xi1 ， yuan2 xi3 jia1 wu1 zi1 cheng2 。
- dang1 yong3 he2 zhi1 jiu3 nian2 xi1 ， hui4 feng1 chang4 fu1 mo4 chun1 。
- xie2 wang2 xie4 zhi1 zhu1 gong1 xi1 ， hui4 xiu1 xi4 wu1 lan2 ting2 。
- fu4 lin2 liu2 zhi1 wu3 yan2 xi1 ， ji4 you1 xun2 zhi1 yi4 xing1 。
- fan4 hui2 zhao3 yi3 xiu1 zhu2 xi1 ， song1 feng1 luo4 er2 leng3 leng3 。
- wei2 xing1 gong1 you2 hao3 shi4 xi1 ， zuo4 liu2 shang1 zhi1 hou4 xu4 。
- zhu4 yi4 shao3 zhi1 gao1 zhi4 xi1 ， qi2 fang1 yu4 wu1 nan2 xiong1 。
- ji4 nai3 deng1 lu4 er2 you2 xi1 ， li4 tian1 tai2 yu3 si4 ming2 。
- shu4 fei1 pu4 wu1 bi3 duan1 xi1 ， yi2 zhi4 di4 zhi1 jin1 sheng1 。
- yu2 zi4 ju4 zhang1 xi3 yao2 xi1 ， shu1 mian2 li4 hu1 shi2 ren3 。
- kai3 feng1 liu2 zhi1 jin4 miao3 xi1 ， xing4 you2 wei2 fu1 yue4 mang2 。
- ju1 qing1 quan2 zhi1 chan2 yuan2 xi1 ， you3 guo4 yun2 zhi1 rong2 xie4 。
- fang3 fan2 xie4 zhi1 yao3 ai3 xi1 ， qi1 shi2 chuang1 zhi1 ling2 long2 。
- ke4 you3 guo4 yu2 xi1 ， wei4 yu2 bo2 lan3 er2 hao3 gu3 。
- shi4 wei2 yue4 ren2 xi1 ， hu2 bu2 zhi4 fu1 yue4 zhi1 feng1 tu3 。
- yu2 xie4 bu4 neng2 xi1 ， yu3 yu2 zhi3 er2 lü3 shu4 。
- qian2 you3 ling2 fu2 zhi1 ji4 xi1 ， hou4 you3 gui1 ling2 zhi1 fu4 。
- jie1 bi3 jie1 yi3 wei2 chen2 ji4 xi1 ， shi2 yi4 sui2 fu1 suo3 yu4 。
- tang3 han2 hao2 er2 bu2 duan4 xi1 ， jiang1 xiu1 yu2 zhi1 bi2 zu3 。

## 注释

## 译文

## 赏析
