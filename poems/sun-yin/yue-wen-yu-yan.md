---
id: sun-yin-yue-wen-yu-yan
title: 越問 魚鹽
titlePinyin: yue4 wen4   yu2 yan2
titleSlug: yue-wen-yu-yan
author: 孫因
authorPinyin: sun1 yin1
authorSlug: sun-yin
dynasty: 宋
dynastyPinyin: song4
dynastySlug: song
tags: []
---

## 正文

- 百川會同滄海兮，浩不知夫津涯。
- 吐雲濤以瀾汗兮，沃日御而渺瀰。
- 藏巨靈之贔屓兮，見天吳之惚怳。
- 戴五山之嶪峨兮，涵百怪之陸離。
- 巨魚出沒其中兮，不知其幾千里。
- 鼓浪沫以成霧兮，噓雲氣以成霓。
- 任公子之投竿而釣兮，五十犗以爲餌。
- 閲期年而得魚兮，牽巨鈎而下之。
- 鬐鬛怒而刺天兮，白波湧而山立。
- 膏流溢而爲淵兮，顱骨積而成坻。
- 自浙水以東兮，無不饜若魚之肉。
- 彼赤鱔黄顙何足數兮，又況梅魚與桃鯔。
- 維天地之寶藏兮，有煮海之鹺鹽。
- 曝曜靈以摝涉兮，浮蓮的以試滷。
- 編篔簹以爲槃兮，處烈焰而不灼。
- 霜鉛倏其凝沍兮，霜花颯其的皪。
- 茲海若之不愛寶兮，豐功被乎天下。
- 抑造化之自然兮，詎人爲之力假。
- 客曰富哉魚鹽兮，此越國之寶也。
- 是特以利言兮，吾願聞其上者。

## 拼音

- bai3 chuan1 hui4 tong2 cang1 hai3 xi1 ， hao4 bu4 zhi1 fu1 jin1 ya2 。
- tu3 yun2 tao1 yi3 lan2 han4 xi1 ， wo4 ri4 yu4 er2 miao3 mi2 。
- cang2 ju4 ling2 zhi1 bi4 xi4 xi1 ， jian4 tian1 wu2 zhi1 hu1 huang3 。
- dai4 wu3 shan1 zhi1 ye4 e2 xi1 ， han2 bai3 guai4 zhi1 lu4 li2 。
- ju4 yu2 chu1 mei2 qi2 zhong1 xi1 ， bu4 zhi1 qi2 ji1 qian1 li3 。
- gu3 lang4 mo4 yi3 cheng2 wu4 xi1 ， xu1 yun2 qi4 yi3 cheng2 ni2 。
- ren4 gong1 zi3 zhi1 tou2 gan1 er2 diao4 xi1 ， wu3 shi2 jie4 yi3 wei2 er3 。
- yue4 qi1 nian2 er2 de2 yu2 xi1 ， qian1 ju4 gou1 er2 xia4 zhi1 。
- qi2 lie4 nu4 er2 ci4 tian1 xi1 ， bai2 bo1 yong3 er2 shan1 li4 。
- gao1 liu2 yi4 er2 wei2 yuan1 xi1 ， lu2 gu3 ji1 er2 cheng2 di3 。
- zi4 zhe4 shui3 yi3 dong1 xi1 ， wu2 bu2 yan4 ruo4 yu2 zhi1 rou4 。
- bi3 chi4 shan4 huang2 sang3 he2 zu2 shu4 xi1 ， you4 kuang4 mei2 yu2 yu3 tao2 zi1 。
- wei2 tian1 di4 zhi1 bao3 cang2 xi1 ， you3 zhu3 hai3 zhi1 cuo2 yan2 。
- pu4 yao4 ling2 yi3 lu4 she4 xi1 ， fu2 lian2 de0 yi3 shi4 lu3 。
- bian1 yun2 dang1 yi3 wei2 pan2 xi1 ， chu3 lie4 yan4 er2 bu4 zhuo2 。
- shuang1 qian1 shu1 qi2 ning2 hu4 xi1 ， shuang1 hua1 sa4 qi2 de0 li4 。
- zi1 hai3 ruo4 zhi1 bu2 ai4 bao3 xi1 ， feng1 gong1 bei4 hu1 tian1 xia4 。
- yi4 zao4 hua4 zhi1 zi4 ran2 xi1 ， ju4 ren2 wei2 zhi1 li4 jia3 。
- ke4 yue1 fu4 zai1 yu2 yan2 xi1 ， ci3 yue4 guo2 zhi1 bao3 ye3 。
- shi4 te4 yi3 li4 yan2 xi1 ， wu2 yuan4 wen2 qi2 shang4 zhe3 。

## 注释

## 译文

## 赏析
