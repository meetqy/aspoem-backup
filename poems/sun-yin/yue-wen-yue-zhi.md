---
id: sun-yin-yue-wen-yue-zhi
title: 越問 越紙
titlePinyin: yue4 wen4   yue4 zhi3
titleSlug: yue-wen-yue-zhi
author: 孫因
authorPinyin: sun1 yin1
authorSlug: sun-yin
dynasty: 宋
dynastyPinyin: song4
dynastySlug: song
tags: []
---

## 正文

- 繄剡藤之爲紙兮，品居上者有三。
- 蓋篠簜之變化兮，非藤楮之可參。
- 在晉而名側理兮，儲郡庫以九萬。
- 曰姚黄今最顯兮，蒙詩翁之賞談。
- 加越石以萬杵兮，光色透於金版。
- 近不數夫杭由兮，遠孰稱夫池繭。
- 半山愛其短樣兮，東坡耆夫竹展。
- 薛君封以千戶兮，元章用司筆硯。
- 數其德有五兮，以縝滑而爲首。
- 發墨養筆鋒兮，性不蠹而耐久。
- 惜昌黎之未見兮，姓先生而爲楮。
- 使元輿之及知兮，又何悲剡藤之有。
- 客曰媺哉越紙兮，有大造於斯文。
- 然世方好紙而玉兮，又烏知乎此君。

## 拼音

- yi1 yan3 teng2 zhi1 wei2 zhi3 xi1 ， pin3 ju1 shang4 zhe3 you3 san1 。
- gai4 xiao3 dang4 zhi1 bian4 hua4 xi1 ， fei1 teng2 chu3 zhi1 ke3 can1 。
- zai4 jin4 er2 ming2 ce4 li3 xi1 ， chu3 jun4 ku4 yi3 jiu3 wan4 。
- yue1 yao2 huang2 jin1 zui4 xian3 xi1 ， meng2 shi1 weng1 zhi1 shang3 tan2 。
- jia1 yue4 shi2 yi3 wan4 chu3 xi1 ， guang1 se4 tou4 wu1 jin1 ban3 。
- jin4 bu2 shu4 fu1 hang2 you2 xi1 ， yuan3 shu2 cheng1 fu1 chi2 jian3 。
- ban4 shan1 ai4 qi2 duan3 yang4 xi1 ， dong1 po1 qi2 fu1 zhu2 zhan3 。
- xue1 jun1 feng1 yi3 qian1 hu4 xi1 ， yuan2 zhang1 yong4 si1 bi3 yan4 。
- shu4 qi2 de2 you3 wu3 xi1 ， yi3 zhen3 hua2 er2 wei2 shou3 。
- fa1 mo4 yang3 bi3 feng1 xi1 ， xing4 bu2 du4 er2 nai4 jiu3 。
- xi1 chang1 li2 zhi1 wei4 jian4 xi1 ， xing4 xian1 sheng0 er2 wei2 chu3 。
- shi3 yuan2 yu2 zhi1 ji2 zhi1 xi1 ， you4 he2 bei1 yan3 teng2 zhi1 you3 。
- ke4 yue1 mei3 zai1 yue4 zhi3 xi1 ， you3 da4 zao4 wu1 si1 wen2 。
- ran2 shi4 fang1 hao3 zhi3 er2 yu4 xi1 ， you4 wu1 zhi1 hu1 ci3 jun1 。

## 注释

## 译文

## 赏析
