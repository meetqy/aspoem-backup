---
id: sun-yin-yue-wen-jin-xi
title: 越問 金錫
titlePinyin: yue4 wen4   jin1 xi1
titleSlug: yue-wen-jin-xi
author: 孫因
authorPinyin: sun1 yin1
authorSlug: sun-yin
dynasty: 宋
dynastyPinyin: song4
dynastySlug: song
tags: []
---

## 正文

- 觀地産之所宜兮，惟金錫之最良。
- 貢品肇於有姒兮，暨蒼姬而加詳。
- 雖歷代之所珍兮，凜英氣其猶祕。
- 歐冶子之神奇兮，爰採取而鍊淬。
- 剖赤堇而出錫兮，山色變而無雲。
- 涸若耶之銅液兮，俯不見夫潛鱗。
- 鑄嶺岌其插天兮，冶井浸而寒冽。
- 前豐霳爲擊橐兮，後雨師爲灑塵。
- 發銅牛之藏屑兮，赭林麓以炊炭。
- 棄右冶之餘滓兮，草木爲之焦爛。
- 炎煙漲乎銅孤兮，寒光浮乎鍊塘。
- 越砥妥其斂鍔兮，鑄浦沸其若湯。
- 合衆靈而成器兮，爲寶劍凡有五。
- 曰湛盧與巨闕兮，蓋珍名之最著。
- 既屬之善相之薛燭兮，復謀之南林之處女。
- 水試則斷蛟螭兮，陸用而剸犀虎。
- 掃攙槍使澌滅兮，伏蚩尤使奔怖。
- 豈吳鉤之敢抗兮，非燕函之能禦。
- 客曰偉哉利器兮，誠爲越國之珍。
- 斯劍客之喜談兮，非文種之願聞。

## 拼音

- guan1 di4 chan3 zhi1 suo3 yi2 xi1 ， wei2 jin1 xi1 zhi1 zui4 liang2 。
- gong4 pin3 zhao4 wu1 you3 si4 xi1 ， ji4 cang1 ji1 er2 jia1 xiang2 。
- sui1 li4 dai4 zhi1 suo3 zhen1 xi1 ， lin3 ying1 qi4 qi2 you2 bi4 。
- ou1 ye3 zi3 zhi1 shen2 qi2 xi1 ， yuan2 cai3 qu3 er2 lian4 cui4 。
- pou1 chi4 jin3 er2 chu1 xi1 xi1 ， shan1 se4 bian4 er2 wu2 yun2 。
- he2 ruo4 ye1 zhi1 tong2 ye4 xi1 ， fu3 bu2 jian4 fu1 qian2 lin2 。
- zhu4 ling3 ji2 qi2 cha1 tian1 xi1 ， ye3 jing3 jin4 er2 han2 lie4 。
- qian2 feng1 long2 wei2 ji1 tuo2 xi1 ， hou4 yu3 shi1 wei2 sa3 chen2 。
- fa1 tong2 niu2 zhi1 cang2 xie4 xi1 ， zhe3 lin2 lu4 yi3 chui1 tan4 。
- qi4 you4 ye3 zhi1 yu2 zi3 xi1 ， cao3 mu4 wei2 zhi1 jiao1 lan4 。
- yan2 yan1 zhang3 hu1 tong2 gu1 xi1 ， han2 guang1 fu2 hu1 lian4 tang2 。
- yue4 di3 tuo3 qi2 lian3 e4 xi1 ， zhu4 pu3 fei4 qi2 ruo4 tang1 。
- he2 zhong4 ling2 er2 cheng2 qi4 xi1 ， wei2 bao3 jian4 fan2 you3 wu3 。
- yue1 zhan4 lu2 yu3 ju4 que4 xi1 ， gai4 zhen1 ming2 zhi1 zui4 zhu4 。
- ji4 shu3 zhi1 shan4 xiang1 zhi1 xue1 zhu2 xi1 ， fu4 mou2 zhi1 nan2 lin2 zhi1 chu3 nü3 。
- shui3 shi4 ze2 duan4 jiao1 chi1 xi1 ， lu4 yong4 er2 tuan2 xi1 hu3 。
- sao3 chan1 qiang1 shi3 si1 mie4 xi1 ， fu2 chi1 you2 shi3 ben1 bu4 。
- qi3 wu2 gou1 zhi1 gan3 kang4 xi1 ， fei1 yan4 han2 zhi1 neng2 yu4 。
- ke4 yue1 wei3 zai1 li4 qi4 xi1 ， cheng2 wei2 yue4 guo2 zhi1 zhen1 。
- si1 jian4 ke4 zhi1 xi3 tan2 xi1 ， fei1 wen2 zhong3 zhi1 yuan4 wen2 。

## 注释

## 译文

## 赏析
