---
id: sun-yin-yue-wen-zhu-bi
title: 越問 駐蹕
titlePinyin: yue4 wen4   zhu4 bi4
titleSlug: yue-wen-zhu-bi
author: 孫因
authorPinyin: sun1 yin1
authorSlug: sun-yin
dynasty: 宋
dynastyPinyin: song4
dynastySlug: song
tags: []
---

## 正文

- 維六飛之南渡兮，潢濤江以東歷。
- 後舜禹三千年兮，履舜禹之遺迹。
- 駐翠蹕以彌年兮，因改元而頒詔。
- 爰陞州而爲府兮，冠紹興之大號。
- 舉大享之上儀兮，即行闕而蕆祀。
- 視總章與重屋兮，亦庶幾其遺意。
- 登堂而望稽嶺兮，懷克勤之令德。
- 留建炎之御製兮，彰復古之素志。
- 采上虞之囊封兮，終然法乎舜禪。
- 山鬰葱以蜿蜒兮，鍾禹陵之佳氣。
- 御香四時來下兮，道冠蓋以相望。
- 拱觚稜於雲闕兮，儼威顔而天咫。
- 繄百年之父老兮，及親逢乎盛事。
- 想天民之視阜兮，與虞夏而同治。
- 客曰幸游舜禹之邦兮，復逢舜禹之君。
- 然儻無舜禹之臣兮，孰能牧舜禹之民。

## 拼音

- wei2 liu4 fei1 zhi1 nan2 du4 xi1 ， huang2 tao1 jiang1 yi3 dong1 li4 。
- hou4 shun4 yu3 san1 qian1 nian2 xi1 ， lü3 shun4 yu3 zhi1 yi2 ji4 。
- zhu4 cui4 bi4 yi3 mi2 nian2 xi1 ， yin1 gai3 yuan2 er2 ban1 zhao4 。
- yuan2 sheng1 zhou1 er2 wei2 fu3 xi1 ， guan1 shao4 xing1 zhi1 da4 hao4 。
- ju3 da4 xiang3 zhi1 shang4 yi2 xi1 ， ji2 xing2 que4 er2 chan3 si4 。
- shi4 zong3 zhang1 yu3 zhong4 wu1 xi1 ， yi4 shu4 ji1 qi2 yi2 yi4 。
- deng1 tang2 er2 wang4 ji1 ling3 xi1 ， huai2 ke4 qin2 zhi1 ling4 de2 。
- liu2 jian4 yan2 zhi1 yu4 zhi4 xi1 ， zhang1 fu4 gu3 zhi1 su4 zhi4 。
- cai3 shang4 yu2 zhi1 nang2 feng1 xi1 ， zhong1 ran2 fa3 hu1 shun4 shan4 。
- shan1 yu4 cong1 yi3 wan1 yan2 xi1 ， zhong1 yu3 ling2 zhi1 jia1 qi4 。
- yu4 xiang1 si4 shi2 lai2 xia4 xi1 ， dao4 guan1 gai4 yi3 xiang1 wang4 。
- gong3 gu1 leng2 wu1 yun2 que4 xi1 ， yan3 wei1 yan2 er2 tian1 zhi3 。
- yi1 bai3 nian2 zhi1 fu4 lao3 xi1 ， ji2 qin1 feng2 hu1 sheng4 shi4 。
- xiang3 tian1 min2 zhi1 shi4 fu4 xi1 ， yu3 yu2 xia4 er2 tong2 zhi4 。
- ke4 yue1 xing4 you2 shun4 yu3 zhi1 bang1 xi1 ， fu4 feng2 shun4 yu3 zhi1 jun1 。
- ran2 tang3 wu2 shun4 yu3 zhi1 chen2 xi1 ， shu2 neng2 mu4 shun4 yu3 zhi1 min2 。

## 注释

## 译文

## 赏析
