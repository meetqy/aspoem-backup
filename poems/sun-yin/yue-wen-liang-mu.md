---
id: sun-yin-yue-wen-liang-mu
title: 越問 良牧
titlePinyin: yue4 wen4   liang2 mu4
titleSlug: yue-wen-liang-mu
author: 孫因
authorPinyin: sun1 yin1
authorSlug: sun-yin
dynasty: 唐
dynastyPinyin: tang2
dynastySlug: tang
tags: [] 
---

## 正文

- 自大駕之西幸兮，府遂爲於近藩。
- 賜行殿爲府治兮，暨澤牧之惟艱。
- 張毘陵首當是選兮，實股肱之舊弼。
- 仍土階之素規兮，因舊宇以爲安。
- 朱忠靖繼剖符兮，屹具瞻於岩石。
- 趙忠簡亦相望兮，凜清風而獨寒。
- 忠定王之來鎮兮，當乾道之四禩。
- 捐帑以置義租兮，闢宮而祠先賢。
- 諒棠陰之蔽芾兮，思召伯其如憩。
- 宜大封於是邦兮，良天道之好還。
- 後五十餘年兮，誰儷美以增飾。
- 維我新安公兮，騖逸駕而獨攀。
- 剖滯訟如澌流兮，召雨暘如應響。
- 使百城俱按堵兮，令滄海無驚瀾。
- 立吏膽於秋霜兮，洽民氣於春澤。
- 出干將於寶匣兮，照沆瀣於銅盤。
- 圜扉鞠爲茂草兮，麥岐藹其連秀。
- 令修戶庭之內兮，民樂湖山之閒。
- 既修政而人悅兮，文書省於幙府。
- 新百廢以具興兮，聳輪奐之偉觀。
- 八邑不知有役兮，一道不知有費。
- 若天造而神設兮，豈民力之或煩。
- 化榛莽爲宏麗兮，敞隘敝爲爽塏。
- 革蠹撓而雄疊兮，易朽腐而堊丹。
- 茲棟隆之規模兮，特於此乎小試。
- 非成毀之相仍兮，數循環而無端。
- 鎮越巋乎中踞兮，修廊翼其旁拱。
- 何獨斂夫散氣兮，所以重夫中權。
- 巨扁揭乎雲霄兮，鈞筆粲乎星斗。
- 山靈爲之呵護兮，珍光赫而屬天。
- 前方台之月華兮，後蓬萊之雲氣。
- 左燕春之凝香兮，右清白之寒泉。
- 繞層城以拂雲兮，開屏障於四面。
- 卧林影於雲壑兮，栖山光乎二軒。
- 吸平湖於酒杯兮，浮翠峯於茗椀。
- 送歸鴻於天外兮，數飛鷗於海門。
- 動秋聲之摵摵兮，泊晴嵐之藹藹。
- 餞崦嵫之夕照兮，賓暘谷之朝暾。
- 上越王之危臺兮，誦唐人之傑句。
- 鷓鴣飛而地迥兮，晴烟渺而天寬。
- 飛蓋游乎清夜兮，羃輕烟之素練。
- 棹歌發乎中沚兮，浴明月於金盆。
- 麗譙湧乎青冥兮，角聲起而寥亮。
- 佳山蔚其照眼兮，洗萬里之陰雰。
- 新隄平而擬掌兮，沸行歌以載路。
- 漕渠濬而舉重兮，鼓千艘而駢闐。
- 雄威扁營疊創兮，雷歡聲於貔虎。
- 泮宮修貢闈闢兮，遂飛躍於魚鳶。
- 臺府煥而一新兮，巖壑爲之改觀。
- 他人視之拱手兮，公談笑而不難。
- 既游刃之有餘兮，復善刀而藏用。
- 寂然若無所營兮，湛中襟而靖淵。
- 炷爐香而讀易兮，悟至理於泰否。
- 託寄軒之柱刻兮，等蘧廬於乾坤。
- 上方蕆事明庭兮，將入扈於豹尾。
- 如旄倪之借留兮，紛截鐙以攀轅。
- 繄郢曲之寡和兮，信蕭規之難繼。
- 民願公無遽歸兮，帝謂吾今召環。
- 雖卿月之暫駐兮，幸臨照夫越土。
- 恐使星之遷次兮，迫太階之魁躔。
- 推治越之道治天下兮，固我公之餘事。
- 然越人愛公如慈父母兮，願託歌而永傳。
- 客乃斂袵肅容兮，屏氣弗敢復言。
- 孫子於是濃墨大字兮，終夫越問之篇。

## 拼音

- zi4 da4 jia4 zhi1 xi1 xing4 xi1 ， fu3 sui4 wei2 wu1 jin4 fan1 。
- ci4 xing2 dian4 wei2 fu3 zhi4 xi1 ， ji4 ze2 mu4 zhi1 wei2 jian1 。
- zhang1 pi2 ling2 shou3 dang1 shi4 xuan3 xi1 ， shi2 gu3 gong1 zhi1 jiu4 bi4 。
- reng2 tu3 jie1 zhi1 su4 gui1 xi1 ， yin1 jiu4 yu3 yi3 wei2 an1 。
- zhu1 zhong1 jing4 ji4 pou1 fu2 xi1 ， yi4 ju4 zhan1 wu1 yan2 shi2 。
- zhao4 zhong1 jian3 yi4 xiang1 wang4 xi1 ， lin3 qing1 feng1 er2 du2 han2 。
- zhong1 ding4 wang2 zhi1 lai2 zhen4 xi1 ， dang1 qian2 dao4 zhi1 si4 si4 。
- juan1 tang3 yi3 zhi4 yi4 zu1 xi1 ， pi4 gong1 er2 ci2 xian1 xian2 。
- liang4 tang2 yin1 zhi1 bi4 fei4 xi1 ， si1 zhao4 bo2 qi2 ru2 qi4 。
- yi2 da4 feng1 wu1 shi4 bang1 xi1 ， liang2 tian1 dao4 zhi1 hao3 huan2 。
- hou4 wu3 shi2 yu2 nian2 xi1 ， shui2 li4 mei3 yi3 zeng1 shi4 。
- wei2 wo3 xin1 an1 gong1 xi1 ， wu4 yi4 jia4 er2 du2 pan1 。
- pou1 zhi4 song4 ru2 si1 liu2 xi1 ， zhao4 yu3 yang2 ru2 ying1 xiang3 。
- shi3 bai3 cheng2 ju4 an4 du3 xi1 ， ling4 cang1 hai3 wu2 jing1 lan2 。
- li4 li4 dan3 wu1 qiu1 shuang1 xi1 ， qia4 min2 qi4 wu1 chun1 ze2 。
- chu1 gan1 jiang1 wu1 bao3 xia2 xi1 ， zhao4 hang4 xie4 wu1 tong2 pan2 。
- huan2 fei1 ju1 wei2 mao4 cao3 xi1 ， mai4 qi2 ai3 qi2 lian2 xiu4 。
- ling4 xiu1 hu4 ting2 zhi1 nei4 xi1 ， min2 le4 hu2 shan1 zhi1 xian2 。
- ji4 xiu1 zheng4 er2 ren2 yue4 xi1 ， wen2 shu1 sheng3 wu1 mu4 fu3 。
- xin1 bai3 fei4 yi3 ju4 xing1 xi1 ， song3 lun2 huan4 zhi1 wei3 guan1 。
- ba1 yi4 bu4 zhi1 you3 yi4 xi1 ， yi2 dao4 bu4 zhi1 you3 fei4 。
- ruo4 tian1 zao4 er2 shen2 she4 xi1 ， qi3 min2 li4 zhi1 huo4 fan2 。
- hua4 zhen1 mang3 wei2 hong2 li2 xi1 ， chang3 ai4 bi4 wei2 shuang3 kai3 。
- ge2 du4 nao2 er2 xiong2 die2 xi1 ， yi4 xiu3 fu3 er2 e4 dan1 。
- zi1 dong4 long2 zhi1 gui1 mo2 xi1 ， te4 wu1 ci3 hu1 xiao3 shi4 。
- fei1 cheng2 hui3 zhi1 xiang1 reng2 xi1 ， shu4 xun2 huan2 er2 wu2 duan1 。
- zhen4 yue4 kui1 hu1 zhong1 ju4 xi1 ， xiu1 lang2 yi4 qi2 pang2 gong3 。
- he2 du2 lian3 fu1 san4 qi4 xi1 ， suo3 yi3 zhong4 fu1 zhong1 quan2 。
- ju4 bian3 jie1 hu1 yun2 xiao1 xi1 ， jun1 bi3 can4 hu1 xing1 dou3 。
- shan1 ling2 wei2 zhi1 he1 hu4 xi1 ， zhen1 guang1 he4 er2 shu3 tian1 。
- qian2 fang1 tai2 zhi1 yue4 hua2 xi1 ， hou4 peng2 lai2 zhi1 yun2 qi4 。
- zuo3 yan4 chun1 zhi1 ning2 xiang1 xi1 ， you4 qing1 bai2 zhi1 han2 quan2 。
- rao4 ceng2 cheng2 yi3 fu2 yun2 xi1 ， kai1 ping2 zhang4 wu1 si4 mian4 。
- wo4 lin2 ying3 wu1 yun2 he4 xi1 ， qi1 shan1 guang1 hu1 er4 xuan1 。
- xi1 ping2 hu2 wu1 jiu3 bei1 xi1 ， fu2 cui4 feng1 wu1 ming2 wan3 。
- song4 gui1 hong2 wu1 tian1 wai4 xi1 ， shu4 fei1 ou1 wu1 hai3 men2 。
- dong4 qiu1 sheng1 zhi1 se4 se4 xi1 ， bo2 qing2 lan2 zhi1 ai3 ai3 。
- jian4 yan1 zi1 zhi1 xi1 zhao4 xi1 ， bin1 yang2 gu3 zhi1 chao2 tun1 。
- shang4 yue4 wang2 zhi1 wei1 tai2 xi1 ， song4 tang2 ren2 zhi1 jie2 ju4 。
- zhe4 gu1 fei1 er2 di4 jiong3 xi1 ， qing2 yan1 miao3 er2 tian1 kuan1 。
- fei1 gai4 you2 hu1 qing1 ye4 xi1 ， mi4 qing1 yan1 zhi1 su4 lian4 。
- zhao4 ge1 fa1 hu1 zhong1 zhi3 xi1 ， yu4 ming2 yue4 wu1 jin1 pen2 。
- li2 qiao2 yong3 hu1 qing1 ming2 xi1 ， jiao3 sheng1 qi3 er2 liao2 liang4 。
- jia1 shan1 wei4 qi2 zhao4 yan3 xi1 ， xi3 wan4 li3 zhi1 yin1 fen1 。
- xin1 di1 ping2 er2 ni3 zhang3 xi1 ， fei4 xing2 ge1 yi3 zai4 lu4 。
- cao2 qu2 jun4 er2 ju3 zhong4 xi1 ， gu3 qian1 sou1 er2 pian2 tian2 。
- xiong2 wei1 bian3 ying2 die2 chuang4 xi1 ， lei2 huan1 sheng1 wu1 pi2 hu3 。
- pan4 gong1 xiu1 gong4 wei2 pi4 xi1 ， sui4 fei1 yue4 wu1 yu2 yuan1 。
- tai2 fu3 huan4 er2 yi4 xin1 xi1 ， yan2 he4 wei2 zhi1 gai3 guan1 。
- ta1 ren2 shi4 zhi1 gong3 shou3 xi1 ， gong1 tan2 xiao4 er2 bu4 nan2 。
- ji4 you2 ren4 zhi1 you3 yu2 xi1 ， fu4 shan4 dao1 er2 cang2 yong4 。
- ji4 ran2 ruo4 wu2 suo3 ying2 xi1 ， zhan4 zhong1 jin1 er2 jing4 yuan1 。
- zhu4 lu2 xiang1 er2 du2 yi4 xi1 ， wu4 zhi4 li3 wu1 tai4 fou3 。
- tuo1 ji4 xuan1 zhi1 zhu4 ke4 xi1 ， deng3 qu2 lu2 wu1 qian2 kun1 。
- shang4 fang1 chan3 shi4 ming2 ting2 xi1 ， jiang1 ru4 hu4 wu1 bao4 wei3 。
- ru2 mao2 ni2 zhi1 jie4 liu2 xi1 ， fen1 jie2 deng1 yi3 pan1 yuan2 。
- yi1 ying3 qu3 zhi1 gua3 he2 xi1 ， xin4 xiao1 gui1 zhi1 nan2 ji4 。
- min2 yuan4 gong1 wu2 ju4 gui1 xi1 ， di4 wei4 wu2 jin1 zhao4 huan2 。
- sui1 qing1 yue4 zhi1 zan4 zhu4 xi1 ， xing4 lin2 zhao4 fu1 yue4 tu3 。
- kong3 shi3 xing1 zhi1 qian1 ci4 xi1 ， po4 tai4 jie1 zhi1 kui2 chan2 。
- tui1 zhi4 yue4 zhi1 dao4 zhi4 tian1 xia4 xi1 ， gu4 wo3 gong1 zhi1 yu2 shi4 。
- ran2 yue4 ren2 ai4 gong1 ru2 ci2 fu4 mu3 xi1 ， yuan4 tuo1 ge1 er2 yong3 chuan2 。
- ke4 nai3 lian3 ren4 su4 rong2 xi1 ， ping2 qi4 fu2 gan3 fu4 yan2 。
- sun1 zi3 wu1 shi4 nong2 mo4 da4 zi4 xi1 ， zhong1 fu1 yue4 wen4 zhi1 pian1 。

## 注释

## 译文

## 赏析
