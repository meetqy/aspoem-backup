---
id: li-xuan-gu-ting-shu-dao-shi-qin-ge
title: 聽蜀道士琴歌
titlePinyin: ting1 shu3 dao4 shi0 qin2 ge1
titleSlug: ting-shu-dao-shi-qin-ge
author: 李宣古
authorPinyin: li3 xuan1 gu3
authorSlug: li-xuan-gu
dynasty: 唐
dynastyPinyin: tang2
dynastySlug: tang
tags: []
---

## 正文

- 至道不可見，正聲難得聞。
- 忽逢羽客抱綠綺，西別峨嵋峰頂雲。
- 初排□面躡輕響，似擲細珠鳴玉上。
- 忽揮素爪畫七弦，蒼崖劈裂迸碎泉。
- 憤聲高，怨聲咽，屈原呌天兩妃絕。
- 朝雉飛，雙鶴離，屬玉夜啼獨鶩悲。
- 吹我神飛碧霄裏，牽我心靈入秋水。
- 有如驅逐太古來，邪淫辟蕩貞心開。
- 孝爲子，忠爲臣，不獨語言能敎人。
- 前弄嘯，後弄嚬，一舒一慘非冬春。
- 從朝至暮聽不足，相將直說瀛洲宿。
- 更深彈罷背孤燈，窗雪蕭蕭打寒竹。
- 人間豈合值仙蹤，此別多應不再逢。
- 抱琴却上瀛洲去，一片白雲千萬峰。

## 拼音

- zhi4 dao4 bu4 ke3 jian4 ， zheng4 sheng1 nan2 de2 wen2 。
- hu1 feng2 yu3 ke4 bao4 lü4 qi3 ， xi1 bie2 e2 mei2 feng1 ding3 yun2 。
- chu1 pai2 □ mian4 nie4 qing1 xiang3 ， si4 zhi4 xi4 zhu1 ming2 yu4 shang4 。
- hu1 hui1 su4 zhua3 hua4 qi1 xian2 ， cang1 ya2 pi1 lie4 beng4 sui4 quan2 。
- fen4 sheng1 gao1 ， yuan4 sheng1 yan4 ， qu1 yuan2 jiao4 tian1 liang3 fei1 jue2 。
- chao2 zhi4 fei1 ， shuang1 he4 li2 ， shu3 yu4 ye4 ti2 du2 wu4 bei1 。
- chui1 wo3 shen2 fei1 bi4 xiao1 li3 ， qian1 wo3 xin1 ling2 ru4 qiu1 shui3 。
- you3 ru2 qu1 zhu2 tai4 gu3 lai2 ， xie2 yin2 pi4 dang4 zhen1 xin1 kai1 。
- xiao4 wei2 zi3 ， zhong1 wei2 chen2 ， bu4 du2 yu3 yan2 neng2 jiao4 ren2 。
- qian2 nong4 xiao4 ， hou4 nong4 pin2 ， yi4 shu1 yi4 can3 fei1 dong1 chun1 。
- cong2 chao2 zhi4 mu4 ting1 bu4 zu2 ， xiang1 jiang1 zhi2 shuo1 ying2 zhou1 su4 。
- geng4 shen1 dan4 ba4 bei4 gu1 deng1 ， chuang1 xue3 xiao1 xiao1 da3 han2 zhu2 。
- ren2 jian4 qi3 he2 zhi2 xian1 zong1 ， ci3 bie2 duo1 ying1 bu2 zai4 feng2 。
- bao4 qin2 que4 shang4 ying2 zhou1 qu4 ， yi2 pian4 bai2 yun2 qian1 wan4 feng1 。

## 注释

## 译文

## 赏析
