---
id: huang-tao-xi-weng-wen-yao-yuan-wai-bing-qi
title: 喜翁文堯員外病起
titlePinyin: xi3 weng1 wen2 yao2 yuan2 wai4 bing4 qi3
titleSlug: xi-weng-wen-yao-yuan-wai-bing-qi
author: 黃滔
authorPinyin: huang2 tao1
authorSlug: huang-tao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 衛玠羊車懸，長卿駟馬姿。
- 天嫌太端正，神乃減風儀。
- 飲冰俾消渴，斷穀皆清羸。
- 越僧誇艾炷，秦女隔花枝。
- 自能論苦器，不假求良醫。
- 驚殺漳濱鬼，錯與劉生隨。
- 昨日已如虎，今朝謁荀池。
- 揚鞭入王門，四面人熙熙。
- 青桂任霜霰，尺璧無瑕疵。
- 迴塵却惆悵，歸闕難遲遲。

## 拼音

- wei4 jie4 yang2 ju1 xuan2 ， chang2 qing1 si4 ma3 zi1 。
- tian1 xian2 tai4 duan1 zheng4 ， shen2 nai3 jian3 feng1 yi2 。
- yin3 bing1 bi3 xiao1 ke3 ， duan4 gu3 jie1 qing1 lei2 。
- yue4 seng1 kua1 ai4 zhu4 ， qin2 nü3 ge2 hua1 zhi1 。
- zi4 neng2 lun4 ku3 qi4 ， bu4 jia3 qiu2 liang2 yi1 。
- jing1 sha1 zhang1 bin1 gui3 ， cuo4 yu3 liu2 sheng1 sui2 。
- zuo2 ri4 yi3 ru2 hu3 ， jin1 zhao1 ye4 xun2 chi2 。
- yang2 bian1 ru4 wang2 men2 ， si4 mian4 ren2 xi1 xi1 。
- qing1 gui4 ren4 shuang1 xian4 ， chi3 bi4 wu2 xia2 ci1 。
- hui2 chen2 que4 chou2 chang4 ， gui1 que4 nan2 chi2 chi2 。

## 注释

## 译文

## 赏析
