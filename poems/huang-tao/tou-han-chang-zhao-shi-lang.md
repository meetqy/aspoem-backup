---
id: huang-tao-tou-han-chang-zhao-shi-lang
title: 投翰長趙侍郎
titlePinyin: tou2 han4 chang2 zhao4 shi4 lang2
titleSlug: tou-han-chang-zhao-shi-lang
author: 黃滔
authorPinyin: huang2 tao1
authorSlug: huang-tao
dynasty: 唐
dynastyPinyin: tang2
dynastySlug: tang
tags: []
---

## 正文

- 禹門西面逐飄蓬，忽喜仙都得入蹤。
- 賈氏許頻趨季虎，荀家因敢謁頭龍。
- 手扶日月重輪起，數是乾坤正氣鍾。
- 五色筆驅神出沒，八花塼接帝從容。
- 詩酬御製風騷古，論似人情鼎鼐濃。
- 豈有地能先鳳掖，別無山更勝鼇峰。
- 攀鴻日淺魂飛越，爲鯉年深勢噞喁。
- 澤國雨荒三徑草，秦關雪折一枝筇。
- 吹成暖景猶葭律，引上纖蘿在嶽松。
- 願向明朝薦幽滯，免教號泣觸登庸。

## 拼音

- yu3 men2 xi1 mian4 zhu2 piao1 peng2 ， hu1 xi3 xian1 du1 de2 ru4 zong1 。
- jia3 shi4 xu1 bin1 qu1 ji4 hu3 ， xun2 jia1 yin1 gan3 ye4 tou2 long2 。
- shou3 fu2 ri4 yue4 zhong4 lun2 qi3 ， shu4 shi4 qian2 kun1 zheng4 qi4 zhong1 。
- wu3 se4 bi3 qu1 shen2 chu1 mei2 ， ba1 hua1 zhuan1 jie1 di4 cong2 rong2 。
- shi1 chou2 yu4 zhi4 feng1 sao1 gu3 ， lun4 si4 ren2 qing2 ding3 nai4 nong2 。
- qi3 you3 di4 neng2 xian1 feng4 ye4 ， bie2 wu2 shan1 geng4 sheng4 ao2 feng1 。
- pan1 hong2 ri4 qian3 hun2 fei1 yue4 ， wei2 li3 nian2 shen1 shi4 yan3 yong2 。
- ze2 guo2 yu3 huang1 san1 jing4 cao3 ， qin2 guan1 xue3 zhe2 yi4 zhi1 qiong2 。
- chui1 cheng2 nuan3 jing3 you2 jia1 lü4 ， yin3 shang4 xian1 luo2 zai4 yue4 song1 。
- yuan4 xiang4 ming2 chao2 jian4 you1 zhi4 ， mian3 jiao4 hao4 qi4 chu4 deng1 yong1 。

## 注释

## 译文

## 赏析
