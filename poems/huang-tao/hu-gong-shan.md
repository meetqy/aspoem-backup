---
id: huang-tao-hu-gong-shan
title: 壺公山
titlePinyin: hu2 gong1 shan1
titleSlug: hu-gong-shan
author: 黃滔
authorPinyin: huang2 tao1
authorSlug: huang-tao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 八面峰巒秀，孤高可偶然。
- 數人遊頂上，滄海見東邊。
- 不信無靈洞，相傳有古仙。
- 橘如珠夏在，池象月垂穿。
- 髣髴嘗聞樂，岧嶤半插天。
- 山寒徹三伏，松偃出千年。
- 樵牧時迷所，倉箱歲疊川。
- 嚴祠風雨管，怪木薜蘿纏。
- 青草方中藥，蒼苔石裏錢。
- 瓊津流乳竇，春色駐芝田。
- 烏兔中時近，龍蛇蟄處膻。
- 嘉名光列土，秀氣產羣賢。
- 瀑鎖瑤臺路，溪昇釣浦船。
- 鼇頭擎恐沒，地軸壓應旋。
- 蠲疾寒甘露，藏珍起瑞煙。
- 畫工飛夢寐，詩客寄林泉。
- 掘地多雲母，緣霜欠木綿。
- 井通鰌吐脉，僧隔虎棲禪。
- 危磴千尋拔，奇花四季鮮。
- 鶴歸懸圃少，鳳下碧梧偏。
- 桃易炎涼熟，茶推醉醒煎。
- 邨家蒙棗栗，俗骨爽猨蟬。
- 谷語昇喬鳥，陂開共蔕蓮。
- 落楓丹葉舞，新蕨紫芽拳。
- 翠竹雕羌笛，懸藤煮蜀牋。
- 白雲長掩映，流水別潺湲。
- 作賦前儒闕，沖虛南國先。
- 省郎求牧看，野老葺齋眠。
- 寺立興衰創，碑須一二鐫。
- 清吟思却隱，簪紱奈縈牽。

## 拼音

- ba1 mian4 feng1 luan2 xiu4 ， gu1 gao1 ke3 ou3 ran2 。
- shu4 ren2 you2 ding3 shang4 ， cang1 hai3 jian4 dong1 bian1 。
- bu2 xin4 wu2 ling2 dong4 ， xiang1 chuan2 you3 gu3 xian1 。
- ju2 ru2 zhu1 xia4 zai4 ， chi2 xiang4 yue4 chui2 chuan1 。
- fang3 fu2 chang2 wen2 le4 ， tiao2 yao2 ban4 cha1 tian1 。
- shan1 han2 che4 san1 fu2 ， song1 yan3 chu1 qian1 nian2 。
- qiao2 mu4 shi2 mi2 suo3 ， cang1 xiang1 sui4 die2 chuan1 。
- yan2 ci2 feng1 yu3 guan3 ， guai4 mu4 bi4 luo2 chan2 。
- qing1 cao3 fang1 zhong1 yao4 ， cang1 tai2 shi2 li3 qian2 。
- qiong2 jin1 liu2 ru3 dou4 ， chun1 se4 zhu4 zhi1 tian2 。
- wu1 tu4 zhong1 shi2 jin4 ， long2 she2 zhe2 chu3 shan1 。
- jia1 ming2 guang1 lie4 tu3 ， xiu4 qi4 chan3 qun2 xian2 。
- pu4 suo3 yao2 tai2 lu4 ， xi1 sheng1 diao4 pu3 chuan2 。
- ao2 tou2 qing2 kong3 mei2 ， di4 zhou2 ya1 ying1 xuan2 。
- juan1 ji2 han2 gan1 lu4 ， cang2 zhen1 qi3 rui4 yan1 。
- hua4 gong1 fei1 meng4 mei4 ， shi1 ke4 ji4 lin2 quan2 。
- jue2 di4 duo1 yun2 mu3 ， yuan2 shuang1 qian4 mu4 mian2 。
- jing3 tong1 qiu1 tu3 mai4 ， seng1 ge2 hu3 qi1 shan4 。
- wei1 deng4 qian1 xun2 ba2 ， qi2 hua1 si4 ji4 xian1 。
- he4 gui1 xuan2 pu3 shao3 ， feng4 xia4 bi4 wu2 pian1 。
- tao2 yi4 yan2 liang2 shu2 ， cha2 tui1 zui4 xing3 jian1 。
- cun1 jia1 meng2 zao3 li4 ， su2 gu3 shuang3 yuan2 chan2 。
- gu3 yu3 sheng1 qiao2 niao3 ， bei1 kai1 gong4 di4 lian2 。
- luo4 feng1 dan1 ye4 wu3 ， xin1 jue2 zi3 ya2 quan2 。
- cui4 zhu2 diao1 qiang1 di2 ， xuan2 teng2 zhu3 shu3 jian1 。
- bai2 yun2 chang2 yan3 ying4 ， liu2 shui3 bie2 chan2 yuan2 。
- zuo4 fu4 qian2 ru2 que4 ， chong1 xu1 nan2 guo2 xian1 。
- sheng3 lang2 qiu2 mu4 kan4 ， ye3 lao3 qi4 zhai1 mian2 。
- si4 li4 xing1 shuai1 chuang4 ， bei1 xu1 yi1 er4 juan1 。
- qing1 yin2 si1 que4 yin3 ， zan1 fu2 nai4 ying2 qian1 。

## 注释

## 译文

## 赏析
