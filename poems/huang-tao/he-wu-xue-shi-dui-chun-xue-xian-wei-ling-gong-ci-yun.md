---
id: huang-tao-he-wu-xue-shi-dui-chun-xue-xian-wei-ling-gong-ci-yun
title: 和吳學士對春雪獻韋令公次韻
titlePinyin: he2 wu2 xue2 shi4 dui4 chun1 xue3 xian4 wei2 ling4 gong1 ci4 yun4
titleSlug: he-wu-xue-shi-dui-chun-xue-xian-wei-ling-gong-ci-yun
author: 黃滔
authorPinyin: huang2 tao1
authorSlug: huang-tao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 春雪下盈空，翻疑臘未窮。
- 連天寧認月，墮地屢兼風。
- 忽誤邊沙上，應平火嶺中。
- 林間妨走獸，雲際落飛鴻。
- 梁苑還吟客，齊都省創宮。
- 掩扉皆墐北，移律愧居東。
- 書幌飄全濕，茶鐺入旋融。
- 奔川半留滯，疊樹互玲瓏。
- 出戶行瑤砌，開園見粉叢。
- 高才興詠處，真宰荅殊功。

## 拼音

- chun1 xue3 xia4 ying2 kong1 ， fan1 yi2 la4 wei4 qiong2 。
- lian2 tian1 ning2 ren4 yue4 ， duo4 di4 lü3 jian1 feng1 。
- hu1 wu4 bian1 sha1 shang4 ， ying1 ping2 huo3 ling3 zhong1 。
- lin2 jian4 fang2 zou3 shou4 ， yun2 ji4 luo4 fei1 hong2 。
- liang2 yuan4 huan2 yin2 ke4 ， qi2 dou1 sheng3 chuang4 gong1 。
- yan3 fei1 jie1 jin4 bei3 ， yi2 lü4 kui4 ju1 dong1 。
- shu1 huang3 piao1 quan2 shi1 ， cha2 dang1 ru4 xuan2 rong2 。
- ben1 chuan1 ban4 liu2 zhi4 ， die2 shu4 hu4 ling2 long2 。
- chu1 hu4 xing2 yao2 qi4 ， kai1 yuan2 jian4 fen3 cong2 。
- gao1 cai2 xing1 yong3 chu3 ， zhen1 zai3 da2 shu1 gong1 。

## 注释

## 译文

## 赏析
