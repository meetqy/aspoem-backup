---
id: huang-tao-tou-xing-bu-pei-lang-zhong
title: 投刑部裴郎中
titlePinyin: tou2 xing2 bu4 pei2 lang2 zhong1
titleSlug: tou-xing-bu-pei-lang-zhong
author: 黃滔
authorPinyin: huang2 tao1
authorSlug: huang-tao
dynasty: 唐
dynastyPinyin: tang2
dynastySlug: tang
tags: []
---

## 正文

- 兩牓驅牽別海涔，佗門不合覓知音。
- 瞻恩雖隔雲雷賜，向主終知犬馬心。
- 禮闈後人窺作鏡，廟堂前席待爲霖。
- 已齊日月懸千古，肯誤風塵使陸沉。
- 拜首敢將誠吐血，蛻形唯待諾如金。
- 愁聞南院看期到，恐被東墻舊恨侵。
- 緇化衣空難抵雪，黑銷頭盡不勝簪。
- 數行淚裏依投志，直比滄溟未是深。

## 拼音

- liang3 bang3 qu1 qian1 bie2 hai3 cen2 ， tuo2 men2 bu4 he2 mi4 zhi1 yin1 。
- zhan1 en1 sui1 ge2 yun2 lei2 ci4 ， xiang4 zhu3 zhong1 zhi1 quan3 ma3 xin1 。
- li3 wei2 hou4 ren2 kui1 zuo4 jing4 ， miao4 tang2 qian2 xi2 dai4 wei2 lin2 。
- yi3 qi2 ri4 yue4 xuan2 qian1 gu3 ， ken3 wu4 feng1 chen2 shi3 lu4 chen2 。
- bai4 shou3 gan3 jiang1 cheng2 tu4 xie3 ， tui4 xing2 wei2 dai4 nuo4 ru2 jin1 。
- chou2 wen2 nan2 yuan4 kan4 qi1 dao4 ， kong3 bei4 dong1 qiang2 jiu4 hen4 qin1 。
- zi1 hua4 yi1 kong1 nan2 di3 xue3 ， hei1 xiao1 tou2 jin4 bu2 sheng4 zan1 。
- shu4 xing2 lei4 li3 yi1 tou2 zhi4 ， zhi2 bi3 cang1 ming2 wei4 shi4 shen1 。

## 注释

## 译文

## 赏析
