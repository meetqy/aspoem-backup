---
id: li-jing-fang-ti-huang-shan-tang-yuan
title: 題黃山湯院
titlePinyin: ti2 huang2 shan1 tang1 yuan4
titleSlug: ti-huang-shan-tang-yuan
author: 李敬方
authorPinyin: li3 jing4 fang1
authorSlug: li-jing-fang
dynasty: 唐
dynastyPinyin: tang2
dynastySlug: tang
tags: []
---

## 正文

- 楚鎮惟黃岫，靈泉浴聖源。
- 煎熬何處所，爐炭孰司存。
- 沙暖泉長拂，霜籠水更溫。
- 不疏還自決，雖撓未嘗渾。
- 地啓巖爲洞，天開石作盆。
- 常留今日色，不減故年痕。
- 陰燄潛生海，陽光暗燭坤。
- 定應鄰火宅，非獨過焦原。
- 龍訝經冬潤，鶯疑滿谷暄。
- 善烹寒食茗，能變早春園。
- 及物功何大，隨流道益尊。
- 潔齋齊物主，療病奪醫門。
- 外祕千峰秀，旁通百潦奔。
- 禪家休問疾，騷客罷招魂。
- 臥理黔川守，分憂漢主恩。
- 慘傷因有暇，徒御誡無諠。
- 癢悶頭風切，爬搔臂力煩。
- 披榛通白道，束馬置朱幡。
- 謝屐緣危磴，戎裝逗遠村。
- 慢遊登竹逕，高步入山根。
- 崖巘差行竈，蓬茅過小軒。
- 禦寒增帳幕，甃影盡璵璠。
- 不與華池語，寧將浴室論。
- 洗心過頃刻，浸髮迨朝暾。
- 汗洽聊箕踞，支羸暫虎蹲。
- 濯纓閑更入，漱齒渴仍吞。
- 氣燠勝重絸，風和敵一尊。
- 適來還蹭蹬，復出又攀援。
- 形穢忻除垢，神囂喜破昏。
- 明夷徵立象，既濟感文言。
- 已閡眠沙麂，仍妨臥石猨。
- 香驅蒸霧起，煙霿濕雲屯。
- 破險更祠宇，憑高易廟垣。
- 舊基絕仄足，新搆忽行鵷。
- 勝地非無棟，征途遽改轅。
- 貪程歸路遠，折政訟庭繁。
- 興往留年月，詩成遺子孫。
- 已鐫東壁石，名姓寄無垠。

## 拼音

- chu3 zhen4 wei2 huang2 xiu4 ， ling2 quan2 yu4 sheng4 yuan2 。
- jian1 ao2 he2 chu3 suo3 ， lu2 tan4 shu2 si1 cun2 。
- sha1 nuan3 quan2 chang2 fu2 ， shuang1 long2 shui3 geng4 wen1 。
- bu4 shu1 huan2 zi4 jue2 ， sui1 nao2 wei4 chang2 hun2 。
- di4 qi3 yan2 wei2 dong4 ， tian1 kai1 shi2 zuo4 pen2 。
- chang2 liu2 jin1 ri4 se4 ， bu4 jian3 gu4 nian2 hen2 。
- yin1 yan4 qian2 sheng1 hai3 ， yang2 guang1 an4 zhu2 kun1 。
- ding4 ying1 lin2 huo3 zhai2 ， fei1 du2 guo4 jiao1 yuan2 。
- long2 ya4 jing1 dong1 run4 ， ying1 yi2 man3 gu3 xuan1 。
- shan4 peng1 han2 shi2 ming2 ， neng2 bian4 zao3 chun1 yuan2 。
- ji2 wu4 gong1 he2 da4 ， sui2 liu2 dao4 yi4 zun1 。
- jie2 zhai1 qi2 wu4 zhu3 ， liao2 bing4 duo2 yi1 men2 。
- wai4 bi4 qian1 feng1 xiu4 ， pang2 tong1 bai3 liao2 ben1 。
- shan4 jia1 xiu1 wen4 ji2 ， sao1 ke4 ba4 zhao1 hun2 。
- wo4 li3 qian2 chuan1 shou3 ， fen1 you1 han4 zhu3 en1 。
- can3 shang1 yin1 you3 xia2 ， tu2 yu4 jie4 wu2 xuan1 。
- yang3 men4 tou2 feng1 qie4 ， pa2 sao1 bi4 li4 fan2 。
- pi1 zhen1 tong1 bai2 dao4 ， shu4 ma3 zhi4 zhu1 fan1 。
- xie4 ji1 yuan2 wei1 deng4 ， rong2 zhuang1 dou4 yuan3 cun1 。
- man4 you2 deng1 zhu2 jing4 ， gao1 bu4 ru4 shan1 gen1 。
- ya2 yan3 cha4 xing2 zao4 ， peng2 mao2 guo4 xiao3 xuan1 。
- yu4 han2 zeng1 zhang4 mu4 ， zhou4 ying3 jin4 yu2 fan2 。
- bu4 yu3 hua2 chi2 yu3 ， ning2 jiang1 yu4 shi4 lun4 。
- xi3 xin1 guo4 qing3 ke4 ， jin4 fa4 dai4 chao2 tun1 。
- han4 qia4 liao2 ji1 ju4 ， zhi1 lei2 zan4 hu3 dun1 。
- zhuo2 ying1 xian2 geng4 ru4 ， shu4 chi3 ke3 reng2 tun1 。
- qi4 yu4 sheng4 zhong4 jian3 ， feng1 he2 di2 yi4 zun1 。
- shi4 lai2 huan2 ceng4 deng4 ， fu4 chu1 you4 pan1 yuan2 。
- xing2 hui4 xin1 chu2 gou4 ， shen2 xiao1 xi3 po4 hun1 。
- ming2 yi2 zhi3 li4 xiang4 ， ji4 ji4 gan3 wen2 yan2 。
- yi3 he2 mian2 sha1 ji3 ， reng2 fang2 wo4 shi2 yuan2 。
- xiang1 qu1 zheng1 wu4 qi3 ， yan1 meng2 shi1 yun2 tun2 。
- po4 xian3 geng4 ci2 yu3 ， ping2 gao1 yi4 miao4 yuan2 。
- jiu4 ji1 jue2 ze4 zu2 ， xin1 gou4 hu1 xing2 yuan1 。
- sheng4 di4 fei1 wu2 dong4 ， zheng1 tu2 ju4 gai3 yuan2 。
- tan1 cheng2 gui1 lu4 yuan3 ， zhe2 zheng4 song4 ting2 fan2 。
- xing1 wang3 liu2 nian2 yue4 ， shi1 cheng2 yi2 zi3 sun1 。
- yi3 juan1 dong1 bi4 shi2 ， ming2 xing4 ji4 wu2 yin2 。

## 注释

## 译文

## 赏析
