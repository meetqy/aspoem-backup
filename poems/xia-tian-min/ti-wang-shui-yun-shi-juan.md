---
id: xia-tian-min-ti-wang-shui-yun-shi-juan
title: 題汪水雲詩卷
titlePinyin: ti2 wang1 shui3 yun2 shi1 juan4
titleSlug: ti-wang-shui-yun-shi-juan
author: 夏天民
authorPinyin: xia4 tian1 min2
authorSlug: xia-tian-min
dynasty: 宋
dynastyPinyin: song4
dynastySlug: song
tags: []
---

## 正文

- 仰峰昨夜三尺雪，梅花吟老坐如橛。
- 道人啄扉來摻別，茗盌冰膠不堪啜。
- 袖中枝桐半皴裂，爲予載拊舒鬰結。
- 誰裁古調多曲折，拍拍胡笳中音節。
- 燕山孤纍心石鐵，神物護持筆生舌。
- 杜陵老翁代佛說，長歌自擊唾壺缺。
- 萬古劍鋩倒流血，毛髪森森照關月。
- 於乎嵇康東市計仍拙，廣陵一散何嘗絕。

## 拼音

- yang3 feng1 zuo2 ye4 san1 chi3 xue3 ， mei2 hua1 yin2 lao3 zuo4 ru2 jue2 。
- dao4 ren2 zhuo2 fei1 lai2 chan1 bie2 ， ming2 wan3 bing1 jiao1 bu4 kan1 chuo4 。
- xiu4 zhong1 zhi1 tong2 ban4 cun1 lie4 ， wei2 yu3 zai4 fu3 shu1 yu4 jie2 。
- shui2 cai2 gu3 diao4 duo1 qu1 zhe2 ， pai1 pai1 hu2 jia1 zhong1 yin1 jie2 。
- yan1 shan1 gu1 lei2 xin1 shi2 tie3 ， shen2 wu4 hu4 chi2 bi3 sheng1 she2 。
- du4 ling2 lao3 weng1 dai4 fo2 shuo1 ， chang2 ge1 zi4 ji1 tuo4 hu2 que1 。
- wan4 gu3 jian4 mang2 dao3 liu2 xue4 ， mao2 fa4 sen1 sen1 zhao4 guan1 yue4 。
- yu2 hu1 ji1 kang1 dong1 shi4 ji4 reng2 zhuo1 ， guang3 ling2 yi2 san4 he2 chang2 jue2 。

## 注释

## 译文

## 赏析
