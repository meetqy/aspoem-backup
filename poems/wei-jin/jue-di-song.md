---
id: wei-jin-jue-di-song
title: 覺地頌
titlePinyin: jue2 di4 song4
titleSlug: jue-di-song
author: 惟勁
authorPinyin: wei2 jin4
authorSlug: wei-jin
dynasty: 唐
dynastyPinyin: tang2
dynastySlug: tang
tags: []
---

## 正文

- 略明覺地名同異，起復初終互換生。
- 性海首建增名號，妙覺還依性覺明。
- 體覺俱含於明妙，明覺妙覺並雙行。
- 妙覺覺妙元明體，全成無漏一真精。
- 明覺覺明明所了，或因了相失元明。
- 明妙二覺宗體決，體覺性覺二同明。
- 湛覺圓圓無增減，此中無佛與衆生。
- 不覺始終非了了，不聞迷悟豈惺惺。
- 是稱心地如來藏，亦無覺照及無生。
- 非生非滅真如海，湛然常住名無名。
- 太虛未覺生霞點，豈聞微塵有漏聲。
- 空漚匪離於覺海，動寂元是一真明。
- 覺明體爾含靈燄，覺明逐燄致虧盈。
- 差之不返名無覺，會之復本始覺生。
- 本覺由因始覺生，正覺還依合覺明。
- 由地二種成差互，遂令渾作賴邪名。
- 具含染淨雙歧路，覺明含處異途萌。
- 性起無生不動智，不離覺體本圓成。
- 性起轉覺翻生所，遂令有漏墮迷盲。
- 無明因愛相滋潤，名色根本相次生。
- 七識轉處蒙圓鏡，五六生時蔽覺明。
- 觸受有取相依起，生老病死繼續行。
- 業識茫茫沒苦海，徇流浩浩逐飄零。
- 大聖慈悲興救濟，一聲用處出三聲。
- 智身由從法身起，行身還約智身生。
- 智行二身融無二，還歸一體本來平。
- 萬有齊含真海印，一心普現總圓明。
- 湛光燄燄何依止，空性蕩蕩無所停。
- 處處示生無生相，處處示滅無滅形。
- 珠鏡頓印無來往，浮雲聚散勿常程。
- 出沒任真同水月，應緣如響化羣情。
- 衆生性地元無染，只緣浮妄翳真精。
- 不了五陰如空聚，豈知四大若乾城。
- 我慢癡山高屹屹，無明欲海杳溟溟。
- 每逐旃陁憍誑友，常隨猛獸作悲鳴。
- 自性轉識翻爲幻，自心幻境自心驚。
- 了此幻性同陽燄，空花識浪復圓成。
- 太虛忽覺浮雲散，始覺虛空本自清，今古湛然常皎瑩，不得古今凡聖名。
- （見《景德傳燈錄》卷二十九）。

## 拼音

- lüe4 ming2 jue2 di4 ming2 tong2 yi4 ， qi3 fu4 chu1 zhong1 hu4 huan4 sheng1 。
- xing4 hai3 shou3 jian4 zeng1 ming2 hao4 ， miao4 jue2 huan2 yi1 xing4 jue2 ming2 。
- ti3 jue2 ju4 han2 wu1 ming2 miao4 ， ming2 jue2 miao4 jue2 bing4 shuang1 xing2 。
- miao4 jue2 jue2 miao4 yuan2 ming2 ti3 ， quan2 cheng2 wu2 lou4 yi4 zhen1 jing1 。
- ming2 jue2 jue2 ming2 ming2 suo3 le0 ， huo4 yin1 le0 xiang1 shi1 yuan2 ming2 。
- ming2 miao4 er4 jue2 zong1 ti3 jue2 ， ti3 jue2 xing4 jue2 er4 tong2 ming2 。
- zhan4 jue2 yuan2 yuan2 wu2 zeng1 jian3 ， ci3 zhong1 wu2 fo2 yu3 zhong4 sheng1 。
- bu4 jue2 shi3 zhong1 fei1 liao3 liao3 ， bu4 wen2 mi2 wu4 qi3 xing1 xing1 。
- shi4 cheng1 xin1 di4 ru2 lai2 cang2 ， yi4 wu2 jue2 zhao4 ji2 wu2 sheng1 。
- fei1 sheng1 fei1 mie4 zhen1 ru2 hai3 ， zhan4 ran2 chang2 zhu4 ming2 wu2 ming2 。
- tai4 xu1 wei4 jue2 sheng1 xia2 dian3 ， qi3 wen2 wei1 chen2 you3 lou4 sheng1 。
- kong1 ou1 fei3 li2 wu1 jue2 hai3 ， dong4 ji4 yuan2 shi4 yi4 zhen1 ming2 。
- jue2 ming2 ti3 er3 han2 ling2 yan4 ， jue2 ming2 zhu2 yan4 zhi4 kui1 ying2 。
- cha4 zhi1 bu4 fan3 ming2 wu2 jue2 ， hui4 zhi1 fu4 ben3 shi3 jue2 sheng1 。
- ben3 jue2 you2 yin1 shi3 jue2 sheng1 ， zheng4 jue2 huan2 yi1 he2 jue2 ming2 。
- you2 di4 er4 zhong3 cheng2 cha4 hu4 ， sui4 ling4 hun2 zuo4 lai4 xie2 ming2 。
- ju4 han2 ran3 jing4 shuang1 qi2 lu4 ， jue2 ming2 han2 chu3 yi4 tu2 meng2 。
- xing4 qi3 wu2 sheng1 bu2 dong4 zhi4 ， bu4 li2 jue2 ti3 ben3 yuan2 cheng2 。
- xing4 qi3 zhuan3 jue2 fan1 sheng1 suo3 ， sui4 ling4 you3 lou4 duo4 mi2 mang2 。
- wu2 ming2 yin1 ai4 xiang1 zi1 run4 ， ming2 se4 gen1 ben3 xiang1 ci4 sheng1 。
- qi1 shi2 zhuan3 chu3 meng2 yuan2 jing4 ， wu3 liu4 sheng1 shi2 bi4 jue2 ming2 。
- chu4 shou4 you3 qu3 xiang1 yi1 qi3 ， sheng1 lao3 bing4 si3 ji4 xu4 xing2 。
- ye4 shi2 mang2 mang2 mei2 ku3 hai3 ， xun4 liu2 hao4 hao4 zhu2 piao1 ling2 。
- da4 sheng4 ci2 bei1 xing1 jiu4 ji4 ， yi4 sheng1 yong4 chu3 chu1 san1 sheng1 。
- zhi4 shen1 you2 cong2 fa3 shen1 qi3 ， xing2 shen1 huan2 yue1 zhi4 shen1 sheng1 。
- zhi4 xing2 er4 shen1 rong2 wu2 er4 ， huan2 gui1 yi4 ti3 ben3 lai2 ping2 。
- wan4 you3 qi2 han2 zhen1 hai3 yin4 ， yi4 xin1 pu3 xian4 zong3 yuan2 ming2 。
- zhan4 guang1 yan4 yan4 he2 yi1 zhi3 ， kong1 xing4 dang4 dang4 wu2 suo3 ting2 。
- chu3 chu3 shi4 sheng1 wu2 sheng1 xiang4 ， chu3 chu3 shi4 mie4 wu2 mie4 xing2 。
- zhu1 jing4 dun4 yin4 wu2 lai2 wang3 ， fu2 yun2 ju4 san4 wu4 chang2 cheng2 。
- chu1 mei2 ren4 zhen1 tong2 shui3 yue4 ， ying1 yuan2 ru2 xiang3 hua4 qun2 qing2 。
- zhong4 sheng1 xing4 di4 yuan2 wu2 ran3 ， zhi1 yuan2 fu2 wang4 yi4 zhen1 jing1 。
- bu4 liao3 wu3 yin1 ru2 kong1 ju4 ， qi3 zhi1 si4 da4 ruo4 qian2 cheng2 。
- wo3 man4 chi1 shan1 gao1 yi4 yi4 ， wu2 ming2 yu4 hai3 yao3 ming2 ming2 。
- mei3 zhu2 zhan1 tuo2 jiao1 kuang2 you3 ， chang2 sui2 meng3 shou4 zuo4 bei1 ming2 。
- zi4 xing4 zhuan3 shi2 fan1 wei2 huan4 ， zi4 xin1 huan4 jing4 zi4 xin1 jing1 。
- liao3 ci3 huan4 xing4 tong2 yang2 yan4 ， kong1 hua1 shi2 lang4 fu4 yuan2 cheng2 。
- tai4 xu1 hu1 jue2 fu2 yun2 san4 ， shi3 jue2 xu1 kong1 ben3 zi4 qing1 ， jin1 gu3 zhan4 ran2 chang2 jiao3 ying2 ， bu4 de2 gu3 jin1 fan2 sheng4 ming2 。
- （ jian4 《 jing3 de2 chuan2 deng1 lu4 》 juan4 er4 shi2 jiu3 ）。

## 注释

## 译文

## 赏析
