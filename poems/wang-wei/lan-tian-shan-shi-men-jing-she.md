---
id: wang-wei-lan-tian-shan-shi-men-jing-she
title: 藍田山石門精舍
titlePinyin: lan2 tian2 shan1 shi2 men2 jing1 she4
titleSlug: lan-tian-shan-shi-men-jing-she
author: 王維
authorPinyin: wang2 wei2
authorSlug: wang-wei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 落日山水好，漾舟信歸風。
- 探奇不覺遠，因以緣源窮。
- 遙愛雲木秀，初疑路不同。
- 安知清流轉，偶與前山通。
- 捨舟理輕策，果然愜所適。
- 老僧四五人，逍遙蔭松栢。
- 朝梵林未曙，夜禪山更寂。
- 道心及牧童，世事問樵客。
- 暝宿長林下，焚香臥瑤席。
- 澗芳襲人衣，山月暎石壁。
- 再尋畏迷誤，明發更登歷。
- 笑謝桃源人，花紅復來覿。

## 拼音

- luo4 ri4 shan1 shui3 hao3 ， yang4 zhou1 xin4 gui1 feng1 。
- tan4 qi2 bu4 jue2 yuan3 ， yin1 yi3 yuan2 yuan2 qiong2 。
- yao2 ai4 yun2 mu4 xiu4 ， chu1 yi2 lu4 bu4 tong2 。
- an1 zhi1 qing1 liu2 zhuan3 ， ou3 yu3 qian2 shan1 tong1 。
- she3 zhou1 li3 qing1 ce4 ， guo3 ran2 qie4 suo3 shi4 。
- lao3 seng1 si4 wu3 ren2 ， xiao1 yao2 yin1 song1 bai3 。
- chao2 fan4 lin2 wei4 shu3 ， ye4 shan4 shan1 geng4 ji4 。
- dao4 xin1 ji2 mu4 tong2 ， shi4 shi4 wen4 qiao2 ke4 。
- ming2 su4 chang2 lin2 xia4 ， fen2 xiang1 wo4 yao2 xi2 。
- jian4 fang1 xi2 ren2 yi1 ， shan1 yue4 ying4 shi2 bi4 。
- zai4 xun2 wei4 mi2 wu4 ， ming2 fa1 geng4 deng1 li4 。
- xiao4 xie4 tao2 yuan2 ren2 ， hua1 hong2 fu4 lai2 di2 。

## 注释

## 译文

## 赏析
