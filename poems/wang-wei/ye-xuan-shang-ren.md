---
id: wang-wei-ye-xuan-shang-ren
title: 謁璿上人
titlePinyin: ye4 xuan2 shang4 ren2
titleSlug: ye-xuan-shang-ren
author: 王維
authorPinyin: wang2 wei2
authorSlug: wang-wei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 少年不足言，識道年已長。
- 事往安可悔，餘生幸能養。
- 誓從斷臂血，不復嬰世網。
- 浮名寄纓珮，空性無羈鞅。
- 夙承大導師，焚香此瞻仰。
- 頹然居一室，覆載紛萬象。
- 高柳早鸎啼，長廊春雨響。
- 牀下阮家屐，窗前筇竹杖。
- 方將見身雲，陋彼示天壤。
- 一心在法要，願以無生獎。

## 拼音

- shao4 nian2 bu4 zu2 yan2 ， shi2 dao4 nian2 yi3 chang2 。
- shi4 wang3 an1 ke3 hui3 ， yu2 sheng1 xing4 neng2 yang3 。
- shi4 cong2 duan4 bi4 xue4 ， bu2 fu4 ying1 shi4 wang3 。
- fu2 ming2 ji4 ying1 pei4 ， kong1 xing4 wu2 ji1 yang1 。
- su4 cheng2 da4 dao3 shi1 ， fen2 xiang1 ci3 zhan1 yang3 。
- tui2 ran2 ju1 yi2 shi4 ， fu4 zai4 fen1 wan4 xiang4 。
- gao1 liu3 zao3 ying1 ti2 ， chang2 lang2 chun1 yu3 xiang3 。
- chuang2 xia4 ruan3 jia1 ji1 ， chuang1 qian2 qiong2 zhu2 zhang4 。
- fang1 jiang1 jian4 shen1 yun2 ， lou4 bi3 shi4 tian1 rang3 。
- yi4 xin1 zai4 fa3 yao4 ， yuan4 yi3 wu2 sheng1 jiang3 。

## 注释

## 译文

## 赏析
