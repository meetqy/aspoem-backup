---
id: wang-wei-tong-lu-shi-yi-guo-wei-gei-shi-dong-shan-bie-ye-er-shi-yun-gei-shi-shou-chun-xiu-mu-wei-yi-pei-you-ji-hu-shi-xing-yi-yu-wen-ming-hui-wu-ju-ma-bu-guo-si-nuo
title: 同盧拾遺過韋給事東山別業二十韻給事首春休沐維已陪遊及乎是行亦預聞命會無車馬不果斯諾
titlePinyin: tong2 lu2 shi2 yi2 guo4 wei2 gei3 shi4 dong1 shan1 bie2 ye4 er4 shi2 yun4 gei3 shi4 shou3 chun1 xiu1 mu4 wei2 yi3 pei2 you2 ji2 hu1 shi4 xing2 yi4 yu4 wen2 ming4 hui4 wu2 ju1 ma3 bu4 guo3 si1 nuo4
titleSlug: tong-lu-shi-yi-guo-wei-gei-shi-dong-shan-bie-ye-er-shi-yun-gei-shi-shou-chun-xiu-mu-wei-yi-pei-you-ji-hu-shi-xing-yi-yu-wen-ming-hui-wu-ju-ma-bu-guo-si-nuo
author: 王維
authorPinyin: wang2 wei2
authorSlug: wang-wei
dynasty: 唐
dynastyPinyin: tang2
dynastySlug: tang
tags: []
---

## 正文

- 托身侍雲陛，昧旦趨華軒。
- 遂陪鵷鴻侶，霄漢同飛翻。
- 君子垂惠顧，期我於田園。
- 側聞景龍際，親降南面尊。
- 萬乘駐山外，順風祈一言。
- 高陽多夔龍，荆山積璵璠。
- 盛德啓前烈，大賢鍾後昆。
- 侍郎文昌宮，給事東掖垣。
- 謁帝俱來下，冠蓋盈丘樊。
- 閨風首邦族，庭訓延鄉村。
- 采地包山河，樹井竟川原。
- 巖端回綺檻，谷口開朱門。
- 階下羣峰首，雲中瀑水源。
- 鳴玉滿春山，列筵先朝暾。
- 會舞何颯沓，擊鐘彌朝昏。
- 是時陽和節，清晝猶未暄。
- 藹藹樹色深，嚶嚶鳥聲繁。
- 顧己負宿諾，延頸慙芳蓀。
- 蹇步守窮巷，高駕難攀援。
- 素是獨往客，脫冠情彌敦。

## 拼音

- tuo1 shen1 shi4 yun2 bi4 ， mei4 dan4 qu1 hua2 xuan1 。
- sui4 pei2 yuan1 hong2 lü3 ， xiao1 han4 tong2 fei1 fan1 。
- jun1 zi3 chui2 hui4 gu4 ， qi1 wo3 wu1 tian2 yuan2 。
- ce4 wen2 jing3 long2 ji4 ， qin1 jiang4 nan2 mian4 zun1 。
- wan4 cheng2 zhu4 shan1 wai4 ， shun4 feng1 qi2 yi4 yan2 。
- gao1 yang2 duo1 kui2 long2 ， jing1 shan1 ji1 yu2 fan2 。
- sheng4 de2 qi3 qian2 lie4 ， da4 xian2 zhong1 hou4 kun1 。
- shi4 lang2 wen2 chang1 gong1 ， gei3 shi4 dong1 ye4 yuan2 。
- ye4 di4 ju4 lai2 xia4 ， guan1 gai4 ying2 qiu1 fan2 。
- gui1 feng1 shou3 bang1 zu2 ， ting2 xun4 yan2 xiang1 cun1 。
- cai4 di4 bao1 shan1 he2 ， shu4 jing3 jing4 chuan1 yuan2 。
- yan2 duan1 hui2 qi3 jian4 ， gu3 kou3 kai1 zhu1 men2 。
- jie1 xia4 qun2 feng1 shou3 ， yun2 zhong1 pu4 shui3 yuan2 。
- ming2 yu4 man3 chun1 shan1 ， lie4 yan2 xian1 chao2 tun1 。
- hui4 wu3 he2 sa4 ta4 ， ji1 zhong1 mi2 chao2 hun1 。
- shi4 shi2 yang2 he2 jie2 ， qing1 zhou4 you2 wei4 xuan1 。
- ai3 ai3 shu4 se4 shen1 ， ying1 ying1 niao3 sheng1 fan2 。
- gu4 ji3 fu4 su4 nuo4 ， yan2 jing3 can2 fang1 sun1 。
- jian3 bu4 shou3 qiong2 xiang4 ， gao1 jia4 nan2 pan1 yuan2 。
- su4 shi4 du2 wang3 ke4 ， tuo1 guan1 qing2 mi2 dun1 。

## 注释

## 译文

## 赏析
