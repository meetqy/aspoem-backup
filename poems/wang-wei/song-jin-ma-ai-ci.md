---
id: wang-wei-song-jin-ma-ai-ci
title: 宋進馬哀詞
titlePinyin: song4 jin4 ma3 ai1 ci2
titleSlug: song-jin-ma-ai-ci
author: 王維
authorPinyin: wang2 wei2
authorSlug: wang-wei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 背春涉夏兮，衆木藹以繁陰。
- 連金華與玉堂兮，宮閣鬱其沈沈。
- 百官並入兮，何語笑之啞啞。
- 君獨靜嘿以傷心，草王言兮不得辭。
- 我悲減思兮少時，僕夫命駕兮。
- 出閶闔，歷通逵，陌上人兮如故。
- 識不識兮往來，眼中不見兮吾兒。
- 驂紫騮兮從青驪，低光垂彩兮。
- 怳不知其所之，闢朱戶兮望華軒。
- 意斯子兮候門，忽思瘞兮城南。
- 心瞀亂兮重昏，仰訴天之不仁兮。
- 家唯一身，身止一子。
- 何胤嗣之不繁，就單尠而又死。
- 將清白兮遺誰，問詩禮兮已矣。
- 哀從中兮不可勝，豈暇料餘年兮復幾。
- 日黯黯兮頹曄，鳥翩翩兮疾飛。
- 邈窮天兮不返，疑有日兮來歸。
- 靜言思兮永絕，復驚叫兮沾衣。
- 客有弔之者曰：觀未始兮有物，同委蛻兮胡悲。
- 且延陵兮未至，況西河兮不知。
- 學無生兮庶可，幸能聽於吾師。

## 拼音

- bei4 chun1 she4 xia4 xi1 ， zhong4 mu4 ai3 yi3 fan2 yin1 。
- lian2 jin1 hua2 yu3 yu4 tang2 xi1 ， gong1 ge2 yu4 qi2 shen3 shen3 。
- bai3 guan1 bing4 ru4 xi1 ， he2 yu3 xiao4 zhi1 ya3 ya3 。
- jun1 du2 jing4 hei1 yi3 shang1 xin1 ， cao3 wang2 yan2 xi1 bu4 de2 ci2 。
- wo3 bei1 jian3 si1 xi1 shao3 shi2 ， pu2 fu1 ming4 jia4 xi1 。
- chu1 chang1 he2 ， li4 tong1 kui2 ， mo4 shang4 ren2 xi1 ru2 gu4 。
- shi2 bu0 shi2 xi1 wang3 lai2 ， yan3 zhong1 bu2 jian4 xi1 wu2 er2 。
- can1 zi3 liu2 xi1 cong2 qing1 li2 ， di1 guang1 chui2 cai3 xi1 。
- huang3 bu4 zhi1 qi2 suo3 zhi1 ， pi4 zhu1 hu4 xi1 wang4 hua2 xuan1 。
- yi4 si1 zi3 xi1 hou4 men2 ， hu1 si1 yi4 xi1 cheng2 nan2 。
- xin1 mao4 luan4 xi1 zhong4 hun1 ， yang3 su4 tian1 zhi1 bu4 ren2 xi1 。
- jia1 wei2 yi1 shen1 ， shen1 zhi3 yi4 zi3 。
- he2 yin4 si4 zhi1 bu4 fan2 ， jiu4 dan1 xian3 er2 you4 si3 。
- jiang1 qing1 bai2 xi1 yi2 shui2 ， wen4 shi1 li3 xi1 yi3 yi3 。
- ai1 cong2 zhong1 xi1 bu4 ke3 sheng4 ， qi3 xia2 liao4 yu2 nian2 xi1 fu4 ji1 。
- ri4 an4 an4 xi1 tui2 ye4 ， niao3 pian1 pian1 xi1 ji2 fei1 。
- miao3 qiong2 tian1 xi1 bu4 fan3 ， yi2 you3 ri4 xi1 lai2 gui1 。
- jing4 yan2 si1 xi1 yong3 jue2 ， fu4 jing1 jiao4 xi1 zhan1 yi1 。
- ke4 you3 diao4 zhi1 zhe3 yue1 ： guan1 wei4 shi3 xi1 you3 wu4 ， tong2 wei3 tui4 xi1 hu2 bei1 。
- qie3 yan2 ling2 xi1 wei4 zhi4 ， kuang4 xi1 he2 xi1 bu4 zhi1 。
- xue2 wu2 sheng1 xi1 shu4 ke3 ， xing4 neng2 ting1 wu1 wu2 shi1 。

## 注释

## 译文

## 赏析
