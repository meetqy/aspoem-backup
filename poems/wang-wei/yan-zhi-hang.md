---
id: wang-wei-yan-zhi-hang
title: 燕支行
titlePinyin: yan4 zhi1 hang2
titleSlug: yan-zhi-hang
author: 王維
authorPinyin: wang2 wei2
authorSlug: wang-wei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 漢家天將才且雄，來時謁帝明光宮。
- 萬乘親推雙闕下，千官出餞五陵東。
- 誓辭甲第金門裏，身作長城玉塞中。
- 衞霍才堪一騎將，朝廷不數貳師功。
- 趙魏燕韓多勁卒，關西俠少何咆勃。
- 報讐只是聞嘗膽，飲酒不曾妨刮骨。
- 畫戟雕戈白日寒，連旗大斾黃塵沒。
- 疊鼓遙翻瀚海波，鳴笳亂動天山月。
- 麒麟錦帶佩吳鉤，颯沓青驪躍紫騮。
- 拔劒已斷天驕臂，歸鞍共飲月支頭。
- 漢兵大呼一當百，虜騎相看哭且愁。
- 教戰雖令赴湯火，終知上將先伐謀。

## 拼音

- han4 jia1 tian1 jiang1 cai2 qie3 xiong2 ， lai2 shi2 ye4 di4 ming2 guang1 gong1 。
- wan4 cheng2 qin1 tui1 shuang1 que4 xia4 ， qian1 guan1 chu1 jian4 wu3 ling2 dong1 。
- shi4 ci2 jia3 di4 jin1 men2 li3 ， shen1 zuo4 chang2 cheng2 yu4 sai1 zhong1 。
- wei4 huo4 cai2 kan1 yi4 qi2 jiang1 ， chao2 ting2 bu2 shu4 er4 shi1 gong1 。
- zhao4 wei4 yan4 han2 duo1 jin4 zu2 ， guan1 xi1 xia2 shao3 he2 pao2 bo2 。
- bao4 chou2 zhi3 shi4 wen2 chang2 dan3 ， yin3 jiu3 bu4 ceng2 fang2 gua1 gu3 。
- hua4 ji3 diao1 ge1 bai2 ri4 han2 ， lian2 qi2 da4 pei4 huang2 chen2 mei2 。
- die2 gu3 yao2 fan1 han4 hai3 bo1 ， ming2 jia1 luan4 dong4 tian1 shan1 yue4 。
- qi2 lin2 jin3 dai4 pei4 wu2 gou1 ， sa4 ta4 qing1 li2 yue4 zi3 liu2 。
- ba2 jian4 yi3 duan4 tian1 jiao1 bi4 ， gui1 an1 gong4 yin3 yue4 zhi1 tou2 。
- han4 bing1 da4 hu1 yi4 dang1 bai3 ， lu3 qi2 xiang1 kan4 ku1 qie3 chou2 。
- jiao4 zhan4 sui1 ling4 fu4 tang1 huo3 ， zhong1 zhi1 shang4 jiang1 xian1 fa2 mou2 。

## 注释

## 译文

## 赏析
