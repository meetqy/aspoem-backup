---
id: wang-wei-yan-zi-kan-shan-shi
title: 燕子龕禪師
titlePinyin: yan4 zi0 kan1 shan4 shi1
titleSlug: yan-zi-kan-shan-shi
author: 王維
authorPinyin: wang2 wei2
authorSlug: wang-wei
dynasty: 唐
dynastyPinyin: tang2
dynastySlug: tang
tags: []
---

## 正文

- 山中燕子龕，路劇羊腸惡。
- 裂地競盤屈，插天多峭崿。
- 瀑泉吼而噴，怪石看欲落。
- 伯禹訪未知，五丁愁不鑿。
- 上人無生緣，生長居紫閣。
- 六時自搥磬，一飲常帶索。
- 種田燒白雲，斫漆響丹壑。
- 行隨拾栗猿，歸對巢松鶴。
- 時許山神請，偶逢洞仙博。
- 救世多慈悲，即心無行作。
- 周商倦積阻，蜀物多淹泊。
- 巖腹乍旁穿，澗脣時外拓。
- 橋因倒樹架，柵值垂藤縛。
- 鳥道悉已平，龍宮爲之涸。
- 跳波誰揭厲，絕壁免捫摸。
- 山木日陰陰，結跏歸舊林。
- 一向石門裏，任君春草深。

## 拼音

- shan1 zhong1 yan4 zi0 kan1 ， lu4 ju4 yang2 chang2 e4 。
- lie4 di4 jing4 pan2 qu1 ， cha1 tian1 duo1 qiao4 e4 。
- pu4 quan2 hou3 er2 pen1 ， guai4 shi2 kan4 yu4 luo4 。
- bo2 yu3 fang3 wei4 zhi1 ， wu3 ding1 chou2 bu4 zao2 。
- shang4 ren2 wu2 sheng1 yuan2 ， sheng1 chang2 ju1 zi3 ge2 。
- liu4 shi2 zi4 chui2 qing4 ， yi4 yin3 chang2 dai4 suo3 。
- zhong3 tian2 shao1 bai2 yun2 ， zhuo2 qi1 xiang3 dan1 he4 。
- xing2 sui2 shi2 li4 yuan2 ， gui1 dui4 chao2 song1 he4 。
- shi2 xu1 shan1 shen2 qing3 ， ou3 feng2 dong4 xian1 bo2 。
- jiu4 shi4 duo1 ci2 bei1 ， ji2 xin1 wu2 xing2 zuo4 。
- zhou1 shang1 juan4 ji1 zu3 ， shu3 wu4 duo1 yan1 bo2 。
- yan2 fu4 zha4 pang2 chuan1 ， jian4 chun2 shi2 wai4 tuo4 。
- qiao2 yin1 dao3 shu4 jia4 ， shan1 zhi2 chui2 teng2 fu4 。
- niao3 dao4 xi1 yi3 ping2 ， long2 gong1 wei2 zhi1 he2 。
- tiao4 bo1 shui2 jie1 li4 ， jue2 bi4 mian3 men2 mo1 。
- shan1 mu4 ri4 yin1 yin1 ， jie2 jia1 gui1 jiu4 lin2 。
- yi2 xiang4 shi2 men2 li3 ， ren4 jun1 chun1 cao3 shen1 。

## 注释

## 译文

## 赏析
