---
id: wang-wei-feng-he-sheng-zhi-xing-yu-zhen-gong-zhu-shan-zhuang-yin-ti-shi-bi-shi-yun-zhi-zuo-ying-zhi
title: 奉和聖製幸玉真公主山莊因題石壁十韻之作應制
titlePinyin: feng4 he2 sheng4 zhi4 xing4 yu4 zhen1 gong1 zhu3 shan1 zhuang1 yin1 ti2 shi2 bi4 shi2 yun4 zhi1 zuo4 ying1 zhi4
titleSlug: feng-he-sheng-zhi-xing-yu-zhen-gong-zhu-shan-zhuang-yin-ti-shi-bi-shi-yun-zhi-zuo-ying-zhi
author: 王維
authorPinyin: wang2 wei2
authorSlug: wang-wei
dynasty: 唐
dynastyPinyin: tang2
dynastySlug: tang
tags: []
---

## 正文

- 碧落風煙外，瑤臺道路賒。
- 如何連帝苑，別自有仙家。
- 此地回鸞駕，緣谿轉翠華。
- 洞中開日月，窗裏發雲霞。
- 庭養沖天鶴，溪流上漢查。
- 種田生白玉，泥竈化丹砂。
- 谷靜泉逾響，山深日易斜。
- 御羹和石髓，香飯進胡麻。
- 大道今無外，長生詎有涯。
- 還瞻九霄上，來往五雲車。

## 拼音

- bi4 luo4 feng1 yan1 wai4 ， yao2 tai2 dao4 lu4 she1 。
- ru2 he2 lian2 di4 yuan4 ， bie2 zi4 you3 xian1 jia1 。
- ci3 di4 hui2 luan2 jia4 ， yuan2 xi1 zhuan3 cui4 hua2 。
- dong4 zhong1 kai1 ri4 yue4 ， chuang1 li3 fa1 yun2 xia2 。
- ting2 yang3 chong1 tian1 he4 ， xi1 liu2 shang4 han4 cha2 。
- zhong3 tian2 sheng1 bai2 yu4 ， ni2 zao4 hua4 dan1 sha1 。
- gu3 jing4 quan2 yu2 xiang3 ， shan1 shen1 ri4 yi4 xie2 。
- yu4 geng1 he2 shi2 sui3 ， xiang1 fan4 jin4 hu2 ma2 。
- da4 dao4 jin1 wu2 wai4 ， chang2 sheng1 ju4 you3 ya2 。
- huan2 zhan1 jiu3 xiao1 shang4 ， lai2 wang3 wu3 yun2 ju1 。

## 注释

## 译文

## 赏析
