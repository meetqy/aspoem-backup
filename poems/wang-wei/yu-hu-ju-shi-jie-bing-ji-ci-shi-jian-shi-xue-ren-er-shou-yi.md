---
id: wang-wei-yu-hu-ju-shi-jie-bing-ji-ci-shi-jian-shi-xue-ren-er-shou-yi
title: 與胡居士皆病寄此詩兼示學人二首 一
titlePinyin: yu3 hu2 ju1 shi4 jie1 bing4 ji4 ci3 shi1 jian1 shi4 xue2 ren2 er4 shou3   yi1
titleSlug: yu-hu-ju-shi-jie-bing-ji-ci-shi-jian-shi-xue-ren-er-shou-yi
author: 王維
authorPinyin: wang2 wei2
authorSlug: wang-wei
dynasty: 唐
dynastyPinyin: tang2
dynastySlug: tang
tags: [] 
---

## 正文

- 一興微塵念，橫有朝露身。
- 如是覩陰界，何方置我人。
- 礙有固爲主，趣空寧捨賓。
- 洗心詎懸解，悟道正迷津。
- 因愛果生病，從貪始覺貧。
- 色聲非彼妄，浮幻即吾真。
- 四達竟何遣，萬殊安可塵。
- 胡生但高枕，寂寞與誰鄰。
- 戰勝不謀食，理齊甘負薪。
- 予若未始異，詎論疎與親。

## 拼音

- yi4 xing1 wei1 chen2 nian4 ， heng2 you3 zhao1 lu4 shen1 。
- ru2 shi4 du3 yin1 jie4 ， he2 fang1 zhi4 wo3 ren2 。
- ai4 you3 gu4 wei2 zhu3 ， qu4 kong1 ning2 she3 bin1 。
- xi3 xin1 ju4 xuan2 jie3 ， wu4 dao4 zheng4 mi2 jin1 。
- yin1 ai4 guo3 sheng1 bing4 ， cong2 tan1 shi3 jue2 pin2 。
- se4 sheng1 fei1 bi3 wang4 ， fu2 huan4 ji2 wu2 zhen1 。
- si4 da2 jing4 he2 qian3 ， wan4 shu1 an1 ke3 chen2 。
- hu2 sheng1 dan4 gao1 zhen3 ， ji4 mo4 yu3 shui2 lin2 。
- zhan4 sheng4 bu4 mou2 shi2 ， li3 qi2 gan1 fu4 xin1 。
- yu3 ruo4 wei4 shi3 yi4 ， ju4 lun4 shu1 yu3 qin1 。

## 注释

## 译文

## 赏析
