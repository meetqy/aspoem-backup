---
id: wang-wei-deng-lou-ge
title: 登樓歌
titlePinyin: deng1 lou2 ge1
titleSlug: deng-lou-ge
author: 王維
authorPinyin: wang2 wei2
authorSlug: wang-wei
dynasty: 唐
dynastyPinyin: tang2
dynastySlug: tang
tags: []
---

## 正文

- 聊上君兮高樓，飛甍鱗次兮在下。
- 俯十二兮通衢，綠槐參差兮車馬。
- 却瞻兮龍首，前眺兮宜春。
- 王畿鬱兮千里，山河壯兮咸秦。
- 舍人下兮青宮，據胡牀兮書空。
- 執戟疲於下位，老夫好隱兮牆東。
- 亦幸有張伯英草聖兮龍騰蚪躍，擺長雲兮捩迴風。
- 琥珀酒兮彫胡飯，君不御兮日將晚。
- 秋風兮吹衣，夕鳥兮爭返。
- 孤砧發兮東城，林薄暮兮蟬聲遠。
- 時不可兮再得，君何爲兮偃蹇。

## 拼音

- liao2 shang4 jun1 xi1 gao1 lou2 ， fei1 meng2 lin2 ci4 xi1 zai4 xia4 。
- fu3 shi2 er4 xi1 tong1 qu2 ， lü4 huai2 can1 cha4 xi1 ju1 ma3 。
- que4 zhan1 xi1 long2 shou3 ， qian2 tiao4 xi1 yi2 chun1 。
- wang2 ji1 yu4 xi1 qian1 li3 ， shan1 he2 zhuang4 xi1 xian2 qin2 。
- she4 ren2 xia4 xi1 qing1 gong1 ， ju4 hu2 chuang2 xi1 shu1 kong1 。
- zhi2 ji3 pi2 wu1 xia4 wei4 ， lao3 fu1 hao3 yin3 xi1 qiang2 dong1 。
- yi4 xing4 you3 zhang1 bo2 ying1 cao3 sheng4 xi1 long2 teng2 dou3 yue4 ， bai3 chang2 yun2 xi1 lie4 hui2 feng1 。
- hu3 po4 jiu3 xi1 diao1 hu2 fan4 ， jun1 bu2 yu4 xi1 ri4 jiang1 wan3 。
- qiu1 feng1 xi1 chui1 yi1 ， xi1 niao3 xi1 zheng1 fan3 。
- gu1 zhen1 fa1 xi1 dong1 cheng2 ， lin2 bo2 mu4 xi1 chan2 sheng1 yuan3 。
- shi2 bu4 ke3 xi1 zai4 de2 ， jun1 he2 wei2 xi1 yan3 jian3 。

## 注释

## 译文

## 赏析
