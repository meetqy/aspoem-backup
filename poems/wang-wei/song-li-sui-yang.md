---
id: wang-wei-song-li-sui-yang
title: 送李睢陽
titlePinyin: song4 li3 sui1 yang2
titleSlug: song-li-sui-yang
author: 王維
authorPinyin: wang2 wei2
authorSlug: wang-wei
dynasty: 唐
dynastyPinyin: tang2
dynastySlug: tang
tags: []
---

## 正文

- 將置酒，思悲翁。
- 使君去，出城東。
- 麥漸漸，雉子斑。
- 槐陰陰，到潼關。
- 騎連連，車遲遲。
- 心中悲，宋又遠。
- 周間之，南淮夷。
- 東齊兒，碎碎織練與素絲。
- 遊人賈客信難持，五穀前熟方可爲。
- 下車閉閤君當思，天子當殿儼衣裳。
- 大官尚食陳羽觴，彤庭散綬垂鳴璫。
- 黃紙詔書出東廂，輕紈疊綺爛生光。
- 宗室子弟君最賢，分憂當爲百辟先。
- 布衣一言相爲死，何況聖主恩如天。
- 鸞聲噦噦魯侯旂，明年上計朝京師。
- 須憶今日斗酒別，慎勿富貴忘我爲。

## 拼音

- jiang1 zhi4 jiu3 ， si1 bei1 weng1 。
- shi3 jun1 qu4 ， chu1 cheng2 dong1 。
- mai4 jian4 jian4 ， zhi4 zi3 ban1 。
- huai2 yin1 yin1 ， dao4 tong2 guan1 。
- qi2 lian2 lian2 ， ju1 chi2 chi2 。
- xin1 zhong1 bei1 ， song4 you4 yuan3 。
- zhou1 jian4 zhi1 ， nan2 huai2 yi2 。
- dong1 qi2 er2 ， sui4 sui4 zhi1 lian4 yu3 su4 si1 。
- you2 ren2 jia3 ke4 xin4 nan2 chi2 ， wu3 gu3 qian2 shu2 fang1 ke3 wei2 。
- xia4 ju1 bi4 he2 jun1 dang1 si1 ， tian1 zi3 dang1 dian4 yan3 yi1 shang0 。
- da4 guan1 shang4 shi2 chen2 yu3 shang1 ， tong2 ting2 san4 shou4 chui2 ming2 dang1 。
- huang2 zhi3 zhao4 shu1 chu1 dong1 xiang1 ， qing1 wan2 die2 qi3 lan4 sheng1 guang1 。
- zong1 shi4 zi3 di4 jun1 zui4 xian2 ， fen1 you1 dang1 wei2 bai3 pi4 xian1 。
- bu4 yi1 yi4 yan2 xiang1 wei2 si3 ， he2 kuang4 sheng4 zhu3 en1 ru2 tian1 。
- luan2 sheng1 yue3 yue3 lu3 hou2 qi2 ， ming2 nian2 shang4 ji4 chao2 jing1 shi1 。
- xu1 yi4 jin1 ri4 dou4 jiu3 bie2 ， shen4 wu4 fu4 gui4 wang4 wo3 wei2 。

## 注释

## 译文

## 赏析
