---
id: wang-wei-tao-yuan-xing
title: 桃源行
titlePinyin: tao2 yuan2 xing2
titleSlug: tao-yuan-xing
author: 王維
authorPinyin: wang2 wei2
authorSlug: wang-wei
dynasty: 宋
dynastyPinyin: song4
dynastySlug: song
tags: []
---

## 正文

- 漁舟逐水愛山春，兩岸桃花夾去津。
- 坐看紅樹不知遠，行盡青溪不見人。
- 山口潛行始隈隩，山開曠望旋平陸。
- 遙看一處攢雲樹，近入千家散花竹。
- 樵客初傳漢姓名，居人未改秦衣服。
- 居人共住武陵源，還從物外起田園。
- 月明松下房櫳靜，日出雲中雞犬喧。
- 驚聞俗客爭來集，競引還家問都邑。
- 平明閭巷埽花開，薄暮漁樵乘水入。
- 初因避地去人間，及至成仙遂不還。
- 峽裏誰知有人事，世中遙望空雲山。
- 不疑靈境難聞見，塵心未盡思鄉縣。
- 出洞無論隔山水，辭家終擬長游衍。
- 自謂經過舊不迷，安知峰壑今來變。
- 當時只記入山深，青溪幾曲到雲林。
- 春來遍是桃花水，不辨仙源何處尋。

## 拼音

- yu2 zhou1 zhu2 shui3 ai4 shan1 chun1 ， liang3 an4 tao2 hua1 jia1 qu4 jin1 。
- zuo4 kan4 hong2 shu4 bu4 zhi1 yuan3 ， xing2 jin4 qing1 xi1 bu2 jian4 ren2 。
- shan1 kou3 qian2 xing2 shi3 wei1 yu4 ， shan1 kai1 kuang4 wang4 xuan2 ping2 lu4 。
- yao2 kan4 yi4 chu3 zan3 yun2 shu4 ， jin4 ru4 qian1 jia1 san4 hua1 zhu2 。
- qiao2 ke4 chu1 chuan2 han4 xing4 ming2 ， ju1 ren2 wei4 gai3 qin2 yi1 fu2 。
- ju1 ren2 gong4 zhu4 wu3 ling2 yuan2 ， huan2 cong2 wu4 wai4 qi3 tian2 yuan2 。
- yue4 ming2 song1 xia4 fang2 long2 jing4 ， ri4 chu1 yun2 zhong1 ji1 quan3 xuan1 。
- jing1 wen2 su2 ke4 zheng1 lai2 ji2 ， jing4 yin3 huan2 jia1 wen4 dou1 yi4 。
- ping2 ming2 lü2 xiang4 sao4 hua1 kai1 ， bo2 mu4 yu2 qiao2 cheng2 shui3 ru4 。
- chu1 yin1 bi4 di4 qu4 ren2 jian4 ， ji2 zhi4 cheng2 xian1 sui4 bu4 huan2 。
- xia2 li3 shui2 zhi1 you3 ren2 shi4 ， shi4 zhong1 yao2 wang4 kong1 yun2 shan1 。
- bu4 yi2 ling2 jing4 nan2 wen2 jian4 ， chen2 xin1 wei4 jin4 si1 xiang1 xian4 。
- chu1 dong4 wu2 lun4 ge2 shan1 shui3 ， ci2 jia1 zhong1 ni3 chang2 you2 yan3 。
- zi4 wei4 jing1 guo4 jiu4 bu4 mi2 ， an1 zhi1 feng1 he4 jin1 lai2 bian4 。
- dang1 shi2 zhi1 ji4 ru4 shan1 shen1 ， qing1 xi1 ji1 qu3 dao4 yun2 lin2 。
- chun1 lai2 bian4 shi4 tao2 hua1 shui3 ， bu2 bian4 xian1 yuan2 he2 chu3 xun2 。

## 注释

## 译文

## 赏析
