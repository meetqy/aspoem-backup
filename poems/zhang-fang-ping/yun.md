---
id: zhang-fang-ping-yun
title: 雲
titlePinyin: yun2
titleSlug: yun
author: 張方平
authorPinyin: zhang1 fang1 ping2
authorSlug: zhang-fang-ping
dynasty: 宋
dynastyPinyin: song4
dynastySlug: song
tags: []
---

## 正文

- 無端聚散千形出，本是輕清一氣浮。
- 終古光陰寧變壞，四時景象自遷流。
- 寶華馥郁周三界，綵仗氤氳過十洲。
- 遠望非煙籠鳳闕，近觀如穗起龍湫。
- 餘霞映日晴相照，素練橫空晚未收。
- 迥漢歸槎遥泛泛，碧天孤鶴靜悠悠。
- 驚禽逸獸情無待，陣馬風檣勢莫留。
- 泗水高歌增感慨，陽臺殘夢作閒愁。
- 斷虹落照江城暮，澹月踈星禁省秋。
- 過嶺時隨樵叟去，傍溪聊伴野僧遊。
- 久陰泱漭重重積，忽霽飄零片片幽。
- 待物方行嗟滯影，乘波妄觸笑虛舟。
- 仙家五色隨鸞駕，海面千尋立蜃樓。
- 雪意低濃傷旅館，歲朝黄潤喜農疇。
- 初微觸石纔膚寸，曾不崇朝遍九州。
- 生施功成讓雷雨，無心却返舊山頭。

## 拼音

- wu2 duan1 ju4 san4 qian1 xing2 chu1 ， ben3 shi4 qing1 qing1 yi2 qi4 fu2 。
- zhong1 gu3 guang1 yin1 ning2 bian4 huai4 ， si4 shi2 jing3 xiang4 zi4 qian1 liu2 。
- bao3 hua2 fu4 yu4 zhou1 san1 jie4 ， cai3 zhang4 yin1 yun1 guo4 shi2 zhou1 。
- yuan3 wang4 fei1 yan1 long2 feng4 que4 ， jin4 guan1 ru2 sui4 qi3 long2 qiu1 。
- yu2 xia2 ying4 ri4 qing2 xiang1 zhao4 ， su4 lian4 heng2 kong1 wan3 wei4 shou1 。
- jiong3 han4 gui1 cha2 yao2 fan4 fan4 ， bi4 tian1 gu1 he4 jing4 you1 you1 。
- jing1 qin2 yi4 shou4 qing2 wu2 dai4 ， zhen4 ma3 feng1 qiang2 shi4 mo4 liu2 。
- si4 shui3 gao1 ge1 zeng1 gan3 kai3 ， yang2 tai2 can2 meng4 zuo4 xian2 chou2 。
- duan4 hong2 luo4 zhao4 jiang1 cheng2 mu4 ， dan4 yue4 shu1 xing1 jin4 sheng3 qiu1 。
- guo4 ling3 shi2 sui2 qiao2 sou3 qu4 ， bang4 xi1 liao2 ban4 ye3 seng1 you2 。
- jiu3 yin1 yang1 mang3 chong2 chong2 ji1 ， hu1 ji4 piao1 ling2 pian4 pian4 you1 。
- dai4 wu4 fang1 xing2 jie1 zhi4 ying3 ， cheng2 bo1 wang4 chu4 xiao4 xu1 zhou1 。
- xian1 jia1 wu3 se4 sui2 luan2 jia4 ， hai3 mian4 qian1 xun2 li4 shen4 lou2 。
- xue3 yi4 di1 nong2 shang1 lü3 guan3 ， sui4 chao2 huang2 run4 xi3 nong2 chou2 。
- chu1 wei1 chu4 shi2 cai2 fu1 cun4 ， ceng2 bu4 chong2 chao2 bian4 jiu3 zhou1 。
- sheng1 shi1 gong1 cheng2 rang4 lei2 yu3 ， wu2 xin1 que4 fan3 jiu4 shan1 tou2 。

## 注释

## 译文

## 赏析
