---
id: zhang-fang-ping-sheng-fu-qing-cheng
title: 升祔慶成
titlePinyin: sheng1 fu4 qing4 cheng2
titleSlug: sheng-fu-qing-cheng
author: 張方平
authorPinyin: zhang1 fang1 ping2
authorSlug: zhang-fang-ping
dynasty: 宋
dynastyPinyin: song4
dynastySlug: song
tags: []
---

## 正文

- 明詔初發中，奉慈講升祔。
- 考典下容臺，集議付近署。
- 雙禮稽國章，大義推經據。
- 參覆經宰司，裁定皆宸慮。
- 獻后正壺儀，仍几被遺顧。
- 擁佑隆帝室，清夷贊王路。
- 懿主鍾景命，禖宮開慶祚。
- 靈長繄發祥，熙洽本垂裕。
- 蓬闕邈仙軿，柏城拱寒樹。
- 別饗隔昭穆，時思怵霜露。
- 陽月日上辛，齋居待清曙。
- 當衙薦寶冊，夾道陳鹵簿。
- 玉色儼莊栗，淵衷緬馳慕。
- 端闈出翟車，黄道回天步。
- 千官陪祠庭，祕祐寧神御。
- 盛德配不祧，至孝始如素。
- 穹厚昭精純，蕃夷入儀注。
- 渙汗肆慶宥，需雲均膏飫。
- 廣愛形海區，教忠憲侯度。
- 下臣叨載筆，書法資典故。

## 拼音

- ming2 zhao4 chu1 fa1 zhong1 ， feng4 ci2 jiang3 sheng1 fu4 。
- kao3 dian3 xia4 rong2 tai2 ， ji2 yi4 fu4 jin4 shu3 。
- shuang1 li3 ji1 guo2 zhang1 ， da4 yi4 tui1 jing1 ju4 。
- can1 fu4 jing1 zai3 si1 ， cai2 ding4 jie1 chen2 lü4 。
- xian4 hou4 zheng4 hu2 yi2 ， reng2 ji3 bei4 yi2 gu4 。
- yong1 you4 long2 di4 shi4 ， qing1 yi2 zan4 wang2 lu4 。
- yi4 zhu3 zhong1 jing3 ming4 ， mei2 gong1 kai1 qing4 zuo4 。
- ling2 chang2 yi1 fa1 xiang2 ， xi1 qia4 ben3 chui2 yu4 。
- peng2 que4 miao3 xian1 ping2 ， bai3 cheng2 gong3 han2 shu4 。
- bie2 xiang3 ge2 zhao1 mu4 ， shi2 si1 chu4 shuang1 lu4 。
- yang2 yue4 ri4 shang4 xin1 ， zhai1 ju1 dai4 qing1 shu3 。
- dang1 ya2 jian4 bao3 ce4 ， jia1 dao4 chen2 lu3 bo2 。
- yu4 se4 yan3 zhuang1 li4 ， yuan1 zhong1 mian3 chi2 mu4 。
- duan1 wei2 chu1 zhai2 ju1 ， huang2 dao4 hui2 tian1 bu4 。
- qian1 guan1 pei2 ci2 ting2 ， bi4 you4 ning2 shen2 yu4 。
- sheng4 de2 pei4 bu4 tiao1 ， zhi4 xiao4 shi3 ru2 su4 。
- qiong2 hou4 zhao1 jing1 chun2 ， fan1 yi2 ru4 yi2 zhu4 。
- huan4 han4 si4 qing4 you4 ， xu1 yun2 jun1 gao1 yu4 。
- guang3 ai4 xing2 hai3 qu1 ， jiao4 zhong1 xian4 hou2 du4 。
- xia4 chen2 dao1 zai4 bi3 ， shu1 fa3 zi1 dian3 gu4 。

## 注释

## 译文

## 赏析
