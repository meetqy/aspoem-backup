---
id: zhang-fang-ping-gu-su-jiang-gong-bei-chi-shi
title: 姑蘇蔣公北池詩
titlePinyin: gu1 su1 jiang3 gong1 bei3 chi2 shi1
titleSlug: gu-su-jiang-gong-bei-chi-shi
author: 張方平
authorPinyin: zhang1 fang1 ping2
authorSlug: zhang-fang-ping
dynasty: 唐
dynastyPinyin: tang2
dynastySlug: tang
tags: [] 
---

## 正文

- 浙江湯湯，南國之紀。
- 句章之鄉，居巢之里。
- 天子命公，二邦更治。
- 越人之嗟，吳人之喜。
- 公之爲政，簡而易從。
- 不嚴而威，敏以有功。
- 孽不及牙，姦折其緒。
- 孰施斧斤，不見鋩露。
- 老稚晏起，壯服于畝。
- 椸有澣衣，廥有多稌。
- 公之退公，樂是北池。
- 飛閣渠渠，虛廊遲遲。
- 魚跳于藻，渚有鳧鷖。
- 釣亭檜島，其水漣漪。
- 公之退公，以豫以游。
- 邦人喜公，尚無疾憂。
- 邦人祝公，百祿是遒。
- 匪公其私，王家之休。
- 我思建官，公理眾政。
- 與民最親，惟時守令。
- 其有不臧，根心之螟。
- 小猶蟣蝨，膚皮是營。
- 於鑠有宋，一統萬方。
- 千里所付，幾人曰良。
- 凡領王民，守土之吏。
- 有理如吳，帝道則粹。
- 我歌北池，爰頌公德。
- 以告後人，勿汙勿塞。

## 拼音

- zhe4 jiang1 tang1 tang1 ， nan2 guo2 zhi1 ji4 。
- ju4 zhang1 zhi1 xiang1 ， ju1 chao2 zhi1 li3 。
- tian1 zi3 ming4 gong1 ， er4 bang1 geng4 zhi4 。
- yue4 ren2 zhi1 jie1 ， wu2 ren2 zhi1 xi3 。
- gong1 zhi1 wei2 zheng4 ， jian3 er2 yi4 cong2 。
- bu4 yan2 er2 wei1 ， min3 yi3 you3 gong1 。
- nie4 bu4 ji2 ya2 ， jian1 zhe2 qi2 xu4 。
- shu2 shi1 fu3 jin1 ， bu2 jian4 mang2 lu4 。
- lao3 zhi4 yan4 qi3 ， zhuang4 fu2 yu2 mu3 。
- yi2 you3 huan4 yi1 ， kuai4 you3 duo1 tu2 。
- gong1 zhi1 tui4 gong1 ， le4 shi4 bei3 chi2 。
- fei1 ge2 qu2 qu2 ， xu1 lang2 chi2 chi2 。
- yu2 tiao4 yu2 zao3 ， zhu3 you3 fu2 yi1 。
- diao4 ting2 gui4 dao3 ， qi2 shui3 lian2 yi1 。
- gong1 zhi1 tui4 gong1 ， yi3 yu4 yi3 you2 。
- bang1 ren2 xi3 gong1 ， shang4 wu2 ji2 you1 。
- bang1 ren2 zhu4 gong1 ， bai3 lu4 shi4 qiu2 。
- fei3 gong1 qi2 si1 ， wang2 jia1 zhi1 xiu1 。
- wo3 si1 jian4 guan1 ， gong1 li3 zhong4 zheng4 。
- yu3 min2 zui4 qin1 ， wei2 shi2 shou3 ling4 。
- qi2 you3 bu4 zang1 ， gen1 xin1 zhi1 ming2 。
- xiao3 you2 ji3 shi1 ， fu1 pi2 shi4 ying2 。
- wu1 shuo4 you3 song4 ， yi4 tong3 wan4 fang1 。
- qian1 li3 suo3 fu4 ， ji1 ren2 yue1 liang2 。
- fan2 ling3 wang2 min2 ， shou3 tu3 zhi1 li4 。
- you3 li3 ru2 wu2 ， di4 dao4 ze2 cui4 。
- wo3 ge1 bei3 chi2 ， yuan2 song4 gong1 de2 。
- yi3 gao4 hou4 ren2 ， wu4 wu1 wu4 sai1 。

## 注释

## 译文

## 赏析
