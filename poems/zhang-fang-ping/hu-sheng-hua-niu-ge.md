---
id: zhang-fang-ping-hu-sheng-hua-niu-ge
title: 胡生畫牛歌
titlePinyin: hu2 sheng1 hua4 niu2 ge1
titleSlug: hu-sheng-hua-niu-ge
author: 張方平
authorPinyin: zhang1 fang1 ping2
authorSlug: zhang-fang-ping
dynasty: 宋
dynastyPinyin: song4
dynastySlug: song
tags: []
---

## 正文

- 有儒落落何爲者，策驢曉到吾門下。
- 鳳標高古氣深淳，詢之乃是陶唐民。
- 并汾形勝太行麓，西距潼關大河曲。
- 春秋戰國漢晉史，所書義勇雄俠士。
- 多出三晉與秦燕，古云氣俗稟之然。
- 我顱儒冠腰博带，軀幹不如腦腑大。
- 曾遊兩河望王屋，不到并州心不足。
- 喜君歷歷說其鄉，引我心飛過太行。
- 因愛其鄉愛其人，已重其人重其文。
- 文比玉溪既高爽，詩比玉川仍清新。
- 胡君不但歌詩好，又工畫筆名精妙。
- 畫牛百年鼻不乾，浙東獨有戴巡官。
- 胡君不肯居戴後，自署名爲畫牛叟。
- 忽摧兩幅教余看，回首故園心戀戀。
- 我家一廛寄淮汭，往曾親把枯犂尾。
- 月下歌商叩牛角，雨裏尋春坐牛背。
- 長來提劔事羈遊，虛名役我荒西疇。
- 見君畫得牛如活，却憶煙蓑淮汭秋。
- 胡君胡君君賢者，畫得信奇宜少畫。
- 勿令畫價聞於人，掩君詩價兼文價。

## 拼音

- you3 ru2 luo4 luo4 he2 wei2 zhe3 ， ce4 lü2 xiao3 dao4 wu2 men2 xia4 。
- feng4 biao1 gao1 gu3 qi4 shen1 chun2 ， xun2 zhi1 nai3 shi4 tao2 tang2 min2 。
- bing4 fen2 xing2 sheng4 tai4 hang2 lu4 ， xi1 ju4 tong2 guan1 da4 he2 qu1 。
- chun1 qiu1 zhan4 guo2 han4 jin4 shi3 ， suo3 shu1 yi4 yong3 xiong2 xia2 shi4 。
- duo1 chu1 san1 jin4 yu3 qin2 yan4 ， gu3 yun2 qi4 su2 bing3 zhi1 ran2 。
- wo3 lu2 ru2 guan1 yao1 bo2 dai4 ， qu1 gan4 bu4 ru2 nao3 fu3 da4 。
- ceng2 you2 liang3 he2 wang4 wang2 wu1 ， bu2 dao4 bing1 zhou1 xin1 bu4 zu2 。
- xi3 jun1 li4 li4 shuo1 qi2 xiang1 ， yin3 wo3 xin1 fei1 guo4 tai4 hang2 。
- yin1 ai4 qi2 xiang1 ai4 qi2 ren2 ， yi3 zhong4 qi2 ren2 zhong4 qi2 wen2 。
- wen2 bi3 yu4 xi1 ji4 gao1 shuang3 ， shi1 bi3 yu4 chuan1 reng2 qing1 xin1 。
- hu2 jun1 bu2 dan4 ge1 shi1 hao3 ， you4 gong1 hua4 bi3 ming2 jing1 miao4 。
- hua4 niu2 bai3 nian2 bi2 bu4 qian2 ， zhe4 dong1 du2 you3 dai4 xun2 guan1 。
- hu2 jun1 bu4 ken3 ju1 dai4 hou4 ， zi4 shu3 ming2 wei2 hua4 niu2 sou3 。
- hu1 cui1 liang3 fu2 jiao4 yu2 kan4 ， hui2 shou3 gu4 yuan2 xin1 lian4 lian4 。
- wo3 jia1 yi4 chan2 ji4 huai2 rui4 ， wang3 ceng2 qin1 ba3 ku1 li2 wei3 。
- yue4 xia4 ge1 shang1 kou4 niu2 jiao3 ， yu3 li3 xun2 chun1 zuo4 niu2 bei4 。
- chang2 lai2 ti2 jian4 shi4 ji1 you2 ， xu1 ming2 yi4 wo3 huang1 xi1 chou2 。
- jian4 jun1 hua4 de2 niu2 ru2 huo2 ， que4 yi4 yan1 suo1 huai2 rui4 qiu1 。
- hu2 jun1 hu2 jun1 jun1 xian2 zhe3 ， hua4 de2 xin4 qi2 yi2 shao3 hua4 。
- wu4 ling4 hua4 jia4 wen2 wu1 ren2 ， yan3 jun1 shi1 jia4 jian1 wen2 jia4 。

## 注释

## 译文

## 赏析
