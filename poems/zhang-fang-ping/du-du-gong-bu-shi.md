---
id: zhang-fang-ping-du-du-gong-bu-shi
title: 讀杜工部詩
titlePinyin: du2 du4 gong1 bu4 shi1
titleSlug: du-du-gong-bu-shi
author: 張方平
authorPinyin: zhang1 fang1 ping2
authorSlug: zhang-fang-ping
dynasty: 宋
dynastyPinyin: song4
dynastySlug: song
tags: []
---

## 正文

- 文物皇唐盛，詩家老杜豪。
- 雅音還正始，感興出離騷。
- 運海張鵬翅，追風騁驥髦。
- 三春上休苑，八月浙江濤。
- 璀璨開鮫室，幽深閉虎牢。
- 金晶神鼎重，玉氣霽虹高。
- 甲馬騰千隊，戈船下萬艘。
- 吳鈎銛莫觸，羿彀巧無逃。
- 遠意隨孤鳥，雄筋舉六鼇。
- 曲嚴周廟肅，頌美孔圖襃。
- 世亂多羣盜，天遥隔九臯。
- 途窮傷白髮，行在窘青袍。
- 憂國論時事，司功去諫曹。
- 七哀同谷寓，一曲錦川遨。
- 妻子饑寒累，朝廷戰伐勞。
- 倦遊徒右席，樂善伐干旄。
- 舊里歸無路，危城至輒遭。
- 行吟非楚澤，達觀念莊濠。
- 逸思乘秋水，愁腸困濁醪。
- 耒陽三尺土，誰爲翦蓬蒿。

## 拼音

- wen2 wu4 huang2 tang2 sheng4 ， shi1 jia1 lao3 du4 hao2 。
- ya3 yin1 huan2 zheng4 shi3 ， gan3 xing1 chu1 li2 sao1 。
- yun4 hai3 zhang1 peng2 chi4 ， zhui1 feng1 cheng3 ji4 mao2 。
- san1 chun1 shang4 xiu1 yuan4 ， ba1 yue4 zhe4 jiang1 tao1 。
- cui3 can4 kai1 jiao1 shi4 ， you1 shen1 bi4 hu3 lao2 。
- jin1 jing1 shen2 ding3 zhong4 ， yu4 qi4 ji4 hong2 gao1 。
- jia3 ma3 teng2 qian1 dui4 ， ge1 chuan2 xia4 wan4 sou1 。
- wu2 gou1 xian1 mo4 chu4 ， yi4 gou4 qiao3 wu2 tao2 。
- yuan3 yi4 sui2 gu1 niao3 ， xiong2 jin1 ju3 liu4 ao2 。
- qu3 yan2 zhou1 miao4 su4 ， song4 mei3 kong3 tu2 bao1 。
- shi4 luan4 duo1 qun2 dao4 ， tian1 yao2 ge2 jiu3 gao1 。
- tu2 qiong2 shang1 bai2 fa4 ， xing2 zai4 jiong3 qing1 pao2 。
- you1 guo2 lun4 shi2 shi4 ， si1 gong1 qu4 jian4 cao2 。
- qi1 ai1 tong2 gu3 yu4 ， yi4 qu3 jin3 chuan1 ao2 。
- qi1 zi0 ji1 han2 lei4 ， chao2 ting2 zhan4 fa2 lao2 。
- juan4 you2 tu2 you4 xi2 ， le4 shan4 fa2 gan1 mao2 。
- jiu4 li3 gui1 wu2 lu4 ， wei1 cheng2 zhi4 zhe2 zao1 。
- xing2 yin2 fei1 chu3 ze2 ， da2 guan1 nian4 zhuang1 hao2 。
- yi4 si1 cheng2 qiu1 shui3 ， chou2 chang2 kun4 zhuo2 lao2 。
- lei3 yang2 san1 chi3 tu3 ， shui2 wei2 jian3 peng2 hao1 。

## 注释

## 译文

## 赏析
