---
id: zhang-fang-ping-quan-jiu-xing
title: 勸酒行
titlePinyin: quan4 jiu3 xing2
titleSlug: quan-jiu-xing
author: 張方平
authorPinyin: zhang1 fang1 ping2
authorSlug: zhang-fang-ping
dynasty: 宋
dynastyPinyin: song4
dynastySlug: song
tags: []
---

## 正文

- 眾客醉歸盃席闌，有客不醉坐長嘆。
- 不醉長嘆客何苦，請以眼前近事觀。
- 客見南遷丁晉公，擁旄秉軸天禧中。
- 昔歲羈遊客此宇，窮秋蕭索隨飛蓬。
- 漸達得意忘舊困，手提國柄矜權雄。
- 矜權未足俄南竄，青衫白髮窮衰翁。
- 向者枯榮試回省，何異春宵夢一終。
- 人事紛紜似飛絮，鐘漏聲中朝復暮。
- 且脫鸘裘換酒來，與子相從醉鄉去。

## 拼音

- zhong4 ke4 zui4 gui1 bei1 xi2 lan2 ， you3 ke4 bu2 zui4 zuo4 chang2 tan4 。
- bu2 zui4 chang2 tan4 ke4 he2 ku3 ， qing3 yi3 yan3 qian2 jin4 shi4 guan1 。
- ke4 jian4 nan2 qian1 ding1 jin4 gong1 ， yong1 mao2 bing3 zhou2 tian1 xi3 zhong1 。
- xi1 sui4 ji1 you2 ke4 ci3 yu3 ， qiong2 qiu1 xiao1 suo3 sui2 fei1 peng2 。
- jian4 da2 de2 yi4 wang4 jiu4 kun4 ， shou3 ti2 guo2 bing3 jin1 quan2 xiong2 。
- jin1 quan2 wei4 zu2 e2 nan2 cuan4 ， qing1 shan1 bai2 fa4 qiong2 shuai1 weng1 。
- xiang4 zhe3 ku1 rong2 shi4 hui2 sheng3 ， he2 yi4 chun1 xiao1 meng4 yi4 zhong1 。
- ren2 shi4 fen1 yun2 si4 fei1 xu4 ， zhong1 lou4 sheng1 zhong1 chao2 fu4 mu4 。
- qie3 tuo1 shuang1 qiu2 huan4 jiu3 lai2 ， yu3 zi3 xiang1 cong2 zui4 xiang1 qu4 。

## 注释

## 译文

## 赏析
