---
id: zhang-fang-ping-er-ming
title: 耳鳴
titlePinyin: er3 ming2
titleSlug: er-ming
author: 張方平
authorPinyin: zhang1 fang1 ping2
authorSlug: zhang-fang-ping
dynasty: 唐
dynastyPinyin: tang2
dynastySlug: tang
tags: [] 
---

## 正文

- 一陽初獨嘯，兩耳遂雙鳴。
- 寒谷疎鐘遠，霜空眾籟清。
- 千鈴行險倦，萬鼓戰酣聲。
- 瀑落山頭峻，濤翻海面平。
- 風檣開大浪，曉角動嚴城。
- 隴首悲凉意，蘇門曠逸情。
- 鳳簫雲外過，龍笛月中橫。
- 細轉繅車急，微遥扤櫓輕。
- 衰殘傷老態，馳徇厭時榮。
- 處世希蒙叟，觀身愧浄名。
- 神明思內守，豪蕩悔平生。
- 素問方家本，巢源導引精。
- 早年曾有客，奇術可還嬰。
- 何日開金鼎，靈丹見八瓊。

## 拼音

- yi4 yang2 chu1 du2 xiao4 ， liang3 er3 sui4 shuang1 ming2 。
- han2 gu3 shu1 zhong1 yuan3 ， shuang1 kong1 zhong4 lai4 qing1 。
- qian1 ling2 xing2 xian3 juan4 ， wan4 gu3 zhan4 han1 sheng1 。
- pu4 luo4 shan1 tou2 jun4 ， tao1 fan1 hai3 mian4 ping2 。
- feng1 qiang2 kai1 da4 lang4 ， xiao3 jiao3 dong4 yan2 cheng2 。
- long3 shou3 bei1 liang2 yi4 ， su1 men2 kuang4 yi4 qing2 。
- feng4 xiao1 yun2 wai4 guo4 ， long2 di2 yue4 zhong1 heng2 。
- xi4 zhuan3 sao1 ju1 ji2 ， wei1 yao2 wu4 lu3 qing1 。
- shuai1 can2 shang1 lao3 tai4 ， chi2 xun4 yan4 shi2 rong2 。
- chu3 shi4 xi1 meng2 sou3 ， guan1 shen1 kui4 jing4 ming2 。
- shen2 ming2 si1 nei4 shou3 ， hao2 dang4 hui3 ping2 sheng1 。
- su4 wen4 fang1 jia1 ben3 ， chao2 yuan2 dao3 yin3 jing1 。
- zao3 nian2 ceng2 you3 ke4 ， qi2 shu4 ke3 huan2 ying1 。
- he2 ri4 kai1 jin1 ding3 ， ling2 dan1 jian4 ba1 qiong2 。

## 注释

## 译文

## 赏析
