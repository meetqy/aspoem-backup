---
id: zhang-fang-ping-xian-ju-shu-huai
title: 閒居述懷
titlePinyin: xian2 ju1 shu4 huai2
titleSlug: xian-ju-shu-huai
author: 張方平
authorPinyin: zhang1 fang1 ping2
authorSlug: zhang-fang-ping
dynasty: 唐
dynastyPinyin: tang2
dynastySlug: tang
tags: [] 
---

## 正文

- 踈慵余本性，放曠涵天真。
- 自疑姑射來，藐然太古淳。
- 思與老彭游，坐閱冥靈春。
- 世家守儒業，此志成越秦。
- 蹭蹬湛世僞，遂與英俊羣。
- 闊步處清禁，迎班趨紫宸。
- 高議預時事，客氣矜要津。
- 薪火不停焰，風波浩亡垠。
- 釋筈前無的，將車後多塵。
- 履地弗敢蹐，仰屋徒含顰。
- 兼濟悼遲暮，獨善慙隱淪。
- 瀝懇得嘉命，閒曹容病身。
- 性以浄爲體，慵乃德之純。
- 融師善知識，中散誠仁鄰。
- 首慵廢冠弁，腰慵捐佩紳。
- 手慵如槁枝，足慵若奇輪。
- 耳目遺聲色，鼻舌忘馨辛。
- 內樂極委順，中扃收精神。
- 大觀齊諸物，萬化同一均。
- 禍兮福所倚，名與身孰親。
- 何須人林壑，自是逍遥人。

## 拼音

- shu1 yong1 yu2 ben3 xing4 ， fang4 kuang4 han2 tian1 zhen1 。
- zi4 yi2 gu1 she4 lai2 ， miao3 ran2 tai4 gu3 chun2 。
- si1 yu3 lao3 peng2 you2 ， zuo4 yue4 ming2 ling2 chun1 。
- shi4 jia1 shou3 ru2 ye4 ， ci3 zhi4 cheng2 yue4 qin2 。
- ceng4 deng4 zhan4 shi4 wei3 ， sui4 yu3 ying1 jun4 qun2 。
- kuo4 bu4 chu3 qing1 jin4 ， ying2 ban1 qu1 zi3 chen2 。
- gao1 yi4 yu4 shi2 shi4 ， ke4 qi4 jin1 yao4 jin1 。
- xin1 huo3 bu4 ting2 yan4 ， feng1 bo1 hao4 wang2 yin2 。
- shi4 kuo4 qian2 wu2 de0 ， jiang1 ju1 hou4 duo1 chen2 。
- lü3 di4 fu2 gan3 ji2 ， yang3 wu1 tu2 han2 pin2 。
- jian1 ji4 dao4 chi2 mu4 ， du2 shan4 can2 yin3 lun2 。
- li4 ken3 de2 jia1 ming4 ， xian2 cao2 rong2 bing4 shen1 。
- xing4 yi3 jing4 wei2 ti3 ， yong1 nai3 de2 zhi1 chun2 。
- rong2 shi1 shan4 zhi1 shi2 ， zhong1 san4 cheng2 ren2 lin2 。
- shou3 yong1 fei4 guan1 bian4 ， yao1 yong1 juan1 pei4 shen1 。
- shou3 yong1 ru2 gao3 zhi1 ， zu2 yong1 ruo4 qi2 lun2 。
- er3 mu4 yi2 sheng1 se4 ， bi2 she2 wang4 xin1 xin1 。
- nei4 le4 ji2 wei3 shun4 ， zhong1 jiong1 shou1 jing1 shen2 。
- da4 guan1 qi2 zhu1 wu4 ， wan4 hua4 tong2 yi4 jun1 。
- huo4 xi1 fu2 suo3 yi3 ， ming2 yu3 shen1 shu2 qin1 。
- he2 xu1 ren2 lin2 he4 ， zi4 shi4 xiao1 yao2 ren2 。

## 注释

## 译文

## 赏析
