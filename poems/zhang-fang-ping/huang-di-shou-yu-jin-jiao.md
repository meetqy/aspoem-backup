---
id: zhang-fang-ping-huang-di-shou-yu-jin-jiao
title: 皇帝狩于近郊
titlePinyin: huang2 di4 shou4 yu2 jin4 jiao1
titleSlug: huang-di-shou-yu-jin-jiao
author: 張方平
authorPinyin: zhang1 fang1 ping2
authorSlug: zhang-fang-ping
dynasty: 唐
dynastyPinyin: tang2
dynastySlug: tang
tags: [] 
---

## 正文

- 講事時農隙，斿車引狩畋。
- 旌門開霽野，帳殿拂霜天。
- 星斗隨華蓋，風雲逐寶鞭。
- 翼開花浪急，圍合錦城圓。
- 射狡無遺鏃，從奔必應弦。
- 迹人輕過電，騎隊速回漩。
- 鷙翮紛爭擊，材盧亦競先。
- 亟來餘逸足，徑下不虛拳。
- 勇氣凌金鼓，懽聲雜筦絃。
- 抗緌分逆順，植表閱周旋。
- 湯德逾三面，堯心豈兩豜。
- 頒禽均近列，賜帛及高年。
- 坐幄陳慈宴，停輿勞力田。
- 鳴鐃迴綵仗，斜日下濛泉。
- 寧校虞旗獲，聊供廟俎鮮。
- 簡稽嚴卒乘，典制寓蹄筌。
- 甫草深懷古，磻溪念得賢。
- 威靈增震耀，夷虜懾腥羶。
- 羽獵嘗箴漢，車攻昔美宣。
- 詞臣茲紀詠，抑未愧前篇。

## 拼音

- jiang3 shi4 shi2 nong2 xi4 ， you2 ju1 yin3 shou4 tian2 。
- jing1 men2 kai1 ji4 ye3 ， zhang4 dian4 fu2 shuang1 tian1 。
- xing1 dou3 sui2 hua2 gai4 ， feng1 yun2 zhu2 bao3 bian1 。
- yi4 kai1 hua1 lang4 ji2 ， wei2 he2 jin3 cheng2 yuan2 。
- she4 jiao3 wu2 yi2 zu2 ， cong2 ben1 bi4 ying1 xian2 。
- ji4 ren2 qing1 guo4 dian4 ， qi2 dui4 su4 hui2 xuan2 。
- zhi4 he2 fen1 zheng1 ji1 ， cai2 lu2 yi4 jing4 xian1 。
- ji2 lai2 yu2 yi4 zu2 ， jing4 xia4 bu4 xu1 quan2 。
- yong3 qi4 ling2 jin1 gu3 ， huan1 sheng1 za2 guan3 xian2 。
- kang4 rui2 fen1 ni4 shun4 ， zhi2 biao3 yue4 zhou1 xuan2 。
- tang1 de2 yu2 san1 mian4 ， yao2 xin1 qi3 liang3 jian1 。
- ban1 qin2 jun1 jin4 lie4 ， ci4 bo2 ji2 gao1 nian2 。
- zuo4 wo4 chen2 ci2 yan4 ， ting2 yu2 lao2 li4 tian2 。
- ming2 nao2 hui2 cai3 zhang4 ， xie2 ri4 xia4 meng2 quan2 。
- ning2 xiao4 yu2 qi2 huo4 ， liao2 gong4 miao4 zu3 xian1 。
- jian3 ji1 yan2 zu2 cheng2 ， dian3 zhi4 yu4 ti2 quan2 。
- fu3 cao3 shen1 huai2 gu3 ， pan2 xi1 nian4 de2 xian2 。
- wei1 ling2 zeng1 zhen4 yao4 ， yi2 lu3 she4 xing1 shan1 。
- yu3 lie4 chang2 zhen1 han4 ， ju1 gong1 xi1 mei3 xuan1 。
- ci2 chen2 zi1 ji4 yong3 ， yi4 wei4 kui4 qian2 pian1 。

## 注释

## 译文

## 赏析
