---
id: zhang-fang-ping-de-qing-nan-tai-ou-shu
title: 得請南臺偶書
titlePinyin: de2 qing3 nan2 tai2 ou3 shu1
titleSlug: de-qing-nan-tai-ou-shu
author: 張方平
authorPinyin: zhang1 fang1 ping2
authorSlug: zhang-fang-ping
dynasty: 唐
dynastyPinyin: tang2
dynastySlug: tang
tags: [] 
---

## 正文

- 紫陽洞中客，水晶宮裏人。
- 一念墮塵世，資本猶天真。
- 擢質出流俗，抗志凌蒼旻。
- 邈從逍遥遊，浩與恬漠親。
- 風簫不受調，溪鳥非所馴。
- 敢希古作者，尚從諸逸民。
- 犬馬皆有養，況我無天倫。
- 俛首遂干祿，老先稱過秦。
- 流遁亡舊守，趨鏘陪薦紳。
- 驕氣與矜色，湛沒四十春。
- 市合先縮手，戰酣早收身。
- 桑榆近頹暮，丘壑慙荒榛。
- 福兮禍所伏，名者實之賓。
- 雖嗟負前志，大觀亦同均。

## 拼音

- zi3 yang2 dong4 zhong1 ke4 ， shui3 jing1 gong1 li3 ren2 。
- yi2 nian4 duo4 chen2 shi4 ， zi1 ben3 you2 tian1 zhen1 。
- zhuo2 zhi4 chu1 liu2 su2 ， kang4 zhi4 ling2 cang1 min2 。
- miao3 cong2 xiao1 yao2 you2 ， hao4 yu3 tian2 mo4 qin1 。
- feng1 xiao1 bu2 shou4 diao4 ， xi1 niao3 fei1 suo3 xun4 。
- gan3 xi1 gu3 zuo4 zhe3 ， shang4 cong2 zhu1 yi4 min2 。
- quan3 ma3 jie1 you3 yang3 ， kuang4 wo3 wu2 tian1 lun2 。
- fu3 shou3 sui4 gan1 lu4 ， lao3 xian1 cheng1 guo4 qin2 。
- liu2 dun4 wang2 jiu4 shou3 ， qu1 qiang1 pei2 jian4 shen1 。
- jiao1 qi4 yu3 jin1 se4 ， zhan4 mei2 si4 shi2 chun1 。
- shi4 he2 xian1 suo1 shou3 ， zhan4 han1 zao3 shou1 shen1 。
- sang1 yu2 jin4 tui2 mu4 ， qiu1 he4 can2 huang1 zhen1 。
- fu2 xi1 huo4 suo3 fu2 ， ming2 zhe3 shi2 zhi1 bin1 。
- sui1 jie1 fu4 qian2 zhi4 ， da4 guan1 yi4 tong2 jun1 。

## 注释

## 译文

## 赏析
