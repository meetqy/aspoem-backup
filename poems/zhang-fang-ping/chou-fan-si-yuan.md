---
id: zhang-fang-ping-chou-fan-si-yuan
title: 酬范思遠
titlePinyin: chou2 fan4 si1 yuan3
titleSlug: chou-fan-si-yuan
author: 張方平
authorPinyin: zhang1 fang1 ping2
authorSlug: zhang-fang-ping
dynasty: 宋
dynastyPinyin: song4
dynastySlug: song
tags: []
---

## 正文

- 陰陽萬變始三畫，天地大法都九疇。
- 斯文濫觴日增廣，淳源已潰分千流。
- 舉而錯之爲事業，典誥始勛終乎周。
- 尼父將聖生無位，一王遺法存春秋。
- 化成天下文之大，豈事章句矜雕鎪。
- 道經戰國遂榛莽，賴漢諸儒勤耘耰。
- 然其文物比三代，高曾下視雲來幽。
- 唐時師匠多磊落，昌黎把鉞爲之酋。
- 姬公端冕明堂位，八門四面羣小侯。
- 嗟時迦老駕異說，吾儒路阻行無郵。
- 可憐韓子獨强介，抗顔不爲緇黄羞。
- 惟余碌碌謬庸者，蓬頭風轉萍波浮。
- 出言踈闊觸忌諱，倦遊四國無人收。
- 夫君家公世才傑，士林嚮景稱英游。
- 是故落然來北海，登門如到神仙洲。
- 貽詩旅人定交分，所期者大將安酬。
- 爽如高秋望霽景，壯如拔戟逐挾輈。
- 兩敦六瑚見古器，黄鍾大呂聞鳴球。
- 偉哉志趣規取遠，古人之善今人仇。
- 直須擺脫忽迴視，遠趨董賈爲朋儔。
- 此心可以厚風俗，此文可以揚天休。
- 誓將它日同利涉，我爲之楫君爲舟。

## 拼音

- yin1 yang2 wan4 bian4 shi3 san1 hua4 ， tian1 di4 da4 fa3 dou1 jiu3 chou2 。
- si1 wen2 lan4 shang1 ri4 zeng1 guang3 ， chun2 yuan2 yi3 kui4 fen1 qian1 liu2 。
- ju3 er2 cuo4 zhi1 wei2 shi4 ye4 ， dian3 gao4 shi3 xun1 zhong1 hu1 zhou1 。
- ni2 fu4 jiang1 sheng4 sheng1 wu2 wei4 ， yi4 wang2 yi2 fa3 cun2 chun1 qiu1 。
- hua4 cheng2 tian1 xia4 wen2 zhi1 da4 ， qi3 shi4 zhang1 ju4 jin1 diao1 sou1 。
- dao4 jing1 zhan4 guo2 sui4 zhen1 mang3 ， lai4 han4 zhu1 ru2 qin2 yun2 you1 。
- ran2 qi2 wen2 wu4 bi3 san1 dai4 ， gao1 ceng2 xia4 shi4 yun2 lai2 you1 。
- tang2 shi2 shi1 jiang4 duo1 lei3 luo4 ， chang1 li2 ba3 yue4 wei2 zhi1 qiu2 。
- ji1 gong1 duan1 mian3 ming2 tang2 wei4 ， ba1 men2 si4 mian4 qun2 xiao3 hou2 。
- jie1 shi2 jia1 lao3 jia4 yi4 shuo1 ， wu2 ru2 lu4 zu3 xing2 wu2 you2 。
- ke3 lian2 han2 zi3 du2 qiang2 jie4 ， kang4 yan2 bu4 wei2 zi1 huang2 xiu1 。
- wei2 yu2 lu4 lu4 miu4 yong1 zhe3 ， peng2 tou2 feng1 zhuan3 ping2 bo1 fu2 。
- chu1 yan2 shu1 kuo4 chu4 ji4 hui4 ， juan4 you2 si4 guo2 wu2 ren2 shou1 。
- fu1 jun1 jia1 gong1 shi4 cai2 jie2 ， shi4 lin2 xiang4 jing3 cheng1 ying1 you2 。
- shi4 gu4 luo4 ran2 lai2 bei3 hai3 ， deng1 men2 ru2 dao4 shen2 xian1 zhou1 。
- yi2 shi1 lü3 ren2 ding4 jiao1 fen1 ， suo3 qi1 zhe3 da4 jiang1 an1 chou2 。
- shuang3 ru2 gao1 qiu1 wang4 ji4 jing3 ， zhuang4 ru2 ba2 ji3 zhu2 xie2 zhou1 。
- liang3 dun1 liu4 hu2 jian4 gu3 qi4 ， huang2 zhong1 da4 lü3 wen2 ming2 qiu2 。
- wei3 zai1 zhi4 qu4 gui1 qu3 yuan3 ， gu3 ren2 zhi1 shan4 jin1 ren2 chou2 。
- zhi2 xu1 bai3 tuo1 hu1 hui2 shi4 ， yuan3 qu1 dong3 jia3 wei2 peng2 chou2 。
- ci3 xin1 ke3 yi3 hou4 feng1 su2 ， ci3 wen2 ke3 yi3 yang2 tian1 xiu1 。
- shi4 jiang1 ta1 ri4 tong2 li4 she4 ， wo3 wei2 zhi1 ji2 jun1 wei2 zhou1 。

## 注释

## 译文

## 赏析
