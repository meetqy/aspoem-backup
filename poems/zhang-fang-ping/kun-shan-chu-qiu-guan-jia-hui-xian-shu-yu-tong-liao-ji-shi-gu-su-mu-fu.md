---
id: zhang-fang-ping-kun-shan-chu-qiu-guan-jia-hui-xian-shu-yu-tong-liao-ji-shi-gu-su-mu-fu
title: 崑山初秋觀稼回縣署與同寮及示姑蘇幕府
titlePinyin: kun1 shan1 chu1 qiu1 guan1 jia4 hui2 xian4 shu3 yu3 tong2 liao2 ji2 shi4 gu1 su1 mu4 fu3
titleSlug: kun-shan-chu-qiu-guan-jia-hui-xian-shu-yu-tong-liao-ji-shi-gu-su-mu-fu
author: 張方平
authorPinyin: zhang1 fang1 ping2
authorSlug: zhang-fang-ping
dynasty: 宋
dynastyPinyin: song4
dynastySlug: song
tags: []
---

## 正文

- 邑民三萬家，四邊湖海遶。
- 家家勤穡事，市井商游少。
- 薦歲逢水沴，饑勞何擾擾。
- 我來忝撫字，見此心如搗。
- 去秋僅有年，膏田尚停潦。
- 今幸風雨調，皆話天時好。
- 春喜鵲巢低，夏更蟬聲早。
- 秧船拏參差，葑岸縈迴繚。
- 藝插暮更急，車響轉清曉。
- 紡筥猶掛壁，何暇張魚鳥。
- 我時行近郊，小艇穿萍藻。
- 渚長葭薍深，野沃𥝧稏倒。
- 孺子遠餉歸，閒暇顔色飽。
- 預喜省敲笞，租賦可時了。
- 歸來軒館靜，曠蕩盈懷抱。
- 衙退人吏散，庭廡闃窈窈。
- 露篠映孤亭，風荷動幽沼。
- 置身木鴈間，茲焉願終老。
- 顛蹶走榮利，況余拙非巧。
- 鱸膾飯紫芒，鵝脂酒清醥。
- 悵然懷友生，虛齋爲誰掃。

## 拼音

- yi4 min2 san1 wan4 jia1 ， si4 bian1 hu2 hai3 rao4 。
- jia1 jia1 qin2 se4 shi4 ， shi4 jing3 shang1 you2 shao3 。
- jian4 sui4 feng2 shui3 li4 ， ji1 lao2 he2 rao3 rao3 。
- wo3 lai2 tian3 fu3 zi4 ， jian4 ci3 xin1 ru2 dao3 。
- qu4 qiu1 jin3 you3 nian2 ， gao1 tian2 shang4 ting2 liao2 。
- jin1 xing4 feng1 yu3 diao4 ， jie1 hua4 tian1 shi2 hao3 。
- chun1 xi3 que4 chao2 di1 ， xia4 geng4 chan2 sheng1 zao3 。
- yang1 chuan2 na2 can1 cha4 ， feng1 an4 ying2 hui2 liao2 。
- yi4 cha1 mu4 geng4 ji2 ， ju1 xiang3 zhuan3 qing1 xiao3 。
- fang3 ju3 you2 gua4 bi4 ， he2 xia2 zhang1 yu2 niao3 。
- wo3 shi2 xing2 jin4 jiao1 ， xiao3 ting3 chuan1 ping2 zao3 。
- zhu3 chang2 jia1 wan4 shen1 ， ye3 wo4 𥝧 ya4 dao3 。
- ru2 zi3 yuan3 xiang3 gui1 ， xian2 xia2 yan2 se4 bao3 。
- yu4 xi3 sheng3 qiao1 chi1 ， zu1 fu4 ke3 shi2 le0 。
- gui1 lai2 xuan1 guan3 jing4 ， kuang4 dang4 ying2 huai2 bao4 。
- ya2 tui4 ren2 li4 san4 ， ting2 wu3 qu4 yao3 yao3 。
- lu4 xiao3 ying4 gu1 ting2 ， feng1 he2 dong4 you1 zhao3 。
- zhi4 shen1 mu4 yan4 jian4 ， zi1 yan1 yuan4 zhong1 lao3 。
- dian1 jue3 zou3 rong2 li4 ， kuang4 yu2 zhuo1 fei1 qiao3 。
- lu2 kuai4 fan4 zi3 mang2 ， e2 zhi1 jiu3 qing1 piao3 。
- chang4 ran2 huai2 you3 sheng1 ， xu1 zhai1 wei2 shui2 sao3 。

## 注释

## 译文

## 赏析
