---
id: zhang-fang-ping-song-nei-ge-cai-gong-gui-que
title: 送內閣蔡公歸闕
titlePinyin: song4 nei4 ge2 cai4 gong1 gui1 que4
titleSlug: song-nei-ge-cai-gong-gui-que
author: 張方平
authorPinyin: zhang1 fang1 ping2
authorSlug: zhang-fang-ping
dynasty: 宋
dynastyPinyin: song4
dynastySlug: song
tags: []
---

## 正文

- 豐宮周舊宅，梁國漢東關。
- 尹正司留鑰，賢公出近班。
- 教條推愛利，滋蔓悉除刪。
- 狹野耕桑急，終年獄市閒。
- 燕申鈴閣靜，榮養彩衣斑。
- 治迹經綸外，陰功造化間。
- 士林歸北海，人望在東山。
- 一節遄趨召，西轅不可攀。
- 前旌霜樹曉，候騎古河灣。
- 和氣均生物，淳風復海寰。
- 具瞻知可副，盛德致無艱。
- 他日開鑪冶，餘功爲鑄顔。

## 拼音

- feng1 gong1 zhou1 jiu4 zhai2 ， liang2 guo2 han4 dong1 guan1 。
- yin3 zheng4 si1 liu2 yue4 ， xian2 gong1 chu1 jin4 ban1 。
- jiao4 tiao2 tui1 ai4 li4 ， zi1 man4 xi1 chu2 shan1 。
- xia2 ye3 geng1 sang1 ji2 ， zhong1 nian2 yu4 shi4 xian2 。
- yan4 shen1 ling2 ge2 jing4 ， rong2 yang3 cai3 yi1 ban1 。
- zhi4 ji4 jing1 lun2 wai4 ， yin1 gong1 zao4 hua4 jian4 。
- shi4 lin2 gui1 bei3 hai3 ， ren2 wang4 zai4 dong1 shan1 。
- yi4 jie2 chuan2 qu1 zhao4 ， xi1 yuan2 bu4 ke3 pan1 。
- qian2 jing1 shuang1 shu4 xiao3 ， hou4 qi2 gu3 he2 wan1 。
- he2 qi4 jun1 sheng1 wu4 ， chun2 feng1 fu4 hai3 huan2 。
- ju4 zhan1 zhi1 ke3 fu4 ， sheng4 de2 zhi4 wu2 jian1 。
- ta1 ri4 kai1 lu2 ye3 ， yu2 gong1 wei2 zhu4 yan2 。

## 注释

## 译文

## 赏析
