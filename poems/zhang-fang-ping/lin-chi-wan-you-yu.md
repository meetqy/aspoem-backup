---
id: zhang-fang-ping-lin-chi-wan-you-yu
title: 臨池翫游魚
titlePinyin: lin2 chi2 wan2 you2 yu2
titleSlug: lin-chi-wan-you-yu
author: 張方平
authorPinyin: zhang1 fang1 ping2
authorSlug: zhang-fang-ping
dynasty: 宋
dynastyPinyin: song4
dynastySlug: song
tags: []
---

## 正文

- 曲池秋水平，虛碧杳澄浄。
- 有鰋從何來，潛據久已橫。
- 鼓鬣作波浪，晴景占蘋荇。
- 貪吞無遺鱗，多折脩荷柄。
- 西軒因納凉，遶步恣哦詠。
- 時逢橫水面，氣意殊豪勁。
- 向非神守嚴，雨霧尋飛迸。
- 不揆入江海，且與蛟螭競。
- 暇日呼罟師，搜摝窮泥濘。
- 潑剌出數尺，怒跳何健輕。
- 狀醜足涎沫，刀几嫌腥硬。
- 遣童放西澤，不死儻知倖。
- 猶慮持私烹，誠囑煩言令。
- 去去避鈎網，再獲誰爾諍。
- 遂取羣小鮮，投中使沿泳。
- 上游若浮空，眾沈疑落穽。
- 隊行有孤出，如嫡從諸媵。
- 忽散何所驚，兩合成相迎。
- 銜尾既競速，依蒲亦少定。
- 莊濠念逍遥，嚴溪思隱行。
- 聊以貽後人，持竿助閒興。

## 拼音

- qu3 chi2 qiu1 shui3 ping2 ， xu1 bi4 yao3 cheng2 jing4 。
- you3 yan3 cong2 he2 lai2 ， qian2 ju4 jiu3 yi3 heng2 。
- gu3 lie4 zuo4 bo1 lang4 ， qing2 jing3 zhan4 pin2 xing4 。
- tan1 tun1 wu2 yi2 lin2 ， duo1 zhe2 xiu1 he2 bing3 。
- xi1 xuan1 yin1 na4 liang2 ， rao4 bu4 zi4 o4 yong3 。
- shi2 feng2 heng2 shui3 mian4 ， qi4 yi4 shu1 hao2 jin4 。
- xiang4 fei1 shen2 shou3 yan2 ， yu3 wu4 xun2 fei1 beng4 。
- bu4 kui2 ru4 jiang1 hai3 ， qie3 yu3 jiao1 chi1 jing4 。
- xia2 ri4 hu1 gu3 shi1 ， sou1 lu4 qiong2 ni2 ning4 。
- po1 la4 chu1 shu4 chi3 ， nu4 tiao4 he2 jian4 qing1 。
- zhuang4 chou3 zu2 xian2 mo4 ， dao1 ji3 xian2 xing1 ying4 。
- qian3 tong2 fang4 xi1 ze2 ， bu4 si3 tang3 zhi1 xing4 。
- you2 lü4 chi2 si1 peng1 ， cheng2 zhu3 fan2 yan2 ling4 。
- qu4 qu4 bi4 gou1 wang3 ， zai4 huo4 shui2 er3 zheng4 。
- sui4 qu3 qun2 xiao3 xian1 ， tou2 zhong1 shi3 yan2 yong3 。
- shang4 you2 ruo4 fu2 kong1 ， zhong4 shen3 yi2 luo4 jing3 。
- dui4 xing2 you3 gu1 chu1 ， ru2 di2 cong2 zhu1 ying4 。
- hu1 san4 he2 suo3 jing1 ， liang3 he2 cheng2 xiang1 ying2 。
- xian2 wei3 ji4 jing4 su4 ， yi1 pu2 yi4 shao3 ding4 。
- zhuang1 hao2 nian4 xiao1 yao2 ， yan2 xi1 si1 yin3 xing2 。
- liao2 yi3 yi2 hou4 ren2 ， chi2 gan1 zhu4 xian2 xing1 。

## 注释

## 译文

## 赏析
