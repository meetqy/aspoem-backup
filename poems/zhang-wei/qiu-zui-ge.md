---
id: zhang-wei-qiu-zui-ge
title: 秋醉歌
titlePinyin: qiu1 zui4 ge1
titleSlug: qiu-zui-ge
author: 張爲
authorPinyin: zhang1 wei2
authorSlug: zhang-wei
dynasty: 唐
dynastyPinyin: tang2
dynastySlug: tang
tags: []
---

## 正文

- 金風颯已起，還是招漁翁。
- 攜酒天姥岑，自彈嶧陽桐。
- 脫却登山履，赤脚翹青筇。
- 泉聲掃殘暑，猨臂攀長松。
- 翠微泛罇綠，苔蘚分煙紅。
- 造化處術內，相對數壺空。
- 醉眠嶺上草，不覺夜露濃。
- 一夢到天曉，始覺一醉中。
- 皎然夢中路，直到瀛洲東。
- 初平把我臂，相與騎白龍。
- 三留對上帝，玉樓十二重。
- 上帝賜我酒，送我敲金鍾。
- 寶閣香斂苒，琪樹寒玲瓏。
- 動葉如笙篁，音律相怡融。
- 珍重此一醉，百骸出天地。
- 長如此夢魂，永謝名與利。

## 拼音

- jin1 feng1 sa4 yi3 qi3 ， huan2 shi4 zhao1 yu2 weng1 。
- xie2 jiu3 tian1 lao3 cen2 ， zi4 dan4 yi4 yang2 tong2 。
- tuo1 que4 deng1 shan1 lü3 ， chi4 jiao3 qiao2 qing1 qiong2 。
- quan2 sheng1 sao3 can2 shu3 ， yuan2 bi4 pan1 chang2 song1 。
- cui4 wei1 fan4 zun1 lü4 ， tai2 xian3 fen1 yan1 hong2 。
- zao4 hua4 chu3 shu4 nei4 ， xiang1 dui4 shu4 hu2 kong1 。
- zui4 mian2 ling3 shang4 cao3 ， bu4 jue2 ye4 lu4 nong2 。
- yi2 meng4 dao4 tian1 xiao3 ， shi3 jue2 yi2 zui4 zhong1 。
- jiao3 ran2 meng4 zhong1 lu4 ， zhi2 dao4 ying2 zhou1 dong1 。
- chu1 ping2 ba3 wo3 bi4 ， xiang1 yu3 qi2 bai2 long2 。
- san1 liu2 dui4 shang4 di4 ， yu4 lou2 shi2 er4 zhong4 。
- shang4 di4 ci4 wo3 jiu3 ， song4 wo3 qiao1 jin1 zhong1 。
- bao3 ge2 xiang1 lian3 ran3 ， qi2 shu4 han2 ling2 long2 。
- dong4 ye4 ru2 sheng1 huang2 ， yin1 lü4 xiang1 yi2 rong2 。
- zhen1 zhong4 ci3 yi2 zui4 ， bai3 hai2 chu1 tian1 di4 。
- chang2 ru2 ci3 meng4 hun2 ， yong3 xie4 ming2 yu3 li4 。

## 注释

## 译文

## 赏析
