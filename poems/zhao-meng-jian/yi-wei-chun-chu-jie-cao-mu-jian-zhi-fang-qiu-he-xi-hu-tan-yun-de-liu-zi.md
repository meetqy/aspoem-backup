---
id: zhao-meng-jian-yi-wei-chun-chu-jie-cao-mu-jian-zhi-fang-qiu-he-xi-hu-tan-yun-de-liu-zi
title: 乙未春初解漕幕兼職訪秋壑西湖探韻得柳字
titlePinyin: yi3 wei4 chun1 chu1 jie3 cao2 mu4 jian1 zhi2 fang3 qiu1 he4 xi1 hu2 tan4 yun4 de2 liu3 zi4
titleSlug: yi-wei-chun-chu-jie-cao-mu-jian-zhi-fang-qiu-he-xi-hu-tan-yun-de-liu-zi
author: 趙孟堅
authorPinyin: zhao4 meng4 jian1
authorSlug: zhao-meng-jian
dynasty: 宋
dynastyPinyin: song4
dynastySlug: song
tags: []
---

## 正文

- 浮生恍流萍，聚難別易久。
- 經年稀會面，感歎兩執手。
- 佳賓稍翕集，歷落馬蹄驟。
- 競誇摛錦文，雄騁翻河口。
- 主人金叵羅，頗費黄封酒。
- 環坐松下亭，海納翕敷受。
- 飲酣氣張王，聯題健揮肘。
- 山凹日斜射，簷額風穿逗。
- 恨無秉燭遊，以夜繼斯晝。
- 聊追擘韻戲，嶮窄互呈鬭。
- 分携上木蘭，漾槳幾回首。
- 遥追飛蓋歸，數徧蘇堤柳。

## 拼音

- fu2 sheng1 huang3 liu2 ping2 ， ju4 nan2 bie2 yi4 jiu3 。
- jing1 nian2 xi1 hui4 mian4 ， gan3 tan4 liang3 zhi2 shou3 。
- jia1 bin1 shao1 xi1 ji2 ， li4 luo4 ma3 ti2 zhou4 。
- jing4 kua1 chi1 jin3 wen2 ， xiong2 cheng3 fan1 he2 kou3 。
- zhu3 ren2 jin1 po3 luo2 ， po1 fei4 huang2 feng1 jiu3 。
- huan2 zuo4 song1 xia4 ting2 ， hai3 na4 xi1 fu1 shou4 。
- yin3 han1 qi4 zhang1 wang2 ， lian2 ti2 jian4 hui1 zhou3 。
- shan1 ao1 ri4 xie2 she4 ， yan2 e2 feng1 chuan1 dou4 。
- hen4 wu2 bing3 zhu2 you2 ， yi3 ye4 ji4 si1 zhou4 。
- liao2 zhui1 bo4 yun4 xi4 ， xian3 zhai3 hu4 cheng2 dou4 。
- fen1 xie2 shang4 mu4 lan2 ， yang4 jiang3 ji1 hui2 shou3 。
- yao2 zhui1 fei1 gai4 gui1 ， shu4 bian4 su1 di1 liu3 。

## 注释

## 译文

## 赏析
