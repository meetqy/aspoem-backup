---
id: zhao-meng-jian-shang-xi-an-chen-xian-sheng
title: 上習庵陳先生
titlePinyin: shang4 xi2 an1 chen2 xian1 sheng0
titleSlug: shang-xi-an-chen-xian-sheng
author: 趙孟堅
authorPinyin: zhao4 meng4 jian1
authorSlug: zhao-meng-jian
dynasty: 宋
dynastyPinyin: song4
dynastySlug: song
tags: []
---

## 正文

- 厥聞忠孝者，所出同一源。
- 子於所親孝，移忠理必然。
- 親賢亦子訓，忠節貴兩全。
- 殺身能成仁，揚名斯永延。
- 是亦孝所在，豈但知色難。
- 嘻其叔世風，本末嗟倒懸。
- 若曰能養耳，食美衣華鮮。
- 苟求胡弗至，側媚諂笑肩。
- 彼其良自多，喟歎達者觀。
- 向來歐陽公，拓落夷陵年。
- 夫人告之公，淡泊吾所安。
- 慎毋爲險變，守節當彌堅。
- 卓哉名母訓，紀歷伊誰傳。
- 恭惟奉常君，矢心直似弦。
- 立朝幾抗論，凜凜高回天。
- 力甦憒憒徒，若障狂瀾川。
- 人知君守固，當識君母賢。
- 想其勉勵時，諄勤誨膝邊。
- 怡愉一領解，心注靡變遷。
- 升而高爲天，下而沉爲淵。
- 但知慈訓在，此外浮雲焉。
- 茲來從吏隠，斲屋新數椽。
- 曲檻花葳蕤，虛窗月嬋娟。
- 雅意寓一賦，懦立貪以廉。
- 我誦順親記，有淚如迸泉。
- 我貧母亦老，苒苒髮已宣。
- 家徒空四壁，簞笥笑且便。
- 惟虞官箴曠，勿以溫飽牽。
- 澤深百川赴，火明斯聚蟬。
- 投君以臭味，君子毋棄捐。

## 拼音

- jue2 wen2 zhong1 xiao4 zhe3 ， suo3 chu1 tong2 yi4 yuan2 。
- zi3 wu1 suo3 qin1 xiao4 ， yi2 zhong1 li3 bi4 ran2 。
- qin1 xian2 yi4 zi3 xun4 ， zhong1 jie2 gui4 liang3 quan2 。
- sha1 shen1 neng2 cheng2 ren2 ， yang2 ming2 si1 yong3 yan2 。
- shi4 yi4 xiao4 suo3 zai4 ， qi3 dan4 zhi1 se4 nan2 。
- xi1 qi2 shu1 shi4 feng1 ， ben3 mo4 jie1 dao3 xuan2 。
- ruo4 yue1 neng2 yang3 er3 ， shi2 mei3 yi1 hua2 xian1 。
- gou3 qiu2 hu2 fu2 zhi4 ， ce4 mei4 chan3 xiao4 jian1 。
- bi3 qi2 liang2 zi4 duo1 ， kui4 tan4 da2 zhe3 guan1 。
- xiang4 lai2 ou1 yang2 gong1 ， tuo4 luo4 yi2 ling2 nian2 。
- fu1 ren2 gao4 zhi1 gong1 ， dan4 bo2 wu2 suo3 an1 。
- shen4 wu2 wei2 xian3 bian4 ， shou3 jie2 dang1 mi2 jian1 。
- zhuo2 zai1 ming2 mu3 xun4 ， ji4 li4 yi1 shui2 chuan2 。
- gong1 wei2 feng4 chang2 jun1 ， shi3 xin1 zhi2 si4 xian2 。
- li4 chao2 ji1 kang4 lun4 ， lin3 lin3 gao1 hui2 tian1 。
- li4 su1 kui4 kui4 tu2 ， ruo4 zhang4 kuang2 lan2 chuan1 。
- ren2 zhi1 jun1 shou3 gu4 ， dang1 shi2 jun1 mu3 xian2 。
- xiang3 qi2 mian3 li4 shi2 ， zhun1 qin2 hui4 xi1 bian1 。
- yi2 yu2 yi4 ling3 jie3 ， xin1 zhu4 mi2 bian4 qian1 。
- sheng1 er2 gao1 wei2 tian1 ， xia4 er2 chen2 wei2 yuan1 。
- dan4 zhi1 ci2 xun4 zai4 ， ci3 wai4 fu2 yun2 yan1 。
- zi1 lai2 cong2 li4 yin3 ， zhuo2 wu1 xin1 shu4 chuan2 。
- qu3 jian4 hua1 wei1 rui2 ， xu1 chuang1 yue4 chan2 juan1 。
- ya3 yi4 yu4 yi2 fu4 ， nuo4 li4 tan1 yi3 lian2 。
- wo3 song4 shun4 qin1 ji4 ， you3 lei4 ru2 beng4 quan2 。
- wo3 pin2 mu3 yi4 lao3 ， ran3 ran3 fa4 yi3 xuan1 。
- jia1 tu2 kong1 si4 bi4 ， dan1 si4 xiao4 qie3 bian4 。
- wei2 yu2 guan1 zhen1 kuang4 ， wu4 yi3 wen1 bao3 qian1 。
- ze2 shen1 bai3 chuan1 fu4 ， huo3 ming2 si1 ju4 chan2 。
- tou2 jun1 yi3 chou4 wei4 ， jun1 zi3 wu2 qi4 juan1 。

## 注释

## 译文

## 赏析
