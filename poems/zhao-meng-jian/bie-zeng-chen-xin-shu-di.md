---
id: zhao-meng-jian-bie-zeng-chen-xin-shu-di
title: 別贈陳新叔弟
titlePinyin: bie2 zeng4 chen2 xin1 shu1 di4
titleSlug: bie-zeng-chen-xin-shu-di
author: 趙孟堅
authorPinyin: zhao4 meng4 jian1
authorSlug: zhao-meng-jian
dynasty: 宋
dynastyPinyin: song4
dynastySlug: song
tags: []
---

## 正文

- 神靈造天極，仁深祚綿遠。
- 光堯渡江初，屬族扶日輦。
- 南來逾百年，瓜瓞載繁衍。
- 開江一枝燈，海濱發長燄。
- 紹興庚辰第，伯祖維創見。
- 自此燈燈續，儒科已累踐。
- 姪也幼則孤，門戶中屯蹇。
- 執編青衿後，浪策禮部選。
- 有叔行派親，隔驀此異閈。
- 天都邂逅初，覿面苦恨晚。
- 爲言起家難，銖積勤靡倦。
- 相從忽問勞，把臂互驚嘆。
- 霅城每頻過，訪我李曹掾。
- 及茲脫選海，幾擬謝深眷。
- 三年在奔波，留滯顔色靦。
- 扁舟此經從，相見笑而莞。
- 排日羅酒漿，延顧禮既腆。
- 所欣廷蘭秀，一一莫可揀。
- 讀書固有獲，而况多積善。
- 竇桂未足誇，王槐定應顯。
- 願言闡宏規，涵肆觀文典。
- 士業止科名，耕耨工亦淺。
- 胸中澆萬卷，落筆自精悍。
- 何當它年來，大雅見文憲。
- 功名固懸命，立志毋狹褊。
- 微言勿謂迂，聊作友于勉。

## 拼音

- shen2 ling2 zao4 tian1 ji2 ， ren2 shen1 zuo4 mian2 yuan3 。
- guang1 yao2 du4 jiang1 chu1 ， shu3 zu2 fu2 ri4 nian3 。
- nan2 lai2 yu2 bai3 nian2 ， gua1 die2 zai4 fan2 yan3 。
- kai1 jiang1 yi4 zhi1 deng1 ， hai3 bin1 fa1 chang2 yan4 。
- shao4 xing1 geng1 chen2 di4 ， bo2 zu3 wei2 chuang4 jian4 。
- zi4 ci3 deng1 deng1 xu4 ， ru2 ke1 yi3 lei4 jian4 。
- zhi2 ye3 you4 ze2 gu1 ， men2 hu4 zhong1 tun2 jian3 。
- zhi2 bian1 qing1 jin1 hou4 ， lang4 ce4 li3 bu4 xuan3 。
- you3 shu1 xing2 pai4 qin1 ， ge2 mo4 ci3 yi4 han4 。
- tian1 du1 xie4 hou4 chu1 ， di2 mian4 ku3 hen4 wan3 。
- wei2 yan2 qi3 jia1 nan2 ， zhu1 ji1 qin2 mi2 juan4 。
- xiang1 cong2 hu1 wen4 lao2 ， ba3 bi4 hu4 jing1 tan4 。
- zha4 cheng2 mei3 bin1 guo4 ， fang3 wo3 li3 cao2 yuan4 。
- ji2 zi1 tuo1 xuan3 hai3 ， ji1 ni3 xie4 shen1 juan4 。
- san1 nian2 zai4 ben1 bo1 ， liu2 zhi4 yan2 se4 mian3 。
- pian1 zhou1 ci3 jing1 cong2 ， xiang1 jian4 xiao4 er2 wan3 。
- pai2 ri4 luo2 jiu3 jiang1 ， yan2 gu4 li3 ji4 tian3 。
- suo3 xin1 ting2 lan2 xiu4 ， yi1 yi1 mo4 ke3 jian3 。
- du2 shu1 gu4 you3 huo4 ， er2 kuang4 duo1 ji1 shan4 。
- dou4 gui4 wei4 zu2 kua1 ， wang2 huai2 ding4 ying1 xian3 。
- yuan4 yan2 chan3 hong2 gui1 ， han2 si4 guan1 wen2 dian3 。
- shi4 ye4 zhi3 ke1 ming2 ， geng1 nou4 gong1 yi4 qian3 。
- xiong1 zhong1 jiao1 wan4 juan4 ， luo4 bi3 zi4 jing1 han4 。
- he2 dang1 ta1 nian2 lai2 ， da4 ya3 jian4 wen2 xian4 。
- gong1 ming2 gu4 xuan2 ming4 ， li4 zhi4 wu2 xia2 bian3 。
- wei1 yan2 wu4 wei4 yu1 ， liao2 zuo4 you3 yu2 mian3 。

## 注释

## 译文

## 赏析
