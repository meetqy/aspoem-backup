---
id: zhao-meng-jian-shi-xue
title: 食雪
titlePinyin: shi2 xue3
titleSlug: shi-xue
author: 趙孟堅
authorPinyin: zhao4 meng4 jian1
authorSlug: zhao-meng-jian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 君不見蘇子卿，十有九年留朔廷。
- 牧羝未乳歸未得，吞氈莫救饑腸鳴。
- 又不見陶學士，家居三冬足文史。
- 玉堂退直清興生，謾把烹茶誇婢子。
- 我生徒飽太倉粟，慨懷伊人常縮恧。
- 我才又無揮翰手，食此豈不顔增厚。
- 浪游枉自在江湖，幾年見雪一語無。
- 只同兒童跳梁喜，欲吟自覺腸乾枯。
- 朔風打頭夜來泊，擁篷曉見銀糢糊。
- 銀盤收拾和蔗漿，銀匙攪碎紅珊瑚。
- 一抄入口清風生，再抄乍覺心眼明。
- 連抄疾啜盤已竟，肌膚起粟神魂輕。
- 食罷拱手謝蒼天，小儒不學食露盤，無補多慾妄求僊。
- 願言片片皆詩料，吐吞造化歸毫端。
- 亦不吟河橋送別凄凉句，亦不吟依本胡蘆取天怒。
- 但願冰稜雪塊在心胸，飄飄解做梅花賦。

## 拼音

- jun1 bu2 jian4 su1 zi3 qing1 ， shi2 you3 jiu3 nian2 liu2 shuo4 ting2 。
- mu4 di1 wei4 ru3 gui1 wei4 de2 ， tun1 zhan1 mo4 jiu4 ji1 chang2 ming2 。
- you4 bu2 jian4 tao2 xue2 shi4 ， jia1 ju1 san1 dong1 zu2 wen2 shi3 。
- yu4 tang2 tui4 zhi2 qing1 xing1 sheng1 ， man2 ba3 peng1 cha2 kua1 bi4 zi0 。
- wo3 sheng1 tu2 bao3 tai4 cang1 su4 ， kai3 huai2 yi1 ren2 chang2 suo1 nü4 。
- wo3 cai2 you4 wu2 hui1 han4 shou3 ， shi2 ci3 qi3 bu4 yan2 zeng1 hou4 。
- lang4 you2 wang3 zi4 zai4 jiang1 hu2 ， ji1 nian2 jian4 xue3 yi4 yu3 wu2 。
- zhi1 tong2 er2 tong2 tiao4 liang2 xi3 ， yu4 yin2 zi4 jue2 chang2 qian2 ku1 。
- shuo4 feng1 da3 tou2 ye4 lai2 bo2 ， yong1 peng2 xiao3 jian4 yin2 mo2 hu2 。
- yin2 pan2 shou1 shi0 he2 zhe4 jiang1 ， yin2 chi2 jiao3 sui4 hong2 shan1 hu2 。
- yi4 chao1 ru4 kou3 qing1 feng1 sheng1 ， zai4 chao1 zha4 jue2 xin1 yan3 ming2 。
- lian2 chao1 ji2 chuo4 pan2 yi3 jing4 ， ji1 fu1 qi3 su4 shen2 hun2 qing1 。
- shi2 ba4 gong3 shou3 xie4 cang1 tian1 ， xiao3 ru2 bu4 xue2 shi2 lu4 pan2 ， wu2 bu3 duo1 yu4 wang4 qiu2 xian1 。
- yuan4 yan2 pian4 pian4 jie1 shi1 liao4 ， tu3 tun1 zao4 hua4 gui1 hao2 duan1 。
- yi4 bu4 yin2 he2 qiao2 song4 bie2 qi1 liang2 ju4 ， yi4 bu4 yin2 yi1 ben3 hu2 lu2 qu3 tian1 nu4 。
- dan4 yuan4 bing1 leng2 xue3 kuai4 zai4 xin1 xiong1 ， piao1 piao1 jie3 zuo4 mei2 hua1 fu4 。

## 注释

## 译文

## 赏析
