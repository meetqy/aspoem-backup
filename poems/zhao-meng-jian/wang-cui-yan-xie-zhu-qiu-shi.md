---
id: zhao-meng-jian-wang-cui-yan-xie-zhu-qiu-shi
title: 王翠巖寫竹求詩
titlePinyin: wang2 cui4 yan2 xie3 zhu2 qiu2 shi1
titleSlug: wang-cui-yan-xie-zhu-qiu-shi
author: 趙孟堅
authorPinyin: zhao4 meng4 jian1
authorSlug: zhao-meng-jian
dynasty: 宋
dynastyPinyin: song4
dynastySlug: song
tags: []
---

## 正文

- 古畫畫物無定形，隨物賦形皆逼真。
- 其次祖述有師繩，如印印泥隨前人。
- 尚疑屋下重作屋，參以新意意乃足。
- 晉魏而來幾百年，羲獻斷絃誰解續。
- 何况高束李杜編，江湖競賣新詩讀。
- 願君種取渭川一千畝，飽飯逍遥步捫腹。
- 風晴烟雨盡入君心胸，吐出毫端自森肅。

## 拼音

- gu3 hua4 hua4 wu4 wu2 ding4 xing2 ， sui2 wu4 fu4 xing2 jie1 bi1 zhen1 。
- qi2 ci4 zu3 shu4 you3 shi1 sheng2 ， ru2 yin4 yin4 ni2 sui2 qian2 ren2 。
- shang4 yi2 wu1 xia4 zhong4 zuo4 wu1 ， can1 yi3 xin1 yi4 yi4 nai3 zu2 。
- jin4 wei4 er2 lai2 ji1 bai3 nian2 ， xi1 xian4 duan4 xian2 shui2 jie3 xu4 。
- he2 kuang4 gao1 shu4 li3 du4 bian1 ， jiang1 hu2 jing4 mai4 xin1 shi1 du2 。
- yuan4 jun1 zhong3 qu3 wei4 chuan1 yi4 qian1 mu3 ， bao3 fan4 xiao1 yao2 bu4 men2 fu4 。
- feng1 qing2 yan1 yu3 jin4 ru4 jun1 xin1 xiong1 ， tu3 chu1 hao2 duan1 zi4 sen1 su4 。

## 注释

## 译文

## 赏析
