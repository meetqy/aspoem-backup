---
id: zhao-meng-jian-ye-yin-gui-xi-zuo
title: 夜飲歸戲作
titlePinyin: ye4 yin3 gui1 xi4 zuo4
titleSlug: ye-yin-gui-xi-zuo
author: 趙孟堅
authorPinyin: zhao4 meng4 jian1
authorSlug: zhao-meng-jian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 夜雪合三更，崑崙兵密渡。
- 常時喜慨談，此夕若親覩。
- 杯行數已長，談辯氣掀舉。
- 微酣上籃輿，迢迢向歸路。
- 出門林盡白，飛雪正零舞。
- 苦寒嗟僕夫，鼈跛良窘步。
- 北風惡打頭，滅燭失四顧。
- 平生功名心，每作艱危慮。
- 小試應危機，却輿自行去。
- 脚力幸未衰，乘之酒力怒。
- 踏雪如踏雲，了不見辛苦。
- 尚奚畏泥塗，寧卹雙靴汙。
- 僕失莫余追，瞥若肘生羽。
- 鶱騰甫登橋，健翎已逾兔。
- 還歸坐中堂，長嘯默不語。
- 絲鬢且勿生，未謂余不武。
- 夜雪向桑乾，立勳期晚暮。
- 凜凜金石心，捐軀事明主。

## 拼音

- ye4 xue3 he2 san1 geng1 ， kun1 lun2 bing1 mi4 du4 。
- chang2 shi2 xi3 kai3 tan2 ， ci3 xi1 ruo4 qin1 du3 。
- bei1 xing2 shu4 yi3 chang2 ， tan2 bian4 qi4 xian1 ju3 。
- wei1 han1 shang4 lan2 yu2 ， tiao2 tiao2 xiang4 gui1 lu4 。
- chu1 men2 lin2 jin4 bai2 ， fei1 xue3 zheng4 ling2 wu3 。
- ku3 han2 jie1 pu2 fu1 ， bie1 bo3 liang2 jiong3 bu4 。
- bei3 feng1 e4 da3 tou2 ， mie4 zhu2 shi1 si4 gu4 。
- ping2 sheng1 gong1 ming2 xin1 ， mei3 zuo4 jian1 wei1 lü4 。
- xiao3 shi4 ying1 wei1 ji1 ， que4 yu2 zi4 xing2 qu4 。
- jiao3 li4 xing4 wei4 shuai1 ， cheng2 zhi1 jiu3 li4 nu4 。
- ta4 xue3 ru2 ta4 yun2 ， liao3 bu2 jian4 xin1 ku3 。
- shang4 xi1 wei4 ni2 tu2 ， ning2 xu4 shuang1 xue1 wu1 。
- pu2 shi1 mo4 yu2 zhui1 ， pie1 ruo4 zhou3 sheng1 yu3 。
- xian1 teng2 fu3 deng1 qiao2 ， jian4 ling2 yi3 yu2 tu4 。
- huan2 gui1 zuo4 zhong1 tang2 ， chang2 xiao4 mo4 bu4 yu3 。
- si1 bin4 qie3 wu4 sheng1 ， wei4 wei4 yu2 bu4 wu3 。
- ye4 xue3 xiang4 sang1 qian2 ， li4 xun1 qi1 wan3 mu4 。
- lin3 lin3 jin1 shi2 xin1 ， juan1 qu1 shi4 ming2 zhu3 。

## 注释

## 译文

## 赏析
