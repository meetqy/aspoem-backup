---
id: zhao-meng-jian-ti-huang-yan-xia-shi-xiao-shan-ting-shi-juan
title: 題黄巖夏氏曉山亭詩卷
titlePinyin: ti2 huang2 yan2 xia4 shi4 xiao3 shan1 ting2 shi1 juan4
titleSlug: ti-huang-yan-xia-shi-xiao-shan-ting-shi-juan
author: 趙孟堅
authorPinyin: zhao4 meng4 jian1
authorSlug: zhao-meng-jian
dynasty: 宋
dynastyPinyin: song4
dynastySlug: song
tags: []
---

## 正文

- 玄暉工畫山，最識山之趣。
- 每言籠朝雲，乃是奇絕處。
- 君家結幽亭，兩峯正當戶。
- 窣堵冠其巔，雲中雙筆露。
- 宗老爲扁名，得自昌黎句。
- 相當卷書坐，塤箎遞吟賦。
- 是時神宇泰，白雲未飛去。
- 滃然截山腰，素練初橫布。
- 須臾朝陽升，景象幾更互。
- 盤旋宛遊龍，披離擘輕絮。
- 春澌苒而泮，青烟惟一縷。
- 霏微辨岡巒，歷落分島嶼。
- 露晞如膏沐，蒼翠盡還故。
- 松針與篁叢，貫穿珠無數。
- 應接良不暇，詩料亦既冨。
- 只憂紅塵生，分我淡思慮。
- 更須清夜來，四更看月吐。

## 拼音

- xuan2 hui1 gong1 hua4 shan1 ， zui4 shi2 shan1 zhi1 qu4 。
- mei3 yan2 long2 chao2 yun2 ， nai3 shi4 qi2 jue2 chu3 。
- jun1 jia1 jie2 you1 ting2 ， liang3 feng1 zheng4 dang1 hu4 。
- su1 du3 guan1 qi2 dian1 ， yun2 zhong1 shuang1 bi3 lu4 。
- zong1 lao3 wei2 bian3 ming2 ， de2 zi4 chang1 li2 ju4 。
- xiang1 dang1 juan4 shu1 zuo4 ， xun1 chi2 di4 yin2 fu4 。
- shi4 shi2 shen2 yu3 tai4 ， bai2 yun2 wei4 fei1 qu4 。
- weng3 ran2 jie2 shan1 yao1 ， su4 lian4 chu1 heng2 bu4 。
- xu1 yu2 chao2 yang2 sheng1 ， jing3 xiang4 ji1 geng4 hu4 。
- pan2 xuan2 wan3 you2 long2 ， pi1 li2 bo4 qing1 xu4 。
- chun1 si1 ran3 er2 pan4 ， qing1 yan1 wei2 yi1 lü3 。
- fei1 wei1 bian4 gang1 luan2 ， li4 luo4 fen1 dao3 yu3 。
- lu4 xi1 ru2 gao1 mu4 ， cang1 cui4 jin4 huan2 gu4 。
- song1 zhen1 yu3 huang2 cong2 ， guan4 chuan1 zhu1 wu2 shu4 。
- ying1 jie1 liang2 bu4 xia2 ， shi1 liao4 yi4 ji4 fu4 。
- zhi1 you1 hong2 chen2 sheng1 ， fen1 wo3 dan4 si1 lü4 。
- geng4 xu1 qing1 ye4 lai2 ， si4 geng1 kan4 yue4 tu3 。

## 注释

## 译文

## 赏析
