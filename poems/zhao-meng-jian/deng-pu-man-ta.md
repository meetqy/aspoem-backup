---
id: zhao-meng-jian-deng-pu-man-ta
title: 登普滿塔
titlePinyin: deng1 pu3 man3 ta3
titleSlug: deng-pu-man-ta
author: 趙孟堅
authorPinyin: zhao4 meng4 jian1
authorSlug: zhao-meng-jian
dynasty: 宋
dynastyPinyin: song4
dynastySlug: song
tags: []
---

## 正文

- 海濱荒凉斗絕地，古寺窣堵標蒼旻。
- 三面黄茅連巨浸，突立嵯峨超不羣。
- 可憐前此無管領，欄干罩網蛛絲塵。
- 相携暇日足登覽，晝長正度南風薰。
- 冰盤朱李冷熨齒，雪絲細葛輕襯身。
- 飲酣神王氣浩浩，半空笑語驚行人。
- 墨圓新磨紺於漆，大字題成泣鬼神。
- 交酬錯勸互賓主，雅論諧談肺腑真。
- 觚稜掛月筵初散，歸從傳呼紛若雲。
- 英游便可誇盛事，緇流勿訝吾來頻。

## 拼音

- hai3 bin1 huang1 liang2 dou4 jue2 di4 ， gu3 si4 su1 du3 biao1 cang1 min2 。
- san1 mian4 huang2 mao2 lian2 ju4 jin4 ， tu1 li4 cuo2 e2 chao1 bu4 qun2 。
- ke3 lian2 qian2 ci3 wu2 guan3 ling3 ， lan2 gan1 zhao4 wang3 zhu1 si1 chen2 。
- xiang1 xie2 xia2 ri4 zu2 deng1 lan3 ， zhou4 chang2 zheng4 du4 nan2 feng1 xun1 。
- bing1 pan2 zhu1 li3 leng3 yun4 chi3 ， xue3 si1 xi4 ge3 qing1 chen4 shen1 。
- yin3 han1 shen2 wang2 qi4 hao4 hao4 ， ban4 kong1 xiao4 yu3 jing1 xing2 ren2 。
- mo4 yuan2 xin1 mo2 gan4 wu1 qi1 ， da4 zi4 ti2 cheng2 qi4 gui3 shen2 。
- jiao1 chou2 cuo4 quan4 hu4 bin1 zhu3 ， ya3 lun4 xie2 tan2 fei4 fu3 zhen1 。
- gu1 leng2 gua4 yue4 yan2 chu1 san4 ， gui1 cong2 chuan2 hu1 fen1 ruo4 yun2 。
- ying1 you2 bian4 ke3 kua1 sheng4 shi4 ， zi1 liu2 wu4 ya4 wu2 lai2 bin1 。

## 注释

## 译文

## 赏析
