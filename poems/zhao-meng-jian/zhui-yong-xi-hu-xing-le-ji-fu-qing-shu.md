---
id: zhao-meng-jian-zhui-yong-xi-hu-xing-le-ji-fu-qing-shu
title: 追詠西湖行樂寄傅清叔
titlePinyin: zhui1 yong3 xi1 hu2 xing2 le4 ji4 fu4 qing1 shu1
titleSlug: zhui-yong-xi-hu-xing-le-ji-fu-qing-shu
author: 趙孟堅
authorPinyin: zhao4 meng4 jian1
authorSlug: zhao-meng-jian
dynasty: 宋
dynastyPinyin: song4
dynastySlug: song
tags: []
---

## 正文

- 聞借侯家宅，湖邊度夏凉。
- 鐘魚連梵寺，雉堞傍城牆。
- 閑適心無事，清和日正長。
- 藕花雖尚稚，荷葉自多香。
- 苦笋回餘味，青梅弄半黄。
- 生綃畫團扇，細葛製輕裳。
- 水近風生座，簷虛月滿廊。
- 龍舟花槳榾，騮馬紫絛韁。
- 竟日歌聲沸，通宵水面光。
- 不妨投轄飲，更稱靜琴張。
- 詩社聯行卷，仙姝學道粧。
- 英遊伴王謝，清夢到羲皇。
- 曾約陪遊蓋，慚稽動客檣。
- 憶君成悵望，爲我細思量。
- 幾度吟成後，憑誰遠寄將。
- 意多收不盡，事鄙每牽忙。
- 今夕微醺起，中宵捉筆狂。
- 浪吟無次第，聊表未遺忘。

## 拼音

- wen2 jie4 hou2 jia1 zhai2 ， hu2 bian1 du4 xia4 liang2 。
- zhong1 yu2 lian2 fan4 si4 ， zhi4 die2 bang4 cheng2 qiang2 。
- xian2 shi4 xin1 wu2 shi4 ， qing1 he2 ri4 zheng4 chang2 。
- ou3 hua1 sui1 shang4 zhi4 ， he2 ye4 zi4 duo1 xiang1 。
- ku3 sun3 hui2 yu2 wei4 ， qing1 mei2 nong4 ban4 huang2 。
- sheng1 xiao1 hua4 tuan2 shan4 ， xi4 ge3 zhi4 qing1 shang0 。
- shui3 jin4 feng1 sheng1 zuo4 ， yan2 xu1 yue4 man3 lang2 。
- long2 zhou1 hua1 jiang3 gu3 ， liu2 ma3 zi3 tao1 jiang1 。
- jing4 ri4 ge1 sheng1 fei4 ， tong1 xiao1 shui3 mian4 guang1 。
- bu4 fang2 tou2 xia2 yin3 ， geng4 cheng1 jing4 qin2 zhang1 。
- shi1 she4 lian2 xing2 juan4 ， xian1 shu1 xue2 dao4 zhuang1 。
- ying1 you2 ban4 wang2 xie4 ， qing1 meng4 dao4 xi1 huang2 。
- ceng2 yue1 pei2 you2 gai4 ， can2 ji1 dong4 ke4 qiang2 。
- yi4 jun1 cheng2 chang4 wang4 ， wei2 wo3 xi4 si1 liang0 。
- ji1 du4 yin2 cheng2 hou4 ， ping2 shui2 yuan3 ji4 jiang1 。
- yi4 duo1 shou1 bu2 jin4 ， shi4 bi3 mei3 qian1 mang2 。
- jin1 xi1 wei1 xun1 qi3 ， zhong1 xiao1 zhuo1 bi3 kuang2 。
- lang4 yin2 wu2 ci4 di4 ， liao2 biao3 wei4 yi2 wang4 。

## 注释

## 译文

## 赏析
