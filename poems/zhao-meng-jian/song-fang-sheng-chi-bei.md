---
id: zhao-meng-jian-song-fang-sheng-chi-bei
title: 送放生池碑
titlePinyin: song4 fang4 sheng1 chi2 bei1
titleSlug: song-fang-sheng-chi-bei
author: 趙孟堅
authorPinyin: zhao4 meng4 jian1
authorSlug: zhao-meng-jian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 維書號心畫，於以觀厥德。
- 堂堂太師顔，忠義挺不屈。
- 怒張鐵柱立，凜若駡蔡賊。
- 蠶頭而蠆尾，屋漏而壁拆。
- 豈事筆端求，要自心胸出。
- 心源儻匪正，馬謾按圖索。
- 君侯冰玉清，一點塵不入。
- 擺脫世緣盡，四壁無良物。
- 源清流應隨，心同寧異跡。
- 前年鎮霅城，清風貪者格。
- 人言政化明，如仕唐大曆。
- 人言八法具，儼是浯溪刻。
- 卑棲小李掾，松茂悅見柏。
- 甚欲事灑掃，筆硯供洗滌。
- 官身類匏繫，唯向清夢覿。
- 手搨魯池碑，潢謄寄遠驛。
- 既異裹苞苴，抑匪徒掛壁。
- 舉目見顔公，英氣聳辟易。
- 又若小子勤，祗莊常侍側。

## 拼音

- wei2 shu1 hao4 xin1 hua4 ， wu1 yi3 guan1 jue2 de2 。
- tang2 tang2 tai4 shi1 yan2 ， zhong1 yi4 ting3 bu4 qu1 。
- nu4 zhang1 tie3 zhu4 li4 ， lin3 ruo4 ma4 cai4 zei2 。
- can2 tou2 er2 chai4 wei3 ， wu1 lou4 er2 bi4 chai1 。
- qi3 shi4 bi3 duan1 qiu2 ， yao4 zi4 xin1 xiong1 chu1 。
- xin1 yuan2 tang3 fei3 zheng4 ， ma3 man2 an4 tu2 suo3 。
- jun1 hou2 bing1 yu4 qing1 ， yi4 dian3 chen2 bu2 ru4 。
- bai3 tuo1 shi4 yuan2 jin4 ， si4 bi4 wu2 liang2 wu4 。
- yuan2 qing1 liu2 ying1 sui2 ， xin1 tong2 ning2 yi4 ji4 。
- qian2 nian2 zhen4 zha4 cheng2 ， qing1 feng1 tan1 zhe3 ge2 。
- ren2 yan2 zheng4 hua4 ming2 ， ru2 shi4 tang2 da4 li4 。
- ren2 yan2 ba1 fa3 ju4 ， yan3 shi4 wu2 xi1 ke4 。
- bei1 qi1 xiao3 li3 yuan4 ， song1 mao4 yue4 jian4 bai3 。
- shen4 yu4 shi4 sa3 sao3 ， bi3 yan4 gong4 xi3 di2 。
- guan1 shen1 lei4 pao2 xi4 ， wei2 xiang4 qing1 meng4 di2 。
- shou3 ta4 lu3 chi2 bei1 ， huang2 teng2 ji4 yuan3 yi4 。
- ji4 yi4 guo3 bao1 ju1 ， yi4 fei3 tu2 gua4 bi4 。
- ju3 mu4 jian4 yan2 gong1 ， ying1 qi4 song3 pi4 yi4 。
- you4 ruo4 xiao3 zi0 qin2 ， zhi1 zhuang1 chang2 shi4 ce4 。

## 注释

## 译文

## 赏析
