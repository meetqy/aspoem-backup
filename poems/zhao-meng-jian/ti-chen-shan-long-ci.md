---
id: zhao-meng-jian-ti-chen-shan-long-ci
title: 題陳山龍祠
titlePinyin: ti2 chen2 shan1 long2 ci2
titleSlug: ti-chen-shan-long-ci
author: 趙孟堅
authorPinyin: zhao4 meng4 jian1
authorSlug: zhao-meng-jian
dynasty: 宋
dynastyPinyin: song4
dynastySlug: song
tags: []
---

## 正文

- 白龍生陽山，龍生龍母死。
- 於何藏斯陳，其說從古始。
- 豈伊冥邈中，而亦有地利。
- 季春旬八日，歲歲雨冥晦。
- 龍下大如柱，萬目儼駭視。
- 謂龍來朝母，人胡不知禮。
- 邑人嚴奉供，神宮聯梵寺。
- 龍君與龍母，居中堂殿位。
- 兩廡香火誰，分祀及四子。
- 山腰有龍湫，泓澄一掬水。
- 水旱不涸溢，甘冽冷牙齒。
- 禱雨乞一滴，闔境得沾濟。
- 昔年令君來，瀝酒方奠啟。
- 有物蜿蜒見，舉體金色被。
- 巡沿上巾幞，馴狎了無畏。
- 令君端笏迎，迎入香奩裏。
- 誕四子如粟，久矣傳神異。
- 逮置湫石邊，倏與電俱逝。
- 或示夢畫工，畫龍要珠戲。
- 或載見蜿蜒，躍戲花壺際。
- 神靈及事怪，龔碑詳紀記。
- 迎享送三辭，上軋騷章麗。
- 荔子丹蕉黄，羅池未專美。
- 余來擊節誦，金石歌聲曳。
- 邇年又喧傳，其說更譎詭。
- 後殿方落成，將以奉大士。
- 一夕大風雨，巨石暗飛墜。
- 高高山頂來，直頓殿堂內。
- 端然一寶座，不偏亦不倚。
- 既無繩墨量，誰與安位置。
- 不知幾鬼推，毋廼陰兵徙。
- 是爲鬼龍力，其說信有以。
- 又云虎新過，泥沙印遺趾。
- 爬抓大木皮，畫畫有文理。
- 海山斷不連，四望惟茅葦。
- 又無穴宅居，此物從何至。
- 有龍必有虎，神驅理或爾。
- 不然虎尊龍，墓前來伏跪。
- 想當清夜月，踡跼妥其尾。
- 談玄與訊怪，更僕良未已。
- 笑呼金叵羅，一把詩腸洗。
- 數酌带微酣，長嘯奮雙袂。
- 徑直上山巔，惟如履平地。
- 海神會我心，卷浪雪花沸。
- 中年脚尚健，有志聊自喜。
- 下山猛捉筆，揮掃不停臂。
- 素壁兩三間，掀舞龍蛇勢。

## 拼音

- bai2 long2 sheng1 yang2 shan1 ， long2 sheng1 long2 mu3 si3 。
- wu1 he2 cang2 si1 chen2 ， qi2 shuo1 cong2 gu3 shi3 。
- qi3 yi1 ming2 miao3 zhong1 ， er2 yi4 you3 di4 li4 。
- ji4 chun1 xun2 ba1 ri4 ， sui4 sui4 yu3 ming2 hui4 。
- long2 xia4 da4 ru2 zhu4 ， wan4 mu4 yan3 hai4 shi4 。
- wei4 long2 lai2 chao2 mu3 ， ren2 hu2 bu4 zhi1 li3 。
- yi4 ren2 yan2 feng4 gong4 ， shen2 gong1 lian2 fan4 si4 。
- long2 jun1 yu3 long2 mu3 ， ju1 zhong1 tang2 dian4 wei4 。
- liang3 wu3 xiang1 huo3 shui2 ， fen1 si4 ji2 si4 zi3 。
- shan1 yao1 you3 long2 qiu1 ， hong2 cheng2 yi4 ju1 shui3 。
- shui3 han4 bu4 he2 yi4 ， gan1 lie4 leng3 ya2 chi3 。
- dao3 yu3 qi3 yi4 di1 ， he2 jing4 de2 zhan1 ji4 。
- xi1 nian2 ling4 jun1 lai2 ， li4 jiu3 fang1 dian4 qi3 。
- you3 wu4 wan1 yan2 jian4 ， ju3 ti3 jin1 se4 bei4 。
- xun2 yan2 shang4 jin1 fu2 ， xun4 xia2 le0 wu2 wei4 。
- ling4 jun1 duan1 hu4 ying2 ， ying2 ru4 xiang1 lian2 li3 。
- dan4 si4 zi3 ru2 su4 ， jiu3 yi3 chuan2 shen2 yi4 。
- dai3 zhi4 qiu1 shi2 bian1 ， shu1 yu3 dian4 ju4 shi4 。
- huo4 shi4 meng4 hua4 gong1 ， hua4 long2 yao4 zhu1 xi4 。
- huo4 zai4 jian4 wan1 yan2 ， yue4 xi4 hua1 hu2 ji4 。
- shen2 ling2 ji2 shi4 guai4 ， gong1 bei1 xiang2 ji4 ji4 。
- ying2 xiang3 song4 san1 ci2 ， shang4 ya4 sao1 zhang1 li2 。
- li4 zi3 dan1 jiao1 huang2 ， luo2 chi2 wei4 zhuan1 mei3 。
- yu2 lai2 ji1 jie2 song4 ， jin1 shi2 ge1 sheng1 ye4 。
- er3 nian2 you4 xuan1 chuan2 ， qi2 shuo1 geng4 jue2 gui3 。
- hou4 dian4 fang1 luo4 cheng2 ， jiang1 yi3 feng4 da4 shi4 。
- yi4 xi1 da4 feng1 yu3 ， ju4 shi2 an4 fei1 zhui4 。
- gao1 gao1 shan1 ding3 lai2 ， zhi2 dun4 dian4 tang2 nei4 。
- duan1 ran2 yi4 bao3 zuo4 ， bu4 pian1 yi4 bu4 yi3 。
- ji4 wu2 sheng2 mo4 liang2 ， shui2 yu3 an1 wei4 zhi4 。
- bu4 zhi1 ji1 gui3 tui1 ， wu2 nai3 yin1 bing1 xi3 。
- shi4 wei2 gui3 long2 li4 ， qi2 shuo1 xin4 you3 yi3 。
- you4 yun2 hu3 xin1 guo4 ， ni2 sha1 yin4 yi2 zhi3 。
- pa2 zhua1 da4 mu4 pi2 ， hua4 hua4 you3 wen2 li3 。
- hai3 shan1 duan4 bu4 lian2 ， si4 wang4 wei2 mao2 wei3 。
- you4 wu2 xue2 zhai2 ju1 ， ci3 wu4 cong2 he2 zhi4 。
- you3 long2 bi4 you3 hu3 ， shen2 qu1 li3 huo4 er3 。
- bu4 ran2 hu3 zun1 long2 ， mu4 qian2 lai2 fu2 gui4 。
- xiang3 dang1 qing1 ye4 yue4 ， quan2 ju2 tuo3 qi2 wei3 。
- tan2 xuan2 yu3 xun4 guai4 ， geng4 pu2 liang2 wei4 yi3 。
- xiao4 hu1 jin1 po3 luo2 ， yi4 ba3 shi1 chang2 xi3 。
- shu4 zhuo2 dai4 wei1 han1 ， chang2 xiao4 fen4 shuang1 mei4 。
- jing4 zhi2 shang4 shan1 dian1 ， wei2 ru2 lü3 ping2 di4 。
- hai3 shen2 hui4 wo3 xin1 ， juan4 lang4 xue3 hua1 fei4 。
- zhong1 nian2 jiao3 shang4 jian4 ， you3 zhi4 liao2 zi4 xi3 。
- xia4 shan1 meng3 zhuo1 bi3 ， hui1 sao3 bu4 ting2 bi4 。
- su4 bi4 liang3 san1 jian4 ， xian1 wu3 long2 she2 shi4 。

## 注释

## 译文

## 赏析
