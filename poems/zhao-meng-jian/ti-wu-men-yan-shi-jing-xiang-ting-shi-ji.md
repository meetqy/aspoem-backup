---
id: zhao-meng-jian-ti-wu-men-yan-shi-jing-xiang-ting-shi-ji
title: 題吳門顔氏敬享亭石記
titlePinyin: ti2 wu2 men2 yan2 shi4 jing4 xiang3 ting2 shi2 ji4
titleSlug: ti-wu-men-yan-shi-jing-xiang-ting-shi-ji
author: 趙孟堅
authorPinyin: zhao4 meng4 jian1
authorSlug: zhao-meng-jian
dynasty: 宋
dynastyPinyin: song4
dynastySlug: song
tags: []
---

## 正文

- 蜾臝祝類我，慈烏知反哺。
- 伊人矧最靈，而不以斯故。
- 養雛數羽毛，初志亦辛苦。
- 懷哉肯堂念，寥寥幾千古。
- 君其若而人，悽愴踐霜露。
- 欽聞先君子，清白守儒素。
- 何以遺後人，多文以爲富。
- 潭潭詩書府，魚魚禮法度。
- 王槐信厚成，竇桂陰德著。
- 雪玉塵不緇，鍾美見垂裕。
- 勤修不自閟，刻詞流肺腑。
- 應無忝厥紹，錫類及噲伍。
- 卑飛未仰報，有淚滂如雨。
- 山高不礙天，水流必東注。
- 願言堅此心，宜詣聖賢處。
- 他石或可攻，庸效南陔賦。

## 拼音

- guo3 luo3 zhu4 lei4 wo3 ， ci2 wu1 zhi1 fan3 bu3 。
- yi1 ren2 shen3 zui4 ling2 ， er2 bu4 yi3 si1 gu4 。
- yang3 chu2 shu4 yu3 mao2 ， chu1 zhi4 yi4 xin1 ku3 。
- huai2 zai1 ken3 tang2 nian4 ， liao2 liao2 ji1 qian1 gu3 。
- jun1 qi2 ruo4 er2 ren2 ， qi1 chuang4 jian4 shuang1 lu4 。
- qin1 wen2 xian1 jun1 zi3 ， qing1 bai2 shou3 ru2 su4 。
- he2 yi3 yi2 hou4 ren2 ， duo1 wen2 yi3 wei2 fu4 。
- tan2 tan2 shi1 shu1 fu3 ， yu2 yu2 li3 fa3 du4 。
- wang2 huai2 xin4 hou4 cheng2 ， dou4 gui4 yin1 de2 zhu4 。
- xue3 yu4 chen2 bu4 zi1 ， zhong1 mei3 jian4 chui2 yu4 。
- qin2 xiu1 bu2 zi4 bi4 ， ke4 ci2 liu2 fei4 fu3 。
- ying1 wu2 tian3 jue2 shao4 ， xi1 lei4 ji2 kuai4 wu3 。
- bei1 fei1 wei4 yang3 bao4 ， you3 lei4 pang1 ru2 yu3 。
- shan1 gao1 bu2 ai4 tian1 ， shui3 liu2 bi4 dong1 zhu4 。
- yuan4 yan2 jian1 ci3 xin1 ， yi2 yi4 sheng4 xian2 chu3 。
- ta1 shi2 huo4 ke3 gong1 ， yong1 xiao4 nan2 gai1 fu4 。

## 注释

## 译文

## 赏析
