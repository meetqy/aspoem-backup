---
id: zhao-meng-jian-zhong-di-jie-shu-chi-yao-bu-jin-hu-you-sun-wei-zhi-fu-bei-qi-huan
title: 仲弟借書持要不謹護有損爲之覆背葺還
titlePinyin: zhong4 di4 jie4 shu1 chi2 yao4 bu4 jin3 hu4 you3 sun3 wei2 zhi1 fu4 bei4 qi4 huan2
titleSlug: zhong-di-jie-shu-chi-yao-bu-jin-hu-you-sun-wei-zhi-fu-bei-qi-huan
author: 趙孟堅
authorPinyin: zhao4 meng4 jian1
authorSlug: zhao-meng-jian
dynasty: 宋
dynastyPinyin: song4
dynastySlug: song
tags: []
---

## 正文

- 昔聞勤讀者，三度絕韋編。
- 讀書書已破，書則在肺肝。
- 摘實咀其華，發揮事業間。
- 伊惟事精研，整束懸牙籤。
- 縹囊手未觸，慨是龍泉言。
- 虎子畜溪魚，汝懵未鑿顓。
- 胡策追元方，紛紛探簡編。
- 抱書手不龜，面壁縛枯禪。
- 靴化例隨水，竟負一瓻還。
- 季也怒生癭，我慚家訓顔。
- 願季無銜怒，鳳樓修則完。
- 嗟嗟仁義諫，束濕何由痊。
- 顛倒幸爾存，柿葉風掀掀。
- 糊老飽九炊，紙搗翼擬蟬。
- 翻翻事兼兩，滑膩好且堅。
- 手鑒具在茲，秋露無重妍。
- 舊書百回讀，訓佩坡老僊。
- 請季事斯語，慎勿高閣懸。
- 因憐數匱藏，徒疥小印存。
- 浮雲忽白衣，世事無不然。
- 眼底不自快，封閉何取焉。
- 所貴得之心，亦可忘蹄筌。
- 又憐囿大塊，華好竟飽鮮。
- 一飽羶聚蠅，曷與千古傳。
- 纖雲飛四散，皎月標中天。

## 拼音

- xi1 wen2 qin2 du2 zhe3 ， san1 du4 jue2 wei2 bian1 。
- du2 shu1 shu1 yi3 po4 ， shu1 ze2 zai4 fei4 gan1 。
- zhai1 shi2 zui3 qi2 hua2 ， fa1 hui1 shi4 ye4 jian4 。
- yi1 wei2 shi4 jing1 yan2 ， zheng3 shu4 xuan2 ya2 qian1 。
- piao3 nang2 shou3 wei4 chu4 ， kai3 shi4 long2 quan2 yan2 。
- hu3 zi3 chu4 xi1 yu2 ， ru3 meng3 wei4 zao2 zhuan1 。
- hu2 ce4 zhui1 yuan2 fang1 ， fen1 fen1 tan4 jian3 bian1 。
- bao4 shu1 shou3 bu4 gui1 ， mian4 bi4 fu4 ku1 shan4 。
- xue1 hua4 li4 sui2 shui3 ， jing4 fu4 yi4 chi1 huan2 。
- ji4 ye3 nu4 sheng1 ying3 ， wo3 can2 jia1 xun4 yan2 。
- yuan4 ji4 wu2 xian2 nu4 ， feng4 lou2 xiu1 ze2 wan2 。
- jie1 jie1 ren2 yi4 jian4 ， shu4 shi1 he2 you2 quan2 。
- dian1 dao3 xing4 er3 cun2 ， shi4 ye4 feng1 xian1 xian1 。
- hu2 lao3 bao3 jiu3 chui1 ， zhi3 dao3 yi4 ni3 chan2 。
- fan1 fan1 shi4 jian1 liang3 ， hua2 ni4 hao3 qie3 jian1 。
- shou3 jian4 ju4 zai4 zi1 ， qiu1 lu4 wu2 zhong4 yan2 。
- jiu4 shu1 bai3 hui2 du2 ， xun4 pei4 po1 lao3 xian1 。
- qing3 ji4 shi4 si1 yu3 ， shen4 wu4 gao1 ge2 xuan2 。
- yin1 lian2 shu4 kui4 cang2 ， tu2 jie4 xiao3 yin4 cun2 。
- fu2 yun2 hu1 bai2 yi1 ， shi4 shi4 wu2 bu4 ran2 。
- yan3 di3 bu2 zi4 kuai4 ， feng1 bi4 he2 qu3 yan1 。
- suo3 gui4 de2 zhi1 xin1 ， yi4 ke3 wang4 ti2 quan2 。
- you4 lian2 you4 da4 kuai4 ， hua2 hao3 jing4 bao3 xian1 。
- yi4 bao3 shan1 ju4 ying2 ， he2 yu3 qian1 gu3 chuan2 。
- xian1 yun2 fei1 si4 san4 ， jiao3 yue4 biao1 zhong1 tian1 。

## 注释

## 译文

## 赏析
