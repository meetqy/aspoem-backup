---
id: zhao-meng-jian-wei-cang-shi-wu-jing-xi-xian-sheng-shou
title: 爲倉使吳荆溪先生壽
titlePinyin: wei2 cang1 shi3 wu2 jing1 xi1 xian1 sheng0 shou4
titleSlug: wei-cang-shi-wu-jing-xi-xian-sheng-shou
author: 趙孟堅
authorPinyin: zhao4 meng4 jian1
authorSlug: zhao-meng-jian
dynasty: 宋
dynastyPinyin: song4
dynastySlug: song
tags: []
---

## 正文

- 人祝先生壽，勳名而福祿。
- 伊惟小門生，而迺異斯祝。
- 所祝在斯文，其壽非已獨。
- 嘗聞侍席言，檃括因以復。
- 孔孟至皇朝，文與道相屬。
- 溯自熙豐後，專門始分目。
- 歐蘇以文雄，周程理義熟。
- 從此判而二，流派各異躅。
- 偉哉水心葉，同軌混列輻。
- 粲粲雲錦章，理義仍炳燭。
- 筠窗一傳後，人已沾膏馥。
- 正統的屬任，非公紹者孰。
- 鯫生耳聞此，驚詫歎不足。
- 因捧介壽巵，譜在歌詩軸。
- 願言清節高，歲寒等修竹。
- 長以文鳴道，聲金而振玉。
- 上而軋漢周，俯命騷以僕。
- 門生嚴楷法，剩將從紀錄。

## 拼音

- ren2 zhu4 xian1 sheng0 shou4 ， xun1 ming2 er2 fu2 lu4 。
- yi1 wei2 xiao3 men2 sheng1 ， er2 nai3 yi4 si1 zhu4 。
- suo3 zhu4 zai4 si1 wen2 ， qi2 shou4 fei1 yi3 du2 。
- chang2 wen2 shi4 xi2 yan2 ， yin3 kuo4 yin1 yi3 fu4 。
- kong3 meng4 zhi4 huang2 chao2 ， wen2 yu3 dao4 xiang1 shu3 。
- su4 zi4 xi1 feng1 hou4 ， zhuan1 men2 shi3 fen1 mu4 。
- ou1 su1 yi3 wen2 xiong2 ， zhou1 cheng2 li3 yi4 shu2 。
- cong2 ci3 pan4 er2 er4 ， liu2 pai4 ge4 yi4 zhu2 。
- wei3 zai1 shui3 xin1 ye4 ， tong2 gui3 hun4 lie4 fu2 。
- can4 can4 yun2 jin3 zhang1 ， li3 yi4 reng2 bing3 zhu2 。
- yun2 chuang1 yi4 chuan2 hou4 ， ren2 yi3 zhan1 gao1 fu4 。
- zheng4 tong3 de0 shu3 ren4 ， fei1 gong1 shao4 zhe3 shu2 。
- zou1 sheng1 er3 wen2 ci3 ， jing1 cha4 tan4 bu4 zu2 。
- yin1 peng3 jie4 shou4 zhi1 ， pu3 zai4 ge1 shi1 zhou2 。
- yuan4 yan2 qing1 jie2 gao1 ， sui4 han2 deng3 xiu1 zhu2 。
- chang2 yi3 wen2 ming2 dao4 ， sheng1 jin1 er2 zhen4 yu4 。
- shang4 er2 ya4 han4 zhou1 ， fu3 ming4 sao1 yi3 pu2 。
- men2 sheng1 yan2 kai3 fa3 ， sheng4 jiang1 cong2 ji4 lu4 。

## 注释

## 译文

## 赏析
