---
id: zhao-meng-jian-bi-da-di-fu-xin-cheng-bo
title: 必大弟赴新城簿
titlePinyin: bi4 da4 di4 fu4 xin1 cheng2 bo2
titleSlug: bi-da-di-fu-xin-cheng-bo
author: 趙孟堅
authorPinyin: zhao4 meng4 jian1
authorSlug: zhao-meng-jian
dynasty: 宋
dynastyPinyin: song4
dynastySlug: song
tags: []
---

## 正文

- 乃翁換官班，幾鬰青雲志。
- 晚以身徇國，而得祿及嗣。
- 妙年當膴仕，應識珍重此。
- 簿領職任輕，正合親文史。
- 東安吾舊遊，山水清且美。
- 編戶雖不稠，而亦有文士。
- 擇友如擇木，所貴高於己。
- 遊觀固有時，要在不踰禮。
- 飲爵不過三，馬向坦塗履。
- 幕府儻留連，謹抑如處子。
- 切勿事軒昂，攻者蠭蝟起。
- 我已慣嘗此，說病乃真意。
- 第守謙謙心，由天工處置。
- 命透如春回，不壓重石底。
- 爾祖積善在，造物報必侈。
- 以我苦澀詞，普告兄與弟。
- 莫怪欠誇諛，食橄有回味。
- 謂余言不信，識者試質以。

## 拼音

- nai3 weng1 huan4 guan1 ban1 ， ji1 yu4 qing1 yun2 zhi4 。
- wan3 yi3 shen1 xun4 guo2 ， er2 de2 lu4 ji2 si4 。
- miao4 nian2 dang1 wu3 shi4 ， ying1 shi2 zhen1 zhong4 ci3 。
- bo2 ling3 zhi2 ren4 qing1 ， zheng4 he2 qin1 wen2 shi3 。
- dong1 an1 wu2 jiu4 you2 ， shan1 shui3 qing1 qie3 mei3 。
- bian1 hu4 sui1 bu4 chou2 ， er2 yi4 you3 wen2 shi4 。
- ze2 you3 ru2 ze2 mu4 ， suo3 gui4 gao1 wu1 ji3 。
- you2 guan1 gu4 you3 shi2 ， yao4 zai4 bu4 yu2 li3 。
- yin3 jue2 bu2 guo4 san1 ， ma3 xiang4 tan3 tu2 lü3 。
- mu4 fu3 tang3 liu2 lian2 ， jin3 yi4 ru2 chu3 zi3 。
- qie4 wu4 shi4 xuan1 ang2 ， gong1 zhe3 feng1 wei4 qi3 。
- wo3 yi3 guan4 chang2 ci3 ， shuo1 bing4 nai3 zhen1 yi4 。
- di4 shou3 qian1 qian1 xin1 ， you2 tian1 gong1 chu3 zhi4 。
- ming4 tou4 ru2 chun1 hui2 ， bu4 ya1 zhong4 shi2 di3 。
- er3 zu3 ji1 shan4 zai4 ， zao4 wu4 bao4 bi4 chi3 。
- yi3 wo3 ku3 se4 ci2 ， pu3 gao4 xiong1 yu3 di4 。
- mo4 guai4 qian4 kua1 yu2 ， shi2 gan3 you3 hui2 wei4 。
- wei4 yu2 yan2 bu2 xin4 ， shi2 zhe3 shi4 zhi4 yi3 。

## 注释

## 译文

## 赏析
