---
id: shi-dao-ning-ji-liu-shi-jiu-shou-qi-yi-er
title: 偈六十九首  其一二
titlePinyin: ji4 liu4 shi2 jiu3 shou3     qi2 yi1 er4
titleSlug: ji-liu-shi-jiu-shou-qi-yi-er
author: 釋道寧
authorPinyin: shi4 dao4 ning2
authorSlug: shi-dao-ning
dynasty: 宋
dynastyPinyin: song4
dynastySlug: song
tags: []
---

## 正文

- 蕩蕩無迂曲，明明透古今。
- 問無別語，答豈異音。
- 一人張帆，一人把柁。
- 鐵笛橫吹，漁歌唱和。
- 啐啄同時，知音幾個。
- 順水逆流歸去來，到岸方諳不恁麽。
- 不恁麽，爲君宣，甜如砂蜜，苦似黄連。
- 若不同牀卧，焉知被底穿。

## 拼音

- dang4 dang4 wu2 yu1 qu1 ， ming2 ming2 tou4 gu3 jin1 。
- wen4 wu2 bie2 yu3 ， da2 qi3 yi4 yin1 。
- yi4 ren2 zhang1 fan1 ， yi4 ren2 ba3 tuo2 。
- tie3 di2 heng2 chui1 ， yu2 ge1 chang4 he2 。
- cui4 zhuo2 tong2 shi2 ， zhi1 yin1 ji1 ge4 。
- shun4 shui3 ni4 liu2 gui1 qu4 lai2 ， dao4 an4 fang1 an1 bu2 nen4 mo2 。
- bu2 nen4 mo2 ， wei2 jun1 xuan1 ， tian2 ru2 sha1 mi4 ， ku3 si4 huang2 lian2 。
- ruo4 bu4 tong2 chuang2 wo4 ， yan1 zhi1 bei4 di3 chuan1 。

## 注释

## 译文

## 赏析
