---
id: lu-nan-gong-ku-liu-lang-zhong-qi-er
title: 哭劉郎中  其二
titlePinyin: ku1 liu2 lang2 zhong1     qi2 er4
titleSlug: ku-liu-lang-zhong-qi-er
author: 呂南公
authorPinyin: lü3 nan2 gong1
authorSlug: lu-nan-gong
dynasty: 宋
dynastyPinyin: song4
dynastySlug: song
tags: []
---

## 正文

- 仕則慕貴顯，貧仍憂子孫。
- 陽窮詐恬淡，此道久滿門。
- 嗟乎郎中心，違衆輒十分。
- 登科未弱冠，白首兩朱轓。
- 笑談傾一坐，絕口勢利言。
- 遥聞朱頓流，索水洗耳根。
- 服不至布絮，食不辭羔豚。
- 自然清白行，皎皎不可昏。
- 杳杳浚郊縣，蕭蕭栢林原。
- 節士今已矣，誰表三尺墳。

## 拼音

- shi4 ze2 mu4 gui4 xian3 ， pin2 reng2 you1 zi3 sun1 。
- yang2 qiong2 zha4 tian2 dan4 ， ci3 dao4 jiu3 man3 men2 。
- jie1 hu1 lang2 zhong1 xin1 ， wei2 zhong4 zhe2 shi2 fen1 。
- deng1 ke1 wei4 ruo4 guan4 ， bai2 shou3 liang3 zhu1 fan1 。
- xiao4 tan2 qing1 yi2 zuo4 ， jue2 kou3 shi4 li4 yan2 。
- yao2 wen2 zhu1 dun4 liu2 ， suo3 shui3 xi3 er3 gen1 。
- fu2 bu2 zhi4 bu4 xu4 ， shi2 bu4 ci2 gao1 tun2 。
- zi4 ran2 qing1 bai2 xing2 ， jiao3 jiao3 bu4 ke3 hun1 。
- yao3 yao3 jun4 jiao1 xian4 ， xiao1 xiao1 bai3 lin2 yuan2 。
- jie2 shi4 jin1 yi3 yi3 ， shui2 biao3 san1 chi3 fen2 。

## 注释

## 译文

## 赏析
