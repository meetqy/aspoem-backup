---
id: lu-nan-gong-dai-mu-gong-yan
title: 代木工言
titlePinyin: dai4 mu4 gong1 yan2
titleSlug: dai-mu-gong-yan
author: 呂南公
authorPinyin: lü3 nan2 gong1
authorSlug: lu-nan-gong
dynasty: 宋
dynastyPinyin: song4
dynastySlug: song
tags: []
---

## 正文

- 願君勿斲木工手，請斲財戶眼與心。
- 時平力贍侈不徹，有見必欲相摹臨。
- 試言賤工目所擊，竊竊富室清溪潯。
- 偶來公府證訩訟，適見棟宇雄深沉。
- 歸損多貲換堂室，唯恐壯麗微差參。
- 逡巡子弟到京國，新值器服夸如今。
- 買真購法不議價，持還逞詫爭歌吟。
- 一家矜尚一鄉慕，自此籍籍師奢淫。
- 當時溪西鄙樸老，頗出厲語聊譏侵。
- 爲言人生倚衣食，繁手未必加淳音。
- 百年榮落豈易保，身後志業須勝任。
- 華榱不可孕金穀，盛服幾許忘釜鬵。
- 不見聲容赫赫家，晚來衰謝無遺簪。
- 乃公營求嗣孫毀，弓劍往往同芒針。
- 人情護近不庇遠，厲語一出爭詬擒。
- 况我孱微食技業，得不骩靡依餘陰。
- 區區小材蓋如此，天下誰與制尺尋。
- 安得高梯切閶闔，上叩帝膝敷誠忱。
- 盡取人間富財戶，免使僭偪難𣂏斟。
- 工手何辜可毋斲，自然風定無驚林。

## 拼音

- yuan4 jun1 wu4 zhuo2 mu4 gong1 shou3 ， qing3 zhuo2 cai2 hu4 yan3 yu3 xin1 。
- shi2 ping2 li4 shan4 chi3 bu2 che4 ， you3 jian4 bi4 yu4 xiang1 mo2 lin2 。
- shi4 yan2 jian4 gong1 mu4 suo3 ji1 ， qie4 qie4 fu4 shi4 qing1 xi1 xun2 。
- ou3 lai2 gong1 fu3 zheng4 xiong1 song4 ， shi4 jian4 dong4 yu3 xiong2 shen1 chen2 。
- gui1 sun3 duo1 zi1 huan4 tang2 shi4 ， wei2 kong3 zhuang4 li2 wei1 cha1 can1 。
- qun1 xun2 zi3 di4 dao4 jing1 guo2 ， xin1 zhi2 qi4 fu2 kua1 ru2 jin1 。
- mai3 zhen1 gou4 fa3 bu2 yi4 jia4 ， chi2 huan2 cheng3 cha4 zheng1 ge1 yin2 。
- yi4 jia1 jin1 shang4 yi4 xiang1 mu4 ， zi4 ci3 ji2 ji2 shi1 she1 yin2 。
- dang1 shi2 xi1 xi1 bi3 pu3 lao3 ， po1 chu1 li4 yu3 liao2 ji1 qin1 。
- wei2 yan2 ren2 sheng1 yi3 yi1 shi2 ， fan2 shou3 wei4 bi4 jia1 chun2 yin1 。
- bai3 nian2 rong2 luo4 qi3 yi4 bao3 ， shen1 hou4 zhi4 ye4 xu1 sheng4 ren4 。
- hua2 cui1 bu4 ke3 yun4 jin1 gu3 ， sheng4 fu2 ji1 xu1 wang4 fu3 xin2 。
- bu2 jian4 sheng1 rong2 he4 he4 jia1 ， wan3 lai2 shuai1 xie4 wu2 yi2 zan1 。
- nai3 gong1 ying2 qiu2 si4 sun1 hui3 ， gong1 jian4 wang3 wang3 tong2 mang2 zhen1 。
- ren2 qing2 hu4 jin4 bu2 bi4 yuan3 ， li4 yu3 yi4 chu1 zheng1 gou4 qin2 。
- kuang4 wo3 chan2 wei1 shi2 ji4 ye4 ， de2 bu4 wei3 mi2 yi1 yu2 yin1 。
- qu1 qu1 xiao3 cai2 gai4 ru2 ci3 ， tian1 xia4 shui2 yu3 zhi4 chi3 xun2 。
- an1 de2 gao1 ti1 qie4 chang1 he2 ， shang4 kou4 di4 xi1 fu1 cheng2 chen2 。
- jin4 qu3 ren2 jian4 fu4 cai2 hu4 ， mian3 shi3 jian4 bi1 nan2 𣂏 zhen1 。
- gong1 shou3 he2 gu1 ke3 wu2 zhuo2 ， zi4 ran2 feng1 ding4 wu2 jing1 lin2 。

## 注释

## 译文

## 赏析
