---
id: lu-nan-gong-cai-weng
title: 蔡翁
titlePinyin: cai4 weng1
titleSlug: cai-weng
author: 呂南公
authorPinyin: lü3 nan2 gong1
authorSlug: lu-nan-gong
dynasty: 宋
dynastyPinyin: song4
dynastySlug: song
tags: []
---

## 正文

- 蔡翁高古士，終始素踐清。
- 曉然不欺心，可抵日月明。
- 二十弄賦筆，周流教諸生。
- 四十背辭場，歸來閉柴荆。
- 長子力近利，旨甘足謀營。
- 次男治詩書，庭戶弦歌聲。
- 居止在城邑，身如隠林坰。
- 舊交勢富門，十載不一登。
- 稼穡有凶稔，翁無田可耕。
- 閭閻多是非，翁耳不爲傾。
- 蕭條一畝宅，裕若據八紘。
- 書囊配酒樽，此外毫髮輕。
- 晚醉有癭枕，朝饑有藜羹。
- 未知窮與通，何者當達情。
- 維彼九章衮，煖外未覺榮。
- 維彼八味珍，飽來無足矜。
- 妻子亦垂白，息孫初習行。
- 讙愉同百年，世患安得攖。
- 嗟我稍濩落，晚能慕幽貞。
- 何由似吾翁，坦坦寄餘齡。

## 拼音

- cai4 weng1 gao1 gu3 shi4 ， zhong1 shi3 su4 jian4 qing1 。
- xiao3 ran2 bu4 qi1 xin1 ， ke3 di3 ri4 yue4 ming2 。
- er4 shi2 nong4 fu4 bi3 ， zhou1 liu2 jiao4 zhu1 sheng1 。
- si4 shi2 bei4 ci2 chang3 ， gui1 lai2 bi4 chai2 jing1 。
- chang2 zi3 li4 jin4 li4 ， zhi3 gan1 zu2 mou2 ying2 。
- ci4 nan2 zhi4 shi1 shu1 ， ting2 hu4 xian2 ge1 sheng1 。
- ju1 zhi3 zai4 cheng2 yi4 ， shen1 ru2 yin3 lin2 jiong1 。
- jiu4 jiao1 shi4 fu4 men2 ， shi2 zai4 bu4 yi4 deng1 。
- jia4 se4 you3 xiong1 ren3 ， weng1 wu2 tian2 ke3 geng1 。
- lü2 yan2 duo1 shi4 fei1 ， weng1 er3 bu4 wei2 qing1 。
- xiao1 tiao2 yi4 mu3 zhai2 ， yu4 ruo4 ju4 ba1 hong2 。
- shu1 nang2 pei4 jiu3 zun1 ， ci3 wai4 hao2 fa4 qing1 。
- wan3 zui4 you3 ying3 zhen3 ， chao2 ji1 you3 li2 geng1 。
- wei4 zhi1 qiong2 yu3 tong1 ， he2 zhe3 dang1 da2 qing2 。
- wei2 bi3 jiu3 zhang1 gun3 ， xuan1 wai4 wei4 jue2 rong2 。
- wei2 bi3 ba1 wei4 zhen1 ， bao3 lai2 wu2 zu2 jin1 。
- qi1 zi0 yi4 chui2 bai2 ， xi1 sun1 chu1 xi2 xing2 。
- huan1 yu2 tong2 bai3 nian2 ， shi4 huan4 an1 de2 ying1 。
- jie1 wo3 shao1 hu4 luo4 ， wan3 neng2 mu4 you1 zhen1 。
- he2 you2 si4 wu2 weng1 ， tan3 tan3 ji4 yu2 ling2 。

## 注释

## 译文

## 赏析
