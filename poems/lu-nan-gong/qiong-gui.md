---
id: lu-nan-gong-qiong-gui
title: 窮鬼
titlePinyin: qiong2 gui3
titleSlug: qiong-gui
author: 呂南公
authorPinyin: lü3 nan2 gong1
authorSlug: lu-nan-gong
dynasty: 宋
dynastyPinyin: song4
dynastySlug: song
tags: []
---

## 正文

- 窮鬼斷去志，送之豈無文。
- 譬如衢路埃，屢歸已復新。
- 隨我三十載，間關不辭勤。
- 誘我上債臺，爲我擁愁根。
- 羈旅風雨夕，空廬冰雪晨。
- 贊成蹇拙謀，謹守冷靜門。
- 遇酒或略避，見錢輒生嗔。
- 亦憎富貴兒，永矢不失身。
- 昨者試羣士，閴亡忽連旬。
- 謂其捨我行，忍不許我聞。
- 乃復跳籬棘，譸張幻司閽。
- 吹沙衆官眼，使視玉爲珉。
- 詭計動有效，更誰評正真。
- 歸來只康然，知我恥奏論。
- 憶昔熙寧初，與子俱食貧。
- 相語厭此鬼，多方願崩分。
- 宗伯正憒惑，委其制風雲。
- 倉黄刖我足，置我寂寞濱。
- 子脫白布衣，鬼顔愁不欣。
- 自子有官守，辭鄉八青春。
- 坐想廩俸優，寧復鬼敢親。
- 今者枉書札，無財亦云云。
- 信哉此鬼多，不限吳楚閩。
- 陰靈雖叵測，要自有婚姻。
- 族黨各生子，子嬪又生孫。
- 宗支遶天下，焉往不見存。
- 子行改京官，途轍異凡民。
- 閨房漸珠翠，盤桉溢羶葷。
- 萬一鬼不喜，乖離在逡巡。
- 顧我慣與君，應來合朋羣。
- 益五以爲十，其徒日滋蕃。
- 吾文雖極高，鬼去無沿因。

## 拼音

- qiong2 gui3 duan4 qu4 zhi4 ， song4 zhi1 qi3 wu2 wen2 。
- pi4 ru2 qu2 lu4 ai1 ， lü3 gui1 yi3 fu4 xin1 。
- sui2 wo3 san1 shi2 zai4 ， jian4 guan1 bu4 ci2 qin2 。
- you4 wo3 shang4 zhai4 tai2 ， wei2 wo3 yong1 chou2 gen1 。
- ji1 lü3 feng1 yu3 xi1 ， kong1 lu2 bing1 xue3 chen2 。
- zan4 cheng2 jian3 zhuo1 mou2 ， jin3 shou3 leng3 jing4 men2 。
- yu4 jiu3 huo4 lüe4 bi4 ， jian4 qian2 zhe2 sheng1 chen1 。
- yi4 zeng1 fu4 gui4 er2 ， yong3 shi3 bu4 shi1 shen1 。
- zuo2 zhe3 shi4 qun2 shi4 ， qu4 wang2 hu1 lian2 xun2 。
- wei4 qi2 she3 wo3 xing2 ， ren3 bu4 xu1 wo3 wen2 。
- nai3 fu4 tiao4 li2 ji2 ， zhou1 zhang1 huan4 si1 hun1 。
- chui1 sha1 zhong4 guan1 yan3 ， shi3 shi4 yu4 wei2 min2 。
- gui3 ji4 dong4 you3 xiao4 ， geng4 shui2 ping2 zheng4 zhen1 。
- gui1 lai2 zhi1 kang1 ran2 ， zhi1 wo3 chi3 zou4 lun4 。
- yi4 xi1 xi1 ning2 chu1 ， yu3 zi3 ju4 shi2 pin2 。
- xiang1 yu3 yan4 ci3 gui3 ， duo1 fang1 yuan4 beng1 fen1 。
- zong1 bo2 zheng4 kui4 huo4 ， wei3 qi2 zhi4 feng1 yun2 。
- cang1 huang2 yue4 wo3 zu2 ， zhi4 wo3 ji4 mo4 bin1 。
- zi3 tuo1 bai2 bu4 yi1 ， gui3 yan2 chou2 bu4 xin1 。
- zi4 zi3 you3 guan1 shou3 ， ci2 xiang1 ba1 qing1 chun1 。
- zuo4 xiang3 lin3 feng4 you1 ， ning2 fu4 gui3 gan3 qin1 。
- jin1 zhe3 wang3 shu1 zha2 ， wu2 cai2 yi4 yun2 yun2 。
- xin4 zai1 ci3 gui3 duo1 ， bu2 xian4 wu2 chu3 min3 。
- yin1 ling2 sui1 po3 ce4 ， yao4 zi4 you3 hun1 yin1 。
- zu2 dang3 ge4 sheng1 zi3 ， zi3 pin2 you4 sheng1 sun1 。
- zong1 zhi1 rao4 tian1 xia4 ， yan1 wang3 bu2 jian4 cun2 。
- zi3 xing2 gai3 jing1 guan1 ， tu2 zhe2 yi4 fan2 min2 。
- gui1 fang2 jian4 zhu1 cui4 ， pan2 an1 yi4 shan1 hun1 。
- wan4 yi4 gui3 bu4 xi3 ， guai1 li2 zai4 qun1 xun2 。
- gu4 wo3 guan4 yu3 jun1 ， ying1 lai2 he2 peng2 qun2 。
- yi4 wu3 yi3 wei2 shi2 ， qi2 tu2 ri4 zi1 fan1 。
- wu2 wen2 sui1 ji2 gao1 ， gui3 qu4 wu2 yan2 yin1 。

## 注释

## 译文

## 赏析
