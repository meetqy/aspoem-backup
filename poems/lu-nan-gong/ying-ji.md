---
id: lu-nan-gong-ying-ji
title: 蠅驥
titlePinyin: ying2 ji4
titleSlug: ying-ji
author: 呂南公
authorPinyin: lü3 nan2 gong1
authorSlug: lu-nan-gong
dynasty: 宋
dynastyPinyin: song4
dynastySlug: song
tags: []
---

## 正文

- 超超飛驥尾，獵獵蒼蠅翼。
- 託止如雅素，主之無避色。
- 相從輒騰蹋，穩望千里益。
- 朝芻雁田粟，夕飲龍淵液。
- 天山峻杳繚，過若影撩隙。
- 神官下旁闖，展折形歎惜。
- 爲言螴蜳類，命自臭穢得。
- 胡然謬携載，浼爾雲天骼。
- 是時决驟次，何莫懷辟易。
- 駸駸驊騮前，擬越窮髮北。
- 仙風響琳琅，忽遇九方伯。
- 殷勤致羈絆，審按題肉力。
- 咨嗟絕塵足，恨乏軼群德。
- 悲此中道驥，憤死秀岡側。
- 蒼蠅試回首，海霧光圛圛。
- 進途當此窮，退路安可識。
- 寄聲人間世，遠致毋近測。
- 棲翔度材分，勿妄希彩色。
- 永鑒蠅驥窮，無妨每相擇。

## 拼音

- chao1 chao1 fei1 ji4 wei3 ， lie4 lie4 cang1 ying2 yi4 。
- tuo1 zhi3 ru2 ya3 su4 ， zhu3 zhi1 wu2 bi4 se4 。
- xiang1 cong2 zhe2 teng2 ta4 ， wen3 wang4 qian1 li3 yi4 。
- chao2 chu2 yan4 tian2 su4 ， xi1 yin3 long2 yuan1 ye4 。
- tian1 shan1 jun4 yao3 liao2 ， guo4 ruo4 ying3 liao2 xi4 。
- shen2 guan1 xia4 pang2 chuang3 ， zhan3 zhe2 xing2 tan4 xi1 。
- wei2 yan2 chen2 dun1 lei4 ， ming4 zi4 chou4 hui4 de2 。
- hu2 ran2 miu4 xie2 zai4 ， mei3 er3 yun2 tian1 ge2 。
- shi4 shi2 jue2 zhou4 ci4 ， he2 mo4 huai2 pi4 yi4 。
- qin1 qin1 hua2 liu2 qian2 ， ni3 yue4 qiong2 fa4 bei3 。
- xian1 feng1 xiang3 lin2 lang2 ， hu1 yu4 jiu3 fang1 bo2 。
- yin1 qin2 zhi4 ji1 ban4 ， shen3 an4 ti2 rou4 li4 。
- zi1 jie1 jue2 chen2 zu2 ， hen4 fa2 yi4 qun2 de2 。
- bei1 ci3 zhong1 dao4 ji4 ， fen4 si3 xiu4 gang1 ce4 。
- cang1 ying2 shi4 hui2 shou3 ， hai3 wu4 guang1 yi4 yi4 。
- jin4 tu2 dang1 ci3 qiong2 ， tui4 lu4 an1 ke3 shi2 。
- ji4 sheng1 ren2 jian4 shi4 ， yuan3 zhi4 wu2 jin4 ce4 。
- qi1 xiang2 du4 cai2 fen1 ， wu4 wang4 xi1 cai3 se4 。
- yong3 jian4 ying2 ji4 qiong2 ， wu2 fang2 mei3 xiang1 ze2 。

## 注释

## 译文

## 赏析
