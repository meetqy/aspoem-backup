---
id: lu-nan-gong-dao-bang-jian-qi-shi-bu-shi
title: 道傍見乞士捕蝨
titlePinyin: dao4 bang4 jian4 qi3 shi4 bu3 shi1
titleSlug: dao-bang-jian-qi-shi-bu-shi
author: 呂南公
authorPinyin: lü3 nan2 gong1
authorSlug: lu-nan-gong
dynasty: 宋
dynastyPinyin: song4
dynastySlug: song
tags: []
---

## 正文

- 夕陽拂西岡，黄淡映古道。
- 晚風吹高林，病葉落如掃。
- 饑人瘦於繖，俛默坐沙草。
- 扶危猶强興，力備輒反倒。
- 還持藍縷縫，委曲捕蝨蚤。
- 視荒數抽空，殺緩或失腦。
- 悠然不能罷，似欲銳鈎考。
- 寧思百骸間，羣蟻即入保。
- 傍行笑相顧，慧悟信難早。
- 噆傷乃知嫌，餒死豈謂好。
- 方爲大銷滅，而畏小苦惱。
- 何有就薪蒸，先愁稍枯槁。
- 衣青嗔駡賤，髮白諱呼老。
- 與爾不同年，誰能共懷抱。

## 拼音

- xi1 yang2 fu2 xi1 gang1 ， huang2 dan4 ying4 gu3 dao4 。
- wan3 feng1 chui1 gao1 lin2 ， bing4 ye4 luo4 ru2 sao3 。
- ji1 ren2 shou4 wu1 san3 ， fu3 mo4 zuo4 sha1 cao3 。
- fu2 wei1 you2 qiang2 xing1 ， li4 bei4 zhe2 fan3 dao4 。
- huan2 chi2 lan2 lü3 feng2 ， wei3 qu1 bu3 shi1 zao3 。
- shi4 huang1 shu4 chou1 kong4 ， sha1 huan3 huo4 shi1 nao3 。
- you1 ran2 bu4 neng2 ba4 ， si4 yu4 rui4 gou1 kao3 。
- ning2 si1 bai3 hai2 jian4 ， qun2 yi3 ji2 ru4 bao3 。
- bang4 xing2 xiao4 xiang1 gu4 ， hui4 wu4 xin4 nan2 zao3 。
- zan3 shang1 nai3 zhi1 xian2 ， nei3 si3 qi3 wei4 hao3 。
- fang1 wei2 da4 xiao1 mie4 ， er2 wei4 xiao3 ku3 nao3 。
- he2 you3 jiu4 xin1 zheng1 ， xian1 chou2 shao1 ku1 gao3 。
- yi1 qing1 chen1 ma4 jian4 ， fa4 bai2 hui4 hu1 lao3 。
- yu3 er3 bu4 tong2 nian2 ， shui2 neng2 gong4 huai2 bao4 。

## 注释

## 译文

## 赏析
