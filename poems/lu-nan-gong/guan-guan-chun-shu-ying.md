---
id: lu-nan-gong-guan-guan-chun-shu-ying
title: 關關春樹鶑
titlePinyin: guan1 guan1 chun1 shu4 ying1
titleSlug: guan-guan-chun-shu-ying
author: 呂南公
authorPinyin: lü3 nan2 gong1
authorSlug: lu-nan-gong
dynasty: 宋
dynastyPinyin: song4
dynastySlug: song
tags: []
---

## 正文

- 關關春樹鶑，晨哢不知久。
- 似欣融和景，樂得飛鳴友。
- 可憐天性喜朋類，肯念同羣雜譽咎。
- 年年日暖風暄時，園林無處無芳菲。
- 高翔俛啄足自適，焉用戚促勤追隨。
- 君不見花間柳下紛紜後，擘彈揮丸少年手。
- 蒙籠枝上驚急來，不及吚嚶已分首。
- 世間利害難預期，尠少德義多姦欺。
- 雁奴傷損雉媒飽，儕輩豈不交傾危。
- 古人惡熱曾吹虀，莫近王丹墓畔啼。

## 拼音

- guan1 guan1 chun1 shu4 ying1 ， chen2 long4 bu4 zhi1 jiu3 。
- si4 xin1 rong2 he2 jing3 ， le4 de2 fei1 ming2 you3 。
- ke3 lian2 tian1 xing4 xi3 peng2 lei4 ， ken3 nian4 tong2 qun2 za2 yu4 jiu4 。
- nian2 nian2 ri4 nuan3 feng1 xuan1 shi2 ， yuan2 lin2 wu2 chu3 wu2 fang1 fei1 。
- gao1 xiang2 fu3 zhuo2 zu2 zi4 shi4 ， yan1 yong4 qi1 cu4 qin2 zhui1 sui2 。
- jun1 bu2 jian4 hua1 jian4 liu3 xia4 fen1 yun2 hou4 ， bo4 dan4 hui1 wan2 shao4 nian2 shou3 。
- meng2 long2 zhi1 shang4 jing1 ji2 lai2 ， bu4 ji2 yi1 ying1 yi3 fen1 shou3 。
- shi4 jian4 li4 hai4 nan2 yu4 qi1 ， xian3 shao3 de2 yi4 duo1 jian1 qi1 。
- yan4 nu2 shang1 sun3 zhi4 mei2 bao3 ， chai2 bei4 qi3 bu4 jiao1 qing1 wei1 。
- gu3 ren2 e4 re4 ceng2 chui1 ji1 ， mo4 jin4 wang2 dan1 mu4 pan4 ti2 。

## 注释

## 译文

## 赏析
