---
id: lu-nan-gong-yi-shuang-jing-cha-ji-dao-xian-cong-yi-chang-ju
title: 以雙井茶寄道先從以長句
titlePinyin: yi3 shuang1 jing3 cha2 ji4 dao4 xian1 cong2 yi3 chang2 ju4
titleSlug: yi-shuang-jing-cha-ji-dao-xian-cong-yi-chang-ju
author: 呂南公
authorPinyin: lü3 nan2 gong1
authorSlug: lu-nan-gong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 園公嗜慾淺，所好盃中物。
- 有田在荒村，半以種糯秫。
- 居然成醖釀，不復畏法律。
- 客至啟柴扉，甆甌等閒出。
- 春蔬間菘韭，秋果雜梨栗。
- 取次得寬懷，何曾計餘日。
- 山棲經五載，此興殊不失。
- 獨有醒覺時，追傷往年屈。
- 羈游住破屋，愁寂靠𨧱銊。
- 仰望步兵厨，優如上公秩。
- 無錢輸榷吏，窮素又畏咄。
- 太息蘇源明，仁襟信奇倔。
- 低徊憐鄭老，長使醉兀兀。
- 發我感古人，何緣希彷彿。
- 粵從歸村後，夙恨億萬畢。
- 耕稼雖自勞，醺酣不他乞。
- 親朋或知我，問訊俱委悉。
- 亦有贈助恩，無非佳紙筆。
- 鄰家世耝耰，竊笑事儒術。
- 故故送樽壺，端爲鷂欺鶻。
- 披襟忍辭拒，對案傾倒訖。
- 特是今叚乖，遭承極紆鬰。
- 遥遥海南尉，憫我卧蓬蓽。
- 寄以累幅書，封題附郵驛。
- 慇懃屢存賜，頗以照蕭瑟。
- 乃惠雙井茶，雲腴品居一。
- 人間有餽遺，宜用彼所必。
- 牙櫛奉戎王，鴞鴟取侮忽。
- 藜羹予餓士，荷德到身沒。
- 驚嗟石上英，於我係搪突。
- 迴思西山閣，其主異俗匹。
- 喜醉復喜醒，其胸抵溟渤。
- 今當議移獻，不更嫌草率。
- 再拜寫私誠，庶幾無廢茀。
- 銀鍋焚蟹眼，金匕攪雲骨。
- 陸叟片無三，盧翁碗論七。
- 能希擊節賞，且勉按劍叱。
- 縱被睡魔嗔，吾豪不應恤。

## 拼音

- yuan2 gong1 shi4 yu4 qian3 ， suo3 hao3 bei1 zhong1 wu4 。
- you3 tian2 zai4 huang1 cun1 ， ban4 yi3 zhong3 nuo4 shu2 。
- ju1 ran2 cheng2 yun4 niang4 ， bu2 fu4 wei4 fa3 lü4 。
- ke4 zhi4 qi3 chai2 fei1 ， ci2 ou1 deng3 xian2 chu1 。
- chun1 shu1 jian4 song1 jiu3 ， qiu1 guo3 za2 li2 li4 。
- qu3 ci4 de2 kuan1 huai2 ， he2 ceng2 ji4 yu2 ri4 。
- shan1 qi1 jing1 wu3 zai4 ， ci3 xing1 shu1 bu4 shi1 。
- du2 you3 xing3 jue2 shi2 ， zhui1 shang1 wang3 nian2 qu1 。
- ji1 you2 zhu4 po4 wu1 ， chou2 ji4 kao4 𨧱 xu4 。
- yang3 wang4 bu4 bing1 chu2 ， you1 ru2 shang4 gong1 zhi4 。
- wu2 qian2 shu1 que4 li4 ， qiong2 su4 you4 wei4 duo1 。
- tai4 xi1 su1 yuan2 ming2 ， ren2 jin1 xin4 qi2 jue4 。
- di1 huai2 lian2 zheng4 lao3 ， chang2 shi3 zui4 wu4 wu4 。
- fa1 wo3 gan3 gu3 ren2 ， he2 yuan2 xi1 pang2 fu2 。
- yue4 cong2 gui1 cun1 hou4 ， su4 hen4 yi4 wan4 bi4 。
- geng1 jia4 sui1 zi4 lao2 ， xun1 han1 bu4 ta1 qi3 。
- qin1 peng2 huo4 zhi1 wo3 ， wen4 xun4 ju4 wei3 xi1 。
- yi4 you3 zeng4 zhu4 en1 ， wu2 fei1 jia1 zhi3 bi3 。
- lin2 jia1 shi4 qu4 you1 ， qie4 xiao4 shi4 ru2 shu4 。
- gu4 gu4 song4 zun1 hu2 ， duan1 wei2 yao4 qi1 gu3 。
- pi1 jin1 ren3 ci2 ju4 ， dui4 an4 qing1 dao3 qi4 。
- te4 shi4 jin1 jia3 guai1 ， zao1 cheng2 ji2 yu1 yu4 。
- yao2 yao2 hai3 nan2 wei4 ， min3 wo3 wo4 peng2 bi4 。
- ji4 yi3 lei4 fu2 shu1 ， feng1 ti2 fu4 you2 yi4 。
- yin1 qin2 lü3 cun2 ci4 ， po1 yi3 zhao4 xiao1 se4 。
- nai3 hui4 shuang1 jing3 cha2 ， yun2 yu2 pin3 ju1 yi1 。
- ren2 jian4 you3 kui4 yi2 ， yi2 yong4 bi3 suo3 bi4 。
- ya2 zhi4 feng4 rong2 wang2 ， xiao1 chi1 qu3 wu3 hu1 。
- li2 geng1 yu3 e4 shi4 ， he2 de2 dao4 shen1 mei2 。
- jing1 jie1 shi2 shang4 ying1 ， wu1 wo3 xi4 tang2 tu1 。
- hui2 si1 xi1 shan1 ge2 ， qi2 zhu3 yi4 su2 pi3 。
- xi3 zui4 fu4 xi3 xing3 ， qi2 xiong1 di3 ming2 bo2 。
- jin1 dang1 yi4 yi2 xian4 ， bu2 geng4 xian2 cao3 shuai4 。
- zai4 bai4 xie3 si1 cheng2 ， shu4 ji1 wu2 fei4 fu2 。
- yin2 guo1 fen2 xie4 yan3 ， jin1 bi3 jiao3 yun2 gu3 。
- lu4 sou3 pian4 wu2 san1 ， lu2 weng1 wan3 lun4 qi1 。
- neng2 xi1 ji1 jie2 shang3 ， qie3 mian3 an4 jian4 chi4 。
- zong4 bei4 shui4 mo2 chen1 ， wu2 hao2 bu4 ying1 xu4 。

## 注释

## 译文

## 赏析
