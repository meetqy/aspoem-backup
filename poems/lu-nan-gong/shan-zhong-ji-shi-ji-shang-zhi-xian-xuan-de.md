---
id: lu-nan-gong-shan-zhong-ji-shi-ji-shang-zhi-xian-xuan-de
title: 山中即事寄上知縣宣德
titlePinyin: shan1 zhong1 ji2 shi4 ji4 shang4 zhi1 xian4 xuan1 de2
titleSlug: shan-zhong-ji-shi-ji-shang-zhi-xian-xuan-de
author: 呂南公
authorPinyin: lü3 nan2 gong1
authorSlug: lu-nan-gong
dynasty: 宋
dynastyPinyin: song4
dynastySlug: song
tags: []
---

## 正文

- 一錢重丘山，斗粟輕糞土。
- 昔聞豐年樂，今識豐年苦。
- 東家米粒白如銀，西家稻束大於鼓。
- 再三入市又負歸，慇懃減價無售主。
- 刀機縱在屠伯瘦，盃勺長閒壚婦去。
- 了無蹊徑近甘肥，只有呻吟厭寒暑。
- 相傳城邑尚牢落，村野蕭然安足數。
- 鄙夫自分爲儒生，坎壈薄佑來蠶耕。
- 言章自昔枉用力，債簿幾許能除名。
- 連旬暴露顔面黑，彌月菜茹腸肚青。
- 原田常恐不遇歲，及此遇矣當何成。
- 昨日鄰翁諮種播，相與竹下團團坐。
- 共嗟衰暮值艱難，未覺豐登勝饑餓。
- 望天窅邈叵致詰，得令賢明聊爾賀。
- 不馳幹隸擾租輸，更秉公心憫鹽課。
- 何鄉巨惡不手斂，有處宿姦皆膽破。
- 且勿恤失得，且毋論福禍。
- 但願令尹住三年，錢重物輕猶可過。

## 拼音

- yi4 qian2 zhong4 qiu1 shan1 ， dou4 su4 qing1 fen4 tu3 。
- xi1 wen2 feng1 nian2 le4 ， jin1 shi2 feng1 nian2 ku3 。
- dong1 jia1 mi3 li4 bai2 ru2 yin2 ， xi1 jia1 dao4 shu4 da4 wu1 gu3 。
- zai4 san1 ru4 shi4 you4 fu4 gui1 ， yin1 qin2 jian3 jia4 wu2 shou4 zhu3 。
- dao1 ji1 zong4 zai4 tu2 bo2 shou4 ， bei1 shao2 chang2 xian2 lu2 fu4 qu4 。
- liao3 wu2 qi1 jing4 jin4 gan1 fei2 ， zhi3 you3 shen1 yin2 yan4 han2 shu3 。
- xiang1 chuan2 cheng2 yi4 shang4 lao2 luo4 ， cun1 ye3 xiao1 ran2 an1 zu2 shu4 。
- bi3 fu1 zi4 fen1 wei2 ru2 sheng1 ， kan3 lan3 bao2 you4 lai2 can2 geng1 。
- yan2 zhang1 zi4 xi1 wang3 yong4 li4 ， zhai4 bo2 ji1 xu1 neng2 chu2 ming2 。
- lian2 xun2 bao4 lu4 yan2 mian4 hei1 ， mi2 yue4 cai4 ru2 chang2 du4 qing1 。
- yuan2 tian2 chang2 kong3 bu2 yu4 sui4 ， ji2 ci3 yu4 yi3 dang1 he2 cheng2 。
- zuo2 ri4 lin2 weng1 zi1 zhong3 bo1 ， xiang1 yu3 zhu2 xia4 tuan2 tuan2 zuo4 。
- gong4 jie1 shuai1 mu4 zhi2 jian1 nan2 ， wei4 jue2 feng1 deng1 sheng4 ji1 e4 。
- wang4 tian1 yao3 miao3 po3 zhi4 jie2 ， de2 ling4 xian2 ming2 liao2 er3 he4 。
- bu4 chi2 gan4 li4 rao3 zu1 shu1 ， geng4 bing3 gong1 xin1 min3 yan2 ke4 。
- he2 xiang1 ju4 e4 bu4 shou3 lian3 ， you3 chu3 su4 jian1 jie1 dan3 po4 。
- qie3 wu4 xu4 shi1 de2 ， qie3 wu2 lun4 fu2 huo4 。
- dan4 yuan4 ling4 yin3 zhu4 san1 nian2 ， qian2 zhong4 wu4 qing1 you2 ke3 guo4 。

## 注释

## 译文

## 赏析
