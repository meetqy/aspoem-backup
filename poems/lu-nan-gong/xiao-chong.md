---
id: lu-nan-gong-xiao-chong
title: 小蟲
titlePinyin: xiao3 chong2
titleSlug: xiao-chong
author: 呂南公
authorPinyin: lü3 nan2 gong1
authorSlug: lu-nan-gong
dynasty: 宋
dynastyPinyin: song4
dynastySlug: song
tags: []
---

## 正文

- 大螾身尺餘，輝彩盈首尾。
- 小蟲未知名，長不過半指。
- 相遭籬畔草，錯愕雜憂喜。
- 孤征有令凶，忿鬭莫我止。
- 交攻久騰突，反覆召傾毀。
- 螾跳欲忘生，蟲怒乃抵死。
- 奔衝徹心腹，劫捷沸唇觜。
- 方磨雨痕沙，又墮足跡水。
- 肥無敏才智，短有毒牙齒。
- 吾豪且深侵，彼困漫决起。
- 壯軀俄奄奄，恨血稍泚泚。
- 蟲休遂馳歸，少頃復臨𦧇。
- 安詳銜螾鼻，拖攃繞籬阯。
- 却納幽穴中，其將食之矣。
- 人間有勝負，不在校形體。
- 樓蘭雖雄王，命盡傅介子。
- 新家巨無霸，一戰亦爲鬼。
- 苟惟性資悍，端可制魁偉。
- 君看小蟲威，何獨畏封豕。

## 拼音

- da4 yin3 shen1 chi3 yu2 ， hui1 cai3 ying2 shou3 wei3 。
- xiao3 chong2 wei4 zhi1 ming2 ， chang2 bu2 guo4 ban4 zhi3 。
- xiang1 zao1 li2 pan4 cao3 ， cuo4 e4 za2 you1 xi3 。
- gu1 zheng1 you3 ling4 xiong1 ， fen4 dou4 mo4 wo3 zhi3 。
- jiao1 gong1 jiu3 teng2 tu1 ， fan3 fu4 zhao4 qing1 hui3 。
- yin3 tiao4 yu4 wang4 sheng1 ， chong2 nu4 nai3 di3 si3 。
- ben1 chong1 che4 xin1 fu4 ， jie2 jie2 fei4 chun2 zi1 。
- fang1 mo2 yu3 hen2 sha1 ， you4 duo4 zu2 ji4 shui3 。
- fei2 wu2 min3 cai2 zhi4 ， duan3 you3 du2 ya2 chi3 。
- wu2 hao2 qie3 shen1 qin1 ， bi3 kun4 man4 jue2 qi3 。
- zhuang4 qu1 e2 yan3 yan3 ， hen4 xue4 shao1 ci3 ci3 。
- chong2 xiu1 sui4 chi2 gui1 ， shao3 qing3 fu4 lin2 𦧇。
- an1 xiang2 xian2 yin3 bi2 ， tuo1 ca1 rao4 li2 zhi3 。
- que4 na4 you1 xue2 zhong1 ， qi2 jiang1 shi2 zhi1 yi3 。
- ren2 jian4 you3 sheng4 fu4 ， bu2 zai4 xiao4 xing2 ti3 。
- lou2 lan2 sui1 xiong2 wang2 ， ming4 jin4 fu4 jie4 zi3 。
- xin1 jia1 ju4 wu2 ba4 ， yi2 zhan4 yi4 wei2 gui3 。
- gou3 wei2 xing4 zi1 han4 ， duan1 ke3 zhi4 kui2 wei3 。
- jun1 kan4 xiao3 chong2 wei1 ， he2 du2 wei4 feng1 shi3 。

## 注释

## 译文

## 赏析
