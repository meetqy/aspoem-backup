---
id: lu-nan-gong-ji-zi-fa
title: 寄子發
titlePinyin: ji4 zi3 fa1
titleSlug: ji-zi-fa
author: 呂南公
authorPinyin: lü3 nan2 gong1
authorSlug: lu-nan-gong
dynasty: 宋
dynastyPinyin: song4
dynastySlug: song
tags: []
---

## 正文

- 後事喜乖初，勞生擬何稟。
- 思山有藏市，願起或成寢。
- 交聲違本心，歎恨只愈甚。
- 聽君東堂言，去計非苒荏。
- 外危速官謗，內迫將母稔。
- 不能傚飛鴻，爲悔比拾瀋。
- 寒鄉有舊隠，秔稌歲充廩。
- 及此掛吾冠，逍遥適衾衽。
- 咨余方問舍，期就指冬凜。
- 相邀林野娛，高詠略宋沈。
- 閩蠻忽煽虐，白刃萬胸脩。
- 驚奔託城闉，默若魚在槮。
- 問君歸來信，延佇久纔審。
- 亟聞漕臺公，推待過流品。
- 縻留不許退，讒口亦旋噤。
- 古人制行藏，緩走不爲𧾏。
- 况今羣盜熾，巖谷豈安枕。
- 秋風又開菊，庭砌鋪故錦。
- 江鱸鱠絲肥，蔬果具豐稔。
- 相思東堂遠，努力文字飲。

## 拼音

- hou4 shi4 xi3 guai1 chu1 ， lao2 sheng1 ni3 he2 bing3 。
- si1 shan1 you3 cang2 shi4 ， yuan4 qi3 huo4 cheng2 qin3 。
- jiao1 sheng1 wei2 ben3 xin1 ， tan4 hen4 zhi1 yu4 shen4 。
- ting1 jun1 dong1 tang2 yan2 ， qu4 ji4 fei1 ran3 ren3 。
- wai4 wei1 su4 guan1 bang4 ， nei4 po4 jiang1 mu3 ren3 。
- bu4 neng2 xiao4 fei1 hong2 ， wei2 hui3 bi3 shi2 shen3 。
- han2 xiang1 you3 jiu4 yin3 ， jing1 tu2 sui4 chong1 lin3 。
- ji2 ci3 gua4 wu2 guan1 ， xiao1 yao2 shi4 qin1 ren4 。
- zi1 yu2 fang1 wen4 she4 ， qi1 jiu4 zhi3 dong1 lin3 。
- xiang1 yao1 lin2 ye3 yu2 ， gao1 yong3 lüe4 song4 shen3 。
- min3 man2 hu1 shan1 nüe4 ， bai2 ren4 wan4 xiong1 xiu1 。
- jing1 ben1 tuo1 cheng2 yin1 ， mo4 ruo4 yu2 zai4 sen1 。
- wen4 jun1 gui1 lai2 xin4 ， yan2 zhu4 jiu3 cai2 shen3 。
- ji2 wen2 cao2 tai2 gong1 ， tui1 dai4 guo4 liu2 pin3 。
- mi2 liu2 bu4 xu1 tui4 ， chan2 kou3 yi4 xuan2 jin4 。
- gu3 ren2 zhi4 xing2 cang2 ， huan3 zou3 bu4 wei2 𧾏。
- kuang4 jin1 qun2 dao4 chi4 ， yan2 gu3 qi3 an1 zhen3 。
- qiu1 feng1 you4 kai1 ju2 ， ting2 qi4 pu1 gu4 jin3 。
- jiang1 lu2 kuai4 si1 fei2 ， shu1 guo3 ju4 feng1 ren3 。
- xiang1 si1 dong1 tang2 yuan3 ， nu3 li4 wen2 zi4 yin3 。

## 注释

## 译文

## 赏析
