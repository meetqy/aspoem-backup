---
id: lu-nan-gong-li-chun-xue-dong-you-huai-dao-xian-xian-liang-zhan-song-la-chu-jian-ji-chang-pian-zhe-fan-qi-yun-wei-shi-feng-ji
title: 立春雪凍有懷道先賢良展誦臘除見寄長篇輒反其韵爲詩奉寄
titlePinyin: li4 chun1 xue3 dong4 you3 huai2 dao4 xian1 xian2 liang2 zhan3 song4 la4 chu2 jian4 ji4 chang2 pian1 zhe2 fan3 qi2 yun4 wei2 shi1 feng4 ji4
titleSlug: li-chun-xue-dong-you-huai-dao-xian-xian-liang-zhan-song-la-chu-jian-ji-chang-pian-zhe-fan-qi-yun-wei-shi-feng-ji
author: 呂南公
authorPinyin: lü3 nan2 gong1
authorSlug: lu-nan-gong
dynasty: 宋
dynastyPinyin: song4
dynastySlug: song
tags: []
---

## 正文

- 先春一雪何易消，南山驟見青岧嶢。
- 餘寒忽作雨冰怪，似有陰沴相呼招。
- 第堂晨興乍出戶，畏冷須鬢不敢撩。
- 還歸書邊擁鑪坐，想像悠遠情慅忉。
- 念君幽懷繞嵩少，如鏡對物皎莫逃。
- 乘高北望三十六，只見衰朽連平皋。
- 心隨歸雁身欲去，又寫佳句傳鳴嗸。
- 縑圖遥遥郡閣迥，高詠盡日行周遭。
- 無人屬和卷自滿，蚊蚋詎可冠靈鼇。
- 自來耕野寄病叟，珠玉偶許麻囊韜。
- 空山寂歷時一諷，爽爽不覺驚骨毛。
- 當年只是說蘇李，後此豈復論劉曹。
- 嗟乎步武已誤高，蹄涔不錄滄海濤。
- 東風浩蕩官酎饒，不善酩酊虧二豪。

## 拼音

- xian1 chun1 yi4 xue3 he2 yi4 xiao1 ， nan2 shan1 zhou4 jian4 qing1 tiao2 yao2 。
- yu2 han2 hu1 zuo4 yu3 bing1 guai4 ， si4 you3 yin1 li4 xiang1 hu1 zhao1 。
- di4 tang2 chen2 xing1 zha4 chu1 hu4 ， wei4 leng3 xu1 bin4 bu4 gan3 liao2 。
- huan2 gui1 shu1 bian1 yong1 lu2 zuo4 ， xiang3 xiang4 you1 yuan3 qing2 cao3 dao1 。
- nian4 jun1 you1 huai2 rao4 song1 shao3 ， ru2 jing4 dui4 wu4 jiao3 mo4 tao2 。
- cheng2 gao1 bei3 wang4 san1 shi2 liu4 ， zhi1 jian4 shuai1 xiu3 lian2 ping2 gao1 。
- xin1 sui2 gui1 yan4 shen1 yu4 qu4 ， you4 xie3 jia1 ju4 chuan2 ming2 ao2 。
- jian1 tu2 yao2 yao2 jun4 ge2 jiong3 ， gao1 yong3 jin4 ri4 xing2 zhou1 zao1 。
- wu2 ren2 shu3 he2 juan4 zi4 man3 ， wen2 rui4 ju4 ke3 guan1 ling2 ao2 。
- zi4 lai2 geng1 ye3 ji4 bing4 sou3 ， zhu1 yu4 ou3 xu1 ma2 nang2 tao1 。
- kong1 shan1 ji4 li4 shi2 yi4 feng3 ， shuang3 shuang3 bu4 jue2 jing1 gu3 mao2 。
- dang1 nian2 zhi3 shi4 shuo1 su1 li3 ， hou4 ci3 qi3 fu4 lun4 liu2 cao2 。
- jie1 hu1 bu4 wu3 yi3 wu4 gao1 ， ti2 cen2 bu2 lu4 cang1 hai3 tao1 。
- dong1 feng1 hao4 dang4 guan1 zhou4 rao2 ， bu2 shan4 ming3 ding3 kui1 er4 hao2 。

## 注释

## 译文

## 赏析
