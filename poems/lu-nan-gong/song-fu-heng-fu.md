---
id: lu-nan-gong-song-fu-heng-fu
title: 送傅亨父
titlePinyin: song4 fu4 heng1 fu4
titleSlug: song-fu-heng-fu
author: 呂南公
authorPinyin: lü3 nan2 gong1
authorSlug: lu-nan-gong
dynasty: 宋
dynastyPinyin: song4
dynastySlug: song
tags: []
---

## 正文

- 相公坐東府，簡拔無留才。
- 賢良得帥權，志與馮趙偕。
- 以策屈羣力，勃如飛蚊來。
- 河湟多新田，隴渭少驚埃。
- 壯矣功利舉，趣時各賢哉。
- 誰言夫子喙，不在此日開。
- 手把經綸書，想望黄金臺。
- 相期衢道亨，紙墨皆雲雷。
- 臘雪拍馬睫，朔風穿僕懷。
- 雖云行路難，足免壯士哀。
- 去去合利見，少微近三台。
- 得志亦遄歸，我有賀酒盃。

## 拼音

- xiang4 gong0 zuo4 dong1 fu3 ， jian3 ba2 wu2 liu2 cai2 。
- xian2 liang2 de2 shuai4 quan2 ， zhi4 yu3 feng2 zhao4 xie2 。
- yi3 ce4 qu1 qun2 li4 ， bo2 ru2 fei1 wen2 lai2 。
- he2 huang2 duo1 xin1 tian2 ， long3 wei4 shao3 jing1 ai1 。
- zhuang4 yi3 gong1 li4 ju3 ， qu4 shi2 ge4 xian2 zai1 。
- shui2 yan2 fu1 zi3 hui4 ， bu2 zai4 ci3 ri4 kai1 。
- shou3 ba3 jing1 lun2 shu1 ， xiang3 wang4 huang2 jin1 tai2 。
- xiang1 qi1 qu2 dao4 heng1 ， zhi3 mo4 jie1 yun2 lei2 。
- la4 xue3 pai1 ma3 jie2 ， shuo4 feng1 chuan1 pu2 huai2 。
- sui1 yun2 xing2 lu4 nan2 ， zu2 mian3 zhuang4 shi4 ai1 。
- qu4 qu4 he2 li4 jian4 ， shao3 wei1 jin4 san1 tai2 。
- de2 zhi4 yi4 chuan2 gui1 ， wo3 you3 he4 jiu3 bei1 。

## 注释

## 译文

## 赏析
