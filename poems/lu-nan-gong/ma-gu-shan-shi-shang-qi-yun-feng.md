---
id: lu-nan-gong-ma-gu-shan-shi-shang-qi-yun-feng
title: 麻姑山詩 上齊雲峰
titlePinyin: ma2 gu1 shan1 shi1   shang4 qi2 yun2 feng1
titleSlug: ma-gu-shan-shi-shang-qi-yun-feng
author: 呂南公
authorPinyin: lü3 nan2 gong1
authorSlug: lu-nan-gong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 人言此峰峻，謂與浮雲齊。
- 浮雲雖滿空，勢自有高低。
- 驚名不察實，世論所以迷。
- 爲君上峰頭，曠望窮東西。
- 杳繚城下澗，遥遥線環堤。
- 人烟衆邑屋，蒙密亂町畦。
- 想彼平地眠，仰如遇昏雞。
- 應論峰頭人，已盡天路梯。
- 古士說高廣，中州扺倉稊。
- 豈嘗駭嶔岑，隘若坐一閨。
- 安得千尺翼，翻身逐飛霓。
- 扶搖過丹山，飽聽鳴鳳嘶。

## 拼音

- ren2 yan2 ci3 feng1 jun4 ， wei4 yu3 fu2 yun2 qi2 。
- fu2 yun2 sui1 man3 kong1 ， shi4 zi4 you3 gao1 di1 。
- jing1 ming2 bu4 cha2 shi2 ， shi4 lun4 suo3 yi3 mi2 。
- wei2 jun1 shang4 feng1 tou2 ， kuang4 wang4 qiong2 dong1 xi1 。
- yao3 liao2 cheng2 xia4 jian4 ， yao2 yao2 xian4 huan2 di1 。
- ren2 yan1 zhong4 yi4 wu1 ， meng2 mi4 luan4 ting3 qi2 。
- xiang3 bi3 ping2 di4 mian2 ， yang3 ru2 yu4 hun1 ji1 。
- ying1 lun4 feng1 tou2 ren2 ， yi3 jin4 tian1 lu4 ti1 。
- gu3 shi4 shuo1 gao1 guang3 ， zhong1 zhou1 zhi3 cang1 ti2 。
- qi3 chang2 hai4 qin1 cen2 ， ai4 ruo4 zuo4 yi4 gui1 。
- an1 de2 qian1 chi3 yi4 ， fan1 shen1 zhu2 fei1 ni2 。
- fu2 yao2 guo4 dan1 shan1 ， bao3 ting1 ming2 feng4 si1 。

## 注释

## 译文

## 赏析
