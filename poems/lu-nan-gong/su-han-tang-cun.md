---
id: lu-nan-gong-su-han-tang-cun
title: 宿熯塘村
titlePinyin: su4 han4 tang2 cun1
titleSlug: su-han-tang-cun
author: 呂南公
authorPinyin: lü3 nan2 gong1
authorSlug: lu-nan-gong
dynasty: 宋
dynastyPinyin: song4
dynastySlug: song
tags: []
---

## 正文

- 盡日繞岡嶺，孤征凌險巇。
- 春風處處豪，游子行安之。
- 過午或未飯，人烟信遐稀。
- 暮投熯塘村，正見牛羊歸。
- 黯黯亂山腹，茅廬壓笆籬。
- 陽光向餘霞，畏虎先掩扉。
- 繫馬就屋尾，解冠挂門眉。
- 怡聲問前程，乞火照寢衣。
- 夜半雨忽惡，長雷撼坤維。
- 奴僕亦睡覺，雨瀉百箭馳。
- 草草卷席避，倚牆願晨雞。
- 故園豈無情，一夢不可期。
- 我有三畝宅，比鄰勇鉏犁。
- 何曾問三旌，自足了四時。
- 不肯卧寂寂，亦來走栖栖。
- 幸無王事驅，或是奇鬼欺。
- 咄咄復咄咄，生平笑狂癡。
- 明朝遇清溪，莫洗脚上泥。

## 拼音

- jin4 ri4 rao4 gang1 ling3 ， gu1 zheng1 ling2 xian3 xi1 。
- chun1 feng1 chu3 chu3 hao2 ， you2 zi3 xing2 an1 zhi1 。
- guo4 wu3 huo4 wei4 fan4 ， ren2 yan1 xin4 xia2 xi1 。
- mu4 tou2 han4 tang2 cun1 ， zheng4 jian4 niu2 yang2 gui1 。
- an4 an4 luan4 shan1 fu4 ， mao2 lu2 ya1 ba1 li2 。
- yang2 guang1 xiang4 yu2 xia2 ， wei4 hu3 xian1 yan3 fei1 。
- xi4 ma3 jiu4 wu1 wei3 ， jie3 guan1 gua4 men2 mei2 。
- yi2 sheng1 wen4 qian2 cheng2 ， qi3 huo3 zhao4 qin3 yi1 。
- ye4 ban4 yu3 hu1 e4 ， chang2 lei2 han4 kun1 wei2 。
- nu2 pu2 yi4 shui4 jue2 ， yu3 xie4 bai3 jian4 chi2 。
- cao3 cao3 juan4 xi2 bi4 ， yi3 qiang2 yuan4 chen2 ji1 。
- gu4 yuan2 qi3 wu2 qing2 ， yi2 meng4 bu4 ke3 qi1 。
- wo3 you3 san1 mu3 zhai2 ， bi3 lin2 yong3 chu2 li2 。
- he2 ceng2 wen4 san1 jing1 ， zi4 zu2 le0 si4 shi2 。
- bu4 ken3 wo4 ji4 ji4 ， yi4 lai2 zou3 qi1 qi1 。
- xing4 wu2 wang2 shi4 qu1 ， huo4 shi4 qi2 gui3 qi1 。
- duo1 duo1 fu4 duo1 duo1 ， sheng1 ping2 xiao4 kuang2 chi1 。
- ming2 chao2 yu4 qing1 xi1 ， mo4 xi3 jiao3 shang4 ni2 。

## 注释

## 译文

## 赏析
