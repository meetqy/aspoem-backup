---
id: lu-nan-gong-ma-gu-shan-shi-zhi-pu-bu-ya-qian
title: 麻姑山詩 至瀑布崖前
titlePinyin: ma2 gu1 shan1 shi1   zhi4 pu4 bu4 ya2 qian2
titleSlug: ma-gu-shan-shi-zhi-pu-bu-ya-qian
author: 呂南公
authorPinyin: lü3 nan2 gong1
authorSlug: lu-nan-gong
dynasty: 宋
dynastyPinyin: song4
dynastySlug: song
tags: []
---

## 正文

- 忽過亂峰曲，隔林聞水聲。
- 止車問樵夫，知是飛瀑鳴。
- 下步入幽徑，蕭然覓澎渹。
- 仰看百尺崖，倒瀉霜雪明。
- 乍近骨肉健，久留毛髮驚。
- 疑身是雷仙，滿耳鼓不停。
- 六月地赤渴，平川露乾汀。
- 此源一何長，奔注常淫盈。
- 利澤固不淺，邦人昧嗟矜。
- 徒聞晏豫時，相與憐凄清。

## 拼音

- hu1 guo4 luan4 feng1 qu3 ， ge2 lin2 wen2 shui3 sheng1 。
- zhi3 ju1 wen4 qiao2 fu1 ， zhi1 shi4 fei1 pu4 ming2 。
- xia4 bu4 ru4 you1 jing4 ， xiao1 ran2 mi4 peng2 hong1 。
- yang3 kan4 bai3 chi3 ya2 ， dao3 xie4 shuang1 xue3 ming2 。
- zha4 jin4 gu3 rou4 jian4 ， jiu3 liu2 mao2 fa4 jing1 。
- yi2 shen1 shi4 lei2 xian1 ， man3 er3 gu3 bu4 ting2 。
- liu4 yue4 di4 chi4 ke3 ， ping2 chuan1 lu4 qian2 ting1 。
- ci3 yuan2 yi4 he2 chang2 ， ben1 zhu4 chang2 yin2 ying2 。
- li4 ze2 gu4 bu4 qian3 ， bang1 ren2 mei4 jie1 jin1 。
- tu2 wen2 yan4 yu4 shi2 ， xiang1 yu3 lian2 qi1 qing1 。

## 注释

## 译文

## 赏析
