---
id: lu-nan-gong-chou-xi
title: 疇昔
titlePinyin: chou2 xi1
titleSlug: chou-xi
author: 呂南公
authorPinyin: lü3 nan2 gong1
authorSlug: lu-nan-gong
dynasty: 宋
dynastyPinyin: song4
dynastySlug: song
tags: []
---

## 正文

- 疇昔林野居，布絮不粗完。
- 及爲羈旅人，被服乃綺紈。
- 何以出勝處，爲君究其端。
- 籬蘇不馥郁，傳自故老言。
- 魯邦無君子，子賤豈所倫。
- 東方足文史，得飽在長安。
- 蘇秦主父偃，亦各有後歎。
- 况乎今異古，而本無一廛。
- 自非稍激昂，何以脫饑寒。
- 辭鄉挈囊書，豈敢言王官。
- 苟免溝壑禍，微生已成全。
- 文章蓋有力，溫燠此其源。
- 遂離廝養科，首尾只十年。
- 篋衣亦何者，聊足覆衰殘。
- 有破得紉補，有新得縫刓。
- 因嗟爲短詩，所以記初難。

## 拼音

- chou2 xi1 lin2 ye3 ju1 ， bu4 xu4 bu4 cu1 wan2 。
- ji2 wei2 ji1 lü3 ren2 ， bei4 fu2 nai3 qi3 wan2 。
- he2 yi3 chu1 sheng4 chu3 ， wei2 jun1 jiu1 qi2 duan1 。
- li2 su1 bu2 fu4 yu4 ， chuan2 zi4 gu4 lao3 yan2 。
- lu3 bang1 wu2 jun1 zi3 ， zi3 jian4 qi3 suo3 lun2 。
- dong1 fang1 zu2 wen2 shi3 ， de2 bao3 zai4 chang2 an1 。
- su1 qin2 zhu3 fu4 yan3 ， yi4 ge4 you3 hou4 tan4 。
- kuang4 hu1 jin1 yi4 gu3 ， er2 ben3 wu2 yi4 chan2 。
- zi4 fei1 shao1 ji1 ang2 ， he2 yi3 tuo1 ji1 han2 。
- ci2 xiang1 qie4 nang2 shu1 ， qi3 gan3 yan2 wang2 guan1 。
- gou3 mian3 gou1 he4 huo4 ， wei1 sheng1 yi3 cheng2 quan2 。
- wen2 zhang1 gai4 you3 li4 ， wen1 yu4 ci3 qi2 yuan2 。
- sui4 li2 si1 yang3 ke1 ， shou3 wei3 zhi1 shi2 nian2 。
- qie4 yi1 yi4 he2 zhe3 ， liao2 zu2 fu4 shuai1 can2 。
- you3 po4 de2 ren4 bu3 ， you3 xin1 de2 feng2 wan2 。
- yin1 jie1 wei2 duan3 shi1 ， suo3 yi3 ji4 chu1 nan2 。

## 注释

## 译文

## 赏析
