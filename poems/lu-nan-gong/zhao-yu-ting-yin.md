---
id: lu-nan-gong-zhao-yu-ting-yin
title: 招豫亭飲
titlePinyin: zhao1 yu4 ting2 yin3
titleSlug: zhao-yu-ting-yin
author: 呂南公
authorPinyin: lü3 nan2 gong1
authorSlug: lu-nan-gong
dynasty: 宋
dynastyPinyin: song4
dynastySlug: song
tags: []
---

## 正文

- 愛酒不日醉，多爲病相妨。
- 饑虛或傷脾，飲過亦腐腸。
- 略困尚舉白，既頹方卧床。
- 沈迷劇淹旬，得疾豈可禳。
- 嘔泄憎膳食，乖慵豈冠裳。
- 愁醒甫旦朝，衰苶還慨慷。
- 已復念傾倒，咨呼問瓶缸。
- 妻兒惡吾貧，誡我以死亡。
- 載讀伯倫傳，懦𮕪更强梁。
- 與其憂百年，孰若夭醉鄉。
- 家釀苦屢竭，市沽乏錢囊。
- 進歌五柳陶，聊美天祿揚。
- 幸近豫亭叟，其人固同方。
- 有田百頃肥，秫稌歲益倉。
- 憐我數寂寞，招邀共深觴。
- 醒往酩酊歸，不悟日月長。
- 有或致酬酢，肴蔬雜矜張。
- 叟來坐酣酣，肯問味惡良。
- 我蹇嗜墳史，叟豪樂笙簧。
- 相殊不相關，對酌即兩忘。
- 如此粗適矣，誰猶辨低昂。
- 寧須賣菜傭，豈俟白面郎。
- 今日又得酒，忍爲獨沽嘗。
- 泔魚取芳鮮，煮狗到爛香。
- 及我未病困，𣂏斟足相當。
- 亟來勿踟躕，午影上北廊。

## 拼音

- ai4 jiu3 bu2 ri4 zui4 ， duo1 wei2 bing4 xiang1 fang2 。
- ji1 xu1 huo4 shang1 pi2 ， yin3 guo4 yi4 fu3 chang2 。
- lüe4 kun4 shang4 ju3 bai2 ， ji4 tui2 fang1 wo4 chuang2 。
- shen3 mi2 ju4 yan1 xun2 ， de2 ji2 qi3 ke3 rang2 。
- ou3 xie4 zeng1 shan4 shi2 ， guai1 yong1 qi3 guan1 shang0 。
- chou2 xing3 fu3 dan4 chao2 ， shuai1 nie2 huan2 kai3 kang1 。
- yi3 fu4 nian4 qing1 dao3 ， zi1 hu1 wen4 ping2 gang1 。
- qi1 er2 e4 wu2 pin2 ， jie4 wo3 yi3 si3 wang2 。
- zai4 du2 bo2 lun2 chuan2 ， nuo4 𮕪 geng4 qiang2 liang2 。
- yu3 qi2 you1 bai3 nian2 ， shu2 ruo4 yao1 zui4 xiang1 。
- jia1 niang4 ku3 lü3 jie2 ， shi4 gu1 fa2 qian2 nang2 。
- jin4 ge1 wu3 liu3 tao2 ， liao2 mei3 tian1 lu4 yang2 。
- xing4 jin4 yu4 ting2 sou3 ， qi2 ren2 gu4 tong2 fang1 。
- you3 tian2 bai3 qing3 fei2 ， shu2 tu2 sui4 yi4 cang1 。
- lian2 wo3 shu4 ji4 mo4 ， zhao1 yao1 gong4 shen1 shang1 。
- xing3 wang3 ming3 ding3 gui1 ， bu2 wu4 ri4 yue4 chang2 。
- you3 huo4 zhi4 chou2 zuo4 ， yao2 shu1 za2 jin1 zhang1 。
- sou3 lai2 zuo4 han1 han1 ， ken3 wen4 wei4 e4 liang2 。
- wo3 jian3 shi4 fen2 shi3 ， sou3 hao2 le4 sheng1 huang2 。
- xiang1 shu1 bu4 xiang1 guan1 ， dui4 zhuo2 ji2 liang3 wang4 。
- ru2 ci3 cu1 shi4 yi3 ， shui2 you2 bian4 di1 ang2 。
- ning2 xu1 mai4 cai4 yong1 ， qi3 si4 bai2 mian4 lang2 。
- jin1 ri4 you4 de2 jiu3 ， ren3 wei2 du2 gu1 chang2 。
- gan1 yu2 qu3 fang1 xian1 ， zhu3 gou3 dao4 lan4 xiang1 。
- ji2 wo3 wei4 bing4 kun4 ，𣂏 zhen1 zu2 xiang1 dang1 。
- ji2 lai2 wu4 chi2 chu2 ， wu3 ying3 shang4 bei3 lang2 。

## 注释

## 译文

## 赏析
