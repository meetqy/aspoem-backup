---
id: lu-nan-gong-sui-chu-gan-jiu
title: 歲除感舊
titlePinyin: sui4 chu2 gan3 jiu4
titleSlug: sui-chu-gan-jiu
author: 呂南公
authorPinyin: lü3 nan2 gong1
authorSlug: lu-nan-gong
dynasty: 宋
dynastyPinyin: song4
dynastySlug: song
tags: []
---

## 正文

- 舊德無路報，衰年又增多。
- 平生感激心，恐懼成蹉跎。
- 幽幽黄鍾原，總角便經過。
- 一飯倚從母，徘徊類媕婀。
- 學書隨羣童，讙叫抵雁鵝。
- 相逞知字畫，勇於渴尋河。
- 羞耻道趙壹，矜誇有甘羅。
- 豈云幼慇懃，乃取晚坎軻。
- 荏苒三十載，萬千窮祟魔。
- 舊遊不得尋，聽問徒悲歌。
- 秋霜壓芳蘭，豈復異徑莎。
- 願見故根畹，邈如隔岷峨。
- 老窮怯脂韋，趣尚近笠簑。
- 此恨長不沒，安能辨蒿峨。

## 拼音

- jiu4 de2 wu2 lu4 bao4 ， shuai1 nian2 you4 zeng1 duo1 。
- ping2 sheng1 gan3 ji1 xin1 ， kong3 ju4 cheng2 cuo1 tuo2 。
- you1 you1 huang2 zhong1 yuan2 ， zong3 jiao3 bian4 jing1 guo4 。
- yi2 fan4 yi3 cong2 mu3 ， pai2 huai2 lei4 an1 e1 。
- xue2 shu1 sui2 qun2 tong2 ， huan1 jiao4 di3 yan4 e2 。
- xiang1 cheng3 zhi1 zi4 hua4 ， yong3 wu1 ke3 xun2 he2 。
- xiu1 chi3 dao4 zhao4 yi1 ， jin1 kua1 you3 gan1 luo2 。
- qi3 yun2 you4 yin1 qin2 ， nai3 qu3 wan3 kan3 ke1 。
- ren3 ran3 san1 shi2 zai4 ， wan4 qian1 qiong2 sui4 mo2 。
- jiu4 you2 bu4 de2 xun2 ， ting1 wen4 tu2 bei1 ge1 。
- qiu1 shuang1 ya1 fang1 lan2 ， qi3 fu4 yi4 jing4 sha1 。
- yuan4 jian4 gu4 gen1 wan3 ， miao3 ru2 ge2 min2 e2 。
- lao3 qiong2 qie4 zhi1 wei2 ， qu4 shang4 jin4 li4 suo1 。
- ci3 hen4 chang2 bu4 mei2 ， an1 neng2 bian4 hao1 e2 。

## 注释

## 译文

## 赏析
