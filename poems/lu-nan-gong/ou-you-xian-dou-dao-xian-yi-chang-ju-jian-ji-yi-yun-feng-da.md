---
id: lu-nan-gong-ou-you-xian-dou-dao-xian-yi-chang-ju-jian-ji-yi-yun-feng-da
title: 偶遊僊都道先以長句見寄依韵奉答
titlePinyin: ou3 you2 xian1 dou1 dao4 xian1 yi3 chang2 ju4 jian4 ji4 yi1 yun4 feng4 da2
titleSlug: ou-you-xian-dou-dao-xian-yi-chang-ju-jian-ji-yi-yun-feng-da
author: 呂南公
authorPinyin: lü3 nan2 gong1
authorSlug: lu-nan-gong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 吹燈染小帖，借馬忤廐人。
- 豈其事朝參，强欲觀雲泉。
- 盥櫛具袍带，超遥石橋間。
- 同征二十蹄，駑駿亂後先。
- 朝曦遽突兀，送我溢背溫。
- 樂郊民何知，桃李自滿園。
- 逶迤松下路，不踐已八年。
- 道翁喜吾來，煮茗巨石根。
- 導我復勉我，攀躋繞巑岏。
- 依依夢中遊，忽得驚覺魂。
- 一聽鐘鼓響，載慚塵土昏。
- 顧茲清泚流，照洗憔悴顔。
- 曀曀金碧光，嘈嘈杉檜喧。
- 樓臺有新增，碑版多舊觀。
- 嘯客徧廂闥，周爰訊黄冠。
- 白頭師靈仙，不免歸丘墳。
- 太息五濁士，憑癡待飛翻。
- 譬持數寸膠，擬救九曲渾。
- 往者不肯說，來乎付誰怨。
- 唯當悟至真，可入了世論。
- 崔嵬黄守庵，本是劉伶褌。
- 憶我初借卧，嗒焉過西曛。
- 踏黑叩歸戶，倉忙遭駡言。
- 寧知復來時，邂逅乃見尊。
- 中從鮑兄至，三歲四五番。
- 題詩不知我，命酌戒醒還。
- 丹霞所未識，西望久目存。
- 畏雨我獨止，于今負長嘆。
- 鮑去死令長，無人辨龍蚖。
- 我窮羞白襴，引分逃山樊。
- 俛仰十五載，恍如畢晨餐。
- 方爲此日游，忽計後戚懽。
- 何以遣孤憤，隨鞍有殘樽。
- 焚魚濯甆甌，浩蕩臨前軒。
- 適舉共悄嘿，屢觴漸紛紜。
- 步兵俄鼎來，四座驚欲奔。
- 授我大紙卷，捧承疑未安。
- 披張縱眼力，審是陳侯篇。
- 上序天質壞，借余盡情文。
- 下傷素交稀，慶快末契敦。
- 憂我困跋履，且令慎盤飧。
- 平生慣衆憎，讀罷腸輪囷。
- 引筆欲作報，停杯類含酸。
- 人間有義好，蘄嚮異轍轅。
- 權勢之所在，萬夫呈肺肝。
- 風雲苟不至，親戚爭棄捐。
- 此謬匪朝夕，期誰反狂瀾。
- 餘齡既蹉跎，乃得逸駕攀。
- 感槩捨酒去，衝烟下耕村。
- 黎明候鈴齋，再拜以謝聞。

## 拼音

- chui1 deng1 ran3 xiao3 tie1 ， jie4 ma3 wu3 jiu4 ren2 。
- qi3 qi2 shi4 chao2 can1 ， qiang2 yu4 guan1 yun2 quan2 。
- guan4 zhi4 ju4 pao2 dai4 ， chao1 yao2 shi2 qiao2 jian4 。
- tong2 zheng1 er4 shi2 ti2 ， nu2 jun4 luan4 hou4 xian1 。
- chao2 xi1 ju4 tu1 wu4 ， song4 wo3 yi4 bei4 wen1 。
- le4 jiao1 min2 he2 zhi1 ， tao2 li3 zi4 man3 yuan2 。
- wei1 yi2 song1 xia4 lu4 ， bu2 jian4 yi3 ba1 nian2 。
- dao4 weng1 xi3 wu2 lai2 ， zhu3 ming2 ju4 shi2 gen1 。
- dao3 wo3 fu4 mian3 wo3 ， pan1 ji1 rao4 cuan2 wan2 。
- yi1 yi1 meng4 zhong1 you2 ， hu1 de2 jing1 jue2 hun2 。
- yi4 ting1 zhong1 gu3 xiang3 ， zai4 can2 chen2 tu3 hun1 。
- gu4 zi1 qing1 ci3 liu2 ， zhao4 xi3 qiao2 cui4 yan2 。
- yi4 yi4 jin1 bi4 guang1 ， cao2 cao2 shan1 gui4 xuan1 。
- lou2 tai2 you3 xin1 zeng1 ， bei1 ban3 duo1 jiu4 guan1 。
- xiao4 ke4 bian4 xiang1 ta4 ， zhou1 yuan2 xun4 huang2 guan1 。
- bai2 tou2 shi1 ling2 xian1 ， bu4 mian3 gui1 qiu1 fen2 。
- tai4 xi1 wu3 zhuo2 shi4 ， ping2 chi1 dai4 fei1 fan1 。
- pi4 chi2 shu4 cun4 jiao1 ， ni3 jiu4 jiu3 qu1 hun2 。
- wang3 zhe3 bu4 ken3 shuo1 ， lai2 hu1 fu4 shui2 yuan4 。
- wei2 dang1 wu4 zhi4 zhen1 ， ke3 ru4 le0 shi4 lun4 。
- cui1 wei2 huang2 shou3 an1 ， ben3 shi4 liu2 ling2 kun1 。
- yi4 wo3 chu1 jie4 wo4 ， da1 yan1 guo4 xi1 xun1 。
- ta4 hei1 kou4 gui1 hu4 ， cang1 mang2 zao1 ma4 yan2 。
- ning2 zhi1 fu4 lai2 shi2 ， xie4 hou4 nai3 jian4 zun1 。
- zhong1 cong2 bao4 xiong1 zhi4 ， san1 sui4 si4 wu3 fan1 。
- ti2 shi1 bu4 zhi1 wo3 ， ming4 zhuo2 jie4 xing3 huan2 。
- dan1 xia2 suo3 wei4 shi2 ， xi1 wang4 jiu3 mu4 cun2 。
- wei4 yu3 wo3 du2 zhi3 ， yu2 jin1 fu4 chang2 tan4 。
- bao4 qu4 si3 ling4 chang2 ， wu2 ren2 bian4 long2 yuan2 。
- wo3 qiong2 xiu1 bai2 lan2 ， yin3 fen1 tao2 shan1 fan2 。
- fu3 yang3 shi2 wu3 zai4 ， huang3 ru2 bi4 chen2 can1 。
- fang1 wei2 ci3 ri4 you2 ， hu1 ji4 hou4 qi1 huan1 。
- he2 yi3 qian3 gu1 fen4 ， sui2 an1 you3 can2 zun1 。
- fen2 yu2 zhuo2 ci2 ou1 ， hao4 dang4 lin2 qian2 xuan1 。
- shi4 ju3 gong4 qiao1 hei1 ， lü3 shang1 jian4 fen1 yun2 。
- bu4 bing1 e2 ding3 lai2 ， si4 zuo4 jing1 yu4 ben1 。
- shou4 wo3 da4 zhi3 juan4 ， peng3 cheng2 yi2 wei4 an1 。
- pi1 zhang1 zong4 yan3 li4 ， shen3 shi4 chen2 hou2 pian1 。
- shang4 xu4 tian1 zhi4 huai4 ， jie4 yu2 jin4 qing2 wen2 。
- xia4 shang1 su4 jiao1 xi1 ， qing4 kuai4 mo4 qi4 dun1 。
- you1 wo3 kun4 ba2 lü3 ， qie3 ling4 shen4 pan2 sun1 。
- ping2 sheng1 guan4 zhong4 zeng1 ， du2 ba4 chang2 lun2 qun1 。
- yin3 bi3 yu4 zuo4 bao4 ， ting2 bei1 lei4 han2 suan1 。
- ren2 jian4 you3 yi4 hao3 ， qi2 xiang4 yi4 zhe2 yuan2 。
- quan2 shi4 zhi1 suo3 zai4 ， wan4 fu1 cheng2 fei4 gan1 。
- feng1 yun2 gou3 bu2 zhi4 ， qin1 qi1 zheng1 qi4 juan1 。
- ci3 miu4 fei3 zhao1 xi1 ， qi1 shui2 fan3 kuang2 lan2 。
- yu2 ling2 ji4 cuo1 tuo2 ， nai3 de2 yi4 jia4 pan1 。
- gan3 gai4 she3 jiu3 qu4 ， chong1 yan1 xia4 geng1 cun1 。
- li2 ming2 hou4 ling2 zhai1 ， zai4 bai4 yi3 xie4 wen2 。

## 注释

## 译文

## 赏析
