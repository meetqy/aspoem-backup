---
id: lu-nan-gong-you-chong
title: 有蟲
titlePinyin: you3 chong2
titleSlug: you-chong
author: 呂南公
authorPinyin: lü3 nan2 gong1
authorSlug: lu-nan-gong
dynasty: 宋
dynastyPinyin: song4
dynastySlug: song
tags: []
---

## 正文

- 堂陰闞曲沼，其浸可濫觴。
- 有蟲宅其間，游息能自將。
- 名號亂龜鼈，形軀亞蜣蜋。
- 何知一生微，頗以氣調張。
- 秋風七八月，泓浸稍減常。
- 低回尚飄然，未若謀穴藏。
- 十月水泉竭，泥沙暴枯霜。
- 迷迷舊坻堮，影迹類已藏。
- 延綿盈昃多，天雨斷霈霶。
- 皆言此蟲絕，軀殻應碎殭。
- 咨嗟亦含氣，所託異慨慷。
- 邇來節令改，泰卦直春陽。
- 甘霖一夕飛，灌注成濊汪。
- 凌晨沼面漲，蟲輩早奮揚。
- 上下逞風操，同形喜相望。
- 如知出處時，故以偪仄忘。
- 余嘗舍其側，終始得瞻相。
- 因思物理深，未易草草量。
- 江海非不大，其魚每屠傷。
- 此沼固褊淺，其蟲乃靈長。
- 浮生短與修，有命不可襄。
- 運數苟未盡，憂悲豈其戕。
- 安危與時俱，窮達須預防。
- 所以真至人，如往皆暇遑。

## 拼音

- tang2 yin1 kan4 qu3 zhao3 ， qi2 jin4 ke3 lan4 shang1 。
- you3 chong2 zhai2 qi2 jian4 ， you2 xi1 neng2 zi4 jiang1 。
- ming2 hao4 luan4 gui1 bie1 ， xing2 qu1 ya1 qiang1 lang2 。
- he2 zhi1 yi4 sheng1 wei1 ， po1 yi3 qi4 diao4 zhang1 。
- qiu1 feng1 qi1 ba1 yue4 ， hong2 jin4 shao1 jian3 chang2 。
- di1 hui2 shang4 piao1 ran2 ， wei4 ruo4 mou2 xue2 cang2 。
- shi2 yue4 shui3 quan2 jie2 ， ni2 sha1 bao4 ku1 shuang1 。
- mi2 mi2 jiu4 di3 e4 ， ying3 ji4 lei4 yi3 cang2 。
- yan2 mian2 ying2 ze4 duo1 ， tian1 yu3 duan4 pei4 pang1 。
- jie1 yan2 ci3 chong2 jue2 ， qu1 qiao4 ying1 sui4 jiang1 。
- zi1 jie1 yi4 han2 qi4 ， suo3 tuo1 yi4 kai3 kang1 。
- er3 lai2 jie2 ling4 gai3 ， tai4 gua4 zhi2 chun1 yang2 。
- gan1 lin2 yi4 xi1 fei1 ， guan4 zhu4 cheng2 hui4 wang1 。
- ling2 chen2 zhao3 mian4 zhang3 ， chong2 bei4 zao3 fen4 yang2 。
- shang4 xia4 cheng3 feng1 cao1 ， tong2 xing2 xi3 xiang1 wang4 。
- ru2 zhi1 chu1 chu3 shi2 ， gu4 yi3 bi1 ze4 wang4 。
- yu2 chang2 she4 qi2 ce4 ， zhong1 shi3 de2 zhan1 xiang1 。
- yin1 si1 wu4 li3 shen1 ， wei4 yi4 cao3 cao3 liang2 。
- jiang1 hai3 fei1 bu2 da4 ， qi2 yu2 mei3 tu2 shang1 。
- ci3 zhao3 gu4 bian3 qian3 ， qi2 chong2 nai3 ling2 chang2 。
- fu2 sheng1 duan3 yu3 xiu1 ， you3 ming4 bu4 ke3 xiang1 。
- yun4 shu4 gou3 wei4 jin4 ， you1 bei1 qi3 qi2 qiang1 。
- an1 wei1 yu3 shi2 ju4 ， qiong2 da2 xu1 yu4 fang2 。
- suo3 yi3 zhen1 zhi4 ren2 ， ru2 wang3 jie1 xia2 huang2 。

## 注释

## 译文

## 赏析
