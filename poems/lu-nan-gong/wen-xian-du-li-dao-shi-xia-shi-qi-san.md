---
id: lu-nan-gong-wen-xian-du-li-dao-shi-xia-shi-qi-san
title: 聞仙都李道士下世  其三
titlePinyin: wen2 xian1 du1 li3 dao4 shi0 xia4 shi4     qi2 san1
titleSlug: wen-xian-du-li-dao-shi-xia-shi-qi-san
author: 呂南公
authorPinyin: lü3 nan2 gong1
authorSlug: lu-nan-gong
dynasty: 宋
dynastyPinyin: song4
dynastySlug: song
tags: []
---

## 正文

- 九月霪霖穀欲登，稻芽連穗水漫塍。
- 無方解我心愁寂，更欲聞師近寢興。
- 紙尾忽傳成異物，棺中還恐已飛昇。
- 羲和睡熟泥塗惡，絮酒尋澆歎未能。

## 拼音

- jiu3 yue4 yin2 lin2 gu3 yu4 deng1 ， dao4 ya2 lian2 sui4 shui3 man4 cheng2 。
- wu2 fang1 jie3 wo3 xin1 chou2 ji4 ， geng4 yu4 wen2 shi1 jin4 qin3 xing1 。
- zhi3 wei3 hu1 chuan2 cheng2 yi4 wu4 ， guan1 zhong1 huan2 kong3 yi3 fei1 sheng1 。
- xi1 he2 shui4 shu2 ni2 tu2 e4 ， xu4 jiu3 xun2 jiao1 tan4 wei4 neng2 。

## 注释

## 译文

## 赏析
