---
id: lu-nan-gong-zhu-ta
title: 竹榻
titlePinyin: zhu2 ta4
titleSlug: zhu-ta
author: 呂南公
authorPinyin: lü3 nan2 gong1
authorSlug: lu-nan-gong
dynasty: 宋
dynastyPinyin: song4
dynastySlug: song
tags: []
---

## 正文

- 竹榻破壞久，隅稜類繩橋。
- 扶身輕坐之，不敢直我腰。
- 動小響已大，搘嚴勢仍搖。
- 鋪氈蔽其顔，倚以度晨宵。
- 醉卧稍安貼，如舟乍停橈。
- 愁醒輾轉多，似泛八月潮。
- 欲下必以緩，將登未嘗跳。
- 奴僮爲我憂，疑我或悵怊。
- 訝我合改置，我心豈其遥。
- 所嗟成與虧，本以材用招。
- 念此蒼翠幹，初非願枯焦。
- 唯難逃匠手，遂與歲月凋。
- 物固不求舊，人貧自無聊。
- 憐强棄其衰，此志亦已恌。
- 我有四壁宅，塵書映空瓢。
- 何嫌此榻存，且以異貴驕。

## 拼音

- zhu2 ta4 po4 huai4 jiu3 ， yu2 leng2 lei4 sheng2 qiao2 。
- fu2 shen1 qing1 zuo4 zhi1 ， bu4 gan3 zhi2 wo3 yao1 。
- dong4 xiao3 xiang3 yi3 da4 ， zhi1 yan2 shi4 reng2 yao2 。
- pu1 zhan1 bi4 qi2 yan2 ， yi3 yi3 du4 chen2 xiao1 。
- zui4 wo4 shao1 an1 tie1 ， ru2 zhou1 zha4 ting2 rao2 。
- chou2 xing3 zhan3 zhuan3 duo1 ， si4 fan4 ba1 yue4 chao2 。
- yu4 xia4 bi4 yi3 huan3 ， jiang1 deng1 wei4 chang2 tiao4 。
- nu2 tong2 wei2 wo3 you1 ， yi2 wo3 huo4 chang4 chao1 。
- ya4 wo3 he2 gai3 zhi4 ， wo3 xin1 qi3 qi2 yao2 。
- suo3 jie1 cheng2 yu3 kui1 ， ben3 yi3 cai2 yong4 zhao1 。
- nian4 ci3 cang1 cui4 gan4 ， chu1 fei1 yuan4 ku1 jiao1 。
- wei2 nan2 tao2 jiang4 shou3 ， sui4 yu3 sui4 yue4 diao1 。
- wu4 gu4 bu4 qiu2 jiu4 ， ren2 pin2 zi4 wu2 liao2 。
- lian2 qiang2 qi4 qi2 shuai1 ， ci3 zhi4 yi4 yi3 tiao1 。
- wo3 you3 si4 bi4 zhai2 ， chen2 shu1 ying4 kong1 piao2 。
- he2 xian2 ci3 ta4 cun2 ， qie3 yi3 yi4 gui4 jiao1 。

## 注释

## 译文

## 赏析
