---
id: lu-nan-gong-ji-ji-dao
title: 寄濟道
titlePinyin: ji4 ji4 dao4
titleSlug: ji-ji-dao
author: 呂南公
authorPinyin: lü3 nan2 gong1
authorSlug: lu-nan-gong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 有田山陂間，年歷六七過。
- 買園丘墓側，畎畝十丈大。
- 於焉擬柴荆，垂就又垂破。
- 豈無速成意，煎逼少財貨。
- 淹留寄他門，一跌防百蹉。
- 詩書相娛老，兒女既翦鬌。
- 何必隨羈游，無屋覆高卧。
- 昨來錢可貸，似有鬼陰佐。
- 鄉閭喜吾歸，驚咤競告譒。
- 一茅曾未結，羣盜忽譀𧬱。
- 旌旗蔽枌榆，弓箭擁籬舍。
- 連甍被焚蕩，萬室逃斫剉。
- 吾衰當此時，林下若爲坐。
- 蒼茫依井邑，買舍寧敢惰。
- 迎家郡樓南，庭戶困堀堁。
- 庇風惟古壁，容足乏高座。
- 平生灌園心，一旦入頓挫。
- 譬如千鈞弩，激發不中埻。
- 力窮墜泥沙，豈免埃𡏖涴。
- 浮沉非所善，耿介誦楚些。
- 鄰叟異吾徒，軒咍不垂和。
- 慇懃懷我友，契闊似棄播。
- 早以聲氣同，中爲章服裹。
- 牛刀到芥羽，蜀錦拭奴唾。
- 雖云不等閒，無慮係轗軻。
- 能無掛冠計，尚却采薇餓。
- 低回頗賢勞，自比蟻行磨。
- 閩州富風物，盈軸積文課。
- 時時寄吾廬，恨不共製作。
- 相思匪朝夕，饑渴各無奈。
- 忽聞有歸期，忻快亟自賀。
- 呼童治盆甕，醖醷忻秋稬。
- 支持醉梯媒，傷弔俗類䌴。
- 仁人不吾誑，早晚應沃輠。
- 延頸望東橋，何當見紳拖。

## 拼音

- you3 tian2 shan1 bei1 jian4 ， nian2 li4 liu4 qi1 guo4 。
- mai3 yuan2 qiu1 mu4 ce4 ， quan3 mu3 shi2 zhang4 da4 。
- wu1 yan1 ni3 chai2 jing1 ， chui2 jiu4 you4 chui2 po4 。
- qi3 wu2 su4 cheng2 yi4 ， jian1 bi1 shao3 cai2 huo4 。
- yan1 liu2 ji4 ta1 men2 ， yi4 die1 fang2 bai3 cuo1 。
- shi1 shu1 xiang1 yu2 lao3 ， er2 nü3 ji4 jian3 tuo3 。
- he2 bi4 sui2 ji1 you2 ， wu2 wu1 fu4 gao1 wo4 。
- zuo2 lai2 qian2 ke3 dai4 ， si4 you3 gui3 yin1 zuo3 。
- xiang1 lü2 xi3 wu2 gui1 ， jing1 zha4 jing4 gao4 bo4 。
- yi4 mao2 ceng2 wei4 jie2 ， qun2 dao4 hu1 han4 𧬱。
- jing1 qi2 bi4 fen2 yu2 ， gong1 jian4 yong1 li2 she4 。
- lian2 meng2 bei4 fen2 dang4 ， wan4 shi4 tao2 zhuo2 cuo4 。
- wu2 shuai1 dang1 ci3 shi2 ， lin2 xia4 ruo4 wei2 zuo4 。
- cang1 mang2 yi1 jing3 yi4 ， mai3 she4 ning2 gan3 duo4 。
- ying2 jia1 jun4 lou2 nan2 ， ting2 hu4 kun4 ku1 ke4 。
- bi4 feng1 wei2 gu3 bi4 ， rong2 zu2 fa2 gao1 zuo4 。
- ping2 sheng1 guan4 yuan2 xin1 ， yi2 dan4 ru4 dun4 cuo4 。
- pi4 ru2 qian1 jun1 nu3 ， ji1 fa1 bu4 zhong1 zhun3 。
- li4 qiong2 zhui4 ni2 sha1 ， qi3 mian3 ai1 𡏖 wo4 。
- fu2 chen2 fei1 suo3 shan4 ， geng3 jie4 song4 chu3 xie1 。
- lin2 sou3 yi4 wu2 tu2 ， xuan1 hai1 bu4 chui2 he2 。
- yin1 qin2 huai2 wo3 you3 ， qi4 kuo4 si4 qi4 bo1 。
- zao3 yi3 sheng1 qi4 tong2 ， zhong1 wei2 zhang1 fu2 guo3 。
- niu2 dao1 dao4 jie4 yu3 ， shu3 jin3 shi4 nu2 tuo4 。
- sui1 yun2 bu4 deng3 xian2 ， wu2 lü4 xi4 kan3 ke1 。
- neng2 wu2 gua4 guan1 ji4 ， shang4 que4 cai3 wei1 e4 。
- di1 hui2 po1 xian2 lao2 ， zi4 bi3 yi3 xing2 mo2 。
- min3 zhou1 fu4 feng1 wu4 ， ying2 zhou2 ji1 wen2 ke4 。
- shi2 shi2 ji4 wu2 lu2 ， hen4 bu2 gong4 zhi4 zuo4 。
- xiang1 si1 fei3 chao2 xi1 ， ji1 ke3 ge4 wu2 nai4 。
- hu1 wen2 you3 gui1 qi1 ， xin1 kuai4 ji2 zi4 he4 。
- hu1 tong2 zhi4 pen2 weng4 ， yun4 yi4 xin1 qiu1 nuo4 。
- zhi1 chi2 zui4 ti1 mei2 ， shang1 diao4 su2 lei4 䌴。
- ren2 ren2 bu4 wu2 kuang2 ， zao3 wan3 ying1 wo4 guo3 。
- yan2 jing3 wang4 dong1 qiao2 ， he2 dang1 jian4 shen1 tuo1 。

## 注释

## 译文

## 赏析
