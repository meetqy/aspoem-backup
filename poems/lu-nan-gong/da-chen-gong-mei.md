---
id: lu-nan-gong-da-chen-gong-mei
title: 答陳公美
titlePinyin: da2 chen2 gong1 mei3
titleSlug: da-chen-gong-mei
author: 呂南公
authorPinyin: lü3 nan2 gong1
authorSlug: lu-nan-gong
dynasty: 宋
dynastyPinyin: song4
dynastySlug: song
tags: []
---

## 正文

- 少壯事已遠，舊文良可懷。
- 百年能幾何，十載不得偕。
- 念昔居鄉里，游處了無猜。
- 飲食不相捨，談笑久所陪。
- 拜君以爲兄，分密誰敢開。
- 齒髮俱未老，未至衰與頹。
- 我子在襁褓，君猶無嬰孩。
- 君後獨捨去，爲吏天一涯。
- 我又厭奔走，遠引不復來。
- 歲月杳難恃，區區老吾儕。
- 况從與君別，多事歲若排。
- 心力不能究，衰病侵筋骸。
- 二子皆已冠，如吾苦無才。
- 君亦已有嗣，眉目秀且佳。
- 人事知幾變，會合終不諧。
- 昨者本不出，豪傑苦見咍。
- 鬰鬰自不樂，誰爲予悲哀。
- 幡然感其說，東走凌巔崖。
- 不意君在此，得奉笑與詼。
- 君顔蔚如故，大噱飛塵灰。
- 我老應可怪，白髭生兩顋。
- 新句辱先贈，古詩許見推。
- 賢俊非獨少，故舊每所乖。
- 作詩報嘉貺，亦聊以相催。

## 拼音

- shao3 zhuang4 shi4 yi3 yuan3 ， jiu4 wen2 liang2 ke3 huai2 。
- bai3 nian2 neng2 ji1 he2 ， shi2 zai4 bu4 de2 xie2 。
- nian4 xi1 ju1 xiang1 li3 ， you2 chu3 le0 wu2 cai1 。
- yin3 shi2 bu4 xiang1 she3 ， tan2 xiao4 jiu3 suo3 pei2 。
- bai4 jun1 yi3 wei2 xiong1 ， fen1 mi4 shui2 gan3 kai1 。
- chi3 fa4 ju4 wei4 lao3 ， wei4 zhi4 shuai1 yu3 tui2 。
- wo3 zi3 zai4 qiang3 bao3 ， jun1 you2 wu2 ying1 hai2 。
- jun1 hou4 du2 she3 qu4 ， wei2 li4 tian1 yi4 ya2 。
- wo3 you4 yan4 ben1 zou3 ， yuan3 yin3 bu2 fu4 lai2 。
- sui4 yue4 yao3 nan2 shi4 ， qu1 qu1 lao3 wu2 chai2 。
- kuang4 cong2 yu3 jun1 bie2 ， duo1 shi4 sui4 ruo4 pai2 。
- xin1 li4 bu4 neng2 jiu1 ， shuai1 bing4 qin1 jin1 hai2 。
- er4 zi3 jie1 yi3 guan1 ， ru2 wu2 ku3 wu2 cai2 。
- jun1 yi4 yi3 you3 si4 ， mei2 mu4 xiu4 qie3 jia1 。
- ren2 shi4 zhi1 ji1 bian4 ， hui4 he2 zhong1 bu4 xie2 。
- zuo2 zhe3 ben3 bu4 chu1 ， hao2 jie2 ku3 jian4 hai1 。
- yu4 yu4 zi4 bu2 le4 ， shui2 wei2 yu3 bei1 ai1 。
- fan1 ran2 gan3 qi2 shuo1 ， dong1 zou3 ling2 dian1 ya2 。
- bu2 yi4 jun1 zai4 ci3 ， de2 feng4 xiao4 yu3 hui1 。
- jun1 yan2 wei4 ru2 gu4 ， da4 jue2 fei1 chen2 hui1 。
- wo3 lao3 ying1 ke3 guai4 ， bai2 zi1 sheng1 liang3 sai1 。
- xin1 ju4 ru3 xian1 zeng4 ， gu3 shi1 xu1 jian4 tui1 。
- xian2 jun4 fei1 du2 shao3 ， gu4 jiu4 mei3 suo3 guai1 。
- zuo4 shi1 bao4 jia1 kuang4 ， yi4 liao2 yi3 xiang1 cui1 。

## 注释

## 译文

## 赏析
