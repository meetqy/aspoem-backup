---
id: lu-nan-gong-wu-yue-er-shi-wu-ri-san-bei-qiao-wan-tiao
title: 五月二十五日三陂橋晚眺
titlePinyin: wu3 yue4 er4 shi2 wu3 ri4 san1 bei1 qiao2 wan3 tiao4
titleSlug: wu-yue-er-shi-wu-ri-san-bei-qiao-wan-tiao
author: 呂南公
authorPinyin: lü3 nan2 gong1
authorSlug: lu-nan-gong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 漲水久已退，擎泥草扶疏。
- 平疇極我目，一來施犁鋤。
- 九夏行過六，尚憂復污潴。
- 哀咨此鄉民，耕力豈躊躇。
- 地勢苦卑薄，况無古川渠。
- 愁潦懼熯乾，不可保終初。
- 昨者多暑雨，洪波日凌虛。
- 新來滿旬晴，滲涸類灌蒩。
- 垂秋且當蒔，到否知何如。
- 搖搖衆農心，凜若畏簡書。
- 遠瞻來南山，其壤似郊墟。
- 依微綠秀間，浮白略散舒。
- 間喜早稻吐，因高得紆餘。
- 幸無風早催，聊濟升斗儲。
- 天下有大福，唯民樂田廬。
- 樂哉俟豐登，快我羈旅居。

## 拼音

- zhang3 shui3 jiu3 yi3 tui4 ， qing2 ni2 cao3 fu2 shu1 。
- ping2 chou2 ji2 wo3 mu4 ， yi4 lai2 shi1 li2 chu2 。
- jiu3 xia4 xing2 guo4 liu4 ， shang4 you1 fu4 wu1 zhu1 。
- ai1 zi1 ci3 xiang1 min2 ， geng1 li4 qi3 chou2 chu2 。
- di4 shi4 ku3 bei1 bao2 ， kuang4 wu2 gu3 chuan1 qu2 。
- chou2 liao2 ju4 han4 qian2 ， bu4 ke3 bao3 zhong1 chu1 。
- zuo2 zhe3 duo1 shu3 yu3 ， hong2 bo1 ri4 ling2 xu1 。
- xin1 lai2 man3 xun2 qing2 ， shen4 he2 lei4 guan4 zu1 。
- chui2 qiu1 qie3 dang1 shi4 ， dao4 fou3 zhi1 he2 ru2 。
- yao2 yao2 zhong4 nong2 xin1 ， lin3 ruo4 wei4 jian3 shu1 。
- yuan3 zhan1 lai2 nan2 shan1 ， qi2 rang3 si4 jiao1 xu1 。
- yi1 wei1 lü4 xiu4 jian4 ， fu2 bai2 lüe4 san4 shu1 。
- jian4 xi3 zao3 dao4 tu3 ， yin1 gao1 de2 yu1 yu2 。
- xing4 wu2 feng1 zao3 cui1 ， liao2 ji4 sheng1 dou3 chu3 。
- tian1 xia4 you3 da4 fu2 ， wei2 min2 le4 tian2 lu2 。
- le4 zai1 si4 feng1 deng1 ， kuai4 wo3 ji1 lü3 ju1 。

## 注释

## 译文

## 赏析
