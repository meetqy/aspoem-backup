---
id: lu-nan-gong-ren-xu-sui-gui-zhi-xi-cun-ju-feng-da-ci-dao-jian-ji-chang-ju
title: 壬戌歲歸治西村居奉答次道見寄長句
titlePinyin: ren2 xu1 sui4 gui1 zhi4 xi1 cun1 ju1 feng4 da2 ci4 dao4 jian4 ji4 chang2 ju4
titleSlug: ren-xu-sui-gui-zhi-xi-cun-ju-feng-da-ci-dao-jian-ji-chang-ju
author: 呂南公
authorPinyin: lü3 nan2 gong1
authorSlug: lu-nan-gong
dynasty: 宋
dynastyPinyin: song4
dynastySlug: song
tags: []
---

## 正文

- 肅肅白虎殿，潭潭承明廬。
- 人皆通籍游，我獨老飯蔬。
- 譬彼獸啖土，豈其惡甘腴。
- 道窮吾何之，只得歸荷鋤。
- 盛夏督耘耔，先春理陂渠。
- 低徊居未寧，倏忽歲又除。
- 但怯簿有債，誰羞門少車。
- 載歌裹飯辭，謁酒聊自娛。
- 念子早奮拔，聲華係名駒。
- 誰云破青衫，罪謗更勃如。
- 朝野固異分，知安盡夷途。
- 牛衣與樵歌，各是對妻孥。

## 拼音

- su4 su4 bai2 hu3 dian4 ， tan2 tan2 cheng2 ming2 lu2 。
- ren2 jie1 tong1 ji2 you2 ， wo3 du2 lao3 fan4 shu1 。
- pi4 bi3 shou4 dan4 tu3 ， qi3 qi2 e4 gan1 yu2 。
- dao4 qiong2 wu2 he2 zhi1 ， zhi3 de2 gui1 he2 chu2 。
- sheng4 xia4 du1 yun2 zi3 ， xian1 chun1 li3 bei1 qu2 。
- di1 huai2 ju1 wei4 ning2 ， shu1 hu1 sui4 you4 chu2 。
- dan4 qie4 bo2 you3 zhai4 ， shui2 xiu1 men2 shao3 ju1 。
- zai4 ge1 guo3 fan4 ci2 ， ye4 jiu3 liao2 zi4 yu2 。
- nian4 zi3 zao3 fen4 ba2 ， sheng1 hua2 xi4 ming2 ju1 。
- shui2 yun2 po4 qing1 shan1 ， zui4 bang4 geng4 bo2 ru2 。
- chao2 ye3 gu4 yi4 fen1 ， zhi1 an1 jin4 yi2 tu2 。
- niu2 yi1 yu3 qiao2 ge1 ， ge4 shi4 dui4 qi1 nu2 。

## 注释

## 译文

## 赏析
