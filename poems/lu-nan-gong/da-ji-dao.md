---
id: lu-nan-gong-da-ji-dao
title: 答濟道
titlePinyin: da2 ji4 dao4
titleSlug: da-ji-dao
author: 呂南公
authorPinyin: lü3 nan2 gong1
authorSlug: lu-nan-gong
dynasty: 宋
dynastyPinyin: song4
dynastySlug: song
tags: []
---

## 正文

- 外物不可必，一官非我心。
- 榮生在適分，素願乃山林。
- 知恩已三年，趣幕不覺深。
- 因君累幅書，更激浩歎音。
- 衮衮旦復暮，勞勞古猶今。
- 其誰有功名，不顧憂患侵。
- 富貴豈不欲，才力視所任。
- 長鯨舞天淵，寸鮒安牛涔。
- 性亦各得耳，何爲辨差參。
- 夫子方得路，未應棄光陰。
- 咨余厭卑摧，謀望止尺尋。
- 誓買五畝宅，歸休以浮沉。
- 耕漁入程途，文字亦所欽。
- 看子展雲翼，騰凌和薰琴。
- 還將草堂書，敵子朱與金。

## 拼音

- wai4 wu4 bu4 ke3 bi4 ， yi4 guan1 fei1 wo3 xin1 。
- rong2 sheng1 zai4 shi4 fen1 ， su4 yuan4 nai3 shan1 lin2 。
- zhi1 en1 yi3 san1 nian2 ， qu4 mu4 bu4 jue2 shen1 。
- yin1 jun1 lei4 fu2 shu1 ， geng4 ji1 hao4 tan4 yin1 。
- gun3 gun3 dan4 fu4 mu4 ， lao2 lao2 gu3 you2 jin1 。
- qi2 shui2 you3 gong1 ming2 ， bu2 gu4 you1 huan4 qin1 。
- fu4 gui4 qi3 bu2 yu4 ， cai2 li4 shi4 suo3 ren4 。
- chang2 jing1 wu3 tian1 yuan1 ， cun4 fu4 an1 niu2 cen2 。
- xing4 yi4 ge4 de2 er3 ， he2 wei2 bian4 cha4 can1 。
- fu1 zi3 fang1 de2 lu4 ， wei4 ying1 qi4 guang1 yin1 。
- zi1 yu2 yan4 bei1 cui1 ， mou2 wang4 zhi3 chi3 xun2 。
- shi4 mai3 wu3 mu3 zhai2 ， gui1 xiu1 yi3 fu2 chen2 。
- geng1 yu2 ru4 cheng2 tu2 ， wen2 zi4 yi4 suo3 qin1 。
- kan4 zi3 zhan3 yun2 yi4 ， teng2 ling2 he2 xun1 qin2 。
- huan2 jiang1 cao3 tang2 shu1 ， di2 zi3 zhu1 yu3 jin1 。

## 注释

## 译文

## 赏析
