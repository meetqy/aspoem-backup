---
id: lu-nan-gong-du-wen-zhong-ming
title: 讀文塚銘
titlePinyin: du2 wen2 zhong3 ming2
titleSlug: du-wen-zhong-ming
author: 呂南公
authorPinyin: lü3 nan2 gong1
authorSlug: lu-nan-gong
dynasty: 宋
dynastyPinyin: song4
dynastySlug: song
tags: []
---

## 正文

- 長沙進士何襟靈，辭源浩瀚如翻傾。
- 十五年間聚文藁，得三千紙封爲塋。
- 自憐意氣頗足惜，題作文塚仍鑱銘。
- 富哉言章有如此，恨不盡見空傳名。
- 吾聞人文乃儒效，用之佐治王化成。
- 五帝三王實推濟，孔孟憂世存書經。
- 真儒不作世已異，文士所說非所行。
- 趨時治己兩不振，奮筆多是圖生榮。
- 唐文舊錄二萬卷，于今大半歸漂零。
- 昌黎河東幸存顯，自外寸片誰與稱。
- 故知辭藻貴遭遇，身後紙札皆勞形。
- 當年不用更埋聚，傷嗟此似秦儒坑。

## 拼音

- chang2 sha1 jin4 shi4 he2 jin1 ling2 ， ci2 yuan2 hao4 han4 ru2 fan1 qing1 。
- shi2 wu3 nian2 jian4 ju4 wen2 gao3 ， de2 san1 qian1 zhi3 feng1 wei2 ying2 。
- zi4 lian2 yi4 qi4 po1 zu2 xi1 ， ti2 zuo4 wen2 zhong3 reng2 chan2 ming2 。
- fu4 zai1 yan2 zhang1 you3 ru2 ci3 ， hen4 bu2 jin4 jian4 kong1 chuan2 ming2 。
- wu2 wen2 ren2 wen2 nai3 ru2 xiao4 ， yong4 zhi1 zuo3 zhi4 wang2 hua4 cheng2 。
- wu3 di4 san1 wang2 shi2 tui1 ji4 ， kong3 meng4 you1 shi4 cun2 shu1 jing1 。
- zhen1 ru2 bu2 zuo4 shi4 yi3 yi4 ， wen2 shi4 suo3 shuo1 fei1 suo3 xing2 。
- qu1 shi2 zhi4 ji3 liang3 bu2 zhen4 ， fen4 bi3 duo1 shi4 tu2 sheng1 rong2 。
- tang2 wen2 jiu4 lu4 er4 wan4 juan4 ， yu2 jin1 da4 ban4 gui1 piao1 ling2 。
- chang1 li2 he2 dong1 xing4 cun2 xian3 ， zi4 wai4 cun4 pian4 shui2 yu3 cheng1 。
- gu4 zhi1 ci2 zao3 gui4 zao1 yu4 ， shen1 hou4 zhi3 zha2 jie1 lao2 xing2 。
- dang1 nian2 bu2 yong4 geng4 mai2 ju4 ， shang1 jie1 ci3 si4 qin2 ru2 keng1 。

## 注释

## 译文

## 赏析
