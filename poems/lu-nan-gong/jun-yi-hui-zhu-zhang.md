---
id: lu-nan-gong-jun-yi-hui-zhu-zhang
title: 君益惠竹杖
titlePinyin: jun1 yi4 hui4 zhu2 zhang4
titleSlug: jun-yi-hui-zhu-zhang
author: 呂南公
authorPinyin: lü3 nan2 gong1
authorSlug: lu-nan-gong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 衰來病衆難推盪，日覺筋骸非壯長。
- 百畝鋤耘致苦辛，萬端應接皆牽强。
- 稀曾起處鐘漏盡，多是歸時星月朗。
- 滿腹經綸一意閒，墾田頭緒重新講。
- 偶逢過客語文字，突兀破壞如夢想。
- 太息諸書不救饑，幾曾貨利微能倣。
- 故人憐我晚愁瘁，委曲相寬三復兩。
- 卒歲嘗分蔽骭衣，方春又贈扶身杖。
- 修飂一竹信瑰特，知自何山精産養。
- 數節包絣鶴脛連，碎花黝糾彪皮爽。
- 提携宛勝冰玉滑，頓卓便同金石響。
- 野老生看每問名，耕兒熟見仍私奬。
- 未諳黄鉞端許制，久慣青藜饒俗狀。
- 靈壽杖堅負曳勞，朱藤飾僞功程枉。
- 何如得此清峭幹，本與雪霜爭氣象。
- 舊谷遺根未陸沉，末年遇主成真賞。
- 已將蠟屐作游伴，更共文簦爲靜黨。
- 測渡無憂石澗淹，助跳肯畏泥坑廣。
- 時修疆畎便指畫，自牧雞豚誰放蕩。
- 差可攓蓬訊髑髏，豈徒闢野披榛莽。
- 傾危屢濟功轉積，安穩利征吾濫享。
- 輒莫飛飛向葛陂，要當受侮敲原壤。
- 古人五十徇鄉禮，我爲困窮聊早上。
- 畫戟彤弓且勿思，蒼顔荷篠西村丈。

## 拼音

- shuai1 lai2 bing4 zhong4 nan2 tui1 dang4 ， ri4 jue2 jin1 hai2 fei1 zhuang4 chang2 。
- bai3 mu3 chu2 yun2 zhi4 ku3 xin1 ， wan4 duan1 ying1 jie1 jie1 qian1 qiang2 。
- xi1 ceng2 qi3 chu3 zhong1 lou4 jin4 ， duo1 shi4 gui1 shi2 xing1 yue4 lang3 。
- man3 fu4 jing1 lun2 yi2 yi4 xian2 ， ken3 tian2 tou2 xu4 chong2 xin1 jiang3 。
- ou3 feng2 guo4 ke4 yu3 wen2 zi4 ， tu1 wu4 po4 huai4 ru2 meng4 xiang3 。
- tai4 xi1 zhu1 shu1 bu2 jiu4 ji1 ， ji1 ceng2 huo4 li4 wei1 neng2 fang3 。
- gu4 ren2 lian2 wo3 wan3 chou2 cui4 ， wei3 qu1 xiang1 kuan1 san1 fu4 liang3 。
- zu2 sui4 chang2 fen1 bi4 gan4 yi1 ， fang1 chun1 you4 zeng4 fu2 shen1 zhang4 。
- xiu1 liu4 yi4 zhu2 xin4 gui1 te4 ， zhi1 zi4 he2 shan1 jing1 chan3 yang3 。
- shu4 jie2 bao1 bing1 he4 jing4 lian2 ， sui4 hua1 you3 jiu1 biao1 pi2 shuang3 。
- ti2 xie2 wan3 sheng4 bing1 yu4 hua2 ， dun4 zhuo2 bian4 tong2 jin1 shi2 xiang3 。
- ye3 lao3 sheng1 kan4 mei3 wen4 ming2 ， geng1 er2 shu2 jian4 reng2 si1 jiang3 。
- wei4 an1 huang2 yue4 duan1 xu1 zhi4 ， jiu3 guan4 qing1 li2 rao2 su2 zhuang4 。
- ling2 shou4 zhang4 jian1 fu4 ye4 lao2 ， zhu1 teng2 shi4 wei3 gong1 cheng2 wang3 。
- he2 ru2 de2 ci3 qing1 qiao4 gan4 ， ben3 yu3 xue3 shuang1 zheng1 qi4 xiang4 。
- jiu4 gu3 yi2 gen1 wei4 lu4 chen2 ， mo4 nian2 yu4 zhu3 cheng2 zhen1 shang3 。
- yi3 jiang1 la4 ji1 zuo4 you2 ban4 ， geng4 gong4 wen2 deng1 wei2 jing4 dang3 。
- ce4 du4 wu2 you1 shi2 jian4 yan1 ， zhu4 tiao4 ken3 wei4 ni2 keng1 guang3 。
- shi2 xiu1 jiang1 quan3 bian4 zhi3 hua4 ， zi4 mu4 ji1 tun2 shui2 fang4 dang4 。
- cha1 ke3 qian1 peng2 xun4 du2 lou2 ， qi3 tu2 pi4 ye3 pi1 zhen1 mang3 。
- qing1 wei1 lü3 ji4 gong1 zhuan3 ji1 ， an1 wen3 li4 zheng1 wu2 lan4 xiang3 。
- zhe2 mo4 fei1 fei1 xiang4 ge3 bei1 ， yao4 dang1 shou4 wu3 qiao1 yuan2 rang3 。
- gu3 ren2 wu3 shi2 xun4 xiang1 li3 ， wo3 wei2 kun4 qiong2 liao2 zao3 shang4 。
- hua4 ji3 tong2 gong1 qie3 wu4 si1 ， cang1 yan2 he2 xiao3 xi1 cun1 zhang4 。

## 注释

## 译文

## 赏析
