---
id: lu-nan-gong-ou-ti-bei-xuan
title: 偶題北軒
titlePinyin: ou3 ti2 bei3 xuan1
titleSlug: ou-ti-bei-xuan
author: 呂南公
authorPinyin: lü3 nan2 gong1
authorSlug: lu-nan-gong
dynasty: 宋
dynastyPinyin: song4
dynastySlug: song
tags: []
---

## 正文

- 說儒論四方，以北爲背明。
- 蓋言幽陰位，有嚮即非亨。
- 遂令口耳兒，惡北如近刑。
- 安知壬癸交，於此兆萬靈。
- 天元氣始降，坎水首五行。
- 理數漸推遷，至兌乃秋成。
- 餘陰與初陽，分此朔易庭。
- 故爲始終地，變化容可輕。
- 不但天道爾，人爲亦該并。
- 帝王宅九垓，輔相羅賢英。
- 德雖若伊周，稽首爲公卿。
- 如其惡北面，誰以臣庶稱。
- 吾知講析師，苟以巧自矜。
- 何能亂達識，止可欺愚冥。
- 吾來坐書屋，軒楹有北名。
- 題詩非賦詠，聊以說儒憎。

## 拼音

- shuo1 ru2 lun4 si4 fang1 ， yi3 bei3 wei2 bei4 ming2 。
- gai4 yan2 you1 yin1 wei4 ， you3 xiang4 ji2 fei1 heng1 。
- sui4 ling4 kou3 er3 er2 ， e4 bei3 ru2 jin4 xing2 。
- an1 zhi1 ren2 gui3 jiao1 ， wu1 ci3 zhao4 wan4 ling2 。
- tian1 yuan2 qi4 shi3 jiang4 ， kan3 shui3 shou3 wu3 xing2 。
- li3 shu4 jian4 tui1 qian1 ， zhi4 dui4 nai3 qiu1 cheng2 。
- yu2 yin1 yu3 chu1 yang2 ， fen1 ci3 shuo4 yi4 ting2 。
- gu4 wei2 shi3 zhong1 di4 ， bian4 hua4 rong2 ke3 qing1 。
- bu2 dan4 tian1 dao4 er3 ， ren2 wei2 yi4 gai1 bing4 。
- di4 wang2 zhai2 jiu3 gai1 ， fu3 xiang1 luo2 xian2 ying1 。
- de2 sui1 ruo4 yi1 zhou1 ， qi3 shou3 wei2 gong1 qing1 。
- ru2 qi2 e4 bei3 mian4 ， shui2 yi3 chen2 shu4 cheng1 。
- wu2 zhi1 jiang3 xi1 shi1 ， gou3 yi3 qiao3 zi4 jin1 。
- he2 neng2 luan4 da2 shi2 ， zhi3 ke3 qi1 yu2 ming2 。
- wu2 lai2 zuo4 shu1 wu1 ， xuan1 ying2 you3 bei3 ming2 。
- ti2 shi1 fei1 fu4 yong3 ， liao2 yi3 shuo1 ru2 zeng1 。

## 注释

## 译文

## 赏析
