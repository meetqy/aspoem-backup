---
id: shao-ye-jin-gu-yuan-huai-gu
title: 金谷園懷古
titlePinyin: jin1 gu3 yuan2 huai2 gu3
titleSlug: jin-gu-yuan-huai-gu
author: 邵謁
authorPinyin: shao4 ye4
authorSlug: shao-ye
dynasty: 唐
dynastyPinyin: tang2
dynastySlug: tang
tags: [] 
---

## 正文

- 在富莫驕奢，驕奢多自亡。
- 爲女莫騁容，騁容多自傷。
- 如何金谷園，鬱鬱椒蘭房。
- 昨夜綺羅列，今日池館荒。
- 竹死不變節，花落有餘香。
- 美人抱義死，千載名猶彰。
- 嬌歌無遺音，明月留清光。
- 浮雲易改色，衰草難重芳。
- 不學韓侯婦，銜冤報宋王。

## 拼音

- zai4 fu4 mo4 jiao1 she1 ， jiao1 she1 duo1 zi4 wang2 。
- wei2 nü3 mo4 cheng3 rong2 ， cheng3 rong2 duo1 zi4 shang1 。
- ru2 he2 jin1 gu3 yuan2 ， yu4 yu4 jiao1 lan2 fang2 。
- zuo2 ye4 qi3 luo2 lie4 ， jin1 ri4 chi2 guan3 huang1 。
- zhu2 si3 bu2 bian4 jie2 ， hua1 luo4 you3 yu2 xiang1 。
- mei3 ren2 bao4 yi4 si3 ， qian1 zai4 ming2 you2 zhang1 。
- jiao1 ge1 wu2 yi2 yin1 ， ming2 yue4 liu2 qing1 guang1 。
- fu2 yun2 yi4 gai3 se4 ， shuai1 cao3 nan2 zhong4 fang1 。
- bu4 xue2 han2 hou2 fu4 ， xian2 yuan1 bao4 song4 wang2 。

## 注释

## 译文

## 赏析
