---
id: shao-ye-song-xu-qun-zai-wang-jiang
title: 送徐羣宰望江
titlePinyin: song4 xu2 qun2 zai3 wang4 jiang1
titleSlug: song-xu-qun-zai-wang-jiang
author: 邵謁
authorPinyin: shao4 ye4
authorSlug: shao-ye
dynasty: 唐
dynastyPinyin: tang2
dynastySlug: tang
tags: [] 
---

## 正文

- 古人力文學，所務安疲甿。
- 今人力文學，所務惟公卿。
- 大賢重邦本，屈跡官武城。
- 勸民勤機杼，自然國用幷。
- 但見富貴者，知食不知耕。
- 忽爾秋不熟，儲廩焉得盈。
- 貢藝既精苦，用心必公平。
- 吾道不遺賢，霄漢期芳馨。
- 一夫若有德，千古稱其英。
- 陶潛雖理邑，崔烈徒台衡。
- 濁者必惡清，瞽者必惡明。
- 孤松自有色，豈奪衆草榮。
- 爲刀若不利，焉得宰牛名。
- 爲絲若不直，焉得琴上聲。
- 好去立高節，重來振羽翎。

## 拼音

- gu3 ren2 li4 wen2 xue2 ， suo3 wu4 an1 pi2 meng2 。
- jin1 ren2 li4 wen2 xue2 ， suo3 wu4 wei2 gong1 qing1 。
- da4 xian2 zhong4 bang1 ben3 ， qu1 ji4 guan1 wu3 cheng2 。
- quan4 min2 qin2 ji1 zhu4 ， zi4 ran2 guo2 yong4 bing4 。
- dan4 jian4 fu4 gui4 zhe3 ， zhi1 shi2 bu4 zhi1 geng1 。
- hu1 er3 qiu1 bu4 shu2 ， chu3 lin3 yan1 de2 ying2 。
- gong4 yi4 ji4 jing1 ku3 ， yong4 xin1 bi4 gong1 ping2 。
- wu2 dao4 bu4 yi2 xian2 ， xiao1 han4 qi1 fang1 xin1 。
- yi4 fu1 ruo4 you3 de2 ， qian1 gu3 cheng1 qi2 ying1 。
- tao2 qian2 sui1 li3 yi4 ， cui1 lie4 tu2 tai2 heng2 。
- zhuo2 zhe3 bi4 e4 qing1 ， gu3 zhe3 bi4 e4 ming2 。
- gu1 song1 zi4 you3 se4 ， qi3 duo2 zhong4 cao3 rong2 。
- wei2 dao1 ruo4 bu2 li4 ， yan1 de2 zai3 niu2 ming2 。
- wei2 si1 ruo4 bu4 zhi2 ， yan1 de2 qin2 shang4 sheng1 。
- hao3 qu4 li4 gao1 jie2 ， zhong4 lai2 zhen4 yu3 ling2 。

## 注释

## 译文

## 赏析
