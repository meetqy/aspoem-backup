---
id: chen-shen-song-xu-xi-yuan-wei-de-qing
title: 送許希元尉德清
titlePinyin: song4 xu1 xi1 yuan2 wei4 de2 qing1
titleSlug: song-xu-xi-yuan-wei-de-qing
author: 陳深
authorPinyin: chen2 shen1
authorSlug: chen-shen
dynasty: 宋
dynastyPinyin: song4
dynastySlug: song
tags: []
---

## 正文

- 士生天壤內，所抱者奇氣。
- 當觀人品高，豈尚名爵貴。
- 子真第一流，淪迹南昌尉。
- 至今疑仙去，風節照百世。
- 希元人中豪，未識我深愧。
- 嘗聞畜愛馬，童子刺而斃。
- 略不動聲色，度量有餘地。
- 豈易議淺深，是固余所畏。
- 陸子少許可，欣然紀其事。
- 邇聆尉山邑，芒刃聊小試。
- 苕水清且迅，苕民號難治。
- 願言化以德，勿但施法制。
- 令聞起在今，微言毋我棄。

## 拼音

- shi4 sheng1 tian1 rang3 nei4 ， suo3 bao4 zhe3 qi2 qi4 。
- dang1 guan1 ren2 pin3 gao1 ， qi3 shang4 ming2 jue2 gui4 。
- zi3 zhen1 di4 yi1 liu2 ， lun2 ji4 nan2 chang1 wei4 。
- zhi4 jin1 yi2 xian1 qu4 ， feng1 jie2 zhao4 bai3 shi4 。
- xi1 yuan2 ren2 zhong1 hao2 ， wei4 shi2 wo3 shen1 kui4 。
- chang2 wen2 chu4 ai4 ma3 ， tong2 zi3 ci4 er2 bi4 。
- lüe4 bu2 dong4 sheng1 se4 ， du4 liang4 you3 yu2 di4 。
- qi3 yi4 yi4 qian3 shen1 ， shi4 gu4 yu2 suo3 wei4 。
- lu4 zi3 shao3 xu1 ke3 ， xin1 ran2 ji4 qi2 shi4 。
- er3 ling2 wei4 shan1 yi4 ， mang2 ren4 liao2 xiao3 shi4 。
- tiao2 shui3 qing1 qie3 xun4 ， tiao2 min2 hao4 nan2 zhi4 。
- yuan4 yan2 hua4 yi3 de2 ， wu4 dan4 shi1 fa3 zhi4 。
- ling4 wen2 qi3 zai4 jin1 ， wei1 yan2 wu2 wo3 qi4 。

## 注释

## 译文

## 赏析
