---
id: chen-shen-wei-lu-zi-shun-sang-ou
title: 慰陸子順喪偶
titlePinyin: wei4 lu4 zi3 shun4 sang1 ou3
titleSlug: wei-lu-zi-shun-sang-ou
author: 陳深
authorPinyin: chen2 shen1
authorSlug: chen-shen
dynasty: 宋
dynastyPinyin: song4
dynastySlug: song
tags: []
---

## 正文

- 歲晏登禹陵，山水清遊縱。
- 迴艫艤西湖，壎箎諧伯仲。
- 旅窗燈焰青，炊臼感幽夢。
- 絕絃聞遺聲，據藜發哀慟。
- 重憐遊子情，懼乏尊章奉。
- 凄風動虛幌，斜月照飛棟。
- 芳膠解鈿朵，流塵昏翠鳳。
- 荀香悵未歇，潘詩應屢諷。
- 孤獸駭哀鳴，離禽感幽哢。
- 蒙莊亦何人，傲倪自驚衆。
- 遺情信良難，至理堪折衷。

## 拼音

- sui4 yan4 deng1 yu3 ling2 ， shan1 shui3 qing1 you2 zong4 。
- hui2 lu2 yi3 xi1 hu2 ， xun1 chi2 xie2 bo2 zhong4 。
- lü3 chuang1 deng1 yan4 qing1 ， chui1 jiu4 gan3 you1 meng4 。
- jue2 xian2 wen2 yi2 sheng1 ， ju4 li2 fa1 ai1 tong4 。
- zhong4 lian2 you2 zi3 qing2 ， ju4 fa2 zun1 zhang1 feng4 。
- qi1 feng1 dong4 xu1 huang3 ， xie2 yue4 zhao4 fei1 dong4 。
- fang1 jiao1 jie3 dian4 duo3 ， liu2 chen2 hun1 cui4 feng4 。
- xun2 xiang1 chang4 wei4 xie1 ， pan1 shi1 ying1 lü3 feng3 。
- gu1 shou4 hai4 ai1 ming2 ， li2 qin2 gan3 you1 long4 。
- meng2 zhuang1 yi4 he2 ren2 ， ao4 ni2 zi4 jing1 zhong4 。
- yi2 qing2 xin4 liang2 nan2 ， zhi4 li3 kan1 zhe2 zhong1 。

## 注释

## 译文

## 赏析
