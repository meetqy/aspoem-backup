---
id: chen-shen-nei-ren-bi-bai-ying-wu-tu
title: 內人臂白鸚鵡圖
titlePinyin: nei4 ren2 bi4 bai2 ying1 wu3 tu2
titleSlug: nei-ren-bi-bai-ying-wu-tu
author: 陳深
authorPinyin: chen2 shen1
authorSlug: chen-shen
dynasty: 宋
dynastyPinyin: song4
dynastySlug: song
tags: []
---

## 正文

- 華清宮中歌既醉，南海奇禽遠爭致。
- 玉環最愛雪衣孃，當時曾得龍顔媚。
- 璿房雕檻春日長，繡䙀嬌兒在傍戲。
- 君王憐汝解語言，懷恩不說宮中秘。
- 臨風鷙鳥何軒軒，嘆惜純良遭猛厲。
- 苕翁寫出當時事，側立紅衫內人臂。
- 江花滿地不忍看，空拂畫圖憐俊慧。

## 拼音

- hua2 qing1 gong1 zhong1 ge1 ji4 zui4 ， nan2 hai3 qi2 qin2 yuan3 zheng1 zhi4 。
- yu4 huan2 zui4 ai4 xue3 yi1 niang2 ， dang1 shi2 ceng2 de2 long2 yan2 mei4 。
- xuan2 fang2 diao1 jian4 chun1 ri4 chang2 ， xiu4 䙀 jiao1 er2 zai4 bang4 xi4 。
- jun1 wang2 lian2 ru3 jie3 yu3 yan2 ， huai2 en1 bu4 shuo1 gong1 zhong1 mi4 。
- lin2 feng1 zhi4 niao3 he2 xuan1 xuan1 ， tan4 xi1 chun2 liang2 zao1 meng3 li4 。
- tiao2 weng1 xie3 chu1 dang1 shi2 shi4 ， ce4 li4 hong2 shan1 nei4 ren2 bi4 。
- jiang1 hua1 man3 di4 bu4 ren3 kan4 ， kong1 fu2 hua4 tu2 lian2 jun4 hui4 。

## 注释

## 译文

## 赏析
