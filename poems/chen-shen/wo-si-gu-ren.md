---
id: chen-shen-wo-si-gu-ren
title: 我思古人
titlePinyin: wo3 si1 gu3 ren2
titleSlug: wo-si-gu-ren
author: 陳深
authorPinyin: chen2 shen1
authorSlug: chen-shen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 繄古人之寥寥兮，夫何思之弗諼。
- 蹇余生之獨後兮，曾不得與之周旋。
- 曠斯世而勿見兮，故增欷而永歎。
- 撫遺籍而玄覽兮，幸所聞之可尊。
- 彼丹心之耿著兮，諒雖亡而實存。
- 苟遡風而遐契兮，尚何有於古今。
- 覽元化兮無窮，感徂景兮如駛。
- 余髪兮種種，余懷兮亹亹。
- 駟黄虬兮遐征，仰超然之高軌。
- 猗聖言兮如天，至道兮如海。
- 超鴻濛兮何極，窺浩茫兮無涘。
- 孰導余以正適兮，遵坦涂而容曳。
- 惟諒友之昭昭，庶訂余之憒憒。
- 嗚呼噫嘻，古之人兮，惠我無疆。
- 忽不見兮心之傷，余之思兮曷云其忘。
- 往者不可及，來者猶可望。
- 非夫君之相和兮，誰逍遥以徜徉。

## 拼音

- yi1 gu3 ren2 zhi1 liao2 liao2 xi1 ， fu1 he2 si1 zhi1 fu2 xuan1 。
- jian3 yu2 sheng1 zhi1 du2 hou4 xi1 ， ceng2 bu4 de2 yu3 zhi1 zhou1 xuan2 。
- kuang4 si1 shi4 er2 wu4 jian4 xi1 ， gu4 zeng1 xi1 er2 yong3 tan4 。
- fu3 yi2 ji2 er2 xuan2 lan3 xi1 ， xing4 suo3 wen2 zhi1 ke3 zun1 。
- bi3 dan1 xin1 zhi1 geng3 zhu4 xi1 ， liang4 sui1 wang2 er2 shi2 cun2 。
- gou3 su4 feng1 er2 xia2 qi4 xi1 ， shang4 he2 you3 wu1 gu3 jin1 。
- lan3 yuan2 hua4 xi1 wu2 qiong2 ， gan3 cu2 jing3 xi1 ru2 shi3 。
- yu2 fa4 xi1 zhong3 zhong3 ， yu2 huai2 xi1 wei3 wei3 。
- si4 huang2 qiu2 xi1 xia2 zheng1 ， yang3 chao1 ran2 zhi1 gao1 gui3 。
- yi1 sheng4 yan2 xi1 ru2 tian1 ， zhi4 dao4 xi1 ru2 hai3 。
- chao1 hong2 meng2 xi1 he2 ji2 ， kui1 hao4 mang2 xi1 wu2 si4 。
- shu2 dao3 yu2 yi3 zheng4 shi4 xi1 ， zun1 tan3 tu2 er2 rong2 ye4 。
- wei2 liang4 you3 zhi1 zhao1 zhao1 ， shu4 ding4 yu2 zhi1 kui4 kui4 。
- wu1 hu1 yi1 xi1 ， gu3 zhi1 ren2 xi1 ， hui4 wo3 wu2 jiang1 。
- hu1 bu2 jian4 xi1 xin1 zhi1 shang1 ， yu2 zhi1 si1 xi1 he2 yun2 qi2 wang4 。
- wang3 zhe3 bu4 ke3 ji2 ， lai2 zhe3 you2 ke3 wang4 。
- fei1 fu1 jun1 zhi1 xiang1 he2 xi1 ， shui2 xiao1 yao2 yi3 chang2 yang2 。

## 注释

## 译文

## 赏析
