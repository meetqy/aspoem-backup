---
id: chen-shen-long-xi-tai-fu-ren-ba-shi-shou
title: 隴西太夫人八十壽
titlePinyin: long3 xi1 tai4 fu1 ren2 ba1 shi2 shou4
titleSlug: long-xi-tai-fu-ren-ba-shi-shou
author: 陳深
authorPinyin: chen2 shen1
authorSlug: chen-shen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 恒山鎮朔野，積翠凌太虛。
- 中有仙子宅，霞光抱雲居。
- 怡怡伯陽姥，八十顔猶朱。
- 神交殷玉女，祕字傳金書。
- 逍遥人間世，靜壽仙者徒。
- 令子返烏哺，專城綰菟符。
- 金章映彩服，錦障承雕輿。
- 前有命婦掖，後有玄孫扶。
- 春風溢慈幄，曉日暉慶圖。
- 海桃摘霞實，靈芝掇雲腴。
- 南山爲爾壽，北斗爲爾𣂏。
- 人生天壤內，菽水歡有餘。
- 矧茲壽且貴，身與五福俱。
- 厚德獲隆報，彼蒼默相孚。
- 詩人頌燕喜，此樂不可渝。

## 拼音

- heng2 shan1 zhen4 shuo4 ye3 ， ji1 cui4 ling2 tai4 xu1 。
- zhong1 you3 xian1 zi3 zhai2 ， xia2 guang1 bao4 yun2 ju1 。
- yi2 yi2 bo2 yang2 lao3 ， ba1 shi2 yan2 you2 zhu1 。
- shen2 jiao1 yin1 yu4 nü3 ， bi4 zi4 chuan2 jin1 shu1 。
- xiao1 yao2 ren2 jian4 shi4 ， jing4 shou4 xian1 zhe3 tu2 。
- ling4 zi3 fan3 wu1 bu3 ， zhuan1 cheng2 wan3 tu2 fu2 。
- jin1 zhang1 ying4 cai3 fu2 ， jin3 zhang4 cheng2 diao1 yu2 。
- qian2 you3 ming4 fu4 ye4 ， hou4 you3 xuan2 sun1 fu2 。
- chun1 feng1 yi4 ci2 wo4 ， xiao3 ri4 hui1 qing4 tu2 。
- hai3 tao2 zhai1 xia2 shi2 ， ling2 zhi1 duo1 yun2 yu2 。
- nan2 shan1 wei2 er3 shou4 ， bei3 dou3 wei2 er3 𣂏。
- ren2 sheng1 tian1 rang3 nei4 ， shu1 shui3 huan1 you3 yu2 。
- shen3 zi1 shou4 qie3 gui4 ， shen1 yu3 wu3 fu2 ju4 。
- hou4 de2 huo4 long2 bao4 ， bi3 cang1 mo4 xiang1 fu2 。
- shi1 ren2 song4 yan4 xi3 ， ci3 le4 bu4 ke3 yu2 。

## 注释

## 译文

## 赏析
