---
id: chen-qi-qing-he-jie-an-yun
title: 和芥庵韻
titlePinyin: he2 jie4 an1 yun4
titleSlug: he-jie-an-yun
author: 陳耆卿
authorPinyin: chen2 qi2 qing1
authorSlug: chen-qi-qing
dynasty: 宋
dynastyPinyin: song4
dynastySlug: song
tags: []
---

## 正文

- 孟軻談一本，孔子號無我。
- 聖賢超警趣，不作流俗墮。
- 故能貫堪輿，中立而不頗。
- 黄冠宗無爲，衲子只打坐。
- 言若高峭甚，又與聖賢左。
- 須於真實處，大海穩扶柁。
- 須於疑似間，曲戶牢著鎖。
- 世道震遂泥，人心履俱跛。
- 競作夔憐蚿，徒勞螟祝臝。
- 芥庵之心鏡，淵珠光徹顆。
- 常時足歡娛，此日類坎軻。
- 乃能貞其頤，不爲名利朶。
- 敲棋聲落枰，哦詩氣摧垜。
- 此外澹一視，泰山如草蓏。
- 未妨師孔孟，匪涉佛老惰。
- 汩余抱孤戇，匪惟縶庸瑣。
- 涉世雖云闊，詣理猶未妥。
- 正性水下月，邪焰風中火。
- 因子當自强，朝聞夕死可。

## 拼音

- meng4 ke1 tan2 yi4 ben3 ， kong3 zi3 hao4 wu2 wo3 。
- sheng4 xian2 chao1 jing3 qu4 ， bu2 zuo4 liu2 su2 duo4 。
- gu4 neng2 guan4 kan1 yu2 ， zhong1 li4 er2 bu4 po1 。
- huang2 guan1 zong1 wu2 wei2 ， na4 zi0 zhi1 da3 zuo4 。
- yan2 ruo4 gao1 qiao4 shen4 ， you4 yu3 sheng4 xian2 zuo3 。
- xu1 wu1 zhen1 shi2 chu3 ， da4 hai3 wen3 fu2 tuo2 。
- xu1 wu1 yi2 si4 jian4 ， qu3 hu4 lao2 zhu4 suo3 。
- shi4 dao4 zhen4 sui4 ni2 ， ren2 xin1 lü3 ju4 bo3 。
- jing4 zuo4 kui2 lian2 xian2 ， tu2 lao2 ming2 zhu4 luo3 。
- jie4 an1 zhi1 xin1 jing4 ， yuan1 zhu1 guang1 che4 ke1 。
- chang2 shi2 zu2 huan1 yu2 ， ci3 ri4 lei4 kan3 ke1 。
- nai3 neng2 zhen1 qi2 yi2 ， bu4 wei2 ming2 li4 duo3 。
- qiao1 qi2 sheng1 luo4 ping2 ， o4 shi1 qi4 cui1 duo3 。
- ci3 wai4 dan4 yi2 shi4 ， tai4 shan1 ru2 cao3 luo3 。
- wei4 fang2 shi1 kong3 meng4 ， fei3 she4 fo2 lao3 duo4 。
- gu3 yu2 bao4 gu1 zhuang4 ， fei3 wei2 zhi2 yong1 suo3 。
- she4 shi4 sui1 yun2 kuo4 ， yi4 li3 you2 wei4 tuo3 。
- zheng4 xing4 shui3 xia4 yue4 ， xie2 yan4 feng1 zhong1 huo3 。
- yin1 zi3 dang1 zi4 qiang2 ， chao2 wen2 xi1 si3 ke3 。

## 注释

## 译文

## 赏析
