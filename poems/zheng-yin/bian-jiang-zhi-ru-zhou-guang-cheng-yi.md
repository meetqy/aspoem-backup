---
id: zheng-yin-bian-jiang-zhi-ru-zhou-guang-cheng-yi
title: 貶降至汝州廣城驛
titlePinyin: bian3 jiang4 zhi4 ru3 zhou1 guang3 cheng2 yi4
titleSlug: bian-jiang-zhi-ru-zhou-guang-cheng-yi
author: 鄭愔
authorPinyin: zheng4 yin1
authorSlug: zheng-yin
dynasty: 唐
dynastyPinyin: tang2
dynastySlug: tang
tags: []
---

## 正文

- 近郊憑汝海，遐服指江干。
- 尚憶趨朝貴，方知失路難。
- 曙宮平樂遠，秋澤廣城寒。
- 岸葦新花白，山梨晚葉丹。
- 鄉關千里暮，歲序四時闌。
- 函塞雲間別，旋門霧裏看。
- 夙年追騄驥，暮節仰鵷鸞。
- 疲駑勞垂耳，騫騰詎矯翰。
- 將調梅鉉實，不正李園冠。
- 荆玉終無玷，隨珠忽已彈。
- 曉裝違鞏洛，夕夢在長安。
- 北上頻傷阮，西征未學潘。
- 傾車無共轍，同派有殊瀾。
- 去去懷知己，何由報一餐。

## 拼音

- jin4 jiao1 ping2 ru3 hai3 ， xia2 fu2 zhi3 jiang1 gan1 。
- shang4 yi4 qu1 chao2 gui4 ， fang1 zhi1 shi1 lu4 nan2 。
- shu3 gong1 ping2 le4 yuan3 ， qiu1 ze2 guang3 cheng2 han2 。
- an4 wei3 xin1 hua1 bai2 ， shan1 li2 wan3 ye4 dan1 。
- xiang1 guan1 qian1 li3 mu4 ， sui4 xu4 si4 shi2 lan2 。
- han2 sai1 yun2 jian4 bie2 ， xuan2 men2 wu4 li3 kan4 。
- su4 nian2 zhui1 lu4 ji4 ， mu4 jie2 yang3 yuan1 luan2 。
- pi2 nu2 lao2 chui2 er3 ， qian1 teng2 ju4 jiao3 han4 。
- jiang1 diao4 mei2 xuan4 shi2 ， bu2 zheng4 li3 yuan2 guan1 。
- jing1 yu4 zhong1 wu2 dian4 ， sui2 zhu1 hu1 yi3 dan4 。
- xiao3 zhuang1 wei2 gong3 luo4 ， xi1 meng4 zai4 chang2 an1 。
- bei3 shang4 bin1 shang1 ruan3 ， xi1 zheng1 wei4 xue2 pan1 。
- qing1 ju1 wu2 gong4 zhe2 ， tong2 pai4 you3 shu1 lan2 。
- qu4 qu4 huai2 zhi1 ji3 ， he2 you2 bao4 yi4 can1 。

## 注释

## 译文

## 赏析
