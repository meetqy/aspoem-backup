---
id: lin-yi-zhi-he-li-jian-cang-yu-you-long-wo-shan-yi-hai-feng-da-zuo-bu-guo-wang
title: 和李監倉欲遊龍卧山以海風大作不果往
titlePinyin: he2 li3 jian1 cang1 yu4 you2 long2 wo4 shan1 yi3 hai3 feng1 da4 zuo4 bu4 guo3 wang3
titleSlug: he-li-jian-cang-yu-you-long-wo-shan-yi-hai-feng-da-zuo-bu-guo-wang
author: 林亦之
authorPinyin: lin2 yi4 zhi1
authorSlug: lin-yi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 枉蒙龍卧篇，如睹藤蘿境。
- 十年招隠士，欲到此山頂。
- 坐石誦離騷，掬水弄清影。
- 無人同荷鋤，長愧林下景。
- 昨者逢李侯，一笑便歡領。
- 爲言有明月，公事且暫屏。
- 騎馿學賈島，捫蝨喚王猛。
- 雙鑣雲外來，斜帽不須整。
- 夜投招提宿，聽雨寒更永。
- 論文到昌黎，說詩笑匡鼎。
- 悶人數日風，何時發深省。

## 拼音

- wang3 meng2 long2 wo4 pian1 ， ru2 du3 teng2 luo2 jing4 。
- shi2 nian2 zhao1 yin3 shi4 ， yu4 dao4 ci3 shan1 ding3 。
- zuo4 shi2 song4 li2 sao1 ， ju1 shui3 nong4 qing1 ying3 。
- wu2 ren2 tong2 he2 chu2 ， chang2 kui4 lin2 xia4 jing3 。
- zuo2 zhe3 feng2 li3 hou2 ， yi2 xiao4 bian4 huan1 ling3 。
- wei2 yan2 you3 ming2 yue4 ， gong1 shi4 qie3 zan4 ping2 。
- qi2 lu2 xue2 jia3 dao3 ， men2 shi1 huan4 wang2 meng3 。
- shuang1 biao1 yun2 wai4 lai2 ， xie2 mao4 bu4 xu1 zheng3 。
- ye4 tou2 zhao1 ti2 su4 ， ting1 yu3 han2 geng4 yong3 。
- lun4 wen2 dao4 chang1 li2 ， shuo1 shi1 xiao4 kuang1 ding3 。
- men4 ren2 shu4 ri4 feng1 ， he2 shi2 fa1 shen1 xing3 。

## 注释

## 译文

## 赏析
