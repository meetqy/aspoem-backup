---
id: lin-yi-zhi-he-jiang-zai-sheng-chao
title: 賀江宰生朝
titlePinyin: he4 jiang1 zai3 sheng1 chao2
titleSlug: he-jiang-zai-sheng-chao
author: 林亦之
authorPinyin: lin2 yi4 zhi1
authorSlug: lin-yi-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 清秋八月月未弦，河陽市上謳聲傳。
- 今年百姓杯飯足，敢不祝公長命篇。
- 青衫白馬鳴琴初，適逢吁嗟舞羣巫。
- 日維對案愁眉紆，退食皇皇雙頰癯。
- 家雖貧困仰母慈，村村樂業無逃逋。
- 况此一熟十年無，東家西家禾滿車。
- 窮儒如儂四壁立，亦有甌窶可讀書。
- 縣人安得此豐歲，實以善政吾非諛。
- 昨者越上人苦饑，公一主簿何能爲。
- 自穿滄海告鄰糴，所視身命半縷絲。
- 長風駕浪海波黑，舟人各各面如墨。
- 尚據胡床取紙筆，爲文憤怒駡風伯。
- 翩翩盛名日以起，四海識公從此始。
- 總爲六鼇带歸去，何哉雙鳬更來此。
- 陰德由來活人多，龜齡鶴算定爾過。
- 况當竹下圍棋日，繽紛百福連山河。

## 拼音

- qing1 qiu1 ba1 yue4 yue4 wei4 xian2 ， he2 yang2 shi4 shang4 ou1 sheng1 chuan2 。
- jin1 nian2 bai3 xing4 bei1 fan4 zu2 ， gan3 bu2 zhu4 gong1 chang2 ming4 pian1 。
- qing1 shan1 bai2 ma3 ming2 qin2 chu1 ， shi4 feng2 xu1 jie1 wu3 qun2 wu1 。
- ri4 wei2 dui4 an4 chou2 mei2 yu1 ， tui4 shi2 huang2 huang2 shuang1 jia2 qu2 。
- jia1 sui1 pin2 kun4 yang3 mu3 ci2 ， cun1 cun1 le4 ye4 wu2 tao2 bu1 。
- kuang4 ci3 yi4 shu2 shi2 nian2 wu2 ， dong1 jia1 xi1 jia1 he2 man3 ju1 。
- qiong2 ru2 ru2 nong2 si4 bi4 li4 ， yi4 you3 ou1 ju4 ke3 du2 shu1 。
- xian4 ren2 an1 de2 ci3 feng1 sui4 ， shi2 yi3 shan4 zheng4 wu2 fei1 yu2 。
- zuo2 zhe3 yue4 shang4 ren2 ku3 ji1 ， gong1 yi4 zhu3 bo2 he2 neng2 wei2 。
- zi4 chuan1 cang1 hai3 gao4 lin2 di2 ， suo3 shi4 shen1 ming4 ban4 lü3 si1 。
- chang2 feng1 jia4 lang4 hai3 bo1 hei1 ， zhou1 ren2 ge4 ge4 mian4 ru2 mo4 。
- shang4 ju4 hu2 chuang2 qu3 zhi3 bi3 ， wei2 wen2 fen4 nu4 ma4 feng1 bo2 。
- pian1 pian1 sheng4 ming2 ri4 yi3 qi3 ， si4 hai3 shi2 gong1 cong2 ci3 shi3 。
- zong3 wei2 liu4 ao2 dai4 gui1 qu4 ， he2 zai1 shuang1 fu2 geng4 lai2 ci3 。
- yin1 de2 you2 lai2 huo2 ren2 duo1 ， gui1 ling2 he4 suan4 ding4 er3 guo4 。
- kuang4 dang1 zhu2 xia4 wei2 qi2 ri4 ， bin1 fen1 bai3 fu2 lian2 shan1 he2 。

## 注释

## 译文

## 赏析
