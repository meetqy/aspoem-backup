---
id: lin-yi-zhi-fan-zai-tong-zheng-bo-ying-wei-song-zhan-chuan-zhi-hai-shang-zhao-ye-ren-tong-you-fu-de-ke-yue-hu-yi-pian-feng-cheng
title: 范宰同鄭簿應尉送戰船至海上招野人同遊賦得可月湖一篇奉呈
titlePinyin: fan4 zai3 tong2 zheng4 bo2 ying1 wei4 song4 zhan4 chuan2 zhi4 hai3 shang4 zhao1 ye3 ren2 tong2 you2 fu4 de2 ke3 yue4 hu2 yi4 pian1 feng4 cheng2
titleSlug: fan-zai-tong-zheng-bo-ying-wei-song-zhan-chuan-zhi-hai-shang-zhao-ye-ren-tong-you-fu-de-ke-yue-hu-yi-pian-feng-cheng
author: 林亦之
authorPinyin: lin2 yi4 zhi1
authorSlug: lin-yi-zhi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 可月湖邊送戰舸，長嘯便欲凌清波。
- 好風吹帆如去馬，鼠曹若可雙手把。
- 青天無雲水初漲，一山兩山浮水上。
- 平生膽意少羈束，叩舷長歌心益壯。
- 生平誦書口啾啾，何似一日觀滄流。
- 厖眉太史足重繭，盡驅百怪歸筆頭。
- 羣公楚楚皆人物，我亦自忘布衣拙。
- 恢諧莫續濟川君，可無一詩記明月。

## 拼音

- ke3 yue4 hu2 bian1 song4 zhan4 ge3 ， chang2 xiao4 bian4 yu4 ling2 qing1 bo1 。
- hao3 feng1 chui1 fan1 ru2 qu4 ma3 ， shu3 cao2 ruo4 ke3 shuang1 shou3 ba3 。
- qing1 tian1 wu2 yun2 shui3 chu1 zhang3 ， yi4 shan1 liang3 shan1 fu2 shui3 shang4 。
- ping2 sheng1 dan3 yi4 shao3 ji1 shu4 ， kou4 xian2 chang2 ge1 xin1 yi4 zhuang4 。
- sheng1 ping2 song4 shu1 kou3 jiu1 jiu1 ， he2 si4 yi2 ri4 guan1 cang1 liu2 。
- mang2 mei2 tai4 shi3 zu2 zhong4 jian3 ， jin4 qu1 bai3 guai4 gui1 bi3 tou2 。
- qun2 gong1 chu3 chu3 jie1 ren2 wu4 ， wo3 yi4 zi4 wang4 bu4 yi1 zhuo1 。
- hui1 xie2 mo4 xu4 ji4 chuan1 jun1 ， ke3 wu2 yi4 shi1 ji4 ming2 yue4 。

## 注释

## 译文

## 赏析
