---
id: lin-yi-zhi-fan-zai-jian-ji-you-cao-tang-shui-wei-yu-yan-shi-zhi-shen-zhe-tong-fu-yi-pian-bu-yong-yuan-bai-chang-chou-zhi-fa
title: 范宰見寄遊草堂誰謂漁鹽市之什輒同賦一篇不用元白唱酬之法
titlePinyin: fan4 zai3 jian4 ji4 you2 cao3 tang2 shui2 wei4 yu2 yan2 shi4 zhi1 shen2 zhe2 tong2 fu4 yi4 pian1 bu2 yong4 yuan2 bai2 chang4 chou2 zhi1 fa3
titleSlug: fan-zai-jian-ji-you-cao-tang-shui-wei-yu-yan-shi-zhi-shen-zhe-tong-fu-yi-pian-bu-yong-yuan-bai-chang-chou-zhi-fa
author: 林亦之
authorPinyin: lin2 yi4 zhi1
authorSlug: lin-yi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 誰謂魚鹽市，乃枉大夫軒。
- 既登雲霞觀，更尋薜蘿村。
- 松枝何夾道，萱草况當門。
- 借問阿誰家，此爲故人園。
- 倚竹坐半日，論詩到初根。
- 愧無捫蝨姿，敢辱輟鸞言。
- 勞勞青衫客，莽莽紅塵奔。
- 所至有山水，何曾解討論。
- 君侯食肉相，杞菊爲心魂。
- 一縣固多事，終朝如山樊。
- 行旌遇佳勝，呼賓羅芳尊。
- 有此幽寂趣，從容以剸繁。

## 拼音

- shui2 wei4 yu2 yan2 shi4 ， nai3 wang3 dai4 fu0 xuan1 。
- ji4 deng1 yun2 xia2 guan1 ， geng4 xun2 bi4 luo2 cun1 。
- song1 zhi1 he2 jia1 dao4 ， xuan1 cao3 kuang4 dang1 men2 。
- jie4 wen4 a1 shui2 jia1 ， ci3 wei2 gu4 ren2 yuan2 。
- yi3 zhu2 zuo4 ban4 ri4 ， lun4 shi1 dao4 chu1 gen1 。
- kui4 wu2 men2 shi1 zi1 ， gan3 ru3 chuo4 luan2 yan2 。
- lao2 lao2 qing1 shan1 ke4 ， mang3 mang3 hong2 chen2 ben1 。
- suo3 zhi4 you3 shan1 shui3 ， he2 ceng2 jie3 tao3 lun4 。
- jun1 hou2 shi2 rou4 xiang1 ， qi3 ju2 wei2 xin1 hun2 。
- yi2 xian4 gu4 duo1 shi4 ， zhong1 chao2 ru2 shan1 fan2 。
- xing2 jing1 yu4 jia1 sheng4 ， hu1 bin1 luo2 fang1 zun1 。
- you3 ci3 you1 ji4 qu4 ， cong2 rong2 yi3 tuan2 fan2 。

## 注释

## 译文

## 赏析
