---
id: lin-yi-zhi-zhang-ren-xing-da-tong-ping-lin-bo
title: 丈人行答通平林簿
titlePinyin: zhang4 ren2 xing2 da2 tong1 ping2 lin2 bo2
titleSlug: zhang-ren-xing-da-tong-ping-lin-bo
author: 林亦之
authorPinyin: lin2 yi4 zhi1
authorSlug: lin-yi-zhi
dynasty: 宋
dynastyPinyin: song4
dynastySlug: song
tags: []
---

## 正文

- 祖龍一出羣儒怒，滔滔稷下如抽縷。
- 樂以聲傳非文字，千年闕斷無人補。
- 昔有丈人壺山前，紹興甲寅乙卯年。
- 定律不待累黍起，瓦缶皆可成宮徵。
- 更言吹律隨隆汙，百世不以一聲拘。
- 此法漢魏周隋無，紅泉得之延坐隅。
- 一時河漢東西奔，姓氏胡爲旅人門。
- 我欲栩栩還皇墳，要以六琯爲根原。
- 九簫鼓吹百物和，羽衣狼藉漁陽戈。
- 須信樂能召太平，非是太平爲樂歌。
- 丈人宿草飛毿毿，乾旋坤轉誰更堪。
- 忽有尺紙如春蠶，遺音石笋天一南。
- 三更把書不成眠，四更起坐霜月懸。
- 五更開門欲上馬，至竟此人何山下。

## 拼音

- zu3 long2 yi4 chu1 qun2 ru2 nu4 ， tao1 tao1 ji4 xia4 ru2 chou1 lü3 。
- le4 yi3 sheng1 chuan2 fei1 wen2 zi4 ， qian1 nian2 que4 duan4 wu2 ren2 bu3 。
- xi1 you3 zhang4 ren2 hu2 shan1 qian2 ， shao4 xing1 jia3 yin2 yi3 mao3 nian2 。
- ding4 lü4 bu2 dai4 lei4 shu3 qi3 ， wa3 fou3 jie1 ke3 cheng2 gong1 zhi3 。
- geng4 yan2 chui1 lü4 sui2 long2 wu1 ， bai3 shi4 bu4 yi3 yi4 sheng1 ju1 。
- ci3 fa3 han4 wei4 zhou1 sui2 wu2 ， hong2 quan2 de2 zhi1 yan2 zuo4 yu2 。
- yi4 shi2 he2 han4 dong1 xi1 ben1 ， xing4 shi4 hu2 wei2 lü3 ren2 men2 。
- wo3 yu4 xu3 xu3 huan2 huang2 fen2 ， yao4 yi3 liu4 guan3 wei2 gen1 yuan2 。
- jiu3 xiao1 gu3 chui1 bai3 wu4 he2 ， yu3 yi1 lang2 jie4 yu2 yang2 ge1 。
- xu1 xin4 le4 neng2 zhao4 tai4 ping2 ， fei1 shi4 tai4 ping2 wei2 le4 ge1 。
- zhang4 ren2 su4 cao3 fei1 san1 san1 ， qian2 xuan2 kun1 zhuan3 shui2 geng4 kan1 。
- hu1 you3 chi3 zhi3 ru2 chun1 can2 ， yi2 yin1 shi2 sun3 tian1 yi4 nan2 。
- san1 geng1 ba3 shu1 bu4 cheng2 mian2 ， si4 geng1 qi3 zuo4 shuang1 yue4 xuan2 。
- wu3 geng1 kai1 men2 yu4 shang4 ma3 ， zhi4 jing4 ci3 ren2 he2 shan1 xia4 。

## 注释

## 译文

## 赏析
