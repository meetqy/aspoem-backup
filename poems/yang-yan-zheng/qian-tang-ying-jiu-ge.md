---
id: yang-yan-zheng-qian-tang-ying-jiu-ge
title: 錢塘迎酒歌
titlePinyin: qian2 tang2 ying2 jiu3 ge1
titleSlug: qian-tang-ying-jiu-ge
author: 楊炎正
authorPinyin: yang2 yan2 zheng4
authorSlug: yang-yan-zheng
dynasty: 宋
dynastyPinyin: song4
dynastySlug: song
tags: []
---

## 正文

- 錢塘妓女顔如玉，一一紅妝新結束。
- 問渠結束何所爲，八月皇都酒新熟。
- 酒新熟，浮蛆香，十三庫中誰最强。
- 臨安大尹索酒嘗，舊有故事須迎將。
- 翠翹金鳳烏雲髻，雕鞍玉勒三千騎。
- 金鞭爭道萬人看，香塵冉冉沙河市。
- 琉璃杯深琥珀濃，新翻曲調聲摩空。
- 使君一笑賜金帛，今年酒賽真珠紅。
- 畫樓突兀臨官道，處處繡旗誇酒好。
- 五陵年少事豪華，一斗十千誰復校。
- 黄公壚下謾徜徉，何曾見此大堤倡。
- 惜無顔公三十萬，往醉金釵十二行。

## 拼音

- qian2 tang2 ji4 nü3 yan2 ru2 yu4 ， yi1 yi1 hong2 zhuang1 xin1 jie2 shu4 。
- wen4 qu2 jie2 shu4 he2 suo3 wei2 ， ba1 yue4 huang2 dou1 jiu3 xin1 shu2 。
- jiu3 xin1 shu2 ， fu2 qu1 xiang1 ， shi2 san1 ku4 zhong1 shui2 zui4 qiang2 。
- lin2 an1 da4 yin3 suo3 jiu3 chang2 ， jiu4 you3 gu4 shi0 xu1 ying2 jiang1 。
- cui4 qiao2 jin1 feng4 wu1 yun2 ji4 ， diao1 an1 yu4 le4 san1 qian1 qi2 。
- jin1 bian1 zheng1 dao4 wan4 ren2 kan4 ， xiang1 chen2 ran3 ran3 sha1 he2 shi4 。
- liu2 li2 bei1 shen1 hu3 po4 nong2 ， xin1 fan1 qu3 diao4 sheng1 mo2 kong1 。
- shi3 jun1 yi2 xiao4 ci4 jin1 bo2 ， jin1 nian2 jiu3 sai4 zhen1 zhu1 hong2 。
- hua4 lou2 tu1 wu4 lin2 guan1 dao4 ， chu3 chu3 xiu4 qi2 kua1 jiu3 hao3 。
- wu3 ling2 nian2 shao4 shi4 hao2 hua2 ， yi4 dou3 shi2 qian1 shui2 fu4 xiao4 。
- huang2 gong1 lu2 xia4 man2 chang2 yang2 ， he2 ceng2 jian4 ci3 da4 di1 chang4 。
- xi1 wu2 yan2 gong1 san1 shi2 wan4 ， wang3 zui4 jin1 chai1 shi2 er4 hang2 。

## 注释

## 译文

## 赏析
