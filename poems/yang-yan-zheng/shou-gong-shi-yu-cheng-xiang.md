---
id: yang-yan-zheng-shou-gong-shi-yu-cheng-xiang
title: 壽宮使余丞相
titlePinyin: shou4 gong1 shi3 yu2 cheng2 xiang4
titleSlug: shou-gong-shi-yu-cheng-xiang
author: 楊炎正
authorPinyin: yang2 yan2 zheng4
authorSlug: yang-yan-zheng
dynasty: 宋
dynastyPinyin: song4
dynastySlug: song
tags: []
---

## 正文

- 間世生英傑，于時瑞幅員。
- 昔爲天下宰，今作地行仙。
- 帝渴梅調鼎，民思楫濟川。
- 元戎辭屏翰，珍館逸林泉。
- 勳業麒麟上，聲名奏華顛。
- 落成新紫府，拂拭舊青氈。
- 暇日來簪履，春風可管弦。
- 蓮開花十丈，桃熟歲三千。
- 雲駐東山境，星輝北斗躔。
- 笑談皆雨露，指顧即陶甄。
- 烏景行添線，蟾華且上弦。
- 垂弧當紀節，稱兕正迎年。
- 四海俱瞻仰，三宮助祝延。
- 匹休和有宋，受福總無邊。
- 試吏如孤遠，蒙恩夙記憐。
- 姓名勤剡奏，庖廩費周旋。
- 頂踵思持報，絲毫力未宣。
- 一憑難老頌，再炷博山烟。
- 願把如椽筆，重歸秉化權。
- 倍書中令考，穩穩戴貂蟬。

## 拼音

- jian4 shi4 sheng1 ying1 jie2 ， yu2 shi2 rui4 fu2 yuan2 。
- xi1 wei2 tian1 xia4 zai3 ， jin1 zuo4 di4 xing2 xian1 。
- di4 ke3 mei2 diao4 ding3 ， min2 si1 ji2 ji4 chuan1 。
- yuan2 rong2 ci2 ping2 han4 ， zhen1 guan3 yi4 lin2 quan2 。
- xun1 ye4 qi2 lin2 shang4 ， sheng1 ming2 zou4 hua2 dian1 。
- luo4 cheng2 xin1 zi3 fu3 ， fu2 shi4 jiu4 qing1 zhan1 。
- xia2 ri4 lai2 zan1 lü3 ， chun1 feng1 ke3 guan3 xian2 。
- lian2 kai1 hua1 shi2 zhang4 ， tao2 shu2 sui4 san1 qian1 。
- yun2 zhu4 dong1 shan1 jing4 ， xing1 hui1 bei3 dou3 chan2 。
- xiao4 tan2 jie1 yu3 lu4 ， zhi3 gu4 ji2 tao2 zhen1 。
- wu1 jing3 xing2 tian1 xian4 ， chan2 hua2 qie3 shang4 xian2 。
- chui2 hu2 dang1 ji4 jie2 ， cheng1 si4 zheng4 ying2 nian2 。
- si4 hai3 ju4 zhan1 yang3 ， san1 gong1 zhu4 zhu4 yan2 。
- pi3 xiu1 he2 you3 song4 ， shou4 fu2 zong3 wu2 bian1 。
- shi4 li4 ru2 gu1 yuan3 ， meng2 en1 su4 ji4 lian2 。
- xing4 ming2 qin2 yan3 zou4 ， pao2 lin3 fei4 zhou1 xuan2 。
- ding3 zhong3 si1 chi2 bao4 ， si1 hao2 li4 wei4 xuan1 。
- yi4 ping2 nan2 lao3 song4 ， zai4 zhu4 bo2 shan1 yan1 。
- yuan4 ba3 ru2 chuan2 bi3 ， zhong4 gui1 bing3 hua4 quan2 。
- bei4 shu1 zhong1 ling4 kao3 ， wen3 wen3 dai4 diao1 chan2 。

## 注释

## 译文

## 赏析
