---
id: zhao-shan-kuo-shang-wang-you-si-san-shi-yun
title: 上王右司三十韻
titlePinyin: shang4 wang2 you4 si1 san1 shi2 yun4
titleSlug: shang-wang-you-si-san-shi-yun
author: 趙善括
authorPinyin: zhao4 shan4 kuo4
authorSlug: zhao-shan-kuo
dynasty: 宋
dynastyPinyin: song4
dynastySlug: song
tags: []
---

## 正文

- 丱角從親後，摳衣拱座隅。
- 辭章窺雅制，翰墨景良模。
- 零露哀先德，青雲激壯圖。
- 暌違十五載，流落二三孤。
- 蹇澀憑鄉薦，崎嶇達上都。
- 芝眉重晤對，桂籍偶叨踰。
- 勞苦溫言重，開明鄙性迂。
- 一雷初綰綬，千里遇分符。
- 琴浦催科拙，澄江德政殊。
- 美瓜滋灌水，良醖寄兵厨。
- 社雁驚飛楚，邊鴻不到吳。
- 色辭思益遠，憂患痛多虞。
- 風樹親難待，林泉誓與俱。
- 啼號真有累，韁鎖復相拘。
- 華節來臨鎮，荒城獲走趨。
- 二天蒙芘覆，半載幸馳驅。
- 郡政慚轓蓋，民歌愧袴襦。
- 深期展四體，寧復顧微軀。
- 厚意平生在，高風振古無。
- 親依方款密，聚散忽須臾。
- 鷁首浮仙路，烏臺接禁塗。
- 苕溪雖近甸，宣室頼嘉謨。
- 德盛應難外，民思覬少蘇。
- 甘泉躋法從，膏澤下寰區。
- 自歎如巢幕，人憐數守株。
- 寸心隨履舄，隻影在江湖。
- 鳥倦一枝穩，龍須大手屠。
- 閑情驗蕉鹿，浩思憶蓴鱸。
- 已困三眠繭，還窮五技鼯。
- 楓宸清問處，回首念疎愚。

## 拼音

- guan4 jiao3 cong2 qin1 hou4 ， kou1 yi1 gong3 zuo4 yu2 。
- ci2 zhang1 kui1 ya3 zhi4 ， han4 mo4 jing3 liang2 mo2 。
- ling2 lu4 ai1 xian1 de2 ， qing1 yun2 ji1 zhuang4 tu2 。
- kui2 wei2 shi2 wu3 zai4 ， liu2 luo4 er4 san1 gu1 。
- jian3 se4 ping2 xiang1 jian4 ， qi2 qu1 da2 shang4 dou1 。
- zhi1 mei2 zhong4 wu4 dui4 ， gui4 ji2 ou3 dao1 yu2 。
- lao2 ku3 wen1 yan2 zhong4 ， kai1 ming2 bi3 xing4 yu1 。
- yi4 lei2 chu1 wan3 shou4 ， qian1 li3 yu4 fen1 fu2 。
- qin2 pu3 cui1 ke1 zhuo1 ， cheng2 jiang1 de2 zheng4 shu1 。
- mei3 gua1 zi1 guan4 shui3 ， liang2 yun4 ji4 bing1 chu2 。
- she4 yan4 jing1 fei1 chu3 ， bian1 hong2 bu2 dao4 wu2 。
- se4 ci2 si1 yi4 yuan3 ， you1 huan4 tong4 duo1 yu2 。
- feng1 shu4 qin1 nan2 dai4 ， lin2 quan2 shi4 yu3 ju4 。
- ti2 hao4 zhen1 you3 lei4 ， jiang1 suo3 fu4 xiang1 ju1 。
- hua2 jie2 lai2 lin2 zhen4 ， huang1 cheng2 huo4 zou3 qu1 。
- er4 tian1 meng2 pi2 fu4 ， ban4 zai4 xing4 chi2 qu1 。
- jun4 zheng4 can2 fan1 gai4 ， min2 ge1 kui4 ku4 ru2 。
- shen1 qi1 zhan3 si4 ti3 ， ning2 fu4 gu4 wei1 qu1 。
- hou4 yi4 ping2 sheng1 zai4 ， gao1 feng1 zhen4 gu3 wu2 。
- qin1 yi1 fang1 kuan3 mi4 ， ju4 san4 hu1 xu1 yu2 。
- yi4 shou3 fu2 xian1 lu4 ， wu1 tai2 jie1 jin4 tu2 。
- tiao2 xi1 sui1 jin4 dian4 ， xuan1 shi4 lai4 jia1 mo2 。
- de2 sheng4 ying1 nan2 wai4 ， min2 si1 ji4 shao3 su1 。
- gan1 quan2 ji1 fa3 cong2 ， gao1 ze2 xia4 huan2 qu1 。
- zi4 tan4 ru2 chao2 mu4 ， ren2 lian2 shu4 shou3 zhu1 。
- cun4 xin1 sui2 lü3 xi4 ， zhi1 ying3 zai4 jiang1 hu2 。
- niao3 juan4 yi4 zhi1 wen3 ， long2 xu1 da4 shou3 tu2 。
- xian2 qing2 yan4 jiao1 lu4 ， hao4 si1 yi4 chun2 lu2 。
- yi3 kun4 san1 mian2 jian3 ， huan2 qiong2 wu3 ji4 wu2 。
- feng1 chen2 qing1 wen4 chu3 ， hui2 shou3 nian4 shu1 yu2 。

## 注释

## 译文

## 赏析
