---
id: zhao-shan-kuo-qing-ming-hou-yi-ri-fan-hu-you-yuan-lian-ju
title: 清明後一日泛湖遊園聯句
titlePinyin: qing1 ming2 hou4 yi2 ri4 fan4 hu2 you2 yuan2 lian2 ju4
titleSlug: qing-ming-hou-yi-ri-fan-hu-you-yuan-lian-ju
author: 趙善括
authorPinyin: zhao4 shan4 kuo4
authorSlug: zhao-shan-kuo
dynasty: 宋
dynastyPinyin: song4
dynastySlug: song
tags: []
---

## 正文

- 清明過一日，甲子喜新霽。
- 理櫂汎平湖，吹風掃微曀。
- 巧剪翠縠紋，忽展畫屏勢。
- 千里入寸眸，萬物猶一贅。
- 寄傲天地闊，放意江山麗。
- 指點村市井，蕩漾漁家計。
- 小泊楊柳堤，徐行蘭蕙砌。
- 滿月射堵牆，乘風嚲雲髻。
- 彩舟簫鼓喧，花亭翠紅蔽。
- 石龍潄寒玉，竹鳳摇清篲。
- 閙花如有言，閑草遠無際。
- 梅豆點微酸，櫻珠綴纖脆。
- 荇带牽風長，鷗雪點波細。
- 怪山疊青巒，仙巖排綠桂。
- 親友宴樽俎，泉石爽襟袂。
- 曲徑濃香浮，深院幽人憩。
- 日暖蜂蝶喧，沙軟鴛鴦儷。
- 春秀猶未晚，懽遊端可繼。
- 歸舠泝洄洑，嘉圃芘林翳。
- 景勝詩愈豪，酒闌情未替。
- 解帆竚別墅，尋芳適佳第。
- 畫樓月初挂，朱欄春可繫。
- 燒燭照紅粧，墮簪空綠鬄。
- 笑歌誠有餘，金貂尚能貰。
- 醉墨寫欹斜，錦囊收短製。

## 拼音

- qing1 ming2 guo4 yi2 ri4 ， jia3 zi3 xi3 xin1 ji4 。
- li3 zhao4 fan4 ping2 hu2 ， chui1 feng1 sao3 wei1 yi4 。
- qiao3 jian3 cui4 hu2 wen2 ， hu1 zhan3 hua4 ping2 shi4 。
- qian1 li3 ru4 cun4 mou2 ， wan4 wu4 you2 yi2 zhui4 。
- ji4 ao4 tian1 di4 kuo4 ， fang4 yi4 jiang1 shan1 li2 。
- zhi3 dian3 cun1 shi4 jing3 ， dang4 yang4 yu2 jia1 ji4 。
- xiao3 bo2 yang2 liu3 di1 ， xu2 hang2 lan2 hui4 qi4 。
- man3 yue4 she4 du3 qiang2 ， cheng2 feng1 duo3 yun2 ji4 。
- cai3 zhou1 xiao1 gu3 xuan1 ， hua1 ting2 cui4 hong2 bi4 。
- shi2 long2 shu4 han2 yu4 ， zhu2 feng4 yao2 qing1 hui4 。
- nao4 hua1 ru2 you3 yan2 ， xian2 cao3 yuan3 wu2 ji4 。
- mei2 dou4 dian3 wei1 suan1 ， ying1 zhu1 zhui4 xian1 cui4 。
- xing4 dai4 qian1 feng1 chang2 ， ou1 xue3 dian3 bo1 xi4 。
- guai4 shan1 die2 qing1 luan2 ， xian1 yan2 pai2 lü4 gui4 。
- qin1 you3 yan4 zun1 zu3 ， quan2 shi2 shuang3 jin1 mei4 。
- qu3 jing4 nong2 xiang1 fu2 ， shen1 yuan4 you1 ren2 qi4 。
- ri4 nuan3 feng1 die2 xuan1 ， sha1 ruan3 yuan1 yang1 li4 。
- chun1 xiu4 you2 wei4 wan3 ， huan1 you2 duan1 ke3 ji4 。
- gui1 dao1 su4 hui2 fu2 ， jia1 pu3 pi2 lin2 yi4 。
- jing3 sheng4 shi1 yu4 hao2 ， jiu3 lan2 qing2 wei4 ti4 。
- jie3 fan1 zhu4 bie2 shu4 ， xun2 fang1 shi4 jia1 di4 。
- hua4 lou2 yue4 chu1 gua4 ， zhu1 lan2 chun1 ke3 xi4 。
- shao1 zhu2 zhao4 hong2 zhuang1 ， duo4 zan1 kong1 lü4 ti4 。
- xiao4 ge1 cheng2 you3 yu2 ， jin1 diao1 shang4 neng2 shi4 。
- zui4 mo4 xie3 qi1 xie2 ， jin3 nang2 shou1 duan3 zhi4 。

## 注释

## 译文

## 赏析
