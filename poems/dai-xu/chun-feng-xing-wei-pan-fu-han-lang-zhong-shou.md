---
id: dai-xu-chun-feng-xing-wei-pan-fu-han-lang-zhong-shou
title: 春風行爲判府韓郎中壽
titlePinyin: chun1 feng1 xing2 wei2 pan4 fu3 han2 lang2 zhong1 shou4
titleSlug: chun-feng-xing-wei-pan-fu-han-lang-zhong-shou
author: 戴栩
authorPinyin: dai4 xu3
authorSlug: dai-xu
dynasty: 宋
dynastyPinyin: song4
dynastySlug: song
tags: []
---

## 正文

- 鴻濛何物轉膠轕，春風萬里來閶闔。
- 佳哉可愛不可名，協氣穰穰如響答。
- 去年浙水皆春波，今年鄞江春最多。
- 桃源洞口一披拂，花胎柳骨含天和。
- 散作油雲三日雨，田家喜氣充環堵。
- 藜腸得米停春雷，共向清流浸秔稌。
- 秔稌可種麥可耘，今年上瑞應十分。
- 不知化工費多少，化工不自書其勳。
- 歸來閶闔門四敞，更展經綸九天上。
- 坐令八極一春臺，物物大鈞融溥暢。
- 君不見古往今來春復春，春風歲歲長如新。

## 拼音

- hong2 meng2 he2 wu4 zhuan3 jiao1 ge2 ， chun1 feng1 wan4 li3 lai2 chang1 he2 。
- jia1 zai1 ke3 ai4 bu4 ke3 ming2 ， xie2 qi4 rang2 rang2 ru2 xiang3 da2 。
- qu4 nian2 zhe4 shui3 jie1 chun1 bo1 ， jin1 nian2 yin2 jiang1 chun1 zui4 duo1 。
- tao2 yuan2 dong4 kou3 yi4 pi1 fu2 ， hua1 tai1 liu3 gu3 han2 tian1 he2 。
- san4 zuo4 you2 yun2 san1 ri4 yu3 ， tian2 jia1 xi3 qi4 chong1 huan2 du3 。
- li2 chang2 de2 mi3 ting2 chun1 lei2 ， gong4 xiang4 qing1 liu2 jin4 jing1 tu2 。
- jing1 tu2 ke3 zhong3 mai4 ke3 yun2 ， jin1 nian2 shang4 rui4 ying1 shi2 fen1 。
- bu4 zhi1 hua4 gong1 fei4 duo1 shao3 ， hua4 gong1 bu2 zi4 shu1 qi2 xun1 。
- gui1 lai2 chang1 he2 men2 si4 chang3 ， geng4 zhan3 jing1 lun2 jiu3 tian1 shang4 。
- zuo4 ling4 ba1 ji2 yi4 chun1 tai2 ， wu4 wu4 da4 jun1 rong2 pu3 chang4 。
- jun1 bu2 jian4 gu3 wang3 jin1 lai2 chun1 fu4 chun1 ， chun1 feng1 sui4 sui4 chang2 ru2 xin1 。

## 注释

## 译文

## 赏析
