---
id: dai-xu-he-cheng-xiang-jia-miao-shi
title: 賀丞相家廟詩
titlePinyin: he4 cheng2 xiang4 jia1 miao4 shi1
titleSlug: he-cheng-xiang-jia-miao-shi
author: 戴栩
authorPinyin: dai4 xu3
authorSlug: dai-xu
dynasty: 宋
dynastyPinyin: song4
dynastySlug: song
tags: []
---

## 正文

- 有永恢皇祚，中興挺世臣。
- 王封一品貴，廟錫五筵新。
- 日月臨華表，璇璣近彩晨。
- 秀當吳嶠色，流自鄮江津。
- 給吹儀褒燧，銘功鼎賜栒。
- 神游來燕日，吉朔契龜辰。
- 騶騎傳呼鬨，儀鸞供帳陳。
- 九街收雨凈，午漏带鐘勻。
- 從以簪纓貴，來羞俎豆珍。
- 思隨時共肅，懽與律回春。
- 感激思親淚，舂容致主身。
- 羣工瞻禮樂，百兩溢車輪。
- 粵若今爲盛，應無古與倫。
- 王珪漸寂寞，諸葛抱酸辛。
- 父子千齡並，明良一德純。
- 秉心同此學，錫福遍生民。
- 日者邦維固，天令敵運屯。
- 版圖重入漢，玉璽已收秦。
- 遵養謀先定，規恢氣遂振。
- 相仍鳴鸑鷟，雙玉上麒麟。
- 帝謂先朝舊，卿勳不數人。
- 何官崇寵渥，無地匪經綸。
- 禮始昭陵建，恩參潞國均。
- 有嚴京邑宇，還望越祠鄰。
- 犧象時觴潔，貂蟬月拜頻。
- 煙芬沾杳靄，雲氣護輪囷。
- 龜泗提封衍，韋平系緒詵。
- 祝宗辭不媿，善慶澤無垠。
- 永輔乾坤晏，同濡雨露仁。
- 小儒松桷頌，留筆紀蒼珉。

## 拼音

- you3 yong3 hui1 huang2 zuo4 ， zhong1 xing1 ting3 shi4 chen2 。
- wang2 feng1 yi1 pin3 gui4 ， miao4 xi1 wu3 yan2 xin1 。
- ri4 yue4 lin2 hua2 biao3 ， xuan2 ji1 jin4 cai3 chen2 。
- xiu4 dang1 wu2 jiao4 se4 ， liu2 zi4 mao4 jiang1 jin1 。
- gei3 chui1 yi2 bao1 sui4 ， ming2 gong1 ding3 ci4 xun2 。
- shen2 you2 lai2 yan4 ri4 ， ji2 shuo4 qi4 gui1 chen2 。
- zou1 qi2 chuan2 hu1 hong4 ， yi2 luan2 gong4 zhang4 chen2 。
- jiu3 jie1 shou1 yu3 jing4 ， wu3 lou4 dai4 zhong1 yun2 。
- cong2 yi3 zan1 ying1 gui4 ， lai2 xiu1 zu3 dou4 zhen1 。
- si1 sui2 shi2 gong4 su4 ， huan1 yu3 lü4 hui2 chun1 。
- gan3 ji1 si1 qin1 lei4 ， chong1 rong2 zhi4 zhu3 shen1 。
- qun2 gong1 zhan1 li3 le4 ， bai3 liang3 yi4 ju1 lun2 。
- yue4 ruo4 jin1 wei2 sheng4 ， ying1 wu2 gu3 yu3 lun2 。
- wang2 gui1 jian4 ji4 mo4 ， zhu1 ge3 bao4 suan1 xin1 。
- fu4 zi3 qian1 ling2 bing4 ， ming2 liang2 yi4 de2 chun2 。
- bing3 xin1 tong2 ci3 xue2 ， xi1 fu2 bian4 sheng1 min2 。
- ri4 zhe3 bang1 wei2 gu4 ， tian1 ling4 di2 yun4 tun2 。
- ban3 tu2 zhong4 ru4 han4 ， yu4 xi3 yi3 shou1 qin2 。
- zun1 yang3 mou2 xian1 ding4 ， gui1 hui1 qi4 sui4 zhen4 。
- xiang1 reng2 ming2 yue4 zhuo2 ， shuang1 yu4 shang4 qi2 lin2 。
- di4 wei4 xian1 chao2 jiu4 ， qing1 xun1 bu2 shu4 ren2 。
- he2 guan1 chong2 chong3 wo4 ， wu2 di4 fei3 jing1 lun2 。
- li3 shi3 zhao1 ling2 jian4 ， en1 can1 lu4 guo2 jun1 。
- you3 yan2 jing1 yi4 yu3 ， huan2 wang4 yue4 ci2 lin2 。
- xi1 xiang4 shi2 shang1 jie2 ， diao1 chan2 yue4 bai4 bin1 。
- yan1 fen1 zhan1 yao3 ai3 ， yun2 qi4 hu4 lun2 qun1 。
- gui1 si4 ti2 feng1 yan3 ， wei2 ping2 xi4 xu4 shen1 。
- zhu4 zong1 ci2 bu2 kui4 ， shan4 qing4 ze2 wu2 yin2 。
- yong3 fu3 qian2 kun1 yan4 ， tong2 ru2 yu3 lu4 ren2 。
- xiao3 ru2 song1 jue2 song4 ， liu2 bi3 ji4 cang1 min2 。

## 注释

## 译文

## 赏析
