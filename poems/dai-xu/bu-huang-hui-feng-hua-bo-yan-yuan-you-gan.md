---
id: dai-xu-bu-huang-hui-feng-hua-bo-yan-yuan-you-gan
title: 捕蝗回奉化泊剡源有感
titlePinyin: bu3 huang2 hui2 feng4 hua4 bo2 yan3 yuan2 you3 gan3
titleSlug: bu-huang-hui-feng-hua-bo-yan-yuan-you-gan
author: 戴栩
authorPinyin: dai4 xu3
authorSlug: dai-xu
dynasty: 宋
dynastyPinyin: song4
dynastySlug: song
tags: []
---

## 正文

- 十月五日江信風，小舟摇兀蘆葦叢。
- 雲端初月吐復翳，時有鸛鶴鳴寒空。
- 梓莢離離掛石髮，松蘿矯矯垂羽幢。
- 徒步長歌者誰子，乍抑乍揚驚遠厖。
- 令人慘淡百感集，呼酒不飲心未降。
- 自從作吏涴泥滓，故書蛛網塵滿窗。
- 海田無雨種十一，是處奔走祈淵龍。
- 龍慵不報蝗四起，茹草啖葉無留蹤。
- 早擊暮遮夜秉火，遺子已復同蜩蛩。
- 吏無功德可銷變，勉力與爾爭長雄。
- 矮屋三間自寒暑，居無十日甘憧憧。
- 却憶萊堂應夢我，白雲正隔西南峰。
- 人生富貴亦何用，長年菽水勝萬鍾。
- 一丘一壑自不惡，我欲從之邴曼容。

## 拼音

- shi2 yue4 wu3 ri4 jiang1 xin4 feng1 ， xiao3 zhou1 yao2 wu4 lu2 wei3 cong2 。
- yun2 duan1 chu1 yue4 tu3 fu4 yi4 ， shi2 you3 guan4 he4 ming2 han2 kong1 。
- zi3 jia2 li2 li2 gua4 shi2 fa4 ， song1 luo2 jiao3 jiao3 chui2 yu3 zhuang4 。
- tu2 bu4 chang2 ge1 zhe3 shui2 zi3 ， zha4 yi4 zha4 yang2 jing1 yuan3 mang2 。
- ling4 ren2 can3 dan4 bai3 gan3 ji2 ， hu1 jiu3 bu4 yin3 xin1 wei4 jiang4 。
- zi4 cong2 zuo4 li4 wo4 ni2 zi3 ， gu4 shu1 zhu1 wang3 chen2 man3 chuang1 。
- hai3 tian2 wu2 yu3 zhong3 shi2 yi1 ， shi4 chu3 ben1 zou3 qi2 yuan1 long2 。
- long2 yong1 bu2 bao4 huang2 si4 qi3 ， ru2 cao3 dan4 ye4 wu2 liu2 zong1 。
- zao3 ji1 mu4 zhe1 ye4 bing3 huo3 ， yi2 zi3 yi3 fu4 tong2 tiao2 qiong2 。
- li4 wu2 gong1 de2 ke3 xiao1 bian4 ， mian3 li4 yu3 er3 zheng1 chang2 xiong2 。
- ai3 wu1 san1 jian4 zi4 han2 shu3 ， ju1 wu2 shi2 ri4 gan1 chong1 chong1 。
- que4 yi4 lai2 tang2 ying1 meng4 wo3 ， bai2 yun2 zheng4 ge2 xi1 nan2 feng1 。
- ren2 sheng1 fu4 gui4 yi4 he2 yong4 ， chang2 nian2 shu1 shui3 sheng4 wan4 zhong1 。
- yi4 qiu1 yi2 he4 zi4 bu2 e4 ， wo3 yu4 cong2 zhi1 bing3 man4 rong2 。

## 注释

## 译文

## 赏析
