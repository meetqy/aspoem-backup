---
id: dai-xu-song-weng-ling-shu-fu-yue-shuai-fen-yun-de-yu-zi
title: 送翁靈舒赴越帥分韻得欲字
titlePinyin: song4 weng1 ling2 shu1 fu4 yue4 shuai4 fen1 yun4 de2 yu4 zi4
titleSlug: song-weng-ling-shu-fu-yue-shuai-fen-yun-de-yu-zi
author: 戴栩
authorPinyin: dai4 xu3
authorSlug: dai-xu
dynasty: 宋
dynastyPinyin: song4
dynastySlug: song
tags: []
---

## 正文

- 越峰羅四圍，越水鏡相燭。
- 我昔扁舟來，十日看不足。
- 天垂禹祠旁，海入秦望曲。
- 荒寒暝色歸，牛背下鴝鵒。
- 興亡百粵鄉，俛仰千載俗。
- 恨我劣風騷，眼到筆不屬。
- 君今挾此遊，萬象困搜斸。
- 有類古趫將，敵勍乃所欲。
- 市驅羲獻軍，降豎元賀纛。
- 策勳六義右，正始渺絲粟。
- 秋風吹蟲聲，桂菊漸結束。
- 京華萬種身，聚散棋着局。
- 吾徒日夕偕，文字當杯醁。
- 奈何奪此翁，爲我謝州督。

## 拼音

- yue4 feng1 luo2 si4 wei2 ， yue4 shui3 jing4 xiang1 zhu2 。
- wo3 xi1 pian1 zhou1 lai2 ， shi2 ri4 kan4 bu4 zu2 。
- tian1 chui2 yu3 ci2 pang2 ， hai3 ru4 qin2 wang4 qu3 。
- huang1 han2 ming2 se4 gui1 ， niu2 bei4 xia4 qu2 yu4 。
- xing1 wang2 bai3 yue4 xiang1 ， fu3 yang3 qian1 zai4 su2 。
- hen4 wo3 lie4 feng1 sao1 ， yan3 dao4 bi3 bu4 shu3 。
- jun1 jin1 xie2 ci3 you2 ， wan4 xiang4 kun4 sou1 zhu2 。
- you3 lei4 gu3 qiao2 jiang1 ， di2 qing2 nai3 suo3 yu4 。
- shi4 qu1 xi1 xian4 jun1 ， jiang4 shu4 yuan2 he4 dao4 。
- ce4 xun1 liu4 yi4 you4 ， zheng4 shi3 miao3 si1 su4 。
- qiu1 feng1 chui1 chong2 sheng1 ， gui4 ju2 jian4 jie2 shu4 。
- jing1 hua2 wan4 zhong3 shen1 ， ju4 san4 qi2 zhe0 ju2 。
- wu2 tu2 ri4 xi1 xie2 ， wen2 zi4 dang1 bei1 lu4 。
- nai4 he2 duo2 ci3 weng1 ， wei2 wo3 xie4 zhou1 du1 。

## 注释

## 译文

## 赏析
