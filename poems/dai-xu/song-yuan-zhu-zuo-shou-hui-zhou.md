---
id: dai-xu-song-yuan-zhu-zuo-shou-hui-zhou
title: 送袁著作守徽州
titlePinyin: song4 yuan2 zhu4 zuo4 shou3 hui1 zhou1
titleSlug: song-yuan-zhu-zuo-shou-hui-zhou
author: 戴栩
authorPinyin: dai4 xu3
authorSlug: dai-xu
dynasty: 宋
dynastyPinyin: song4
dynastySlug: song
tags: []
---

## 正文

- 明月峩進賢，飛霞粲朝服。
- 歸着萊氏斑，堂前問凉燠。
- 肘旁一印懸，字刻新安牧。
- 清時寶靜恬，頹俗迷返復。
- 而君膝上傳，賸此名節馥。
- 頳鯉躍天池，羣鯫蕩相逐。
- 中廼有一鱗，不洄亦不洑。
- 驪龍雷電威，閃光注兩目。
- 未知豢者誰，欲使同豭鶩。
- 君家此二圖，厥理探已熟。
- 翩然九門去，飫爾萬家福。
- 風移戶賦稠，雨足山苗彧。
- 一將蘭芸香，盡洗筩缿牘。
- 手別阻齊房，心期屬帆軸。
- 昔聞孔敬康，埋采彼深谷。
- 遲君膏覲車，後乘載幽獨。

## 拼音

- ming2 yue4 e2 jin4 xian2 ， fei1 xia2 can4 chao2 fu2 。
- gui1 zhe0 lai2 shi4 ban1 ， tang2 qian2 wen4 liang2 yu4 。
- zhou3 pang2 yi2 yin4 xuan2 ， zi4 ke4 xin1 an1 mu4 。
- qing1 shi2 bao3 jing4 tian2 ， tui2 su2 mi2 fan3 fu4 。
- er2 jun1 xi1 shang4 chuan2 ， sheng4 ci3 ming2 jie2 fu4 。
- cheng1 li3 yue4 tian1 chi2 ， qun2 zou1 dang4 xiang1 zhu2 。
- zhong1 nai3 you3 yi4 lin2 ， bu4 hui2 yi4 bu4 fu2 。
- li2 long2 lei2 dian4 wei1 ， shan3 guang1 zhu4 liang3 mu4 。
- wei4 zhi1 huan4 zhe3 shui2 ， yu4 shi3 tong2 jia1 wu4 。
- jun1 jia1 ci3 er4 tu2 ， jue2 li3 tan4 yi3 shu2 。
- pian1 ran2 jiu3 men2 qu4 ， yu4 er3 wan4 jia1 fu2 。
- feng1 yi2 hu4 fu4 chou2 ， yu3 zu2 shan1 miao2 yu4 。
- yi4 jiang1 lan2 yun2 xiang1 ， jin4 xi3 tong3 xiang4 du2 。
- shou3 bie2 zu3 qi2 fang2 ， xin1 qi1 shu3 fan1 zhou2 。
- xi1 wen2 kong3 jing4 kang1 ， mai2 cai3 bi3 shen1 gu3 。
- chi2 jun1 gao1 jin4 ju1 ， hou4 cheng2 zai4 you1 du2 。

## 注释

## 译文

## 赏析
