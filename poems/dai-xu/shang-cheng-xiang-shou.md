---
id: dai-xu-shang-cheng-xiang-shou
title: 上丞相壽
titlePinyin: shang4 cheng2 xiang4 shou4
titleSlug: shang-cheng-xiang-shou
author: 戴栩
authorPinyin: dai4 xu3
authorSlug: dai-xu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 人統開璿曆，台符煥紫躔。
- 數如環復始，天與壽無邊。
- 麟閣精神異，龍輿寵數專。
- 先朝稱舊弼，潞國最長年。
- 遼幣猶增遣，河流未肯旋。
- 爭如今日盛，獨致太平全。
- 青社歸傳檄，陰山息控弦。
- 堤成江勢却，疆闢稻畦連。
- 燮理功何鉅，勤勞意自便。
- 寒分編戶粟，雪賜羽林錢。
- 吉日登符寶，中天敞棟梴。
- 九重申駿命，一德共蟬聯。
- 吾道今隆矣，人文益粲然。
- 來歸褒衍聖，訪後續伊川。
- 美績隨時現，神謀應物圓。
- 基扶周鼎晏，色補舜衣妍。
- 獨立觀昭曠，中持斡化權。
- 通融文共武，銷壓黨兼偏。
- 位乃昭文右，功惟尚父先。
- 福流寰海遍，謙守此心堅。
- 卦象黄裳繇，詩家綠竹篇。
- 流傳皆琬琰，賡頌幾歌絃。
- 峻極千齡際，中和二日前。
- 沙堤春駘蕩，鳳沼曉澄鮮。
- 綺席紛才俊，瑶臺映列仙。
- 一經韋繼漢，百兩姞歸燕。
- 賤子叨卑鑰，清晨染賀牋。
- 所慙恩似海，安得筆如椽。
- 舉目看霖潤，褆身擬化甄。
- 願同松與石，潔操在平泉。

## 拼音

- ren2 tong3 kai1 xuan2 li4 ， tai2 fu2 huan4 zi3 chan2 。
- shu4 ru2 huan2 fu4 shi3 ， tian1 yu3 shou4 wu2 bian1 。
- lin2 ge2 jing1 shen2 yi4 ， long2 yu2 chong3 shu4 zhuan1 。
- xian1 chao2 cheng1 jiu4 bi4 ， lu4 guo2 zui4 chang2 nian2 。
- liao2 bi4 you2 zeng1 qian3 ， he2 liu2 wei4 ken3 xuan2 。
- zheng1 ru2 jin1 ri4 sheng4 ， du2 zhi4 tai4 ping2 quan2 。
- qing1 she4 gui1 chuan2 xi2 ， yin1 shan1 xi1 kong4 xian2 。
- di1 cheng2 jiang1 shi4 que4 ， jiang1 pi4 dao4 qi2 lian2 。
- xie4 li3 gong1 he2 ju4 ， qin2 lao2 yi4 zi4 bian4 。
- han2 fen1 bian1 hu4 su4 ， xue3 ci4 yu3 lin2 qian2 。
- ji2 ri4 deng1 fu2 bao3 ， zhong1 tian1 chang3 dong4 chan1 。
- jiu3 chong2 shen1 jun4 ming4 ， yi4 de2 gong4 chan2 lian2 。
- wu2 dao4 jin1 long2 yi3 ， ren2 wen2 yi4 can4 ran2 。
- lai2 gui1 bao1 yan3 sheng4 ， fang3 hou4 xu4 yi1 chuan1 。
- mei3 ji4 sui2 shi2 xian4 ， shen2 mou2 ying1 wu4 yuan2 。
- ji1 fu2 zhou1 ding3 yan4 ， se4 bu3 shun4 yi1 yan2 。
- du2 li4 guan1 zhao1 kuang4 ， zhong1 chi2 wo4 hua4 quan2 。
- tong1 rong2 wen2 gong4 wu3 ， xiao1 ya1 dang3 jian1 pian1 。
- wei4 nai3 zhao1 wen2 you4 ， gong1 wei2 shang4 fu4 xian1 。
- fu2 liu2 huan2 hai3 bian4 ， qian1 shou3 ci3 xin1 jian1 。
- gua4 xiang4 huang2 chang2 yao2 ， shi1 jia1 lü4 zhu2 pian1 。
- liu2 chuan2 jie1 wan3 yan3 ， geng1 song4 ji1 ge1 xian2 。
- jun4 ji2 qian1 ling2 ji4 ， zhong1 he2 er4 ri4 qian2 。
- sha1 di1 chun1 tai2 dang4 ， feng4 zhao3 xiao3 cheng2 xian1 。
- qi3 xi2 fen1 cai2 jun4 ， yao2 tai2 ying4 lie4 xian1 。
- yi4 jing1 wei2 ji4 han4 ， bai3 liang3 ji2 gui1 yan4 。
- jian4 zi3 dao1 bei1 yue4 ， qing1 chen2 ran3 he4 jian1 。
- suo3 can2 en1 si4 hai3 ， an1 de2 bi3 ru2 chuan2 。
- ju3 mu4 kan4 lin2 run4 ， ti2 shen1 ni3 hua4 zhen1 。
- yuan4 tong2 song1 yu3 shi2 ， jie2 cao1 zai4 ping2 quan2 。

## 注释

## 译文

## 赏析
