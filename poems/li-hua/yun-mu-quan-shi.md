---
id: li-hua-yun-mu-quan-shi
title: 雲母泉詩
titlePinyin: yun2 mu3 quan2 shi1
titleSlug: yun-mu-quan-shi
author: 李華
authorPinyin: li3 hua2
authorSlug: li-hua
dynasty: 唐
dynastyPinyin: tang2
dynastySlug: tang
tags: [] 
---

## 正文

- 晨登玄石嶺，嶺上寒松聲。
- 朗日風雨霽，高秋天地清。
- 山門開古寺，石竇含純精。
- 洞徹淨金界，夤緣流玉英。
- 澤藥滋畦茂，氣染茶甌馨。
- 飲液盡眉壽，飡和皆體平。
- 瓊漿駐容髮，甘露瑩心靈。
- 岱谷謝巧妙，匡山徒有名。
- 願言構蓬蓽，荷鍤引泠泠。
- 訪道出人世，招賢依福庭。
- 此心不能已，寤寐見吾兄。
- 曾結潁陽契，窮年無所成。
- 東西同放逐，蛇豕尚縱橫。
- 江漢阻攜手，天涯萬里情。
- 恩光起憔悴，西上謁承明。
- 秋色變江樹，相思紛以盈。
- 猨啼巴丘戍，月上武陵城。
- 共恨川路永，無由會友生。
- 雲泉不可忘，何日遂躬耕。

## 拼音

- chen2 deng1 xuan2 shi2 ling3 ， ling3 shang4 han2 song1 sheng1 。
- lang3 ri4 feng1 yu3 ji4 ， gao1 qiu1 tian1 di4 qing1 。
- shan1 men2 kai1 gu3 si4 ， shi2 dou4 han2 chun2 jing1 。
- dong4 che4 jing4 jin1 jie4 ， yin2 yuan2 liu2 yu4 ying1 。
- ze2 yao4 zi1 qi2 mao4 ， qi4 ran3 cha2 ou1 xin1 。
- yin3 ye4 jin4 mei2 shou4 ， can1 he2 jie1 ti3 ping2 。
- qiong2 jiang1 zhu4 rong2 fa4 ， gan1 lu4 ying2 xin1 ling2 。
- dai4 gu3 xie4 qiao3 miao4 ， kuang1 shan1 tu2 you3 ming2 。
- yuan4 yan2 gou4 peng2 bi4 ， he2 cha1 yin3 ling2 ling2 。
- fang3 dao4 chu1 ren2 shi4 ， zhao1 xian2 yi1 fu2 ting2 。
- ci3 xin1 bu4 neng2 yi3 ， wu4 mei4 jian4 wu2 xiong1 。
- ceng2 jie2 ying3 yang2 qi4 ， qiong2 nian2 wu2 suo3 cheng2 。
- dong1 xi1 tong2 fang4 zhu2 ， she2 shi3 shang4 zong4 heng2 。
- jiang1 han4 zu3 xie2 shou3 ， tian1 ya2 wan4 li3 qing2 。
- en1 guang1 qi3 qiao2 cui4 ， xi1 shang4 ye4 cheng2 ming2 。
- qiu1 se4 bian4 jiang1 shu4 ， xiang1 si1 fen1 yi3 ying2 。
- yuan2 ti2 ba1 qiu1 shu4 ， yue4 shang4 wu3 ling2 cheng2 。
- gong4 hen4 chuan1 lu4 yong3 ， wu2 you2 hui4 you3 sheng1 。
- yun2 quan2 bu4 ke3 wang4 ， he2 ri4 sui4 gong1 geng1 。

## 注释

## 译文

## 赏析
