---
id: li-hua-ji-zhao-qi-shi-yu
title: 寄趙七侍御
titlePinyin: ji4 zhao4 qi1 shi4 yu4
titleSlug: ji-zhao-qi-shi-yu
author: 李華
authorPinyin: li3 hua2
authorSlug: li-hua
dynasty: 唐
dynastyPinyin: tang2
dynastySlug: tang
tags: [] 
---

## 正文

- 搖槳曙江流，江清山復重。
- 心愜賞未足，川迥失前峰。
- 淩灘出極浦，曠若天池通。
- 君陽青嵯峨，開拆混元中。
- 九潭魚龍窟，仙成羽人宮。
- 陰奧潛鬼物，精光動煙空。
- 玄猨啼深蘢，白鳥戲葱蒙。
- 飛湍鳴金石，激溜鼓雷風。
- 雨濯萬木鮮，霞照千山濃。
- 草閑長餘綠，花靜落幽紅。
- 渚煙見晨釣，山月聞夜舂。
- 覆溪窈窕波，涵石淘溶溶。
- 丹丘忽聚散，素壁相奔衝。
- 白日破昏靄，靈山出其東。
- 勢排昊蒼上，氣壓吳越雄。
- 迴頭望雲卿，此恨發吾衷。
- 昔日蕭邵遊，四人纔成童。
- 屬詞慕孔門，入仕希上公。
- 緯卿陷非罪，折我昆吾鋒。
- 茂挺獨先覺，拔身渡京虹。
- 斯人謝明代，百代墜鵷鴻。
- 世故墜橫流，與君哀路窮。
- 相顧無死節，蒙恩逐殊封。
- 天波洗其瑕，朱衣備朝容。
- 一別凡十年，豈期復相從。
- 餘生得攜手，遺此兩孱翁。
- 羣遷失鶯羽，後凋惜長松。
- 衰旅難重別，悽悽滿心胸。
- 遇勝悲獨遊，貪奇悵孤逢。
- 禽尚彼何人，胡爲束樊籠。
- 吾師度門教，投弁躡遐蹤。

## 拼音

- yao2 jiang3 shu3 jiang1 liu2 ， jiang1 qing1 shan1 fu4 zhong4 。
- xin1 qie4 shang3 wei4 zu2 ， chuan1 jiong3 shi1 qian2 feng1 。
- ling2 tan1 chu1 ji2 pu3 ， kuang4 ruo4 tian1 chi2 tong1 。
- jun1 yang2 qing1 cuo2 e2 ， kai1 chai1 hun4 yuan2 zhong1 。
- jiu3 tan2 yu2 long2 ku1 ， xian1 cheng2 yu3 ren2 gong1 。
- yin1 ao4 qian2 gui3 wu4 ， jing1 guang1 dong4 yan1 kong1 。
- xuan2 yuan2 ti2 shen1 long2 ， bai2 niao3 xi4 cong1 meng2 。
- fei1 tuan1 ming2 jin1 shi2 ， ji1 liu1 gu3 lei2 feng1 。
- yu3 zhuo2 wan4 mu4 xian1 ， xia2 zhao4 qian1 shan1 nong2 。
- cao3 xian2 chang2 yu2 lü4 ， hua1 jing4 luo4 you1 hong2 。
- zhu3 yan1 jian4 chen2 diao4 ， shan1 yue4 wen2 ye4 chong1 。
- fu4 xi1 yao3 tiao3 bo1 ， han2 shi2 tao2 rong2 rong2 。
- dan1 qiu1 hu1 ju4 san4 ， su4 bi4 xiang1 ben1 chong1 。
- bai2 ri4 po4 hun1 ai3 ， ling2 shan1 chu1 qi2 dong1 。
- shi4 pai2 hao4 cang1 shang4 ， qi4 ya1 wu2 yue4 xiong2 。
- hui2 tou2 wang4 yun2 qing1 ， ci3 hen4 fa1 wu2 zhong1 。
- xi1 ri4 xiao1 shao4 you2 ， si4 ren2 cai2 cheng2 tong2 。
- shu3 ci2 mu4 kong3 men2 ， ru4 shi4 xi1 shang4 gong1 。
- wei3 qing1 xian4 fei1 zui4 ， zhe2 wo3 kun1 wu2 feng1 。
- mao4 ting3 du2 xian1 jue2 ， ba2 shen1 du4 jing1 hong2 。
- si1 ren2 xie4 ming2 dai4 ， bai3 dai4 zhui4 yuan1 hong2 。
- shi4 gu4 zhui4 heng2 liu2 ， yu3 jun1 ai1 lu4 qiong2 。
- xiang1 gu4 wu2 si3 jie2 ， meng2 en1 zhu2 shu1 feng1 。
- tian1 bo1 xi3 qi2 xia2 ， zhu1 yi1 bei4 chao2 rong2 。
- yi4 bie2 fan2 shi2 nian2 ， qi3 qi1 fu4 xiang1 cong2 。
- yu2 sheng1 de2 xie2 shou3 ， yi2 ci3 liang3 chan2 weng1 。
- qun2 qian1 shi1 ying1 yu3 ， hou4 diao1 xi1 chang2 song1 。
- shuai1 lü3 nan2 zhong4 bie2 ， qi1 qi1 man3 xin1 xiong1 。
- yu4 sheng4 bei1 du2 you2 ， tan1 qi2 chang4 gu1 feng2 。
- qin2 shang4 bi3 he2 ren2 ， hu2 wei2 shu4 fan2 long2 。
- wu2 shi1 du4 men2 jiao4 ， tou2 bian4 nie4 xia2 zong1 。

## 注释

## 译文

## 赏析
