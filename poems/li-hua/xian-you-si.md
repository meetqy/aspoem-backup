---
id: li-hua-xian-you-si
title: 仙遊寺
titlePinyin: xian1 you2 si4
titleSlug: xian-you-si
author: 李華
authorPinyin: li3 hua2
authorSlug: li-hua
dynasty: 唐
dynastyPinyin: tang2
dynastySlug: tang
tags: [] 
---

## 正文

- 捨事入樵逕，雲木深谷口。
- 萬壑移晦明，千峰轉前後。
- 嶷然龍潭上，石勢若奔走。
- 開拆秋天光，崩騰夏雷吼。
- 靈谿自茲去，紆直互紛糾。
- 聽聲靜復喧，望色無更有。
- 冥冥翠微下，高殿映杉柳。
- 滴滴洞穴中，懸泉響相扣。
- 昔時秦王女，羽化年代久。
- 日暮松風來，簫聲生左右。
- 早窺神仙籙，願結芝朮友。
- 安得羨門方，青囊繫吾肘。

## 拼音

- she3 shi4 ru4 qiao2 jing4 ， yun2 mu4 shen1 gu3 kou3 。
- wan4 he4 yi2 hui4 ming2 ， qian1 feng1 zhuan3 qian2 hou4 。
- yi2 ran2 long2 tan2 shang4 ， shi2 shi4 ruo4 ben1 zou3 。
- kai1 chai1 qiu1 tian1 guang1 ， beng1 teng2 xia4 lei2 hou3 。
- ling2 xi1 zi4 zi1 qu4 ， yu1 zhi2 hu4 fen1 jiu1 。
- ting1 sheng1 jing4 fu4 xuan1 ， wang4 se4 wu2 geng4 you3 。
- ming2 ming2 cui4 wei1 xia4 ， gao1 dian4 ying4 shan1 liu3 。
- di1 di1 dong4 xue2 zhong1 ， xuan2 quan2 xiang3 xiang1 kou4 。
- xi1 shi2 qin2 wang2 nü3 ， yu3 hua4 nian2 dai4 jiu3 。
- ri4 mu4 song1 feng1 lai2 ， xiao1 sheng1 sheng1 zuo3 you4 。
- zao3 kui1 shen2 xian1 lu4 ， yuan4 jie2 zhi1 zhu2 you3 。
- an1 de2 xian4 men2 fang1 ， qing1 nang2 xi4 wu2 zhou3 。

## 注释

## 译文

## 赏析
