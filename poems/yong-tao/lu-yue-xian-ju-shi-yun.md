---
id: yong-tao-lu-yue-xian-ju-shi-yun
title: 盧岳閑居十韻
titlePinyin: lu2 yue4 xian2 ju1 shi2 yun4
titleSlug: lu-yue-xian-ju-shi-yun
author: 雍陶
authorPinyin: yong1 tao2
authorSlug: yong-tao
dynasty: 唐
dynastyPinyin: tang2
dynastySlug: tang
tags: []
---

## 正文

- 擾擾走人寰，爭如占得閑。
- 防愁心付酒，求靜力登山。
- 見藥芳時採，逢花好處攀。
- 望雲開病眼，臨澗洗愁顏。
- 春色流巖下，秋聲碎竹間。
- 錦文苔點點，錢樣菊斑斑。
- 路遠朝無客，門深夜不關。
- 鶴飛高縹緲，鶯語巧綿蠻。
- 養拙甘沈默，忘懷絕險艱。
- 更憐雲外路，空去又空還。

## 拼音

- rao3 rao3 zou3 ren2 huan2 ， zheng1 ru2 zhan4 de2 xian2 。
- fang2 chou2 xin1 fu4 jiu3 ， qiu2 jing4 li4 deng1 shan1 。
- jian4 yao4 fang1 shi2 cai3 ， feng2 hua1 hao3 chu3 pan1 。
- wang4 yun2 kai1 bing4 yan3 ， lin2 jian4 xi3 chou2 yan2 。
- chun1 se4 liu2 yan2 xia4 ， qiu1 sheng1 sui4 zhu2 jian4 。
- jin3 wen2 tai2 dian3 dian3 ， qian2 yang4 ju2 ban1 ban1 。
- lu4 yuan3 chao2 wu2 ke4 ， men2 shen1 ye4 bu4 guan1 。
- he4 fei1 gao1 piao3 miao3 ， ying1 yu3 qiao3 mian2 man2 。
- yang3 zhuo1 gan1 shen3 mo4 ， wang4 huai2 jue2 xian3 jian1 。
- geng4 lian2 yun2 wai4 lu4 ， kong1 qu4 you4 kong1 huan2 。

## 注释

## 译文

## 赏析
