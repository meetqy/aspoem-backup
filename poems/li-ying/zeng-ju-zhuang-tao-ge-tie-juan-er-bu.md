---
id: li-ying-zeng-ju-zhuang-tao-ge-tie-juan-er-bu
title: 贈（據《壯陶閣帖》卷二補。）
titlePinyin: zeng4 （ ju4 《 zhuang4 tao2 ge2 tie1 》 juan4 er4 bu3 。 ）
titleSlug: zeng-ju-zhuang-tao-ge-tie-juan-er-bu
author: 李郢
authorPinyin: li3 ying3
authorSlug: li-ying
dynasty: 唐
dynastyPinyin: tang2
dynastySlug: tang
tags: [] 
---

## 正文

- 建陽門外柳千條，斜插鸞篦小錯刀。
- 紫袖握蟬聲欲絕，紅巾撲蝶勢潛高。
- 愁眉對照烟江柳，嫩臉初開露井桃。
- 閑把金釵惱鸚鵡，亂聲啞嘎落輕毛。
- （以上《秘殿珠林石渠寶笈續編》。
- ）（《秘殿珠林石渠寶笈續編》收李郢詩卷，原藏於淳化軒。
- 卷末有樂全居士、柯九思、陳繹曾、周仁榮、張翥五人附跋。
- 茲錄前三人跋如次。
- ）（〖1〗其一：李公嘗出守房陵商州，有善政，以能詩聞諸公間，有文集行於世。
- 此詩翰墨豪健，自成一家。
- 宣和六年季夏一日，樂全居士書。
- 〖原注：張密學諱確，字子固。
- 〗〖2〗其二：右唐李郢字楚望書七言詩真跡，後有張樂全跋，曾入紹興內府，合縫小璽具存。
- 詩法清麗，筆意飄撇，自有一種風氣。
- 僕僅見宣和所收許渾詩稿，精緻亦如之，足以見唐人所尚，流風餘韻，令人興起。
- 至治初，以佳本定武《蘭亭》易得之，愛玩不能去手。
- 丹丘柯九思識。
- 〖3〗其三：唐李楚望端公大中十年七言詩一卷。
- 楚望以是歲登進士第，其上主司詩云：「閉戶偶多鄉老譽，讀書精得聖人言。
- 」視「一日看盡長安花」，殆有間矣。
- 宜其疏於馳競，以藩鎮從事終也。
- 此紙鳥絲欄絕精緻，字畫有歐柳意。
- 楚望居餘杭，豈出於故家遺俗之所傳者歟？
- 泰定元年十月十三日，吳興陳繹曾書。
- ）。

## 拼音

- jian4 yang2 men2 wai4 liu3 qian1 tiao2 ， xie2 cha1 luan2 bi4 xiao3 cuo4 dao1 。
- zi3 xiu4 wo4 chan2 sheng1 yu4 jue2 ， hong2 jin1 pu1 die2 shi4 qian2 gao1 。
- chou2 mei2 dui4 zhao4 yan1 jiang1 liu3 ， nen4 lian3 chu1 kai1 lu4 jing3 tao2 。
- xian2 ba3 jin1 chai1 nao3 ying1 wu3 ， luan4 sheng1 ya3 ga3 luo4 qing1 mao2 。
- （ yi3 shang4 《 mi4 dian4 zhu1 lin2 shi2 qu2 bao3 ji2 xu4 bian1 》。
- ）（《 mi4 dian4 zhu1 lin2 shi2 qu2 bao3 ji2 xu4 bian1 》 shou1 li3 ying3 shi1 juan4 ， yuan2 cang2 wu1 chun2 hua4 xuan1 。
- juan3 mo4 you3 le4 quan2 ju1 shi4 、 ke1 jiu3 si1 、 chen2 yi4 ceng2 、 zhou1 ren2 rong2 、 zhang1 zhu4 wu3 ren2 fu4 ba2 。
- zi1 lu4 qian2 san1 ren2 ba2 ru2 ci4 。
- ）（〖1〗 qi2 yi1 ： li3 gong1 chang2 chu1 shou3 fang2 ling2 shang1 zhou1 ， you3 shan4 zheng4 ， yi3 neng2 shi1 wen2 zhu1 gong1 jian4 ， you3 wen2 ji2 xing2 wu1 shi4 。
- ci3 shi1 han4 mo4 hao2 jian4 ， zi4 cheng2 yi4 jia1 。
- xuan1 he2 liu4 nian2 ji4 xia4 yi2 ri4 ， le4 quan2 ju1 shi4 shu1 。
- 〖 yuan2 zhu4 ： zhang1 mi4 xue2 hui4 que4 ， zi4 zi3 gu4 。
- 〗〖2〗 qi2 er4 ： you4 tang2 li3 ying3 zi4 chu3 wang4 shu1 qi1 yan2 shi1 zhen1 ji4 ， hou4 you3 zhang1 le4 quan2 ba2 ， ceng2 ru4 shao4 xing1 nei4 fu3 ， he2 feng2 xiao3 xi3 ju4 cun2 。
- shi1 fa3 qing1 li2 ， bi3 yi4 piao1 pie3 ， zi4 you3 yi4 zhong3 feng1 qi4 。
- pu2 jin3 jian4 xuan1 he2 suo3 shou1 xu1 hun2 shi1 gao3 ， jing1 zhi4 yi4 ru2 zhi1 ， zu2 yi3 jian4 tang2 ren2 suo3 shang4 ， liu2 feng1 yu2 yun4 ， ling4 ren2 xing1 qi3 。
- zhi4 zhi4 chu1 ， yi3 jia1 ben3 ding4 wu3 《 lan2 ting2 》 yi4 de2 zhi1 ， ai4 wan2 bu4 neng2 qu4 shou3 。
- dan1 qiu1 ke1 jiu3 si1 shi2 。
- 〖3〗 qi2 san1 ： tang2 li3 chu3 wang4 duan1 gong1 da4 zhong1 shi2 nian2 qi1 yan2 shi1 yi2 juan4 。
- chu3 wang4 yi3 shi4 sui4 deng1 jin4 shi4 di4 ， qi2 shang4 zhu3 si1 shi1 yun2 ：「 bi4 hu4 ou3 duo1 xiang1 lao3 yu4 ， du2 shu1 jing1 de2 sheng4 ren2 yan2 。
- 」 shi4 「 yi2 ri4 kan4 jin4 chang2 an1 hua1 」， dai4 you3 jian4 yi3 。
- yi2 qi2 shu1 wu1 chi2 jing4 ， yi3 fan1 zhen4 cong2 shi4 zhong1 ye3 。
- ci3 zhi3 niao3 si1 lan2 jue2 jing1 zhi4 ， zi4 hua4 you3 ou1 liu3 yi4 。
- chu3 wang4 ju1 yu2 hang2 ， qi3 chu1 wu1 gu4 jia1 yi2 su2 zhi1 suo3 chuan2 zhe3 yu2 ？
- tai4 ding4 yuan2 nian2 shi2 yue4 shi2 san1 ri4 ， wu2 xing1 chen2 yi4 ceng2 shu1 。
- ）。

## 注释

## 译文

## 赏析
