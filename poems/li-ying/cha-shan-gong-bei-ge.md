---
id: li-ying-cha-shan-gong-bei-ge
title: 茶山貢焙歌
titlePinyin: cha2 shan1 gong4 bei4 ge1
titleSlug: cha-shan-gong-bei-ge
author: 李郢
authorPinyin: li3 ying3
authorSlug: li-ying
dynasty: 唐
dynastyPinyin: tang2
dynastySlug: tang
tags: [] 
---

## 正文

- 使君愛客情無已，客在金臺價無比。
- 春風三月貢茶時，盡逐紅旌到山裏。
- 焙中清曉朱門開，筐箱漸見新芽來。
- 陵煙觸露不停探，官家赤印連帖催。
- 朝飢暮匐誰興哀，喧闐競納不盈掬。
- 一時一餉還成堆，蒸之馥之香勝梅，研膏架動轟如雷。
- 茶成拜表貢天子，萬人爭噉春山摧。
- 驛騎鞭聲砉流電，半夜驅夫誰復見。
- 十日王程路四千，到時須及清明宴。
- 吾君可謂納諫君，諫官不諫何由聞。
- 九重城裏雖玉食，天涯吏役長紛紛。
- 使君憂民慘容色，就焙嘗茶坐諸客。
- 幾回到口重咨嗟，嫩綠鮮芳出何力。
- 山中有酒亦有歌，樂營房戶皆仙家。
- 仙家十隊酒百斛，金絲宴饌隨經過。
- 使君是日憂思多，客亦無言徵綺羅。
- 殷勤繞焙復長歎，官府例成期如何。
- 吳民吳民莫憔悴，使君作相期蘇爾。

## 拼音

- shi3 jun1 ai4 ke4 qing2 wu2 yi3 ， ke4 zai4 jin1 tai2 jia4 wu2 bi3 。
- chun1 feng1 san1 yue4 gong4 cha2 shi2 ， jin4 zhu2 hong2 jing1 dao4 shan1 li3 。
- bei4 zhong1 qing1 xiao3 zhu1 men2 kai1 ， kuang1 xiang1 jian4 jian4 xin1 ya2 lai2 。
- ling2 yan1 chu4 lu4 bu4 ting2 tan4 ， guan1 jia1 chi4 yin4 lian2 tie1 cui1 。
- chao2 ji1 mu4 fu2 shui2 xing1 ai1 ， xuan1 tian2 jing4 na4 bu4 ying2 ju1 。
- yi4 shi2 yi4 xiang3 huan2 cheng2 dui1 ， zheng1 zhi1 fu4 zhi1 xiang1 sheng4 mei2 ， yan2 gao1 jia4 dong4 hong1 ru2 lei2 。
- cha2 cheng2 bai4 biao3 gong4 tian1 zi3 ， wan4 ren2 zheng1 dan4 chun1 shan1 cui1 。
- yi4 qi2 bian1 sheng1 hua1 liu2 dian4 ， ban4 ye4 qu1 fu1 shui2 fu4 jian4 。
- shi2 ri4 wang2 cheng2 lu4 si4 qian1 ， dao4 shi2 xu1 ji2 qing1 ming2 yan4 。
- wu2 jun1 ke3 wei4 na4 jian4 jun1 ， jian4 guan1 bu2 jian4 he2 you2 wen2 。
- jiu3 chong2 cheng2 li3 sui1 yu4 shi2 ， tian1 ya2 li4 yi4 chang2 fen1 fen1 。
- shi3 jun1 you1 min2 can3 rong2 se4 ， jiu4 bei4 chang2 cha2 zuo4 zhu1 ke4 。
- ji1 hui2 dao4 kou3 zhong4 zi1 jie1 ， nen4 lü4 xian1 fang1 chu1 he2 li4 。
- shan1 zhong1 you3 jiu3 yi4 you3 ge1 ， le4 ying2 fang2 hu4 jie1 xian1 jia1 。
- xian1 jia1 shi2 dui4 jiu3 bai3 hu2 ， jin1 si1 yan4 zhuan4 sui2 jing1 guo4 。
- shi3 jun1 shi4 ri4 you1 si1 duo1 ， ke4 yi4 wu2 yan2 zhi3 qi3 luo2 。
- yin1 qin2 rao4 bei4 fu4 chang2 tan4 ， guan1 fu3 li4 cheng2 qi1 ru2 he2 。
- wu2 min2 wu2 min2 mo4 qiao2 cui4 ， shi3 jun1 zuo4 xiang1 qi1 su1 er3 。

## 注释

## 译文

## 赏析
