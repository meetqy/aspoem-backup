---
id: shi-ying-sun-you-huang-shan
title: 遊黄山
titlePinyin: you2 huang2 shan1
titleSlug: you-huang-shan
author: 石應孫
authorPinyin: shi2 ying1 sun1
authorSlug: shi-ying-sun
dynasty: 宋
dynastyPinyin: song4
dynastySlug: song
tags: []
---

## 正文

- 山川形勝雄江東，九華輝映天都峰。
- 傳聞早已盪胸臆，恨不插翼長相從。
- 朅來隨牒官秋浦，城郭奔馳厭塵土。
- 絜家捧檄過臨城，偷閒兩作煙霞主。
- 黄山登覽原無由，何期易地太平遊。
- 清池軒豁日舒麗，突兀樓觀撐深幽。
- 憑高徙倚敞心目，絕壁半天橫碧玉。
- 迴溪千里指顧間，螺髻分明三十六。
- 壯懷高向紫霄懸，俯視培塿真一拳。
- 古今秀色餐不盡，筆端收拾生雲煙。
- 萍蹤倘未逐流水，古剎相望二三里。
- 暇時風月得交游，鷗鷺同眠勿驚起。

## 拼音

- shan1 chuan1 xing2 sheng4 xiong2 jiang1 dong1 ， jiu3 hua2 hui1 ying4 tian1 du1 feng1 。
- chuan2 wen2 zao3 yi3 dang4 xiong1 yi4 ， hen4 bu4 cha1 yi4 chang2 xiang1 cong2 。
- qie4 lai2 sui2 die2 guan1 qiu1 pu3 ， cheng2 guo1 ben1 chi2 yan4 chen2 tu3 。
- jie2 jia1 peng3 xi2 guo4 lin2 cheng2 ， tou1 xian2 liang3 zuo4 yan1 xia2 zhu3 。
- huang2 shan1 deng1 lan3 yuan2 wu2 you2 ， he2 qi1 yi4 di4 tai4 ping2 you2 。
- qing1 chi2 xuan1 huo1 ri4 shu1 li2 ， tu1 wu4 lou2 guan1 cheng1 shen1 you1 。
- ping2 gao1 xi3 yi3 chang3 xin1 mu4 ， jue2 bi4 ban4 tian1 heng2 bi4 yu4 。
- hui2 xi1 qian1 li3 zhi3 gu4 jian4 ， luo2 ji4 fen1 ming2 san1 shi2 liu4 。
- zhuang4 huai2 gao1 xiang4 zi3 xiao1 xuan2 ， fu3 shi4 pei2 lou3 zhen1 yi4 quan2 。
- gu3 jin1 xiu4 se4 can1 bu2 jin4 ， bi3 duan1 shou1 shi0 sheng1 yun2 yan1 。
- ping2 zong1 tang3 wei4 zhu2 liu2 shui3 ， gu3 cha4 xiang1 wang4 er4 san1 li3 。
- xia2 shi2 feng1 yue4 de2 jiao1 you2 ， ou1 lu4 tong2 mian2 wu4 jing1 qi3 。

## 注释

## 译文

## 赏析
