---
id: li-she-ji-jing-niang-xie-zhen
title: 寄荆娘寫真
titlePinyin: ji4 jing1 niang2 xie3 zhen1
titleSlug: ji-jing-niang-xie-zhen
author: 李涉
authorPinyin: li3 she4
authorSlug: li-she
dynasty: 唐
dynastyPinyin: tang2
dynastySlug: tang
tags: [] 
---

## 正文

- 章華臺南莎草齊，長河柳色連金堤。
- 青樓曈曨曙光蚤，梨花滿巷鶯新啼。
- 章臺玉顏年十六，小來能唱西梁曲。
- 教坊大使久知名，郢上詞人歌不足。
- 少年才子心相許，夜夜高堂夢雲雨。
- 五銖香帔結同心，三寸紅牋替傳語。
- 緣池並戲雙鴛鴦，田田翠葉紅蓮香。
- 百年恩愛兩相許，一夕不見生愁腸。
- 上清仙女徵遊伴，欲從湘靈住河漢。
- 只愁陵谷變人寰，空歎桑田歸海岸。
- 願分精魄定形影，永似銀壺挂金井。
- 召得丹青絕世工，寫真與身真相同。
- 忽然相對兩不語，疑是妝成來鏡中。
- 豈期人願天不違，雲軿却駐從山歸。
- 畫圖封裹寄箱篋，洞房豔豔生光輝。
- 良人翻作東飛翼，却遣江頭問消息。
- 經年不得一封書，翠幕雲屏遶空壁。
- 結客有少年，名總身姓江。
- 征帆三千里，前月發豫章。
- 知我別時言，識我馬上郎。
- 恨無羽翼飛，使我徒怨滄波長。
- 開篋取畫圖，寄我形影與客將。
- 如今憔悴不相似，恐君重見生悲傷。
- 蒼梧九疑在何處，斑斑竹淚連瀟湘。

## 拼音

- zhang1 hua2 tai2 nan2 suo1 cao3 qi2 ， chang2 he2 liu3 se4 lian2 jin1 di1 。
- qing1 lou2 tong2 long2 shu3 guang1 zao3 ， li2 hua1 man3 xiang4 ying1 xin1 ti2 。
- zhang1 tai2 yu4 yan2 nian2 shi2 liu4 ， xiao3 lai2 neng2 chang4 xi1 liang2 qu3 。
- jiao4 fang1 da4 shi3 jiu3 zhi1 ming2 ， ying3 shang4 ci2 ren2 ge1 bu4 zu2 。
- shao4 nian2 cai2 zi3 xin1 xiang1 xu1 ， ye4 ye4 gao1 tang2 meng4 yun2 yu3 。
- wu3 zhu1 xiang1 pei4 jie2 tong2 xin1 ， san1 cun4 hong2 jian1 ti4 chuan2 yu3 。
- yuan2 chi2 bing4 xi4 shuang1 yuan1 yang1 ， tian2 tian2 cui4 ye4 hong2 lian2 xiang1 。
- bai3 nian2 en1 ai4 liang3 xiang1 xu1 ， yi4 xi1 bu2 jian4 sheng1 chou2 chang2 。
- shang4 qing1 xian1 nü3 zhi3 you2 ban4 ， yu4 cong2 xiang1 ling2 zhu4 he2 han4 。
- zhi1 chou2 ling2 gu3 bian4 ren2 huan2 ， kong1 tan4 sang1 tian2 gui1 hai3 an4 。
- yuan4 fen1 jing1 po4 ding4 xing2 ying3 ， yong3 si4 yin2 hu2 gua4 jin1 jing3 。
- zhao4 de2 dan1 qing1 jue2 shi4 gong1 ， xie3 zhen1 yu3 shen1 zhen1 xiang4 tong2 。
- hu1 ran2 xiang1 dui4 liang3 bu4 yu3 ， yi2 shi4 zhuang1 cheng2 lai2 jing4 zhong1 。
- qi3 qi1 ren2 yuan4 tian1 bu4 wei2 ， yun2 ping2 que4 zhu4 cong2 shan1 gui1 。
- hua4 tu2 feng1 guo3 ji4 xiang1 qie4 ， dong4 fang2 yan4 yan4 sheng1 guang1 hui1 。
- liang2 ren2 fan1 zuo4 dong1 fei1 yi4 ， que4 qian3 jiang1 tou2 wen4 xiao1 xi0 。
- jing1 nian2 bu4 de2 yi4 feng1 shu1 ， cui4 mu4 yun2 ping2 rao4 kong1 bi4 。
- jie2 ke4 you3 shao4 nian2 ， ming2 zong3 shen1 xing4 jiang1 。
- zheng1 fan1 san1 qian1 li3 ， qian2 yue4 fa1 yu4 zhang1 。
- zhi1 wo3 bie2 shi2 yan2 ， shi2 wo3 ma3 shang4 lang2 。
- hen4 wu2 yu3 yi4 fei1 ， shi3 wo3 tu2 yuan4 cang1 bo1 chang2 。
- kai1 qie4 qu3 hua4 tu2 ， ji4 wo3 xing2 ying3 yu3 ke4 jiang1 。
- ru2 jin1 qiao2 cui4 bu4 xiang1 si4 ， kong3 jun1 zhong4 jian4 sheng1 bei1 shang1 。
- cang1 wu2 jiu3 yi2 zai4 he2 chu3 ， ban1 ban1 zhu2 lei4 lian2 xiao1 xiang1 。

## 注释

## 译文

## 赏析
