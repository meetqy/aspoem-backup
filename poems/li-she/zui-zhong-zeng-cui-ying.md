---
id: li-she-zui-zhong-zeng-cui-ying
title: 醉中贈崔膺
titlePinyin: zui4 zhong1 zeng4 cui1 ying1
titleSlug: zui-zhong-zeng-cui-ying
author: 李涉
authorPinyin: li3 she4
authorSlug: li-she
dynasty: 唐
dynastyPinyin: tang2
dynastySlug: tang
tags: []
---

## 正文

- 與君兄弟匡嶺故，與君相逢揚子渡。
- 白浪南分吳塞雲，綠楊深入隋宮路。
- 隋家文物今雖改，舞館歌臺基尚在。
- 煬帝陵邊草木深，汴河流水空歸海。
- 古今悠悠人自別，此地繁華終未歇。
- 大道青樓夾翠煙，瓊墀繡帳開明月。
- 與君一言兩相許，外捨形骸中爾女。
- 揚州歌酒不可追，洛神映箔湘妃語。
- 白馬黃金爲身置，誰能獨羨他人醉。
- 暫到香爐一夕間，能展愁眉百世事。
- 君看白日光如箭，一度別來顏色變。
- 早謀侯印佩腰間，莫遣看花鬢如霰。

## 拼音

- yu3 jun1 xiong1 di4 kuang1 ling3 gu4 ， yu3 jun1 xiang1 feng2 yang2 zi3 du4 。
- bai2 lang4 nan2 fen1 wu2 sai1 yun2 ， lü4 yang2 shen1 ru4 sui2 gong1 lu4 。
- sui2 jia1 wen2 wu4 jin1 sui1 gai3 ， wu3 guan3 ge1 tai2 ji1 shang4 zai4 。
- yang2 di4 ling2 bian1 cao3 mu4 shen1 ， bian4 he2 liu2 shui3 kong1 gui1 hai3 。
- gu3 jin1 you1 you1 ren2 zi4 bie2 ， ci3 di4 fan2 hua2 zhong1 wei4 xie1 。
- da4 dao4 qing1 lou2 jia1 cui4 yan1 ， qiong2 chi2 xiu4 zhang4 kai1 ming2 yue4 。
- yu3 jun1 yi4 yan2 liang3 xiang1 xu1 ， wai4 she3 xing2 hai2 zhong1 er3 nü3 。
- yang2 zhou1 ge1 jiu3 bu4 ke3 zhui1 ， luo4 shen2 ying4 bo2 xiang1 fei1 yu3 。
- bai2 ma3 huang2 jin1 wei2 shen1 zhi4 ， shui2 neng2 du2 xian4 ta1 ren2 zui4 。
- zan4 dao4 xiang1 lu2 yi4 xi1 jian4 ， neng2 zhan3 chou2 mei2 bai3 shi4 shi4 。
- jun1 kan4 bai2 ri4 guang1 ru2 jian4 ， yi2 du4 bie2 lai2 yan2 se4 bian4 。
- zao3 mou2 hou2 yin4 pei4 yao1 jian4 ， mo4 qian3 kan4 hua1 bin4 ru2 xian4 。

## 注释

## 译文

## 赏析
