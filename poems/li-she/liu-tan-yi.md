---
id: li-she-liu-tan-yi
title: 六歎 一
titlePinyin: liu4 tan4   yi1
titleSlug: liu-tan-yi
author: 李涉
authorPinyin: li3 she4
authorSlug: li-she
dynasty: 唐
dynastyPinyin: tang2
dynastySlug: tang
tags: []
---

## 正文

- 蓬萊島邊採珠客，西望人寰星漢隔。
- 千重疊浪聳雲高，萬里平沙連月白。
- 海中洞穴尋難極，水底鮫人半相識。
- 玄蚌初開影暫明，驪龍欲近威難逼。
- 辛苦風濤白首期，得珠却恨求珠時。
- 隋侯歿世幾千載，只今薄俗空嗤嗤。

## 拼音

- peng2 lai2 dao3 bian1 cai3 zhu1 ke4 ， xi1 wang4 ren2 huan2 xing1 han4 ge2 。
- qian1 chong2 die2 lang4 song3 yun2 gao1 ， wan4 li3 ping2 sha1 lian2 yue4 bai2 。
- hai3 zhong1 dong4 xue2 xun2 nan2 ji2 ， shui3 di3 jiao1 ren2 ban4 xiang1 shi2 。
- xuan2 bang4 chu1 kai1 ying3 zan4 ming2 ， li2 long2 yu4 jin4 wei1 nan2 bi1 。
- xin1 ku3 feng1 tao1 bai2 shou3 qi1 ， de2 zhu1 que4 hen4 qiu2 zhu1 shi2 。
- sui2 hou2 mo4 shi4 ji1 qian1 zai4 ， zhi1 jin1 bao2 su2 kong1 chi1 chi1 。

## 注释

## 译文

## 赏析
