---
id: li-she-que-gui-ba-ling-tu-zhong-zou-bi-ji-tang-zhi-yan
title: 却歸巴陵途中走筆寄唐知言
titlePinyin: que4 gui1 ba1 ling2 tu2 zhong1 zou3 bi3 ji4 tang2 zhi1 yan2
titleSlug: que-gui-ba-ling-tu-zhong-zou-bi-ji-tang-zhi-yan
author: 李涉
authorPinyin: li3 she4
authorSlug: li-she
dynasty: 唐
dynastyPinyin: tang2
dynastySlug: tang
tags: []
---

## 正文

- 去年臘月來夏口，黑風白浪打頭吼。
- 櫓聲軋軋搖不前，看他撩亂張帆走。
- 逾月始到鸚鵡洲，嗚嗚暮角喧城頭。
- 逡巡未得見官長，夢寢但覺生愁憂。
- 軍中賢倅李監察，人馬曉來兼手札。
- 教令參謁禮數全，頭頭要處相稱掣。
- 唐氏一門今五龍，聲華殷殷皆如鍾。
- 就中十一最年少，別有俊氣橫心胸。
- 巧綴五言才刮骨，却怕柱天身硉矹。
- 後輩無勞續出頭，坳塘不合窺溟渤。
- 君家三兄舊山侶，方寸久來常許與。
- 不覺淹留兩月餘，風光漫爛生洲渚。
- 宇文文學儒家子，竹繞書齋花映水。
- 醉舞狂歌此地多，有時酩酊扶還起。
- 猥蒙方伯憐飢貧，假名許得陪諸賓。
- 酒家債負有填日，恣意頗敢排青緡。
- 余瞿二家同愛客，園蔬任遣奴人摘。
- 野狐泉頭銀葉方，一別十年今再覿。
- 更有風流歙奴子，能將盤帕來欺爾。
- 白馬青袍豁眼明，許他真是查郎髓。
- 良會芳時難再來，隟光電影長相催。
- 扁舟惆悵人南去，目斷江天凡幾回。

## 拼音

- qu4 nian2 la4 yue4 lai2 xia4 kou3 ， hei1 feng1 bai2 lang4 da3 tou2 hou3 。
- lu3 sheng1 ya4 ya4 yao2 bu4 qian2 ， kan4 ta1 liao2 luan4 zhang1 fan1 zou3 。
- yu2 yue4 shi3 dao4 ying1 wu3 zhou1 ， wu1 wu1 mu4 jiao3 xuan1 cheng2 tou2 。
- qun1 xun2 wei4 de2 jian4 guan1 chang2 ， meng4 qin3 dan4 jue2 sheng1 chou2 you1 。
- jun1 zhong1 xian2 cui4 li3 jian1 cha2 ， ren2 ma3 xiao3 lai2 jian1 shou3 zha2 。
- jiao4 ling4 can1 ye4 li3 shu4 quan2 ， tou2 tou2 yao4 chu3 xiang1 cheng1 che4 。
- tang2 shi4 yi4 men2 jin1 wu3 long2 ， sheng1 hua2 yin1 yin1 jie1 ru2 zhong1 。
- jiu4 zhong1 shi2 yi1 zui4 nian2 shao3 ， bie2 you3 jun4 qi4 heng2 xin1 xiong1 。
- qiao3 zhui4 wu3 yan2 cai2 gua1 gu3 ， que4 pa4 zhu4 tian1 shen1 lu4 wu4 。
- hou4 bei4 wu2 lao2 xu4 chu1 tou2 ， ao4 tang2 bu4 he2 kui1 ming2 bo2 。
- jun1 jia1 san1 xiong1 jiu4 shan1 lü3 ， fang1 cun4 jiu3 lai2 chang2 xu1 yu3 。
- bu4 jue2 yan1 liu2 liang3 yue4 yu2 ， feng1 guang1 man4 lan4 sheng1 zhou1 zhu3 。
- yu3 wen2 wen2 xue2 ru2 jia1 zi3 ， zhu2 rao4 shu1 zhai1 hua1 ying4 shui3 。
- zui4 wu3 kuang2 ge1 ci3 di4 duo1 ， you3 shi2 ming3 ding3 fu2 huan2 qi3 。
- wei3 meng2 fang1 bo2 lian2 ji1 pin2 ， jia3 ming2 xu1 de2 pei2 zhu1 bin1 。
- jiu3 jia1 zhai4 fu4 you3 tian2 ri4 ， zi4 yi4 po1 gan3 pai2 qing1 min2 。
- yu2 qu2 er4 jia1 tong2 ai4 ke4 ， yuan2 shu1 ren4 qian3 nu2 ren2 zhai1 。
- ye3 hu2 quan2 tou2 yin2 ye4 fang1 ， yi4 bie2 shi2 nian2 jin1 zai4 di2 。
- geng4 you3 feng1 liu2 xi1 nu2 zi3 ， neng2 jiang1 pan2 pa4 lai2 qi1 er3 。
- bai2 ma3 qing1 pao2 huo1 yan3 ming2 ， xu1 ta1 zhen1 shi4 cha2 lang2 sui3 。
- liang2 hui4 fang1 shi2 nan2 zai4 lai2 ， xi4 guang1 dian4 ying3 chang2 xiang1 cui1 。
- pian1 zhou1 chou2 chang4 ren2 nan2 qu4 ， mu4 duan4 jiang1 tian1 fan2 ji1 hui2 。

## 注释

## 译文

## 赏析
