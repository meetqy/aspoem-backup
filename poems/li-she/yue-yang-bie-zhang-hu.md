---
id: li-she-yue-yang-bie-zhang-hu
title: 岳陽別張[祜]
titlePinyin: yue4 yang2 bie2 zhang1 [ hu4 ]
titleSlug: yue-yang-bie-zhang-hu
author: 李涉
authorPinyin: li3 she4
authorSlug: li-she
dynasty: 唐
dynastyPinyin: tang2
dynastySlug: tang
tags: []
---

## 正文

- 十年蹭蹬爲逐臣，鬢毛白盡巴江春。
- 鹿鳴猨嘯雖寂寞，水蛟山魅多精神。
- 山瘧困中聞有赦，死灰不望光陰借。
- 半夜州符喚牧童，虛教衰病生驚怕。
- 巫峽洞庭千里餘，蠻陬水國何親疎。
- 由來真宰不宰我，徒勞歎者懷吹噓。
- 霸橋昔與張生別，萬變桑田何處說。
- 龍蛇縱在沒泥塗，長衢却爲駑駘設。
- 愛君氣堅風骨峭，文章真把江淹笑。
- 洛下諸生懼刺先，烏鳶不得齊鷹鷂。
- 岳陽西南湖上寺，水閣松房遍文字。
- 新釘張生一首詩，自餘吟著皆無味。
- 策馬前途須努力，莫學龍鍾虛歎息。

## 拼音

- shi2 nian2 ceng4 deng4 wei2 zhu2 chen2 ， bin4 mao2 bai2 jin4 ba1 jiang1 chun1 。
- lu4 ming2 yuan2 xiao4 sui1 ji4 mo4 ， shui3 jiao1 shan1 mei4 duo1 jing1 shen2 。
- shan1 nüe4 kun4 zhong1 wen2 you3 she4 ， si3 hui1 bu2 wang4 guang1 yin1 jie4 。
- ban4 ye4 zhou1 fu2 huan4 mu4 tong2 ， xu1 jiao4 shuai1 bing4 sheng1 jing1 pa4 。
- wu1 xia2 dong4 ting2 qian1 li3 yu2 ， man2 zou1 shui3 guo2 he2 qin1 shu1 。
- you2 lai2 zhen1 zai3 bu0 zai3 wo3 ， tu2 lao2 tan4 zhe3 huai2 chui1 xu1 。
- ba4 qiao2 xi1 yu3 zhang1 sheng1 bie2 ， wan4 bian4 sang1 tian2 he2 chu3 shuo1 。
- long2 she2 zong4 zai4 mei2 ni2 tu2 ， chang2 qu2 que4 wei2 nu2 tai2 she4 。
- ai4 jun1 qi4 jian1 feng1 gu3 qiao4 ， wen2 zhang1 zhen1 ba3 jiang1 yan1 xiao4 。
- luo4 xia4 zhu1 sheng1 ju4 ci4 xian1 ， wu1 yuan1 bu4 de2 qi2 ying1 yao4 。
- yue4 yang2 xi1 nan2 hu2 shang4 si4 ， shui3 ge2 song1 fang2 bian4 wen2 zi4 。
- xin1 ding1 zhang1 sheng1 yi4 shou3 shi1 ， zi4 yu2 yin2 zhu4 jie1 wu2 wei4 。
- ce4 ma3 qian2 tu2 xu1 nu3 li4 ， mo4 xue2 long2 zhong1 xu1 tan4 xi1 。

## 注释

## 译文

## 赏析
