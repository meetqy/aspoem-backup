---
id: li-she-ji-he-yang-cong-shi-yang-qian
title: 寄河陽從事楊潛
titlePinyin: ji4 he2 yang2 cong2 shi4 yang2 qian2
titleSlug: ji-he-yang-cong-shi-yang-qian
author: 李涉
authorPinyin: li3 she4
authorSlug: li-she
dynasty: 唐
dynastyPinyin: tang2
dynastySlug: tang
tags: []
---

## 正文

- 憶昨天台尋石梁，赤城枕下看扶桑。
- 金烏欲上海如血，翠色一點蓬萊光。
- 安期先生不可見，蓬萊目極滄海長。
- 回舟偶得風水便，煙帆數夕歸瀟湘。
- 瀟湘水清巖嶂曲，夜宿朝遊常不足。
- 一自無名身事閑，五湖雲月偏相屬。
- 進者恐不榮，退者恐不深。
- 魚遊鳥逝兩雖異，彼此各有遂生心。
- 身解耕耘妾能織，歲晏飢寒免相逼。
- 稚子纔年七歲餘，漁樵一半分渠力。
- 吾友從軍在河上，腰佩吳鉤佐飛將。
- 偶與嵩山道士期，西尋汴水來相訪。
- 見君顏色猶憔悴，知君未展心中事。
- 落日驅車出孟津，高歌共歎傷心地。
- 洛邑秦城少年別，兩都陳事空聞說。
- 漢家天子不東遊，古木行宮閉煙月。
- 洛濱老翁年八十，西望殘陽臨水泣。
- 自言生長開元中，武皇恩化親霑及。
- 當時天下無甲兵，雖聞賦斂毫毛輕。
- 紅車翠蓋滿衢路，洛中歡笑爭逢迎。
- 一從戎馬來幽薊，山谷虎狼無捍制。
- 九重宮殿閉豺狼，萬國生人自相噬。
- 蹭蹬瘡痍今不平，干戈南北常縱橫。
- 中原膏血焦欲盡，四郊貪將猶憑陵。
- 秦中豪寵爭出羣，巧將言智寬明君。
- 南山四皓不敢語，渭上釣人何足云。
- 君不見昔時槐柳八百里，路傍五月清陰起。
- 只今零落幾株殘，枯根半死黃河水。

## 拼音

- yi4 zuo2 tian1 tai2 xun2 shi2 liang2 ， chi4 cheng2 zhen3 xia4 kan4 fu2 sang1 。
- jin1 wu1 yu4 shang4 hai3 ru2 xue4 ， cui4 se4 yi4 dian3 peng2 lai2 guang1 。
- an1 qi1 xian1 sheng0 bu4 ke3 jian4 ， peng2 lai2 mu4 ji2 cang1 hai3 chang2 。
- hui2 zhou1 ou3 de2 feng1 shui3 bian4 ， yan1 fan1 shu4 xi1 gui1 xiao1 xiang1 。
- xiao1 xiang1 shui3 qing1 yan2 zhang4 qu3 ， ye4 su4 chao2 you2 chang2 bu4 zu2 。
- yi2 zi4 wu2 ming2 shen1 shi4 xian2 ， wu3 hu2 yun2 yue4 pian1 xiang1 shu3 。
- jin4 zhe3 kong3 bu4 rong2 ， tui4 zhe3 kong3 bu4 shen1 。
- yu2 you2 niao3 shi4 liang3 sui1 yi4 ， bi3 ci3 ge4 you3 sui4 sheng1 xin1 。
- shen1 jie3 geng1 yun2 qie4 neng2 zhi1 ， sui4 yan4 ji1 han2 mian3 xiang1 bi1 。
- zhi4 zi3 cai2 nian2 qi1 sui4 yu2 ， yu2 qiao2 yi2 ban4 fen1 qu2 li4 。
- wu2 you3 cong2 jun1 zai4 he2 shang4 ， yao1 pei4 wu2 gou1 zuo3 fei1 jiang1 。
- ou3 yu3 song1 shan1 dao4 shi0 qi1 ， xi1 xun2 bian4 shui3 lai2 xiang1 fang3 。
- jian4 jun1 yan2 se4 you2 qiao2 cui4 ， zhi1 jun1 wei4 zhan3 xin1 zhong1 shi4 。
- luo4 ri4 qu1 ju1 chu1 meng4 jin1 ， gao1 ge1 gong4 tan4 shang1 xin1 di4 。
- luo4 yi4 qin2 cheng2 shao4 nian2 bie2 ， liang3 dou1 chen2 shi4 kong1 wen2 shuo1 。
- han4 jia1 tian1 zi3 bu4 dong1 you2 ， gu3 mu4 xing2 gong1 bi4 yan1 yue4 。
- luo4 bin1 lao3 weng1 nian2 ba1 shi2 ， xi1 wang4 can2 yang2 lin2 shui3 qi4 。
- zi4 yan2 sheng1 chang2 kai1 yuan2 zhong1 ， wu3 huang2 en1 hua4 qin1 zhan1 ji2 。
- dang1 shi2 tian1 xia4 wu2 jia3 bing1 ， sui1 wen2 fu4 lian3 hao2 mao2 qing1 。
- hong2 ju1 cui4 gai4 man3 qu2 lu4 ， luo4 zhong1 huan1 xiao4 zheng1 feng2 ying2 。
- yi4 cong2 rong2 ma3 lai2 you1 ji4 ， shan1 gu3 hu3 lang2 wu2 han4 zhi4 。
- jiu3 chong2 gong1 dian4 bi4 chai2 lang2 ， wan4 guo2 sheng1 ren2 zi4 xiang1 shi4 。
- ceng4 deng4 chuang1 yi2 jin1 bu4 ping2 ， gan1 ge1 nan2 bei3 chang2 zong4 heng2 。
- zhong1 yuan2 gao1 xue4 jiao1 yu4 jin4 ， si4 jiao1 tan1 jiang1 you2 ping2 ling2 。
- qin2 zhong1 hao2 chong3 zheng1 chu1 qun2 ， qiao3 jiang1 yan2 zhi4 kuan1 ming2 jun1 。
- nan2 shan1 si4 hao4 bu4 gan3 yu3 ， wei4 shang4 diao4 ren2 he2 zu2 yun2 。
- jun1 bu2 jian4 xi1 shi2 huai2 liu3 ba1 bai3 li3 ， lu4 bang4 wu3 yue4 qing1 yin1 qi3 。
- zhi1 jin1 ling2 luo4 ji1 zhu1 can2 ， ku1 gen1 ban4 si3 huang2 he2 shui3 。

## 注释

## 译文

## 赏析
