---
id: lu-yuan-zhong-huan-zhu-dong
title: 環珠洞
titlePinyin: huan2 zhu1 dong4
titleSlug: huan-zhu-dong
author: 呂愿中
authorPinyin: lü3 yuan4 zhong1
authorSlug: lu-yuan-zhong
dynasty: 宋
dynastyPinyin: song4
dynastySlug: song
tags: []
---

## 正文

- 朝野樂昇平，園林窮勝討。
- 快雨洗塵埃，秋山浄如埽。
- 游魚聚江灣，饑烏集木杪。
- 羣芳鬰崢嶸，一水翠繚繞。
- 雲頭蒼狗變，龍蛇亂夭矯。
- 巖洞真奇崛，造物逞天巧。
- 近在堂奧間，超然類三島。
- 暫舍簿書忙，何時脫紛擾。
- 靜聽黄鸝鳴，一聲還復悄。
- 纚維去咫尺，涉步即幽窈。
- 新岸暗蒼苔，喬木蔽蘿蔦。
- 山腹有遺祠，隱然見華表。
- 筍輿訪崇臺，空曠遊遐眺。
- 八桂困樵蘇，歎息心爲愀。
- 任侯三蜀秀，冰壺湛春曉。
- 有藥駐朱顔，可以長不老。
- 雄篇頃刻成，舉座悉稱好。
- 戛玉副鳴球，士夫善傳道。
- 五嶺類觀東，一覽眾山小。
- 呂巖何興廢，事固有前兆。
- 新詩刻翠珉，異日可稽考。
- 玩珠紀勝遊，聊復醉清醥。

## 拼音

- chao2 ye3 le4 sheng1 ping2 ， yuan2 lin2 qiong2 sheng4 tao3 。
- kuai4 yu3 xi3 chen2 ai1 ， qiu1 shan1 jing4 ru2 sao4 。
- you2 yu2 ju4 jiang1 wan1 ， ji1 wu1 ji2 mu4 miao3 。
- qun2 fang1 yu4 zheng1 rong2 ， yi4 shui3 cui4 liao2 rao4 。
- yun2 tou2 cang1 gou3 bian4 ， long2 she2 luan4 yao1 jiao3 。
- yan2 dong4 zhen1 qi2 jue2 ， zao4 wu4 cheng3 tian1 qiao3 。
- jin4 zai4 tang2 ao4 jian4 ， chao1 ran2 lei4 san1 dao3 。
- zan4 she4 bo2 shu1 mang2 ， he2 shi2 tuo1 fen1 rao3 。
- jing4 ting1 huang2 li2 ming2 ， yi4 sheng1 huan2 fu4 qiao1 。
- li2 wei2 qu4 zhi3 chi3 ， she4 bu4 ji2 you1 yao3 。
- xin1 an4 an4 cang1 tai2 ， qiao2 mu4 bi4 luo2 niao3 。
- shan1 fu4 you3 yi2 ci2 ， yin3 ran2 jian4 hua2 biao3 。
- sun3 yu2 fang3 chong2 tai2 ， kong1 kuang4 you2 xia2 tiao4 。
- ba1 gui4 kun4 qiao2 su1 ， tan4 xi1 xin1 wei2 qiao3 。
- ren4 hou2 san1 shu3 xiu4 ， bing1 hu2 zhan4 chun1 xiao3 。
- you3 yao4 zhu4 zhu1 yan2 ， ke3 yi3 chang2 bu4 lao3 。
- xiong2 pian1 qing3 ke4 cheng2 ， ju3 zuo4 xi1 cheng1 hao3 。
- jia2 yu4 fu4 ming2 qiu2 ， shi4 fu1 shan4 chuan2 dao4 。
- wu3 ling3 lei4 guan1 dong1 ， yi4 lan3 zhong4 shan1 xiao3 。
- lü3 yan2 he2 xing1 fei4 ， shi4 gu4 you3 qian2 zhao4 。
- xin1 shi1 ke4 cui4 min2 ， yi4 ri4 ke3 ji1 kao3 。
- wan2 zhu1 ji4 sheng4 you2 ， liao2 fu4 zui4 qing1 piao3 。

## 注释

## 译文

## 赏析
