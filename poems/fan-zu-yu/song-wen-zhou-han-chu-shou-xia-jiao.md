---
id: fan-zu-yu-song-wen-zhou-han-chu-shou-xia-jiao
title: 送文周翰出守陜郊
titlePinyin: song4 wen2 zhou1 han4 chu1 shou3 xia2 jiao1
titleSlug: song-wen-zhou-han-chu-shou-xia-jiao
author: 范祖禹
authorPinyin: fan4 zu3 yu3
authorSlug: fan-zu-yu
dynasty: 宋
dynastyPinyin: song4
dynastySlug: song
tags: []
---

## 正文

- 維師謝公衮，稷契仰高躅。
- 公子睠庭闈，西郊作侯牧。
- 飄颻丹穴鳳，燦爛文昌宿。
- 雅望冠朝端，妙年分陜服。
- 綵衣照洛水，紅旆驅崤谷。
- 荆山連太華，翠氣堆羣玉。
- 長河從天来，迴斡卷坤軸。
- 東奔觸砥柱，北向摧平陸。
- 壯哉山河固，屏翰神明隩。
- 秦人亦勞止，生氣日已蹙。
- 兵戈困瘡痍，賦斂苦敲朴。
- 使君得召父，庶可飽饘粥。
- 耕桑徧南畝，禮義興比屋。
- 門前長安道，日夕撃征轂。
- 念昔西徂東，經過厭結束。
- 爾来卧巖谷，十載歸天禄。
- 猶如閉樊籠，恨未隨鴻鵠。
- 隠几思故山，側身望喬木。
- 何時拂塵衣，假道西走蜀。
- 駐馬問甘棠，歌謡聽淳俗。

## 拼音

- wei2 shi1 xie4 gong1 gun3 ， ji4 qi4 yang3 gao1 zhu2 。
- gong1 zi3 juan4 ting2 wei2 ， xi1 jiao1 zuo4 hou2 mu4 。
- piao1 yao2 dan1 xue2 feng4 ， can4 lan4 wen2 chang1 su4 。
- ya3 wang4 guan1 chao2 duan1 ， miao4 nian2 fen1 xia2 fu2 。
- cai3 yi1 zhao4 luo4 shui3 ， hong2 pei4 qu1 xiao2 gu3 。
- jing1 shan1 lian2 tai4 hua2 ， cui4 qi4 dui1 qun2 yu4 。
- chang2 he2 cong2 tian1 lai2 ， hui2 wo4 juan4 kun1 zhou2 。
- dong1 ben1 chu4 di3 zhu4 ， bei3 xiang4 cui1 ping2 lu4 。
- zhuang4 zai1 shan1 he2 gu4 ， ping2 han4 shen2 ming2 yu4 。
- qin2 ren2 yi4 lao2 zhi3 ， sheng1 qi4 ri4 yi3 cu4 。
- bing1 ge1 kun4 chuang1 yi2 ， fu4 lian3 ku3 qiao1 pu3 。
- shi3 jun1 de2 zhao4 fu4 ， shu4 ke3 bao3 zhan1 zhou1 。
- geng1 sang1 bian4 nan2 mu3 ， li3 yi4 xing1 bi3 wu1 。
- men2 qian2 chang2 an1 dao4 ， ri4 xi1 ji1 zheng1 gu3 。
- nian4 xi1 xi1 cu2 dong1 ， jing1 guo4 yan4 jie2 shu4 。
- er3 lai2 wo4 yan2 gu3 ， shi2 zai4 gui1 tian1 lu4 。
- you2 ru2 bi4 fan2 long2 ， hen4 wei4 sui2 hong2 hu2 。
- yin3 ji3 si1 gu4 shan1 ， ce4 shen1 wang4 qiao2 mu4 。
- he2 shi2 fu2 chen2 yi1 ， jia3 dao4 xi1 zou3 shu3 。
- zhu4 ma3 wen4 gan1 tang2 ， ge1 yao2 ting1 chun2 su2 。

## 注释

## 译文

## 赏析
