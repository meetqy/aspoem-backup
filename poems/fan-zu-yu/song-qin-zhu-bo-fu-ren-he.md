---
id: fan-zu-yu-song-qin-zhu-bo-fu-ren-he
title: 送秦主簿赴仁和
titlePinyin: song4 qin2 zhu3 bo2 fu4 ren2 he2
titleSlug: song-qin-zhu-bo-fu-ren-he
author: 范祖禹
authorPinyin: fan4 zu3 yu3
authorSlug: fan-zu-yu
dynasty: 宋
dynastyPinyin: song4
dynastySlug: song
tags: []
---

## 正文

- 我思適吳越，懐古意如何。
- 太伯振高風，仲雍揚清波。
- 緒餘有季子，饑食玉山禾。
- 山水發奇秀，古来英俊多。
- 秦君淮海彦，文鋒雄太阿。
- 早依蘓揚州，匠手爲礲磨。
- 光芒侵星斗，氣象奔江河。
- 青衫拾科第，試邑佐絃歌。
- 春水生南國，扁舟浮緑羅。
- 方将剖蚌璞，焜燿隨與和。
- 我病久廢詩，緬思眄庭柯。
- 徬徨戀紫闥，歲月屢蹉跎。
- 看君登朝廷，奏頌助猗那。
- 爲我謝蘇公，先歸待江沱。

## 拼音

- wo3 si1 shi4 wu2 yue4 ， huai2 gu3 yi4 ru2 he2 。
- tai4 bo2 zhen4 gao1 feng1 ， zhong4 yong1 yang2 qing1 bo1 。
- xu4 yu2 you3 ji4 zi0 ， ji1 shi2 yu4 shan1 he2 。
- shan1 shui3 fa1 qi2 xiu4 ， gu3 lai2 ying1 jun4 duo1 。
- qin2 jun1 huai2 hai3 yan4 ， wen2 feng1 xiong2 tai4 e1 。
- zao3 yi1 su1 yang2 zhou1 ， jiang4 shou3 wei2 long2 mo2 。
- guang1 mang2 qin1 xing1 dou3 ， qi4 xiang4 ben1 jiang1 he2 。
- qing1 shan1 shi2 ke1 di4 ， shi4 yi4 zuo3 xian2 ge1 。
- chun1 shui3 sheng1 nan2 guo2 ， pian1 zhou1 fu2 lü4 luo2 。
- fang1 jiang1 pou1 bang4 pu2 ， kun1 yao4 sui2 yu3 he2 。
- wo3 bing4 jiu3 fei4 shi1 ， mian3 si1 mian3 ting2 ke1 。
- pang2 huang2 lian4 zi3 ta4 ， sui4 yue4 lü3 cuo1 tuo2 。
- kan4 jun1 deng1 chao2 ting2 ， zou4 song4 zhu4 yi1 na4 。
- wei2 wo3 xie4 su1 gong1 ， xian1 gui1 dai4 jiang1 tuo2 。

## 注释

## 译文

## 赏析
