---
id: fan-zu-yu-qi-yue-wu-ri-re-tui-xi-liang-zi-zhong-you-huai-er-shi-si-yun
title: 七月五日熱退喜凉資中有懷二十四韻
titlePinyin: qi1 yue4 wu3 ri4 re4 tui4 xi3 liang2 zi1 zhong1 you3 huai2 er4 shi2 si4 yun4
titleSlug: qi-yue-wu-ri-re-tui-xi-liang-zi-zhong-you-huai-er-shi-si-yun
author: 范祖禹
authorPinyin: fan4 zu3 yu3
authorSlug: fan-zu-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 仲夏金火争，陰陽勢相奪。
- 乾坤鼓洪鑪，夸父死奔渴。
- 普天無纎雲，厚土萬丈裂。
- 亭亭太陽午，安得日車跌。
- 清冷想寒門，浩蕩思舞雪。
- 嘆彼老農耕，有苖不得活。
- 乞雨禱潭龍，望雲驅旱魃。
- 帝車俄廻指，四序苦飄忽。
- 木落天地秋，清霜洗空濶。
- 凉風破閶闔，勢欲捲溟渤。
- 衆鳥盡不飛，峥嶸見孤鶻。
- 登臨滌魂神，颯爽動毛骨。
- 因懷京洛間，車馬填城闕。
- 紅塵暗天宇，愚智共汩沒。
- 出門無所適，肝肺爲枯竭。
- 平生喜林泉，瀟灑愛風月。
- 滄浪有漁父，逸步脱羈紲。
- 超然思遠遊，萬古訪遺轍。
- 安能公侯間，俯僂事干謁。
- 及来山水縣，素志得少豁。
- 白石拂雲眠，芳蓀乘露擷。
- 尋山喜幽勝，照水翫澄澈。
- 雖無巢許操，夙慕夷齊潔。
- 庶以保吾真，無爲事其末。

## 拼音

- zhong4 xia4 jin1 huo3 zheng1 ， yin1 yang2 shi4 xiang1 duo2 。
- qian2 kun1 gu3 hong2 lu2 ， kua1 fu4 si3 ben1 ke3 。
- pu3 tian1 wu2 xian1 yun2 ， hou4 tu3 wan4 zhang4 lie4 。
- ting2 ting2 tai4 yang2 wu3 ， an1 de2 ri4 ju1 die1 。
- qing1 leng3 xiang3 han2 men2 ， hao4 dang4 si1 wu3 xue3 。
- tan4 bi3 lao3 nong2 geng1 ， you3 di2 bu4 de2 huo2 。
- qi3 yu3 dao3 tan2 long2 ， wang4 yun2 qu1 han4 ba2 。
- di4 ju1 e2 hui2 zhi3 ， si4 xu4 ku3 piao1 hu1 。
- mu4 luo4 tian1 di4 qiu1 ， qing1 shuang1 xi3 kong1 kuo4 。
- liang2 feng1 po4 chang1 he2 ， shi4 yu4 juan3 ming2 bo2 。
- zhong4 niao3 jin4 bu4 fei1 ， zheng1 rong2 jian4 gu1 gu3 。
- deng1 lin2 di2 hun2 shen2 ， sa4 shuang3 dong4 mao2 gu3 。
- yin1 huai2 jing1 luo4 jian4 ， ju1 ma3 tian2 cheng2 que4 。
- hong2 chen2 an4 tian1 yu3 ， yu2 zhi4 gong4 gu3 mei2 。
- chu1 men2 wu2 suo3 shi4 ， gan1 fei4 wei2 ku1 jie2 。
- ping2 sheng1 xi3 lin2 quan2 ， xiao1 sa3 ai4 feng1 yue4 。
- cang1 lang4 you3 yu2 fu4 ， yi4 bu4 tuo1 ji1 xie4 。
- chao1 ran2 si1 yuan3 you2 ， wan4 gu3 fang3 yi2 zhe2 。
- an1 neng2 gong1 hou2 jian4 ， fu3 lü3 shi4 gan1 ye4 。
- ji2 lai2 shan1 shui3 xian4 ， su4 zhi4 de2 shao3 huo1 。
- bai2 shi2 fu2 yun2 mian2 ， fang1 sun1 cheng2 lu4 xie2 。
- xun2 shan1 xi3 you1 sheng4 ， zhao4 shui3 wan2 cheng2 che4 。
- sui1 wu2 chao2 xu1 cao1 ， su4 mu4 yi2 qi2 jie2 。
- shu4 yi3 bao3 wu2 zhen1 ， wu2 wei2 shi4 qi2 mo4 。

## 注释

## 译文

## 赏析
