---
id: fan-zu-yu-ji-ti-fu-qin-zhi-ji-yuan-cao-tang
title: 寄題傅欽之濟源草堂
titlePinyin: ji4 ti2 fu4 qin1 zhi1 ji4 yuan2 cao3 tang2
titleSlug: ji-ti-fu-qin-zhi-ji-yuan-cao-tang
author: 范祖禹
authorPinyin: fan4 zu3 yu3
authorSlug: fan-zu-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 傅公有幽居，近在盤山下。
- 清濟出其間，白石明可把。
- 盈科赴溟渤，習坎日傾瀉。
- 竹色洗娟嬋，松姿照蕭灑。
- 室有古詩書，門無俗車馬。
- 公居雖畎畝，寤寐惟朝社。
- 雲山聊嘯遨，魚鳥同游冶。
- 在我本無心，羣生繫用捨。
- 終當入帝夢，肖象求巖野。
- 題詩寄林坰，俚調慚非雅。

## 拼音

- fu4 gong1 you3 you1 ju1 ， jin4 zai4 pan2 shan1 xia4 。
- qing1 ji4 chu1 qi2 jian4 ， bai2 shi2 ming2 ke3 ba3 。
- ying2 ke1 fu4 ming2 bo2 ， xi2 kan3 ri4 qing1 xie4 。
- zhu2 se4 xi3 juan1 chan2 ， song1 zi1 zhao4 xiao1 sa3 。
- shi4 you3 gu3 shi1 shu1 ， men2 wu2 su2 ju1 ma3 。
- gong1 ju1 sui1 quan3 mu3 ， wu4 mei4 wei2 chao2 she4 。
- yun2 shan1 liao2 xiao4 ao2 ， yu2 niao3 tong2 you2 ye3 。
- zai4 wo3 ben3 wu2 xin1 ， qun2 sheng1 xi4 yong4 she3 。
- zhong1 dang1 ru4 di4 meng4 ， xiao4 xiang4 qiu2 yan2 ye3 。
- ti2 shi1 ji4 lin2 jiong1 ， li3 diao4 can2 fei1 ya3 。

## 注释

## 译文

## 赏析
