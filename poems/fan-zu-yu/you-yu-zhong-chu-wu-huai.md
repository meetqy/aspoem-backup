---
id: fan-zu-yu-you-yu-zhong-chu-wu-huai
title: 又雨中廚屋壞
titlePinyin: you4 yu3 zhong1 chu2 wu1 huai4
titleSlug: you-yu-zhong-chu-wu-huai
author: 范祖禹
authorPinyin: fan4 zu3 yu3
authorSlug: fan-zu-yu
dynasty: 宋
dynastyPinyin: song4
dynastySlug: song
tags: []
---

## 正文

- 我從山中來，安宅豈敢卜。
- 窮秋積霖潦，陋巷沒車轂。
- 環堵不蔽風，下床毎塗足。
- 竈鼃日已長，釜魚時可漉。
- 瓦解豈一朝，糞土扶朽木。
- 中夜若崩山，微軀憂壓覆。
- 晨炊無尺椽，慨嘆食重肉。
- 益思反蓬茅，終老依松竹。
- 雲居蔭薜蘿，野性狎麋鹿。
- 澗溪可濯飲，薇蕨餘肴蔌。
- 寧惟此寓館，薄宦同旅宿。
- 吾食敢求飽，民生猶歉腹。
- 囊空庶無寇，囷竭尚有粟。
- 墨突不暇黔，誰能憂破屋。

## 拼音

- wo3 cong2 shan1 zhong1 lai2 ， an1 zhai2 qi3 gan3 bu3 。
- qiong2 qiu1 ji1 lin2 liao2 ， lou4 xiang4 mei2 ju1 gu3 。
- huan2 du3 bu2 bi4 feng1 ， xia4 chuang2 mei3 tu2 zu2 。
- zao4 wa1 ri4 yi3 chang2 ， fu3 yu2 shi2 ke3 lu4 。
- wa3 jie3 qi3 yi4 zhao1 ， fen4 tu3 fu2 xiu3 mu4 。
- zhong1 ye4 ruo4 beng1 shan1 ， wei1 qu1 you1 ya1 fu4 。
- chen2 chui1 wu2 chi3 chuan2 ， kai3 tan4 shi2 zhong4 rou4 。
- yi4 si1 fan3 peng2 mao2 ， zhong1 lao3 yi1 song1 zhu2 。
- yun2 ju1 yin1 bi4 luo2 ， ye3 xing4 xia2 mi2 lu4 。
- jian4 xi1 ke3 zhuo2 yin3 ， wei1 jue2 yu2 yao2 su4 。
- ning2 wei2 ci3 yu4 guan3 ， bao2 huan4 tong2 lü3 su4 。
- wu2 shi2 gan3 qiu2 bao3 ， min2 sheng1 you2 qian4 fu4 。
- nang2 kong1 shu4 wu2 kou4 ， qun1 jie2 shang4 you3 su4 。
- mo4 tu1 bu4 xia2 qian2 ， shui2 neng2 you1 po4 wu1 。

## 注释

## 译文

## 赏析
