---
id: fan-zu-yu-chang-an
title: 長安
titlePinyin: chang2 an1
titleSlug: chang-an
author: 范祖禹
authorPinyin: fan4 zu3 yu3
authorSlug: fan-zu-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 東風吹塵客心起，京華去蜀三千里。
- 我来踏雪走函關，下視秦川坦如坻。
- 曉登太華三峰寒，憑高始覺天地寛。
- 却惜京華不可見，煙花二月過長安。
- 長安通衢十二陌，出入九州横八極。
- 行人来往但西東，莫問興亡與今昔。
- 昔人富貴高臺傾，今人歌舞曲池平。
- 終南虚繞帝王宅，壯氣空蟠佳麗城。
- 黄河之水東流海，漢家已去唐家改。
- 茂陵秋草春更多，豪傑今無一人在。
- 細觀此事何足愁，不如飲酒登高樓。
- 秦王何苦求九鼎，魏武空勞營八州。
- 當年富貴一時事，身後寂寞餘高丘。
- 春風開花不易得，一醉何必封公侯。

## 拼音

- dong1 feng1 chui1 chen2 ke4 xin1 qi3 ， jing1 hua2 qu4 shu3 san1 qian1 li3 。
- wo3 lai2 ta4 xue3 zou3 han2 guan1 ， xia4 shi4 qin2 chuan1 tan3 ru2 di3 。
- xiao3 deng1 tai4 hua2 san1 feng1 han2 ， ping2 gao1 shi3 jue2 tian1 di4 kuan1 。
- que4 xi1 jing1 hua2 bu4 ke3 jian4 ， yan1 hua1 er4 yue4 guo4 chang2 an1 。
- chang2 an1 tong1 qu2 shi2 er4 mo4 ， chu1 ru4 jiu3 zhou1 heng2 ba1 ji2 。
- xing2 ren2 lai2 wang3 dan4 xi1 dong1 ， mo4 wen4 xing1 wang2 yu3 jin1 xi1 。
- xi1 ren2 fu4 gui4 gao1 tai2 qing1 ， jin1 ren2 ge1 wu3 qu3 chi2 ping2 。
- zhong1 nan2 xu1 rao4 di4 wang2 zhai2 ， zhuang4 qi4 kong1 pan2 jia1 li2 cheng2 。
- huang2 he2 zhi1 shui3 dong1 liu2 hai3 ， han4 jia1 yi3 qu4 tang2 jia1 gai3 。
- mao4 ling2 qiu1 cao3 chun1 geng4 duo1 ， hao2 jie2 jin1 wu2 yi4 ren2 zai4 。
- xi4 guan1 ci3 shi4 he2 zu2 chou2 ， bu4 ru2 yin3 jiu3 deng1 gao1 lou2 。
- qin2 wang2 he2 ku3 qiu2 jiu3 ding3 ， wei4 wu3 kong1 lao2 ying2 ba1 zhou1 。
- dang1 nian2 fu4 gui4 yi4 shi2 shi4 ， shen1 hou4 ji4 mo4 yu2 gao1 qiu1 。
- chun1 feng1 kai1 hua1 bu2 yi4 de2 ， yi2 zui4 he2 bi4 feng1 gong1 hou2 。

## 注释

## 译文

## 赏析
