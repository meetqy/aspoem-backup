---
id: fan-zu-yu-you-xian-zhu-ci-tang-zhi-jiu
title: 游先主祠堂置酒
titlePinyin: you2 xian1 zhu3 ci2 tang2 zhi4 jiu3
titleSlug: you-xian-zhu-ci-tang-zhi-jiu
author: 范祖禹
authorPinyin: fan4 zu3 yu3
authorSlug: fan-zu-yu
dynasty: 宋
dynastyPinyin: song4
dynastySlug: song
tags: []
---

## 正文

- 驅車出郊坰，涉谿上青岑。
- 峰頭野寺不足到，先主祠堂猶可尋。
- 祠堂之前流水長，翠屏重疊揺清光。
- 老松窈窕入雲漢，五月鬱鬱炎天凉。
- 廟中女巫日歌舞，神去神來何處所。
- 龍吟虎嘯生風雲，未似當時臣遇主。
- 三分割據霸業開，山河氣象皆西來。
- 功名烜赫陵宇宙，顧盼可使彊敵摧。
- 西南歴數俄遷改，岷峨霸氣今何在。
- 萬里浮雲卷壯圗，空餘江水東流海。
- 山風吹月海上来，松間雲氣嘘酒盃。
- 高歌且醉一杯酒，昔日英雄安在哉。
- 此時分散已陳迹，何足慘愴令心哀。

## 拼音

- qu1 ju1 chu1 jiao1 jiong1 ， she4 xi1 shang4 qing1 cen2 。
- feng1 tou2 ye3 si4 bu4 zu2 dao4 ， xian1 zhu3 ci2 tang2 you2 ke3 xun2 。
- ci2 tang2 zhi1 qian2 liu2 shui3 chang2 ， cui4 ping2 zhong4 die2 yao2 qing1 guang1 。
- lao3 song1 yao3 tiao3 ru4 yun2 han4 ， wu3 yue4 yu4 yu4 yan2 tian1 liang2 。
- miao4 zhong1 nü3 wu1 ri4 ge1 wu3 ， shen2 qu4 shen2 lai2 he2 chu3 suo3 。
- long2 yin2 hu3 xiao4 sheng1 feng1 yun2 ， wei4 si4 dang1 shi2 chen2 yu4 zhu3 。
- san1 fen1 ge1 ju4 ba4 ye4 kai1 ， shan1 he2 qi4 xiang4 jie1 xi1 lai2 。
- gong1 ming2 xuan1 he4 ling2 yu3 zhou4 ， gu4 pan4 ke3 shi3 qiang2 di2 cui1 。
- xi1 nan2 li4 shu4 e2 qian1 gai3 ， min2 e2 ba4 qi4 jin1 he2 zai4 。
- wan4 li3 fu2 yun2 juan4 zhuang4 tu2 ， kong1 yu2 jiang1 shui3 dong1 liu2 hai3 。
- shan1 feng1 chui1 yue4 hai3 shang4 lai2 ， song1 jian4 yun2 qi4 xu1 jiu3 bei1 。
- gao1 ge1 qie3 zui4 yi4 bei1 jiu3 ， xi1 ri4 ying1 xiong2 an1 zai4 zai1 。
- ci3 shi2 fen1 san4 yi3 chen2 ji4 ， he2 zu2 can3 chuang4 ling4 xin1 ai1 。

## 注释

## 译文

## 赏析
