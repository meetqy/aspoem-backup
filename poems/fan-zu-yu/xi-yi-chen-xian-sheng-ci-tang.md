---
id: fan-zu-yu-xi-yi-chen-xian-sheng-ci-tang
title: 希夷陳先生祠堂
titlePinyin: xi1 yi2 chen2 xian1 sheng0 ci2 tang2
titleSlug: xi-yi-chen-xian-sheng-ci-tang
author: 范祖禹
authorPinyin: fan4 zu3 yu3
authorSlug: fan-zu-yu
dynasty: 宋
dynastyPinyin: song4
dynastySlug: song
tags: []
---

## 正文

- 太華朝紫清，蓮花開緑烟。
- 嘗聞希夷隱，欲學南華仙。
- 道與寥廓友，形隨變化遷。
- 餐霞倚八極，御氣遊九天。
- 静夜披蘂笈，清晨潄瑶泉。
- 閒臨日谷嘯，下拂雲窗眠。
- 一朝玉棺墜，委體同蛻蟬。
- 霓旌自宛轉，羽駕何飄翩。
- 空餘故館在，遺像猶依然。
- 嗟吾生已後，不得見當年。
- 扶揺若可借，永謝區中緣。

## 拼音

- tai4 hua2 chao2 zi3 qing1 ， lian2 hua1 kai1 lü4 yan1 。
- chang2 wen2 xi1 yi2 yin3 ， yu4 xue2 nan2 hua2 xian1 。
- dao4 yu3 liao2 kuo4 you3 ， xing2 sui2 bian4 hua4 qian1 。
- can1 xia2 yi3 ba1 ji2 ， yu4 qi4 you2 jiu3 tian1 。
- jing4 ye4 pi1 rui3 ji2 ， qing1 chen2 shu4 yao2 quan2 。
- xian2 lin2 ri4 gu3 xiao4 ， xia4 fu2 yun2 chuang1 mian2 。
- yi4 zhao1 yu4 guan1 zhui4 ， wei3 ti3 tong2 tui4 chan2 。
- ni2 jing1 zi4 wan3 zhuan3 ， yu3 jia4 he2 piao1 pian1 。
- kong1 yu2 gu4 guan3 zai4 ， yi2 xiang4 you2 yi1 ran2 。
- jie1 wu2 sheng1 yi3 hou4 ， bu4 de2 jian4 dang1 nian2 。
- fu2 yao2 ruo4 ke3 jie4 ， yong3 xie4 qu1 zhong1 yuan2 。

## 注释

## 译文

## 赏析
