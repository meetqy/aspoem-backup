---
id: fan-zu-yu-zi-zhou-lu-yue-shan-ting
title: 資州路月山亭
titlePinyin: zi1 zhou1 lu4 yue4 shan1 ting2
titleSlug: zi-zhou-lu-yue-shan-ting
author: 范祖禹
authorPinyin: fan4 zu3 yu3
authorSlug: fan-zu-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 軒亭枕蒼峰，縹緲視空濶。
- 長江飜天去，迴斡地軸折。
- 洪濤破山門，崖谷盡争裂。
- 孤雲行無蹤，飛鳥去自没。
- 游子怨路長，煩襟此披豁。
- 昔觀黄河流，浩蕩窺禹穴。
- 乾坤何壯觀，永歎舊遊絕。
- 兹亭雖非匹，山水頗秀發。
- 茫茫八紘內，所歴但毫末。
- 安得乘飛颷，人寰恣超越。

## 拼音

- xuan1 ting2 zhen3 cang1 feng1 ， piao3 miao3 shi4 kong1 kuo4 。
- chang2 jiang1 fan1 tian1 qu4 ， hui2 wo4 di4 zhou2 zhe2 。
- hong2 tao1 po4 shan1 men2 ， ya2 gu3 jin4 zheng1 lie4 。
- gu1 yun2 xing2 wu2 zong1 ， fei1 niao3 qu4 zi4 mei2 。
- you2 zi3 yuan4 lu4 chang2 ， fan2 jin1 ci3 pi1 huo1 。
- xi1 guan1 huang2 he2 liu2 ， hao4 dang4 kui1 yu3 xue2 。
- qian2 kun1 he2 zhuang4 guan1 ， yong3 tan4 jiu4 you2 jue2 。
- zi1 ting2 sui1 fei1 pi3 ， shan1 shui3 po1 xiu4 fa1 。
- mang2 mang2 ba1 hong2 nei4 ， suo3 li4 dan4 hao2 mo4 。
- an1 de2 cheng2 fei1 biao1 ， ren2 huan2 zi4 chao1 yue4 。

## 注释

## 译文

## 赏析
