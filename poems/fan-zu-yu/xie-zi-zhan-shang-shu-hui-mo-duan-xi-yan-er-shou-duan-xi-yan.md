---
id: fan-zu-yu-xie-zi-zhan-shang-shu-hui-mo-duan-xi-yan-er-shou-duan-xi-yan
title: 謝子瞻尚書惠墨端溪硯二首 端溪硯
titlePinyin: xie4 zi3 zhan1 shang4 shu1 hui4 mo4 duan1 xi1 yan4 er4 shou3   duan1 xi1 yan4
titleSlug: xie-zi-zhan-shang-shu-hui-mo-duan-xi-yan-er-shou-duan-xi-yan
author: 范祖禹
authorPinyin: fan4 zu3 yu3
authorSlug: fan-zu-yu
dynasty: 宋
dynastyPinyin: song4
dynastySlug: song
tags: []
---

## 正文

- 端溪清冥幾千尺，玄潭噴雲嘘紫石。
- 層空飛溜瀉珠璣，大古陰崖摧霹靂。
- 翦裁巖屏作風字，琢磨水鏡成月魄。
- 似聞松上颼颼聲，一洗塵埃傾七澤。
- 先生毎思窮禹穴，東叱天吳掛帆席。
- 山祗水若獻幽寶，贈我不啻千金璧。
- 玉堂金井汲寒泉，坐視青天浸虚碧。
- 豈知来從海嶠外，鳥道穿雲下絕壁。
- 嗟我本是山中人，慚無詞藻對卿客。
- 鄉人子雲思奇苦，終老漢庭長執戟。
- 至今舊宅有墨池，何怪著書玄尚白。
- 行當提攜返敝廬，更廣牢愁弔遺迹。

## 拼音

- duan1 xi1 qing1 ming2 ji1 qian1 chi3 ， xuan2 tan2 pen1 yun2 xu1 zi3 shi2 。
- ceng2 kong1 fei1 liu1 xie4 zhu1 ji1 ， da4 gu3 yin1 ya2 cui1 pi1 li4 。
- jian3 cai2 yan2 ping2 zuo4 feng1 zi4 ， zuo2 mo0 shui3 jing4 cheng2 yue4 po4 。
- si4 wen2 song1 shang4 sou1 sou1 sheng1 ， yi4 xi3 chen2 ai1 qing1 qi1 ze2 。
- xian1 sheng0 mei3 si1 qiong2 yu3 xue2 ， dong1 chi4 tian1 wu2 gua4 fan1 xi2 。
- shan1 zhi1 shui3 ruo4 xian4 you1 bao3 ， zeng4 wo3 bu2 chi4 qian1 jin1 bi4 。
- yu4 tang2 jin1 jing3 ji2 han2 quan2 ， zuo4 shi4 qing1 tian1 jin4 xu1 bi4 。
- qi3 zhi1 lai2 cong2 hai3 jiao4 wai4 ， niao3 dao4 chuan1 yun2 xia4 jue2 bi4 。
- jie1 wo3 ben3 shi4 shan1 zhong1 ren2 ， can2 wu2 ci2 zao3 dui4 qing1 ke4 。
- xiang1 ren2 zi3 yun2 si1 qi2 ku3 ， zhong1 lao3 han4 ting2 chang2 zhi2 ji3 。
- zhi4 jin1 jiu4 zhai2 you3 mo4 chi2 ， he2 guai4 zhu4 shu1 xuan2 shang4 bai2 。
- xing2 dang1 ti2 xie2 fan3 bi4 lu2 ， geng4 guang3 lao2 chou2 diao4 yi2 ji4 。

## 注释

## 译文

## 赏析
