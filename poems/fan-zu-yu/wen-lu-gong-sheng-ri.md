---
id: fan-zu-yu-wen-lu-gong-sheng-ri
title: 文潞公生日
titlePinyin: wen2 lu4 gong1 sheng1 ri4
titleSlug: wen-lu-gong-sheng-ri
author: 范祖禹
authorPinyin: fan4 zu3 yu3
authorSlug: fan-zu-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 天監仁皇德，惟時嶽降神。
- 英姿備文武，賢業富經綸。
- 夢賚求巖野，于畋載渭濵。
- 三朝瞻上宰，四海入洪鈞。
- 謨烈重光啓，樞衡萬化新。
- 珪璋扶日月，劍履上星辰。
- 述職分東陜，宣威震北垠。
- 長城萬里遠，奠枕四夷賓。
- 自昔登儲后，惟公秉國均。
- 川河賴舟檝，霜雪見松筠。
- 閶闔朝黄道，雲龍對紫宸。
- 忠勲藏廟祏，異禮冠臣鄰。
- 風雨王城會，煙花洛苑春。
- 麾幢近泉石，袞繡出埃塵。
- 照社祥光盛，充閭慶旦臻。
- 御鑪熏黼黻，天廐輟騏驎。
- 帝念深元老，邦基屬柄臣。
- 公雖慕前哲，天欲覺斯民。
- 左右蕭何手，安危晉國身。
- 濟時歸壽域，遐筭等靈椿。

## 拼音

- tian1 jian1 ren2 huang2 de2 ， wei2 shi2 yue4 jiang4 shen2 。
- ying1 zi1 bei4 wen2 wu3 ， xian2 ye4 fu4 jing1 lun2 。
- meng4 lai4 qiu2 yan2 ye3 ， yu2 tian2 zai4 wei4 bin1 。
- san1 zhao1 zhan1 shang4 zai3 ， si4 hai3 ru4 hong2 jun1 。
- mo2 lie4 chong2 guang1 qi3 ， shu1 heng2 wan4 hua4 xin1 。
- gui1 zhang1 fu2 ri4 yue4 ， jian4 lü3 shang4 xing1 chen2 。
- shu4 zhi2 fen1 dong1 xia2 ， xuan1 wei1 zhen4 bei3 yin2 。
- chang2 cheng2 wan4 li3 yuan3 ， dian4 zhen3 si4 yi2 bin1 。
- zi4 xi1 deng1 chu3 hou4 ， wei2 gong1 bing3 guo2 jun1 。
- chuan1 he2 lai4 zhou1 ji2 ， shuang1 xue3 jian4 song1 yun2 。
- chang1 he2 chao2 huang2 dao4 ， yun2 long2 dui4 zi3 chen2 。
- zhong1 xun1 cang2 miao4 shi2 ， yi4 li3 guan1 chen2 lin2 。
- feng1 yu3 wang2 cheng2 hui4 ， yan1 hua1 luo4 yuan4 chun1 。
- hui1 zhuang4 jin4 quan2 shi2 ， gun3 xiu4 chu1 ai1 chen2 。
- zhao4 she4 xiang2 guang1 sheng4 ， chong1 lü2 qing4 dan4 zhen1 。
- yu4 lu2 xun1 fu3 fu2 ， tian1 jiu4 chuo4 qi2 lin2 。
- di4 nian4 shen1 yuan2 lao3 ， bang1 ji1 shu3 bing3 chen2 。
- gong1 sui1 mu4 qian2 zhe2 ， tian1 yu4 jue2 si1 min2 。
- zuo3 you4 xiao1 he2 shou3 ， an1 wei1 jin4 guo2 shen1 。
- ji4 shi2 gui1 shou4 yu4 ， xia2 suan4 deng3 ling2 chun1 。

## 注释

## 译文

## 赏析
