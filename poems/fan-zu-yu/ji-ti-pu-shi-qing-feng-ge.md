---
id: fan-zu-yu-ji-ti-pu-shi-qing-feng-ge
title: 寄題蒲氏清風閣
titlePinyin: ji4 ti2 pu2 shi4 qing1 feng1 ge2
titleSlug: ji-ti-pu-shi-qing-feng-ge
author: 范祖禹
authorPinyin: fan4 zu3 yu3
authorSlug: fan-zu-yu
dynasty: 宋
dynastyPinyin: song4
dynastySlug: song
tags: []
---

## 正文

- 閬山錦屏秀，閬水碧玉寒。
- 高閣俯城邑，飛甍出雲端。
- 惟昔隠君子，卜築兹考槃。
- 圗書侔藏室，一一手自刋。
- 山園養松桂，庭砌被芝蘭。
- 霧深豹文蔚，風壯鵬翼摶。
- 来爲廊廟重，歸爲里閭歡。
- 乃知哲人訓，基構自艱難。
- 我昔侍先君，借書嘗縱觀。
- 題詩尚可記，手澤想未乾。
- 爾来三十載，感事一汍瀾。
- 側身西南望，安得陵風翰。

## 拼音

- lang4 shan1 jin3 ping2 xiu4 ， lang4 shui3 bi4 yu4 han2 。
- gao1 ge2 fu3 cheng2 yi4 ， fei1 meng2 chu1 yun2 duan1 。
- wei2 xi1 yin3 jun1 zi3 ， bu3 zhu4 zi1 kao3 pan2 。
- tu2 shu1 mou2 cang2 shi4 ， yi1 yi1 shou3 zi4 qian4 。
- shan1 yuan2 yang3 song1 gui4 ， ting2 qi4 bei4 zhi1 lan2 。
- wu4 shen1 bao4 wen2 wei4 ， feng1 zhuang4 peng2 yi4 tuan2 。
- lai2 wei2 lang2 miao4 zhong4 ， gui1 wei2 li3 lü2 huan1 。
- nai3 zhi1 zhe2 ren2 xun4 ， ji1 gou4 zi4 jian1 nan2 。
- wo3 xi1 shi4 xian1 jun1 ， jie4 shu1 chang2 zong4 guan1 。
- ti2 shi1 shang4 ke3 ji4 ， shou3 ze2 xiang3 wei4 qian2 。
- er3 lai2 san1 shi2 zai4 ， gan3 shi4 yi4 wan2 lan2 。
- ce4 shen1 xi1 nan2 wang4 ， an1 de2 ling2 feng1 han4 。

## 注释

## 译文

## 赏析
