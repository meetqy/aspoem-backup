---
id: fan-zu-yu-xie-zi-zhan-shang-shu-hui-mo-duan-xi-yan-er-shou-mo
title: 謝子瞻尚書惠墨端溪硯二首 墨
titlePinyin: xie4 zi3 zhan1 shang4 shu1 hui4 mo4 duan1 xi1 yan4 er4 shou3   mo4
titleSlug: xie-zi-zhan-shang-shu-hui-mo-duan-xi-yan-er-shou-mo
author: 范祖禹
authorPinyin: fan4 zu3 yu3
authorSlug: fan-zu-yu
dynasty: 宋
dynastyPinyin: song4
dynastySlug: song
tags: []
---

## 正文

- 禹平洪流錫玄圭，班于羣神朝會稽。
- 遼東飛煙過滄海，徂徠古氣臨天齊。
- 丹砂化出黄金鼎，雄麝焚身何噬臍。
- 魚膠清堅豈易致，燕支山北隨佩觿。
- 雙龍蛇蟠戲缺月，吳軍破甲光水犀。
- 黑雲如輪起端溪，揮灑倐忽奔鯨鯢。
- 先生海內文章伯，窮年蒿目憂黔黎。
- 玉堂新製自心巧，想見星象躔寶奎。
- 落毫無脛走珠玉，雨雹霽止垂虹蜺。
- 陋儒窮經脣欲腐，石室汗簡空沈迷。
- 眼昏畫紙僅成字，何異月闇投玻瓈。
- 唯當藏作篋中寶，併荷蓑笠歸鋤犂。

## 拼音

- yu3 ping2 hong2 liu2 xi1 xuan2 gui1 ， ban1 yu2 qun2 shen2 chao2 hui4 ji1 。
- liao2 dong1 fei1 yan1 guo4 cang1 hai3 ， cu2 lai2 gu3 qi4 lin2 tian1 qi2 。
- dan1 sha1 hua4 chu1 huang2 jin1 ding3 ， xiong2 she4 fen2 shen1 he2 shi4 qi2 。
- yu2 jiao1 qing1 jian1 qi3 yi4 zhi4 ， yan4 zhi1 shan1 bei3 sui2 pei4 xi1 。
- shuang1 long2 she2 pan2 xi4 que1 yue4 ， wu2 jun1 po4 jia3 guang1 shui3 xi1 。
- hei1 yun2 ru2 lun2 qi3 duan1 xi1 ， hui1 sa3 shu1 hu1 ben1 jing1 ni2 。
- xian1 sheng0 hai3 nei4 wen2 zhang1 bo2 ， qiong2 nian2 hao1 mu4 you1 qian2 li2 。
- yu4 tang2 xin1 zhi4 zi4 xin1 qiao3 ， xiang3 jian4 xing1 xiang4 chan2 bao3 kui2 。
- luo4 hao2 wu2 jing4 zou3 zhu1 yu4 ， yu3 bao2 ji4 zhi3 chui2 hong2 ni2 。
- lou4 ru2 qiong2 jing1 chun2 yu4 fu3 ， shi2 shi4 han4 jian3 kong1 shen3 mi2 。
- yan3 hun1 hua4 zhi3 jin3 cheng2 zi4 ， he2 yi4 yue4 an4 tou2 bo1 li2 。
- wei2 dang1 cang2 zuo4 qie4 zhong1 bao3 ， bing4 he2 suo1 li4 gui1 chu2 li2 。

## 注释

## 译文

## 赏析
