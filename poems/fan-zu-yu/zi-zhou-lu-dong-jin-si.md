---
id: fan-zu-yu-zi-zhou-lu-dong-jin-si
title: 資州路東津寺
titlePinyin: zi1 zhou1 lu4 dong1 jin1 si4
titleSlug: zi-zhou-lu-dong-jin-si
author: 范祖禹
authorPinyin: fan4 zu3 yu3
authorSlug: fan-zu-yu
dynasty: 宋
dynastyPinyin: song4
dynastySlug: song
tags: []
---

## 正文

- 山行無晨暮，日暝崖谷昏。
- 哀猿落客淚，永路驚旅魂。
- 憑陵高山巔，俯視大江奔。
- 迥環島嶼合，縈轉洲渚屯。
- 行雲赴楚天，飛鳥下蜀門。
- 地遐怪物聚，寺古深殿存。
- 憶昔李氏末，煙塵暗中原。
- 姦雄競草竊，割據窮海根。
- 干戈百年後，見此敗屋垣。
- 我來屬清秋，登覽無俗喧。
- 山深虎豹歸，水静蛟鼉騫。
- 臨風獨笑吒，浩蕩欲飛飜。

## 拼音

- shan1 xing2 wu2 chen2 mu4 ， ri4 ming2 ya2 gu3 hun1 。
- ai1 yuan2 luo4 ke4 lei4 ， yong3 lu4 jing1 lü3 hun2 。
- ping2 ling2 gao1 shan1 dian1 ， fu3 shi4 da4 jiang1 ben1 。
- jiong3 huan2 dao3 yu3 he2 ， ying2 zhuan3 zhou1 zhu3 tun2 。
- xing2 yun2 fu4 chu3 tian1 ， fei1 niao3 xia4 shu3 men2 。
- di4 xia2 guai4 wu0 ju4 ， si4 gu3 shen1 dian4 cun2 。
- yi4 xi1 li3 shi4 mo4 ， yan1 chen2 an4 zhong1 yuan2 。
- jian1 xiong2 jing4 cao3 qie4 ， ge1 ju4 qiong2 hai3 gen1 。
- gan1 ge1 bai3 nian2 hou4 ， jian4 ci3 bai4 wu1 yuan2 。
- wo3 lai2 shu3 qing1 qiu1 ， deng1 lan3 wu2 su2 xuan1 。
- shan1 shen1 hu3 bao4 gui1 ， shui3 jing4 jiao1 tuo2 qian1 。
- lin2 feng1 du2 xiao4 zha4 ， hao4 dang4 yu4 fei1 fan1 。

## 注释

## 译文

## 赏析
