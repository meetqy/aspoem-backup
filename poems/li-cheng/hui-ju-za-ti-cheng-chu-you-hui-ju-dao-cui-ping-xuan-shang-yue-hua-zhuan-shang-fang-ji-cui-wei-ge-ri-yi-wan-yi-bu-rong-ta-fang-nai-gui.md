---
id: li-cheng-hui-ju-za-ti-cheng-chu-you-hui-ju-dao-cui-ping-xuan-shang-yue-hua-zhuan-shang-fang-ji-cui-wei-ge-ri-yi-wan-yi-bu-rong-ta-fang-nai-gui
title: 慧聚雜題 乘初遊慧聚到翠屏軒上月華轉上方及翠微閣日已晚矣不容他訪乃歸
titlePinyin: hui4 ju4 za2 ti2   cheng2 chu1 you2 hui4 ju4 dao4 cui4 ping2 xuan1 shang4 yue4 hua2 zhuan3 shang4 fang1 ji2 cui4 wei1 ge2 ri4 yi3 wan3 yi3 bu4 rong2 ta1 fang3 nai3 gui1
titleSlug: hui-ju-za-ti-cheng-chu-you-hui-ju-dao-cui-ping-xuan-shang-yue-hua-zhuan-shang-fang-ji-cui-wei-ge-ri-yi-wan-yi-bu-rong-ta-fang-nai-gui
author: 李乘
authorPinyin: li3 cheng2
authorSlug: li-cheng
dynasty: 宋
dynastyPinyin: song4
dynastySlug: song
tags: []
---

## 正文

- 兩月寓崑山，耳目厭煩鬧。
- 飲啄落樊中，多嚬少嬉笑。
- 歲節簿書稀，慧聚富清峭。
- 願偷一日閒，進步訪殊調。
- 石臺出神功，殿宇自梁詔。
- 勝境布高低，雖難亦容造。
- 平閣翠屏軒，蒼然插峰嶠。
- 滿眼歲寒物，將迎若盟要。
- 新閣亦虛明，隠顯入憑眺。
- 乾坤指顧閒，孫登一長嘯。
- 迤邐上月華，老碧倚烟奧。
- 夜半誰有力，負鼇族嵩少。
- 層層轉上方，冰巖隠諸妙。
- 嵌崆本自然，不鑿混沌竅。
- 方寸有泓泉，清徹宛秦照。
- 幾次菖蒲風，爲解衆生躁。
- 別有古道場，數級下移趠。
- 石佛夢中來，天手造容貌。
- 於此稍盤桓，平昔恨難到。
- 欲擲下山筇，儘作霧中豹。
- 奈何苟祿身，未得從吾好。
- 他日龍眠山，相期有耕釣。

## 拼音

- liang3 yue4 yu4 kun1 shan1 ， er3 mu4 yan4 fan2 nao4 。
- yin3 zhuo2 luo4 fan2 zhong1 ， duo1 pin2 shao3 xi1 xiao4 。
- sui4 jie2 bo2 shu1 xi1 ， hui4 ju4 fu4 qing1 qiao4 。
- yuan4 tou1 yi2 ri4 xian2 ， jin4 bu4 fang3 shu1 diao4 。
- shi2 tai2 chu1 shen2 gong1 ， dian4 yu3 zi4 liang2 zhao4 。
- sheng4 jing4 bu4 gao1 di1 ， sui1 nan2 yi4 rong2 zao4 。
- ping2 ge2 cui4 ping2 xuan1 ， cang1 ran2 cha1 feng1 jiao4 。
- man3 yan3 sui4 han2 wu4 ， jiang1 ying2 ruo4 meng2 yao4 。
- xin1 ge2 yi4 xu1 ming2 ， yin3 xian3 ru4 ping2 tiao4 。
- qian2 kun1 zhi3 gu4 xian2 ， sun1 deng1 yi4 chang2 xiao4 。
- yi3 li3 shang4 yue4 hua2 ， lao3 bi4 yi3 yan1 ao4 。
- ye4 ban4 shui2 you3 li4 ， fu4 ao2 zu2 song1 shao3 。
- ceng2 ceng2 zhuan3 shang4 fang1 ， bing1 yan2 yin3 zhu1 miao4 。
- qian4 kong1 ben3 zi4 ran2 ， bu4 zao2 hun4 dun4 qiao4 。
- fang1 cun4 you3 hong2 quan2 ， qing1 che4 wan3 qin2 zhao4 。
- ji1 ci4 chang1 pu2 feng1 ， wei2 jie3 zhong4 sheng1 zao4 。
- bie2 you3 gu3 dao4 chang3 ， shu4 ji2 xia4 yi2 chuo1 。
- shi2 fo2 meng4 zhong1 lai2 ， tian1 shou3 zao4 rong2 mao4 。
- wu1 ci3 shao1 pan2 huan2 ， ping2 xi1 hen4 nan2 dao4 。
- yu4 zhi4 xia4 shan1 qiong2 ， jin3 zuo4 wu4 zhong1 bao4 。
- nai4 he2 gou3 lu4 shen1 ， wei4 de2 cong2 wu2 hao3 。
- ta1 ri4 long2 mian2 shan1 ， xiang1 qi1 you3 geng1 diao4 。

## 注释

## 译文

## 赏析
