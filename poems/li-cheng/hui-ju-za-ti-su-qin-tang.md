---
id: li-cheng-hui-ju-za-ti-su-qin-tang
title: 慧聚雜題 素琴堂
titlePinyin: hui4 ju4 za2 ti2   su4 qin2 tang2
titleSlug: hui-ju-za-ti-su-qin-tang
author: 李乘
authorPinyin: li3 cheng2
authorSlug: li-cheng
dynasty: 宋
dynastyPinyin: song4
dynastySlug: song
tags: []
---

## 正文

- 長官髮已星，强持牧羊箠。
- 故山荒草堂，爲貧不知恥。
- 衮衮敲朴庭，纓裾漬塵滓。
- 子賤敬可高，七弦不離指。
- 今日到僧房，陰森翠堆几。
- 數拳解巑岏，一泓粗清泚。
- 瑞草不知名，芬我勝蘭芷。
- 天籟更自然，世音亦何俚。
- 長官趣如何，依稀琴在此。
- 返思子賤琴，未免尚宮徵。
- 彈與不彈間，一切聊爾耳。
- 兀坐縱無言，湯湯寓流水。

## 拼音

- chang2 guan1 fa4 yi3 xing1 ， qiang2 chi2 mu4 yang2 chui2 。
- gu4 shan1 huang1 cao3 tang2 ， wei2 pin2 bu4 zhi1 chi3 。
- gun3 gun3 qiao1 pu3 ting2 ， ying1 ju1 zi4 chen2 zi3 。
- zi3 jian4 jing4 ke3 gao1 ， qi1 xian2 bu4 li2 zhi3 。
- jin1 ri4 dao4 seng1 fang2 ， yin1 sen1 cui4 dui1 ji3 。
- shu4 quan2 jie3 cuan2 wan2 ， yi4 hong2 cu1 qing1 ci3 。
- rui4 cao3 bu4 zhi1 ming2 ， fen1 wo3 sheng4 lan2 zhi3 。
- tian1 lai4 geng4 zi4 ran2 ， shi4 yin1 yi4 he2 li3 。
- chang2 guan1 qu4 ru2 he2 ， yi1 xi1 qin2 zai4 ci3 。
- fan3 si1 zi3 jian4 qin2 ， wei4 mian3 shang4 gong1 zhi3 。
- dan4 yu3 bu2 dan4 jian4 ， yi2 qie4 liao2 er3 er3 。
- wu4 zuo4 zong4 wu2 yan2 ， tang1 tang1 yu4 liu2 shui3 。

## 注释

## 译文

## 赏析
