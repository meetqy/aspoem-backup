---
id: wu-ping-yi-za-qu-ge-ci-qie-bo-ming
title: 雜曲歌辭 妾薄命
titlePinyin: za2 qu3 ge1 ci2   qie4 bo2 ming4
titleSlug: za-qu-ge-ci-qie-bo-ming
author: 武平一
authorPinyin: wu3 ping2 yi1
authorSlug: wu-ping-yi
dynasty: 唐
dynastyPinyin: tang2
dynastySlug: tang
tags: []
---

## 正文

- 有女妖且麗，裴回湘水湄。
- 水湄蘭杜芳，采之將寄誰。
- 瓠犀發皓齒，雙蛾嚬翠眉。
- 紅臉如開蓮，素膚若凝脂。
- 綽約多逸態，輕盈不自持。
- 常矜絕代色，復恃傾城姿。
- 子夫前入侍，飛燕復當時。
- 正悅掌中舞，寧哀團扇詩。
- 洛川昔云遇，高唐今尚違。
- 幽閤禽雀噪，閑階草露滋。
- 流景一何速，年華不可追。
- 解佩安何贈，怨咽空自悲。

## 拼音

- you3 nü3 yao1 qie3 li2 ， pei2 hui2 xiang1 shui3 mei2 。
- shui3 mei2 lan2 du4 fang1 ， cai3 zhi1 jiang1 ji4 shui2 。
- hu4 xi1 fa1 hao4 chi3 ， shuang1 e2 pin2 cui4 mei2 。
- hong2 lian3 ru2 kai1 lian2 ， su4 fu1 ruo4 ning2 zhi1 。
- chuo4 yue1 duo1 yi4 tai4 ， qing1 ying2 bu2 zi4 chi2 。
- chang2 jin1 jue2 dai4 se4 ， fu4 shi4 qing1 cheng2 zi1 。
- zi3 fu1 qian2 ru4 shi4 ， fei1 yan4 fu4 dang1 shi2 。
- zheng4 yue4 zhang3 zhong1 wu3 ， ning2 ai1 tuan2 shan4 shi1 。
- luo4 chuan1 xi1 yun2 yu4 ， gao1 tang2 jin1 shang4 wei2 。
- you1 he2 qin2 que4 zao4 ， xian2 jie1 cao3 lu4 zi1 。
- liu2 jing3 yi4 he2 su4 ， nian2 hua2 bu4 ke3 zhui1 。
- jie3 pei4 an1 he2 zeng4 ， yuan4 yan4 kong1 zi4 bei1 。

## 注释

## 译文

## 赏析
