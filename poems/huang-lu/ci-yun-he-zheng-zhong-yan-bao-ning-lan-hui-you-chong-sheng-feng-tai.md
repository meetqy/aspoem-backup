---
id: huang-lu-ci-yun-he-zheng-zhong-yan-bao-ning-lan-hui-you-chong-sheng-feng-tai
title: 次韵和正仲燕保寧覽輝遊崇勝鳳臺
titlePinyin: ci4 yun4 he2 zheng4 zhong4 yan4 bao3 ning2 lan3 hui1 you2 chong2 sheng4 feng4 tai2
titleSlug: ci-yun-he-zheng-zhong-yan-bao-ning-lan-hui-you-chong-sheng-feng-tai
author: 黄履
authorPinyin: huang2 lü3
authorSlug: huang-lu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 霜晨飲保寧，亭午遊崇勝。
- 兩寺連一崗，相遠亦相映。
- 登臨目所擊，今古坐可證。
- 重輕歎吳鼎，白黑昭晉乘。
- 山空霸氣滅，花草埋幽徑。
- 松孤不易立，修竹無衰盛。
- 徘徊鳳凰臺，默默揆所稱。
- 虞恩動植被，周道乾坤正。
- 儀韶與鳴岐，如影隨形憑。
- 宋文三十年，陳迹俛仰竟。
- 因公肆筆題，發我悲秋興。
- 鄙哉草間活，起自青衣偵。
- 弱嗣弛嚴訓，元嘉僅澄靜。
- 鳳兮何德衰，來貽後人訂。
- 微幹生巨枝，雖有理亦橫。
- 非類心必殊，同聲始相應。
- 邇來王蜀朝，攻殺日靡定。
- 而彼四靈物，迭出如爲佞。
- 因知德未臻，不足稱符命。
- 已矣勿復陳，杯中醉賢聖。

## 拼音

- shuang1 chen2 yin3 bao3 ning2 ， ting2 wu3 you2 chong2 sheng4 。
- liang3 si4 lian2 yi4 gang3 ， xiang1 yuan3 yi4 xiang1 ying4 。
- deng1 lin2 mu4 suo3 ji1 ， jin1 gu3 zuo4 ke3 zheng4 。
- zhong4 qing1 tan4 wu2 ding3 ， bai2 hei1 zhao1 jin4 cheng2 。
- shan1 kong1 ba4 qi4 mie4 ， hua1 cao3 mai2 you1 jing4 。
- song1 gu1 bu2 yi4 li4 ， xiu1 zhu2 wu2 shuai1 sheng4 。
- pai2 huai2 feng4 huang2 tai2 ， mo4 mo4 kui2 suo3 cheng1 。
- yu2 en1 dong4 zhi2 bei4 ， zhou1 dao4 qian2 kun1 zheng4 。
- yi2 shao2 yu3 ming2 qi2 ， ru2 ying3 sui2 xing2 ping2 。
- song4 wen2 san1 shi2 nian2 ， chen2 ji4 fu3 yang3 jing4 。
- yin1 gong1 si4 bi3 ti2 ， fa1 wo3 bei1 qiu1 xing1 。
- bi3 zai1 cao3 jian4 huo2 ， qi3 zi4 qing1 yi1 zhen1 。
- ruo4 si4 chi2 yan2 xun4 ， yuan2 jia1 jin3 cheng2 jing4 。
- feng4 xi1 he2 de2 shuai1 ， lai2 yi2 hou4 ren2 ding4 。
- wei1 gan4 sheng1 ju4 zhi1 ， sui1 you3 li3 yi4 heng2 。
- fei1 lei4 xin1 bi4 shu1 ， tong2 sheng1 shi3 xiang1 ying1 。
- er3 lai2 wang2 shu3 chao2 ， gong1 sha1 ri4 mi2 ding4 。
- er2 bi3 si4 ling2 wu4 ， die2 chu1 ru2 wei2 ning4 。
- yin1 zhi1 de2 wei4 zhen1 ， bu4 zu2 cheng1 fu2 ming4 。
- yi3 yi3 wu4 fu4 chen2 ， bei1 zhong1 zui4 xian2 sheng4 。

## 注释

## 译文

## 赏析
