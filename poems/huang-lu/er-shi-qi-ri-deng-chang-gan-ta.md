---
id: huang-lu-er-shi-qi-ri-deng-chang-gan-ta
title: 二十七日登長干塔
titlePinyin: er4 shi2 qi1 ri4 deng1 chang2 gan1 ta3
titleSlug: er-shi-qi-ri-deng-chang-gan-ta
author: 黄履
authorPinyin: huang2 lü3
authorSlug: huang-lu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 龍盤虎踞爭岧嶢，長干窣堵當中標。
- 幾年遐想入清夢，秋杪登攀英氣飄。
- 因思此塔屢成壞，相傳起自阿育朝。
- 宿緣土麵獲今報，八萬四千成一朝。
- 列在中華十有九，惟茲末後名方昭。
- 自從五鳳例遭毀，下逮咸和纔可條。
- 牛停金像既希有，水泛銅趺如默要。
- 太元末年劉慧達，四顧異氣山之椒。
- 三函中出三舍利，圓正光潔如瓊瑶。
- 數層寶勢僅增立，梁詔方且鋪根苗。
- 陳亡火烈復堙墜，興廢豈亦隨所招。
- 偉哉天命集真主，湯霓武旆澄氛妖。
- 六幽葵藿向堯日，千仞鳳凰儀舜韶。
- 太宗繼志符節合，章聖游文金石調。
- 詩書仁義溢庠序，佛老餘教通逍遥。
- 祥符庚戌感光瑞，累歲九成淩紫霄。
- 迄今八十有二載，香火瞻奉傾齯髫。
- 群公偕我躡危級，放身物外情何超。
- 心閑不逐去帆動，量廓那知空界遼。
- 奇峰萬點逼冬瘦，江水九道來迢迢。
- 共欣華旦此緣勝，大千永峙爲津橋。
- 興餘更就竹閒飲，妙音盈耳成長謠。

## 拼音

- long2 pan2 hu3 ju4 zheng1 tiao2 yao2 ， chang2 gan1 su1 du3 dang1 zhong1 biao1 。
- ji1 nian2 xia2 xiang3 ru4 qing1 meng4 ， qiu1 miao3 deng1 pan1 ying1 qi4 piao1 。
- yin1 si1 ci3 ta3 lü3 cheng2 huai4 ， xiang1 chuan2 qi3 zi4 a1 yu4 chao2 。
- su4 yuan2 tu3 mian4 huo4 jin1 bao4 ， ba1 wan4 si4 qian1 cheng2 yi4 zhao1 。
- lie4 zai4 zhong1 hua2 shi2 you3 jiu3 ， wei2 zi1 mo4 hou4 ming2 fang1 zhao1 。
- zi4 cong2 wu3 feng4 li4 zao1 hui3 ， xia4 dai3 xian2 he2 cai2 ke3 tiao2 。
- niu2 ting2 jin1 xiang4 ji4 xi1 you3 ， shui3 fan4 tong2 fu1 ru2 mo4 yao4 。
- tai4 yuan2 mo4 nian2 liu2 hui4 da2 ， si4 gu4 yi4 qi4 shan1 zhi1 jiao1 。
- san1 han2 zhong1 chu1 san1 she4 li4 ， yuan2 zheng4 guang1 jie2 ru2 qiong2 yao2 。
- shu4 ceng2 bao3 shi4 jin3 zeng1 li4 ， liang2 zhao4 fang1 qie3 pu1 gen1 miao2 。
- chen2 wang2 huo3 lie4 fu4 yin1 zhui4 ， xing1 fei4 qi3 yi4 sui2 suo3 zhao1 。
- wei3 zai1 tian1 ming4 ji2 zhen1 zhu3 ， tang1 ni2 wu3 pei4 cheng2 fen1 yao1 。
- liu4 you1 kui2 huo4 xiang4 yao2 ri4 ， qian1 ren4 feng4 huang2 yi2 shun4 shao2 。
- tai4 zong1 ji4 zhi4 fu2 jie2 he2 ， zhang1 sheng4 you2 wen2 jin1 shi2 diao4 。
- shi1 shu1 ren2 yi4 yi4 xiang2 xu4 ， fo2 lao3 yu2 jiao4 tong1 xiao1 yao2 。
- xiang2 fu2 geng1 xu1 gan3 guang1 rui4 ， lei4 sui4 jiu3 cheng2 ling2 zi3 xiao1 。
- qi4 jin1 ba1 shi2 you3 er4 zai4 ， xiang1 huo3 zhan1 feng4 qing1 ni2 tiao2 。
- qun2 gong1 xie2 wo3 nie4 wei1 ji2 ， fang4 shen1 wu4 wai4 qing2 he2 chao1 。
- xin1 xian2 bu4 zhu2 qu4 fan1 dong4 ， liang2 kuo4 na4 zhi1 kong1 jie4 liao2 。
- qi2 feng1 wan4 dian3 bi1 dong1 shou4 ， jiang1 shui3 jiu3 dao4 lai2 tiao2 tiao2 。
- gong4 xin1 hua2 dan4 ci3 yuan2 sheng4 ， da4 qian1 yong3 zhi4 wei2 jin1 qiao2 。
- xing1 yu2 geng4 jiu4 zhu2 xian2 yin3 ， miao4 yin1 ying2 er3 cheng2 chang2 yao2 。

## 注释

## 译文

## 赏析
