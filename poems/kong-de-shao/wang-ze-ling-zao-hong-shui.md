---
id: kong-de-shao-wang-ze-ling-zao-hong-shui
title: 王澤嶺遭洪水
titlePinyin: wang2 ze2 ling3 zao1 hong2 shui3
titleSlug: wang-ze-ling-zao-hong-shui
author: 孔德紹
authorPinyin: kong3 de2 shao4
authorSlug: kong-de-shao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 地籟風聲急，天津雲色愁。
- 悠然萬頃滿，俄爾百川浮。
- 遠似金堤溢，翻如碧海流。
- 驚濤遙起鷺，迴岸不分牛。
- 徒知懷趙景，終是倦陽侯。
- 木梗誠無託，蘆灰豈暇求。
- 思得乘槎便，蕭然河漢遊。

## 拼音

- di4 lai4 feng1 sheng1 ji2 ， tian1 jin1 yun2 se4 chou2 。
- you1 ran2 wan4 qing3 man3 ， e2 er3 bai3 chuan1 fu2 。
- yuan3 si4 jin1 di1 yi4 ， fan1 ru2 bi4 hai3 liu2 。
- jing1 tao1 yao2 qi3 lu4 ， hui2 an4 bu4 fen1 niu2 。
- tu2 zhi1 huai2 zhao4 jing3 ， zhong1 shi4 juan4 yang2 hou2 。
- mu4 geng3 cheng2 wu2 tuo1 ， lu2 hui1 qi3 xia2 qiu2 。
- si1 de2 cheng2 cha2 bian4 ， xiao1 ran2 he2 han4 you2 。

## 注释

## 译文

## 赏析
