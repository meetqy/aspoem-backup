---
id: xiao-zhen-shi-bang-ren-shi
title: 示邦人詩
titlePinyin: shi4 bang1 ren2 shi1
titleSlug: shi-bang-ren-shi
author: 蕭振
authorPinyin: xiao1 zhen4
authorSlug: xiao-zhen
dynasty: 宋
dynastyPinyin: song4
dynastySlug: song
tags: []
---

## 正文

- 我本江海人，來守仙佛國。
- 年豐訟牒稀，公事不留積。
- 豈無一樽酒，約客飛大白。
- 重念此邦人，朝飽不謀夕。
- 頃遭兩年荒，十九皆菜色。
- 城中多餓殍，倒死臭燻陌。
- 幸茲連歲豐，粒米棄狼籍。
- 嬉嬉不營生，便爾輕牟麥。
- 三日天不雨，沙田已龜坼。
- 十家九無儲，何以度饑厄。
- 我爲此邦憂，夜眠不安席。
- 願天歲歲豐，願爾痛儉嗇。
- 一年三年儲，三年九年食。
- 堯湯雖在上，豐歉豈可測。

## 拼音

- wo3 ben3 jiang1 hai3 ren2 ， lai2 shou3 xian1 fo2 guo2 。
- nian2 feng1 song4 die2 xi1 ， gong1 shi4 bu4 liu2 ji1 。
- qi3 wu2 yi4 zun1 jiu3 ， yue1 ke4 fei1 da4 bai2 。
- zhong4 nian4 ci3 bang1 ren2 ， chao2 bao3 bu4 mou2 xi1 。
- qing3 zao1 liang3 nian2 huang1 ， shi2 jiu3 jie1 cai4 se4 。
- cheng2 zhong1 duo1 e4 piao3 ， dao3 si3 chou4 xun1 mo4 。
- xing4 zi1 lian2 sui4 feng1 ， li4 mi3 qi4 lang2 ji2 。
- xi1 xi1 bu4 ying2 sheng1 ， bian4 er3 qing1 mu4 mai4 。
- san1 ri4 tian1 bu4 yu3 ， sha1 tian2 yi3 gui1 che4 。
- shi2 jia1 jiu3 wu2 chu3 ， he2 yi3 du4 ji1 e4 。
- wo3 wei2 ci3 bang1 you1 ， ye4 mian2 bu4 an1 xi2 。
- yuan4 tian1 sui4 sui4 feng1 ， yuan4 er3 tong4 jian3 se4 。
- yi4 nian2 san1 nian2 chu3 ， san1 nian2 jiu3 nian2 shi2 。
- yao2 tang1 sui1 zai4 shang4 ， feng1 qian4 qi3 ke3 ce4 。

## 注释

## 译文

## 赏析
