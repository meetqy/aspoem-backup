---
id: han-yuan-ji-yong-feng-xing
title: 永豐行
titlePinyin: yong3 feng1 xing2
titleSlug: yong-feng-xing
author: 韓元吉
authorPinyin: han2 yuan2 ji2
authorSlug: han-yuan-ji
dynasty: 宋
dynastyPinyin: song4
dynastySlug: song
tags: []
---

## 正文

- 丹陽湖中好風色，晴日波光漾南北。
- 湖岸人家榆柳行，風颭低昂似迎客。
- 繫船並岸聊一呼，老農指是官田圩。
- 長衫紫領數百輩，見我羅拜長嗟吁。
- 政和回頭五十載，官長築圩宛然在。
- 東西相望五百圩，有利由來得無害。
- 官圩民圩奚所拘，此地無田但有湖。
- 圍湖作田事應爾，底用徹地還龜魚。
- 民圩不堅自招水，水潦何常鎮如此。
- 官圩六十里如城，削平爲湖定何理。
- 請看今來禾上場，七百頃地雲堆黄。
- 縣官糴米三萬斛，度僧給牒能商量。
- 我聞此語汗生面，千聞豈如目一見。
- 吾君神聖坐九重，輕易獻言誰復辨。
- 却憶吳中初夏時，畚鍤去决湖田圍。
- 雞驚上籬犬上屋，水至不得携妻兒。
- 無田赴水均一死，善政養民那得爾。
- 寄言父老且深耕，爲汝馳書報天子。

## 拼音

- dan1 yang2 hu2 zhong1 hao3 feng1 se4 ， qing2 ri4 bo1 guang1 yang4 nan2 bei3 。
- hu2 an4 ren2 jia1 yu2 liu3 xing2 ， feng1 zhan3 di1 ang2 si4 ying2 ke4 。
- xi4 chuan2 bing4 an4 liao2 yi4 hu1 ， lao3 nong2 zhi3 shi4 guan1 tian2 xu1 。
- chang2 shan1 zi3 ling3 shu4 bai3 bei4 ， jian4 wo3 luo2 bai4 chang2 jie1 xu1 。
- zheng4 he2 hui2 tou2 wu3 shi2 zai4 ， guan1 chang2 zhu4 xu1 wan3 ran2 zai4 。
- dong1 xi1 xiang1 wang4 wu3 bai3 xu1 ， you3 li4 you2 lai2 de2 wu2 hai4 。
- guan1 xu1 min2 xu1 xi1 suo3 ju1 ， ci3 di4 wu2 tian2 dan4 you3 hu2 。
- wei2 hu2 zuo4 tian2 shi4 ying1 er3 ， di3 yong4 che4 di4 huan2 gui1 yu2 。
- min2 xu1 bu4 jian1 zi4 zhao1 shui3 ， shui3 liao2 he2 chang2 zhen4 ru2 ci3 。
- guan1 xu1 liu4 shi2 li3 ru2 cheng2 ， xue1 ping2 wei2 hu2 ding4 he2 li3 。
- qing3 kan4 jin1 lai2 he2 shang4 chang3 ， qi1 bai3 qing3 di4 yun2 dui1 huang2 。
- xian4 guan1 di2 mi3 san1 wan4 hu2 ， du4 seng1 gei3 die2 neng2 shang1 liang0 。
- wo3 wen2 ci3 yu3 han4 sheng1 mian4 ， qian1 wen2 qi3 ru2 mu4 yi2 jian4 。
- wu2 jun1 shen2 sheng4 zuo4 jiu3 chong2 ， qing1 yi4 xian4 yan2 shui2 fu4 bian4 。
- que4 yi4 wu2 zhong1 chu1 xia4 shi2 ， ben3 cha1 qu4 jue2 hu2 tian2 wei2 。
- ji1 jing1 shang4 li2 quan3 shang4 wu1 ， shui3 zhi4 bu4 de2 xie2 qi1 er2 。
- wu2 tian2 fu4 shui3 jun1 yi4 si3 ， shan4 zheng4 yang3 min2 na4 de2 er3 。
- ji4 yan2 fu4 lao3 qie3 shen1 geng1 ， wei2 ru3 chi2 shu1 bao4 tian1 zi3 。

## 注释

## 译文

## 赏析
