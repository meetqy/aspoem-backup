---
id: han-yuan-ji-ping-sheng-ba-jian-nu-er-cun-zhe-wu-ren-bi-you-de-nu-shao-ji-zuo-shi-jian-kuan-ci-yun-xie-zhi
title: 平生八見女而存者五人比又得女少稷作詩見寬次韵謝之
titlePinyin: ping2 sheng1 ba1 jian4 nü3 er2 cun2 zhe3 wu3 ren2 bi3 you4 de2 nü3 shao3 ji4 zuo4 shi1 jian4 kuan1 ci4 yun4 xie4 zhi1
titleSlug: ping-sheng-ba-jian-nu-er-cun-zhe-wu-ren-bi-you-de-nu-shao-ji-zuo-shi-jian-kuan-ci-yun-xie-zhi
author: 韓元吉
authorPinyin: han2 yuan2 ji2
authorSlug: han-yuan-ji
dynasty: 唐
dynastyPinyin: tang2
dynastySlug: tang
tags: [] 
---

## 正文

- 漸老思似續，撫懷良惘然。
- 空餘歲寒心，凜凜松柏堅。
- 平生孔明婦，貧賤房且專。
- 生女不生男，造物寧我偏。
- 孌彼五嬌兒，弄瓦相隨肩。
- 人言可禦盜，無乃繆以千。
- 囊金不辦嫁，擇婿那敢全。
- 今年又增一，比比安求旃。
- 覺貧與覺富，可笑還可憐。
- 向來兩童烏，泡幻隨變遷。
- 應門固未計，疇復與我玄。
- 我家豈無人，文章紹編箋。
- 經心不能釋，欲語氣已填。
- 筮言晚當見，默禱資明蠲。
- 行年且四十，那得慰眼前。
- 陶公謂勝無，此論吾師焉。
- 舒宣儻可待，弓裘猶足傳。
- 今者事方殷，煩君費詩篇。
- 君詩妙難敵，巨刃迎小鮮。
- 炯炯明月珠，一一照眼圓。
- 吁嗟人生事，歲月如奔川。
- 豈不舒我憂，熊羆夢豐年。
- 蓬門亦何祥，但見巾帨懸。
- 會當亦添丁，荷鋤賦歸田。
- 老妻鼓掌笑，子意將誰愆。
- 須知百男惡，未若一女賢。
- 矧子四壁空，蓋頭無尺椽。
- 兒女分所定，底用相鑱鐫。
- 尚應具扁舟，江湖窮泝沿。
- 爲君聘絡秀，椎牛事烹煎。

## 拼音

- jian4 lao3 si1 si4 xu4 ， fu3 huai2 liang2 wang3 ran2 。
- kong1 yu2 sui4 han2 xin1 ， lin3 lin3 song1 bai3 jian1 。
- ping2 sheng1 kong3 ming2 fu4 ， pin2 jian4 fang2 qie3 zhuan1 。
- sheng1 nü3 bu4 sheng1 nan2 ， zao4 wu4 ning2 wo3 pian1 。
- luan2 bi3 wu3 jiao1 er2 ， nong4 wa3 xiang1 sui2 jian1 。
- ren2 yan2 ke3 yu4 dao4 ， wu2 nai3 mou2 yi3 qian1 。
- nang2 jin1 bu2 ban4 jia4 ， ze2 xu4 na4 gan3 quan2 。
- jin1 nian2 you4 zeng1 yi1 ， bi3 bi3 an1 qiu2 zhan1 。
- jue2 pin2 yu3 jue2 fu4 ， ke3 xiao4 huan2 ke3 lian2 。
- xiang4 lai2 liang3 tong2 wu1 ， pao4 huan4 sui2 bian4 qian1 。
- ying1 men2 gu4 wei4 ji4 ， chou2 fu4 yu3 wo3 xuan2 。
- wo3 jia1 qi3 wu2 ren2 ， wen2 zhang1 shao4 bian1 jian1 。
- jing1 xin1 bu4 neng2 shi4 ， yu4 yu3 qi4 yi3 tian2 。
- shi4 yan2 wan3 dang1 jian4 ， mo4 dao3 zi1 ming2 juan1 。
- xing2 nian2 qie3 si4 shi2 ， na4 de2 wei4 yan3 qian2 。
- tao2 gong1 wei4 sheng4 wu2 ， ci3 lun4 wu2 shi1 yan1 。
- shu1 xuan1 tang3 ke3 dai4 ， gong1 qiu2 you2 zu2 chuan2 。
- jin1 zhe3 shi4 fang1 yin1 ， fan2 jun1 fei4 shi1 pian1 。
- jun1 shi1 miao4 nan2 di2 ， ju4 ren4 ying2 xiao3 xian1 。
- jiong3 jiong3 ming2 yue4 zhu1 ， yi1 yi1 zhao4 yan3 yuan2 。
- xu1 jie1 ren2 sheng1 shi4 ， sui4 yue4 ru2 ben1 chuan1 。
- qi3 bu4 shu1 wo3 you1 ， xiong2 pi2 meng4 feng1 nian2 。
- peng2 men2 yi4 he2 xiang2 ， dan4 jian4 jin1 shui4 xuan2 。
- hui4 dang1 yi4 tian1 ding1 ， he2 chu2 fu4 gui1 tian2 。
- lao3 qi1 gu3 zhang3 xiao4 ， zi3 yi4 jiang1 shui2 qian1 。
- xu1 zhi1 bai3 nan2 e4 ， wei4 ruo4 yi4 nü3 xian2 。
- shen3 zi3 si4 bi4 kong1 ， gai4 tou2 wu2 chi3 chuan2 。
- er2 nü3 fen1 suo3 ding4 ， di3 yong4 xiang1 chan2 juan1 。
- shang4 ying1 ju4 pian1 zhou1 ， jiang1 hu2 qiong2 su4 yan2 。
- wei2 jun1 pin4 luo4 xiu4 ， zhui1 niu2 shi4 peng1 jian1 。

## 注释

## 译文

## 赏析
