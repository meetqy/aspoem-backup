---
id: han-yuan-ji-han-shi-qian-san-ri-xie-jia-zhi-ding-shan
title: 寒食前三日携家至丁山
titlePinyin: han2 shi2 qian2 san1 ri4 xie2 jia1 zhi4 ding1 shan1
titleSlug: han-shi-qian-san-ri-xie-jia-zhi-ding-shan
author: 韓元吉
authorPinyin: han2 yuan2 ji2
authorSlug: han-yuan-ji
dynasty: 宋
dynastyPinyin: song4
dynastySlug: song
tags: []
---

## 正文

- 春事已過半，豫懷風雨憂。
- 苦無親朋樂，自携兒女遊。
- 丁山峙城南，老稚載一舟。
- 狹徑登詰曲，軒窗居上頭。
- 遐觀接去鳥，俯視臨清流。
- 溪花正爛漫，堤柳綠且柔。
- 杳靄煙雲間，前瞻帝王州。
- 田野亂棋布，山川莽相繆。
- 病妻不能飲，取酒自勸酬。
- 鮮妝誰家婦，造席爲我謳。
- 風光亦可醉，景物似見留。
- 惜無百金資，買此林壑幽。
- 歲月實易得，里閭尚沈浮。
- 歸來暮鐘響，蘋風動滄洲。

## 拼音

- chun1 shi4 yi3 guo4 ban4 ， yu4 huai2 feng1 yu3 you1 。
- ku3 wu2 qin1 peng2 le4 ， zi4 xie2 er2 nü3 you2 。
- ding1 shan1 zhi4 cheng2 nan2 ， lao3 zhi4 zai4 yi4 zhou1 。
- xia2 jing4 deng1 jie2 qu3 ， xuan1 chuang1 ju1 shang4 tou2 。
- xia2 guan1 jie1 qu4 niao3 ， fu3 shi4 lin2 qing1 liu2 。
- xi1 hua1 zheng4 lan4 man4 ， di1 liu3 lü4 qie3 rou2 。
- yao3 ai3 yan1 yun2 jian4 ， qian2 zhan1 di4 wang2 zhou1 。
- tian2 ye3 luan4 qi2 bu4 ， shan1 chuan1 mang3 xiang1 mou2 。
- bing4 qi1 bu4 neng2 yin3 ， qu3 jiu3 zi4 quan4 chou2 。
- xian1 zhuang1 shui2 jia1 fu4 ， zao4 xi2 wei2 wo3 ou1 。
- feng1 guang1 yi4 ke3 zui4 ， jing3 wu4 si4 jian4 liu2 。
- xi1 wu2 bai3 jin1 zi1 ， mai3 ci3 lin2 he4 you1 。
- sui4 yue4 shi2 yi4 de2 ， li3 lü2 shang4 shen3 fu2 。
- gui1 lai2 mu4 zhong1 xiang3 ， pin2 feng1 dong4 cang1 zhou1 。

## 注释

## 译文

## 赏析
