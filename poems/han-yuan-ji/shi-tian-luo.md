---
id: han-yuan-ji-shi-tian-luo
title: 食田螺
titlePinyin: shi2 tian2 luo2
titleSlug: shi-tian-luo
author: 韓元吉
authorPinyin: han2 yuan2 ji2
authorSlug: han-yuan-ji
dynasty: 宋
dynastyPinyin: song4
dynastySlug: song
tags: []
---

## 正文

- 幾年客勾吳，盤饌索無有。
- 鯹鹹咀彭蜞，臭腐羹石首。
- 牛心與熊掌，夢寐不到口。
- 朅來靈山下，空腸尚雷吼。
- 苜蓿映朝餐，杞菊富肴簌。
- 相過有賢士，無以侑巵酒。
- 跰𨇤樽俎間，見此青裙婦。
- 百金買市城，競拾不論斗。
- 枵中本離化，黝質真坤耦。
- 稍稍被寒泉，纍纍付清滫。
- 舒觴頗甘豢，窒戶還畏剖。
- 芼薑摘其元，璀璨置瓦缶。
- 中年消渴病，快若塵赴帚。
- 含漿與文蛤，未易較先後。
- 吾生亦何爲，甘此味豈厚。
- 醢之自周官，況我乃田叟。
- 尚殊鼠供蘇，復類蟆餉柳。
- 北風飫竹實，南俗夸針取。
- 雖非綠紋酌，僅免青泥嘔。
- 據龜定應用，噉鰒良可醜。
- 誰能事顔色，此腹嗟敢負。
- 詩成調兒曹，吾意真亦偶。

## 拼音

- ji1 nian2 ke4 gou1 wu2 ， pan2 zhuan4 suo3 wu2 you3 。
- xing1 xian2 zui3 peng2 qi2 ， chou4 fu3 geng1 shi2 shou3 。
- niu2 xin1 yu3 xiong2 zhang3 ， meng4 mei4 bu2 dao4 kou3 。
- qie4 lai2 ling2 shan1 xia4 ， kong1 chang2 shang4 lei2 hou3 。
- mu4 xu0 ying4 chao2 can1 ， qi3 ju2 fu4 yao2 su4 。
- xiang1 guo4 you3 xian2 shi4 ， wu2 yi3 you4 zhi1 jiu3 。
- beng4 𨇤 zun1 zu3 jian4 ， jian4 ci3 qing1 qun2 fu4 。
- bai3 jin1 mai3 shi4 cheng2 ， jing4 shi2 bu2 lun4 dou4 。
- xiao1 zhong1 ben3 li2 hua4 ， you3 zhi4 zhen1 kun1 ou3 。
- shao1 shao1 bei4 han2 quan2 ， lei2 lei2 fu4 qing1 xiu3 。
- shu1 shang1 po1 gan1 huan4 ， zhi4 hu4 huan2 wei4 pou1 。
- mao4 jiang1 zhai1 qi2 yuan2 ， cui3 can4 zhi4 wa3 fou3 。
- zhong1 nian2 xiao1 ke3 bing4 ， kuai4 ruo4 chen2 fu4 zhou3 。
- han2 jiang1 yu3 wen2 ge2 ， wei4 yi4 jiao4 xian1 hou4 。
- wu2 sheng1 yi4 he2 wei2 ， gan1 ci3 wei4 qi3 hou4 。
- hai3 zhi1 zi4 zhou1 guan1 ， kuang4 wo3 nai3 tian2 sou3 。
- shang4 shu1 shu3 gong4 su1 ， fu4 lei4 ma0 xiang3 liu3 。
- bei3 feng1 yu4 zhu2 shi2 ， nan2 su2 kua1 zhen1 qu3 。
- sui1 fei1 lü4 wen2 zhuo2 ， jin3 mian3 qing1 ni2 ou3 。
- ju4 gui1 ding4 ying1 yong4 ， dan4 fu4 liang2 ke3 chou3 。
- shui2 neng2 shi4 yan2 se4 ， ci3 fu4 jie1 gan3 fu4 。
- shi1 cheng2 diao4 er2 cao2 ， wu2 yi4 zhen1 yi4 ou3 。

## 注释

## 译文

## 赏析
