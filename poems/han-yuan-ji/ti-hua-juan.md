---
id: han-yuan-ji-ti-hua-juan
title: 題畫卷
titlePinyin: ti2 hua4 juan4
titleSlug: ti-hua-juan
author: 韓元吉
authorPinyin: han2 yuan2 ji2
authorSlug: han-yuan-ji
dynasty: 宋
dynastyPinyin: song4
dynastySlug: song
tags: []
---

## 正文

- 少年喜登臨，兩脚不憚軟。
- 支筇上雲山，得酒輒三返。
- 一從老將至，所向意先懶。
- 豈惟心事乖，要自脚力短。
- 不如空齋坐，此畫一舒卷。
- 超然函丈間，意作千里遠。
- 漁舟已逍遥，茅屋更蕭散。
- 江干所遊歷，物色猶在眼。
- 浮生固幻景，況乃幻中幻。
- 低頭顧吾廬，何如住山澗。

## 拼音

- shao4 nian2 xi3 deng1 lin2 ， liang3 jiao3 bu2 dan4 ruan3 。
- zhi1 qiong2 shang4 yun2 shan1 ， de2 jiu3 zhe2 san1 fan3 。
- yi4 cong2 lao3 jiang1 zhi4 ， suo3 xiang4 yi4 xian1 lan3 。
- qi3 wei2 xin1 shi4 guai1 ， yao4 zi4 jiao3 li4 duan3 。
- bu4 ru2 kong1 zhai1 zuo4 ， ci3 hua4 yi4 shu1 juan3 。
- chao1 ran2 han2 zhang4 jian4 ， yi4 zuo4 qian1 li3 yuan3 。
- yu2 zhou1 yi3 xiao1 yao2 ， mao2 wu1 geng4 xiao1 san4 。
- jiang1 gan1 suo3 you2 li4 ， wu4 se4 you2 zai4 yan3 。
- fu2 sheng1 gu4 huan4 jing3 ， kuang4 nai3 huan4 zhong1 huan4 。
- di1 tou2 gu4 wu2 lu2 ， he2 ru2 zhu4 shan1 jian4 。

## 注释

## 译文

## 赏析
