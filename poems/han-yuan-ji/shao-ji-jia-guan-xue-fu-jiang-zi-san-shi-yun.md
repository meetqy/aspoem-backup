---
id: han-yuan-ji-shao-ji-jia-guan-xue-fu-jiang-zi-san-shi-yun
title: 少稷家觀雪賦江字三十韵
titlePinyin: shao3 ji4 jia1 guan1 xue3 fu4 jiang1 zi4 san1 shi2 yun4
titleSlug: shao-ji-jia-guan-xue-fu-jiang-zi-san-shi-yun
author: 韓元吉
authorPinyin: han2 yuan2 ji2
authorSlug: han-yuan-ji
dynasty: 宋
dynastyPinyin: song4
dynastySlug: song
tags: []
---

## 正文

- 雪暮來無際，長吟坐北窗。
- 未嫌光奪月，先恐勢填江。
- 雲色生冰柱，風聲倒石矼。
- 疏簾纔的皪，破屋漸錚鏦。
- 始訝烏能白，旋驚馬盡䮾。
- 會朝瓊飾弁，獵較素綢杠。
- 玉帝開宮闕，瑶姬擁旆幢。
- 仰空蜂作陣，窺徑蝶成雙。
- 價重連城璞，明逾釘壁釭。
- 冷烟紛莫辨，凍溜不成淙。
- 計拙夸遼豕，塗窮笑越尨。
- 戴牛迷象齒，覆鹿誤羊羫。
- 酪乳浮茶鼎，花甆瑩鼓椌。
- 崖枯頻畏住，鵠瘦暫胮肛。
- 共想周王宴，誰虞漢使降。
- 獻衣知念札，加璧殆追逄。
- 蹇駟深憂沒，籃輿重莫扛。
- 淹鍾應預賜，增斗定先撞。
- 短日棲窮巷，豐年卜萬邦。
- 緇塵異羈旅，華髮逐耆厖。
- 處士欣尋戴，參軍豈遇龐。
- 裘穿心易怯，履敗足微跫。
- 荷笠閒垂釣，迴船穩繫樁。
- 清狂時仄帽，泥飲屢空缸。
- 酬唱才皆敵，歌嘲語或絃。
- 閉門嗟懶惰，授簡愧愚憃。
- 戈戟森磨厲，韶鈞富擊摐。
- 絮鹽翻雅況，蘭竹變新腔。
- 取醉華燈爛，催歸戍鼓𪔔。
- 晴簷成夜雨，更聽隴頭瀧。

## 拼音

- xue3 mu4 lai2 wu2 ji4 ， chang2 yin2 zuo4 bei3 chuang1 。
- wei4 xian2 guang1 duo2 yue4 ， xian1 kong3 shi4 tian2 jiang1 。
- yun2 se4 sheng1 bing1 zhu4 ， feng1 sheng1 dao3 shi2 gang1 。
- shu1 lian2 cai2 de0 li4 ， po4 wu1 jian4 zheng1 cong1 。
- shi3 ya4 wu1 neng2 bai2 ， xuan2 jing1 ma3 jin4 䮾。
- hui4 chao2 qiong2 shi4 bian4 ， lie4 jiao4 su4 chou2 gang4 。
- yu4 di4 kai1 gong1 que4 ， yao2 ji1 yong1 pei4 zhuang4 。
- yang3 kong1 feng1 zuo4 zhen4 ， kui1 jing4 die2 cheng2 shuang1 。
- jia4 zhong4 lian2 cheng2 pu2 ， ming2 yu2 ding1 bi4 gang1 。
- leng3 yan1 fen1 mo4 bian4 ， dong4 liu1 bu4 cheng2 cong2 。
- ji4 zhuo1 kua1 liao2 shi3 ， tu2 qiong2 xiao4 yue4 meng2 。
- dai4 niu2 mi2 xiang4 chi3 ， fu4 lu4 wu4 yang2 qiang1 。
- lao4 ru3 fu2 cha2 ding3 ， hua1 ci2 ying2 gu3 qiang1 。
- ya2 ku1 bin1 wei4 zhu4 ， hu2 shou4 zan4 pang1 gang1 。
- gong4 xiang3 zhou1 wang2 yan4 ， shui2 yu2 han4 shi3 jiang4 。
- xian4 yi1 zhi1 nian4 zha2 ， jia1 bi4 dai4 zhui1 pang2 。
- jian3 si4 shen1 you1 mei2 ， lan2 yu2 zhong4 mo4 kang2 。
- yan1 zhong1 ying1 yu4 ci4 ， zeng1 dou4 ding4 xian1 zhuang4 。
- duan3 ri4 qi1 qiong2 xiang4 ， feng1 nian2 bu3 wan4 bang1 。
- zi1 chen2 yi4 ji1 lü3 ， hua2 fa4 zhu2 qi2 mang2 。
- chu3 shi4 xin1 xun2 dai4 ， can1 jun1 qi3 yu4 pang2 。
- qiu2 chuan1 xin1 yi4 qie4 ， lü3 bai4 zu2 wei1 qiong2 。
- he2 li4 xian2 chui2 diao4 ， hui2 chuan2 wen3 xi4 zhuang1 。
- qing1 kuang2 shi2 ze4 mao4 ， ni2 yin3 lü3 kong1 gang1 。
- chou2 chang4 cai2 jie1 di2 ， ge1 chao2 yu3 huo4 xian2 。
- bi4 men2 jie1 lan3 duo4 ， shou4 jian3 kui4 yu2 chong1 。
- ge1 ji3 sen1 mo2 li4 ， shao2 jun1 fu4 ji1 chuang1 。
- xu4 yan2 fan1 ya3 kuang4 ， lan2 zhu2 bian4 xin1 qiang1 。
- qu3 zui4 hua2 deng1 lan4 ， cui1 gui1 shu4 gu3 𪔔。
- qing2 yan2 cheng2 ye4 yu3 ， geng4 ting1 long3 tou2 long2 。

## 注释

## 译文

## 赏析
