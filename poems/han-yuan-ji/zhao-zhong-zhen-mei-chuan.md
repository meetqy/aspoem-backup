---
id: han-yuan-ji-zhao-zhong-zhen-mei-chuan
title: 趙仲縝梅川
titlePinyin: zhao4 zhong4 zhen3 mei2 chuan1
titleSlug: zhao-zhong-zhen-mei-chuan
author: 韓元吉
authorPinyin: han2 yuan2 ji2
authorSlug: han-yuan-ji
dynasty: 宋
dynastyPinyin: song4
dynastySlug: song
tags: []
---

## 正文

- 堂前面羣山，堂下俯流水。
- 揚雄一區宅，歲晚何在此。
- 將無山水佳，更爲風物美。
- 城隅三家渡，華屋照清泚。
- 舉手招梅仙，低頭叫陸子。
- 前松後梧竹，左桂右蘭芷。
- 江花漾茶甌，巖樹排棐几。
- 客來索無有，樽酒間圖史。
- 不作隠士廬，合號君子里。
- 吾人天潢秀，時至當决起。
- 飽餐南嶽芋，閒曳東郭履。
- 山名不負儂，因之得名字。
- 彈冠可前卜，問舍真早計。
- 笑殺陶淵明，酒資良未遂。

## 拼音

- tang2 qian2 mian4 qun2 shan1 ， tang2 xia4 fu3 liu2 shui3 。
- yang2 xiong2 yi4 qu1 zhai2 ， sui4 wan3 he2 zai4 ci3 。
- jiang1 wu2 shan1 shui3 jia1 ， geng4 wei2 feng1 wu4 mei3 。
- cheng2 yu2 san1 jia1 du4 ， hua2 wu1 zhao4 qing1 ci3 。
- ju3 shou3 zhao1 mei2 xian1 ， di1 tou2 jiao4 lu4 zi3 。
- qian2 song1 hou4 wu2 zhu2 ， zuo3 gui4 you4 lan2 zhi3 。
- jiang1 hua1 yang4 cha2 ou1 ， yan2 shu4 pai2 fei3 ji3 。
- ke4 lai2 suo3 wu2 you3 ， zun1 jiu3 jian4 tu2 shi3 。
- bu2 zuo4 yin3 shi4 lu2 ， he2 hao4 jun1 zi3 li3 。
- wu2 ren2 tian1 huang2 xiu4 ， shi2 zhi4 dang1 jue2 qi3 。
- bao3 can1 nan2 yue4 yu4 ， xian2 ye4 dong1 guo1 lü3 。
- shan1 ming2 bu2 fu4 nong2 ， yin1 zhi1 de2 ming2 zi4 。
- dan4 guan1 ke3 qian2 bu3 ， wen4 she4 zhen1 zao3 ji4 。
- xiao4 sha1 tao2 yuan1 ming2 ， jiu3 zi1 liang2 wei4 sui4 。

## 注释

## 译文

## 赏析
