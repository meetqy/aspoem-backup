---
id: han-yuan-ji-ding-chou-zhong-chun-jiang-du-zhe-jiang-cong-zhe-qing-pan-sha-yu-wei-er-bu-xu-ji-deng-zhou-cheng-chao-yi-ji-zhong-liu-jiao-yan-juan-shi-jin-mu-shu-li-jing-zhi-sha-shang-jin-da-xi-xing-lang-bei-shu-shen-cong-zhe-xiao-zhi-gan-er-fu-shi
title: 丁丑仲春將渡浙江從者請盤沙予畏而不許既登舟乘潮以濟中流膠焉捐十金募數力竟至沙上僅達西興狼狽殊甚從者笑之感而賦詩
titlePinyin: ding1 chou3 zhong4 chun1 jiang1 du4 zhe4 jiang1 cong2 zhe3 qing3 pan2 sha1 yu3 wei4 er2 bu4 xu1 ji4 deng1 zhou1 cheng2 chao2 yi3 ji4 zhong1 liu2 jiao1 yan1 juan1 shi2 jin1 mu4 shu4 li4 jing4 zhi4 sha1 shang4 jin3 da2 xi1 xing1 lang2 bei4 shu1 shen4 cong2 zhe3 xiao4 zhi1 gan3 er2 fu4 shi1
titleSlug: ding-chou-zhong-chun-jiang-du-zhe-jiang-cong-zhe-qing-pan-sha-yu-wei-er-bu-xu-ji-deng-zhou-cheng-chao-yi-ji-zhong-liu-jiao-yan-juan-shi-jin-mu-shu-li-jing-zhi-sha-shang-jin-da-xi-xing-lang-bei-shu-shen-cong-zhe-xiao-zhi-gan-er-fu-shi
author: 韓元吉
authorPinyin: han2 yuan2 ji2
authorSlug: han-yuan-ji
dynasty: 宋
dynastyPinyin: song4
dynastySlug: song
tags: []
---

## 正文

- 桑田變東海，此語聞自昔。
- 嗟我百年人，耳目詎能識。
- 誰言錢塘江，遂有車馬跡。
- 漲沙莽雲屯，衣带僅尋尺。
- 我初未渠信，束襜俟潮汐。
- 是時月既望，春晴好風色。
- 同舟二三子，擊楫意頗適。
- 中流類坳堂，竟作膠柱瑟。
- 褰裳亂濤波，植杖負囊笈。
- 居然濯我足，長堤慰行客。
- 西興忽在眼，喚渡猶頃刻。
- 鯤鵬定何之，魚龍豈遷宅。
- 斜陽照高岸，得酒餞寒濕。
- 平生忠信懷，對此徒感激。
- 翻成僕奴笑，撫事吁莫測。
- 莫問曲池平，空悲峴山側。

## 拼音

- sang1 tian2 bian4 dong1 hai3 ， ci3 yu3 wen2 zi4 xi1 。
- jie1 wo3 bai3 nian2 ren2 ， er3 mu4 ju4 neng2 shi2 。
- shui2 yan2 qian2 tang2 jiang1 ， sui4 you3 ju1 ma3 ji4 。
- zhang3 sha1 mang3 yun2 tun2 ， yi1 dai4 jin3 xun2 chi3 。
- wo3 chu1 wei4 qu2 xin4 ， shu4 chan1 si4 chao2 xi1 。
- shi4 shi2 yue4 ji4 wang4 ， chun1 qing2 hao3 feng1 se4 。
- tong2 zhou1 er4 san1 zi3 ， ji1 ji2 yi4 po1 shi4 。
- zhong1 liu2 lei4 ao4 tang2 ， jing4 zuo4 jiao1 zhu4 se4 。
- qian1 shang0 luan4 tao1 bo1 ， zhi2 zhang4 fu4 nang2 ji2 。
- ju1 ran2 zhuo2 wo3 zu2 ， chang2 di1 wei4 xing2 ke4 。
- xi1 xing1 hu1 zai4 yan3 ， huan4 du4 you2 qing3 ke4 。
- kun1 peng2 ding4 he2 zhi1 ， yu2 long2 qi3 qian1 zhai2 。
- xie2 yang2 zhao4 gao1 an4 ， de2 jiu3 jian4 han2 shi1 。
- ping2 sheng1 zhong1 xin4 huai2 ， dui4 ci3 tu2 gan3 ji1 。
- fan1 cheng2 pu2 nu2 xiao4 ， fu3 shi4 xu1 mo4 ce4 。
- mo4 wen4 qu3 chi2 ping2 ， kong1 bei1 xian4 shan1 ce4 。

## 注释

## 译文

## 赏析
