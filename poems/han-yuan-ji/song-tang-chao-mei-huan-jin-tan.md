---
id: han-yuan-ji-song-tang-chao-mei-huan-jin-tan
title: 送湯朝美還金壇
titlePinyin: song4 tang1 chao2 mei3 huan2 jin1 tan2
titleSlug: song-tang-chao-mei-huan-jin-tan
author: 韓元吉
authorPinyin: han2 yuan2 ji2
authorSlug: han-yuan-ji
dynasty: 唐
dynastyPinyin: tang2
dynastySlug: tang
tags: [] 
---

## 正文

- 騰駒輕卧駝，野蔓欺落木。
- 舉頭便干霄，春至亦重綠。
- 人生百年內，萬事紛過目。
- 得爲蠖步伸，失作蠵頸縮。
- 古來曠達士，一視等蠻觸。
- 功名本時命，用舍豈榮辱。
- 湯公涉南荒，歲月猶轉轂。
- 幾年卧新州，寧肯事雞卜。
- 身安一瓢飲，志大五車讀。
- 朅來靈山隈，跫然慰虛谷。
- 濯足山下泉，愛我泉上竹。
- 相從一長笑，忍效阮生哭。
- 胸中經濟略，欲語動驚俗。
- 誰知天意回，歸棹如許速。
- 春風正浩蕩，江水清可掬。
- 海濤拍千峰，挂席下浮玉。
- 遥欣倚門念，三徑歡僮僕。
- 送君得無恨，我步嗟局促。
- 要看萬里途，更試參雲足。
- 家山幸毋留，吾皇思陳牘。

## 拼音

- teng2 ju1 qing1 wo4 tuo2 ， ye3 man4 qi1 luo4 mu4 。
- ju3 tou2 bian4 gan1 xiao1 ， chun1 zhi4 yi4 zhong4 lü4 。
- ren2 sheng1 bai3 nian2 nei4 ， wan4 shi4 fen1 guo4 mu4 。
- de2 wei2 huo4 bu4 shen1 ， shi1 zuo4 xi1 jing3 suo1 。
- gu3 lai2 kuang4 da2 shi4 ， yi2 shi4 deng3 man2 chu4 。
- gong1 ming2 ben3 shi2 ming4 ， yong4 she4 qi3 rong2 ru3 。
- tang1 gong1 she4 nan2 huang1 ， sui4 yue4 you2 zhuan3 gu3 。
- ji1 nian2 wo4 xin1 zhou1 ， ning2 ken3 shi4 ji1 bu3 。
- shen1 an1 yi4 piao2 yin3 ， zhi4 da4 wu3 ju1 du2 。
- qie4 lai2 ling2 shan1 wei1 ， qiong2 ran2 wei4 xu1 gu3 。
- zhuo2 zu2 shan1 xia4 quan2 ， ai4 wo3 quan2 shang4 zhu2 。
- xiang1 cong2 yi4 chang2 xiao4 ， ren3 xiao4 ruan3 sheng1 ku1 。
- xiong1 zhong1 jing1 ji4 lüe4 ， yu4 yu3 dong4 jing1 su2 。
- shui2 zhi1 tian1 yi4 hui2 ， gui1 zhao4 ru2 xu1 su4 。
- chun1 feng1 zheng4 hao4 dang4 ， jiang1 shui3 qing1 ke3 ju1 。
- hai3 tao1 pai1 qian1 feng1 ， gua4 xi2 xia4 fu2 yu4 。
- yao2 xin1 yi3 men2 nian4 ， san1 jing4 huan1 tong2 pu2 。
- song4 jun1 de2 wu2 hen4 ， wo3 bu4 jie1 ju2 cu4 。
- yao4 kan4 wan4 li3 tu2 ， geng4 shi4 can1 yun2 zu2 。
- jia1 shan1 xing4 wu2 liu2 ， wu2 huang2 si1 chen2 du2 。

## 注释

## 译文

## 赏析
