---
id: han-yuan-ji-lu-gong-tang
title: 魯公堂
titlePinyin: lu3 gong1 tang2
titleSlug: lu-gong-tang
author: 韓元吉
authorPinyin: han2 yuan2 ji2
authorSlug: han-yuan-ji
dynasty: 宋
dynastyPinyin: song4
dynastySlug: song
tags: []
---

## 正文

- 魯公之節非一死，其誰碑之子曾子。
- 魯公之德人未知，其誰堂之張紫微。
- 繼公作郡五百載，登堂思公宛如在。
- 江南遺墨處處傳，魯公去作麻姑仙。
- 一杯相與借風月，但見雲碧開池蓮。
- 紫微聲名今第一，歸上鸞臺應不日。
- 笑談千里無兵戎，臨川草木生春風。
- 他年道傍兒女說，不思魯公思張公。

## 拼音

- lu3 gong1 zhi1 jie2 fei1 yi4 si3 ， qi2 shui2 bei1 zhi1 zi3 ceng2 zi3 。
- lu3 gong1 zhi1 de2 ren2 wei4 zhi1 ， qi2 shui2 tang2 zhi1 zhang1 zi3 wei1 。
- ji4 gong1 zuo4 jun4 wu3 bai3 zai4 ， deng1 tang2 si1 gong1 wan3 ru2 zai4 。
- jiang1 nan2 yi2 mo4 chu3 chu3 chuan2 ， lu3 gong1 qu4 zuo4 ma2 gu1 xian1 。
- yi4 bei1 xiang1 yu3 jie4 feng1 yue4 ， dan4 jian4 yun2 bi4 kai1 chi2 lian2 。
- zi3 wei1 sheng1 ming2 jin1 di4 yi1 ， gui1 shang4 luan2 tai2 ying1 bu2 ri4 。
- xiao4 tan2 qian1 li3 wu2 bing1 rong2 ， lin2 chuan1 cao3 mu4 sheng1 chun1 feng1 。
- ta1 nian2 dao4 bang4 er2 nü3 shuo1 ， bu4 si1 lu3 gong1 si1 zhang1 gong1 。

## 注释

## 译文

## 赏析
