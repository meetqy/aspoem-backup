---
id: han-yuan-ji-gui-feng-xing
title: 龜峰行
titlePinyin: gui1 feng1 xing2
titleSlug: gui-feng-xing
author: 韓元吉
authorPinyin: han2 yuan2 ji2
authorSlug: han-yuan-ji
dynasty: 宋
dynastyPinyin: song4
dynastySlug: song
tags: []
---

## 正文

- 吾聞靈龜不願死有用于清廟，但願曳尾安泥塗。
- 所以漆園吏，坐歎清江使者逢豫且。
- 龜峰之龜定何物，不在泥塗之下，乃在萬仞之上高突兀。
- 是耶非耶遠莫測，安然不動藏其穴。
- 伊昔帝堯有聖德，此龜無乃負圖出。
- 圖成授帝埋其骨，猶使琢石志之存彷彿。
- 又疑神禹碑，刊在衡山巔。
- 碑高上與日月並。
- 此猶其趺棄不取，神鬼守護踰千年。
- 我欲詰其端，此事恍惚無迹，往往皆在太古前。
- 斗中神人被髮立，蜿蜒佐之從汝蟄。
- 九陰司存當在此，今汝巢南失其職。
- 又聞巢縣事，頗似伊尹生空桑。
- 母嫗避水欲徙去，待汝兩眼生赤光。
- 遂令萬室之邑化作魚與鱉，汝乃遁走至此藏。
- 上天震威趣汝壽，使汝扶服死且僵。
- 醜形質磔在石筍上，不可以鑽，不可以灼，不可以搘牀。
- 奈何猶復不自斂，荒崖斷壑反以名字彰。
- 因思支祁鎖頸泗水中，帝以巨鎮岌峨壓其宮。
- 名之以山不以峰，豈有形狀與此同。
- 吁嗟此山氣象槃礴亦雄偉，奇峰羅列三十二。
- 或如威鳳昂其喙，或如俊貓立且戲。
- 石鍾孤撐危欲墜，蜃樓矗起見天外。
- 大眺么麽不足記，神旗鐵壁非一類。
- 何用獨取汝之名字，豈汝黠且庸。
- 鼓妖衒怪百里內，使汝生存跌宕安可制。
- 我初信汝靈，今復知汝凶。
- 江湖波濤洶湧不一濡汝足，雲霧呼噏陰晴變態猶無窮。
- 不知造物安用此，徒以動蕩耳目夸兒童。
- 何時巨靈引手擲汝八荒外，舉頭直見天穹窿。

## 拼音

- wu2 wen2 ling2 gui1 bu2 yuan4 si3 you3 yong4 yu2 qing1 miao4 ， dan4 yuan4 ye4 wei3 an1 ni2 tu2 。
- suo3 yi3 qi1 yuan2 li4 ， zuo4 tan4 qing1 jiang1 shi3 zhe3 feng2 yu4 qie3 。
- gui1 feng1 zhi1 gui1 ding4 he2 wu4 ， bu2 zai4 ni2 tu2 zhi1 xia4 ， nai3 zai4 wan4 ren4 zhi1 shang4 gao1 tu1 wu4 。
- shi4 ye1 fei1 ye2 yuan3 mo4 ce4 ， an1 ran2 bu2 dong4 cang2 qi2 xue2 。
- yi1 xi1 di4 yao2 you3 sheng4 de2 ， ci3 gui1 wu2 nai3 fu4 tu2 chu1 。
- tu2 cheng2 shou4 di4 mai2 qi2 gu3 ， you2 shi3 zhuo2 shi2 zhi4 zhi1 cun2 pang2 fu2 。
- you4 yi2 shen2 yu3 bei1 ， kan1 zai4 heng2 shan1 dian1 。
- bei1 gao1 shang4 yu3 ri4 yue4 bing4 。
- ci3 you2 qi2 fu1 qi4 bu4 qu3 ， shen2 gui3 shou3 hu4 yu2 qian1 nian2 。
- wo3 yu4 jie2 qi2 duan1 ， ci3 shi4 huang3 hu1 wu2 ji4 ， wang3 wang3 jie1 zai4 tai4 gu3 qian2 。
- dou4 zhong1 shen2 ren2 bei4 fa4 li4 ， wan1 yan2 zuo3 zhi1 cong2 ru3 zhe2 。
- jiu3 yin1 si1 cun2 dang1 zai4 ci3 ， jin1 ru3 chao2 nan2 shi1 qi2 zhi2 。
- you4 wen2 chao2 xian4 shi4 ， po1 si4 yi1 yin3 sheng1 kong1 sang1 。
- mu3 yu4 bi4 shui3 yu4 xi3 qu4 ， dai4 ru3 liang3 yan3 sheng1 chi4 guang1 。
- sui4 ling4 wan4 shi4 zhi1 yi4 hua4 zuo4 yu2 yu3 bie1 ， ru3 nai3 dun4 zou3 zhi4 ci3 cang2 。
- shang4 tian1 zhen4 wei1 qu4 ru3 shou4 ， shi3 ru3 fu2 fu2 si3 qie3 jiang1 。
- chou3 xing2 zhi4 zhe2 zai4 shi2 sun3 shang4 ， bu4 ke3 yi3 zuan1 ， bu4 ke3 yi3 zhuo2 ， bu4 ke3 yi3 zhi1 chuang2 。
- nai4 he2 you2 fu4 bu2 zi4 lian3 ， huang1 ya2 duan4 he4 fan3 yi3 ming2 zi4 zhang1 。
- yin1 si1 zhi1 qi2 suo3 jing3 si4 shui3 zhong1 ， di4 yi3 ju4 zhen4 ji2 e2 ya1 qi2 gong1 。
- ming2 zhi1 yi3 shan1 bu4 yi3 feng1 ， qi3 you3 xing2 zhuang4 yu3 ci3 tong2 。
- xu1 jie1 ci3 shan1 qi4 xiang4 pan2 bo2 yi4 xiong2 wei3 ， qi2 feng1 luo2 lie4 san1 shi2 er4 。
- huo4 ru2 wei1 feng4 ang2 qi2 hui4 ， huo4 ru2 jun4 mao1 li4 qie3 xi4 。
- shi2 zhong1 gu1 cheng1 wei1 yu4 zhui4 ， shen4 lou2 chu4 qi3 jian4 tian1 wai4 。
- da4 tiao4 me0 mo2 bu4 zu2 ji4 ， shen2 qi2 tie3 bi4 fei1 yi2 lei4 。
- he2 yong4 du2 qu3 ru3 zhi1 ming2 zi4 ， qi3 ru3 xia2 qie3 yong1 。
- gu3 yao1 xuan4 guai4 bai3 li3 nei4 ， shi3 ru3 sheng1 cun2 die1 dang4 an1 ke3 zhi4 。
- wo3 chu1 xin4 ru3 ling2 ， jin1 fu4 zhi1 ru3 xiong1 。
- jiang1 hu2 bo1 tao1 xiong1 yong3 bu4 yi4 ru2 ru3 zu2 ， yun2 wu4 hu1 xi1 yin1 qing2 bian4 tai4 you2 wu2 qiong2 。
- bu4 zhi1 zao4 wu4 an1 yong4 ci3 ， tu2 yi3 dong4 dang4 er3 mu4 kua1 er2 tong2 。
- he2 shi2 ju4 ling2 yin3 shou3 zhi4 ru3 ba1 huang1 wai4 ， ju3 tou2 zhi2 jian4 tian1 qiong2 long2 。

## 注释

## 译文

## 赏析
