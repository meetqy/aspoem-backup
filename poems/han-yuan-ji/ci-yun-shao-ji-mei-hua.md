---
id: han-yuan-ji-ci-yun-shao-ji-mei-hua
title: 次韵少稷梅花
titlePinyin: ci4 yun4 shao3 ji4 mei2 hua1
titleSlug: ci-yun-shao-ji-mei-hua
author: 韓元吉
authorPinyin: han2 yuan2 ji2
authorSlug: han-yuan-ji
dynasty: 唐
dynastyPinyin: tang2
dynastySlug: tang
tags: [] 
---

## 正文

- 君不見江城梅花春欲動，剪冰仙人作花供。
- 客來酒盡甘啜醨，常恨公田無秫種。
- 雪晴梅蘂更可愛，百匝來看地猶凍。
- 杖藜一笑答春風，豈必鳴鸞與歌鳳。
- 幽香要自己心清，冷艷不禁還目送。
- 興來往往得佳句，落紙揮毫字尤縱。
- 却驚車陣有勍敵，旋結趙叟盟衡雍。
- 孤芳未省須刻畫，百卉應先厭嘲弄。
- 我如蟋蟀鳴苦遲，君似驊騮驟難控。
- 相如上林晚奏雅，靈均喜橘工記諷。
- 不妨聊繼廣平公，東閣疏枝與君共。

## 拼音

- jun1 bu2 jian4 jiang1 cheng2 mei2 hua1 chun1 yu4 dong4 ， jian3 bing1 xian1 ren2 zuo4 hua1 gong4 。
- ke4 lai2 jiu3 jin4 gan1 chuo4 li2 ， chang2 hen4 gong1 tian2 wu2 shu2 zhong3 。
- xue3 qing2 mei2 rui3 geng4 ke3 ai4 ， bai3 za1 lai2 kan4 di4 you2 dong4 。
- zhang4 li2 yi2 xiao4 da2 chun1 feng1 ， qi3 bi4 ming2 luan2 yu3 ge1 feng4 。
- you1 xiang1 yao4 zi4 ji3 xin1 qing1 ， leng3 yan4 bu2 jin4 huan2 mu4 song4 。
- xing1 lai2 wang3 wang3 de2 jia1 ju4 ， luo4 zhi3 hui1 hao2 zi4 you2 zong4 。
- que4 jing1 ju1 zhen4 you3 qing2 di2 ， xuan2 jie2 zhao4 sou3 meng2 heng2 yong1 。
- gu1 fang1 wei4 sheng3 xu1 ke4 hua4 ， bai3 hui4 ying1 xian1 yan4 chao2 nong4 。
- wo3 ru2 xi1 shuai4 ming2 ku3 chi2 ， jun1 si4 hua2 liu2 zhou4 nan2 kong4 。
- xiang1 ru2 shang4 lin2 wan3 zou4 ya3 ， ling2 jun1 xi3 ju2 gong1 ji4 feng3 。
- bu4 fang2 liao2 ji4 guang3 ping2 gong1 ， dong1 ge2 shu1 zhi1 yu3 jun1 gong4 。

## 注释

## 译文

## 赏析
