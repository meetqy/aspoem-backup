---
id: han-yuan-ji-qi-xi-yu-meng-xu-yue-tang-chao-mei-lu-xu-hang-zhong-you-he-shan
title: 七夕與孟婿約湯朝美率徐行中遊鶴山
titlePinyin: qi1 xi1 yu3 meng4 xu4 yue1 tang1 chao2 mei3 lü4 xu2 hang2 zhong1 you2 he4 shan1
titleSlug: qi-xi-yu-meng-xu-yue-tang-chao-mei-lu-xu-hang-zhong-you-he-shan
author: 韓元吉
authorPinyin: han2 yuan2 ji2
authorSlug: han-yuan-ji
dynasty: 宋
dynastyPinyin: song4
dynastySlug: song
tags: []
---

## 正文

- 城市競時節，幽尋固難同。
- 舊聞鶴山奇，欲往歲屢窮。
- 茲辰尚殘暑，夙駕乘西風。
- 楚俗候飛鵲，階庭閙兒童。
- 誰能事針縷，覓巧瓜果中。
- 起携東牀友，況得下榻翁。
- 青蒲有傑客，放懷適相從。
- 一招雲中仙，共呼潭底龍。
- 翠壁聳崷崒，龜魚澹遊空。
- 泉源幾萬斛，石竇藏豐隆。
- 久知神物交，解致零雨濛。
- 我田甚無多，例思年穀豐。
- 公才正類此，時至會有庸。
- 竹間小招提，閴靜無鼓鐘。
- 枕石潄甘井，荔丹啟筠籠。
- 若據兩石羊，摩挲古狄銅。
- 高談劇霏屑，壯氣吹長虹。
- 可無樽酒綠，遂使老頰紅。
- 醉語或不省，嘯歌亦舂容。
- 歸歟興難盡，月明照風松。

## 拼音

- cheng2 shi4 jing4 shi2 jie2 ， you1 xun2 gu4 nan2 tong2 。
- jiu4 wen2 he4 shan1 qi2 ， yu4 wang3 sui4 lü3 qiong2 。
- zi1 chen2 shang4 can2 shu3 ， su4 jia4 cheng2 xi1 feng1 。
- chu3 su2 hou4 fei1 que4 ， jie1 ting2 nao4 er2 tong2 。
- shui2 neng2 shi4 zhen1 lü3 ， mi4 qiao3 gua1 guo3 zhong1 。
- qi3 xie2 dong1 chuang2 you3 ， kuang4 de2 xia4 ta4 weng1 。
- qing1 pu2 you3 jie2 ke4 ， fang4 huai2 shi4 xiang1 cong2 。
- yi4 zhao1 yun2 zhong1 xian1 ， gong4 hu1 tan2 di3 long2 。
- cui4 bi4 song3 qiu2 zu2 ， gui1 yu2 dan4 you2 kong1 。
- quan2 yuan2 ji1 wan4 hu2 ， shi2 dou4 cang2 feng1 long2 。
- jiu3 zhi1 shen2 wu4 jiao1 ， jie3 zhi4 ling2 yu3 meng2 。
- wo3 tian2 shen4 wu2 duo1 ， li4 si1 nian2 gu3 feng1 。
- gong1 cai2 zheng4 lei4 ci3 ， shi2 zhi4 hui4 you3 yong1 。
- zhu2 jian4 xiao3 zhao1 ti2 ， qu4 jing4 wu2 gu3 zhong1 。
- zhen3 shi2 shu4 gan1 jing3 ， li4 dan1 qi3 yun2 long2 。
- ruo4 ju4 liang3 shi2 yang2 ， mo2 suo1 gu3 di2 tong2 。
- gao1 tan2 ju4 fei1 xie4 ， zhuang4 qi4 chui1 chang2 hong2 。
- ke3 wu2 zun1 jiu3 lü4 ， sui4 shi3 lao3 jia2 hong2 。
- zui4 yu3 huo4 bu4 sheng3 ， xiao4 ge1 yi4 chong1 rong2 。
- gui1 yu2 xing1 nan2 jin4 ， yue4 ming2 zhao4 feng1 song1 。

## 注释

## 译文

## 赏析
