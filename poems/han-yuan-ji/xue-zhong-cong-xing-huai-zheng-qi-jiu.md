---
id: han-yuan-ji-xue-zhong-cong-xing-huai-zheng-qi-jiu
title: 雪中從邢懷正乞酒
titlePinyin: xue3 zhong1 cong2 xing2 huai2 zheng4 qi3 jiu3
titleSlug: xue-zhong-cong-xing-huai-zheng-qi-jiu
author: 韓元吉
authorPinyin: han2 yuan2 ji2
authorSlug: han-yuan-ji
dynasty: 宋
dynastyPinyin: song4
dynastySlug: song
tags: []
---

## 正文

- 櫑具高拄頰，風塵客長安。
- 長安不宜客，歲暮仍苦寒。
- 夜聞陰風喧，曉看雪漫漫。
- 天公非惡劇，笑我貂裘單。
- 坐令歌南山，白石空巑岏。
- 正不妨我嘯，憑高事遐觀。
- 四海同一雲，更覺天地寬。
- 平湖發遠景，松竹如龍鸞。
- 巉然兩峰高，玉峙峨瓊冠。
- 緬懷邢公子，重城有家園。
- 水石带林沼，幽亭厭雲端。
- 仙粧映疏梅，秀色若可餐。
- 璇題散冰筯，晶鹽貯牙盤。
- 清歌出絕唱，筆閒走波瀾。
- 幾欲泥君飲，持杯聽幽蘭。
- 君家碧琳腴，到手無復殘。
- 正豈須羔兒，尚能追清歡。
- 蹇馿不敢出，强作哦詩酸。
- 詩成不能寐，起舞清夜闌。
- 儻可致麴生，當築白玉壇。

## 拼音

- lei2 ju4 gao1 zhu3 jia2 ， feng1 chen2 ke4 chang2 an1 。
- chang2 an1 bu4 yi2 ke4 ， sui4 mu4 reng2 ku3 han2 。
- ye4 wen2 yin1 feng1 xuan1 ， xiao3 kan4 xue3 man4 man4 。
- tian1 gong1 fei1 e4 ju4 ， xiao4 wo3 diao1 qiu2 dan1 。
- zuo4 ling4 ge1 nan2 shan1 ， bai2 shi2 kong1 cuan2 wan2 。
- zheng4 bu4 fang2 wo3 xiao4 ， ping2 gao1 shi4 xia2 guan1 。
- si4 hai3 tong2 yi4 yun2 ， geng4 jue2 tian1 di4 kuan1 。
- ping2 hu2 fa1 yuan3 jing3 ， song1 zhu2 ru2 long2 luan2 。
- chan2 ran2 liang3 feng1 gao1 ， yu4 zhi4 e2 qiong2 guan1 。
- mian3 huai2 xing2 gong1 zi3 ， zhong4 cheng2 you3 jia1 yuan2 。
- shui3 shi2 dai4 lin2 zhao3 ， you1 ting2 yan4 yun2 duan1 。
- xian1 zhuang1 ying4 shu1 mei2 ， xiu4 se4 ruo4 ke3 can1 。
- xuan2 ti2 san4 bing1 zhu4 ， jing1 yan2 zhu4 ya2 pan2 。
- qing1 ge1 chu1 jue2 chang4 ， bi3 xian2 zou3 bo1 lan2 。
- ji1 yu4 ni2 jun1 yin3 ， chi2 bei1 ting1 you1 lan2 。
- jun1 jia1 bi4 lin2 yu2 ， dao4 shou3 wu2 fu4 can2 。
- zheng4 qi3 xu1 gao1 er2 ， shang4 neng2 zhui1 qing1 huan1 。
- jian3 lu2 bu4 gan3 chu1 ， qiang2 zuo4 o4 shi1 suan1 。
- shi1 cheng2 bu4 neng2 mei4 ， qi3 wu3 qing1 ye4 lan2 。
- tang3 ke3 zhi4 qu1 sheng1 ， dang1 zhu4 bai2 yu4 tan2 。

## 注释

## 译文

## 赏析
