---
id: han-yuan-ji-ci-yun-zi-yun-song-er-nu-zhi-zhao-ting-jian-ji
title: 次韵子雲送兒女至昭亭見寄
titlePinyin: ci4 yun4 zi3 yun2 song4 er2 nü3 zhi4 zhao1 ting2 jian4 ji4
titleSlug: ci-yun-zi-yun-song-er-nu-zhi-zhao-ting-jian-ji
author: 韓元吉
authorPinyin: han2 yuan2 ji2
authorSlug: han-yuan-ji
dynasty: 宋
dynastyPinyin: song4
dynastySlug: song
tags: []
---

## 正文

- 巖巖昭亭山，度歲一再行。
- 吾親在其下，有路如砥平。
- 風物歲時佳，豈問楚與荆。
- 胡爲不得往，使我涕泗橫。
- 出身備王官，敢自頹家聲。
- 聖皇察庶獄，小大必以情。
- 哀矜且勿喜，死當使之生。
- 念昔棲閩陬，孤童共營營。
- 菽水曾幾何，青紫望一經。
- 弟兄亦云幸，假節仍專城。
- 別離乃頻有，僕奴費邀迎。
- 安仁賦閒居，要自賢西征。
- 板輿日歡侍，兒女森在庭。
- 豈比隔山岳，空書問安寧。
- 薄田可負郭，不歸定誰令。
- 壯士志中原，邊塵暗幽并。
- 擬躡冒頓居，端謀渭南耕。
- 書生復何事，三入老承明。
- 應知當饋歎，廊廟資扶傾。
- 忍作寒蟬喑，願爲威鳳鳴。

## 拼音

- yan2 yan2 zhao1 ting2 shan1 ， du4 sui4 yi2 zai4 xing2 。
- wu2 qin1 zai4 qi2 xia4 ， you3 lu4 ru2 di3 ping2 。
- feng1 wu4 sui4 shi2 jia1 ， qi3 wen4 chu3 yu3 jing1 。
- hu2 wei2 bu4 de2 wang3 ， shi3 wo3 ti4 si4 heng2 。
- chu1 shen1 bei4 wang2 guan1 ， gan3 zi4 tui2 jia1 sheng1 。
- sheng4 huang2 cha2 shu4 yu4 ， xiao3 da4 bi4 yi3 qing2 。
- ai1 jin1 qie3 wu4 xi3 ， si3 dang1 shi3 zhi1 sheng1 。
- nian4 xi1 qi1 min3 zou1 ， gu1 tong2 gong4 ying2 ying2 。
- shu1 shui3 ceng2 ji1 he2 ， qing1 zi3 wang4 yi4 jing1 。
- di4 xiong0 yi4 yun2 xing4 ， jia3 jie2 reng2 zhuan1 cheng2 。
- bie2 li2 nai3 bin1 you3 ， pu2 nu2 fei4 yao1 ying2 。
- an1 ren2 fu4 xian2 ju1 ， yao4 zi4 xian2 xi1 zheng1 。
- ban3 yu2 ri4 huan1 shi4 ， er2 nü3 sen1 zai4 ting2 。
- qi3 bi3 ge2 shan1 yue4 ， kong1 shu1 wen4 an1 ning2 。
- bao2 tian2 ke3 fu4 guo1 ， bu4 gui1 ding4 shui2 ling4 。
- zhuang4 shi4 zhi4 zhong1 yuan2 ， bian1 chen2 an4 you1 bing4 。
- ni3 nie4 mao4 dun4 ju1 ， duan1 mou2 wei4 nan2 geng1 。
- shu1 sheng1 fu4 he2 shi4 ， san1 ru4 lao3 cheng2 ming2 。
- ying1 zhi1 dang1 kui4 tan4 ， lang2 miao4 zi1 fu2 qing1 。
- ren3 zuo4 han2 chan2 yin1 ， yuan4 wei2 wei1 feng4 ming2 。

## 注释

## 译文

## 赏析
