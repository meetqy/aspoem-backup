---
id: han-yuan-ji-fang-wu-de-yuan-xi-bu-zhang-deng-liu-yin-shang-mei-wu-guan-suo-fu-gu-feng
title: 方務德元夕不張燈留飲賞梅務觀索賦古風
titlePinyin: fang1 wu4 de2 yuan2 xi1 bu4 zhang1 deng1 liu2 yin3 shang3 mei2 wu4 guan1 suo3 fu4 gu3 feng1
titleSlug: fang-wu-de-yuan-xi-bu-zhang-deng-liu-yin-shang-mei-wu-guan-suo-fu-gu-feng
author: 韓元吉
authorPinyin: han2 yuan2 ji2
authorSlug: han-yuan-ji
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昨日風雨今日晴，綠水橋南春水生。
- 使君元夕罷高宴，亭午邀客花間行。
- 危亭直上花幾許，水仙夾徑梅縱橫。
- 不須沈水薰畫戟，簾幕自有香風清。
- 門前紛紛鳥鵠亂，隠几坐愛寒江明。
- 憶昨淮南戎馬動，豈謂景物還新正。
- 遺民歸公十萬口，鼙鼓日日嚴刀兵。
- 眼看指麾盡摩撫，閭里愁歎成歡聲。
- 酬功端合侍玉輦，安得坐嘯江干城。
- 景龍燈火公尚記，耆舊出語兒童驚。
- 我來兩月濫賓客，況有別駕能詩名。
- 相從一笑說萬事，重費美酒勤杯觥。
- 東風摇蕩入煙柳，歌管錯雜催離情。
- 詔書徵拜那可後，爲公前馬遥相迎。

## 拼音

- zuo2 ri4 feng1 yu3 jin1 ri4 qing2 ， lü4 shui3 qiao2 nan2 chun1 shui3 sheng1 。
- shi3 jun1 yuan2 xi1 ba4 gao1 yan4 ， ting2 wu3 yao1 ke4 hua1 jian4 xing2 。
- wei1 ting2 zhi2 shang4 hua1 ji1 xu1 ， shui3 xian1 jia1 jing4 mei2 zong4 heng2 。
- bu4 xu1 shen3 shui3 xun1 hua4 ji3 ， lian2 mu4 zi4 you3 xiang1 feng1 qing1 。
- men2 qian2 fen1 fen1 niao3 hu2 luan4 ， yin3 ji3 zuo4 ai4 han2 jiang1 ming2 。
- yi4 zuo2 huai2 nan2 rong2 ma3 dong4 ， qi3 wei4 jing3 wu4 huan2 xin1 zheng1 。
- yi2 min2 gui1 gong1 shi2 wan4 kou3 ， pi2 gu3 ri4 ri4 yan2 dao1 bing1 。
- yan3 kan4 zhi3 hui1 jin4 mo2 fu3 ， lü2 li3 chou2 tan4 cheng2 huan1 sheng1 。
- chou2 gong1 duan1 he2 shi4 yu4 nian3 ， an1 de2 zuo4 xiao4 jiang1 gan1 cheng2 。
- jing3 long2 deng1 huo3 gong1 shang4 ji4 ， qi2 jiu4 chu1 yu3 er2 tong2 jing1 。
- wo3 lai2 liang3 yue4 lan4 bin1 ke4 ， kuang4 you3 bie2 jia4 neng2 shi1 ming2 。
- xiang1 cong2 yi2 xiao4 shuo1 wan4 shi4 ， zhong4 fei4 mei3 jiu3 qin2 bei1 gong1 。
- dong1 feng1 yao2 dang4 ru4 yan1 liu3 ， ge1 guan3 cuo4 za2 cui1 li2 qing2 。
- zhao4 shu1 zhi3 bai4 na4 ke3 hou4 ， wei2 gong1 qian2 ma3 yao2 xiang4 ying2 。

## 注释

## 译文

## 赏析
