---
id: han-yuan-ji-shang-si-ri-wang-zhong-zong-zhao-de-wen-jian-guo-yin-zhao-zhao-zhong-zhen-ren-qing-xiao-ji-yi-liu-shui-fang-bei-xing-fen-yun-de-xing-zi
title: 上巳日王仲宗趙德溫見過因招趙仲縝任卿小集以流水放杯行分韵得行字
titlePinyin: shang4 si4 ri4 wang2 zhong4 zong1 zhao4 de2 wen1 jian4 guo4 yin1 zhao1 zhao4 zhong4 zhen3 ren4 qing1 xiao3 ji2 yi3 liu2 shui3 fang4 bei1 xing2 fen1 yun4 de2 xing2 zi4
titleSlug: shang-si-ri-wang-zhong-zong-zhao-de-wen-jian-guo-yin-zhao-zhao-zhong-zhen-ren-qing-xiao-ji-yi-liu-shui-fang-bei-xing-fen-yun-de-xing-zi
author: 韓元吉
authorPinyin: han2 yuan2 ji2
authorSlug: han-yuan-ji
dynasty: 宋
dynastyPinyin: song4
dynastySlug: song
tags: []
---

## 正文

- 春事倏已晚，飛花送啼鶑。
- 長安三月三，水邊盡傾城。
- 緬懷杜陵老，感之見歌行。
- 青鳥忽飛去，素鱗盤水精。
- 往事誰復識，夢繞白玉京。
- 朅來官閩陬，江湖渺餘情。
- 嘉節閉門卧，客愁隨日生。
- 風光入樽酒，使我嗟獨傾。
- 良友慰寂寞，惠然成會并。
- 金枝三雋才，千里未可程。
- 王郎烏衣舊，高論玉麈橫。
- 相逢寄觴詠，樂此天氣清。
- 不知山陰會，絕唱疇能賡。
- 庭隅有幽花，粲若萬玉纓。
- 好風亦知人，微月相與明。
- 蕭蕭城東路，頗復歌吹聲。
- 景物正自佳，天涯意難平。
- 不須恨陳迹，且用催詩成。

## 拼音

- chun1 shi4 shu1 yi3 wan3 ， fei1 hua1 song4 ti2 ying1 。
- chang2 an1 san1 yue4 san1 ， shui3 bian1 jin4 qing1 cheng2 。
- mian3 huai2 du4 ling2 lao3 ， gan3 zhi1 jian4 ge1 xing2 。
- qing1 niao3 hu1 fei1 qu4 ， su4 lin2 pan2 shui3 jing1 。
- wang3 shi4 shui2 fu4 shi2 ， meng4 rao4 bai2 yu4 jing1 。
- qie4 lai2 guan1 min3 zou1 ， jiang1 hu2 miao3 yu2 qing2 。
- jia1 jie2 bi4 men2 wo4 ， ke4 chou2 sui2 ri4 sheng1 。
- feng1 guang1 ru4 zun1 jiu3 ， shi3 wo3 jie1 du2 qing1 。
- liang2 you3 wei4 ji4 mo4 ， hui4 ran2 cheng2 hui4 bing4 。
- jin1 zhi1 san1 jun4 cai2 ， qian1 li3 wei4 ke3 cheng2 。
- wang2 lang2 wu1 yi1 jiu4 ， gao1 lun4 yu4 zhu3 heng2 。
- xiang1 feng2 ji4 shang1 yong3 ， le4 ci3 tian1 qi4 qing1 。
- bu4 zhi1 shan1 yin1 hui4 ， jue2 chang4 chou2 neng2 geng1 。
- ting2 yu2 you3 you1 hua1 ， can4 ruo4 wan4 yu4 ying1 。
- hao3 feng1 yi4 zhi1 ren2 ， wei1 yue4 xiang4 yu3 ming2 。
- xiao1 xiao1 cheng2 dong1 lu4 ， po1 fu4 ge1 chui1 sheng1 。
- jing3 wu4 zheng4 zi4 jia1 ， tian1 ya2 yi4 nan2 ping2 。
- bu4 xu1 hen4 chen2 ji4 ， qie3 yong4 cui1 shi1 cheng2 。

## 注释

## 译文

## 赏析
