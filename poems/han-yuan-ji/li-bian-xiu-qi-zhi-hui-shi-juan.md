---
id: han-yuan-ji-li-bian-xiu-qi-zhi-hui-shi-juan
title: 李編修器之惠詩卷
titlePinyin: li3 bian1 xiu1 qi4 zhi1 hui4 shi1 juan4
titleSlug: li-bian-xiu-qi-zhi-hui-shi-juan
author: 韓元吉
authorPinyin: han2 yuan2 ji2
authorSlug: han-yuan-ji
dynasty: 宋
dynastyPinyin: song4
dynastySlug: song
tags: []
---

## 正文

- 塵埃僕僕日走趨，胸中倒懸一字無。
- 迫人簿領推不去，眼明忽見千驪珠。
- 矍然驚呼此詩歟，如醒乍解病獲蘇。
- 歸來明燈喜無寐，手不忍釋自卷舒。
- 語新格健意有餘，風骨峭硬中含腴。
- 猛如橫陣舞刀槊，清若雅宴調笙竽。
- 我窮已極君益迂，學此似費千金屠。
- 前有太白後長吉，君家詩名宜復初。
- 明明天子開石渠，歎我短後追長裾。
- 時平合第從臣頌，請君早上承明廬。

## 拼音

- chen2 ai1 pu2 pu2 ri4 zou3 qu1 ， xiong1 zhong1 dao3 xuan2 yi2 zi4 wu2 。
- po4 ren2 bo2 ling3 tui1 bu2 qu4 ， yan3 ming2 hu1 jian4 qian1 li2 zhu1 。
- jue2 ran2 jing1 hu1 ci3 shi1 yu2 ， ru2 xing3 zha4 jie3 bing4 huo4 su1 。
- gui1 lai2 ming2 deng1 xi3 wu2 mei4 ， shou3 bu4 ren3 shi4 zi4 juan3 shu1 。
- yu3 xin1 ge2 jian4 yi4 you3 yu2 ， feng1 gu3 qiao4 ying4 zhong1 han2 yu2 。
- meng3 ru2 heng2 zhen4 wu3 dao1 shuo4 ， qing1 ruo4 ya3 yan4 diao4 sheng1 yu2 。
- wo3 qiong2 yi3 ji2 jun1 yi4 yu1 ， xue2 ci3 si4 fei4 qian1 jin1 tu2 。
- qian2 you3 tai4 bai2 hou4 chang2 ji2 ， jun1 jia1 shi1 ming2 yi2 fu4 chu1 。
- ming2 ming2 tian1 zi3 kai1 shi2 qu2 ， tan4 wo3 duan3 hou4 zhui1 chang2 ju1 。
- shi2 ping2 he2 di4 cong2 chen2 song4 ， qing3 jun1 zao3 shang4 cheng2 ming2 lu2 。

## 注释

## 译文

## 赏析
