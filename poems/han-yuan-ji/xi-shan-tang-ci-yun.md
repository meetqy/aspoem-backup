---
id: han-yuan-ji-xi-shan-tang-ci-yun
title: 溪山堂次韵
titlePinyin: xi1 shan1 tang2 ci4 yun4
titleSlug: xi-shan-tang-ci-yun
author: 韓元吉
authorPinyin: han2 yuan2 ji2
authorSlug: han-yuan-ji
dynasty: 唐
dynastyPinyin: tang2
dynastySlug: tang
tags: [] 
---

## 正文

- 幽人誰與娛，作堂面溪灣。
- 堂中有山色，朝暮來雲間。
- 正作杜老狂，頗異韓子奸。
- 超然物外景，便覺非人寰。
- 登臨得遐矚，似破天壤慳。
- 詩成隠几笑，溪山亦開顔。
- 繚繞明鏡中，參差峨髻鬟。
- 苦無俗客語，但聞鳥間關。
- 出門曳藜杖，頼有此往還。
- 虛名兩蝸角，自鬭觸與蠻。
- 時平衆賢聚，君胡得長閒。
- 會從車騎出，勒石燕然山。
- 正恐萬里塗，高轅不容攀。

## 拼音

- you1 ren2 shui2 yu3 yu2 ， zuo4 tang2 mian4 xi1 wan1 。
- tang2 zhong1 you3 shan1 se4 ， zhao1 mu4 lai2 yun2 jian4 。
- zheng4 zuo4 du4 lao3 kuang2 ， po1 yi4 han2 zi3 jian1 。
- chao1 ran2 wu4 wai4 jing3 ， bian4 jue2 fei1 ren2 huan2 。
- deng1 lin2 de2 xia2 zhu3 ， si4 po4 tian1 rang3 qian1 。
- shi1 cheng2 yin3 ji3 xiao4 ， xi1 shan1 yi4 kai1 yan2 。
- liao2 rao4 ming2 jing4 zhong1 ， can1 cha4 e2 ji4 huan2 。
- ku3 wu2 su2 ke4 yu3 ， dan4 wen2 niao3 jian4 guan1 。
- chu1 men2 ye4 li2 zhang4 ， lai4 you3 ci3 wang3 huan2 。
- xu1 ming2 liang3 wo1 jiao3 ， zi4 dou4 chu4 yu3 man2 。
- shi2 ping2 zhong4 xian2 ju4 ， jun1 hu2 de2 chang2 xian2 。
- hui4 cong2 ju1 qi2 chu1 ， le4 shi2 yan1 ran2 shan1 。
- zheng4 kong3 wan4 li3 tu2 ， gao1 yuan2 bu4 rong2 pan1 。

## 注释

## 译文

## 赏析
