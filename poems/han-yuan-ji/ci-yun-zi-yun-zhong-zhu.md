---
id: han-yuan-ji-ci-yun-zi-yun-zhong-zhu
title: 次韵子雲種竹
titlePinyin: ci4 yun4 zi3 yun2 zhong3 zhu2
titleSlug: ci-yun-zi-yun-zhong-zhu
author: 韓元吉
authorPinyin: han2 yuan2 ji2
authorSlug: han-yuan-ji
dynasty: 宋
dynastyPinyin: song4
dynastySlug: song
tags: []
---

## 正文

- 官居地多隙，種竹及春早。
- 蕭然三畝園，便可事幽討。
- 層巒寓巖石，一目惜盡了。
- 移根互掩映，取徑作深杳。
- 飛來幾烏鵲，相喚亦栖繞。
- 微風與新月，屢舞欣嫋嫋。
- 乃知亭館閒，有竹自能好。
- 堂前藝梅花，堂後列萱草。
- 叩門有俗客，未至跡已掃。
- 遥憐敬亭下，巷僻客仍少。
- 庭隅方解籜，相對亦社保。
- 吟哦五字句，飲水良不飽。
- 春雷發頭角，繭栗未應小。
- 卜居如有得，破地出池沼。
- 胸中千畝計，豈顧萬事擾。
- 他年醉林間，準擬成二老。

## 拼音

- guan1 ju1 di4 duo1 xi4 ， zhong3 zhu2 ji2 chun1 zao3 。
- xiao1 ran2 san1 mu3 yuan2 ， bian4 ke3 shi4 you1 tao3 。
- ceng2 luan2 yu4 yan2 shi2 ， yi2 mu4 xi1 jin4 le0 。
- yi2 gen1 hu4 yan3 ying4 ， qu3 jing4 zuo4 shen1 yao3 。
- fei1 lai2 ji1 wu1 que4 ， xiang1 huan4 yi4 qi1 rao4 。
- wei1 feng1 yu3 xin1 yue4 ， lü3 wu3 xin1 niao3 niao3 。
- nai3 zhi1 ting2 guan3 xian2 ， you3 zhu2 zi4 neng2 hao3 。
- tang2 qian2 yi4 mei2 hua1 ， tang2 hou4 lie4 xuan1 cao3 。
- kou4 men2 you3 su2 ke4 ， wei4 zhi4 ji4 yi3 sao3 。
- yao2 lian2 jing4 ting2 xia4 ， xiang4 pi4 ke4 reng2 shao3 。
- ting2 yu2 fang1 jie3 tuo4 ， xiang1 dui4 yi4 she4 bao3 。
- yin2 e2 wu3 zi4 ju4 ， yin3 shui3 liang2 bu4 bao3 。
- chun1 lei2 fa1 tou2 jiao3 ， jian3 li4 wei4 ying1 xiao3 。
- bu3 ju1 ru2 you3 de2 ， po4 di4 chu1 chi2 zhao3 。
- xiong1 zhong1 qian1 mu3 ji4 ， qi3 gu4 wan4 shi4 rao3 。
- ta1 nian2 zui4 lin2 jian4 ， zhun3 ni3 cheng2 er4 lao3 。

## 注释

## 译文

## 赏析
