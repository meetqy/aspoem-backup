---
id: han-yuan-ji-li-zhong-zhen-lan-ke
title: 李仲鎮懶窠
titlePinyin: li3 zhong4 zhen4 lan3 ke1
titleSlug: li-zhong-zhen-lan-ke
author: 韓元吉
authorPinyin: han2 yuan2 ji2
authorSlug: han-yuan-ji
dynasty: 宋
dynastyPinyin: song4
dynastySlug: song
tags: []
---

## 正文

- 我性天下懶，自謂世莫雙。
- 朅來官中都，懶極濟以憃。
- 有如千黑魚，東西轉橋矼。
- 又如橐駝卧，厭逐羣吠尨。
- 鼻洟任縱橫，胞轉徒胮肛。
- 紛紛夸奪兒，見我語輒哤。
- 平生李公子，老大同鄉邦。
- 奈何奪我有，收斂付一窗。
- 作窠寓以名，異音乃同腔。
- 金馬可避世，何殊鹿門龐。
- 君看富貴塗，機危甚緣橦。
- 爭榮僅錙銖，力欲九鼎扛。
- 金朱擁丹轂，視之亦螻蛖。
- 愛君陽羨居，有田種蘭茳。
- 溪山带城郭，松竹環旌幢。
- 連娟幾脩眉，清歌艷明釭。
- 客至即盡醉，不待金石撞。
- 尚餘詩語工，詞源倒三江。
- 好懶得真懶，使我心益降。
- 何時半作分，臨流聽琤淙。

## 拼音

- wo3 xing4 tian1 xia4 lan3 ， zi4 wei4 shi4 mo4 shuang1 。
- qie4 lai2 guan1 zhong1 du1 ， lan3 ji2 ji4 yi3 chong1 。
- you3 ru2 qian1 hei1 yu2 ， dong1 xi1 zhuan3 qiao2 gang1 。
- you4 ru2 tuo2 tuo2 wo4 ， yan4 zhu2 qun2 fei4 meng2 。
- bi2 yi2 ren4 zong4 heng2 ， bao1 zhuan3 tu2 pang1 gang1 。
- fen1 fen1 kua1 duo2 er2 ， jian4 wo3 yu3 zhe2 mang2 。
- ping2 sheng1 li3 gong1 zi3 ， lao3 da4 tong2 xiang1 bang1 。
- nai4 he2 duo2 wo3 you3 ， shou1 lian3 fu4 yi4 chuang1 。
- zuo4 ke1 yu4 yi3 ming2 ， yi4 yin1 nai3 tong2 qiang1 。
- jin1 ma3 ke3 bi4 shi4 ， he2 shu1 lu4 men2 pang2 。
- jun1 kan4 fu4 gui4 tu2 ， ji1 wei1 shen4 yuan2 tong2 。
- zheng1 rong2 jin3 zi1 zhu1 ， li4 yu4 jiu3 ding3 kang2 。
- jin1 zhu1 yong1 dan1 gu3 ， shi4 zhi1 yi4 lou2 mang2 。
- ai4 jun1 yang2 xian4 ju1 ， you3 tian2 zhong3 lan2 jiang1 。
- xi1 shan1 dai4 cheng2 guo1 ， song1 zhu2 huan2 jing1 zhuang4 。
- lian2 juan1 ji1 xiu1 mei2 ， qing1 ge1 yan4 ming2 gang1 。
- ke4 zhi4 ji2 jin4 zui4 ， bu2 dai4 jin1 shi2 zhuang4 。
- shang4 yu2 shi1 yu3 gong1 ， ci2 yuan2 dao3 san1 jiang1 。
- hao3 lan3 de2 zhen1 lan3 ， shi3 wo3 xin1 yi4 jiang4 。
- he2 shi2 ban4 zuo4 fen1 ， lin2 liu2 ting1 cheng1 cong2 。

## 注释

## 译文

## 赏析
