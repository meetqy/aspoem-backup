---
id: han-yuan-ji-lu-wu-guan-ji-zhuo-se-shan-shui-ping
title: 陸務觀寄著色山水屏
titlePinyin: lu4 wu4 guan1 ji4 zhuo2 se4 shan1 shui3 ping2
titleSlug: lu-wu-guan-ji-zhuo-se-shan-shui-ping
author: 韓元吉
authorPinyin: han2 yuan2 ji2
authorSlug: han-yuan-ji
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我居面山俯潺湲，憑軒卧牖皆見山。
- 山光水影入懷袖，秀色爽氣非人寰。
- 故人憐我新結屋，猶恐看山未能足。
- 丹青寫作何許圖，不礙閉門聊縱目。
- 千峰繚繞生白雲，小舟蕩漾橫江濱。
- 樓臺高下出蘭若，杳渺似有鐘磬聞。
- 坐驚巖壑環四壁，寥落高秋變春色。
- 方壺瀛洲遠不隔，武陵桃花定誰識。
- 君不見韋侯絕筆畫古松，黑雨白日摧虬龍。
- 杜陵老翁三歎息，況有山木洪濤風。
- 又不見玉堂真仙草詔罷，靜愛春山郭熙畫。
- 文章信美身不閒，青嶂白波眼中借。
- 我今乘間身未衰，杖藜獨步哦新詩。
- 出門見山入見畫，佳興自喜來無時。
- 卧龍山腰鏡湖尾，知有高齋照清泚。
- 功名逼子未得休，歸坐玉堂應記此。

## 拼音

- wo3 ju1 mian4 shan1 fu3 chan2 yuan2 ， ping2 xuan1 wo4 you3 jie1 jian4 shan1 。
- shan1 guang1 shui3 ying3 ru4 huai2 xiu4 ， xiu4 se4 shuang3 qi4 fei1 ren2 huan2 。
- gu4 ren2 lian2 wo3 xin1 jie2 wu1 ， you2 kong3 kan4 shan1 wei4 neng2 zu2 。
- dan1 qing1 xie3 zuo4 he2 xu1 tu2 ， bu2 ai4 bi4 men2 liao2 zong4 mu4 。
- qian1 feng1 liao2 rao4 sheng1 bai2 yun2 ， xiao3 zhou1 dang4 yang4 heng2 jiang1 bin1 。
- lou2 tai2 gao1 xia4 chu1 lan2 ruo4 ， yao3 miao3 si4 you3 zhong1 qing4 wen2 。
- zuo4 jing1 yan2 he4 huan2 si4 bi4 ， liao2 luo4 gao1 qiu1 bian4 chun1 se4 。
- fang1 hu2 ying2 zhou1 yuan3 bu4 ge2 ， wu3 ling2 tao2 hua1 ding4 shui2 shi2 。
- jun1 bu2 jian4 wei2 hou2 jue2 bi3 hua4 gu3 song1 ， hei1 yu3 bai2 ri4 cui1 qiu2 long2 。
- du4 ling2 lao3 weng1 san1 tan4 xi1 ， kuang4 you3 shan1 mu4 hong2 tao1 feng1 。
- you4 bu2 jian4 yu4 tang2 zhen1 xian1 cao3 zhao4 ba4 ， jing4 ai4 chun1 shan1 guo1 xi1 hua4 。
- wen2 zhang1 xin4 mei3 shen1 bu4 xian2 ， qing1 zhang4 bai2 bo1 yan3 zhong1 jie4 。
- wo3 jin1 cheng2 jian4 shen1 wei4 shuai1 ， zhang4 li2 du2 bu4 o4 xin1 shi1 。
- chu1 men2 jian4 shan1 ru4 jian4 hua4 ， jia1 xing1 zi4 xi3 lai2 wu2 shi2 。
- wo4 long2 shan1 yao1 jing4 hu2 wei3 ， zhi1 you3 gao1 zhai1 zhao4 qing1 ci3 。
- gong1 ming2 bi1 zi3 wei4 de2 xiu1 ， gui1 zuo4 yu4 tang2 ying1 ji4 ci3 。

## 注释

## 译文

## 赏析
