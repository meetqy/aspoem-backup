---
id: han-yuan-ji-wu-chen-san-yue-qing-ming-hou-san-ri-jian-ye-zhang-yu-shi-lin-cheng-ming-fu-shi-zuo-gu-feng-yi-shou
title: 戊辰三月清明後三日見葉丈于石林承命賦詩作古風一首
titlePinyin: wu4 chen2 san1 yue4 qing1 ming2 hou4 san1 ri4 jian4 ye4 zhang4 yu2 shi2 lin2 cheng2 ming4 fu4 shi1 zuo4 gu3 feng1 yi4 shou3
titleSlug: wu-chen-san-yue-qing-ming-hou-san-ri-jian-ye-zhang-yu-shi-lin-cheng-ming-fu-shi-zuo-gu-feng-yi-shou
author: 韓元吉
authorPinyin: han2 yuan2 ji2
authorSlug: han-yuan-ji
dynasty: 宋
dynastyPinyin: song4
dynastySlug: song
tags: []
---

## 正文

- 東風易陰晴，一雨曉便止。
- 捨舟欣徐行，烏鵲聲爲喜。
- 岧嶢石林谷，蒼翠間紅紫。
- 丈人厭調元，玩意丘壑裏。
- 鄭公化鄉閭，鄴侯盛圖史。
- 千載發詞源，一點詣真理。
- 霞裾月中仙，珠履天下士。
- 時從詩酒樂，不負湖山美。
- 方瞳照玄髮，眉壽端自此。
- 緬懷西湖春，荆棘迷故里。
- 兩髦看公遊，玉節旋屢弭。
- 風塵三十載，碌碌類餘子。
- 晚登載欣堂，謦欬聞正始。
- 榆枋望天池，奮迅思决起。
- 當謀白雲居，敢援赤松比。
- 臨流整游觀，三沐聊洗耳。

## 拼音

- dong1 feng1 yi4 yin1 qing2 ， yi4 yu3 xiao3 bian4 zhi3 。
- she3 zhou1 xin1 xu2 hang2 ， wu1 que4 sheng1 wei2 xi3 。
- tiao2 yao2 shi2 lin2 gu3 ， cang1 cui4 jian4 hong2 zi3 。
- zhang4 ren2 yan4 diao4 yuan2 ， wan2 yi4 qiu1 he4 li3 。
- zheng4 gong1 hua4 xiang1 lü2 ， ye4 hou2 sheng4 tu2 shi3 。
- qian1 zai4 fa1 ci2 yuan2 ， yi4 dian3 yi4 zhen1 li3 。
- xia2 ju1 yue4 zhong1 xian1 ， zhu1 lü3 tian1 xia4 shi4 。
- shi2 cong2 shi1 jiu3 le4 ， bu2 fu4 hu2 shan1 mei3 。
- fang1 tong2 zhao4 xuan2 fa4 ， mei2 shou4 duan1 zi4 ci3 。
- mian3 huai2 xi1 hu2 chun1 ， jing1 ji2 mi2 gu4 li3 。
- liang3 mao2 kan4 gong1 you2 ， yu4 jie2 xuan2 lü3 mi3 。
- feng1 chen2 san1 shi2 zai4 ， lu4 lu4 lei4 yu2 zi3 。
- wan3 deng1 zai4 xin1 tang2 ， qing3 kai4 wen2 zheng4 shi3 。
- yu2 fang1 wang4 tian1 chi2 ， fen4 xun4 si1 jue2 qi3 。
- dang1 mou2 bai2 yun2 ju1 ， gan3 yuan2 chi4 song1 bi3 。
- lin2 liu2 zheng3 you2 guan1 ， san1 mu4 liao2 xi3 er3 。

## 注释

## 译文

## 赏析
