---
id: han-yuan-ji-ci-yun-han-zi-shi-you-san-dong-guo-chi-song
title: 次韵韓子師遊三洞過赤松
titlePinyin: ci4 yun4 han2 zi3 shi1 you2 san1 dong4 guo4 chi4 song1
titleSlug: ci-yun-han-zi-shi-you-san-dong-guo-chi-song
author: 韓元吉
authorPinyin: han2 yuan2 ji2
authorSlug: han-yuan-ji
dynasty: 唐
dynastyPinyin: tang2
dynastySlug: tang
tags: [] 
---

## 正文

- 山城一雨足，水滿高下塘。
- 好風從西來，蕭然終夕凉。
- 孌彼池間蓮，當軒洗紅粧。
- 官事無時休，涉筆雁鶩行。
- 豈知青雲客，夙駕遊寶坊。
- 坐厭市井塵，步尋松桂香。
- 陰崖有靈湫，玉簡帝所藏。
- 摘石收澗碧，梯空擷林芳。
- 金盤薦麟脯，冰壺注瑶漿。
- 更語妙道根，寶篆開函琅。
- 路轉九曲溪，著足千仞岡。
- 舊聞井中丹，清宵發神光。
- 直欲餌碧霞，誰能擣玄霜。
- 朝來得君詩，險韵句復長。
- 使我鴻鵠心，欻爲天際翔。
- 仙人亦舉手，笑我徒奔忙。
- 語默付一笑，物我當兩忘。
- 獨携非有生，但醉無何鄉。

## 拼音

- shan1 cheng2 yi4 yu3 zu2 ， shui3 man3 gao1 xia4 tang2 。
- hao3 feng1 cong2 xi1 lai2 ， xiao1 ran2 zhong1 xi1 liang2 。
- luan2 bi3 chi2 jian4 lian2 ， dang1 xuan1 xi3 hong2 zhuang1 。
- guan1 shi4 wu2 shi2 xiu1 ， she4 bi3 yan4 wu4 xing2 。
- qi3 zhi1 qing1 yun2 ke4 ， su4 jia4 you2 bao3 fang1 。
- zuo4 yan4 shi4 jing3 chen2 ， bu4 xun2 song1 gui4 xiang1 。
- yin1 ya2 you3 ling2 qiu1 ， yu4 jian3 di4 suo3 cang2 。
- zhai1 shi2 shou1 jian4 bi4 ， ti1 kong1 xie2 lin2 fang1 。
- jin1 pan2 jian4 lin2 pu2 ， bing1 hu2 zhu4 yao2 jiang1 。
- geng4 yu3 miao4 dao4 gen1 ， bao3 zhuan4 kai1 han2 lang2 。
- lu4 zhuan3 jiu3 qu1 xi1 ， zhu4 zu2 qian1 ren4 gang1 。
- jiu4 wen2 jing3 zhong1 dan1 ， qing1 xiao1 fa1 shen2 guang1 。
- zhi2 yu4 er3 bi4 xia2 ， shui2 neng2 dao3 xuan2 shuang1 。
- chao2 lai2 de2 jun1 shi1 ， xian3 yun4 ju4 fu4 chang2 。
- shi3 wo3 hong2 hu2 xin1 ， chua1 wei2 tian1 ji4 xiang2 。
- xian1 ren2 yi4 ju3 shou3 ， xiao4 wo3 tu2 ben1 mang2 。
- yu3 mo4 fu4 yi2 xiao4 ， wu4 wo3 dang1 liang3 wang4 。
- du2 xie2 fei1 you3 sheng1 ， dan4 zui4 wu2 he2 xiang1 。

## 注释

## 译文

## 赏析
