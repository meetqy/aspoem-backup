---
id: han-yuan-ji-ba-bei-qi-xiao-shu-tu
title: 跋北齊校書圖
titlePinyin: ba2 bei3 qi2 xiao4 shu1 tu2
titleSlug: ba-bei-qi-xiao-shu-tu
author: 韓元吉
authorPinyin: han2 yuan2 ji2
authorSlug: han-yuan-ji
dynasty: 宋
dynastyPinyin: song4
dynastySlug: song
tags: []
---

## 正文

- 高齊校讎誰作圖，一時紬書亦名儒。
- 網羅卷軸三千餘，俗儒非真類迂愚。
- 雌黄是正定不無，虛文末學徒區區。
- 豈識治道通唐虞，文林高館希石渠。
- 後來御覽嗟何書，修文偃武事益誣。
- 轉頭鄴城已丘墟，峨冠廣袖長眉鬚。
- 丹書寫此猶不渝，高鬟侍女曳紅裾。
- 兩騅帕鞍立奚奴，罷琴涉筆傾酒壺。
- 蘭臺供擬信樂歟，不知畫手安用摹。
- 無乃逞巧聊自娛，千年視之一欷歔。
- 君不見文皇學士十八人，謀猷事業皆功臣。
- 瀛洲舊圖應更真，諸君尋觀爲拂塵。

## 拼音

- gao1 qi2 xiao4 chou2 shui2 zuo4 tu2 ， yi4 shi2 chou1 shu1 yi4 ming2 ru2 。
- wang3 luo2 juan4 zhou2 san1 qian1 yu2 ， su2 ru2 fei1 zhen1 lei4 yu1 yu2 。
- ci2 huang2 shi4 zheng4 ding4 bu4 wu2 ， xu1 wen2 mo4 xue2 tu2 qu1 qu1 。
- qi3 shi2 zhi4 dao4 tong1 tang2 yu2 ， wen2 lin2 gao1 guan3 xi1 shi2 qu2 。
- hou4 lai2 yu4 lan3 jie1 he2 shu1 ， xiu1 wen2 yan3 wu3 shi4 yi4 wu1 。
- zhuan3 tou2 ye4 cheng2 yi3 qiu1 xu1 ， e2 guan1 guang3 xiu4 chang2 mei2 xu1 。
- dan1 shu1 xie3 ci3 you2 bu4 yu2 ， gao1 huan2 shi4 nü3 ye4 hong2 ju1 。
- liang3 zhui1 pa4 an1 li4 xi1 nu2 ， ba4 qin2 she4 bi3 qing1 jiu3 hu2 。
- lan2 tai2 gong4 ni3 xin4 le4 yu2 ， bu4 zhi1 hua4 shou3 an1 yong4 mo2 。
- wu2 nai3 cheng3 qiao3 liao2 zi4 yu2 ， qian1 nian2 shi4 zhi1 yi1 xi1 xu1 。
- jun1 bu2 jian4 wen2 huang2 xue2 shi4 shi2 ba1 ren2 ， mou2 you2 shi4 ye4 jie1 gong1 chen2 。
- ying2 zhou1 jiu4 tu2 ying1 geng4 zhen1 ， zhu1 jun1 xun2 guan1 wei2 fu2 chen2 。

## 注释

## 译文

## 赏析
