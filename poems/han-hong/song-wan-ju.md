---
id: han-hong-song-wan-ju
title: 送萬巨
titlePinyin: song4 wan4 ju4
titleSlug: song-wan-ju
author: 韓翃
authorPinyin: han2 hong2
authorSlug: han-hong
dynasty: 唐
dynastyPinyin: tang2
dynastySlug: tang
tags: []
---

## 正文

- 漢相見王陵，揚州事張禹。
- 風帆木蘭檝，水國蓮花府。
- 百丈清江十月天，寒城鼓角曉鐘前。
- 金爐促膝諸曹吏，玉管繁華美少年。
- 有時過向長干地，遠對湖光近山翠。
- 好逢南苑看人歸，也向西池留客醉。
- 高柳垂煙橘帶霜，朝遊石渚暮橫塘。
- 紅牋色奪風流座，白苧詞傾翰墨場。
- 夫子前年入朝後，高名籍籍時賢口。
- 共憐詩興轉清新，繼遠家聲在此身。
- 屈指待爲青瑣客，回頭莫羨白亭人。

## 拼音

- han4 xiang1 jian4 wang2 ling2 ， yang2 zhou1 shi4 zhang1 yu3 。
- feng1 fan1 mu4 lan2 ji2 ， shui3 guo2 lian2 hua1 fu3 。
- bai3 zhang4 qing1 jiang1 shi2 yue4 tian1 ， han2 cheng2 gu3 jiao3 xiao3 zhong1 qian2 。
- jin1 lu2 cu4 xi1 zhu1 cao2 li4 ， yu4 guan3 fan2 hua2 mei3 shao4 nian2 。
- you3 shi2 guo4 xiang4 chang2 gan1 di4 ， yuan3 dui4 hu2 guang1 jin4 shan1 cui4 。
- hao3 feng2 nan2 yuan4 kan4 ren2 gui1 ， ye3 xiang4 xi1 chi2 liu2 ke4 zui4 。
- gao1 liu3 chui2 yan1 ju2 dai4 shuang1 ， chao2 you2 shi2 zhu3 mu4 heng2 tang2 。
- hong2 jian1 se4 duo2 feng1 liu2 zuo4 ， bai2 zhu4 ci2 qing1 han4 mo4 chang3 。
- fu1 zi3 qian2 nian2 ru4 chao2 hou4 ， gao1 ming2 ji2 ji2 shi2 xian2 kou3 。
- gong4 lian2 shi1 xing1 zhuan3 qing1 xin1 ， ji4 yuan3 jia1 sheng1 zai4 ci3 shen1 。
- qu1 zhi3 dai4 wei2 qing1 suo3 ke4 ， hui2 tou2 mo4 xian4 bai2 ting2 ren2 。

## 注释

## 译文

## 赏析
