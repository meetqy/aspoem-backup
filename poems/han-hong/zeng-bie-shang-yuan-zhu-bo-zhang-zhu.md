---
id: han-hong-zeng-bie-shang-yuan-zhu-bo-zhang-zhu
title: 贈別上元主簿張著
titlePinyin: zeng4 bie2 shang4 yuan2 zhu3 bo2 zhang1 zhu4
titleSlug: zeng-bie-shang-yuan-zhu-bo-zhang-zhu
author: 韓翃
authorPinyin: han2 hong2
authorSlug: han-hong
dynasty: 唐
dynastyPinyin: tang2
dynastySlug: tang
tags: []
---

## 正文

- 上書一見平津侯，劒笏斜齊秣陵尉。
- 朝垂綬帶迎遠客，暮鎖印囊飛上吏。
- 長樂花深萬井時，同官無事有歸期。
- 回船對酒三生渚，繫馬焚香五願祠。
- 日日澄江帶山翠，綠芳都在經過地。
- 行人看射領軍堂，遊女題詩光宅寺。
- 風流才調愛君偏，此別相逢定幾年。
- 惆悵浮雲迷遠道，張侯樓上月娟娟。

## 拼音

- shang4 shu1 yi2 jian4 ping2 jin1 hou2 ， jian4 hu4 xie2 qi2 mo4 ling2 wei4 。
- chao2 chui2 shou4 dai4 ying2 yuan3 ke4 ， mu4 suo3 yin4 nang2 fei1 shang4 li4 。
- chang2 le4 hua1 shen1 wan4 jing3 shi2 ， tong2 guan1 wu2 shi4 you3 gui1 qi1 。
- hui2 chuan2 dui4 jiu3 san1 sheng1 zhu3 ， xi4 ma3 fen2 xiang1 wu3 yuan4 ci2 。
- ri4 ri4 cheng2 jiang1 dai4 shan1 cui4 ， lü4 fang1 dou1 zai4 jing1 guo4 di4 。
- xing2 ren2 kan4 she4 ling3 jun1 tang2 ， you2 nü3 ti2 shi1 guang1 zhai2 si4 。
- feng1 liu2 cai2 diao4 ai4 jun1 pian1 ， ci3 bie2 xiang1 feng2 ding4 ji1 nian2 。
- chou2 chang4 fu2 yun2 mi2 yuan3 dao4 ， zhang1 hou2 lou2 shang4 yue4 juan1 juan1 。

## 注释

## 译文

## 赏析
