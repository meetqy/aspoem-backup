---
id: han-hong-song-zhong-xiong-dian-shao-zhou
title: 送中兄典邵州
titlePinyin: song4 zhong1 xiong1 dian3 shao4 zhou1
titleSlug: song-zhong-xiong-dian-shao-zhou
author: 韓翃
authorPinyin: han2 hong2
authorSlug: han-hong
dynasty: 唐
dynastyPinyin: tang2
dynastySlug: tang
tags: []
---

## 正文

- 官騎連西向楚雲，朱軒出餞晝紛紛。
- 百城兼領安南國，雙筆遙揮王左君。
- 一路諸侯爭館穀，洪池高會荆臺曲。
- 玉顏送酒銅【鞮】歌，金管留人石頭宿。
- 北雁初回江燕飛，南湖春暖著春衣。
- 湘君祠對空山掩，漁父焚香日暮歸。
- 百事無留到官後，重門寂寂垂高柳。
- 零陵過贈石香溪，洞口人來飲醇酒。
- 登樓暮結邵陽情，萬里蒼波煙靄生。
- 他日新詩應見報，還如宣遠在安城。

## 拼音

- guan1 qi2 lian2 xi1 xiang4 chu3 yun2 ， zhu1 xuan1 chu1 jian4 zhou4 fen1 fen1 。
- bai3 cheng2 jian1 ling3 an1 nan2 guo2 ， shuang1 bi3 yao2 hui1 wang2 zuo3 jun1 。
- yi2 lu4 zhu1 hou2 zheng1 guan3 gu3 ， hong2 chi2 gao1 hui4 jing1 tai2 qu3 。
- yu4 yan2 song4 jiu3 tong2 【 di1 】 ge1 ， jin1 guan3 liu2 ren2 shi2 tou2 su4 。
- bei3 yan4 chu1 hui2 jiang1 yan4 fei1 ， nan2 hu2 chun1 nuan3 zhu4 chun1 yi1 。
- xiang1 jun1 ci2 dui4 kong1 shan1 yan3 ， yu2 fu4 fen2 xiang1 ri4 mu4 gui1 。
- bai3 shi4 wu2 liu2 dao4 guan1 hou4 ， zhong4 men2 ji4 ji4 chui2 gao1 liu3 。
- ling2 ling2 guo4 zeng4 shi2 xiang1 xi1 ， dong4 kou3 ren2 lai2 yin3 chun2 jiu3 。
- deng1 lou2 mu4 jie2 shao4 yang2 qing2 ， wan4 li3 cang1 bo1 yan1 ai3 sheng1 。
- ta1 ri4 xin1 shi1 ying1 jian4 bao4 ， huan2 ru2 xuan1 yuan3 zai4 an1 cheng2 。

## 注释

## 译文

## 赏析
