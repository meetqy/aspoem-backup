---
id: han-hong-jia-xiong-zi-shan-nan-ba-gui-xian-shi-xu-shi
title: 家兄自山南罷歸獻詩敘事
titlePinyin: jia1 xiong1 zi4 shan1 nan2 ba4 gui1 xian4 shi1 xu4 shi4
titleSlug: jia-xiong-zi-shan-nan-ba-gui-xian-shi-xu-shi
author: 韓翃
authorPinyin: han2 hong2
authorSlug: han-hong
dynasty: 唐
dynastyPinyin: tang2
dynastySlug: tang
tags: []
---

## 正文

- 時輩已爭先，吾兄未著鞭。
- 空嗟鑷鬚日，猶是屈腰年。
- 不以殊方遠，仍論水地偏。
- 襄橙隨客路，漢竹引歸船。
- 雲木巴東峽，林泉峴北川。
- 池餘騎馬處，宅似臥龍邊。
- 夜簟千峰月，朝窗萬井煙。
- 朱荷江女院，青稻楚人田。
- 縣舍多瀟灑，城樓入醉眠。
- 黃苞柑正熟，紅縷鱠仍鮮。
- 坐厭牽絲倦，因從解綬旋。
- 初辭五斗米，唯奉一囊錢。
- 室好生虛白，書耽守太玄。
- 櫪中嘶欵段，階下引潺湲。
- 落照淵明柳，春風叔夜弦。
- 絳紗儒客帳，丹訣羽人篇。
- 雅論承安石，新詩與惠連。
- 興清湖見底，襟豁霧開天。
- 魏闕心猶繫，周才道豈捐。
- 一丘無自逸，三府會招賢。

## 拼音

- shi2 bei4 yi3 zheng1 xian1 ， wu2 xiong1 wei4 zhu4 bian1 。
- kong1 jie1 nie4 xu1 ri4 ， you2 shi4 qu1 yao1 nian2 。
- bu4 yi3 shu1 fang1 yuan3 ， reng2 lun4 shui3 di4 pian1 。
- xiang1 cheng2 sui2 ke4 lu4 ， han4 zhu2 yin3 gui1 chuan2 。
- yun2 mu4 ba1 dong1 xia2 ， lin2 quan2 xian4 bei3 chuan1 。
- chi2 yu2 qi2 ma3 chu3 ， zhai2 si4 wo4 long2 bian1 。
- ye4 dian4 qian1 feng1 yue4 ， chao2 chuang1 wan4 jing3 yan1 。
- zhu1 he2 jiang1 nü3 yuan4 ， qing1 dao4 chu3 ren2 tian2 。
- xian4 she4 duo1 xiao1 sa3 ， cheng2 lou2 ru4 zui4 mian2 。
- huang2 bao1 gan1 zheng4 shu2 ， hong2 lü3 kuai4 reng2 xian1 。
- zuo4 yan4 qian1 si1 juan4 ， yin1 cong2 jie3 shou4 xuan2 。
- chu1 ci2 wu3 dou3 mi3 ， wei2 feng4 yi4 nang2 qian2 。
- shi4 hao3 sheng1 xu1 bai2 ， shu1 dan1 shou3 tai4 xuan2 。
- li4 zhong1 si1 kuan3 duan4 ， jie1 xia4 yin3 chan2 yuan2 。
- luo4 zhao4 yuan1 ming2 liu3 ， chun1 feng1 shu1 ye4 xian2 。
- jiang4 sha1 ru2 ke4 zhang4 ， dan1 jue2 yu3 ren2 pian1 。
- ya3 lun4 cheng2 an1 shi2 ， xin1 shi1 yu3 hui4 lian2 。
- xing1 qing1 hu2 jian4 di3 ， jin1 huo1 wu4 kai1 tian1 。
- wei4 que4 xin1 you2 xi4 ， zhou1 cai2 dao4 qi3 juan1 。
- yi4 qiu1 wu2 zi4 yi4 ， san1 fu3 hui4 zhao1 xian2 。

## 注释

## 译文

## 赏析
