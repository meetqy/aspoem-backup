---
id: wang-xin-ti-chun-gui-tang
title: 題椿桂堂
titlePinyin: ti2 chun1 gui4 tang2
titleSlug: ti-chun-gui-tang
author: 王信
authorPinyin: wang2 xin4
authorSlug: wang-xin
dynasty: 唐
dynastyPinyin: tang2
dynastySlug: tang
tags: [] 
---

## 正文

- 鄉與子直游膠庠，是時子明居侍旁。
- 友于學問相激昂，聲華日馳翰墨場。
- 仲氏一第如探囊，伯氏隨即淩雲翔。
- 已快雁塔書雁行，君家餘慶未易量。
- 二龍三鳳同呈祥，一門競爽如圭璋。
- 前後繼踵名相望，夥爲十佛經中光。
- 聯翩不羨金華堂，會稽何獨誇諸黄。
- 世言燕山竇十郎，一枝椿老五桂芳。
- 君今取此名其堂，薦紳榮之富篇章。
- 幾與竇氏爭頡頏，吾家亦頗推吾鄉。
- 自從仲父闓天荒，五登科第于太常。
- 枝分派別各一房，敢與君家相比方。
- 夫人更喜壽且康，歲時羅列稱壽觴。
- 綵衣青紫交焜煌，人生至樂見未嘗。
- 源深允矣流必長，孫枝更接秋風香。

## 拼音

- xiang1 yu3 zi3 zhi2 you2 jiao1 xiang2 ， shi4 shi2 zi3 ming2 ju1 shi4 pang2 。
- you3 yu2 xue2 wen4 xiang1 ji1 ang2 ， sheng1 hua2 ri4 chi2 han4 mo4 chang3 。
- zhong4 shi4 yi2 di4 ru2 tan4 nang2 ， bo2 shi4 sui2 ji2 ling2 yun2 xiang2 。
- yi3 kuai4 yan4 ta3 shu1 yan4 hang2 ， jun1 jia1 yu2 qing4 wei4 yi4 liang2 。
- er4 long2 san1 feng4 tong2 cheng2 xiang2 ， yi4 men2 jing4 shuang3 ru2 gui1 zhang1 。
- qian2 hou4 ji4 zhong3 ming2 xiang1 wang4 ， huo3 wei2 shi2 fo2 jing1 zhong1 guang1 。
- lian2 pian1 bu2 xian4 jin1 hua2 tang2 ， hui4 ji1 he2 du2 kua1 zhu1 huang2 。
- shi4 yan2 yan1 shan1 dou4 shi2 lang2 ， yi4 zhi1 chun1 lao3 wu3 gui4 fang1 。
- jun1 jin1 qu3 ci3 ming2 qi2 tang2 ， jian4 shen1 rong2 zhi1 fu4 pian1 zhang1 。
- ji1 yu3 dou4 shi4 zheng1 jie2 hang2 ， wu2 jia1 yi4 po1 tui1 wu2 xiang1 。
- zi4 cong2 zhong4 fu4 kai3 tian1 huang1 ， wu3 deng1 ke1 di4 yu2 tai4 chang2 。
- zhi1 fen1 pai4 bie2 ge4 yi4 fang2 ， gan3 yu3 jun1 jia1 xiang1 bi3 fang1 。
- fu1 ren2 geng4 xi3 shou4 qie3 kang1 ， sui4 shi2 luo2 lie4 cheng1 shou4 shang1 。
- cai3 yi1 qing1 zi3 jiao1 kun1 huang2 ， ren2 sheng1 zhi4 le4 jian4 wei4 chang2 。
- yuan2 shen1 yun3 yi3 liu2 bi4 chang2 ， sun1 zhi1 geng4 jie1 qiu1 feng1 xiang1 。

## 注释

## 译文

## 赏析
