---
id: zhang-ke-an-ding-shan
title: 安定山
titlePinyin: an1 ding4 shan1
titleSlug: an-ding-shan
author: 張恪
authorPinyin: zhang1 ke4
authorSlug: zhang-ke
dynasty: 宋
dynastyPinyin: song4
dynastySlug: song
tags: []
---

## 正文

- 常懷玉壘李謫仙，精神浩瀚游八表。
- 頂摩蒼天弄白日，方丈蓬萊思清矯。
- 吾鄉夙號山水邦，縈青繚白雜蒼縹。
- 人間要自有佳趣，何必東瞷扶桑曉。
- 江郎秀色照閩吳，咀嚼自可忘幽悄。
- 爛柯山與浮雲齊，突星騎石凌飛鳥。
- 何獨此山名未燿，無乃潛德避喧擾。
- 定是壺中小有天，衆星未易立譚了。
- 物之顯晦固有數，巧曆誰能窮忽秒。
- 我聞雁岩古來無，山經不載事沉杳。
- 後世奇祕始發見，游人足迹竟盤繞。
- 九華妙觀人未覩，劉郎當時眼偏瞭。
- 固知有物必有遇，此理甚明非深渺。
- 豈惟安定名不腐，自覺劉郎才力少。
- 我詩那能爲重輕，九鼎借助鴻毛小。
- 群豪自可繼唐賢，聯名况有詩僧皎。

## 拼音

- chang2 huai2 yu4 lei3 li3 zhe2 xian1 ， jing1 shen2 hao4 han4 you2 ba1 biao3 。
- ding3 mo2 cang1 tian1 nong4 bai2 ri4 ， fang1 zhang4 peng2 lai2 si1 qing1 jiao3 。
- wu2 xiang1 su4 hao4 shan1 shui3 bang1 ， ying2 qing1 liao2 bai2 za2 cang1 piao3 。
- ren2 jian4 yao4 zi4 you3 jia1 qu4 ， he2 bi4 dong1 jian4 fu2 sang1 xiao3 。
- jiang1 lang2 xiu4 se4 zhao4 min3 wu2 ， ju3 jue2 zi4 ke3 wang4 you1 qiao1 。
- lan4 ke1 shan1 yu3 fu2 yun2 qi2 ， tu1 xing1 qi2 shi2 ling2 fei1 niao3 。
- he2 du2 ci3 shan1 ming2 wei4 yao4 ， wu2 nai3 qian2 de2 bi4 xuan1 rao3 。
- ding4 shi4 hu2 zhong1 xiao3 you3 tian1 ， zhong4 xing1 wei4 yi4 li4 tan2 le0 。
- wu4 zhi1 xian3 hui4 gu4 you3 shu4 ， qiao3 li4 shui2 neng2 qiong2 hu1 miao3 。
- wo3 wen2 yan4 yan2 gu3 lai2 wu2 ， shan1 jing1 bu2 zai4 shi4 chen2 yao3 。
- hou4 shi4 qi2 bi4 shi3 fa1 jian4 ， you2 ren2 zu2 ji4 jing4 pan2 rao4 。
- jiu3 hua2 miao4 guan1 ren2 wei4 du3 ， liu2 lang2 dang1 shi2 yan3 pian1 liao4 。
- gu4 zhi1 you3 wu4 bi4 you3 yu4 ， ci3 li3 shen4 ming2 fei1 shen1 miao3 。
- qi3 wei2 an1 ding4 ming2 bu4 fu3 ， zi4 jue2 liu2 lang2 cai2 li4 shao3 。
- wo3 shi1 na4 neng2 wei2 zhong4 qing1 ， jiu3 ding3 jie4 zhu4 hong2 mao2 xiao3 。
- qun2 hao2 zi4 ke3 ji4 tang2 xian2 ， lian2 ming2 kuang4 you3 shi1 seng1 jiao3 。

## 注释

## 译文

## 赏析
