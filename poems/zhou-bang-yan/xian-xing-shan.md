---
id: zhou-bang-yan-xian-xing-shan
title: 仙杏山
titlePinyin: xian1 xing4 shan1
titleSlug: xian-xing-shan
author: 周邦彥
authorPinyin: zhou1 bang1 yan4
authorSlug: zhou-bang-yan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 仙人藥光明夜燭，種杏碧山如種玉。
- 春風裂石鳳收花，赤頰離離照山谷。
- 卿雲承日作陰潤，猛虎守山防採斸。
- 高真筐篚入時貢，拜望通明薦新熟。
- 珠旒頷首一破顔，氣壓蟠桃羞若木。
- 自從移植近星榆，山水無光靈鬼哭。
- 長松枯倒流液盡，櫂頼牽藤多樸樕。
- 我思百年訪靈異，羽褐雖存言語俗。
- 本非民土宰官身，欲斷人間烟火穀。
- 行尋幽洞覓丹砂，儻見臞仙騎白鹿。
- 便應執箒洗仙壇，不用纖纖掃塵竹。

## 拼音

- xian1 ren2 yao4 guang1 ming2 ye4 zhu2 ， zhong3 xing4 bi4 shan1 ru2 zhong3 yu4 。
- chun1 feng1 lie4 shi2 feng4 shou1 hua1 ， chi4 jia2 li2 li2 zhao4 shan1 gu3 。
- qing1 yun2 cheng2 ri4 zuo4 yin1 run4 ， meng3 hu3 shou3 shan1 fang2 cai3 zhu2 。
- gao1 zhen1 kuang1 fei3 ru4 shi2 gong4 ， bai4 wang4 tong1 ming2 jian4 xin1 shu2 。
- zhu1 liu2 han4 shou3 yi1 po4 yan2 ， qi4 ya1 pan2 tao2 xiu1 ruo4 mu4 。
- zi4 cong2 yi2 zhi2 jin4 xing1 yu2 ， shan1 shui3 wu2 guang1 ling2 gui3 ku1 。
- chang2 song1 ku1 dao4 liu2 ye4 jin4 ， zhao4 lai4 qian1 teng2 duo1 pu3 su4 。
- wo3 si1 bai3 nian2 fang3 ling2 yi4 ， yu3 he4 sui1 cun2 yan2 yu3 su2 。
- ben3 fei1 min2 tu3 zai3 guan1 shen1 ， yu4 duan4 ren2 jian4 yan1 huo3 gu3 。
- xing2 xun2 you1 dong4 mi4 dan1 sha1 ， tang3 jian4 qu2 xian1 qi2 bai2 lu4 。
- bian4 ying1 zhi2 zhou3 xi3 xian1 tan2 ， bu2 yong4 xian1 xian1 sao3 chen2 zhu2 。

## 注释

## 译文

## 赏析
