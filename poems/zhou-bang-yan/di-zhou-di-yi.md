---
id: zhou-bang-yan-di-zhou-di-yi
title: 氐州第一
titlePinyin: di1 zhou1 di4 yi1
titleSlug: di-zhou-di-yi
author: 周邦彦
authorPinyin: zhou1 bang1 yan4
authorSlug: zhou-bang-yan
dynasty: 宋
dynastyPinyin: song4
dynastySlug: song
tags: []
---

## 正文

- 波落寒汀，村渡向晚，遥看数点帆小。
- 乱叶翻鸦，惊风破雁，天角孤云缥缈。
- 官柳萧疏，甚尚挂、微微残照。
- 景物关情，川途换目，顿来催老。
- 渐解狂朋欢意少。
- 奈犹被、思牵情绕。
- 座上琴心，机中锦字，觉最萦怀抱。
- 也知人、悬望久，蔷薇谢、归来一笑。
- 欲梦高唐，未成眠、霜空又晓。

## 拼音

- bo1 luo4 han2 ting1 ， cun1 du4 xiang4 wan3 ， yao2 kan4 shu4 dian3 fan1 xiao3 。
- luan4 ye4 fan1 ya1 ， jing1 feng1 po4 yan4 ， tian1 jiao3 gu1 yun2 piao1 miao3 。
- guan1 liu3 xiao1 shu1 ， shen4 shang4 gua4 、 wei1 wei1 can2 zhao4 。
- jing3 wu4 guan1 qing2 ， chuan1 tu2 huan4 mu4 ， dun4 lai2 cui1 lao3 。
- jian4 jie3 kuang2 peng2 huan1 yi4 shao3 。
- nai4 you2 bei4 、 si1 qian1 qing2 rao4 。
- zuo4 shang4 qin2 xin1 ， ji1 zhong1 jin3 zi4 ， jue2 zui4 ying2 huai2 bao4 。
- ye3 zhi1 ren2 、 xuan2 wang4 jiu3 ， qiang2 wei1 xie4 、 gui1 lai2 yi2 xiao4 。
- yu4 meng4 gao1 tang2 ， wei4 cheng2 mian2 、 shuang1 kong1 you4 xiao3 。

## 注释

## 译文

## 赏析
