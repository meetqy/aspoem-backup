---
id: zhou-bang-yan-chu-ping-wang-miao
title: 楚平王廟
titlePinyin: chu3 ping2 wang2 miao4
titleSlug: chu-ping-wang-miao
author: 周邦彥
authorPinyin: zhou1 bang1 yan4
authorSlug: zhou-bang-yan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 姦臣亂國紀，伍奢思結纓。
- 殺賢恐遺種，巢卵同時傾。
- 健雛脫身去，口血流吳庭。
- 達士見幾微，楚郊憂苦兵。
- 十年軍入郢，勢如波捲萍。
- 賢亡國嬰難，王死屍受刑。
- 將隳七世廟，先壞百里城。
- 子胥雖捐江，素車駕長鯨。
- 驚濤寄怒餘，遺廟羅千楹。
- 王祠何其微，破屋風泠泠。
- 蟄蟲陷香案，饑鼠懸燈檠。
- 淫俗敬魑魅，何人顧威靈。
- 臣冤不讎主，況乃鋤丘塋。
- 報應苦不直，吾將問冥冥。

## 拼音

- jian1 chen2 luan4 guo2 ji4 ， wu3 she1 si1 jie2 ying1 。
- sha1 xian2 kong3 yi2 zhong3 ， chao2 luan3 tong2 shi2 qing1 。
- jian4 chu2 tuo1 shen1 qu4 ， kou3 xue4 liu2 wu2 ting2 。
- da2 shi4 jian4 ji1 wei1 ， chu3 jiao1 you1 ku3 bing1 。
- shi2 nian2 jun1 ru4 ying3 ， shi4 ru2 bo1 juan3 ping2 。
- xian2 wang2 guo2 ying1 nan2 ， wang2 si3 shi1 shou4 xing2 。
- jiang1 hui1 qi1 shi4 miao4 ， xian1 huai4 bai3 li3 cheng2 。
- zi3 xu1 sui1 juan1 jiang1 ， su4 ju1 jia4 chang2 jing1 。
- jing1 tao1 ji4 nu4 yu2 ， yi2 miao4 luo2 qian1 ying2 。
- wang2 ci2 he2 qi2 wei1 ， po4 wu1 feng1 ling2 ling2 。
- zhe2 chong2 xian4 xiang1 an4 ， ji1 shu3 xuan2 deng1 qing2 。
- yin2 su2 jing4 chi1 mei4 ， he2 ren2 gu4 wei1 ling2 。
- chen2 yuan1 bu4 chou2 zhu3 ， kuang4 nai3 chu2 qiu1 ying2 。
- bao4 ying1 ku3 bu4 zhi2 ， wu2 jiang1 wen4 ming2 ming2 。

## 注释

## 译文

## 赏析
