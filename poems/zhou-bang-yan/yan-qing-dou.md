---
id: zhou-bang-yan-yan-qing-dou
title: 宴清都
titlePinyin: yan4 qing1 dou1
titleSlug: yan-qing-dou
author: 周邦彦
authorPinyin: zhou1 bang1 yan4
authorSlug: zhou-bang-yan
dynasty: 宋
dynastyPinyin: song4
dynastySlug: song
tags: []
---

## 正文

- 地僻无锺鼓。
- 残灯灭，夜长人倦难度。
- 寒吹断梗，风翻暗雪，洒窗填户。
- 宾鸿谩说传书，算过尽、千俦万侣。
- 始信得、庾信愁多，江淹恨极须赋。
- 凄凉病损文园，徽弦乍拂，音韵先苦。
- 淮山夜月，金城暮草，梦魂飞去。
- 秋霜半入清镜，叹带眼、都移旧处。
- 更久长、不见文君，归时认否。

## 拼音

- di4 pi4 wu2 zhong1 gu3 。
- can2 deng1 mie4 ， ye4 chang2 ren2 juan4 nan2 du4 。
- han2 chui1 duan4 geng3 ， feng1 fan1 an4 xue3 ， sa3 chuang1 tian2 hu4 。
- bin1 hong2 man4 shuo1 chuan2 shu1 ， suan4 guo4 jin4 、 qian1 chou2 wan4 lü3 。
- shi3 xin4 de2 、 yu3 xin4 chou2 duo1 ， jiang1 yan1 hen4 ji2 xu1 fu4 。
- qi1 liang2 bing4 sun3 wen2 yuan2 ， hui1 xian2 zha4 fu2 ， yin1 yun4 xian1 ku3 。
- huai2 shan1 ye4 yue4 ， jin1 cheng2 mu4 cao3 ， meng4 hun2 fei1 qu4 。
- qiu1 shuang1 ban4 ru4 qing1 jing4 ， tan4 dai4 yan3 、 dou1 yi2 jiu4 chu4 。
- geng4 jiu3 chang2 、 bu2 jian4 wen2 jun1 ， gui1 shi2 ren4 fou3 。

## 注释

## 译文

## 赏析
