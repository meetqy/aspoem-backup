---
id: zhou-bang-yan-qing-chun-gong-gao-yang-tai
title: 庆春宫・高阳台
titlePinyin: qing4 chun1 gong1 ・ gao1 yang2 tai2
titleSlug: qing-chun-gong-gao-yang-tai
author: 周邦彦
authorPinyin: zhou1 bang1 yan4
authorSlug: zhou-bang-yan
dynasty: 宋
dynastyPinyin: song4
dynastySlug: song
tags: []
---

## 正文

- 云接平冈，山围寒野，路回渐转孤城。
- 衰柳啼鸦，惊风驱雁，动人一片秋声。
- 倦途休驾，澹烟里、微茫见星。
- 尘埃憔悴，生怕黄昏，离思牵萦。
- 华堂旧日逢迎。
- 花艳参差，香雾飘零。
- 弦管当头，偏怜娇凤，夜深簧暖笙清。
- 眼波传意，恨密约、匆匆未成。
- 许多烦恼，只为当时，一饷留情。

## 拼音

- yun2 jie1 ping2 gang1 ， shan1 wei2 han2 ye3 ， lu4 hui2 jian4 zhuan3 gu1 cheng2 。
- shuai1 liu3 ti2 ya1 ， jing1 feng1 qu1 yan4 ， dong4 ren2 yi2 pian4 qiu1 sheng1 。
- juan4 tu2 xiu1 jia4 ， dan4 yan1 li3 、 wei1 mang2 jian4 xing1 。
- chen2 ai1 qiao2 cui4 ， sheng1 pa4 huang2 hun1 ， li2 si1 qian1 ying2 。
- hua2 tang2 jiu4 ri4 feng2 ying2 。
- hua1 yan4 cen1 ci1 ， xiang1 wu4 piao1 ling2 。
- xian2 guan3 dang1 tou2 ， pian1 lian2 jiao1 feng4 ， ye4 shen1 huang2 nuan3 sheng1 qing1 。
- yan3 bo1 chuan2 yi4 ， hen4 mi4 yue1 、 cong1 cong1 wei4 cheng2 。
- xu3 duo1 fan2 nao3 ， zhi3 wei4 dang1 shi2 ， yi4 xiang3 liu2 qing2 。

## 注释

## 译文

## 赏析
