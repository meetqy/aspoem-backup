---
id: zhou-bang-yan-kai-yuan-ye-you-tu
title: 開元夜遊圖
titlePinyin: kai1 yuan2 ye4 you2 tu2
titleSlug: kai-yuan-ye-you-tu
author: 周邦彥
authorPinyin: zhou1 bang1 yan4
authorSlug: zhou-bang-yan
dynasty: 宋
dynastyPinyin: song4
dynastySlug: song
tags: []
---

## 正文

- 潞州別駕年十八，彎弓射鹿無虛發。
- 真龍絕水魚鼈散，參軍後騎鳬鷗沒。
- 咸原瑞氣映壺關，城南書生知阿瞞。
- 解鞍下馬日向夕，炙馿行酒天爲歡。
- 坐上何人識天意，擫帽破靴朝邑尉。
- 旄頭夜轉紫垣開，太白光芒黄鉞利。
- 萬騎齊呼左右分，將軍夜披玄武門。
- 鏖兵三窟盡妖黨，問寢五門朝至尊。
- 羽林蕭蕭參旗折，太極瑶光浄烟雪。
- 殺身志在攀龍鱗，唾手成功探虎穴。
- 麾下且侯李與王，輕形玉带持箙房。
- 晉文賞功從悉錄，漢光道舊情無忘。
- 與宴宮中張秘戲，複道晴樓過李騎。
- 連催羯鼓汝陽來，一抹鯤弦薛王醉。
- 玉階凄凄微有霜，天雞喚仗參差光。
- 宜春列炬散行馬，長樂疏鍾嚴曉妝。
- 清絲急管歡未畢，瑶池八馬西南出。
- 捫參歷井行道難，失水回風永相失。
- 君不見當時韋杜間，呼鷹走狗去不還。
- 坐間年少莫大語，臨淄郡王天子父。

## 拼音

- lu4 zhou1 bie2 jia4 nian2 shi2 ba1 ， wan1 gong1 she4 lu4 wu2 xu1 fa1 。
- zhen1 long2 jue2 shui3 yu2 bie1 san4 ， can1 jun1 hou4 qi2 fu2 ou1 mei2 。
- xian2 yuan2 rui4 qi4 ying4 hu2 guan1 ， cheng2 nan2 shu1 sheng1 zhi1 a1 man2 。
- jie3 an1 xia4 ma3 ri4 xiang4 xi1 ， zhi4 lu2 xing2 jiu3 tian1 wei2 huan1 。
- zuo4 shang4 he2 ren2 shi2 tian1 yi4 ， ye4 mao4 po4 xue1 chao2 yi4 wei4 。
- mao2 tou2 ye4 zhuan3 zi3 yuan2 kai1 ， tai4 bai2 guang1 mang2 huang2 yue4 li4 。
- wan4 qi2 qi2 hu1 zuo3 you4 fen1 ， jiang1 jun1 ye4 pi1 xuan2 wu3 men2 。
- ao2 bing1 san1 ku1 jin4 yao1 dang3 ， wen4 qin3 wu3 men2 chao2 zhi4 zun1 。
- yu3 lin2 xiao1 xiao1 can1 qi2 zhe2 ， tai4 ji2 yao2 guang1 jing4 yan1 xue3 。
- sha1 shen1 zhi4 zai4 pan1 long2 lin2 ， tuo4 shou3 cheng2 gong1 tan4 hu3 xue2 。
- hui1 xia4 qie3 hou2 li3 yu3 wang2 ， qing1 xing2 yu4 dai4 chi2 fu2 fang2 。
- jin4 wen2 shang3 gong1 cong2 xi1 lu4 ， han4 guang1 dao4 jiu4 qing2 wu2 wang4 。
- yu3 yan4 gong1 zhong1 zhang1 mi4 xi4 ， fu4 dao4 qing2 lou2 guo4 li3 qi2 。
- lian2 cui1 jie2 gu3 ru3 yang2 lai2 ， yi4 mo3 kun1 xian2 xue1 wang2 zui4 。
- yu4 jie1 qi1 qi1 wei1 you3 shuang1 ， tian1 ji1 huan4 zhang4 can1 cha4 guang1 。
- yi2 chun1 lie4 ju4 san4 xing2 ma3 ， chang2 le4 shu1 zhong1 yan2 xiao3 zhuang1 。
- qing1 si1 ji2 guan3 huan1 wei4 bi4 ， yao2 chi2 ba1 ma3 xi1 nan2 chu1 。
- men2 can1 li4 jing3 hang2 dao4 nan2 ， shi1 shui3 hui2 feng1 yong3 xiang1 shi1 。
- jun1 bu2 jian4 dang1 shi2 wei2 du4 jian4 ， hu1 ying1 zou3 gou3 qu4 bu4 huan2 。
- zuo4 jian4 nian2 shao4 mo4 da4 yu3 ， lin2 zi1 jun4 wang2 tian1 zi3 fu4 。

## 注释

## 译文

## 赏析
