---
id: zhou-bang-yan-guo-qin-lou
title: 过秦楼
titlePinyin: guo4 qin2 lou2
titleSlug: guo-qin-lou
author: 周邦彦
authorPinyin: zhou1 bang1 yan4
authorSlug: zhou-bang-yan
dynasty: 宋
dynastyPinyin: song4
dynastySlug: song
tags: []
---

## 正文

- 水浴清蟾，叶喧凉吹，巷陌马声初断。
- 闲依露井，笑扑流萤，惹破画罗轻扇。
- 人静夜久凭阑，愁不归眠，立残更箭。
- 叹年华一瞬，人今千里，梦沈书远。
- 空见说、鬓怯琼梳，容销金镜，渐懒趁时匀染。
- 梅风地溽，虹雨苔滋，一架舞红都变。
- 谁信无憀，为伊才减江淹，情伤荀倩。
- 但明河影下，还看稀星数点。

## 拼音

- shui3 yu4 qing1 chan2 ， ye4 xuan1 liang2 chui1 ， xiang4 mo4 ma3 sheng1 chu1 duan4 。
- xian2 yi1 lu4 jing3 ， xiao4 pu1 liu2 ying2 ， re3 po4 hua4 luo2 qing1 shan4 。
- ren2 jing4 ye4 jiu3 ping2 lan2 ， chou2 bu4 gui1 mian2 ， li4 can2 geng1 jian4 。
- tan4 nian2 hua2 yi2 shun4 ， ren2 jin1 qian1 li3 ， meng4 shen3 shu1 yuan3 。
- kong1 jian4 shuo1 、 bin4 qie4 qiong2 shu1 ， rong2 xiao1 jin1 jing4 ， jian4 lan3 chen4 shi2 yun2 ran3 。
- mei2 feng1 di4 ru4 ， hong2 yu3 tai2 zi1 ， yi2 jia4 wu3 hong2 dou1 bian4 。
- shui2 xin4 wu2 liao2 ， wei4 yi1 cai2 jian3 jiang1 yan1 ， qing2 shang1 xun2 qian4 。
- dan4 ming2 he2 ying3 xia4 ， hai2 kan4 xi1 xing1 shu4 dian3 。

## 注释

## 译文

## 赏析
