---
id: zhou-bang-yan-huai-yin-tang
title: 懷隠堂
titlePinyin: huai2 yin3 tang2
titleSlug: huai-yin-tang
author: 周邦彥
authorPinyin: zhou1 bang1 yan4
authorSlug: zhou-bang-yan
dynasty: 宋
dynastyPinyin: song4
dynastySlug: song
tags: []
---

## 正文

- 昔賢抱奇識，閱世猶鼠肝。
- 深顰畏軒冕，自謂山林寬。
- 至今仰高躅，凜若冰雪寒。
- 我侯坐少孤，久著聚鶡冠。
- 辛勤取微鷃，屢費黄金丸。
- 歸來長太息，依舊一瓢簞。
- 偶逢隠者谷，愛此高巑岏。
- 結廬面絕壁，所幸一枝安。
- 侯今未全老，每據伏波鞍。
- 曷不持長纓，取虜報縣官。
- 功名事不磨，未可樂丘墦。
- 嗟我如鷦鷯，盡室寄葦萑。
- 謀居轉幽邃，欲把嚴陵竿。
- 歸乏環堵室，始覺生理難。
- 因侯有華構，彌起百憂端。

## 拼音

- xi1 xian2 bao4 qi2 shi2 ， yue4 shi4 you2 shu3 gan1 。
- shen1 pin2 wei4 xuan1 mian3 ， zi4 wei4 shan1 lin2 kuan1 。
- zhi4 jin1 yang3 gao1 zhu2 ， lin3 ruo4 bing1 xue3 han2 。
- wo3 hou2 zuo4 shao3 gu1 ， jiu3 zhu4 ju4 he2 guan1 。
- xin1 qin2 qu3 wei1 yan4 ， lü3 fei4 huang2 jin1 wan2 。
- gui1 lai2 chang2 tai4 xi1 ， yi1 jiu4 yi4 piao2 dan1 。
- ou3 feng2 yin3 zhe3 gu3 ， ai4 ci3 gao1 cuan2 wan2 。
- jie2 lu2 mian4 jue2 bi4 ， suo3 xing4 yi4 zhi1 an1 。
- hou2 jin1 wei4 quan2 lao3 ， mei3 ju4 fu2 bo1 an1 。
- he2 bu4 chi2 chang2 ying1 ， qu3 lu3 bao4 xian4 guan1 。
- gong1 ming2 shi4 bu4 mo2 ， wei4 ke3 le4 qiu1 fan2 。
- jie1 wo3 ru2 jiao1 liao2 ， jin4 shi4 ji4 wei3 huan2 。
- mou2 ju1 zhuan3 you1 sui4 ， yu4 ba3 yan2 ling2 gan1 。
- gui1 fa2 huan2 du3 shi4 ， shi3 jue2 sheng1 li3 nan2 。
- yin1 hou2 you3 hua2 gou4 ， mi2 qi3 bai3 you1 duan1 。

## 注释

## 译文

## 赏析
