---
id: shi-zhong-xian-song-huai-xiu-shan-zhe
title: 送懷秀禪者
titlePinyin: song4 huai2 xiu4 shan4 zhe3
titleSlug: song-huai-xiu-shan-zhe
author: 釋重顯
authorPinyin: shi4 zhong4 xian3
authorSlug: shi-zhong-xian
dynasty: 宋
dynastyPinyin: song4
dynastySlug: song
tags: []
---

## 正文

- 麻衣草座思靈徹，一食安閑更無别。
- 儵忽遷流數百年，杳杳誰來繼其絕。
- 吾兮亦是疏慵輩，冷淡身心存慷愷。
- 偶續靈峰照夜燈，邃泛鐡船下滄海。
- 深嗟知困不知休，奔馳駭浪空淹留。
- 縱得長鼇擬何待，堪白頭時好白頭。
- 因觀壞衲秀禪客，清苦如冰復如蘗。
- 别我攜筇步大方，爲葉爲花恣披折。
- 伏枕寥寥情意闌，率寫狂歌贈行色。

## 拼音

- ma2 yi1 cao3 zuo4 si1 ling2 che4 ， yi4 shi2 an1 xian2 geng4 wu2 bie2 。
- shu1 hu1 qian1 liu2 shu4 bai3 nian2 ， yao3 yao3 shui2 lai2 ji4 qi2 jue2 。
- wu2 xi1 yi4 shi4 shu1 yong1 bei4 ， leng3 dan4 shen1 xin1 cun2 kang1 kai3 。
- ou3 xu4 ling2 feng1 zhao4 ye4 deng1 ， sui4 fan4 tie3 chuan2 xia4 cang1 hai3 。
- shen1 jie1 zhi1 kun4 bu4 zhi1 xiu1 ， ben1 chi2 hai4 lang4 kong1 yan1 liu2 。
- zong4 de2 chang2 ao2 ni3 he2 dai4 ， kan1 bai2 tou2 shi2 hao3 bai2 tou2 。
- yin1 guan1 huai4 na4 xiu4 shan4 ke4 ， qing1 ku3 ru2 bing1 fu4 ru2 bo4 。
- bie2 wo3 xie2 qiong2 bu4 da4 fang1 ， wei2 ye4 wei2 hua1 zi4 pi1 zhe2 。
- fu2 zhen3 liao2 liao2 qing2 yi4 lan2 ， lü4 xie3 kuang2 ge1 zeng4 xing2 se4 。

## 注释

## 译文

## 赏析
