---
id: xue-yu-yan-shan-ji-you-qi-shou-bao-guan-ling-yun-er-si
title: 雁山紀遊七首 寶冠靈雲二寺
titlePinyin: yan4 shan1 ji4 you2 qi1 shou3   bao3 guan1 ling2 yun2 er4 si4
titleSlug: yan-shan-ji-you-qi-shou-bao-guan-ling-yun-er-si
author: 薛嵎
authorPinyin: xue1 yu2
authorSlug: xue-yu
dynasty: 宋
dynastyPinyin: song4
dynastySlug: song
tags: []
---

## 正文

- 夜鐘寥閴遠相聞，古佛青山自結鄰。
- 片石掛空平可渡，兩峰侵漢立如人。
- 雲歸蕩頂無多路，僧住巖根老此身。
- 爲憶龍湫重迴首，來看瀑布獨逡巡。

## 拼音

- ye4 zhong1 liao2 qu4 yuan3 xiang1 wen2 ， gu3 fo2 qing1 shan1 zi4 jie2 lin2 。
- pian4 shi2 gua4 kong1 ping2 ke3 du4 ， liang3 feng1 qin1 han4 li4 ru2 ren2 。
- yun2 gui1 dang4 ding3 wu2 duo1 lu4 ， seng1 zhu4 yan2 gen1 lao3 ci3 shen1 。
- wei2 yi4 long2 qiu1 zhong4 hui2 shou3 ， lai2 kan4 pu4 bu4 du2 qun1 xun2 。

## 注释

## 译文

## 赏析
