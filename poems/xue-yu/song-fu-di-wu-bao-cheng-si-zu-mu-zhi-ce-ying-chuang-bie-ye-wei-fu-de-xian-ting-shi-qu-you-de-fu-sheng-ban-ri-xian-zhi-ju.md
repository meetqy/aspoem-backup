---
id: xue-yu-song-fu-di-wu-bao-cheng-si-zu-mu-zhi-ce-ying-chuang-bie-ye-wei-fu-de-xian-ting-shi-qu-you-de-fu-sheng-ban-ri-xian-zhi-ju
title: 松阜弟於寶成寺祖墓之側營創別業爲賦得閑亭詩取又得浮生半日閑之句
titlePinyin: song1 fu4 di4 wu1 bao3 cheng2 si4 zu3 mu4 zhi1 ce4 ying2 chuang4 bie2 ye4 wei2 fu4 de2 xian2 ting2 shi1 qu3 you4 de2 fu2 sheng1 ban4 ri4 xian2 zhi1 ju4
titleSlug: song-fu-di-wu-bao-cheng-si-zu-mu-zhi-ce-ying-chuang-bie-ye-wei-fu-de-xian-ting-shi-qu-you-de-fu-sheng-ban-ri-xian-zhi-ju
author: 薛嵎
authorPinyin: xue1 yu2
authorSlug: xue-yu
dynasty: 宋
dynastyPinyin: song4
dynastySlug: song
tags: []
---

## 正文

- 陟巘心已清，復此風雨蔽。
- 高人疏鑿餘，理道頗超詣。
- 卜築諧素志，緇侶欣共濟。
- 脩竹尚無恙，巢鶴亦數世。
- 空山嵐欲滴，近水石可憇。
- 春睡朝旭升，夜語孤燭繼。
- 高扁出林麓，先壠記苗裔。
- 嚴鐘警晨昏，群岫羅扈衛。
- 身同野鹿遊，跡許巢父媲。
- 蝸角自爲雄，蟻磨卒至斃。
- 靡懷半日羨，詎識終老計。
- 吾廬並漁村，興往輒鼓枻。
- 野衣裁芰荷，敗屋粘薜荔。
- 川陸阻會面，歲月迅流逝。
- 茲情不可忘，淡交慎勿替。
- 及時畢婚嫁，即事無芥蔕。
- 相從丘壑真，永使心迹契。
- 泉石聞斯言，庶以當盟誓。

## 拼音

- zhi4 yan3 xin1 yi3 qing1 ， fu4 ci3 feng1 yu3 bi4 。
- gao1 ren2 shu1 zao2 yu2 ， li3 dao4 po1 chao1 yi4 。
- bu3 zhu4 xie2 su4 zhi4 ， zi1 lü3 xin1 gong4 ji4 。
- xiu1 zhu2 shang4 wu2 yang4 ， chao2 he4 yi4 shu4 shi4 。
- kong1 shan1 lan2 yu4 di1 ， jin4 shui3 shi2 ke3 qi4 。
- chun1 shui4 chao2 xu4 sheng1 ， ye4 yu3 gu1 zhu2 ji4 。
- gao1 bian3 chu1 lin2 lu4 ， xian1 long3 ji4 miao2 yi4 。
- yan2 zhong1 jing3 chen2 hun1 ， qun2 xiu4 luo2 hu4 wei4 。
- shen1 tong2 ye3 lu4 you2 ， ji4 xu1 chao2 fu4 pi4 。
- wo1 jiao3 zi4 wei2 xiong2 ， yi3 mo2 zu2 zhi4 bi4 。
- mi2 huai2 ban4 ri4 xian4 ， ju4 shi2 zhong1 lao3 ji4 。
- wu2 lu2 bing4 yu2 cun1 ， xing1 wang3 zhe2 gu3 yi4 。
- ye3 yi1 cai2 ji4 he2 ， bai4 wu1 nian2 bi4 li4 。
- chuan1 lu4 zu3 hui4 mian4 ， sui4 yue4 xun4 liu2 shi4 。
- zi1 qing2 bu4 ke3 wang4 ， dan4 jiao1 shen4 wu4 ti4 。
- ji2 shi2 bi4 hun1 jia4 ， ji2 shi4 wu2 jie4 di4 。
- xiang1 cong2 qiu1 he4 zhen1 ， yong3 shi3 xin1 ji4 qi4 。
- quan2 shi2 wen2 si1 yan2 ， shu4 yi3 dang1 meng2 shi4 。

## 注释

## 译文

## 赏析
