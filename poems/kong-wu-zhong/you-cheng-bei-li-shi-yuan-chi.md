---
id: kong-wu-zhong-you-cheng-bei-li-shi-yuan-chi
title: 遊城北李氏園池
titlePinyin: you2 cheng2 bei3 li3 shi4 yuan2 chi2
titleSlug: you-cheng-bei-li-shi-yuan-chi
author: 孔武仲
authorPinyin: kong3 wu3 zhong4
authorSlug: kong-wu-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 池塘春色歸，波水已極目。
- 鳬雁稍下來，垂楊舞新緑。
- 登臨不憚遠，枉徑入重復。
- 已見數種花，參差隔脩竹。
- 非特野興長，彩翠動華屋。
- 沁園天下名，魯館當年築。
- 百年猶盛麗，風景冠輦轂。
- 當時手種植，仰視皆喬木。
- 主人况仁賢，客至初不速。
- 躋攀脚力盡，更酌以？渌。
- 左右列圖書，南北置殽簌。
- 夕陽整歸驂，尚謂夜可卜。
- 明日憶勝游，長歌寄金谷。

## 拼音

- chi2 tang2 chun1 se4 gui1 ， bo1 shui3 yi3 ji2 mu4 。
- fu2 yan4 shao1 xia4 lai2 ， chui2 yang2 wu3 xin1 lü4 。
- deng1 lin2 bu2 dan4 yuan3 ， wang3 jing4 ru4 zhong4 fu4 。
- yi3 jian4 shu4 zhong3 hua1 ， can1 cha4 ge2 xiu1 zhu2 。
- fei1 te4 ye3 xing1 chang2 ， cai3 cui4 dong4 hua2 wu1 。
- qin4 yuan2 tian1 xia4 ming2 ， lu3 guan3 dang1 nian2 zhu4 。
- bai3 nian2 you2 sheng4 li2 ， feng1 jing3 guan1 nian3 gu3 。
- dang1 shi2 shou3 zhong3 zhi2 ， yang3 shi4 jie1 qiao2 mu4 。
- zhu3 ren2 kuang4 ren2 xian2 ， ke4 zhi4 chu1 bu2 su4 。
- ji1 pan1 jiao3 li4 jin4 ， geng4 zhuo2 yi3 ？ lu4 。
- zuo3 you4 lie4 tu2 shu1 ， nan2 bei3 zhi4 yao2 su4 。
- xi1 yang2 zheng3 gui1 can1 ， shang4 wei4 ye4 ke3 bu3 。
- ming2 ri4 yi4 sheng4 you2 ， chang2 ge1 ji4 jin1 gu3 。

## 注释

## 译文

## 赏析
