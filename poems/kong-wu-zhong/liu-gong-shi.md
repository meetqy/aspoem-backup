---
id: kong-wu-zhong-liu-gong-shi
title: 劉公詩
titlePinyin: liu2 gong1 shi1
titleSlug: liu-gong-shi
author: 孔武仲
authorPinyin: kong3 wu3 zhong4
authorSlug: kong-wu-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 原甫吾不識，聞之士大夫。
- 少時已絕羣，卓犖千里駒。
- 讀書足智慮，萬卷力有餘。
- 善發六藝藴，高談詆先儒。
- 天文地理學，道藏及浮屠。
- 纎悉無不講，講之皆粲如。
- 文章弄豪贍，咳唾玉與珠。
- 避落八極間，買者論錙銖。
- 爲人又挺特，不與俠者俱。
- 伉健虎獨步，軒昂鶴仍孤。
- 身雖登兩禁，未及秉鈞樞。
- 爽氣隨沆瀣，斂收入清都。
- 嗟嗟劉夫子，信是荀揚徒。
- 冨貴非窮愁，而復多著書。
- 荒城過宿雨，古寺入平蕪。
- 鬱鬱壁上詩，奎鈎照天衢。
- 我來值日暮，篝火爲踟蹰。
- 想見其風骨，磊落眉宇踈。
- 邦人好事少，不以玉石摹。
- 歳月更久遠，彫摧逐泥塗。
- 作詩貴述美，聊用贊不渝。

## 拼音

- yuan2 fu3 wu2 bu4 shi2 ， wen2 zhi1 shi4 da4 fu1 。
- shao3 shi2 yi3 jue2 qun2 ， zhuo2 luo4 qian1 li3 ju1 。
- du2 shu1 zu2 zhi4 lü4 ， wan4 juan4 li4 you3 yu2 。
- shan4 fa1 liu4 yi4 yun4 ， gao1 tan2 di3 xian1 ru2 。
- tian1 wen2 di4 li3 xue2 ， dao4 cang2 ji2 fu2 tu2 。
- xian1 xi1 wu2 bu4 jiang3 ， jiang3 zhi1 jie1 can4 ru2 。
- wen2 zhang1 nong4 hao2 shan4 ， hai1 tuo4 yu4 yu3 zhu1 。
- bi4 luo4 ba1 ji2 jian4 ， mai3 zhe3 lun4 zi1 zhu1 。
- wei2 ren2 you4 ting3 te4 ， bu4 yu3 xia2 zhe3 ju4 。
- kang4 jian4 hu3 du2 bu4 ， xuan1 ang2 he4 reng2 gu1 。
- shen1 sui1 deng1 liang3 jin4 ， wei4 ji2 bing3 jun1 shu1 。
- shuang3 qi4 sui2 hang4 xie4 ， lian3 shou1 ru4 qing1 dou1 。
- jie1 jie1 liu2 fu1 zi3 ， xin4 shi4 xun2 yang2 tu2 。
- fu4 gui4 fei1 qiong2 chou2 ， er2 fu4 duo1 zhu4 shu1 。
- huang1 cheng2 guo4 su4 yu3 ， gu3 si4 ru4 ping2 wu2 。
- yu4 yu4 bi4 shang4 shi1 ， kui2 gou1 zhao4 tian1 qu2 。
- wo3 lai2 zhi2 ri4 mu4 ， gou1 huo3 wei2 chi2 chu2 。
- xiang3 jian4 qi2 feng1 gu3 ， lei3 luo4 mei2 yu3 shu1 。
- bang1 ren2 hao3 shi4 shao3 ， bu4 yi3 yu4 shi2 mo2 。
- sui4 yue4 geng4 jiu3 yuan3 ， diao1 cui1 zhu2 ni2 tu2 。
- zuo4 shi1 gui4 shu4 mei3 ， liao2 yong4 zan4 bu4 yu2 。

## 注释

## 译文

## 赏析
