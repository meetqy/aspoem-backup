---
id: kong-wu-zhong-feng-chou-li-shi-fa-yue-lu-jian-ji
title: 奉酬李時發岳麓見寄
titlePinyin: feng4 chou2 li3 shi2 fa1 yue4 lu4 jian4 ji4
titleSlug: feng-chou-li-shi-fa-yue-lu-jian-ji
author: 孔武仲
authorPinyin: kong3 wu3 zhong4
authorSlug: kong-wu-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 秋風入荒城，落葉如飛雨。
- 夢寐湘西遊，晻曖不可睹。
- 昨日得君詩，諷詠日欹午。
- 山光相隨來，瀟灑入庭戶。
- 憶昨尋此山，扁舟戛平浦。
- 白鷗爲前軀，丹霞隨步武。
- 漸入空曠中，輕清欲飛舉。
- 幽泉落石鳴，喬杉得風舞。
- 峰巒半明滅，雲月相吞吐。
- 巖巖仙佛家，殿塔羅翠塢。
- 半壁聞棋聲，深林傳鳥語。
- 清境造已極，更上最高處。
- 朱欄插青冥，華屋橫險阻。
- 雲夢吞八九，天衢量尺五。
- 卻視長沙城，迫仄真環堵。
- 淥水带縈洄，青煙絲一縷。
- 平時事干謁，白晝走塵土。
- 到此覺沉迷，直欲棄簪組。
- 尚愧節不高，空然賦歸去。
- 朅來巖邑居，擾擾變寒暑。
- 回旋盡朱墨，應接煩箠楚。
- 何嘗略尋幽，曾不暇窺圃。
- 引望西絕堂，曠若隔今古。
- 夫君今俊秀，爽氣發眉宇。
- 文章富擇灑，詩筆尤跋扈。
- 動我登臨興，翩翩如插羽。
- 欲往竟未能，樊籠掛深廡。
- 喜君得勝境，去家纔百步。
- 年豐官舍閑，芳草生囹圄。
- 籃輿不厭出，時結採芝侶。
- 更分新篇章，慰我獨吟苦。

## 拼音

- qiu1 feng1 ru4 huang1 cheng2 ， luo4 ye4 ru2 fei1 yu3 。
- meng4 mei4 xiang1 xi1 you2 ， an3 ai4 bu4 ke3 du3 。
- zuo2 ri4 de2 jun1 shi1 ， feng3 yong3 ri4 qi1 wu3 。
- shan1 guang1 xiang1 sui2 lai2 ， xiao1 sa3 ru4 ting2 hu4 。
- yi4 zuo2 xun2 ci3 shan1 ， pian1 zhou1 jia2 ping2 pu3 。
- bai2 ou1 wei2 qian2 qu1 ， dan1 xia2 sui2 bu4 wu3 。
- jian4 ru4 kong1 kuang4 zhong1 ， qing1 qing1 yu4 fei1 ju3 。
- you1 quan2 luo4 shi2 ming2 ， qiao2 shan1 de2 feng1 wu3 。
- feng1 luan2 ban4 ming2 mie4 ， yun2 yue4 xiang4 tun1 tu3 。
- yan2 yan2 xian1 fo2 jia1 ， dian4 ta3 luo2 cui4 wu4 。
- ban4 bi4 wen2 qi2 sheng1 ， shen1 lin2 chuan2 niao3 yu3 。
- qing1 jing4 zao4 yi3 ji2 ， geng4 shang4 zui4 gao1 chu3 。
- zhu1 lan2 cha1 qing1 ming2 ， hua2 wu1 heng2 xian3 zu3 。
- yun2 meng4 tun1 ba1 jiu3 ， tian1 qu2 liang2 chi3 wu3 。
- que4 shi4 chang2 sha1 cheng2 ， po4 ze4 zhen1 huan2 du3 。
- lu4 shui3 dai4 ying2 hui2 ， qing1 yan1 si1 yi4 lü3 。
- ping2 shi2 shi4 gan1 ye4 ， bai2 zhou4 zou3 chen2 tu3 。
- dao4 ci3 jue2 chen2 mi2 ， zhi2 yu4 qi4 zan1 zu3 。
- shang4 kui4 jie2 bu4 gao1 ， kong1 ran2 fu4 gui1 qu4 。
- qie4 lai2 yan2 yi4 ju1 ， rao3 rao3 bian4 han2 shu3 。
- hui2 xuan2 jin4 zhu1 mo4 ， ying1 jie1 fan2 chui2 chu3 。
- he2 chang2 lüe4 xun2 you1 ， ceng2 bu4 xia2 kui1 pu3 。
- yin3 wang4 xi1 jue2 tang2 ， kuang4 ruo4 ge2 jin1 gu3 。
- fu1 jun1 jin1 jun4 xiu4 ， shuang3 qi4 fa1 mei2 yu3 。
- wen2 zhang1 fu4 ze2 sa3 ， shi1 bi3 you2 ba2 hu4 。
- dong4 wo3 deng1 lin2 xing1 ， pian1 pian1 ru2 cha1 yu3 。
- yu4 wang3 jing4 wei4 neng2 ， fan2 long2 gua4 shen1 wu3 。
- xi3 jun1 de2 sheng4 jing4 ， qu4 jia1 cai2 bai3 bu4 。
- nian2 feng1 guan1 she4 xian2 ， fang1 cao3 sheng1 ling2 yu3 。
- lan2 yu2 bu2 yan4 chu1 ， shi2 jie2 cai3 zhi1 lü3 。
- geng4 fen1 xin1 pian1 zhang1 ， wei4 wo3 du2 yin2 ku3 。

## 注释

## 译文

## 赏析
