---
id: kong-wu-zhong-su-tian-chi
title: 宿天池
titlePinyin: su4 tian1 chi2
titleSlug: su-tian-chi
author: 孔武仲
authorPinyin: kong3 wu3 zhong4
authorSlug: kong-wu-zhong
dynasty: 宋
dynastyPinyin: song4
dynastySlug: song
tags: []
---

## 正文

- 我思廬山遊，發興自年少。
- 偶來得閒侣，更欲窺衆妙。
- 幽林穿蒙籠，青峰上嶮峭。
- 遥看天池路，一線在巖徼。
- 辛勤得至此，慘寂已西照。
- 雲池桂無根，瞪視心膽掉。
- 暮夜煙雲昏，西巖亦登眺。
- 聖燈稍稍出，弄影何窈窕。
- 一枝分百點，變態不可料。
- 須臾歸寂滅，何處觀朕兆。
- 僧房得栖宿，爽氣冰毛竅。
- 翻然亦興盡，却恨歸途窵。
- 緬懐道隆師，確不奉明詔。
- 似與山間石，慇懃論久要。
- 我今來時迫，心灰真可笑。
- 明朝指繡谷，裹足登凉轎。
- 揩却壁上名，恐爲高人笑。

## 拼音

- wo3 si1 lu2 shan1 you2 ， fa1 xing1 zi4 nian2 shao4 。
- ou3 lai2 de2 xian2 lü3 ， geng4 yu4 kui1 zhong4 miao4 。
- you1 lin2 chuan1 meng2 long2 ， qing1 feng1 shang4 xian3 qiao4 。
- yao2 kan4 tian1 chi2 lu4 ， yi2 xian4 zai4 yan2 jiao3 。
- xin1 qin2 de2 zhi4 ci3 ， can3 ji4 yi3 xi1 zhao4 。
- yun2 chi2 gui4 wu2 gen1 ， deng4 shi4 xin1 dan3 diao4 。
- mu4 ye4 yan1 yun2 hun1 ， xi1 yan2 yi4 deng1 tiao4 。
- sheng4 deng1 shao1 shao1 chu1 ， nong4 ying3 he2 yao3 tiao3 。
- yi4 zhi1 fen1 bai3 dian3 ， bian4 tai4 bu4 ke3 liao4 。
- xu1 yu2 gui1 ji4 mie4 ， he2 chu3 guan1 zhen4 zhao4 。
- seng1 fang2 de2 qi1 su4 ， shuang3 qi4 bing1 mao2 qiao4 。
- fan1 ran2 yi4 xing1 jin4 ， que4 hen4 gui1 tu2 diao4 。
- mian3 huai2 dao4 long2 shi1 ， que4 bu2 feng4 ming2 zhao4 。
- si4 yu3 shan1 jian4 shi2 ， yin1 qin2 lun4 jiu3 yao4 。
- wo3 jin1 lai2 shi2 po4 ， xin1 hui1 zhen1 ke3 xiao4 。
- ming2 chao2 zhi3 xiu4 gu3 ， guo3 zu2 deng1 liang2 jiao4 。
- kai1 que4 bi4 shang4 ming2 ， kong3 wei2 gao1 ren2 xiao4 。

## 注释

## 译文

## 赏析
