---
id: kong-wu-zhong-cai-zhou-san-shou-qi-yi
title: 蔡州三首  其一
titlePinyin: cai4 zhou1 san1 shou3     qi2 yi1
titleSlug: cai-zhou-san-shou-qi-yi
author: 孔武仲
authorPinyin: kong3 wu3 zhong4
authorSlug: kong-wu-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 愁雲昏昏掩六月，電光霍霍盤四隅。
- 淮西一雨三晝夜，長瀾積潦無處無。
- 試登高樓望四野，平田渺渺成江湖。
- 山源奔溢來處遠，晨朝又報高丈餘。
- 重闉閉築僅自守，一带縈疊何其孤。
- 頽墻處處若山壞，百舍相望無完區。
- 辛勤買得稭一束，馬饑况乏粟與芻。
- 三十年間走四方，始遭此厄真窮途。
- 跧居丘亭往來斷，時起顧是青雲衢。
- 如絲一罅見天面，頑陰復起相糢糊。
- 幽憂填胸不自遣，强扣瓦缶傾殘壺。
- 醉中暫爾神氣王，醒定更覺心摧枯。
- 城陰老蛙正逸樂，聲如轉軸相鳴呼。
- 强弓毒矢未易射，欲殺唯有企翁符。
- 吾家此去八十驛，愁來更展江湖圖。

## 拼音

- chou2 yun2 hun1 hun1 yan3 liu4 yue4 ， dian4 guang1 huo4 huo4 pan2 si4 yu2 。
- huai2 xi1 yi4 yu3 san1 zhou4 ye4 ， chang2 lan2 ji1 liao2 wu2 chu3 wu2 。
- shi4 deng1 gao1 lou2 wang4 si4 ye3 ， ping2 tian2 miao3 miao3 cheng2 jiang1 hu2 。
- shan1 yuan2 ben1 yi4 lai2 chu3 yuan3 ， chen2 chao2 you4 bao4 gao1 zhang4 yu2 。
- zhong4 yin1 bi4 zhu4 jin3 zi4 shou3 ， yi2 dai4 ying2 die2 he2 qi2 gu1 。
- tui2 qiang2 chu3 chu3 ruo4 shan1 huai4 ， bai3 she4 xiang1 wang4 wu2 wan2 qu1 。
- xin1 qin2 mai3 de2 jie1 yi2 shu4 ， ma3 ji1 kuang4 fa2 su4 yu3 chu2 。
- san1 shi2 nian2 jian4 zou3 si4 fang1 ， shi3 zao1 ci3 e4 zhen1 qiong2 tu2 。
- quan2 ju1 qiu1 ting2 wang3 lai2 duan4 ， shi2 qi3 gu4 shi4 qing1 yun2 qu2 。
- ru2 si1 yi2 xia4 jian4 tian1 mian4 ， wan2 yin1 fu4 qi3 xiang1 mo2 hu2 。
- you1 you1 tian2 xiong1 bu2 zi4 qian3 ， qiang2 kou4 wa3 fou3 qing1 can2 hu2 。
- zui4 zhong1 zan4 er3 shen2 qi4 wang2 ， xing3 ding4 geng4 jue2 xin1 cui1 ku1 。
- cheng2 yin1 lao3 wa1 zheng4 yi4 le4 ， sheng1 ru2 zhuan3 zhou2 xiang1 ming2 hu1 。
- qiang2 gong1 du2 shi3 wei4 yi4 she4 ， yu4 sha1 wei2 you3 qi3 weng1 fu2 。
- wu2 jia1 ci3 qu4 ba1 shi2 yi4 ， chou2 lai2 geng4 zhan3 jiang1 hu2 tu2 。

## 注释

## 译文

## 赏析
