---
id: kong-wu-zhong-song-li-dai-fu-guan-gou-tai-ping-gong-ju-yuan-zhou
title: 送李大夫管勾太平宫居袁州
titlePinyin: song4 li3 dai4 fu0 guan3 gou1 tai4 ping2 gong1 ju1 yuan2 zhou1
titleSlug: song-li-dai-fu-guan-gou-tai-ping-gong-ju-yuan-zhou
author: 孔武仲
authorPinyin: kong3 wu3 zhong4
authorSlug: kong-wu-zhong
dynasty: 宋
dynastyPinyin: song4
dynastySlug: song
tags: []
---

## 正文

- 康定慶曆披羣英，公爲布衣歌太平。
- 熙寧元豐王道興，公作太守逢休明。
- 四十年間走四海，崛然不肯干公卿。
- 峨峨正議天柱壯，皎皎素節冰壺清。
- 胸中慨慷外間易，年高未見白髪生。
- 罷節巴陵歸意銳，奈何去就不敢輕。
- 馳歸天寵乞閒避，諸郎惜祿猶屢爭。
- 毅然不與兒女計，飛章丹扆論赤誠。
- 明朝果得琳宫去，匡廬山色遥相迎。
- 玉溪氣象自瀟灑，新磨古鏡當霄橫。
- 修篁萬竿飽霜雪，枯棋一局酒滿觥。
- 時邀賓朋叙野史，間擁雪鶴登岩扃。
- 妄排丹鼎夜不寐，邂逅黄金燒可成。
- 未應謝傅入滄海，行見盧敖朝玉京。

## 拼音

- kang1 ding4 qing4 li4 pi1 qun2 ying1 ， gong1 wei2 bu4 yi1 ge1 tai4 ping2 。
- xi1 ning2 yuan2 feng1 wang2 dao4 xing1 ， gong1 zuo4 tai4 shou3 feng2 xiu1 ming2 。
- si4 shi2 nian2 jian4 zou3 si4 hai3 ， jue2 ran2 bu4 ken3 gan1 gong1 qing1 。
- e2 e2 zheng4 yi4 tian1 zhu4 zhuang4 ， jiao3 jiao3 su4 jie2 bing1 hu2 qing1 。
- xiong1 zhong1 kai3 kang1 wai4 jian4 yi4 ， nian2 gao1 wei4 jian4 bai2 fa4 sheng1 。
- ba4 jie2 ba1 ling2 gui1 yi4 rui4 ， nai4 he2 qu4 jiu4 bu4 gan3 qing1 。
- chi2 gui1 tian1 chong3 qi3 xian2 bi4 ， zhu1 lang2 xi1 lu4 you2 lü3 zheng1 。
- yi4 ran2 bu4 yu3 er2 nü3 ji4 ， fei1 zhang1 dan1 yi3 lun4 chi4 cheng2 。
- ming2 chao2 guo3 de2 lin2 gong1 qu4 ， kuang1 lu2 shan1 se4 yao2 xiang4 ying2 。
- yu4 xi1 qi4 xiang4 zi4 xiao1 sa3 ， xin1 mo2 gu3 jing4 dang1 xiao1 heng2 。
- xiu1 huang2 wan4 gan1 bao3 shuang1 xue3 ， ku1 qi2 yi4 ju2 jiu3 man3 gong1 。
- shi2 yao1 bin1 peng2 xu4 ye3 shi3 ， jian4 yong1 xue3 he4 deng1 yan2 jiong1 。
- wang4 pai2 dan1 ding3 ye4 bu2 mei4 ， xie4 hou4 huang2 jin1 shao1 ke3 cheng2 。
- wei4 ying1 xie4 fu4 ru4 cang1 hai3 ， xing2 jian4 lu2 ao2 chao2 yu4 jing1 。

## 注释

## 译文

## 赏析
