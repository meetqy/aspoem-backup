---
id: kong-wu-zhong-lin-jiang-bao-shou-shi-shi-er-pian-yin-ji-zhi
title: 臨江鮑守示詩二篇因寄之
titlePinyin: lin2 jiang1 bao4 shou3 shi4 shi1 er4 pian1 yin1 ji4 zhi1
titleSlug: lin-jiang-bao-shou-shi-shi-er-pian-yin-ji-zhi
author: 孔武仲
authorPinyin: kong3 wu3 zhong4
authorSlug: kong-wu-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 官居無時節，簿領去復迴。
- 脅息文網中，壯心安在哉。
- 積雪滿西峰，中天白皚皚。
- 簾幄晝生寒，復見詩筒來。
- 煩襟得洗瀹，耳目亡氛埃。
- 紀德無可陳，詩情如七哀。
- 昔聞參軍逸，今見太守才。
- 况有循吏政，養民如嬰孩。
- 窮山虎豹伏，曠野桑麻開。
- 邂逅春色滿，百卉東風催。
- 吾鄉足山水，使宅佳池臺。
- 篇章日愈多，無惜分瓊瑰。

## 拼音

- guan1 ju1 wu2 shi2 jie2 ， bo2 ling3 qu4 fu4 hui2 。
- xie2 xi1 wen2 wang3 zhong1 ， zhuang4 xin1 an1 zai4 zai1 。
- ji1 xue3 man3 xi1 feng1 ， zhong1 tian1 bai2 ai2 ai2 。
- lian2 wo4 zhou4 sheng1 han2 ， fu4 jian4 shi1 tong3 lai2 。
- fan2 jin1 de2 xi3 yue4 ， er3 mu4 wang2 fen1 ai1 。
- ji4 de2 wu2 ke3 chen2 ， shi1 qing2 ru2 qi1 ai1 。
- xi1 wen2 can1 jun1 yi4 ， jin1 jian4 tai4 shou3 cai2 。
- kuang4 you3 xun2 li4 zheng4 ， yang3 min2 ru2 ying1 hai2 。
- qiong2 shan1 hu3 bao4 fu2 ， kuang4 ye3 sang1 ma2 kai1 。
- xie4 hou4 chun1 se4 man3 ， bai3 hui4 dong1 feng1 cui1 。
- wu2 xiang1 zu2 shan1 shui3 ， shi3 zhai2 jia1 chi2 tai2 。
- pian1 zhang1 ri4 yu4 duo1 ， wu2 xi1 fen1 qiong2 gui1 。

## 注释

## 译文

## 赏析
