---
id: kong-wu-zhong-tu-zhong-da-re
title: 途中大熱
titlePinyin: tu2 zhong1 da4 re4
titleSlug: tu-zhong-da-re
author: 孔武仲
authorPinyin: kong3 wu3 zhong4
authorSlug: kong-wu-zhong
dynasty: 宋
dynastyPinyin: song4
dynastySlug: song
tags: []
---

## 正文

- 促促客行遠，悠悠山路長。
- 南歸當六月，復值此驕陽。
- 祝融秉炎火，清曉升扶桑。
- 流焰鍛地精，兀兀馳澗岡。
- 籃輿如入焙，坐席似探湯。
- 睛瞳熨不醒，背汗雨洋洋。
- 否悶幾至死，忍渇尚傍徨。
- 願借萬里雲，蔚蔚排穹蒼。
- 護彼三足烏，潜行天中央。
- 繼之以冷風，淅淅吹衣裳。
- 豈獨一身輕，與物共清凉。

## 拼音

- cu4 cu4 ke4 xing2 yuan3 ， you1 you1 shan1 lu4 chang2 。
- nan2 gui1 dang1 liu4 yue4 ， fu4 zhi2 ci3 jiao1 yang2 。
- zhu4 rong2 bing3 yan2 huo3 ， qing1 xiao3 sheng1 fu2 sang1 。
- liu2 yan4 duan4 di4 jing1 ， wu4 wu4 chi2 jian4 gang1 。
- lan2 yu2 ru2 ru4 bei4 ， zuo4 xi2 si4 tan4 tang1 。
- jing1 tong2 yun4 bu4 xing3 ， bei4 han4 yu3 yang2 yang2 。
- fou3 men4 ji1 zhi4 si3 ， ren3 ke3 shang4 bang4 huang2 。
- yuan4 jie4 wan4 li3 yun2 ， wei4 wei4 pai2 qiong2 cang1 。
- hu4 bi3 san1 zu2 wu1 ， qian2 xing2 tian1 zhong1 yang1 。
- ji4 zhi1 yi3 leng3 feng1 ， xi1 xi1 chui1 yi1 shang0 。
- qi3 du2 yi4 shen1 qing1 ， yu3 wu4 gong4 qing1 liang2 。

## 注释

## 译文

## 赏析
