---
id: kong-wu-zhong-gui-shi
title: 龜石
titlePinyin: gui1 shi2
titleSlug: gui-shi
author: 孔武仲
authorPinyin: kong3 wu3 zhong4
authorSlug: kong-wu-zhong
dynasty: 宋
dynastyPinyin: song4
dynastySlug: song
tags: []
---

## 正文

- 平川洶洶經南國，匹練横拖半天碧。
- 洪瀾巨浪之中央，忽見頽嵬太古石。
- 此石由來幾許時，混元一氣初開闢。
- 神功割破混沌胎，劃落半空隨霹靂。
- 非黿非鼇不可辨，有若神龜見蹤跡。
- 精剛不待媧皇錬，渾樸寧從巨靈擘。
- 我知神物本天性，推移運轉非人力。
- 當時大禹走天下，驅至九江爲納錫。
- 萬牛攅車載不動，鐡軸峥嶸自堆積。
- 秦皇鞭山移四海，怒視不能移咫尺。
- 至今獨立猶驚人，地志山經不能測。
- 千靈萬狀誰復知，一片堅頑粗可識。
- 昂頭突出翠濤中，跪足横蹯九泉脈。
- 勁殻縱横竇穴穿，當心一搭莓苔黑。
- 淵潜不見曵尾狀，日爍猶驚負圖色。
- 青髯剥落向何處，秋草綏綏晨露滴。
- 勁徤曾支玉女床，斕斑似點乖龍額。
- 漁翁未網先自駭，靈蓍欲伏安可得。
- 黿鼉縮首不敢近，蝦蟇巡行夜戰惕。
- 歲冬大寒百聖伏，圜圜勁勢無欹側。
- 風磨霜錬無日休，髪鬢皴痕成兆坼。
- 負才不免刳腸累，至珍惟藉天公惜。
- 灼以炎皇之火精，釁以少昊之金液。
- 神鑚鬼卜不見形，陰陽造化無遺策。
- 大哉龜者物之精，歲久已化爲真形。
- 有時月黑無人夜，繞岸光芒芒自生。
- 下駭深潭恠蜃窟，上應中天玄武星。
- 萬衆森森下相向，來决吉凶真僞情。
- 奸狐妖鼠已破胆，山魑野魅見亦驚。
- 波神吞氣不敢喘，四面長漪鋪席平。
- 吾聞溪老記往歲，半夜風雨來冥冥。
- 剨然曵轉大潭左，百里震驚如雷霆。
- 妬憎摧折雖萬狀，崔嵬孤高終自靈。
- 吁哉天地至奇物，何爲流落于江城。
- 銅馬猶聞標漢殿，神羊昔亦馴堯廷。
- 便當推置玉堂上，古貌岌岌無欹傾。
- 姦臣猾豎作狐媚，見之頳面先吞聲。
- 凶荒水旱必可卜，倉卒變恠皆先明。
- 匈奴喪魄萬里外，慉縮不敢窺天兵。
- 龜乎龜乎用不用，壯士與爾同死生。

## 拼音

- ping2 chuan1 xiong1 xiong1 jing1 nan2 guo2 ， pi3 lian4 heng2 tuo1 ban4 tian1 bi4 。
- hong2 lan2 ju4 lang4 zhi1 zhong1 yang1 ， hu1 jian4 tui2 wei2 tai4 gu3 shi2 。
- ci3 shi2 you2 lai2 ji1 xu1 shi2 ， hun4 yuan2 yi2 qi4 chu1 kai1 pi4 。
- shen2 gong1 ge1 po4 hun4 dun4 tai1 ， hua2 luo4 ban4 kong1 sui2 pi1 li4 。
- fei1 yuan2 fei1 ao2 bu4 ke3 bian4 ， you3 ruo4 shen2 gui1 jian4 zong1 ji4 。
- jing1 gang1 bu2 dai4 wa1 huang2 lian4 ， hun2 pu3 ning2 cong2 ju4 ling2 bo4 。
- wo3 zhi1 shen2 wu4 ben3 tian1 xing4 ， tui1 yi2 yun4 zhuan3 fei1 ren2 li4 。
- dang1 shi2 da4 yu3 zou3 tian1 xia4 ， qu1 zhi4 jiu3 jiang1 wei2 na4 xi1 。
- wan4 niu2 zan3 ju1 zai4 bu2 dong4 ， tie3 zhou2 zheng1 rong2 zi4 dui1 ji1 。
- qin2 huang2 bian1 shan1 yi2 si4 hai3 ， nu4 shi4 bu4 neng2 yi2 zhi3 chi3 。
- zhi4 jin1 du2 li4 you2 jing1 ren2 ， di4 zhi4 shan1 jing1 bu4 neng2 ce4 。
- qian1 ling2 wan4 zhuang4 shui2 fu4 zhi1 ， yi2 pian4 jian1 wan2 cu1 ke3 shi2 。
- ang2 tou2 tu1 chu1 cui4 tao1 zhong1 ， gui4 zu2 heng2 fan2 jiu3 quan2 mai4 。
- jin4 qiao4 zong4 heng2 dou4 xue2 chuan1 ， dang1 xin1 yi4 da1 mei2 tai2 hei1 。
- yuan1 qian2 bu2 jian4 ye4 wei3 zhuang4 ， ri4 shuo4 you2 jing1 fu4 tu2 se4 。
- qing1 ran2 bo1 luo4 xiang4 he2 chu3 ， qiu1 cao3 sui2 sui2 chen2 lu4 di1 。
- jin4 jian4 ceng2 zhi1 yu4 nü3 chuang2 ， lan2 ban1 si4 dian3 guai1 long2 e2 。
- yu2 weng1 wei4 wang3 xian1 zi4 hai4 ， ling2 shi1 yu4 fu2 an1 ke3 de2 。
- yuan2 tuo2 suo1 shou3 bu4 gan3 jin4 ， xia1 ma2 xun2 xing2 ye4 zhan4 ti4 。
- sui4 dong1 da4 han2 bai3 sheng4 fu2 ， huan2 huan2 jin4 shi4 wu2 qi1 ce4 。
- feng1 mo2 shuang1 lian4 wu2 ri4 xiu1 ， fa4 bin4 cun1 hen2 cheng2 zhao4 che4 。
- fu4 cai2 bu4 mian3 ku1 chang2 lei4 ， zhi4 zhen1 wei2 jie4 tian1 gong1 xi1 。
- zhuo2 yi3 yan2 huang2 zhi1 huo3 jing1 ， xin4 yi3 shao3 hao4 zhi1 jin1 ye4 。
- shen2 zuan1 gui3 bu3 bu2 jian4 xing2 ， yin1 yang2 zao4 hua4 wu2 yi2 ce4 。
- da4 zai1 gui1 zhe3 wu4 zhi1 jing1 ， sui4 jiu3 yi3 hua4 wei2 zhen1 xing2 。
- you3 shi2 yue4 hei1 wu2 ren2 ye4 ， rao4 an4 guang1 mang2 mang2 zi4 sheng1 。
- xia4 hai4 shen1 tan2 guai4 shen4 ku1 ， shang4 ying1 zhong1 tian1 xuan2 wu3 xing1 。
- wan4 zhong4 sen1 sen1 xia4 xiang1 xiang4 ， lai2 jue2 ji2 xiong1 zhen1 wei3 qing2 。
- jian1 hu2 yao1 shu3 yi3 po4 dan3 ， shan1 chi1 ye3 mei4 jian4 yi4 jing1 。
- bo1 shen2 tun1 qi4 bu4 gan3 chuan3 ， si4 mian4 chang2 yi1 pu1 xi2 ping2 。
- wu2 wen2 xi1 lao3 ji4 wang3 sui4 ， ban4 ye4 feng1 yu3 lai2 ming2 ming2 。
- huo1 ran2 ye4 zhuan3 da4 tan2 zuo3 ， bai3 li3 zhen4 jing1 ru2 lei2 ting2 。
- du4 zeng1 cui1 zhe2 sui1 wan4 zhuang4 ， cui1 wei2 gu1 gao1 zhong1 zi4 ling2 。
- xu1 zai1 tian1 di4 zhi4 qi2 wu4 ， he2 wei2 liu2 luo4 yu2 jiang1 cheng2 。
- tong2 ma3 you2 wen2 biao1 han4 dian4 ， shen2 yang2 xi1 yi4 xun4 yao2 ting2 。
- bian4 dang1 tui1 zhi4 yu4 tang2 shang4 ， gu3 mao4 ji2 ji2 wu2 qi1 qing1 。
- jian1 chen2 hua2 shu4 zuo4 hu2 mei4 ， jian4 zhi1 cheng1 mian4 xian1 tun1 sheng1 。
- xiong1 huang1 shui3 han4 bi4 ke3 bu3 ， cang1 zu2 bian4 guai4 jie1 xian1 ming2 。
- xiong1 nu2 sang1 po4 wan4 li3 wai4 ， xu4 suo1 bu4 gan3 kui1 tian1 bing1 。
- gui1 hu1 gui1 hu1 yong4 bu2 yong4 ， zhuang4 shi4 yu3 er3 tong2 si3 sheng1 。

## 注释

## 译文

## 赏析
