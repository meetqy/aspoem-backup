---
id: kong-wu-zhong-shi-ge-li-cheng-zi-jun-ming-shu
title: 食蛤蜊呈子駿明叔
titlePinyin: shi2 ge2 li2 cheng2 zi0 jun4 ming2 shu1
titleSlug: shi-ge-li-cheng-zi-jun-ming-shu
author: 孔武仲
authorPinyin: kong3 wu3 zhong4
authorSlug: kong-wu-zhong
dynasty: 宋
dynastyPinyin: song4
dynastySlug: song
tags: []
---

## 正文

- 兩君霜夜兩相過，有酒無肴争奈何。
- 蛤蜊買得雖不多，百枚包以一枯荷。
- 呼奴再濯清泠波，玉石磊落聲相磨。
- 乾薪烈焰稍駢羅，暴殄天物真煩苛。
- 閉關拒敵難揮戈，劃然雙闢如嘘呵。
- 天然甘露貯玉窠，不須易牙爲調和。
- 争先賈勇手自拏，莫笑擎盤無翠娥。
- 釪明肉净絕泥沙，棄擲頑殻如投梭。
- 宫醅灧灧鸚鵡螺，滿飲不惜朱顔酡。
- 念初搜索從海涯，千斤秪載雙駱駝。
- 都城觀闕雲峨峨，時新首到王公家。
- 吾儕得啖已蹉跎，勢力不敵怨則那。
- 往歲端居臨漕河，此物堆積如山坡。
- 蟶𧍧淡菜暨車蛾，其實氣味俱同科。
- 但嫌咀嚼費齒牙，何嘗珍惜如京華。
- 物雖難得味乃佳，一壺千金古所嗟，三嗅而興君爲歌。

## 拼音

- liang3 jun1 shuang1 ye4 liang3 xiang1 guo4 ， you3 jiu3 wu2 yao2 zheng1 nai4 he2 。
- ge2 li2 mai3 de2 sui1 bu4 duo1 ， bai3 mei2 bao1 yi3 yi4 ku1 he2 。
- hu1 nu2 zai4 zhuo2 qing1 ling2 bo1 ， yu4 shi2 lei3 luo4 sheng1 xiang1 mo2 。
- qian2 xin1 lie4 yan4 shao1 pian2 luo2 ， bao4 tian3 tian1 wu4 zhen1 fan2 ke1 。
- bi4 guan1 ju4 di2 nan2 hui1 ge1 ， hua2 ran2 shuang1 pi4 ru2 xu1 he1 。
- tian1 ran2 gan1 lu4 zhu4 yu4 ke1 ， bu4 xu1 yi4 ya2 wei2 diao4 he2 。
- zheng1 xian1 jia3 yong3 shou3 zi4 na2 ， mo4 xiao4 qing2 pan2 wu2 cui4 e2 。
- yu2 ming2 rou4 jing4 jue2 ni2 sha1 ， qi4 zhi4 wan2 qiao4 ru2 tou2 suo1 。
- gong1 pei1 yan4 yan4 ying1 wu3 luo2 ， man3 yin3 bu4 xi1 zhu1 yan2 tuo2 。
- nian4 chu1 sou1 suo3 cong2 hai3 ya2 ， qian1 jin1 di1 zai4 shuang1 luo4 tuo2 。
- du1 cheng2 guan1 que4 yun2 e2 e2 ， shi2 xin1 shou3 dao4 wang2 gong1 jia0 。
- wu2 chai2 de2 dan4 yi3 cuo1 tuo2 ， shi4 li4 bu4 di2 yuan4 ze2 na4 。
- wang3 sui4 duan1 ju1 lin2 cao2 he2 ， ci3 wu4 dui1 ji1 ru2 shan1 po1 。
- cheng1 𧍧 dan4 cai4 ji4 ju1 e2 ， qi2 shi2 qi4 wei4 ju4 tong2 ke1 。
- dan4 xian2 ju3 jue2 fei4 chi3 ya2 ， he2 chang2 zhen1 xi1 ru2 jing1 hua2 。
- wu4 sui1 nan2 de2 wei4 nai3 jia1 ， yi4 hu2 qian1 jin1 gu3 suo3 jie1 ， san1 xiu4 er2 xing1 jun1 wei2 ge1 。

## 注释

## 译文

## 赏析
