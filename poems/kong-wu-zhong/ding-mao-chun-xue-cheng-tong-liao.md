---
id: kong-wu-zhong-ding-mao-chun-xue-cheng-tong-liao
title: 丁卯春雪呈同僚
titlePinyin: ding1 mao3 chun1 xue3 cheng2 tong2 liao2
titleSlug: ding-mao-chun-xue-cheng-tong-liao
author: 孔武仲
authorPinyin: kong3 wu3 zhong4
authorSlug: kong-wu-zhong
dynasty: 宋
dynastyPinyin: song4
dynastySlug: song
tags: []
---

## 正文

- 經時無甘澤，帝爲元元憂。
- 新正得一雪，尚可期有秋。
- 狂風東北來，浩浩舉山丘。
- 飛霰爲先驅，繁英已綢繆。
- 堆深地欲蟄，舞急川争流。
- 沉沉西崦暮，落勢漫不收。
- 盡移白玉京，來爲帝王州。
- 癘鬼窘相泣，凄凉苦罷休。
- 旱魃亦失氣，耿耿空自囚。
- 從兹民其康，終歲飽麥麰。
- 端門盛佳氣，策府多英遊。
- 諒多贊時瑞，豈獨吟空愁。
- 金樽發清揚，思湧如雲浮。
- 請歌豐年占，以代擊壌謳。

## 拼音

- jing1 shi2 wu2 gan1 ze2 ， di4 wei2 yuan2 yuan2 you1 。
- xin1 zheng1 de2 yi4 xue3 ， shang4 ke3 qi1 you3 qiu1 。
- kuang2 feng1 dong1 bei3 lai2 ， hao4 hao4 ju3 shan1 qiu1 。
- fei1 xian4 wei2 xian1 qu1 ， fan2 ying1 yi3 chou2 mou2 。
- dui1 shen1 di4 yu4 zhe2 ， wu3 ji2 chuan1 zheng1 liu2 。
- chen2 chen2 xi1 yan1 mu4 ， luo4 shi4 man4 bu4 shou1 。
- jin4 yi2 bai2 yu4 jing1 ， lai2 wei2 di4 wang2 zhou1 。
- li4 gui3 jiong3 xiang4 qi4 ， qi1 liang2 ku3 ba4 xiu1 。
- han4 ba2 yi4 shi1 qi4 ， geng3 geng3 kong1 zi4 qiu2 。
- cong2 zi1 min2 qi2 kang1 ， zhong1 sui4 bao3 mai4 mou2 。
- duan1 men2 sheng4 jia1 qi4 ， ce4 fu3 duo1 ying1 you2 。
- liang4 duo1 zan4 shi2 rui4 ， qi3 du2 yin2 kong1 chou2 。
- jin1 zun1 fa1 qing1 yang2 ， si1 yong3 ru2 yun2 fu2 。
- qing3 ge1 feng1 nian2 zhan4 ， yi3 dai4 ji1 rang3 ou1 。

## 注释

## 译文

## 赏析
