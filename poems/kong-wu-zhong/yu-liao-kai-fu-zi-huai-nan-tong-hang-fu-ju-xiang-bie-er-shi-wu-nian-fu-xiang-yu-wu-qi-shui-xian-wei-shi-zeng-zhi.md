---
id: kong-wu-zhong-yu-liao-kai-fu-zi-huai-nan-tong-hang-fu-ju-xiang-bie-er-shi-wu-nian-fu-xiang-yu-wu-qi-shui-xian-wei-shi-zeng-zhi
title: 與廖開甫自淮南同行赴舉相别二十五年復相遇於蘄水縣爲詩贈之
titlePinyin: yu3 liao4 kai1 fu3 zi4 huai2 nan2 tong2 hang2 fu4 ju3 xiang1 bie2 er4 shi2 wu3 nian2 fu4 xiang1 yu4 wu1 qi2 shui3 xian4 wei2 shi1 zeng4 zhi1
titleSlug: yu-liao-kai-fu-zi-huai-nan-tong-hang-fu-ju-xiang-bie-er-shi-wu-nian-fu-xiang-yu-wu-qi-shui-xian-wei-shi-zeng-zhi
author: 孔武仲
authorPinyin: kong3 wu3 zhong4
authorSlug: kong-wu-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 束書吾初走夷門，傾蓋得君恨不早。
- 蘭溪駐馬復相逢，二紀飛馳如電埽。
- 惜君憔悴力不任，顧我滄浪髪先暠。
- 憶昔同行氣頗驕，青驄馬快鞍韉好。
- 荒山破屋風豪橫，大澤長堂雪傾倒。
- 高談洒落見天機，健句縱橫濾腹藁。
- 辛勤始得到京邑，文辭不入春官考。
- 可憐六翮委沙泥，坐看群仙上蓬島。
- 壯年多難寸心折，勁鏃已衰難破縞。
- 而君施設有餘才，西佐元戎奪城堡。
- 牛刀拂拭試一縣，如引滄浪灌行潦。
- 歸來赴愬天子庭，正欲披腹呈瑰寶。
- 片辭未吐疾先入，藜杖扶行色枯槁。
- 籃輿復指天涯去，長川橫濫聲浩浩。
- 驊騮不日歸王閑，那久低摧卧霜草。

## 拼音

- shu4 shu1 wu2 chu1 zou3 yi2 men2 ， qing1 gai4 de2 jun1 hen4 bu4 zao3 。
- lan2 xi1 zhu4 ma3 fu4 xiang1 feng2 ， er4 ji4 fei1 chi2 ru2 dian4 sao4 。
- xi1 jun1 qiao2 cui4 li4 bu2 ren4 ， gu4 wo3 cang1 lang4 fa4 xian1 hao4 。
- yi4 xi1 tong2 hang2 qi4 po1 jiao1 ， qing1 cong1 ma3 kuai4 an1 jian1 hao3 。
- huang1 shan1 po4 wu1 feng1 hao2 heng2 ， da4 ze2 chang2 tang2 xue3 qing1 dao3 。
- gao1 tan2 sa3 luo4 jian4 tian1 ji1 ， jian4 ju4 zong4 heng2 lü4 fu4 gao3 。
- xin1 qin2 shi3 de2 dao4 jing1 yi4 ， wen2 ci2 bu2 ru4 chun1 guan1 kao3 。
- ke3 lian2 liu4 he2 wei3 sha1 ni2 ， zuo4 kan4 qun2 xian1 shang4 peng2 dao3 。
- zhuang4 nian2 duo1 nan2 cun4 xin1 zhe2 ， jin4 zu2 yi3 shuai1 nan2 po4 gao3 。
- er2 jun1 shi1 she4 you3 yu2 cai2 ， xi1 zuo3 yuan2 rong2 duo2 cheng2 bao3 。
- niu2 dao1 fu2 shi4 shi4 yi2 xian4 ， ru2 yin3 cang1 lang4 guan4 xing2 liao2 。
- gui1 lai2 fu4 shuo4 tian1 zi3 ting2 ， zheng4 yu4 pi1 fu4 cheng2 gui1 bao3 。
- pian4 ci2 wei4 tu3 ji2 xian1 ru4 ， li2 zhang4 fu2 xing2 se4 ku1 gao3 。
- lan2 yu2 fu4 zhi3 tian1 ya2 qu4 ， chang2 chuan1 heng2 lan4 sheng1 hao4 hao4 。
- hua2 liu2 bu2 ri4 gui1 wang2 xian2 ， na4 jiu3 di1 cui1 wo4 shuang1 cao3 。

## 注释

## 译文

## 赏析
