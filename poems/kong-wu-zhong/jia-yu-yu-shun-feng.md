---
id: kong-wu-zhong-jia-yu-yu-shun-feng
title: 嘉魚遇順風
titlePinyin: jia1 yu2 yu4 shun4 feng1
titleSlug: jia-yu-yu-shun-feng
author: 孔武仲
authorPinyin: kong3 wu3 zhong4
authorSlug: kong-wu-zhong
dynasty: 宋
dynastyPinyin: song4
dynastySlug: song
tags: []
---

## 正文

- 晚雨落雖收，夜風鳴未已。
- 輕寒破秋夢，亦逐征人起。
- 闖篷問篙師，開帆已數里。
- 喧喧波拍岸，漠漠雲覆水。
- 濺點如珠翻，湧瀾若山峙。
- 白鳥亦回翔，江豚相助喜。
- 餘聲更澎汃，掀兀席與几。
- 孤舟沒復出，輕捷如可恃。
- 我生遊四方，大半江湖裏。
- 吳會弔胥臣，瀟湘尋帝子。
- 詠歌懷曩昔，往往成詩史。
- 此行又壯觀，快欲插翼比。
- 雄豪愛宗慤，瀟散追范蠡。
- 搥鼓佐傾觴，呼兒斫金鯉。

## 拼音

- wan3 yu3 luo4 sui1 shou1 ， ye4 feng1 ming2 wei4 yi3 。
- qing1 han2 po4 qiu1 meng4 ， yi4 zhu2 zheng1 ren2 qi3 。
- chuang3 peng2 wen4 gao1 shi1 ， kai1 fan1 yi3 shu4 li3 。
- xuan1 xuan1 bo1 pai1 an4 ， mo4 mo4 yun2 fu4 shui3 。
- jian4 dian3 ru2 zhu1 fan1 ， yong3 lan2 ruo4 shan1 zhi4 。
- bai2 niao3 yi4 hui2 xiang2 ， jiang1 tun2 xiang1 zhu4 xi3 。
- yu2 sheng1 geng4 peng2 bin1 ， xian1 wu4 xi2 yu3 ji3 。
- gu1 zhou1 mei2 fu4 chu1 ， qing1 jie2 ru2 ke3 shi4 。
- wo3 sheng1 you2 si4 fang1 ， da4 ban4 jiang1 hu2 li3 。
- wu2 hui4 diao4 xu1 chen2 ， xiao1 xiang1 xun2 di4 zi3 。
- yong3 ge1 huai2 nang3 xi1 ， wang3 wang3 cheng2 shi1 shi3 。
- ci3 xing2 you4 zhuang4 guan1 ， kuai4 yu4 cha1 yi4 bi3 。
- xiong2 hao2 ai4 zong1 que4 ， xiao1 san4 zhui1 fan4 li3 。
- chui2 gu3 zuo3 qing1 shang1 ， hu1 er2 zhuo2 jin1 li3 。

## 注释

## 译文

## 赏析
