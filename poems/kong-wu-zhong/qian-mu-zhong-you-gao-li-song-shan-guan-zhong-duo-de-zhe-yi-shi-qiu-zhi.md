---
id: kong-wu-zhong-qian-mu-zhong-you-gao-li-song-shan-guan-zhong-duo-de-zhe-yi-shi-qiu-zhi
title: 錢穆仲有高麗松扇館中多得者以詩求之
titlePinyin: qian2 mu4 zhong4 you3 gao1 li2 song1 shan4 guan3 zhong1 duo1 de2 zhe3 yi3 shi1 qiu2 zhi1
titleSlug: qian-mu-zhong-you-gao-li-song-shan-guan-zhong-duo-de-zhe-yi-shi-qiu-zhi
author: 孔武仲
authorPinyin: kong3 wu3 zhong4
authorSlug: kong-wu-zhong
dynasty: 宋
dynastyPinyin: song4
dynastySlug: song
tags: []
---

## 正文

- 巨鰲昂頭鯨掉尾，東顧滄溟天接水。
- 錢公涉險如通渠，破帆一抹三千里。
- 島夷之國遠且偏，歸來逢人語輒喜。
- 大荒茫茫最宜松，直從曠野連深宫。
- 聽聲卧影已不俗，况作團扇搖清風。
- 人情重遠由來事，不貴黄金貴楛矢。
- 况有新詩傳四方，羣豪追隨弄薦章。
- 我雖相見無所得，坐憶松鶴生微凉。
- 錢公治迹壓張趙，偷兒破胆皆摧藏。
- 桴鼓不鳴已三月，凛凛霜威破殘熱。
- 從公覓扇更覓詩，願報瓊瑤無已時。

## 拼音

- ju4 ao2 ang2 tou2 jing1 diao4 wei3 ， dong1 gu4 cang1 ming2 tian1 jie1 shui3 。
- qian2 gong1 she4 xian3 ru2 tong1 qu2 ， po4 fan1 yi4 mo3 san1 qian1 li3 。
- dao3 yi2 zhi1 guo2 yuan3 qie3 pian1 ， gui1 lai2 feng2 ren2 yu3 zhe2 xi3 。
- da4 huang1 mang2 mang2 zui4 yi2 song1 ， zhi2 cong2 kuang4 ye3 lian2 shen1 gong1 。
- ting1 sheng1 wo4 ying3 yi3 bu4 su2 ， kuang4 zuo4 tuan2 shan4 yao2 qing1 feng1 。
- ren2 qing2 zhong4 yuan3 you2 lai2 shi4 ， bu2 gui4 huang2 jin1 gui4 ku3 shi3 。
- kuang4 you3 xin1 shi1 chuan2 si4 fang1 ， qun2 hao2 zhui1 sui2 nong4 jian4 zhang1 。
- wo3 sui1 xiang1 jian4 wu2 suo3 de2 ， zuo4 yi4 song1 he4 sheng1 wei1 liang2 。
- qian2 gong1 zhi4 ji4 ya1 zhang1 zhao4 ， tou1 er2 po4 dan3 jie1 cui1 cang2 。
- fu2 gu3 bu4 ming2 yi3 san1 yue4 ， lin3 lin3 shuang1 wei1 po4 can2 re4 。
- cong2 gong1 mi4 shan4 geng4 mi4 shi1 ， yuan4 bao4 qiong2 yao2 wu2 yi3 shi2 。

## 注释

## 译文

## 赏析
