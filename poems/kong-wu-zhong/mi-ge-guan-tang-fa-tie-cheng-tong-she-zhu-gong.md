---
id: kong-wu-zhong-mi-ge-guan-tang-fa-tie-cheng-tong-she-zhu-gong
title: 秘閣觀唐法帖呈同舍諸公
titlePinyin: mi4 ge2 guan1 tang2 fa3 tie4 cheng2 tong2 she4 zhu1 gong1
titleSlug: mi-ge-guan-tang-fa-tie-cheng-tong-she-zhu-gong
author: 孔武仲
authorPinyin: kong3 wu3 zhong4
authorSlug: kong-wu-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 雍熙真人金丹成，騎龍逍遙上太清。
- 一時文物甚炳煥，至今高閣留峥嶸。
- 道山不爲人間設，千秋長鎮白玉京。
- 蓬萊諸仙當閒暇，相邀初作升天行。
- 宫殿相望金碧動，觚稜半引霄漢明。
- 鏘金寶鑰端門闢，四坐光芒炫奎壁。
- 换鵝何處得遺踪，臨水當年應盡墨。
- 波瀾入唐仍浩瀚，追躡餘塵猶十百。
- 味入噉蔗真漸佳，力未半途多自畫。
- 萬物莫如觀所聚，我生强半初相識。
- 相期更乘飛雲來，琪花爲盤霞爲盃，嚥味沆瀣臨丹臺。
- 興盡翩然欲歸去，從此心骨無塵埃。

## 拼音

- yong1 xi1 zhen1 ren2 jin1 dan1 cheng2 ， qi2 long2 xiao1 yao2 shang4 tai4 qing1 。
- yi4 shi2 wen2 wu4 shen4 bing3 huan4 ， zhi4 jin1 gao1 ge2 liu2 zheng1 rong2 。
- dao4 shan1 bu4 wei2 ren2 jian4 she4 ， qian1 qiu1 chang2 zhen4 bai2 yu4 jing1 。
- peng2 lai2 zhu1 xian1 dang1 xian2 xia2 ， xiang1 yao1 chu1 zuo4 sheng1 tian1 xing2 。
- gong1 dian4 xiang1 wang4 jin1 bi4 dong4 ， gu1 leng2 ban4 yin3 xiao1 han4 ming2 。
- qiang1 jin1 bao3 yue4 duan1 men2 pi4 ， si4 zuo4 guang1 mang2 xuan4 kui2 bi4 。
- huan4 e2 he2 chu3 de2 yi2 zong1 ， lin2 shui3 dang1 nian2 ying1 jin4 mo4 。
- bo1 lan2 ru4 tang2 reng2 hao4 han4 ， zhui1 nie4 yu2 chen2 you2 shi2 bai3 。
- wei4 ru4 dan4 zhe4 zhen1 jian4 jia1 ， li4 wei4 ban4 tu2 duo1 zi4 hua4 。
- wan4 wu4 mo4 ru2 guan1 suo3 ju4 ， wo3 sheng1 qiang2 ban4 chu1 xiang1 shi2 。
- xiang1 qi1 geng4 cheng2 fei1 yun2 lai2 ， qi2 hua1 wei2 pan2 xia2 wei2 bei1 ， yan4 wei4 hang4 xie4 lin2 dan1 tai2 。
- xing1 jin4 pian1 ran2 yu4 gui1 qu4 ， cong2 ci3 xin1 gu3 wu2 chen2 ai1 。

## 注释

## 译文

## 赏析
