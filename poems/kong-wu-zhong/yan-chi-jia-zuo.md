---
id: kong-wu-zhong-yan-chi-jia-zuo
title: 雁翅夾作
titlePinyin: yan4 chi4 jia1 zuo4
titleSlug: yan-chi-jia-zuo
author: 孔武仲
authorPinyin: kong3 wu3 zhong4
authorSlug: kong-wu-zhong
dynasty: 宋
dynastyPinyin: song4
dynastySlug: song
tags: []
---

## 正文

- 川險固可畏，順風胡不行。
- 維舟雁翅浦，安此水一泓。
- 宗慤萬里意，謝安江海情。
- 子何獨惴惴，不慕天地鵬。
- 傳聞此洲外，飛廉正豪横。
- 萬馬拖縞練，千山雪飜崩。
- 舟師亦無苦，老子悲震驚。
- 此語真不遷，我懐諒難勝。
- 從容把巵酒，坐對離騷經。
- 起見皖山曲，沉沉夕煙生。
- 開簾待明月，穏聽波瀾聲。

## 拼音

- chuan1 xian3 gu4 ke3 wei4 ， shun4 feng1 hu2 bu4 xing2 。
- wei2 zhou1 yan4 chi4 pu3 ， an1 ci3 shui3 yi4 hong2 。
- zong1 que4 wan4 li3 yi4 ， xie4 an1 jiang1 hai3 qing2 。
- zi3 he2 du2 zhui4 zhui4 ， bu2 mu4 tian1 di4 peng2 。
- chuan2 wen2 ci3 zhou1 wai4 ， fei1 lian2 zheng4 hao2 heng4 。
- wan4 ma3 tuo1 gao3 lian4 ， qian1 shan1 xue3 fan1 beng1 。
- zhou1 shi1 yi4 wu2 ku3 ， lao3 zi3 bei1 zhen4 jing1 。
- ci3 yu3 zhen1 bu4 qian1 ， wo3 huai2 liang4 nan2 sheng4 。
- cong2 rong2 ba3 zhi1 jiu3 ， zuo4 dui4 li2 sao1 jing1 。
- qi3 jian4 wan3 shan1 qu3 ， chen2 chen2 xi1 yan1 sheng1 。
- kai1 lian2 dai4 ming2 yue4 ， wen3 ting1 bo1 lan2 sheng1 。

## 注释

## 译文

## 赏析
