---
id: kong-wu-zhong-jiang-tun-shi
title: 江豚詩
titlePinyin: jiang1 tun2 shi1
titleSlug: jiang-tun-shi
author: 孔武仲
authorPinyin: kong3 wu3 zhong4
authorSlug: kong-wu-zhong
dynasty: 宋
dynastyPinyin: song4
dynastySlug: song
tags: []
---

## 正文

- 黑者江豚，白者白塈。
- 狀異名殊，同宅大水。
- 淵有羣魚，掠以肥已。
- 是謂小害，顧有可喜。
- 大川夷平，縞素不起。
- 兩兩出没，矜其頰嘴。
- 若俛若仰，若躍若跪。
- 舟人相語，驚瀾將作。
- 亟入灣浦，踣檣布筰。
- 俄頃風至，簸山搖岳。
- 浪如車輪，氛霧相薄。
- 舟人燕安，如在城郭。
- 先事而告，昭哉爾功。
- 鰐啗牛馬，頭象鼉龍。
- 暴殄天物，安得爾同。
- 于人無害，所欲易充。
- 暴露形體，告人以忠。
- 又多膏油，以助汝工。
- 江湖下貧，機杼以農。
- 烏鵲知風，商羊識雨。
- 大厦之下，風雨何苦。
- 豈知舟航，方在積險。
- 以爾占天，蓍蔡之驗。
- 古之報祭，不遺微蟲。
- 孰揚爾烈，登薦蜡宫。
- 世不爾好，復惟爾惡。
- 我作此歌，爲昭其故。

## 拼音

- hei1 zhe3 jiang1 tun2 ， bai2 zhe3 bai2 ji4 。
- zhuang4 yi4 ming2 shu1 ， tong2 zhai2 da4 shui3 。
- yuan1 you3 qun2 yu2 ， lüe4 yi3 fei2 yi3 。
- shi4 wei4 xiao3 hai4 ， gu4 you3 ke3 xi3 。
- da4 chuan1 yi2 ping2 ， gao3 su4 bu4 qi3 。
- liang3 liang3 chu1 mo4 ， jin1 qi2 jia2 zui3 。
- ruo4 fu3 ruo4 yang3 ， ruo4 yue4 ruo4 gui4 。
- zhou1 ren2 xiang1 yu3 ， jing1 lan2 jiang1 zuo4 。
- ji2 ru4 wan1 pu3 ， bo2 qiang2 bu4 zuo2 。
- e2 qing3 feng1 zhi4 ， bo4 shan1 yao2 yue4 。
- lang4 ru2 ju1 lun2 ， fen1 wu4 xiang1 bao2 。
- zhou1 ren2 yan4 an1 ， ru2 zai4 cheng2 guo1 。
- xian1 shi4 er2 gao4 ， zhao1 zai1 er3 gong1 。
- e4 dan4 niu2 ma3 ， tou2 xiang4 tuo2 long2 。
- bao4 tian3 tian1 wu4 ， an1 de2 er3 tong2 。
- yu2 ren2 wu2 hai4 ， suo3 yu4 yi4 chong1 。
- bao4 lu4 xing2 ti3 ， gao4 ren2 yi3 zhong1 。
- you4 duo1 gao4 you2 ， yi3 zhu4 ru3 gong1 。
- jiang1 hu2 xia4 pin2 ， ji1 zhu4 yi3 nong2 。
- wu1 que4 zhi1 feng1 ， shang1 yang2 shi2 yu3 。
- da4 sha4 zhi1 xia4 ， feng1 yu3 he2 ku3 。
- qi3 zhi1 zhou1 hang2 ， fang1 zai4 ji1 xian3 。
- yi3 er3 zhan4 tian1 ， shi1 cai4 zhi1 yan4 。
- gu3 zhi1 bao4 ji4 ， bu4 yi2 wei1 chong2 。
- shu2 yang2 er3 lie4 ， deng1 jian4 la4 gong1 。
- shi4 bu4 er3 hao3 ， fu4 wei2 er3 e4 。
- wo3 zuo4 ci3 ge1 ， wei2 zhao1 qi2 gu4 。

## 注释

## 译文

## 赏析
