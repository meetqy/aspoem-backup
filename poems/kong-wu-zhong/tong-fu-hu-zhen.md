---
id: kong-wu-zhong-tong-fu-hu-zhen
title: 同賦虎幀
titlePinyin: tong2 fu4 hu3 zhen1
titleSlug: tong-fu-hu-zhen
author: 孔武仲
authorPinyin: kong3 wu3 zhong4
authorSlug: kong-wu-zhong
dynasty: 宋
dynastyPinyin: song4
dynastySlug: song
tags: []
---

## 正文

- 何事斑然虎，來依静者堂。
- 英姿猶讋物，畫手必殊常。
- 快筆揮如雨，新縑洗似霜。
- 淺山迎暮黯，叢葦得秋黄。
- 炳煥霞紋縟，晶熒鏡目光。
- 前趨疑摶取，却顧尚摧藏。
- 仙子休騎去，將軍莫射傷。
- 相隨千里客，更欲卷還鄉。

## 拼音

- he2 shi4 ban1 ran2 hu3 ， lai2 yi1 jing4 zhe3 tang2 。
- ying1 zi1 you2 zhe2 wu4 ， hua4 shou3 bi4 shu1 chang2 。
- kuai4 bi3 hui1 ru2 yu3 ， xin1 jian1 xi3 si4 shuang1 。
- qian3 shan1 ying2 mu4 an4 ， cong2 wei3 de2 qiu1 huang2 。
- bing3 huan4 xia2 wen2 ru4 ， jing1 ying2 jing4 mu4 guang1 。
- qian2 qu1 yi2 tuan2 qu3 ， que4 gu4 shang4 cui1 cang2 。
- xian1 zi3 xiu1 qi2 qu4 ， jiang1 jun1 mo4 she4 shang1 。
- xiang1 sui2 qian1 li3 ke4 ， geng4 yu4 juan4 huan2 xiang1 。

## 注释

## 译文

## 赏析
