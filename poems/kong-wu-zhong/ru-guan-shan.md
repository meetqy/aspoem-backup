---
id: kong-wu-zhong-ru-guan-shan
title: 入關山
titlePinyin: ru4 guan1 shan1
titleSlug: ru-guan-shan
author: 孔武仲
authorPinyin: kong3 wu3 zhong4
authorSlug: kong-wu-zhong
dynasty: 宋
dynastyPinyin: song4
dynastySlug: song
tags: []
---

## 正文

- 輕輿兀兀乘朝暉，漸入山徑行逶迤。
- 昨日喜與山相見，今日得與山相隨。
- 山中老翁迎我笑，借問久矣來何遲。
- 答云王都冨且樂，四方車馬皆奔馳。
- 我雖踈慵亦勉强，天恩得邑方南歸。
- 山林朝市不同調，公雖高？宜無譏。
- 老翁聞語更驩意，爲我煮水燒松枝。
- 山家十錢得升酒，勸我引觴聊沃饑。
- 爲翁一奏白雪曲，翁亦爲我歌紫芝。
- 此聲淡泊極有味，往往世俗無人知。
- 山中之樂有如此，嗟我捨此將焉之。

## 拼音

- qing1 yu2 wu4 wu4 cheng2 chao2 hui1 ， jian4 ru4 shan1 jing4 xing2 wei1 yi3 。
- zuo2 ri4 xi3 yu3 shan1 xiang1 jian4 ， jin1 ri4 de2 yu3 shan1 xiang1 sui2 。
- shan1 zhong1 lao3 weng1 ying2 wo3 xiao4 ， jie4 wen4 jiu3 yi3 lai2 he2 chi2 。
- da2 yun2 wang2 du1 fu4 qie3 le4 ， si4 fang1 ju1 ma3 jie1 ben1 chi2 。
- wo3 sui1 shu1 yong1 yi4 mian3 qiang3 ， tian1 en1 de2 yi4 fang1 nan2 gui1 。
- shan1 lin2 chao2 shi4 bu4 tong2 diao4 ， gong1 sui1 gao1 ？ yi2 wu2 ji1 。
- lao3 weng1 wen2 yu3 geng4 huan1 yi4 ， wei2 wo3 zhu3 shui3 shao1 song1 zhi1 。
- shan1 jia1 shi2 qian2 de2 sheng1 jiu3 ， quan4 wo3 yin3 shang1 liao2 wo4 ji1 。
- wei2 weng1 yi2 zou4 bai2 xue3 qu3 ， weng1 yi4 wei2 wo3 ge1 zi3 zhi1 。
- ci3 sheng1 dan4 bo2 ji2 you3 wei4 ， wang3 wang3 shi4 su2 wu2 ren2 zhi1 。
- shan1 zhong1 zhi1 le4 you3 ru2 ci3 ， jie1 wo3 she3 ci3 jiang1 yan1 zhi1 。

## 注释

## 译文

## 赏析
