---
id: kong-wu-zhong-miao-xia-hou-feng-cheng-tong-hang
title: 廟下候風呈同行
titlePinyin: miao4 xia4 hou4 feng1 cheng2 tong2 hang2
titleSlug: miao-xia-hou-feng-cheng-tong-hang
author: 孔武仲
authorPinyin: kong3 wu3 zhong4
authorSlug: kong-wu-zhong
dynasty: 宋
dynastyPinyin: song4
dynastySlug: song
tags: []
---

## 正文

- 楚水千百源，洞庭爲壯觀。
- 勢居七澤右，地裂荆吳半。
- 而我泛扁舟，飄然一歸雁。
- 來之豈爲益，去亦未足算。
- 胡不吹清波，縱發如飛翰。
- 朝辭廟山曲，午泊巴陵岸。
- 况有三面風，迎送俱無間。
- 定非偏薄厚，以掇行旅訕。
- 奈何苦流滯，兀兀晨復旰。
- 采芹朝當蔬，伐竹暮供爨。
- 舟師三十人，餓虎奔芻豢。
- 使之裹糧絕，慮有探囊患。
- 二王東南望，貌像頗輝煥。
- 歌鼓歲無休，香燈夜侵旦。
- 我爲江湖士，乞靈從弱冠。
- 四到祠宫下，霜髯今已燦。
- 王其故舊卹，勿以塗人看。
- 尊師况慈忍，善道陰有賛。
- 王心或未回，師頰固宜緩。
- 靈珓似見許，歸來整檣幔。

## 拼音

- chu3 shui3 qian1 bai3 yuan2 ， dong4 ting2 wei2 zhuang4 guan1 。
- shi4 ju1 qi1 ze2 you4 ， di4 lie4 jing1 wu2 ban4 。
- er2 wo3 fan4 pian1 zhou1 ， piao1 ran2 yi4 gui1 yan4 。
- lai2 zhi1 qi3 wei2 yi4 ， qu4 yi4 wei4 zu2 suan4 。
- hu2 bu4 chui1 qing1 bo1 ， zong4 fa1 ru2 fei1 han4 。
- chao2 ci2 miao4 shan1 qu3 ， wu3 bo2 ba1 ling2 an4 。
- kuang4 you3 san1 mian4 feng1 ， ying2 song4 ju4 wu2 jian4 。
- ding4 fei1 pian1 bao2 hou4 ， yi3 duo1 xing2 lü3 shan4 。
- nai4 he2 ku3 liu2 zhi4 ， wu4 wu4 chen2 fu4 gan4 。
- cai3 qin2 chao2 dang1 shu1 ， fa2 zhu2 mu4 gong4 cuan4 。
- zhou1 shi1 san1 shi2 ren2 ， e4 hu3 ben1 chu2 huan4 。
- shi3 zhi1 guo3 liang2 jue2 ， lü4 you3 tan4 nang2 huan4 。
- er4 wang2 dong1 nan2 wang4 ， mao4 xiang4 po1 hui1 huan4 。
- ge1 gu3 sui4 wu2 xiu1 ， xiang1 deng1 ye4 qin1 dan4 。
- wo3 wei2 jiang1 hu2 shi4 ， qi3 ling2 cong2 ruo4 guan4 。
- si4 dao4 ci2 gong1 xia4 ， shuang1 ran2 jin1 yi3 can4 。
- wang2 qi2 gu4 jiu4 xu4 ， wu4 yi3 tu2 ren2 kan4 。
- zun1 shi1 kuang4 ci2 ren3 ， shan4 dao4 yin1 you3 zan4 。
- wang2 xin1 huo4 wei4 hui2 ， shi1 jia2 gu4 yi2 huan3 。
- ling2 jiao4 si4 jian4 xu1 ， gui1 lai2 zheng3 qiang2 man4 。

## 注释

## 译文

## 赏析
