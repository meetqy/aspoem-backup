---
id: kong-wu-zhong-zuo-ri-zhi-ri-xing
title: 昨日之日行
titlePinyin: zuo2 ri4 zhi1 ri4 xing2
titleSlug: zuo-ri-zhi-ri-xing
author: 孔武仲
authorPinyin: kong3 wu3 zhong4
authorSlug: kong-wu-zhong
dynasty: 宋
dynastyPinyin: song4
dynastySlug: song
tags: []
---

## 正文

- 昨日之日嗟可憂，羣山積雨漫溪流。
- 行人兩兩相負過，雖有橋梁如拍浮。
- 南歸童僕皆賈勇，濶步豈顧川無舟。
- 狂瀾更與人爭力，一跌性命甘長休。
- 乘險徼幸乃無患，作客如此真何求。
- 今日之日却優游，青天挂幕陰霾收。
- 朝陽透射鳥烏樂，宿潦平帖蛟龍愁。
- 新花芳草色鮮瑩，時而殷紅垂石榴。
- 風景清曠亦可嘉，旅衣酸寒馬足羞。
- 岡原漸高沮洳少，此行應快無遲留。

## 拼音

- zuo2 ri4 zhi1 ri4 jie1 ke3 you1 ， qun2 shan1 ji1 yu3 man4 xi1 liu2 。
- xing2 ren2 liang3 liang3 xiang1 fu4 guo4 ， sui1 you3 qiao2 liang2 ru2 pai1 fu2 。
- nan2 gui1 tong2 pu2 jie1 jia3 yong3 ， kuo4 bu4 qi3 gu4 chuan1 wu2 zhou1 。
- kuang2 lan2 geng4 yu3 ren2 zheng1 li4 ， yi4 die1 xing4 ming4 gan1 chang2 xiu1 。
- cheng2 xian3 jiao3 xing4 nai3 wu2 huan4 ， zuo4 ke4 ru2 ci3 zhen1 he2 qiu2 。
- jin1 ri4 zhi1 ri4 que4 you1 you2 ， qing1 tian1 gua4 mu4 yin1 mai2 shou1 。
- chao2 yang2 tou4 she4 niao3 wu1 le4 ， su4 liao2 ping2 tie1 jiao1 long2 chou2 。
- xin1 hua1 fang1 cao3 se4 xian1 ying2 ， shi2 er2 yin1 hong2 chui2 shi2 liu0 。
- feng1 jing3 qing1 kuang4 yi4 ke3 jia1 ， lü3 yi1 suan1 han2 ma3 zu2 xiu1 。
- gang1 yuan2 jian4 gao1 ju4 ru4 shao3 ， ci3 xing2 ying1 kuai4 wu2 chi2 liu2 。

## 注释

## 译文

## 赏析
