---
id: kong-wu-zhong-song-fan-zhong-ji-shi-lang-zhi-qing-zhou
title: 送范中濟侍郎知慶州
titlePinyin: song4 fan4 zhong1 ji4 shi4 lang2 zhi1 qing4 zhou1
titleSlug: song-fan-zhong-ji-shi-lang-zhi-qing-zhou
author: 孔武仲
authorPinyin: kong3 wu3 zhong4
authorSlug: kong-wu-zhong
dynasty: 宋
dynastyPinyin: song4
dynastySlug: song
tags: []
---

## 正文

- 平時廣朝中，相見輒歡喜。
- 昂藏八尺身，所負必奇偉。
- 四方獻善敗，軍國盈虚計。
- 叩之如川流，滚滚不知已。
- 天子曰汝能，吾臣鮮其比。
- 而况所設施，粲粲在邊鄙。
- 西戎未純一，汝可三軍帥。
- 擒之或縱之，高枕惟爾恃。
- 公拜稽首歸，眉目凛生氣。
- 頑童玩天恩，豢養若驕子。
- 欲痛以鞭笞，而畏啼不止。
- 二者不兩全，在所以節制。
- 又如畜狂犬，繫頸不繫尾。
- 收其要害處，進退隨所指。
- 重城夜徹關，沙漠浄如水。
- 辭别不躊躇，安邊從此始。

## 拼音

- ping2 shi2 guang3 chao2 zhong1 ， xiang1 jian4 zhe2 huan1 xi3 。
- ang2 cang2 ba1 chi3 shen1 ， suo3 fu4 bi4 qi2 wei3 。
- si4 fang1 xian4 shan4 bai4 ， jun1 guo2 ying2 xu1 ji4 。
- kou4 zhi1 ru2 chuan1 liu2 ， gun3 gun3 bu4 zhi1 yi3 。
- tian1 zi3 yue1 ru3 neng2 ， wu2 chen2 xian1 qi2 bi3 。
- er2 kuang4 suo3 she4 shi1 ， can4 can4 zai4 bian1 bi3 。
- xi1 rong2 wei4 chun2 yi1 ， ru3 ke3 san1 jun1 shuai4 。
- qin2 zhi1 huo4 zong4 zhi1 ， gao1 zhen3 wei2 er3 shi4 。
- gong1 bai4 qi3 shou3 gui1 ， mei2 mu4 lin3 sheng1 qi4 。
- wan2 tong2 wan2 tian1 en1 ， huan4 yang3 ruo4 jiao1 zi3 。
- yu4 tong4 yi3 bian1 chi1 ， er2 wei4 ti2 bu4 zhi3 。
- er4 zhe3 bu4 liang3 quan2 ， zai4 suo3 yi3 jie2 zhi4 。
- you4 ru2 chu4 kuang2 quan3 ， xi4 jing3 bu2 xi4 wei3 。
- shou1 qi2 yao4 hai4 chu3 ， jin4 tui4 sui2 suo3 zhi3 。
- zhong4 cheng2 ye4 che4 guan1 ， sha1 mo4 jing4 ru2 shui3 。
- ci2 bie2 bu4 chou2 chu2 ， an1 bian1 cong2 ci3 shi3 。

## 注释

## 译文

## 赏析
