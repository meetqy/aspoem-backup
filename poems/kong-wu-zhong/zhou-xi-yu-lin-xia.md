---
id: kong-wu-zhong-zhou-xi-yu-lin-xia
title: 晝息于林下
titlePinyin: zhou4 xi1 yu2 lin2 xia4
titleSlug: zhou-xi-yu-lin-xia
author: 孔武仲
authorPinyin: kong3 wu3 zhong4
authorSlug: kong-wu-zhong
dynasty: 宋
dynastyPinyin: song4
dynastySlug: song
tags: []
---

## 正文

- 大暑涉長川，前山後山深。
- 忽逢輪囷木，投得數畝陰。
- 僕夫六七人，卧起且呻吟。
- 念爾亦太勞，獨佚我何心。
- 試爲蘇門嘯，泠泠鸞鶴音。
- 遺聲滿坑谷，爽氣回中林。
- 松風爲之興，凉冷破煩襟。
- 神骨斗醒快，炎蒸豈能侵。
- 安得冩此懷，寄之朱絲琴。

## 拼音

- da4 shu3 she4 chang2 chuan1 ， qian2 shan1 hou4 shan1 shen1 。
- hu1 feng2 lun2 qun1 mu4 ， tou2 de2 shu4 mu3 yin1 。
- pu2 fu1 liu4 qi1 ren2 ， wo4 qi3 qie3 shen1 yin2 。
- nian4 er3 yi4 tai4 lao2 ， du2 yi4 wo3 he2 xin1 。
- shi4 wei2 su1 men2 xiao4 ， ling2 ling2 luan2 he4 yin1 。
- yi2 sheng1 man3 keng1 gu3 ， shuang3 qi4 hui2 zhong1 lin2 。
- song1 feng1 wei2 zhi1 xing1 ， liang2 leng3 po4 fan2 jin1 。
- shen2 gu3 dou4 xing3 kuai4 ， yan2 zheng1 qi3 neng2 qin1 。
- an1 de2 xie3 ci3 huai2 ， ji4 zhi1 zhu1 si1 qin2 。

## 注释

## 译文

## 赏析
