---
id: kong-wu-zhong-da-re-xi-wu-guan-ting
title: 大熱息於官亭
titlePinyin: da4 re4 xi1 wu1 guan1 ting2
titleSlug: da-re-xi-wu-guan-ting
author: 孔武仲
authorPinyin: kong3 wu3 zhong4
authorSlug: kong-wu-zhong
dynasty: 宋
dynastyPinyin: song4
dynastySlug: song
tags: []
---

## 正文

- 大暑投官亭，堂皇已頽折。
- 盤桓倚門戶，坐以一筦席。
- 昊天多清風，至此何慳惜。
- 及我無分寸，揮汗已盈尺。
- 較之渴仆長途間，猶賴此中容少息。
- 嗟我不如亭前馬，穩嚼青芻柳陰下。
- 又不如東家養畫眉，雕籠彩畫近簾帷。
- 一身擾擾南復北，凌寒涉暑常奔馳。
- 寒猶幸可沃以酒，暑真可畏非良時。

## 拼音

- da4 shu3 tou2 guan1 ting2 ， tang2 huang2 yi3 tui2 zhe2 。
- pan2 huan2 yi3 men2 hu4 ， zuo4 yi3 yi4 guan3 xi2 。
- hao4 tian1 duo1 qing1 feng1 ， zhi4 ci3 he2 qian1 xi1 。
- ji2 wo3 wu2 fen1 cun4 ， hui1 han4 yi3 ying2 chi3 。
- jiao4 zhi1 ke3 pu2 chang2 tu2 jian4 ， you2 lai4 ci3 zhong1 rong2 shao3 xi1 。
- jie1 wo3 bu4 ru2 ting2 qian2 ma3 ， wen3 jiao2 qing1 chu2 liu3 yin1 xia4 。
- you4 bu4 ru2 dong1 jia1 yang3 hua4 mei2 ， diao1 long2 cai3 hua4 jin4 lian2 wei2 。
- yi4 shen1 rao3 rao3 nan2 fu4 bei3 ， ling2 han2 she4 shu3 chang2 ben1 chi2 。
- han2 you2 xing4 ke3 wo4 yi3 jiu3 ， shu3 zhen1 ke3 wei4 fei1 liang2 shi2 。

## 注释

## 译文

## 赏析
