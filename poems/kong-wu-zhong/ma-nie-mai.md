---
id: kong-wu-zhong-ma-nie-mai
title: 馬齧麥
titlePinyin: ma3 nie4 mai4
titleSlug: ma-nie-mai
author: 孔武仲
authorPinyin: kong3 wu3 zhong4
authorSlug: kong-wu-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 馬齧麥，僕飲冰，北風軒軒摇丘林，霖霪十日吁可驚。
- 南山喜見朝日升，尋陽北岸霜泥薄，窮臘獨爲千里行。
- 五里聊一止，十里復一息。
- 楊柳弄輕黄，已作春顔色。
- 川原入眼雖似快，時節去家還可惜。
- 齧麥不須飽，飲冰勿畏寒。
- 起鞭移擔復五里，帝鄉即在須臾間。
- 悠哉役夫勉桓桓，征途幾何莫永嘆，亦莫悲歌行路難。

## 拼音

- ma3 nie4 mai4 ， pu2 yin3 bing1 ， bei3 feng1 xuan1 xuan1 yao2 qiu1 lin2 ， lin2 yin2 shi2 ri4 xu1 ke3 jing1 。
- nan2 shan1 xi3 jian4 zhao1 ri4 sheng1 ， xun2 yang2 bei3 an4 shuang1 ni2 bao2 ， qiong2 la4 du2 wei2 qian1 li3 xing2 。
- wu3 li3 liao2 yi4 zhi3 ， shi2 li3 fu4 yi4 xi1 。
- yang2 liu3 nong4 qing1 huang2 ， yi3 zuo4 chun1 yan2 se4 。
- chuan1 yuan2 ru4 yan3 sui1 si4 kuai4 ， shi2 jie2 qu4 jia1 huan2 ke3 xi1 。
- nie4 mai4 bu4 xu1 bao3 ， yin3 bing1 wu4 wei4 han2 。
- qi3 bian1 yi2 dan1 fu4 wu3 li3 ， di4 xiang1 ji2 zai4 xu1 yu2 jian4 。
- you1 zai1 yi4 fu1 mian3 huan2 huan2 ， zheng1 tu2 ji1 he2 mo4 yong3 tan4 ， yi4 mo4 bei1 ge1 xing2 lu4 nan2 。

## 注释

## 译文

## 赏析
