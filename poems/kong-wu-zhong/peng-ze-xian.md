---
id: kong-wu-zhong-peng-ze-xian
title: 彭澤縣
titlePinyin: peng2 ze2 xian4
titleSlug: peng-ze-xian
author: 孔武仲
authorPinyin: kong3 wu3 zhong4
authorSlug: kong-wu-zhong
dynasty: 宋
dynastyPinyin: song4
dynastySlug: song
tags: []
---

## 正文

- 西江之水何悠悠，下與江南爲一州。
- □□□□□□□，正以彭澤爲襟喉。
- 千川百谷所合庾，盡傾此澤如盃甌。
- 鳴聲唶唶光油油，不知其下有底不。
- 昔人有卷長繩投，繫以南山之巨石，百尺不徹深潭湫。
- □□□□□□□，頗疑潜行通十洲。
- 不然何此彈丸地，吸彼尾閭曾不休。
- 城南十里山更稠，如立象馬如驅牛。
- 下飲長江勢不竭，無始以來向東流。
- 旋灣觸抵勁且遒，虎眼倒射驚沙鷗。
- 黿鼉雖輕不能游，而况往復之行舟。
- 下水從容勢猶可，上水辛勤人更愁。
- 祠神皆以北風求，不爾豈但須臾留。
- 天公頗知元元憂，胡不推山作平地，兩闢旁野爲通溝。
- 征行萬里皆帖妥，靈揚之威從可收。
- 陰官聞我言，駭汗盈臂韝。
- 洒爲猛雨沃四野，驚雷夜震波瀾滮。
- 我舌閣且凝，久病竟不瘳。
- 强爲短歌題柿葉，欲憑雙鯉寄陽侯。

## 拼音

- xi1 jiang1 zhi1 shui3 he2 you1 you1 ， xia4 yu3 jiang1 nan2 wei2 yi4 zhou1 。
- □□□□□□□， zheng4 yi3 peng2 ze2 wei2 jin1 hou2 。
- qian1 chuan1 bai3 gu3 suo3 he2 yu3 ， jin4 qing1 ci3 ze2 ru2 bei1 ou1 。
- ming2 sheng1 jie4 jie4 guang1 you2 you2 ， bu4 zhi1 qi2 xia4 you3 di3 bu4 。
- xi1 ren2 you3 juan4 chang2 sheng2 tou2 ， xi4 yi3 nan2 shan1 zhi1 ju4 shi2 ， bai3 chi3 bu2 che4 shen1 tan2 qiu1 。
- □□□□□□□， po1 yi2 qian2 xing2 tong1 shi2 zhou1 。
- bu4 ran2 he2 ci3 dan4 wan2 di4 ， xi1 bi3 wei3 lü2 ceng2 bu4 xiu1 。
- cheng2 nan2 shi2 li3 shan1 geng4 chou2 ， ru2 li4 xiang4 ma3 ru2 qu1 niu2 。
- xia4 yin3 chang2 jiang1 shi4 bu4 jie2 ， wu2 shi3 yi3 lai2 xiang4 dong1 liu2 。
- xuan2 wan1 chu4 di3 jin4 qie3 qiu2 ， hu3 yan3 dao3 she4 jing1 sha1 ou1 。
- yuan2 tuo2 sui1 qing1 bu4 neng2 you2 ， er2 kuang4 wang3 fu4 zhi1 xing2 zhou1 。
- xia4 shui3 cong2 rong2 shi4 you2 ke3 ， shang4 shui3 xin1 qin2 ren2 geng4 chou2 。
- ci2 shen2 jie1 yi3 bei3 feng1 qiu2 ， bu4 er3 qi3 dan4 xu1 yu2 liu2 。
- tian1 gong1 po1 zhi1 yuan2 yuan2 you1 ， hu2 bu4 tui1 shan1 zuo4 ping2 di4 ， liang3 pi4 pang2 ye3 wei2 tong1 gou1 。
- zheng1 xing2 wan4 li3 jie1 tie1 tuo3 ， ling2 yang2 zhi1 wei1 cong2 ke3 shou1 。
- yin1 guan1 wen2 wo3 yan2 ， hai4 han4 ying2 bi4 gou1 。
- sa3 wei2 meng3 yu3 wo4 si4 ye3 ， jing1 lei2 ye4 zhen4 bo1 lan2 biao1 。
- wo3 she2 ge2 qie3 ning2 ， jiu3 bing4 jing4 bu4 chou1 。
- qiang2 wei2 duan3 ge1 ti2 shi4 ye4 ， yu4 ping2 shuang1 li3 ji4 yang2 hou2 。

## 注释

## 译文

## 赏析
