---
id: kong-wu-zhong-nei-he-qian-gong-chong-hui-gao-li-shan-yi-mei-zhou-da-zhi-bao-zhi-reng-fu-shi
title: 內閤錢公寵惠高麗扇以梅州大紙報之仍賦詩
titlePinyin: nei4 he2 qian2 gong1 chong3 hui4 gao1 li2 shan4 yi3 mei2 zhou1 da4 zhi3 bao4 zhi1 reng2 fu4 shi1
titleSlug: nei-he-qian-gong-chong-hui-gao-li-shan-yi-mei-zhou-da-zhi-bao-zhi-reng-fu-shi
author: 孔武仲
authorPinyin: kong3 wu3 zhong4
authorSlug: kong-wu-zhong
dynasty: 宋
dynastyPinyin: song4
dynastySlug: song
tags: []
---

## 正文

- 昨夜秋風來户庭，殘燈閃滅微凉生。
- 得公團扇未及用，挂向空堂神骨清。
- 但將遠趣醒耳目，不獨暑月排歊蒸。
- 慚當厚意無以報，前詩空說玖與瓊。
- 漆箱猶有南中紙，濶似棋枰净如水。
- 傳聞造之自梅州，蠻奴赤脚踏溪流。
- 銀波滲徹雲蟾髓，入軸萬杵光欲浮。
- 收藏終恐非吾物，寶劍銀鈎有時失。
- 不如包卷歸文房，錢公家世能文章。
- 五日京兆聊爾耳，歸步金鑾上玉堂。
- 玉堂不復知吏事，紫槖華簮奉天子。
- 鳳閣曾觀思湧泉，謫仙今振辭如綺。
- 不似冷官太苦辛，吟哦風月愁山鬼。

## 拼音

- zuo2 ye4 qiu1 feng1 lai2 hu4 ting2 ， can2 deng1 shan3 mie4 wei1 liang2 sheng1 。
- de2 gong1 tuan2 shan4 wei4 ji2 yong4 ， gua4 xiang4 kong1 tang2 shen2 gu3 qing1 。
- dan4 jiang1 yuan3 qu4 xing3 er3 mu4 ， bu4 du2 shu3 yue4 pai2 xiao1 zheng1 。
- can2 dang1 hou4 yi4 wu2 yi3 bao4 ， qian2 shi1 kong1 shuo1 jiu3 yu3 qiong2 。
- qi1 xiang1 you2 you3 nan2 zhong1 zhi3 ， kuo4 si4 qi2 ping2 jing4 ru2 shui3 。
- chuan2 wen2 zao4 zhi1 zi4 mei2 zhou1 ， man2 nu2 chi4 jiao3 ta4 xi1 liu2 。
- yin2 bo1 shen4 che4 yun2 chan2 sui3 ， ru4 zhou2 wan4 chu3 guang1 yu4 fu2 。
- shou1 cang2 zhong1 kong3 fei1 wu2 wu4 ， bao3 jian4 yin2 gou1 you3 shi2 shi1 。
- bu4 ru2 bao1 juan4 gui1 wen2 fang2 ， qian2 gong1 jia0 shi4 neng2 wen2 zhang1 。
- wu3 ri4 jing1 zhao4 liao2 er3 er3 ， gui1 bu4 jin1 luan2 shang4 yu4 tang2 。
- yu4 tang2 bu2 fu4 zhi1 li4 shi4 ， zi3 tuo2 hua2 zan1 feng4 tian1 zi3 。
- feng4 ge2 ceng2 guan1 si1 yong3 quan2 ， zhe2 xian1 jin1 zhen4 ci2 ru2 qi3 。
- bu2 si4 leng3 guan1 tai4 ku3 xin1 ， yin2 e2 feng1 yue4 chou2 shan1 gui3 。

## 注释

## 译文

## 赏析
