---
id: kong-wu-zhong-ci-yun-su-han-lin-xi-shan-shi
title: 次韻蘇翰林西山詩
titlePinyin: ci4 yun4 su1 han4 lin2 xi1 shan1 shi1
titleSlug: ci-yun-su-han-lin-xi-shan-shi
author: 孔武仲
authorPinyin: kong3 wu3 zhong4
authorSlug: kong-wu-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 黄州水米宜新醅，東坡好花公自栽。
- 折花倒酒送流景，不念春風飄落梅。
- 醉投青山上九曲，吴王故宫壓崔嵬。
- 寒潭已無昔光景，凉殿歘變今樓臺。
- 南陽翰林當此日，力探奇險祛塵埃。
- 西江雪浪接溪國，巨石森起繁如堆。
- 手披荒榛得突兀，中有窊處成樽罍。
- 漫疑蹤跡塵埃暗，從此出躍樊山隈。
- 大賢坎軻終必用，古劍雙蟄生莓苔。
- 忽抛光芒萬丈去，星斗辟易青天開。
- 欃槍枉矢莫妄動，以湯滴雪誰先摧。
- 披奇振淹自明主，區區識寶非張雷。
- 陽春一奏衆争和，咸韶蕩黙羣仙來。
- 雖然此亦外物爾，豈繫兩公樂與哀。

## 拼音

- huang2 zhou1 shui3 mi3 yi2 xin1 pei1 ， dong1 po1 hao3 hua1 gong1 zi4 zai1 。
- zhe2 hua1 dao3 jiu3 song4 liu2 jing3 ， bu2 nian4 chun1 feng1 piao1 luo4 mei2 。
- zui4 tou2 qing1 shan1 shang4 jiu3 qu1 ， wu2 wang2 gu4 gong1 ya1 cui1 wei2 。
- han2 tan2 yi3 wu2 xi1 guang1 jing3 ， liang2 dian4 xu1 bian4 jin1 lou2 tai2 。
- nan2 yang2 han4 lin2 dang1 ci3 ri4 ， li4 tan4 qi2 xian3 qu1 chen2 ai1 。
- xi1 jiang1 xue3 lang4 jie1 xi1 guo2 ， ju4 shi2 sen1 qi3 fan2 ru2 dui1 。
- shou3 pi1 huang1 zhen1 de2 tu1 wu4 ， zhong1 you3 wa1 chu3 cheng2 zun1 lei2 。
- man4 yi2 zong1 ji4 chen2 ai1 an4 ， cong2 ci3 chu1 yue4 fan2 shan1 wei1 。
- da4 xian2 kan3 ke1 zhong1 bi4 yong4 ， gu3 jian4 shuang1 zhe2 sheng1 mei2 tai2 。
- hu1 pao1 guang1 mang2 wan4 zhang4 qu4 ， xing1 dou3 pi4 yi4 qing1 tian1 kai1 。
- chan2 qiang1 wang3 shi3 mo4 wang4 dong4 ， yi3 tang1 di1 xue3 shui2 xian1 cui1 。
- pi1 qi2 zhen4 yan1 zi4 ming2 zhu3 ， qu1 qu1 shi2 bao3 fei1 zhang1 lei2 。
- yang2 chun1 yi2 zou4 zhong4 zheng1 he2 ， xian2 shao2 dang4 mo4 qun2 xian1 lai2 。
- sui1 ran2 ci3 yi4 wai4 wu4 er3 ， qi3 xi4 liang3 gong1 le4 yu3 ai1 。

## 注释

## 译文

## 赏析
