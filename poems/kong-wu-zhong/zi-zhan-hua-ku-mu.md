---
id: kong-wu-zhong-zi-zhan-hua-ku-mu
title: 子瞻畫枯木
titlePinyin: zi3 zhan1 hua4 ku1 mu4
titleSlug: zi-zhan-hua-ku-mu
author: 孔武仲
authorPinyin: kong3 wu3 zhong4
authorSlug: kong-wu-zhong
dynasty: 宋
dynastyPinyin: song4
dynastySlug: song
tags: []
---

## 正文

- 寒雲行空亂春華，西風凛凛空吹沙。
- 夫子抱膝若喪魄，誰知巧思中萌芽。
- 敗毫淡墨任揮染，蒼莽菌蠢移龍蛇。
- 略増點綴已成就，止見枯木成槎枒。
- 更無丹青相掩翳，惟有口鼻隨穿呀。
- 往年江湖飽觀畫，或在山隈溪水涯。
- 腹中空洞夜藏魅，巔頂突兀春無花。
- 徑深最宜繫畫舸，日落時復停歸鴉。
- 蘇公早與俗子偶，避世欲種東陵瓜。
- 窺觀盡得物外趣，移向紙上無毫差。
- 醉中遺落不秘惜，往往流傳藏人家。
- 趙昌丹青最細膩，直與春色争豪華。
- 公今好尚何太癖，曾載木車出岷巴。
- 輕肥欲與世爲戒，未許木葉勝枯槎。
- 萬物流形若泫露，百歲俄驚眼如車。
- 樹猶如此不長久，人以何者堪矜誇。
- 悠悠坐見死生境，但隨天機無損加。
- 却笑金城對宫柳，泫然流涕空咨嗟。

## 拼音

- han2 yun2 xing2 kong1 luan4 chun1 hua2 ， xi1 feng1 lin3 lin3 kong1 chui1 sha1 。
- fu1 zi3 bao4 xi1 ruo4 sang1 po4 ， shui2 zhi1 qiao3 si1 zhong1 meng2 ya2 。
- bai4 hao2 dan4 mo4 ren4 hui1 ran3 ， cang1 mang3 jun1 chun3 yi2 long2 she2 。
- lüe4 zeng1 dian3 zhui4 yi3 cheng2 jiu4 ， zhi3 jian4 ku1 mu4 cheng2 cha2 ya1 。
- geng4 wu2 dan1 qing1 xiang1 yan3 yi4 ， wei2 you3 kou3 bi2 sui2 chuan1 ya0 。
- wang3 nian2 jiang1 hu2 bao3 guan1 hua4 ， huo4 zai4 shan1 wei1 xi1 shui3 ya2 。
- fu4 zhong1 kong1 dong4 ye4 cang2 mei4 ， dian1 ding3 tu1 wu4 chun1 wu2 hua1 。
- jing4 shen1 zui4 yi2 xi4 hua4 ge3 ， ri4 luo4 shi2 fu4 ting2 gui1 ya1 。
- su1 gong1 zao3 yu3 su2 zi3 ou3 ， bi4 shi4 yu4 zhong3 dong1 ling2 gua1 。
- kui1 guan1 jin4 de2 wu4 wai4 qu4 ， yi2 xiang4 zhi3 shang4 wu2 hao2 cha4 。
- zui4 zhong1 yi2 luo4 bu2 mi4 xi1 ， wang3 wang3 liu2 chuan2 cang2 ren2 jia1 。
- zhao4 chang1 dan1 qing1 zui4 xi4 ni4 ， zhi2 yu3 chun1 se4 zheng1 hao2 hua2 。
- gong1 jin1 hao3 shang4 he2 tai4 pi3 ， ceng2 zai4 mu4 ju1 chu1 min2 ba1 。
- qing1 fei2 yu4 yu3 shi4 wei2 jie4 ， wei4 xu1 mu4 ye4 sheng4 ku1 cha2 。
- wan4 wu4 liu2 xing2 ruo4 xuan4 lu4 ， bai3 sui4 e2 jing1 yan3 ru2 ju1 。
- shu4 you2 ru2 ci3 bu4 chang2 jiu3 ， ren2 yi3 he2 zhe3 kan1 jin1 kua1 。
- you1 you1 zuo4 jian4 si3 sheng1 jing4 ， dan4 sui2 tian1 ji1 wu2 sun3 jia1 。
- que4 xiao4 jin1 cheng2 dui4 gong1 liu3 ， xuan4 ran2 liu2 ti4 kong1 zi1 jie1 。

## 注释

## 译文

## 赏析
