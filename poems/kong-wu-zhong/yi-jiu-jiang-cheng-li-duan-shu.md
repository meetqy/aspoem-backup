---
id: kong-wu-zhong-yi-jiu-jiang-cheng-li-duan-shu
title: 憶九江呈李端叔
titlePinyin: yi4 jiu3 jiang1 cheng2 li3 duan1 shu1
titleSlug: yi-jiu-jiang-cheng-li-duan-shu
author: 孔武仲
authorPinyin: kong3 wu3 zhong4
authorSlug: kong-wu-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 家園大江東，清湓映匡廬。
- 波光搖空濶，嵐翠隨捲舒。
- 廓然形影消，所見惟清虚。
- 此是列仙宅，當年來不居。
- 一官老南北，十年棄樵漁。
- 諒無飛昇骨，宜與煙霞疏。
- 子亦喜登臨，持氣爲舟車。
- 乘馬搴虹蜺，俯澗窺蟾蜍。
- 賦詩不計篇，飲酒動斗餘。
- 一爲簮纓縳，屢感歲月除。
- 西征臨瀚海，東使騎鯨魚。
- 歸來顔已蒼，相見兩勤渠。
- 話及少年事，慨然咏歸與。
- 富貴非所期，朝衣裹猿狙。
- 鼎食多憂煎，未若羮園蔬。
- 何當永卜鄰，之子同耕耡。
- 清風卧醉石，落日登籃輿。
- 道逢酒家旆，聊復爲躊躇。
- 白首入石城，君心竟何如。
- 不然因便道，鳴騶時訪余。

## 拼音

- jia1 yuan2 da4 jiang1 dong1 ， qing1 pen2 ying4 kuang1 lu2 。
- bo1 guang1 yao2 kong1 kuo4 ， lan2 cui4 sui2 juan3 shu1 。
- kuo4 ran2 xing2 ying3 xiao1 ， suo3 jian4 wei2 qing1 xu1 。
- ci3 shi4 lie4 xian1 zhai2 ， dang1 nian2 lai2 bu4 ju1 。
- yi4 guan1 lao3 nan2 bei3 ， shi2 nian2 qi4 qiao2 yu2 。
- liang4 wu2 fei1 sheng1 gu3 ， yi2 yu3 yan1 xia2 shu1 。
- zi3 yi4 xi3 deng1 lin2 ， chi2 qi4 wei2 zhou1 ju1 。
- cheng2 ma3 qian1 hong2 ni2 ， fu3 jian4 kui1 chan2 chu2 。
- fu4 shi1 bu2 ji4 pian1 ， yin3 jiu3 dong4 dou4 yu2 。
- yi4 wei2 zan1 ying1 zhuan4 ， lü3 gan3 sui4 yue4 chu2 。
- xi1 zheng1 lin2 han4 hai3 ， dong1 shi3 qi2 jing1 yu2 。
- gui1 lai2 yan2 yi3 cang1 ， xiang1 jian4 liang3 qin2 qu2 。
- hua4 ji2 shao4 nian2 shi4 ， kai3 ran2 yong3 gui1 yu3 。
- fu4 gui4 fei1 suo3 qi1 ， chao2 yi1 guo3 yuan2 ju1 。
- ding3 shi2 duo1 you1 jian1 ， wei4 ruo4 geng1 yuan2 shu1 。
- he2 dang1 yong3 bu3 lin2 ， zhi1 zi3 tong2 geng1 chu2 。
- qing1 feng1 wo4 zui4 shi2 ， luo4 ri4 deng1 lan2 yu2 。
- dao4 feng2 jiu3 jia1 pei4 ， liao2 fu4 wei2 chou2 chu2 。
- bai2 shou3 ru4 shi2 cheng2 ， jun1 xin1 jing4 he2 ru2 。
- bu4 ran2 yin1 bian4 dao4 ， ming2 zou1 shi2 fang3 yu2 。

## 注释

## 译文

## 赏析
