---
id: kong-wu-zhong-wu-lao-feng
title: 五老峰
titlePinyin: wu3 lao3 feng1
titleSlug: wu-lao-feng
author: 孔武仲
authorPinyin: kong3 wu3 zhong4
authorSlug: kong-wu-zhong
dynasty: 宋
dynastyPinyin: song4
dynastySlug: song
tags: []
---

## 正文

- 峻叠起青峰，森然五老翁。
- 雲將色共古，天與壽無窮。
- 突兀巔崖峭，駢羅面勢雄。
- 三光同孕育，四岳是兒童。
- 傑立層霄際，曾經壞刼中。
- 夢齡應可錫，圖寫獻堯宫。

## 拼音

- jun4 die2 qi3 qing1 feng1 ， sen1 ran2 wu3 lao3 weng1 。
- yun2 jiang1 se4 gong4 gu3 ， tian1 yu3 shou4 wu2 qiong2 。
- tu1 wu4 dian1 ya2 qiao4 ， pian2 luo2 mian4 shi4 xiong2 。
- san1 guang1 tong2 yun4 yu4 ， si4 yue4 shi4 er2 tong2 。
- jie2 li4 ceng2 xiao1 ji4 ， ceng2 jing1 huai4 jie2 zhong1 。
- meng4 ling2 ying1 ke3 xi1 ， tu2 xie3 xian4 yao2 gong1 。

## 注释

## 译文

## 赏析
