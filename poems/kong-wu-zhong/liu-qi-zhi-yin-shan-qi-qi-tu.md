---
id: kong-wu-zhong-liu-qi-zhi-yin-shan-qi-qi-tu
title: 劉器之陰山七騎圖
titlePinyin: liu2 qi4 zhi1 yin1 shan1 qi1 qi2 tu2
titleSlug: liu-qi-zhi-yin-shan-qi-qi-tu
author: 孔武仲
authorPinyin: kong3 wu3 zhong4
authorSlug: kong-wu-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 北風颯颯邊雲黄，飛沙曀日天慘蒼。
- 駕鵝鳴哀雁不翔，七騎正出陰山傍。
- 山傍陰塵歲無陽，鳥飛墮翼人立僵。
- 犯寒跨鞍知悍强，以此决戰誰能當。
- 面顔雖在姓莫詳，一一胡帽胡衣裳。
- 馬蹄澀縮弓不張，但見旗旆隨飛揚。
- 鳳瓶倒酒進其王，俯仰意氣驕雪霜。
- 横斜道路深淺岡，想見射獲多麏麞。
- 時平不復憂邉疆，但見樓蘭馳驌驦。
- 仍嗤苦淡無輝光，人生所樂惟故鄉。
- 彭城妙本家世藏，託以輕縑盛錦囊。
- 持來舒捲臨華堂，環視歎詫幾發狂。
- 我生未省到朔方，坐令出塞意慨慷。
- 攘歸可敵千金裝，長厚不疑同舍郎。

## 拼音

- bei3 feng1 sa4 sa4 bian1 yun2 huang2 ， fei1 sha1 yi4 ri4 tian1 can3 cang1 。
- jia4 e2 ming2 ai1 yan4 bu4 xiang2 ， qi1 qi2 zheng4 chu1 yin1 shan1 bang4 。
- shan1 bang4 yin1 chen2 sui4 wu2 yang2 ， niao3 fei1 duo4 yi4 ren2 li4 jiang1 。
- fan4 han2 kua4 an1 zhi1 han4 qiang2 ， yi3 ci3 jue2 zhan4 shui2 neng2 dang1 。
- mian4 yan2 sui1 zai4 xing4 mo4 xiang2 ， yi1 yi1 hu2 mao4 hu2 yi1 shang0 。
- ma3 ti2 se4 suo1 gong1 bu4 zhang1 ， dan4 jian4 qi2 pei4 sui2 fei1 yang2 。
- feng4 ping2 dao3 jiu3 jin4 qi2 wang2 ， fu3 yang3 yi4 qi4 jiao1 xue3 shuang1 。
- heng2 xie2 dao4 lu4 shen1 qian3 gang1 ， xiang3 jian4 she4 huo4 duo1 jun1 zhang1 。
- shi2 ping2 bu2 fu4 you1 bian1 jiang1 ， dan4 jian4 lou2 lan2 chi2 su4 shuang1 。
- reng2 chi1 ku3 dan4 wu2 hui1 guang1 ， ren2 sheng1 suo3 le4 wei2 gu4 xiang1 。
- peng2 cheng2 miao4 ben3 jia1 shi4 cang2 ， tuo1 yi3 qing1 jian1 sheng4 jin3 nang2 。
- chi2 lai2 shu1 juan3 lin2 hua2 tang2 ， huan2 shi4 tan4 cha4 ji1 fa1 kuang2 。
- wo3 sheng1 wei4 sheng3 dao4 shuo4 fang1 ， zuo4 ling4 chu1 sai4 yi4 kai3 kang1 。
- rang3 gui1 ke3 di2 qian1 jin1 zhuang1 ， chang2 hou4 bu4 yi2 tong2 she4 lang2 。

## 注释

## 译文

## 赏析
