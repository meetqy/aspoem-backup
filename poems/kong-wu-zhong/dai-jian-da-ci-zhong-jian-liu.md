---
id: kong-wu-zhong-dai-jian-da-ci-zhong-jian-liu
title: 代簡答次中見留
titlePinyin: dai4 jian3 da2 ci4 zhong1 jian4 liu2
titleSlug: dai-jian-da-ci-zhong-jian-liu
author: 孔武仲
authorPinyin: kong3 wu3 zhong4
authorSlug: kong-wu-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 詩誇洞庭湖，蓋舉其麤爾。
- 自此稍南行，更有瀟湘水。
- 瀟湘如此流，淺深清見底。
- 吾邑在其旁，桑麻百餘里。
- 民經南巡後，淳龎猶可喜。
- 白酒日相沽，鱸魚夜成市。
- 念方從吏隱，小官不爲耻。
- 先期了賦租，隨時用鞭箠。
- 此外無餘事，看山聊隠几。
- 還作小詩篇，寄聲前御史。
- 御史吾故人，風義今爲偉。
- 超遷未復甚，久仆行復起。
- 但使交期在，不須論遠邇。
- 今夕宿朱仙，相望月明裏。

## 拼音

- shi1 kua1 dong4 ting2 hu2 ， gai4 ju3 qi2 cu1 er3 。
- zi4 ci3 shao1 nan2 xing2 ， geng4 you3 xiao1 xiang1 shui3 。
- xiao1 xiang1 ru2 ci3 liu2 ， qian3 shen1 qing1 jian4 di3 。
- wu2 yi4 zai4 qi2 pang2 ， sang1 ma2 bai3 yu2 li3 。
- min2 jing1 nan2 xun2 hou4 ， chun2 pang2 you2 ke3 xi3 。
- bai2 jiu3 ri4 xiang1 gu1 ， lu2 yu2 ye4 cheng2 shi4 。
- nian4 fang1 cong2 li4 yin3 ， xiao3 guan1 bu4 wei2 chi3 。
- xian1 qi1 le0 fu4 zu1 ， sui2 shi2 yong4 bian1 chui2 。
- ci3 wai4 wu2 yu2 shi4 ， kan4 shan1 liao2 yin3 ji3 。
- huan2 zuo4 xiao3 shi1 pian1 ， ji4 sheng1 qian2 yu4 shi3 。
- yu4 shi3 wu2 gu4 ren2 ， feng1 yi4 jin1 wei2 wei3 。
- chao1 qian1 wei4 fu4 shen4 ， jiu3 pu2 xing2 fu4 qi3 。
- dan4 shi3 jiao1 qi1 zai4 ， bu4 xu1 lun4 yuan3 er3 。
- jin1 xi1 su4 zhu1 xian1 ， xiang1 wang4 yue4 ming2 li3 。

## 注释

## 译文

## 赏析
