---
id: kong-wu-zhong-zhao-zhu-yuan-zhen-shang-jiang-zhou-xin-cha
title: 招竹元珍賞江洲新茶
titlePinyin: zhao1 zhu2 yuan2 zhen1 shang3 jiang1 zhou1 xin1 cha2
titleSlug: zhao-zhu-yuan-zhen-shang-jiang-zhou-xin-cha
author: 孔武仲
authorPinyin: kong3 wu3 zhong4
authorSlug: kong-wu-zhong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我生世味薄，所好唯真茶。
- 江南隔浮雲，廬岳望苦賖。
- 煎烹逐風土，白水和脂麻。
- 有客自遠至，開緘得新芽。
- 乍見真邂逅，失喜成讙譁。
- 掬視未及飲，清香破昏邪。
- 堂堂京邑雄，萬貨來天涯。
- 念此至靈草，﨑嶇亦隨車。
- 小磨元自攜，瑩白無纎瑕。
- 玉塵漸委積，鷹嘴猶交加。
- 汲泉方汙埃，上以密葉遮。
- 蟹眼已鳴沸，君來何晚耶。
- 相呼共一啜，如到神仙家。
- 煩襟得浣濯，兩目袪昏花。
- 閒居無他樂，頼有此趣佳。
- 煌煌金張門，酒肉爭豪奢。
- 冷淡不輒飲，千金賞箏琶。
- 一醒又五斗，顔角如烘霞。
- 蔗漿爽肺肝，金椀嗽齒牙。
- 坐覘吾曹癖，往往笑以嗟。
- 人生樂不同，未用相矜夸。
- 吟罷腹饑吼，空庭噪昏鴉。

## 拼音

- wo3 sheng1 shi4 wei4 bao2 ， suo3 hao3 wei2 zhen1 cha2 。
- jiang1 nan2 ge2 fu2 yun2 ， lu2 yue4 wang4 ku3 she1 。
- jian1 peng1 zhu2 feng1 tu3 ， bai2 shui3 he2 zhi1 ma2 。
- you3 ke4 zi4 yuan3 zhi4 ， kai1 jian1 de2 xin1 ya2 。
- zha4 jian4 zhen1 xie4 hou4 ， shi1 xi3 cheng2 huan1 hua2 。
- ju1 shi4 wei4 ji2 yin3 ， qing1 xiang1 po4 hun1 xie2 。
- tang2 tang2 jing1 yi4 xiong2 ， wan4 huo4 lai2 tian1 ya2 。
- nian4 ci3 zhi4 ling2 cao3 ，﨑 qu1 yi4 sui2 ju1 。
- xiao3 mo4 yuan2 zi4 xie2 ， ying2 bai2 wu2 xian1 xia2 。
- yu4 chen2 jian4 wei3 ji1 ， ying1 zui3 you2 jiao1 jia1 。
- ji2 quan2 fang1 wu1 ai1 ， shang4 yi3 mi4 ye4 zhe1 。
- xie4 yan3 yi3 ming2 fei4 ， jun1 lai2 he2 wan3 ye1 。
- xiang1 hu1 gong4 yi2 chuo4 ， ru2 dao4 shen2 xian1 jia1 。
- fan2 jin1 de2 huan4 zhuo2 ， liang3 mu4 qu1 hun1 hua1 。
- xian2 ju1 wu2 ta1 le4 ， lai4 you3 ci3 qu4 jia1 。
- huang2 huang2 jin1 zhang1 men2 ， jiu3 rou4 zheng1 hao2 she1 。
- leng3 dan4 bu4 zhe2 yin3 ， qian1 jin1 shang3 zheng1 pa2 。
- yi4 xing3 you4 wu3 dou3 ， yan2 jiao3 ru2 hong1 xia2 。
- zhe4 jiang1 shuang3 fei4 gan1 ， jin1 wan3 sou4 chi3 ya2 。
- zuo4 chan1 wu2 cao2 pi3 ， wang3 wang3 xiao4 yi3 jie1 。
- ren2 sheng1 le4 bu4 tong2 ， wei4 yong4 xiang1 jin1 kua1 。
- yin2 ba4 fu4 ji1 hou3 ， kong1 ting2 zao4 hun1 ya1 。

## 注释

## 译文

## 赏析
