---
id: kong-wu-zhong-ru-shu
title: 溽暑
titlePinyin: ru4 shu3
titleSlug: ru-shu
author: 孔武仲
authorPinyin: kong3 wu3 zhong4
authorSlug: kong-wu-zhong
dynasty: 宋
dynastyPinyin: song4
dynastySlug: song
tags: []
---

## 正文

- 頑雲積穹蒼，天宇晝沉黄。
- 日車亦徘徊，風力軟不揚。
- 亭午猶蒸溽，汗瀉如沃漿。
- 裋褐無所投，返坐閉深房。
- 外觀俱遣絕，欲以進清涼。
- 煩襟竟不解，號呼投空床。
- 安得引扶搖，大鵬共翱翔。
- 拔石移三山，回波沃扶桑。
- 炎官喪精魄，火蛾潛遁藏。
- 披襟閶闔畔，爽氣盈衣裳。
- 誰能守環堵，執熱徒自傷。

## 拼音

- wan2 yun2 ji1 qiong2 cang1 ， tian1 yu3 zhou4 chen2 huang2 。
- ri4 ju1 yi4 pai2 huai2 ， feng1 li4 ruan3 bu4 yang2 。
- ting2 wu3 you2 zheng1 ru4 ， han4 xie4 ru2 wo4 jiang1 。
- shu4 he4 wu2 suo3 tou2 ， fan3 zuo4 bi4 shen1 fang2 。
- wai4 guan1 ju4 qian3 jue2 ， yu4 yi3 jin4 qing1 liang2 。
- fan2 jin1 jing4 bu4 jie3 ， hao4 hu1 tou2 kong1 chuang2 。
- an1 de2 yin3 fu2 yao2 ， da4 peng2 gong4 ao2 xiang2 。
- ba2 shi2 yi2 san1 shan1 ， hui2 bo1 wo4 fu2 sang1 。
- yan2 guan1 sang1 jing1 po4 ， huo3 e2 qian2 dun4 cang2 。
- pi1 jin1 chang1 he2 pan4 ， shuang3 qi4 ying2 yi1 shang0 。
- shui2 neng2 shou3 huan2 du3 ， zhi2 re4 tu2 zi4 shang1 。

## 注释

## 译文

## 赏析
