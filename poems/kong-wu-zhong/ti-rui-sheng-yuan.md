---
id: kong-wu-zhong-ti-rui-sheng-yuan
title: 題瑞聖園
titlePinyin: ti2 rui4 sheng4 yuan2
titleSlug: ti-rui-sheng-yuan
author: 孔武仲
authorPinyin: kong3 wu3 zhong4
authorSlug: kong-wu-zhong
dynasty: 宋
dynastyPinyin: song4
dynastySlug: song
tags: []
---

## 正文

- 深沉百尺池，坐見淵魚躍。
- 蓊蔚千秋木，中聞魚鳥樂。
- 久與魚鳥暌，塵土厭徽索。
- 偶來叩異境，佳思得開廓。
- 朝廷尚清熙，聖主守勤約。
- 鑾輿不遊幸，花卉任榮落。
- 便如到山林，不悟近城郭。
- 心閒與境一，足以慰寂寞。
- 由來市朝味，未易勝林壑。
- 因循不遠引，僉信吾儕弱。

## 拼音

- shen1 chen2 bai3 chi3 chi2 ， zuo4 jian4 yuan1 yu2 yue4 。
- weng3 wei4 qian1 qiu1 mu4 ， zhong1 wen2 yu2 niao3 le4 。
- jiu3 yu3 yu2 niao3 kui2 ， chen2 tu3 yan4 hui1 suo3 。
- ou3 lai2 kou4 yi4 jing4 ， jia1 si1 de2 kai1 kuo4 。
- chao2 ting2 shang4 qing1 xi1 ， sheng4 zhu3 shou3 qin2 yue1 。
- luan2 yu2 bu4 you2 xing4 ， hua1 hui4 ren4 rong2 luo4 。
- bian4 ru2 dao4 shan1 lin2 ， bu2 wu4 jin4 cheng2 guo1 。
- xin1 xian2 yu3 jing4 yi1 ， zu2 yi3 wei4 ji4 mo4 。
- you2 lai2 shi4 chao2 wei4 ， wei4 yi4 sheng4 lin2 he4 。
- yin1 xun2 bu4 yuan3 yin3 ， qian1 xin4 wu2 chai2 ruo4 。

## 注释

## 译文

## 赏析
