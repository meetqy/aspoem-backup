---
id: kong-wu-zhong-yi-yi-tang-xia-zhu
title: 猗猗堂下竹
titlePinyin: yi1 yi1 tang2 xia4 zhu2
titleSlug: yi-yi-tang-xia-zhu
author: 孔武仲
authorPinyin: kong3 wu3 zhong4
authorSlug: kong-wu-zhong
dynasty: 宋
dynastyPinyin: song4
dynastySlug: song
tags: []
---

## 正文

- 猗猗堂下竹，我來初萌芽。
- 生意甚蹇薄，纔能出泥沙。
- 狂霖一夕作，霹靂連轟車。
- 回首未幾日，其成何速耶。
- 修然數尺高，秀色蔚以佳。
- 餘陰過盆池，喜躍見魚鮭。
- 乃知地道敏，不待歳月賖。
- 念彼遠遊子，聨翩入京華。
- 勢利勇奔趨，被服爭豪奢。
- 外雖逐喜好，顧盼相陵夸。
- 中乃昏智識，有損無増加。
- 曾竹之不如，徒比草木花。
- 經風已簸落，枯槁良可嗟。
- 而我方涉世，浩渺無津涯。
- 因竹亦自悟，慨歌窗日斜。

## 拼音

- yi1 yi1 tang2 xia4 zhu2 ， wo3 lai2 chu1 meng2 ya2 。
- sheng1 yi4 shen4 jian3 bao2 ， cai2 neng2 chu1 ni2 sha1 。
- kuang2 lin2 yi4 xi1 zuo4 ， pi1 li4 lian2 hong1 ju1 。
- hui2 shou3 wei4 ji1 ri4 ， qi2 cheng2 he2 su4 ye1 。
- xiu1 ran2 shu4 chi3 gao1 ， xiu4 se4 wei4 yi3 jia1 。
- yu2 yin1 guo4 pen2 chi2 ， xi3 yue4 jian4 yu2 gui1 。
- nai3 zhi1 di4 dao4 min3 ， bu2 dai4 sui4 yue4 she1 。
- nian4 bi3 yuan3 you2 zi3 ， lian2 pian1 ru4 jing1 hua2 。
- shi4 li4 yong3 ben1 qu1 ， bei4 fu2 zheng1 hao2 she1 。
- wai4 sui1 zhu2 xi3 hao4 ， gu4 pan4 xiang1 ling2 kua1 。
- zhong1 nai3 hun1 zhi4 shi2 ， you3 sun3 wu2 zeng1 jia1 。
- ceng2 zhu2 zhi1 bu4 ru2 ， tu2 bi3 cao3 mu4 hua1 。
- jing1 feng1 yi3 bo4 luo4 ， ku1 gao3 liang2 ke3 jie1 。
- er2 wo3 fang1 she4 shi4 ， hao4 miao3 wu2 jin1 ya2 。
- yin1 zhu2 yi4 zi4 wu4 ， kai3 ge1 chuang1 ri4 xie2 。

## 注释

## 译文

## 赏析
