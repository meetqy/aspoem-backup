---
id: lu-ge-xiao-shu-zhu-jun-shi-ji-yuan-ju-sheng-gai-xin-pian-yi-zhou-jie-you-biao-mu-zhe-cheng-chang-diao-ge-shi-feng-ji-qing
title: 校書朱君示及園居勝概新篇一軸皆有標目輒成長調格詩奉紀清𨅛
titlePinyin: xiao4 shu1 zhu1 jun1 shi4 ji2 yuan2 ju1 sheng4 gai4 xin1 pian1 yi4 zhou2 jie1 you3 biao1 mu4 zhe2 cheng2 chang2 diao4 ge2 shi1 feng4 ji4 qing1 𨅛
titleSlug: xiao-shu-zhu-jun-shi-ji-yuan-ju-sheng-gai-xin-pian-yi-zhou-jie-you-biao-mu-zhe-cheng-chang-diao-ge-shi-feng-ji-qing
author: 盧革
authorPinyin: lu2 ge2
authorSlug: lu-ge
dynasty: 唐
dynastyPinyin: tang2
dynastySlug: tang
tags: [] 
---

## 正文

- 姑蘇右浙會，園榭森相望。
- 之子脫名鎖，自主無何鄉。
- 虛堂布遺經，周孔之文章。
- 靜齋播風雅，絃音日洋洋。
- 吮毫濯曲溪，泚墨散芳塘。
- 抱琴獨登臺，望山閒涉岡。
- 釣渚閱游泳，竹路排青蒼。
- 亭幽小勺迥，紅白相低昂。
- 予此謝病歸，旅吳歲月長。
- 常聞君園勝，欲往兩足僵。
- 開緘味題咏，恍若披圖詳。
- 吾聞玉川子，破屋洛之陽。
- 東野廢官守，止坐叢瀨傍。
- 豈如吾子樂，遊息藹有方。
- 朝廷日清明，百官良弛張。
- 子既難其進，論撰亦有光。
- 退之謂子厚，窮久道益强。
- 文辭燁垂後，將相未可當。
- 窮愁乃著書，心志能渾剛。
- 倘來奚足卹，令名期自將。

## 拼音

- gu1 su1 you4 zhe4 hui4 ， yuan2 xie4 sen1 xiang1 wang4 。
- zhi1 zi3 tuo1 ming2 suo3 ， zi4 zhu3 wu2 he2 xiang1 。
- xu1 tang2 bu4 yi2 jing1 ， zhou1 kong3 zhi1 wen2 zhang1 。
- jing4 zhai1 bo1 feng1 ya3 ， xian2 yin1 ri4 yang2 yang2 。
- shun3 hao2 zhuo2 qu3 xi1 ， ci3 mo4 san4 fang1 tang2 。
- bao4 qin2 du2 deng1 tai2 ， wang4 shan1 xian2 she4 gang1 。
- diao4 zhu3 yue4 you2 yong3 ， zhu2 lu4 pai2 qing1 cang1 。
- ting2 you1 xiao3 shao2 jiong3 ， hong2 bai2 xiang4 di1 ang2 。
- yu3 ci3 xie4 bing4 gui1 ， lü3 wu2 sui4 yue4 chang2 。
- chang2 wen2 jun1 yuan2 sheng4 ， yu4 wang3 liang3 zu2 jiang1 。
- kai1 jian1 wei4 ti2 yong3 ， huang3 ruo4 pi1 tu2 xiang2 。
- wu2 wen2 yu4 chuan1 zi3 ， po4 wu1 luo4 zhi1 yang2 。
- dong1 ye3 fei4 guan1 shou3 ， zhi3 zuo4 cong2 lai4 bang4 。
- qi3 ru2 wu2 zi3 le4 ， you2 xi1 ai3 you3 fang1 。
- chao2 ting2 ri4 qing1 ming2 ， bai3 guan1 liang2 chi2 zhang1 。
- zi3 ji4 nan2 qi2 jin4 ， lun4 zhuan4 yi4 you3 guang1 。
- tui4 zhi1 wei4 zi3 hou4 ， qiong2 jiu3 dao4 yi4 qiang2 。
- wen2 ci2 ye4 chui2 hou4 ， jiang1 xiang1 wei4 ke3 dang1 。
- qiong2 chou2 nai3 zhu4 shu1 ， xin1 zhi4 neng2 hun2 gang1 。
- tang3 lai2 xi1 zu2 xu4 ， ling4 ming2 qi1 zi4 jiang1 。

## 注释

## 译文

## 赏析
