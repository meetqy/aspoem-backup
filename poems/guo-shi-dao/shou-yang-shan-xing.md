---
id: guo-shi-dao-shou-yang-shan-xing
title: 首陽山行
titlePinyin: shou3 yang2 shan1 xing2
titleSlug: shou-yang-shan-xing
author: 郭士道
authorPinyin: guo1 shi4 dao4
authorSlug: guo-shi-dao
dynasty: 宋
dynastyPinyin: song4
dynastySlug: song
tags: []
---

## 正文

- 首陽山，青巃嵷。
- 上聳紫蓋凌瑶空，下周林壑盤蒼龍。
- 嵯峨自太古，崒嵂鎮寰中。
- 黄河西來遶其下，日夕雲氣開鴻濛。
- 恍疑鬼神護，又似丹青工。
- 諸峰不敢並，蒼翠光玲瓏。
- 我生癖性愛山水，見此奇絕摩雙瞳。
- 忽憶武王收諸夏，夷齊叩馬來山東。
- 風雲變化適際會，恥逐龍虎爭奇功。
- 歸來守岩穴，鬰鬰抱孤忠。
- 朝采山上蕨，暮拾山下蓬。
- 渴飲澗中水，熱眠雲外松。
- 既不學赤松子，又不侶商山翁。
- 丹誠耿耿照白日，勁節凜凜摩蒼穹。
- 首陽青青萬古色，不改夷齊之心胸，直與天地相始終。
- 千載扶名教，二子功無窮。
- 我歌首陽歌未歇，泠然八表生清風。

## 拼音

- shou3 yang2 shan1 ， qing1 long2 song3 。
- shang4 song3 zi3 gai4 ling2 yao2 kong1 ， xia4 zhou1 lin2 he4 pan2 cang1 long2 。
- cuo2 e2 zi4 tai4 gu3 ， zu2 lü4 zhen4 huan2 zhong1 。
- huang2 he2 xi1 lai2 rao4 qi2 xia4 ， ri4 xi1 yun2 qi4 kai1 hong2 meng2 。
- huang3 yi2 gui3 shen2 hu4 ， you4 si4 dan1 qing1 gong1 。
- zhu1 feng1 bu4 gan3 bing4 ， cang1 cui4 guang1 ling2 long2 。
- wo3 sheng1 pi3 xing4 ai4 shan1 shui3 ， jian4 ci3 qi2 jue2 mo2 shuang1 tong2 。
- hu1 yi4 wu3 wang2 shou1 zhu1 xia4 ， yi2 qi2 kou4 ma3 lai2 shan1 dong1 。
- feng1 yun2 bian4 hua4 shi4 ji4 hui4 ， chi3 zhu2 long2 hu3 zheng1 qi2 gong1 。
- gui1 lai2 shou3 yan2 xue2 ， yu4 yu4 bao4 gu1 zhong1 。
- chao2 cai3 shan1 shang4 jue2 ， mu4 shi2 shan1 xia4 peng2 。
- ke3 yin3 jian4 zhong1 shui3 ， re4 mian2 yun2 wai4 song1 。
- ji4 bu4 xue2 chi4 song1 zi3 ， you4 bu4 lü3 shang1 shan1 weng1 。
- dan1 cheng2 geng3 geng3 zhao4 bai2 ri4 ， jin4 jie2 lin3 lin3 mo2 cang1 qiong2 。
- shou3 yang2 qing1 qing1 wan4 gu3 se4 ， bu4 gai3 yi2 qi2 zhi1 xin1 xiong1 ， zhi2 yu3 tian1 di4 xiang1 shi3 zhong1 。
- qian1 zai4 fu2 ming2 jiao4 ， er4 zi3 gong1 wu2 qiong2 。
- wo3 ge1 shou3 yang2 ge1 wei4 xie1 ， ling2 ran2 ba1 biao3 sheng1 qing1 feng1 。

## 注释

## 译文

## 赏析
