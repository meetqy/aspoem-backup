---
id: wang-dang-de-qing-zai-yu-ju-an-zi-hua-yuan-ming-tu
title: 德清宰俞居安自畫淵明圖
titlePinyin: de2 qing1 zai3 yu2 ju1 an1 zi4 hua4 yuan1 ming2 tu2
titleSlug: de-qing-zai-yu-ju-an-zi-hua-yuan-ming-tu
author: 王當
authorPinyin: wang2 dang1
authorSlug: wang-dang
dynasty: 宋
dynastyPinyin: song4
dynastySlug: song
tags: []
---

## 正文

- 門無車馬喧，逕有松菊陰。
- 前窗面清泚，後戶依嶔岑。
- 就使世俗工，猶足寫幽深。
- 況今令尹賢，洞照先哲心。
- 出處異軌轍，丘壑同胸襟。
- 予知淡筆墨，良似無弦琴。
- 先生如明月，瑩潔照古今。
- 形模或能寫，光彩詎可臨。
- 寥寥千古意，當向筆下尋。
- 人心去典午，朝柄歸卯金。
- 豈無康濟心，且賦歸來吟。
- 天生卓犖姿，豈是甘山林。
- 當今急英賢，四海待商霖。
- 勉哉就功名，枯槁不足欽。

## 拼音

- men2 wu2 ju1 ma3 xuan1 ， jing4 you3 song1 ju2 yin1 。
- qian2 chuang1 mian4 qing1 ci3 ， hou4 hu4 yi1 qin1 cen2 。
- jiu4 shi3 shi4 su2 gong1 ， you2 zu2 xie3 you1 shen1 。
- kuang4 jin1 ling4 yin3 xian2 ， dong4 zhao4 xian1 zhe2 xin1 。
- chu1 chu3 yi4 gui3 zhe2 ， qiu1 he4 tong2 xiong1 jin1 。
- yu3 zhi1 dan4 bi3 mo4 ， liang2 si4 wu2 xian2 qin2 。
- xian1 sheng0 ru2 ming2 yue4 ， ying2 jie2 zhao4 gu3 jin1 。
- xing2 mo2 huo4 neng2 xie3 ， guang1 cai3 ju4 ke3 lin2 。
- liao2 liao2 qian1 gu3 yi4 ， dang1 xiang4 bi3 xia4 xun2 。
- ren2 xin1 qu4 dian3 wu3 ， chao2 bing3 gui1 mao3 jin1 。
- qi3 wu2 kang1 ji4 xin1 ， qie3 fu4 gui1 lai2 yin2 。
- tian1 sheng1 zhuo2 luo4 zi1 ， qi3 shi4 gan1 shan1 lin2 。
- dang1 jin1 ji2 ying1 xian2 ， si4 hai3 dai4 shang1 lin2 。
- mian3 zai1 jiu4 gong1 ming2 ， ku1 gao3 bu4 zu2 qin1 。

## 注释

## 译文

## 赏析
