---
id: zong-ze-dao-feng-san-qian-zhi-zu-yun-jiang-he-tui-shi-wu-suo-yong-zhi-yi-zhe-yi-er-shi-liu-ju-dao-xiong-yi
title: 道逢散遣之卒云講和退師無所用之矣輒以二十六句道胸臆
titlePinyin: dao4 feng2 san4 qian3 zhi1 zu2 yun2 jiang3 he2 tui4 shi1 wu2 suo3 yong4 zhi1 yi3 zhe2 yi3 er4 shi2 liu4 ju4 dao4 xiong1 yi4
titleSlug: dao-feng-san-qian-zhi-zu-yun-jiang-he-tui-shi-wu-suo-yong-zhi-yi-zhe-yi-er-shi-liu-ju-dao-xiong-yi
author: 宗澤
authorPinyin: zong1 ze2
authorSlug: zong-ze
dynasty: 宋
dynastyPinyin: song4
dynastySlug: song
tags: []
---

## 正文

- 翁擁麾幢我爲兒，剽聞竊睹皆兵機。
- 其中襲擊不容瞬，飆行電掣猶逶迤。
- 戎人長驅越大河，天下震驚觀闕危。
- 肉食之謀殊未臧，我憤切骨其誰知。
- 慨然奏疏金馬門，力陳盟賂損國威。
- 嚴尤下策尤可笑，晁錯上書亦奚爲。
- 道路荆棘初剪除，花如步障吾東之。
- 八年閉戶尺蠖屈，一旦渡關匹馬馳。
- 行行側身聽戎捷，忽聞募士詔遣歸。
- 濃書大墨榜教詔，曰敵悔過今退師。
- 羽檄向來召貔虎，乃詠出車歌杕杜。
- 櫜兵銷刃兵猶怒，却把鉏犁農歌舞。
- 君王神武今藝祖，爾如不歸污我斧。

## 拼音

- weng1 yong1 hui1 zhuang4 wo3 wei2 er2 ， piao1 wen2 qie4 du3 jie1 bing1 ji1 。
- qi2 zhong1 xi2 ji1 bu4 rong2 shun4 ， biao1 xing2 dian4 che4 you2 wei1 yi2 。
- rong2 ren2 chang2 qu1 yue4 da4 he2 ， tian1 xia4 zhen4 jing1 guan1 que4 wei1 。
- rou4 shi2 zhi1 mou2 shu1 wei4 zang1 ， wo3 fen4 qie4 gu3 qi2 shui2 zhi1 。
- kai3 ran2 zou4 shu1 jin1 ma3 men2 ， li4 chen2 meng2 lu4 sun3 guo2 wei1 。
- yan2 you2 xia4 ce4 you2 ke3 xiao4 ， chao2 cuo4 shang4 shu1 yi4 xi1 wei2 。
- dao4 lu4 jing1 ji2 chu1 jian3 chu2 ， hua1 ru2 bu4 zhang4 wu2 dong1 zhi1 。
- ba1 nian2 bi4 hu4 chi3 huo4 qu1 ， yi2 dan4 du4 guan1 pi3 ma3 chi2 。
- hang2 hang2 ce4 shen1 ting1 rong2 jie2 ， hu1 wen2 mu4 shi4 zhao4 qian3 gui1 。
- nong2 shu1 da4 mo4 bang3 jiao4 zhao4 ， yue1 di2 hui3 guo4 jin1 tui4 shi1 。
- yu3 xi2 xiang4 lai2 zhao4 pi2 hu3 ， nai3 yong3 chu1 ju1 ge1 di4 du4 。
- gao1 bing1 xiao1 ren4 bing1 you2 nu4 ， que4 ba3 chu2 li2 nong2 ge1 wu3 。
- jun1 wang2 shen2 wu3 jin1 yi4 zu3 ， er3 ru2 bu4 gui1 wu1 wo3 fu3 。

## 注释

## 译文

## 赏析
