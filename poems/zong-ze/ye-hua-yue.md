---
id: zong-ze-ye-hua-yue
title: 謁華嶽
titlePinyin: ye4 hua2 yue4
titleSlug: ye-hua-yue
author: 宗澤
authorPinyin: zong1 ze2
authorSlug: zong-ze
dynasty: 宋
dynastyPinyin: song4
dynastySlug: song
tags: []
---

## 正文

- 楊賜嶽所挺，嚴武金天晶。
- 二子爲時出，顧我非炳靈。
- 維嶽鎮四方，氣秀天骨青。
- 巀嶭立千仞，力能産公卿。
- 降神詠崧高，讖緯仍反經。
- 取象到執珪，譎怪如洞冥。
- 平生笑窮奇，立語心自驚。
- 我質培塿耳，胸中固崢嶸。
- 誰言華岳高，我山摩玉京。
- 是中所包藏，丹碧參瑰瓊。
- 平居蟄雲雷，飛雨溢四溟。
- 此豈真有之，落筆紛縱橫。
- 發我文物祕，象渠膏澤傾。
- 太華屹不摇，我山身載行。

## 拼音

- yang2 ci4 yue4 suo3 ting3 ， yan2 wu3 jin1 tian1 jing1 。
- er4 zi3 wei2 shi2 chu1 ， gu4 wo3 fei1 bing3 ling2 。
- wei2 yue4 zhen4 si4 fang1 ， qi4 xiu4 tian1 gu3 qing1 。
- jie2 nie4 li4 qian1 ren4 ， li4 neng2 chan3 gong1 qing1 。
- jiang4 shen2 yong3 song1 gao1 ， chen4 wei3 reng2 fan3 jing1 。
- qu3 xiang4 dao4 zhi2 gui1 ， jue2 guai4 ru2 dong4 ming2 。
- ping2 sheng1 xiao4 qiong2 qi2 ， li4 yu3 xin1 zi4 jing1 。
- wo3 zhi4 pei2 lou3 er3 ， xiong1 zhong1 gu4 zheng1 rong2 。
- shui2 yan2 hua2 yue4 gao1 ， wo3 shan1 mo2 yu4 jing1 。
- shi4 zhong1 suo3 bao1 cang2 ， dan1 bi4 can1 gui1 qiong2 。
- ping2 ju1 zhe2 yun2 lei2 ， fei1 yu3 yi4 si4 ming2 。
- ci3 qi3 zhen1 you3 zhi1 ， luo4 bi3 fen1 zong4 heng2 。
- fa1 wo3 wen2 wu4 bi4 ， xiang4 qu2 gao1 ze2 qing1 。
- tai4 hua2 yi4 bu4 yao2 ， wo3 shan1 shen1 zai4 xing2 。

## 注释

## 译文

## 赏析
