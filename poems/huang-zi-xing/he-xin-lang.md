---
id: huang-zi-xing-he-xin-lang
title: 贺新郎
titlePinyin: he4 xin1 lang2
titleSlug: he-xin-lang
author: 黄子行
authorPinyin: huang2 zi3 xing2
authorSlug: huang-zi-xing
dynasty: 宋
dynastyPinyin: song4
dynastySlug: song
tags: []
---

## 正文

- 开遍寒梅萼。
- 正东皇、排酥砌玉，幻成楼阁。
- 十万琼琚仙女队，来趁春光游乐。
- 向醉里、玉簪轻落。
- 零乱不知何处去，甚人间、一夜东风恶。
- 吹起在，画檐角。
- 参差向晓森如削。
- 似吴姬、妆残粉指，向人垂著。
- 好似西园春笋瘦，红锦䙀儿乍剥。
- 且莫遣、儿童敲却。
- 拟办羔儿香瓮酒，唤刘叉、来醉尊前约。
- 吟好句，再描摸。

## 拼音

- kai1 bian4 han2 mei2 e4 。
- zheng4 dong1 huang2 、 pai2 su1 qi4 yu4 ， huan4 cheng2 lou2 ge2 。
- shi2 wan4 qiong2 ju1 xian1 nü3 dui4 ， lai2 chen4 chun1 guang1 you2 le4 。
- xiang4 zui4 li3 、 yu4 zan1 qing1 luo4 。
- ling2 luan4 bu4 zhi1 he2 chu4 qu4 ， shen4 ren2 jian1 、 yi2 ye4 dong1 feng1 e4 。
- chui1 qi3 zai4 ， hua4 yan2 jiao3 。
- cen1 ci1 xiang4 xiao3 sen1 ru2 xiao1 。
- si4 wu2 ji1 、 zhuang1 can2 fen3 zhi3 ， xiang4 ren2 chui2 zhu4 。
- hao3 si4 xi1 yuan2 chun1 sun3 shou4 ， hong2 jin3 䙀 er2 zha4 bao1 。
- qie3 mo4 qian3 、 er2 tong2 qiao1 que4 。
- ni3 ban4 gao1 er2 xiang1 weng4 jiu3 ， huan4 liu2 cha1 、 lai2 zui4 zun1 qian2 yue1 。
- yin2 hao3 ju4 ， zai4 miao2 mo1 。

## 注释

## 译文

## 赏析
