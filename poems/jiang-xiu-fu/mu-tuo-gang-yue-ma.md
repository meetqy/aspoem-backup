---
id: jiang-xiu-fu-mu-tuo-gang-yue-ma
title: 牟駝岡閱馬
titlePinyin: mu4 tuo2 gang1 yue4 ma3
titleSlug: mu-tuo-gang-yue-ma
author: 江休復
authorPinyin: jiang1 xiu1 fu4
authorSlug: jiang-xiu-fu
dynasty: 宋
dynastyPinyin: song4
dynastySlug: song
tags: []
---

## 正文

- 牧馬散近坰，閱視乘高秋。
- 駝岡似沙苑，堆阜带川洲。
- 坡陁故梁城，縈薄西南陬。
- 連棚映林樾，星羅倚層丘。
- 回風吹陣雲，奔騰欻來游。
- 野性脫羈馬，飲齕遂所求。
- 腹幹頗肥張，鬰怒何彪休。
- 羣敺驟麋鹿，逸勢凌蛟虬。
- 軍戎選輕捷，和鑾御調柔。
- 毛物有千名，衆美歸驊騮。
- 梁王愁思臺，佛剎居上頭。
- 朅來一憑眺，遺墟莽悠悠。
- 信陵骨已朽，巖穴誰見收。
- 當時英豪輩，事逐東波流。
- 置酒臨風軒，聊以紓煩憂。

## 拼音

- mu4 ma3 san4 jin4 jiong1 ， yue4 shi4 cheng2 gao1 qiu1 。
- tuo2 gang1 si4 sha1 yuan4 ， dui1 fu4 dai4 chuan1 zhou1 。
- po1 tuo2 gu4 liang2 cheng2 ， ying2 bao2 xi1 nan2 zou1 。
- lian2 peng2 ying4 lin2 yue4 ， xing1 luo2 yi3 ceng2 qiu1 。
- hui2 feng1 chui1 zhen4 yun2 ， ben1 teng2 chua1 lai2 you2 。
- ye3 xing4 tuo1 ji1 ma3 ， yin3 he2 sui4 suo3 qiu2 。
- fu4 gan4 po1 fei2 zhang1 ， yu4 nu4 he2 biao1 xiu1 。
- qun2 qu1 zhou4 mi2 lu4 ， yi4 shi4 ling2 jiao1 qiu2 。
- jun1 rong2 xuan3 qing1 jie2 ， he2 luan2 yu4 diao4 rou2 。
- mao2 wu4 you3 qian1 ming2 ， zhong4 mei3 gui1 hua2 liu2 。
- liang2 wang2 chou2 si1 tai2 ， fo2 cha4 ju1 shang4 tou2 。
- qie4 lai2 yi4 ping2 tiao4 ， yi2 xu1 mang3 you1 you1 。
- xin4 ling2 gu3 yi3 xiu3 ， yan2 xue2 shui2 jian4 shou1 。
- dang1 shi2 ying1 hao2 bei4 ， shi4 zhu2 dong1 bo1 liu2 。
- zhi4 jiu3 lin2 feng1 xuan1 ， liao2 yi3 shu1 fan2 you1 。

## 注释

## 译文

## 赏析
