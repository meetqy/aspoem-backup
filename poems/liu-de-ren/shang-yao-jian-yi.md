---
id: liu-de-ren-shang-yao-jian-yi
title: 上姚諫議
titlePinyin: shang4 yao2 jian4 yi4
titleSlug: shang-yao-jian-yi
author: 劉得仁
authorPinyin: liu2 de2 ren2
authorSlug: liu-de-ren
dynasty: 唐
dynastyPinyin: tang2
dynastySlug: tang
tags: []
---

## 正文

- 高文與盛德，皆謂古無倫。
- 聖代生才子，明庭有諫臣。
- 已瞻龍衮近，漸向鳳池新。
- 却憶波濤郡，來時島嶼春。
- 名因詩句大，家似布衣貧。
- 曾暗投新軸，頻聞獎滯身。
- 照吟清夕月，送藥紫霞人。
- 終計依門館，何疑不化鱗。

## 拼音

- gao1 wen2 yu3 sheng4 de2 ， jie1 wei4 gu3 wu2 lun2 。
- sheng4 dai4 sheng1 cai2 zi3 ， ming2 ting2 you3 jian4 chen2 。
- yi3 zhan1 long2 gun3 jin4 ， jian4 xiang4 feng4 chi2 xin1 。
- que4 yi4 bo1 tao1 jun4 ， lai2 shi2 dao3 yu3 chun1 。
- ming2 yin1 shi1 ju4 da4 ， jia1 si4 bu4 yi1 pin2 。
- ceng2 an4 tou2 xin1 zhou2 ， bin1 wen2 jiang3 zhi4 shen1 。
- zhao4 yin2 qing1 xi1 yue4 ， song4 yao4 zi3 xia2 ren2 。
- zhong1 ji4 yi1 men2 guan3 ， he2 yi2 bu2 hua4 lin2 。

## 注释

## 译文

## 赏析
