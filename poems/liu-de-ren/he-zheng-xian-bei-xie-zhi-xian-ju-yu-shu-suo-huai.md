---
id: liu-de-ren-he-zheng-xian-bei-xie-zhi-xian-ju-yu-shu-suo-huai
title: 和鄭先輩謝秩閑居寓書所懷
titlePinyin: he2 zheng4 xian1 bei4 xie4 zhi4 xian2 ju1 yu4 shu1 suo3 huai2
titleSlug: he-zheng-xian-bei-xie-zhi-xian-ju-yu-shu-suo-huai
author: 劉得仁
authorPinyin: liu2 de2 ren2
authorSlug: liu-de-ren
dynasty: 唐
dynastyPinyin: tang2
dynastySlug: tang
tags: [] 
---

## 正文

- 西風日夜吹，萬木共離披。
- 近甸新晴後，高人得意時。
- 暫閑心亦泰，論道面難欺。
- 把筆還詩債，將琴當酒資。
- 藍衫懸竹桁，烏帽挂松枝。
- 名占文章重，官歸諫憲遲。
- 生涯貧帝里，公議到台司。
- 室冷沾苔蘚，門清絕路岐。
- 莫言鄰白屋，即賀立丹墀。
- 豈慮塵埃久，雲霄故有期。

## 拼音

- xi1 feng1 ri4 ye4 chui1 ， wan4 mu4 gong4 li2 pi1 。
- jin4 dian4 xin1 qing2 hou4 ， gao1 ren2 de2 yi4 shi2 。
- zan4 xian2 xin1 yi4 tai4 ， lun4 dao4 mian4 nan2 qi1 。
- ba3 bi3 huan2 shi1 zhai4 ， jiang1 qin2 dang1 jiu3 zi1 。
- lan2 shan1 xuan2 zhu2 heng2 ， wu1 mao4 gua4 song1 zhi1 。
- ming2 zhan4 wen2 zhang1 zhong4 ， guan1 gui1 jian4 xian4 chi2 。
- sheng1 ya2 pin2 di4 li3 ， gong1 yi4 dao4 tai2 si1 。
- shi4 leng3 zhan1 tai2 xian3 ， men2 qing1 jue2 lu4 qi2 。
- mo4 yan2 lin2 bai2 wu1 ， ji2 he4 li4 dan1 chi2 。
- qi3 lü4 chen2 ai1 jiu3 ， yun2 xiao1 gu4 you3 qi1 。

## 注释

## 译文

## 赏析
