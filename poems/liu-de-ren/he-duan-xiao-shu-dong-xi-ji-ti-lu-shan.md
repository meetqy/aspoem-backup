---
id: liu-de-ren-he-duan-xiao-shu-dong-xi-ji-ti-lu-shan
title: 和段校書冬夕寄題廬山
titlePinyin: he2 duan4 xiao4 shu1 dong1 xi1 ji4 ti2 lu2 shan1
titleSlug: he-duan-xiao-shu-dong-xi-ji-ti-lu-shan
author: 劉得仁
authorPinyin: liu2 de2 ren2
authorSlug: liu-de-ren
dynasty: 唐
dynastyPinyin: tang2
dynastySlug: tang
tags: [] 
---

## 正文

- 名高身未到，此恨蓄多時。
- 是夕吟因話，他年必去隨。
- 嘗聞廬嶽頂，半入楚江湄。
- 幾處懸崖上，千尋瀑布垂。
- 爐峰松淅瀝，湓浦柳參差。
- 日色連湖白，鐘聲拂浪遲。
- 煙梯緣薜荔，嶽寺步欹危。
- 地本饒靈草，林曾出祖師。
- 石樓霞耀壁，猨樹鶴分枝。
- 細徑縈巖末，高窗見海涯。
- 嵌空寒更極，寂寞夜尤思。
- 陰谷冰埋朮，仙田雪覆芝。
- 亂泉禪客瀨，異迹逸人知。
- 蘚室新開竈，檉潭末了棋。
- 如何遂閑放，長得在希夷。
- 空務漁樵事，方無道路悲。
- 謝公臺尚在，陶令柳潛衰。
- 塵外難相許，人間貴迹遺。
- 雖懷丹桂影，不忘白雲期。
- 仁者終攜手，今朝預賦詩。

## 拼音

- ming2 gao1 shen1 wei4 dao4 ， ci3 hen4 xu4 duo1 shi2 。
- shi4 xi1 yin2 yin1 hua4 ， ta1 nian2 bi4 qu4 sui2 。
- chang2 wen2 lu2 yue4 ding3 ， ban4 ru4 chu3 jiang1 mei2 。
- ji1 chu3 xuan2 ya2 shang4 ， qian1 xun2 pu4 bu4 chui2 。
- lu2 feng1 song1 xi1 li4 ， pen2 pu3 liu3 can1 cha4 。
- ri4 se4 lian2 hu2 bai2 ， zhong1 sheng1 fu2 lang4 chi2 。
- yan1 ti1 yuan2 bi4 li4 ， yue4 si4 bu4 qi1 wei1 。
- di4 ben3 rao2 ling2 cao3 ， lin2 ceng2 chu1 zu3 shi1 。
- shi2 lou2 xia2 yao4 bi4 ， yuan2 shu4 he4 fen1 zhi1 。
- xi4 jing4 ying2 yan2 mo4 ， gao1 chuang1 jian4 hai3 ya2 。
- qian4 kong1 han2 geng4 ji2 ， ji4 mo4 ye4 you2 si1 。
- yin1 gu3 bing1 mai2 zhu2 ， xian1 tian2 xue3 fu4 zhi1 。
- luan4 quan2 shan4 ke4 lai4 ， yi4 ji4 yi4 ren2 zhi1 。
- xian3 shi4 xin1 kai1 zao4 ， cheng1 tan2 mo4 liao3 qi2 。
- ru2 he2 sui4 xian2 fang4 ， chang2 de2 zai4 xi1 yi2 。
- kong1 wu4 yu2 qiao2 shi4 ， fang1 wu2 dao4 lu4 bei1 。
- xie4 gong1 tai2 shang4 zai4 ， tao2 ling4 liu3 qian2 shuai1 。
- chen2 wai4 nan2 xiang1 xu1 ， ren2 jian4 gui4 ji4 yi2 。
- sui1 huai2 dan1 gui4 ying3 ， bu2 wang4 bai2 yun2 qi1 。
- ren2 zhe3 zhong1 xie2 shou3 ， jin1 zhao1 yu4 fu4 shi1 。

## 注释

## 译文

## 赏析
