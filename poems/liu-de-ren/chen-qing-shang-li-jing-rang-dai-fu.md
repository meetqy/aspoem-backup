---
id: liu-de-ren-chen-qing-shang-li-jing-rang-dai-fu
title: 陳情上李景讓大夫
titlePinyin: chen2 qing2 shang4 li3 jing3 rang4 dai4 fu0
titleSlug: chen-qing-shang-li-jing-rang-dai-fu
author: 劉得仁
authorPinyin: liu2 de2 ren2
authorSlug: liu-de-ren
dynasty: 唐
dynastyPinyin: tang2
dynastySlug: tang
tags: [] 
---

## 正文

- 一被浮名誤，旋遭白髮侵。
- 裴回戀明主，夢寐在秋岑。
- 遇物唯多感，居常只是吟。
- 待時鉗定口，經事壓低心。
- 辛苦文場久，因緣戚里深。
- 老迷新道路，貧賣舊園林。
- 晴賞行聞水，宵棊坐見參。
- 龜留閑去問，僧約偶來尋。
- 望喜潛憑鵲，娛情願有琴。
- 此生如遂意，誓死報知音。
- 上德憐孤直，唯公拔陸沈。
- 丘山恩忽被，螻蟻力難任。
- 作鑒明同日，聽言重若金。
- 從茲更無限，翹足俟爲霖。

## 拼音

- yi2 bei4 fu2 ming2 wu4 ， xuan2 zao1 bai2 fa4 qin1 。
- pei2 hui2 lian4 ming2 zhu3 ， meng4 mei4 zai4 qiu1 cen2 。
- yu4 wu4 wei2 duo1 gan3 ， ju1 chang2 zhi3 shi4 yin2 。
- dai4 shi2 qian2 ding4 kou3 ， jing1 shi4 ya1 di1 xin1 。
- xin1 ku3 wen2 chang3 jiu3 ， yin1 yuan2 qi1 li3 shen1 。
- lao3 mi2 xin1 dao4 lu4 ， pin2 mai4 jiu4 yuan2 lin2 。
- qing2 shang3 xing2 wen2 shui3 ， xiao1 qi2 zuo4 jian4 can1 。
- gui1 liu2 xian2 qu4 wen4 ， seng1 yue1 ou3 lai2 xun2 。
- wang4 xi3 qian2 ping2 que4 ， yu2 qing2 yuan4 you3 qin2 。
- ci3 sheng1 ru2 sui4 yi4 ， shi4 si3 bao4 zhi1 yin1 。
- shang4 de2 lian2 gu1 zhi2 ， wei2 gong1 ba2 lu4 shen3 。
- qiu1 shan1 en1 hu1 bei4 ， lou2 yi3 li4 nan2 ren4 。
- zuo4 jian4 ming2 tong2 ri4 ， ting1 yan2 zhong4 ruo4 jin1 。
- cong2 zi1 geng4 wu2 xian4 ， qiao2 zu2 si4 wei2 lin2 。

## 注释

## 译文

## 赏析
