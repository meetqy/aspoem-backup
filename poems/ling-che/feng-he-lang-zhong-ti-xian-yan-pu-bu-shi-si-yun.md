---
id: ling-che-feng-he-lang-zhong-ti-xian-yan-pu-bu-shi-si-yun
title: 奉和郎中題仙巖瀑布十四韻
titlePinyin: feng4 he2 lang2 zhong1 ti2 xian1 yan2 pu4 bu4 shi2 si4 yun4
titleSlug: feng-he-lang-zhong-ti-xian-yan-pu-bu-shi-si-yun
author: 靈澈
authorPinyin: ling2 che4
authorSlug: ling-che
dynasty: 唐
dynastyPinyin: tang2
dynastySlug: tang
tags: [] 
---

## 正文

- 致閑在一郡，民安已三年。
- 每懷貞士心，孫許猶差肩。
- 採異百代後，得之古人前。
- 捫險路坱圠，臨深聞潺湲。
- 上有千歲樹，下飛百丈泉。
- 清谷長雷雨，丹青凝霜煙。
- 遙將大壑近，闇與方壺連。
- 白石顏色寒，老藤花葉鮮。
- 軒皇自茲去，喬木空依然。
- 碧山東極海，明月高昇天。
- 平野生竹柏，雖遠地不偏。
- 永願酬國恩，自將布金田。
- 穆穆早朝人，英英丹陛賢。
- 誰思滄洲意，方欲涉臣川。

## 拼音

- zhi4 xian2 zai4 yi2 jun4 ， min2 an1 yi3 san1 nian2 。
- mei3 huai2 zhen1 shi4 xin1 ， sun1 xu1 you2 cha4 jian1 。
- cai3 yi4 bai3 dai4 hou4 ， de2 zhi1 gu3 ren2 qian2 。
- men2 xian3 lu4 yang3 ya4 ， lin2 shen1 wen2 chan2 yuan2 。
- shang4 you3 qian1 sui4 shu4 ， xia4 fei1 bai3 zhang4 quan2 。
- qing1 gu3 chang2 lei2 yu3 ， dan1 qing1 ning2 shuang1 yan1 。
- yao2 jiang1 da4 he4 jin4 ， an4 yu3 fang1 hu2 lian2 。
- bai2 shi2 yan2 se4 han2 ， lao3 teng2 hua1 ye4 xian1 。
- xuan1 huang2 zi4 zi1 qu4 ， qiao2 mu4 kong1 yi1 ran2 。
- bi4 shan1 dong1 ji2 hai3 ， ming2 yue4 gao1 sheng1 tian1 。
- ping2 ye3 sheng1 zhu2 bai3 ， sui1 yuan3 di4 bu4 pian1 。
- yong3 yuan4 chou2 guo2 en1 ， zi4 jiang1 bu4 jin1 tian2 。
- mu4 mu4 zao3 chao2 ren2 ， ying1 ying1 dan1 bi4 xian2 。
- shui2 si1 cang1 zhou1 yi4 ， fang1 yu4 she4 chen2 chuan1 。

## 注释

## 译文

## 赏析
