---
id: xu-zhong-ya-zeng-qi-ji
title: 贈齊己
titlePinyin: zeng4 qi2 ji3
titleSlug: zeng-qi-ji
author: 徐仲雅
authorPinyin: xu2 zhong4 ya3
authorSlug: xu-zhong-ya
dynasty: 唐
dynastyPinyin: tang2
dynastySlug: tang
tags: []
---

## 正文

- 我唐有僧號齊己，未出家時宰相器。
- 爰見夢中逢五丁，毀形自學無生理。
- 骨瘦神清風一襟，松老霜天鶴病深。
- 一言悟得生死海，芙蓉吐出琉璃心。
- 悶見有唐風雅缺，敲破冰天飛白雪。
- 清塞清江却有靈，遺魂泣對荒郊月。
- 格何古，天工未生誰知主。
- 混沌鑿開雞子黃，散作純風如膽苦。
- 意何新，織女星機挑白雲。
- 真宰夜來調暖律，聲聲吹出嫩青春。
- 調何雅，澗底孤松秋雨灑。
- 嫦娥月裏學步虛，桂風吹落玉山下。
- 語何奇，血潑乾坤龍戰時。
- 祖龍跨海日方出，一鞭風雨萬山飛。
- 己公己公道如此，浩浩寰中如獨自。
- 一簟松風冷如冰，長伴巢由伸脚睡。

## 拼音

- wo3 tang2 you3 seng1 hao4 qi2 ji3 ， wei4 chu1 jia1 shi2 zai3 xiang4 qi4 。
- yuan2 jian4 meng4 zhong1 feng2 wu3 ding1 ， hui3 xing2 zi4 xue2 wu2 sheng1 li3 。
- gu3 shou4 shen2 qing1 feng1 yi4 jin1 ， song1 lao3 shuang1 tian1 he4 bing4 shen1 。
- yi4 yan2 wu4 de2 sheng1 si3 hai3 ， fu2 rong2 tu3 chu1 liu2 li2 xin1 。
- men4 jian4 you3 tang2 feng1 ya3 que1 ， qiao1 po4 bing1 tian1 fei1 bai2 xue3 。
- qing1 sai1 qing1 jiang1 que4 you3 ling2 ， yi2 hun2 qi4 dui4 huang1 jiao1 yue4 。
- ge2 he2 gu3 ， tian1 gong1 wei4 sheng1 shui2 zhi1 zhu3 。
- hun4 dun4 zao2 kai1 ji1 zi3 huang2 ， san4 zuo4 chun2 feng1 ru2 dan3 ku3 。
- yi4 he2 xin1 ， zhi1 nü3 xing1 ji1 tiao1 bai2 yun2 。
- zhen1 zai3 ye4 lai2 diao4 nuan3 lü4 ， sheng1 sheng1 chui1 chu1 nen4 qing1 chun1 。
- diao4 he2 ya3 ， jian4 di3 gu1 song1 qiu1 yu3 sa3 。
- chang2 e2 yue4 li3 xue2 bu4 xu1 ， gui4 feng1 chui1 luo4 yu4 shan1 xia4 。
- yu3 he2 qi2 ， xue4 po1 qian2 kun1 long2 zhan4 shi2 。
- zu3 long2 kua4 hai3 ri4 fang1 chu1 ， yi4 bian1 feng1 yu3 wan4 shan1 fei1 。
- ji3 gong1 ji3 gong1 dao4 ru2 ci3 ， hao4 hao4 huan2 zhong1 ru2 du2 zi4 。
- yi2 dian4 song1 feng1 leng3 ru2 bing1 ， chang2 ban4 chao2 you2 shen1 jiao3 shui4 。

## 注释

## 译文

## 赏析
