---
id: cui-hao-dai-gui-ren-da-qing-bao-shao-nian
title: 代閨人答輕薄少年
titlePinyin: dai4 gui1 ren2 da2 qing1 bao2 shao4 nian2
titleSlug: dai-gui-ren-da-qing-bao-shao-nian
author: 崔顥
authorPinyin: cui1 hao4
authorSlug: cui-hao
dynasty: 唐
dynastyPinyin: tang2
dynastySlug: tang
tags: []
---

## 正文

- 妾家近隔鳳凰池，粉壁紗窗楊柳垂。
- 本期漢代金吾壻，誤嫁長安遊俠兒。
- 兒家夫壻多輕薄，借客探丸重然諾。
- 平明挾彈入新豐，日晚揮鞭出長樂。
- 青絲白馬冶遊園，能使行人駐馬看。
- 自矜陌上繁華盛，不念閨中花鳥闌。
- 花間陌上春將晚，走馬鬬雞猶未返。
- 三時出望無消息，一去那知行近遠。
- 桃李花開覆井欄，朱樓落日捲簾看。
- 愁來欲奏相思曲，抱得秦箏不忍彈。

## 拼音

- qie4 jia1 jin4 ge2 feng4 huang2 chi2 ， fen3 bi4 sha1 chuang1 yang2 liu3 chui2 。
- ben3 qi1 han4 dai4 jin1 wu2 xu4 ， wu4 jia4 chang2 an1 you2 xia2 er2 。
- er2 jia1 fu1 xu4 duo1 qing1 bao2 ， jie4 ke4 tan4 wan2 zhong4 ran2 nuo4 。
- ping2 ming2 xie2 dan4 ru4 xin1 feng1 ， ri4 wan3 hui1 bian1 chu1 chang2 le4 。
- qing1 si1 bai2 ma3 ye3 you2 yuan2 ， neng2 shi3 xing2 ren2 zhu4 ma3 kan4 。
- zi4 jin1 mo4 shang4 fan2 hua2 sheng4 ， bu2 nian4 gui1 zhong1 hua1 niao3 lan2 。
- hua1 jian4 mo4 shang4 chun1 jiang1 wan3 ， zou3 ma3 dou4 ji1 you2 wei4 fan3 。
- san1 shi2 chu1 wang4 wu2 xiao1 xi0 ， yi2 qu4 na4 zhi1 xing2 jin4 yuan3 。
- tao2 li3 hua1 kai1 fu4 jing3 lan2 ， zhu1 lou2 luo4 ri4 juan3 lian2 kan4 。
- chou2 lai2 yu4 zou4 xiang1 si1 qu3 ， bao4 de2 qin2 zheng1 bu4 ren3 dan4 。

## 注释

## 译文

## 赏析
