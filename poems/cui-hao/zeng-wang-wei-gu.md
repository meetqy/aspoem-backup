---
id: cui-hao-zeng-wang-wei-gu
title: 贈王威古
titlePinyin: zeng4 wang2 wei1 gu3
titleSlug: zeng-wang-wei-gu
author: 崔顥
authorPinyin: cui1 hao4
authorSlug: cui-hao
dynasty: 唐
dynastyPinyin: tang2
dynastySlug: tang
tags: []
---

## 正文

- 三十羽林將，出身常事邊。
- 春風吹淺草，獵騎何翩翩。
- 插羽兩相顧，鳴弓新上弦。
- 射麋入深谷，飲馬投荒泉。
- 馬上共傾酒，野中聊割鮮。
- 相看未及飲，雜虜寇幽燕。
- 烽火去不息，胡塵高際天。
- 長驅救東北，戰解城亦全。
- 報國行赴難，古來皆共然。

## 拼音

- san1 shi2 yu3 lin2 jiang1 ， chu1 shen1 chang2 shi4 bian1 。
- chun1 feng1 chui1 qian3 cao3 ， lie4 qi2 he2 pian1 pian1 。
- cha1 yu3 liang3 xiang1 gu4 ， ming2 gong1 xin1 shang4 xian2 。
- she4 mi2 ru4 shen1 gu3 ， yin3 ma3 tou2 huang1 quan2 。
- ma3 shang4 gong4 qing1 jiu3 ， ye3 zhong1 liao2 ge1 xian1 。
- xiang1 kan4 wei4 ji2 yin3 ， za2 lu3 kou4 you1 yan1 。
- feng1 huo3 qu4 bu4 xi1 ， hu2 chen2 gao1 ji4 tian1 。
- chang2 qu1 jiu4 dong1 bei3 ， zhan4 jie3 cheng2 yi4 quan2 。
- bao4 guo2 xing2 fu4 nan2 ， gu3 lai2 jie1 gong4 ran2 。

## 注释

## 译文

## 赏析
