---
id: cui-hao-jiang-pan-lao-ren-chou
title: 江畔老人愁
titlePinyin: jiang1 pan4 lao3 ren2 chou2
titleSlug: jiang-pan-lao-ren-chou
author: 崔顥
authorPinyin: cui1 hao4
authorSlug: cui-hao
dynasty: 唐
dynastyPinyin: tang2
dynastySlug: tang
tags: []
---

## 正文

- 江南年少十八九，乘舟欲渡青溪口。
- 青溪口邊一老翁，鬢眉皓白已衰朽。
- 自言家代仕梁陳，垂朱拖紫三十人。
- 兩朝出將復入相，五世疊鼓乘朱輪。
- 父兄三葉皆尚主，子女四代爲妃嬪。
- 南山賜田接御苑，北宮甲第連紫宸。
- 直言榮華未休歇，不覺山崩海將竭。
- 兵戈亂入建康城，煙火連燒未央闕。
- 衣冠士子陷鋒刃，良將名臣盡埋沒。
- 山川改易失市朝，衢路縱橫填白骨。
- 老人此時尚少年，脫身走得投海邊。
- 罷兵歲餘未敢出，去鄉三載方來旋。
- 蓬蒿忘却五城宅，草木不識青谿田。
- 雖然得歸到鄉土，零丁貧賤長辛苦。
- 采樵屢入歷陽山，刈稻常過新林浦。
- 少年欲知老人歲，豈知今年一百五。
- 君今少壯我已衰，我昔少年君不睹。
- 人生貴賤各有時，莫見羸老相輕欺。
- 感君相問爲君說，說罷不覺令人悲。

## 拼音

- jiang1 nan2 nian2 shao4 shi2 ba1 jiu3 ， cheng2 zhou1 yu4 du4 qing1 xi1 kou3 。
- qing1 xi1 kou3 bian1 yi4 lao3 weng1 ， bin4 mei2 hao4 bai2 yi3 shuai1 xiu3 。
- zi4 yan2 jia1 dai4 shi4 liang2 chen2 ， chui2 zhu1 tuo1 zi3 san1 shi2 ren2 。
- liang3 chao2 chu1 jiang1 fu4 ru4 xiang1 ， wu3 shi4 die2 gu3 cheng2 zhu1 lun2 。
- fu4 xiong1 san1 ye4 jie1 shang4 zhu3 ， zi3 nü3 si4 dai4 wei2 fei1 pin2 。
- nan2 shan1 ci4 tian2 jie1 yu4 yuan4 ， bei3 gong1 jia3 di4 lian2 zi3 chen2 。
- zhi2 yan2 rong2 hua2 wei4 xiu1 xie1 ， bu4 jue2 shan1 beng1 hai3 jiang1 jie2 。
- bing1 ge1 luan4 ru4 jian4 kang1 cheng2 ， yan1 huo3 lian2 shao1 wei4 yang1 que4 。
- yi1 guan1 shi4 zi3 xian4 feng1 ren4 ， liang2 jiang1 ming2 chen2 jin4 mai2 mei2 。
- shan1 chuan1 gai3 yi4 shi1 shi4 chao2 ， qu2 lu4 zong4 heng2 tian2 bai2 gu3 。
- lao3 ren2 ci3 shi2 shang4 shao4 nian2 ， tuo1 shen1 zou3 de2 tou2 hai3 bian1 。
- ba4 bing1 sui4 yu2 wei4 gan3 chu1 ， qu4 xiang1 san1 zai4 fang1 lai2 xuan2 。
- peng2 hao1 wang4 que4 wu3 cheng2 zhai2 ， cao3 mu4 bu4 shi2 qing1 xi1 tian2 。
- sui1 ran2 de2 gui1 dao4 xiang1 tu3 ， ling2 ding1 pin2 jian4 chang2 xin1 ku3 。
- cai3 qiao2 lü3 ru4 li4 yang2 shan1 ， yi4 dao4 chang2 guo4 xin1 lin2 pu3 。
- shao4 nian2 yu4 zhi1 lao3 ren2 sui4 ， qi3 zhi1 jin1 nian2 yi4 bai3 wu3 。
- jun1 jin1 shao3 zhuang4 wo3 yi3 shuai1 ， wo3 xi1 shao4 nian2 jun1 bu4 du3 。
- ren2 sheng1 gui4 jian4 ge4 you3 shi2 ， mo4 jian4 lei2 lao3 xiang4 qing1 qi1 。
- gan3 jun1 xiang1 wen4 wei2 jun1 shuo1 ， shuo1 ba4 bu4 jue2 ling4 ren2 bei1 。

## 注释

## 译文

## 赏析
