---
id: cui-hao-han-dan-gong-ren-yuan
title: 邯鄲宮人怨
titlePinyin: han2 dan1 gong1 ren2 yuan4
titleSlug: han-dan-gong-ren-yuan
author: 崔顥
authorPinyin: cui1 hao4
authorSlug: cui-hao
dynasty: 唐
dynastyPinyin: tang2
dynastySlug: tang
tags: []
---

## 正文

- 邯鄲陌上三月春，暮行逢見一婦人。
- 自言鄉里本燕趙，少小隨家西入秦。
- 母兄憐愛無儔侶，五歲名爲阿嬌女。
- 七歲丰茸好顏色，八歲黠惠能言語。
- 十三兄弟教詩書，十五青樓學歌舞。
- 我家青樓臨道傍，紗窗綺幔暗聞香。
- 日暮笙歌君駐馬，春日妝梳妾斷腸。
- 不用城南使君壻，本求三十侍中郎。
- 何知漢帝好容色，玉輦攜登歸建章。
- 建章宮殿不知數，萬戶千門深且長。
- 百堵塗椒接青瑣，九華閣道連洞房。
- 水晶簾箔雲母扇，琉璃窗牖玳瑁牀。
- 歲歲年年奉歡宴，嬌貴榮華誰不羨。
- 恩情莫比陳皇后，寵愛全勝趙飛燕。
- 瑤房侍寢世莫知，金屋更衣人不見。
- 誰言一朝復一日，君王棄世市朝變。
- 宮車出葬茂陵田，賤妾獨留長信殿。
- 一朝太子升至尊，宮中人事如掌翻。
- 同時侍女見讒毀，後來新人莫敢言。
- 兄弟印綬皆被奪，昔年賞賜不復存。
- 一旦放歸舊鄉里，乘車垂淚還入門。
- 父母愍我曾富貴，嫁與西舍金王孫。
- 念此翻覆復何道，百年盛衰誰能保。
- 憶昨尚如春日花，悲今已作秋時草。
- 少年去去莫停鞭，人生萬事由上天。
- 非我今日獨如此，古今歇薄皆共然。

## 拼音

- han2 dan1 mo4 shang4 san1 yue4 chun1 ， mu4 xing2 feng2 jian4 yi2 fu4 ren2 。
- zi4 yan2 xiang1 li3 ben3 yan4 zhao4 ， shao3 xiao3 sui2 jia1 xi1 ru4 qin2 。
- mu3 xiong1 lian2 ai4 wu2 chou2 lü3 ， wu3 sui4 ming2 wei2 a1 jiao1 nü3 。
- qi1 sui4 feng1 rong2 hao3 yan2 se4 ， ba1 sui4 xia2 hui4 neng2 yan2 yu3 。
- shi2 san1 xiong1 di4 jiao4 shi1 shu1 ， shi2 wu3 qing1 lou2 xue2 ge1 wu3 。
- wo3 jia1 qing1 lou2 lin2 dao4 bang4 ， sha1 chuang1 qi3 man4 an4 wen2 xiang1 。
- ri4 mu4 sheng1 ge1 jun1 zhu4 ma3 ， chun1 ri4 zhuang1 shu1 qie4 duan4 chang2 。
- bu2 yong4 cheng2 nan2 shi3 jun1 xu4 ， ben3 qiu2 san1 shi2 shi4 zhong1 lang2 。
- he2 zhi1 han4 di4 hao3 rong2 se4 ， yu4 nian3 xie2 deng1 gui1 jian4 zhang1 。
- jian4 zhang1 gong1 dian4 bu4 zhi1 shu4 ， wan4 hu4 qian1 men2 shen1 qie3 chang2 。
- bai3 du3 tu2 jiao1 jie1 qing1 suo3 ， jiu3 hua2 ge2 dao4 lian2 dong4 fang2 。
- shui3 jing1 lian2 bo2 yun2 mu3 shan4 ， liu2 li2 chuang1 you3 dai4 mao4 chuang2 。
- sui4 sui4 nian2 nian2 feng4 huan1 yan4 ， jiao1 gui4 rong2 hua2 shui2 bu2 xian4 。
- en1 qing2 mo4 bi3 chen2 huang2 hou4 ， chong3 ai4 quan2 sheng4 zhao4 fei1 yan4 。
- yao2 fang2 shi4 qin3 shi4 mo4 zhi1 ， jin1 wu1 geng1 yi1 ren2 bu2 jian4 。
- shui2 yan2 yi4 zhao1 fu4 yi2 ri4 ， jun1 wang2 qi4 shi4 shi4 chao2 bian4 。
- gong1 ju1 chu1 zang4 mao4 ling2 tian2 ， jian4 qie4 du2 liu2 chang2 xin4 dian4 。
- yi4 zhao1 tai4 zi3 sheng1 zhi4 zun1 ， gong1 zhong1 ren2 shi4 ru2 zhang3 fan1 。
- tong2 shi2 shi4 nü3 jian4 chan2 hui3 ， hou4 lai2 xin1 ren2 mo4 gan3 yan2 。
- xiong1 di4 yin4 shou4 jie1 bei4 duo2 ， xi1 nian2 shang3 ci4 bu2 fu4 cun2 。
- yi2 dan4 fang4 gui1 jiu4 xiang1 li3 ， cheng2 ju1 chui2 lei4 huan2 ru4 men2 。
- fu4 mu3 min3 wo3 ceng2 fu4 gui4 ， jia4 yu3 xi1 she4 jin1 wang2 sun1 。
- nian4 ci3 fan1 fu4 fu4 he2 dao4 ， bai3 nian2 sheng4 shuai1 shui2 neng2 bao3 。
- yi4 zuo2 shang4 ru2 chun1 ri4 hua1 ， bei1 jin1 yi3 zuo4 qiu1 shi2 cao3 。
- shao4 nian2 qu4 qu4 mo4 ting2 bian1 ， ren2 sheng1 wan4 shi4 you2 shang4 tian1 。
- fei1 wo3 jin1 ri4 du2 ru2 ci3 ， gu3 jin1 xie1 bao2 jie1 gong4 ran2 。

## 注释

## 译文

## 赏析
