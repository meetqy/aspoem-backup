---
id: yu-shi-you-hu-xing
title: 有虎行
titlePinyin: you3 hu3 xing2
titleSlug: you-hu-xing
author: 于石
authorPinyin: yu2 shi2
authorSlug: yu-shi
dynasty: 宋
dynastyPinyin: song4
dynastySlug: song
tags: []
---

## 正文

- 有虎有虎山之巔，怒目炯炯當晝眠。
- 百獸畏伏不敢前，憑林一吼秋風寒。
- 昨日鄰家婦，哀哀哭其子，叩頭叫天天不語。
- 或曰梟食母、犬吠主，含沙射影毒欲死。
- 封豕長蛇肆侵侮，如此紛紛何獨虎。
- 虎哉虎哉爾何知，磨牙摇尾爭奔馳。
- 妖狐猶將假爾威，豈知彊者易弱盛必衰。
- 北平將軍怒欲飛，彎弓遠掛扶桑枝。
- 嗟爾有力何由施，吾見食汝肉而寢汝皮。
- 倚劍睨天三太息，弱肉彊食今何時。
- 麒麟騶虞亦物耳，嗚呼吾不得而一見之。

## 拼音

- you3 hu3 you3 hu3 shan1 zhi1 dian1 ， nu4 mu4 jiong3 jiong3 dang1 zhou4 mian2 。
- bai3 shou4 wei4 fu2 bu4 gan3 qian2 ， ping2 lin2 yi4 hou3 qiu1 feng1 han2 。
- zuo2 ri4 lin2 jia1 fu4 ， ai1 ai1 ku1 qi2 zi3 ， kou4 tou2 jiao4 tian1 tian1 bu4 yu3 。
- huo4 yue1 xiao1 shi2 mu3 、 quan3 fei4 zhu3 ， han2 sha1 she4 ying3 du2 yu4 si3 。
- feng1 shi3 chang2 she2 si4 qin1 wu3 ， ru2 ci3 fen1 fen1 he2 du2 hu3 。
- hu3 zai1 hu3 zai1 er3 he2 zhi1 ， mo2 ya2 yao2 wei3 zheng1 ben1 chi2 。
- yao1 hu2 you2 jiang1 jia3 er3 wei1 ， qi3 zhi1 qiang2 zhe3 yi4 ruo4 sheng4 bi4 shuai1 。
- bei3 ping2 jiang1 jun1 nu4 yu4 fei1 ， wan1 gong1 yuan3 gua4 fu2 sang1 zhi1 。
- jie1 er3 you3 li4 he2 you2 shi1 ， wu2 jian4 shi2 ru3 rou4 er2 qin3 ru3 pi2 。
- yi3 jian4 ni4 tian1 san1 tai4 xi1 ， ruo4 rou4 qiang2 shi2 jin1 he2 shi2 。
- qi2 lin2 zou1 yu2 yi4 wu4 er3 ， wu1 hu1 wu2 bu4 de2 er2 yi2 jian4 zhi1 。

## 注释

## 译文

## 赏析
