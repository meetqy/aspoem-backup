---
id: yu-shi-ni-gu
title: 擬古
titlePinyin: ni3 gu3
titleSlug: ni-gu
author: 于石
authorPinyin: yu2 shi2
authorSlug: yu-shi
dynasty: 宋
dynastyPinyin: song4
dynastySlug: song
tags: []
---

## 正文

- 東籬有佳菊，埋沒野草傍。
- 草蔓日以滋，菊苗日以荒。
- 生意幾欲息，菊短草何長。
- 深秋嚴霜下，百草不復芳。
- 采采東籬花，澹然發幽香。
- 萬物各有時，盛衰固其常。
- 榮華不足恃，窮困果何傷。

## 拼音

- dong1 li2 you3 jia1 ju2 ， mai2 mei2 ye3 cao3 bang4 。
- cao3 man4 ri4 yi3 zi1 ， ju2 miao2 ri4 yi3 huang1 。
- sheng1 yi4 ji1 yu4 xi1 ， ju2 duan3 cao3 he2 chang2 。
- shen1 qiu1 yan2 shuang1 xia4 ， bai3 cao3 bu2 fu4 fang1 。
- cai3 cai3 dong1 li2 hua1 ， dan4 ran2 fa1 you1 xiang1 。
- wan4 wu4 ge4 you3 shi2 ， sheng4 shuai1 gu4 qi2 chang2 。
- rong2 hua2 bu4 zu2 shi4 ， qiong2 kun4 guo3 he2 shang1 。

## 注释

## 译文

## 赏析
