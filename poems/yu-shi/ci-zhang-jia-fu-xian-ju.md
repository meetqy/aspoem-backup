---
id: yu-shi-ci-zhang-jia-fu-xian-ju
title: 次張嘉父閑居
titlePinyin: ci4 zhang1 jia1 fu4 xian2 ju1
titleSlug: ci-zhang-jia-fu-xian-ju
author: 于石
authorPinyin: yu2 shi2
authorSlug: yu-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 有詩可以吟，何必擬李陵。
- 有酒可以酌，何必慕伯倫。
- 自吟復自酌，一笑睨白雲。
- 卷舒見吾道，聚散亦世情。
- 老我一茅屋，蕭蕭山下村。
- 種瓜有餘地，吾亦安吾貧。
- 興來即杖屨，孤往無與朋。
- 晨出未啟戶，暮歸或扣門。
- 翛然脫塵鞅，無懷與大庭。
- 所以軒冕貴，不移丘壑心。
- 此意誰獨識，千載一淵明。
- 淵明不復作，視此壁上琴。

## 拼音

- you3 shi1 ke3 yi3 yin2 ， he2 bi4 ni3 li3 ling2 。
- you3 jiu3 ke3 yi3 zhuo2 ， he2 bi4 mu4 bo2 lun2 。
- zi4 yin2 fu4 zi4 zhuo2 ， yi2 xiao4 ni4 bai2 yun2 。
- juan3 shu1 jian4 wu2 dao4 ， ju4 san4 yi4 shi4 qing2 。
- lao3 wo3 yi4 mao2 wu1 ， xiao1 xiao1 shan1 xia4 cun1 。
- zhong3 gua1 you3 yu2 di4 ， wu2 yi4 an1 wu2 pin2 。
- xing1 lai2 ji2 zhang4 ju4 ， gu1 wang3 wu2 yu3 peng2 。
- chen2 chu1 wei4 qi3 hu4 ， mu4 gui1 huo4 kou4 men2 。
- xiao1 ran2 tuo1 chen2 yang1 ， wu2 huai2 yu3 da4 ting2 。
- suo3 yi3 xuan1 mian3 gui4 ， bu4 yi2 qiu1 he4 xin1 。
- ci3 yi4 shui2 du2 shi2 ， qian1 zai4 yi4 yuan1 ming2 。
- yuan1 ming2 bu2 fu4 zuo4 ， shi4 ci3 bi4 shang4 qin2 。

## 注释

## 译文

## 赏析
