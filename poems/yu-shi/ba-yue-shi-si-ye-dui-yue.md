---
id: yu-shi-ba-yue-shi-si-ye-dui-yue
title: 八月十四夜對月
titlePinyin: ba1 yue4 shi2 si4 ye4 dui4 yue4
titleSlug: ba-yue-shi-si-ye-dui-yue
author: 于石
authorPinyin: yu2 shi2
authorSlug: yu-shi
dynasty: 宋
dynastyPinyin: song4
dynastySlug: song
tags: []
---

## 正文

- 好風從西來，浮雲忽中披。
- 片月耿層空，清氣入詩脾。
- 皎皎萬里光，誰言一分虧。
- 虧者盈之漸，乘除迭相推。
- 既圓終復缺，何如未圓時。
- 過滿易招損，極盛必有衰。
- 人事無不然，一笑姑置之。
- 願我尊有酒，何喜亦何悲。
- 頹然就一醉，月落吾不知。

## 拼音

- hao3 feng1 cong2 xi1 lai2 ， fu2 yun2 hu1 zhong1 pi1 。
- pian4 yue4 geng3 ceng2 kong1 ， qing1 qi4 ru4 shi1 pi2 。
- jiao3 jiao3 wan4 li3 guang1 ， shui2 yan2 yi4 fen1 kui1 。
- kui1 zhe3 ying2 zhi1 jian4 ， cheng2 chu2 die2 xiang1 tui1 。
- ji4 yuan2 zhong1 fu4 que1 ， he2 ru2 wei4 yuan2 shi2 。
- guo4 man3 yi4 zhao1 sun3 ， ji2 sheng4 bi4 you3 shuai1 。
- ren2 shi4 wu2 bu4 ran2 ， yi2 xiao4 gu1 zhi4 zhi1 。
- yuan4 wo3 zun1 you3 jiu3 ， he2 xi3 yi4 he2 bei1 。
- tui2 ran2 jiu4 yi2 zui4 ， yue4 luo4 wu2 bu4 zhi1 。

## 注释

## 译文

## 赏析
