---
id: yu-shi-xu-jin-tong-xian-ren-ci-han-ge
title: 續金銅仙人辭漢歌
titlePinyin: xu4 jin1 tong2 xian1 ren2 ci2 han4 ge1
titleSlug: xu-jin-tong-xian-ren-ci-han-ge
author: 于石
authorPinyin: yu2 shi2
authorSlug: yu-shi
dynasty: 宋
dynastyPinyin: song4
dynastySlug: song
tags: []
---

## 正文

- 漢皇銳意求神仙，神仙之效何茫然。
- 蓬萊弱水不可到，且立宮中承露盤。
- 饑餐玉屑不堪飽，誰謂有方能却老。
- 人生修短數在天，多慾未必能延年。
- 秋風吹老茂陵樹，年年空滴金莖露。
- 建章宮闕隨烟塵，塊然屹立惟銅人。
- 宮官西來果何意，一朝辭漢將歸魏。
- 吁嗟銅人如有知，口不能言惟淚垂。
- 自從曹氏盜神器，父子相傳已三世。
- 漢宮故物無一存，汝獨猶能感舊恩。
- 凄然照影臨渭水，一折銅人扶不起。
- 寧爲棄物委道傍，不忍漂泊離故鄉。
- 迢迢東望洛城路，回首長安愁日暮。
- 長安繁華非昔時，洛陽寥落誰復悲。
- 漢魏興亡何日了，長見銅人卧秋草。

## 拼音

- han4 huang2 rui4 yi4 qiu2 shen2 xian1 ， shen2 xian1 zhi1 xiao4 he2 mang2 ran2 。
- peng2 lai2 ruo4 shui3 bu4 ke3 dao4 ， qie3 li4 gong1 zhong1 cheng2 lu4 pan2 。
- ji1 can1 yu4 xie4 bu4 kan1 bao3 ， shui2 wei4 you3 fang1 neng2 que4 lao3 。
- ren2 sheng1 xiu1 duan3 shu4 zai4 tian1 ， duo1 yu4 wei4 bi4 neng2 yan2 nian2 。
- qiu1 feng1 chui1 lao3 mao4 ling2 shu4 ， nian2 nian2 kong1 di1 jin1 jing4 lu4 。
- jian4 zhang1 gong1 que4 sui2 yan1 chen2 ， kuai4 ran2 yi4 li4 wei2 tong2 ren2 。
- gong1 guan1 xi1 lai2 guo3 he2 yi4 ， yi4 zhao1 ci2 han4 jiang1 gui1 wei4 。
- xu1 jie1 tong2 ren2 ru2 you3 zhi1 ， kou3 bu4 neng2 yan2 wei2 lei4 chui2 。
- zi4 cong2 cao2 shi4 dao4 shen2 qi4 ， fu4 zi3 xiang1 chuan2 yi3 san1 shi4 。
- han4 gong1 gu4 wu4 wu2 yi4 cun2 ， ru3 du2 you2 neng2 gan3 jiu4 en1 。
- qi1 ran2 zhao4 ying3 lin2 wei4 shui3 ， yi4 zhe2 tong2 ren2 fu2 bu4 qi3 。
- ning2 wei2 qi4 wu4 wei3 dao4 bang4 ， bu4 ren3 piao1 bo2 li2 gu4 xiang1 。
- tiao2 tiao2 dong1 wang4 luo4 cheng2 lu4 ， hui2 shou3 chang2 an1 chou2 ri4 mu4 。
- chang2 an1 fan2 hua2 fei1 xi1 shi2 ， luo4 yang2 liao2 luo4 shui2 fu4 bei1 。
- han4 wei4 xing1 wang2 he2 ri4 le0 ， chang2 jian4 tong2 ren2 wo4 qiu1 cao3 。

## 注释

## 译文

## 赏析
