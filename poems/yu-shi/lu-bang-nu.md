---
id: yu-shi-lu-bang-nu
title: 路傍女
titlePinyin: lu4 bang4 nü3
titleSlug: lu-bang-nu
author: 于石
authorPinyin: yu2 shi2
authorSlug: yu-shi
dynasty: 宋
dynastyPinyin: song4
dynastySlug: song
tags: []
---

## 正文

- 路傍誰家女，躊躇不能去。
- 自言妾小時，家本樵川住。
- 十五嫁良人，長年秉機杼。
- 辛勤奉舅姑，足不越庭戶。
- 去年秋棗紅，邊人健如虎。
- 移家入深林，自謂百無慮。
- 空山鳴劍戟，失色駭相顧。
- 星散各偷生，不幸適相遇。
- 妾身如風花，飄零委塵土。
- 妾命如蜉蝣，焉能保朝暮。
- 一死恨不蚤，空爲年少誤。
- 去去忽相失，零落在中路。
- 妾有乳下兒，咿啞方學語。
- 四海尚干戈，安知爾生死。
- 回首望天涯，家山在何處。
- 妾命負所天，顧影惟自憐。
- 自憐輕失節，天下何獨妾。

## 拼音

- lu4 bang4 shui2 jia1 nü3 ， chou2 chu2 bu4 neng2 qu4 。
- zi4 yan2 qie4 xiao3 shi2 ， jia1 ben3 qiao2 chuan1 zhu4 。
- shi2 wu3 jia4 liang2 ren2 ， chang2 nian2 bing3 ji1 zhu4 。
- xin1 qin2 feng4 jiu4 gu1 ， zu2 bu2 yue4 ting2 hu4 。
- qu4 nian2 qiu1 zao3 hong2 ， bian1 ren2 jian4 ru2 hu3 。
- yi2 jia1 ru4 shen1 lin2 ， zi4 wei4 bai3 wu2 lü4 。
- kong1 shan1 ming2 jian4 ji3 ， shi1 se4 hai4 xiang1 gu4 。
- xing1 san4 ge4 tou1 sheng1 ， bu2 xing4 shi4 xiang1 yu4 。
- qie4 shen1 ru2 feng1 hua1 ， piao1 ling2 wei3 chen2 tu3 。
- qie4 ming4 ru2 fu2 you2 ， yan1 neng2 bao3 zhao1 mu4 。
- yi4 si3 hen4 bu4 zao3 ， kong1 wei2 nian2 shao4 wu4 。
- qu4 qu4 hu1 xiang1 shi1 ， ling2 luo4 zai4 zhong1 lu4 。
- qie4 you3 ru3 xia4 er2 ， yi1 ya3 fang1 xue2 yu3 。
- si4 hai3 shang4 gan1 ge1 ， an1 zhi1 er3 sheng1 si3 。
- hui2 shou3 wang4 tian1 ya2 ， jia1 shan1 zai4 he2 chu3 。
- qie4 ming4 fu4 suo3 tian1 ， gu4 ying3 wei2 zi4 lian2 。
- zi4 lian2 qing1 shi1 jie2 ， tian1 xia4 he2 du2 qie4 。

## 注释

## 译文

## 赏析
