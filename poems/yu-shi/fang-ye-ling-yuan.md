---
id: yu-shi-fang-ye-ling-yuan
title: 訪葉靈淵
titlePinyin: fang3 ye4 ling2 yuan1
titleSlug: fang-ye-ling-yuan
author: 于石
authorPinyin: yu2 shi2
authorSlug: yu-shi
dynasty: 宋
dynastyPinyin: song4
dynastySlug: song
tags: []
---

## 正文

- 細路如蛇盤，山根復山巔。
- 振衣上千仞，頓覺天地寬。
- 四山朗開豁，斜陽淡平川。
- 溪淺不可舟，橋斷衣可搴。
- 依依桑柘村，翳翳井里烟。
- 老翁古柳樞，扶杖白垂肩。
- 問途入深巷，蒲柳隠敗垣。
- 忽得幽人居，一室靜且安。
- 中有插架書，外有負郭田。
- 種秫可釀酒，枕書時醉眠。
- 自言居家好，笑我行路難。
- 欲分清溪尾，著我屋數椽。
- 踏月兩相過，亦足陶情歡。
- 子雖愛我厚，我亦愧子言。
- 天涯倦遊客，豈不懷故山。
- 抱薪煮白石，岸巾曝晴簷。
- 興來或杖履，松陰弄潺湲。
- 如此豈不樂，胡爲復盤桓。
- 泠然御風去，月暮孤雲寒。

## 拼音

- xi4 lu4 ru2 she2 pan2 ， shan1 gen1 fu4 shan1 dian1 。
- zhen4 yi1 shang4 qian1 ren4 ， dun4 jue2 tian1 di4 kuan1 。
- si4 shan1 lang3 kai1 huo1 ， xie2 yang2 dan4 ping2 chuan1 。
- xi1 qian3 bu4 ke3 zhou1 ， qiao2 duan4 yi1 ke3 qian1 。
- yi1 yi1 sang1 zhe4 cun1 ， yi4 yi4 jing3 li3 yan1 。
- lao3 weng1 gu3 liu3 shu1 ， fu2 zhang4 bai2 chui2 jian1 。
- wen4 tu2 ru4 shen1 xiang4 ， pu2 liu3 yin3 bai4 yuan2 。
- hu1 de2 you1 ren2 ju1 ， yi2 shi4 jing4 qie3 an1 。
- zhong1 you3 cha1 jia4 shu1 ， wai4 you3 fu4 guo1 tian2 。
- zhong3 shu2 ke3 niang4 jiu3 ， zhen3 shu1 shi2 zui4 mian2 。
- zi4 yan2 ju1 jia1 hao3 ， xiao4 wo3 xing2 lu4 nan2 。
- yu4 fen1 qing1 xi1 wei3 ， zhu4 wo3 wu1 shu4 chuan2 。
- ta4 yue4 liang3 xiang1 guo4 ， yi4 zu2 tao2 qing2 huan1 。
- zi3 sui1 ai4 wo3 hou4 ， wo3 yi4 kui4 zi3 yan2 。
- tian1 ya2 juan4 you2 ke4 ， qi3 bu4 huai2 gu4 shan1 。
- bao4 xin1 zhu3 bai2 shi2 ， an4 jin1 pu4 qing2 yan2 。
- xing1 lai2 huo4 zhang4 lü3 ， song1 yin1 nong4 chan2 yuan2 。
- ru2 ci3 qi3 bu2 le4 ， hu2 wei2 fu4 pan2 huan2 。
- ling2 ran2 yu4 feng1 qu4 ， yue4 mu4 gu1 yun2 han2 。

## 注释

## 译文

## 赏析
