---
id: yu-shi-zeng-yao-xing-shi
title: 贈姚星士
titlePinyin: zeng4 yao2 xing1 shi4
titleSlug: zeng-yao-xing-shi
author: 于石
authorPinyin: yu2 shi2
authorSlug: yu-shi
dynasty: 宋
dynastyPinyin: song4
dynastySlug: song
tags: []
---

## 正文

- 姚生年來如我貧，瀾翻口舌談星辰。
- 凄風落日低黄塵，客路相逢眼爲青。
- 草鞋生翼杖生鱗，一笑索我詩贈行。
- 我詩何足爲重輕，歷象妙處須推尋。
- 相國之生孕昴精，客星動摇歸富春。
- 天不祚漢星墜營，泰階或坼中台星。
- 大抵人事關天文，試算天下英雄今幾人。

## 拼音

- yao2 sheng1 nian2 lai2 ru2 wo3 pin2 ， lan2 fan1 kou3 she2 tan2 xing1 chen2 。
- qi1 feng1 luo4 ri4 di1 huang2 chen2 ， ke4 lu4 xiang1 feng2 yan3 wei2 qing1 。
- cao3 xie2 sheng1 yi4 zhang4 sheng1 lin2 ， yi2 xiao4 suo3 wo3 shi1 zeng4 xing2 。
- wo3 shi1 he2 zu2 wei2 zhong4 qing1 ， li4 xiang4 miao4 chu3 xu1 tui1 xun2 。
- xiang1 guo2 zhi1 sheng1 yun4 mao3 jing1 ， ke4 xing1 dong4 yao2 gui1 fu4 chun1 。
- tian1 bu2 zuo4 han4 xing1 zhui4 ying2 ， tai4 jie1 huo4 che4 zhong1 tai2 xing1 。
- da4 di3 ren2 shi4 guan1 tian1 wen2 ， shi4 suan4 tian1 xia4 ying1 xiong2 jin1 ji1 ren2 。

## 注释

## 译文

## 赏析
