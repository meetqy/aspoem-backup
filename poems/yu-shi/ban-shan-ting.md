---
id: yu-shi-ban-shan-ting
title: 半山亭
titlePinyin: ban4 shan1 ting2
titleSlug: ban-shan-ting
author: 于石
authorPinyin: yu2 shi2
authorSlug: yu-shi
dynasty: 宋
dynastyPinyin: song4
dynastySlug: song
tags: []
---

## 正文

- 萬疊嵐光冷滴衣，清泉白石鎖烟扉。
- 半山落日樵相語，一逕寒松僧獨歸。
- 葉墮誤驚幽鳥去，林空不礙斷雲飛。
- 層崖峭壁疑無路，忽有鐘聲出翠微。

## 拼音

- wan4 die2 lan2 guang1 leng3 di1 yi1 ， qing1 quan2 bai2 shi2 suo3 yan1 fei1 。
- ban4 shan1 luo4 ri4 qiao2 xiang1 yu3 ， yi2 jing4 han2 song1 seng1 du2 gui1 。
- ye4 duo4 wu4 jing1 you1 niao3 qu4 ， lin2 kong1 bu2 ai4 duan4 yun2 fei1 。
- ceng2 ya2 qiao4 bi4 yi2 wu2 lu4 ， hu1 you3 zhong1 sheng1 chu1 cui4 wei1 。

## 注释

## 译文

## 赏析
