---
id: yu-shi-que-ya-xing
title: 鵲鴉行
titlePinyin: que4 ya1 xing2
titleSlug: que-ya-xing
author: 于石
authorPinyin: yu2 shi2
authorSlug: yu-shi
dynasty: 宋
dynastyPinyin: song4
dynastySlug: song
tags: []
---

## 正文

- 世以鵲爲吉，人多喜其鳴。
- 世以鴉爲凶，鳴多人輒嗔。
- 吉凶一以定，嗔喜此焉分。
- 相彼新羅鷂，于何分愛憎。
- 群鴉競喧集，有耳若不聞。
- 一鵲不相容，搏擊以爲能。
- 不知鵲可喜，甘與鴉爲羣。
- 妒善復黨惡，鷙悍徒不仁。
- 石顯怙權寵，望之不容身。
- 林甫擅柄用，何有乎九齡。
- 寧爲望之辱，不作石顯榮。
- 寧爲九齡死，不作林甫生。
- 邪正苟倒置，是非竟難陳。
- 人事無不然，何獨此微禽。

## 拼音

- shi4 yi3 que4 wei2 ji2 ， ren2 duo1 xi3 qi2 ming2 。
- shi4 yi3 ya1 wei2 xiong1 ， ming2 duo1 ren2 zhe2 chen1 。
- ji2 xiong1 yi4 yi3 ding4 ， chen1 xi3 ci3 yan1 fen1 。
- xiang1 bi3 xin1 luo2 yao4 ， yu2 he2 fen1 ai4 zeng1 。
- qun2 ya1 jing4 xuan1 ji2 ， you3 er3 ruo4 bu4 wen2 。
- yi2 que4 bu4 xiang1 rong2 ， bo2 ji1 yi3 wei2 neng2 。
- bu4 zhi1 que4 ke3 xi3 ， gan1 yu3 ya1 wei2 qun2 。
- du4 shan4 fu4 dang3 e4 ， zhi4 han4 tu2 bu4 ren2 。
- shi2 xian3 hu4 quan2 chong3 ， wang4 zhi1 bu4 rong2 shen1 。
- lin2 fu3 shan4 bing3 yong4 ， he2 you3 hu1 jiu3 ling2 。
- ning2 wei2 wang4 zhi1 ru3 ， bu2 zuo4 shi2 xian3 rong2 。
- ning2 wei2 jiu3 ling2 si3 ， bu2 zuo4 lin2 fu3 sheng1 。
- xie2 zheng4 gou3 dao4 zhi4 ， shi4 fei1 jing4 nan2 chen2 。
- ren2 shi4 wu2 bu4 ran2 ， he2 du2 ci3 wei1 qin2 。

## 注释

## 译文

## 赏析
