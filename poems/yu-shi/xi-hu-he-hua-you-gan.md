---
id: yu-shi-xi-hu-he-hua-you-gan
title: 西湖荷花有感
titlePinyin: xi1 hu2 he2 hua1 you3 gan3
titleSlug: xi-hu-he-hua-you-gan
author: 于石
authorPinyin: yu2 shi2
authorSlug: yu-shi
dynasty: 宋
dynastyPinyin: song4
dynastySlug: song
tags: []
---

## 正文

- 我昔扁舟泛湖去，四望荷花浩無數。
- 誰家畫舫倚紅妝，笑聲逈入花深處。
- 笙歌凄咽水雲寒，花色似嫌脂粉污。
- 夜深人靜月明中，方識荷花有真趣。
- 水天倒浸碧琉璃，凈質芳姿澹相顧。
- 亭亭翠蓋擁羣仙，輕風微顫凌波步。
- 酒暈潮紅淺渥唇，膚如凝脂腰束素。
- 一捻香骨薄裁冰，半破芳心嬌泣露。
- 湖光花氣滿衣襟，月落波寒浸香霧。
- 恍然人在蕊珠宮，便欲移家臨水住。
- 回首落日低黄塵，十年不到湖山路。
- 花開花落幾秋風，湖上青山自如故。

## 拼音

- wo3 xi1 pian1 zhou1 fan4 hu2 qu4 ， si4 wang4 he2 hua1 hao4 wu2 shu4 。
- shui2 jia1 hua4 fang3 yi3 hong2 zhuang1 ， xiao4 sheng1 jiong3 ru4 hua1 shen1 chu3 。
- sheng1 ge1 qi1 yan4 shui3 yun2 han2 ， hua1 se4 si4 xian2 zhi1 fen3 wu1 。
- ye4 shen1 ren2 jing4 yue4 ming2 zhong1 ， fang1 shi2 he2 hua1 you3 zhen1 qu4 。
- shui3 tian1 dao3 jin4 bi4 liu2 li2 ， jing4 zhi4 fang1 zi1 dan4 xiang1 gu4 。
- ting2 ting2 cui4 gai4 yong1 qun2 xian1 ， qing1 feng1 wei1 chan4 ling2 bo1 bu4 。
- jiu3 yun4 chao2 hong2 qian3 wo4 chun2 ， fu1 ru2 ning2 zhi1 yao1 shu4 su4 。
- yi4 nian3 xiang1 gu3 bao2 cai2 bing1 ， ban4 po4 fang1 xin1 jiao1 qi4 lu4 。
- hu2 guang1 hua1 qi4 man3 yi1 jin1 ， yue4 luo4 bo1 han2 jin4 xiang1 wu4 。
- huang3 ran2 ren2 zai4 rui3 zhu1 gong1 ， bian4 yu4 yi2 jia1 lin2 shui3 zhu4 。
- hui2 shou3 luo4 ri4 di1 huang2 chen2 ， shi2 nian2 bu2 dao4 hu2 shan1 lu4 。
- hua1 kai1 hua1 luo4 ji1 qiu1 feng1 ， hu2 shang4 qing1 shan1 zi4 ru2 gu4 。

## 注释

## 译文

## 赏析
