---
id: yu-shi-tong-yun-xiao-ou-su-ti
title: 同韻傚歐蘇體
titlePinyin: tong2 yun4 xiao4 ou1 su1 ti3
titleSlug: tong-yun-xiao-ou-su-ti
author: 于石
authorPinyin: yu2 shi2
authorSlug: yu-shi
dynasty: 宋
dynastyPinyin: song4
dynastySlug: song
tags: []
---

## 正文

- 草廬抱膝方卧龍，獰飈撼戶雲埋峰。
- 凍鵲依依飛墮地，饑鷹側翅低盤空。
- 豈知水官夜鏖戰，鞭虯笞鳳驅前鋒。
- 茫茫萬里混一色，遠近高下俱迷蹤。
- 松標特立凜生氣，竹腰不折凌高風。
- 長江一派清不泯，浩浩獨行天地中。
- 小民祁寒易咨怨，君子守道惟固窮。
- 有雪無雪兩不問，仁耕義耨無歉豐。
- 君不見閉門無人僵卧處，任渠門外深丈許。
- 窮則當與凡民異，達則當爲國之瑞。
- 何當燮理司化鈞，坐令寒谷回陽春。

## 拼音

- cao3 lu2 bao4 xi1 fang1 wo4 long2 ， ning2 biao1 han4 hu4 yun2 mai2 feng1 。
- dong4 que4 yi1 yi1 fei1 duo4 di4 ， ji1 ying1 ce4 chi4 di1 pan2 kong1 。
- qi3 zhi1 shui3 guan1 ye4 ao2 zhan4 ， bian1 qiu2 chi1 feng4 qu1 qian2 feng1 。
- mang2 mang2 wan4 li3 hun4 yi2 se4 ， yuan3 jin4 gao1 xia4 ju4 mi2 zong1 。
- song1 biao1 te4 li4 lin3 sheng1 qi4 ， zhu2 yao1 bu4 zhe2 ling2 gao1 feng1 。
- chang2 jiang1 yi2 pai4 qing1 bu4 min3 ， hao4 hao4 du2 xing2 tian1 di4 zhong1 。
- xiao3 min2 qi2 han2 yi4 zi1 yuan4 ， jun1 zi3 shou3 dao4 wei2 gu4 qiong2 。
- you3 xue3 wu2 xue3 liang3 bu2 wen4 ， ren2 geng1 yi4 nou4 wu2 qian4 feng1 。
- jun1 bu2 jian4 bi4 men2 wu2 ren2 jiang1 wo4 chu3 ， ren4 qu2 men2 wai4 shen1 zhang4 xu1 。
- qiong2 ze2 dang1 yu3 fan2 min2 yi4 ， da2 ze2 dang1 wei2 guo2 zhi1 rui4 。
- he2 dang1 xie4 li3 si1 hua4 jun1 ， zuo4 ling4 han2 gu3 hui2 yang2 chun1 。

## 注释

## 译文

## 赏析
