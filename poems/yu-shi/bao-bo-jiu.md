---
id: yu-shi-bao-bo-jiu
title: 薄薄酒
titlePinyin: bao2 bo2 jiu3
titleSlug: bao-bo-jiu
author: 于石
authorPinyin: yu2 shi2
authorSlug: yu-shi
dynasty: 宋
dynastyPinyin: song4
dynastySlug: song
tags: []
---

## 正文

- 薄薄酒，可盡歡。
- 粗粗布，可御寒。
- 醜婦不與人爭妍。
- 西園公卿百萬錢，何如江湖散人秋風一釣船。
- 萬騎出塞銘燕然，何如馿背長吟灞橋風雪天。
- 張燈夜宴，不如濯足早眠。
- 高談雄辯，不如靜坐忘言。
- 八珍犀筯，不如一飽苜蓿盤。
- 高車駟馬，不如杖屨行花邊。
- 一身自適心乃安，人生誰能滿百年。
- 富貴蟻穴一夢覺，利名蝸角兩觸蠻。
- 得之何榮失何辱，萬物飄忽風中烟。
- 不如眼前一杯酒，憑高舒嘯天地寬。

## 拼音

- bao2 bo2 jiu3 ， ke3 jin4 huan1 。
- cu1 cu1 bu4 ， ke3 yu4 han2 。
- chou3 fu4 bu4 yu3 ren2 zheng1 yan2 。
- xi1 yuan2 gong1 qing1 bai3 wan4 qian2 ， he2 ru2 jiang1 hu2 san4 ren2 qiu1 feng1 yi2 diao4 chuan2 。
- wan4 qi2 chu1 sai4 ming2 yan4 ran2 ， he2 ru2 lu2 bei4 chang2 yin2 ba4 qiao2 feng1 xue3 tian1 。
- zhang1 deng1 ye4 yan4 ， bu4 ru2 zhuo2 zu2 zao3 mian2 。
- gao1 tan2 xiong2 bian4 ， bu4 ru2 jing4 zuo4 wang4 yan2 。
- ba1 zhen1 xi1 zhu4 ， bu4 ru2 yi4 bao3 mu4 xu0 pan2 。
- gao1 ju1 si4 ma3 ， bu4 ru2 zhang4 ju4 xing2 hua1 bian1 。
- yi4 shen1 zi4 shi4 xin1 nai3 an1 ， ren2 sheng1 shui2 neng2 man3 bai3 nian2 。
- fu4 gui4 yi3 xue2 yi2 meng4 jue2 ， li4 ming2 wo1 jiao3 liang3 chu4 man2 。
- de2 zhi1 he2 rong2 shi1 he2 ru3 ， wan4 wu4 piao1 hu1 feng1 zhong1 yan1 。
- bu4 ru2 yan3 qian2 yi4 bei1 jiu3 ， ping2 gao1 shu1 xiao4 tian1 di4 kuan1 。

## 注释

## 译文

## 赏析
