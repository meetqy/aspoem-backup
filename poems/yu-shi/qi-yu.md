---
id: yu-shi-qi-yu
title: 祈雨
titlePinyin: qi2 yu3
titleSlug: qi-yu
author: 于石
authorPinyin: yu2 shi2
authorSlug: yu-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 六月不雨至七月，草木脆乾石欲裂。
- 方士畫符如畫鴉，呵叱風伯鞭雷車。
- 九天雲垂海水立，驕陽化爲雨三日。
- 萬口競誇方士靈，彼亦自謂吾符神。
- 誰知水旱皆天數，貪天之功天所惡。
- 吾心修德可弭災，大抵雨從心上來。
- 桑林自責天乃雨，豈在區區用方士。

## 拼音

- liu4 yue4 bu4 yu3 zhi4 qi1 yue4 ， cao3 mu4 cui4 qian2 shi2 yu4 lie4 。
- fang1 shi4 hua4 fu2 ru2 hua4 ya1 ， he1 chi4 feng1 bo2 bian1 lei2 ju1 。
- jiu3 tian1 yun2 chui2 hai3 shui3 li4 ， jiao1 yang2 hua4 wei2 yu3 san1 ri4 。
- wan4 kou3 jing4 kua1 fang1 shi4 ling2 ， bi3 yi4 zi4 wei4 wu2 fu2 shen2 。
- shui2 zhi1 shui3 han4 jie1 tian1 shu4 ， tan1 tian1 zhi1 gong1 tian1 suo3 e4 。
- wu2 xin1 xiu1 de2 ke3 mi3 zai1 ， da4 di3 yu3 cong2 xin1 shang4 lai2 。
- sang1 lin2 zi4 ze2 tian1 nai3 yu3 ， qi3 zai4 qu1 qu1 yong4 fang1 shi4 。

## 注释

## 译文

## 赏析
