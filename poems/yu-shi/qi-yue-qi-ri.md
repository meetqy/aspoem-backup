---
id: yu-shi-qi-yue-qi-ri
title: 七月七日
titlePinyin: qi1 yue4 qi1 ri4
titleSlug: qi-yue-qi-ri
author: 于石
authorPinyin: yu2 shi2
authorSlug: yu-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 西風掃殘暑，微月澹新秋。
- 相傳織女星，今夕嫁牽牛。
- 翩翩聯鵲橋，亭亭擁龍輈。
- 多少乞巧人，笑語穿針縷。
- 吾嘗夜觀象，細與推其由。
- 惟有五緯星，順逆有去留。
- 經星二十八，歷歷如綴旒。
- 萬古儼不動，分列十二州。
- 其餘衆常星，爛然滿空浮。
- 休咎必有證，君德修不修。
- 胡獨牛與女，不與衆星侔。
- 乃知塵世人，配偶相綢繆。
- 少陵號詩史，萬象窮冥搜。
- 亦云年年渡，秋期何用愁。
- 彼哉柳河東，抱拙不自謀。
- 旁趨事曲折，竊效兒女求。
- 誰與倡邪說，誕謾不復收。
- 淫褻轉相襲，寖使其辭浮。
- 仙槎倘可乘，我欲凌空遊。
- 再拜二星靈，一洗千古羞。
- 天高不可問，河漢空西流。

## 拼音

- xi1 feng1 sao3 can2 shu3 ， wei1 yue4 dan4 xin1 qiu1 。
- xiang1 chuan2 zhi1 nü3 xing1 ， jin1 xi1 jia4 qian1 niu2 。
- pian1 pian1 lian2 que4 qiao2 ， ting2 ting2 yong1 long2 zhou1 。
- duo1 shao3 qi3 qiao3 ren2 ， xiao4 yu3 chuan1 zhen1 lü3 。
- wu2 chang2 ye4 guan1 xiang4 ， xi4 yu3 tui1 qi2 you2 。
- wei2 you3 wu3 wei3 xing1 ， shun4 ni4 you3 qu4 liu2 。
- jing1 xing1 er4 shi2 ba1 ， li4 li4 ru2 zhui4 liu2 。
- wan4 gu3 yan3 bu2 dong4 ， fen1 lie4 shi2 er4 zhou1 。
- qi2 yu2 zhong4 chang2 xing1 ， lan4 ran2 man3 kong1 fu2 。
- xiu1 jiu4 bi4 you3 zheng4 ， jun1 de2 xiu1 bu0 xiu1 。
- hu2 du2 niu2 yu3 nü3 ， bu4 yu3 zhong4 xing1 mou2 。
- nai3 zhi1 chen2 shi4 ren2 ， pei4 ou3 xiang1 chou2 mou2 。
- shao3 ling2 hao4 shi1 shi3 ， wan4 xiang4 qiong2 ming2 sou1 。
- yi4 yun2 nian2 nian2 du4 ， qiu1 qi1 he2 yong4 chou2 。
- bi3 zai1 liu3 he2 dong1 ， bao4 zhuo1 bu2 zi4 mou2 。
- pang2 qu1 shi4 qu1 zhe2 ， qie4 xiao4 er2 nü3 qiu2 。
- shui2 yu3 chang4 xie2 shuo1 ， dan4 man2 bu2 fu4 shou1 。
- yin2 xie4 zhuan3 xiang1 xi2 ， jin4 shi3 qi2 ci2 fu2 。
- xian1 cha2 tang3 ke3 cheng2 ， wo3 yu4 ling2 kong1 you2 。
- zai4 bai4 er4 xing1 ling2 ， yi4 xi3 qian1 gu3 xiu1 。
- tian1 gao1 bu4 ke3 wen4 ， he2 han4 kong1 xi1 liu2 。

## 注释

## 译文

## 赏析
