---
id: wang-gong-chen-qi-ying-hui-shi
title: 耆英會詩
titlePinyin: qi2 ying1 hui4 shi1
titleSlug: qi-ying-hui-shi
author: 王拱辰
authorPinyin: wang2 gong3 chen2
authorSlug: wang-gong-chen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 西都山水天下奇，神嵩景室環清伊。
- 甫申間氣秀不絕，生賢會聖昌明時。
- 衣冠占數盛文雅，台符卿月光離離。
- 魏京雄奧壓幽朔，遊宮御府嚴天威。
- 膏田千里翳桑柘，犀甲萬旅馴熊羆。
- 公當緩带名三鎮，懸赤繼軫承保釐。
- 追推契遇最深舊，加復雍孟交旌麾。
- 仁皇一莊龍虎榜，桂堂先後攀高枝。
- 宦遊出處五十載，鸞臺驥路俱騰夷。
- 三公極位固遼隔，五年以長猶肩隨。
- 公今復主鳳門鑰，僕亦再撫侗臺圻。
- 二京相望阻河廣，三徑不克陪遊嬉。
- 忽聞幹步踵門至，投我十二耆英詩。
- 整冠肅貌諷章句，若坐寶肆羅珠璣。
- 爲言白傅有高躅，九尹結社真可師。
- 欲令千載著風迹，亟就僧館圖神姿。
- 詞宗端殿序篇目，滂灑大筆何淋灕。
- 眷言履道靡充詘，菟裘近邑將營歸。
- 敢云繪素得精筆，願列霜壁如唐規。
- 退居舊相國元老，十年還政瀍之涯。
- 康寧富貴備五福，靈寶盛氣如虹霓。
- 昔年大對繼晁董，登科賜第同一期。
- 紫垣步武既通接，金沙里閈還鄰比。
- 探禪論道劇訓對，摩軋太古窮天機。
- 二賢勳業冠朝省，爵齒官學誰依稀。
- 今將圖畫表來世，詎可下客聯纓緌。
- 既蒙月品定人物，不敢循避違風期。
- 況承開閣厚賓客，富有景物佳園池。
- 銅駝坊西福善宅，修竹萬箇籠清漪。
- 天光臺高未百尺，下眺林嶺如屏帷。
- 花王千品盡殊勝，風光繡畫三春暉。
- 六相街中潞公第，碧瓦萬木煙參差。
- 左隅廟室本經禮，右閣宸翰尊星奎。
- 婆娑青鳳舞松柏，煥爛素錦薰酴醿。
- 石渠飛溜漱寒玉，晝夜竽瑟鳴階墀。
- 伊予陋宇治窮僻，姑喜地廣爲環溪。
- 樓名多景可曠望，臺號風月延清暉。
- 四時花蘤不外假，拏舟傲幘聯嬉怡。
- 懷歸撫事若饑渴，恨無羽翼西南飛。
- 人生交舊貴倫輩，情親意接心相知。
- 豈無晚秀負才藴，高談大笑拘禮儀。
- 洛中故事名義燕，二毛第一年相推。
- 灑冠登仕荷天寵，尊君報國當百爲。
- 既嗟大耋盍知止，納祿謝事皆所宜。
- 顧方北道倚煩劇，未許解紱披荷衣。
- 長篇不令負花約，爲指風什歌式微。
- 如羹甘露爽心骨，似柄玉麈親顔眉。
- 蘭叢雖未長羅宅，菊英似亦思陶籬。
- 子山已著小園賦，彥倫猶媿鍾山移。
- 聊攄短引謝招隠，肯使猿鶴常驚啼。

## 拼音

- xi1 du1 shan1 shui3 tian1 xia4 qi2 ， shen2 song1 jing3 shi4 huan2 qing1 yi1 。
- fu3 shen1 jian4 qi4 xiu4 bu4 jue2 ， sheng1 xian2 hui4 sheng4 chang1 ming2 shi2 。
- yi1 guan1 zhan4 shu4 sheng4 wen2 ya3 ， tai2 fu2 qing1 yue4 guang1 li2 li2 。
- wei4 jing1 xiong2 ao4 ya1 you1 shuo4 ， you2 gong1 yu4 fu3 yan2 tian1 wei1 。
- gao1 tian2 qian1 li3 yi4 sang1 zhe4 ， xi1 jia3 wan4 lü3 xun4 xiong2 pi2 。
- gong1 dang1 huan3 dai4 ming2 san1 zhen4 ， xuan2 chi4 ji4 zhen3 cheng2 bao3 li2 。
- zhui1 tui1 qi4 yu4 zui4 shen1 jiu4 ， jia1 fu4 yong1 meng4 jiao1 jing1 hui1 。
- ren2 huang2 yi4 zhuang1 long2 hu3 bang3 ， gui4 tang2 xian1 hou4 pan1 gao1 zhi1 。
- huan4 you2 chu1 chu3 wu3 shi2 zai4 ， luan2 tai2 ji4 lu4 ju4 teng2 yi2 。
- san1 gong1 ji2 wei4 gu4 liao2 ge2 ， wu3 nian2 yi3 chang2 you2 jian1 sui2 。
- gong1 jin1 fu4 zhu3 feng4 men2 yue4 ， pu2 yi4 zai4 fu3 dong4 tai2 qi2 。
- er4 jing1 xiang1 wang4 zu3 he2 guang3 ， san1 jing4 bu2 ke4 pei2 you2 xi1 。
- hu1 wen2 gan4 bu4 zhong3 men2 zhi4 ， tou2 wo3 shi2 er4 qi2 ying1 shi1 。
- zheng3 guan1 su4 mao4 feng3 zhang1 ju4 ， ruo4 zuo4 bao3 si4 luo2 zhu1 ji1 。
- wei2 yan2 bai2 fu4 you3 gao1 zhu2 ， jiu3 yin3 jie2 she4 zhen1 ke3 shi1 。
- yu4 ling4 qian1 zai4 zhu4 feng1 ji4 ， ji2 jiu4 seng1 guan3 tu2 shen2 zi1 。
- ci2 zong1 duan1 dian4 xu4 pian1 mu4 ， pang1 sa3 da4 bi3 he2 lin2 li2 。
- juan4 yan2 lü3 dao4 mi2 chong1 qu1 ， tu2 qiu2 jin4 yi4 jiang1 ying2 gui1 。
- gan3 yun2 hui4 su4 de2 jing1 bi3 ， yuan4 lie4 shuang1 bi4 ru2 tang2 gui1 。
- tui4 ju1 jiu4 xiang1 guo2 yuan2 lao3 ， shi2 nian2 huan2 zheng4 chan2 zhi1 ya2 。
- kang1 ning2 fu4 gui4 bei4 wu3 fu2 ， ling2 bao3 sheng4 qi4 ru2 hong2 ni2 。
- xi1 nian2 da4 dui4 ji4 chao2 dong3 ， deng1 ke1 ci4 di4 tong2 yi1 qi1 。
- zi3 yuan2 bu4 wu3 ji4 tong1 jie1 ， jin1 sha1 li3 han4 huan2 lin2 bi3 。
- tan4 shan4 lun4 dao4 ju4 xun4 dui4 ， mo2 ya4 tai4 gu3 qiong2 tian1 ji1 。
- er4 xian2 xun1 ye4 guan1 chao2 sheng3 ， jue2 chi3 guan1 xue2 shui2 yi1 xi1 。
- jin1 jiang1 tu2 hua4 biao3 lai2 shi4 ， ju4 ke3 xia4 ke4 lian2 ying1 rui2 。
- ji4 meng2 yue4 pin3 ding4 ren2 wu4 ， bu4 gan3 xun2 bi4 wei2 feng1 qi1 。
- kuang4 cheng2 kai1 ge2 hou4 bin1 ke4 ， fu4 you3 jing3 wu4 jia1 yuan2 chi2 。
- tong2 tuo2 fang1 xi1 fu2 shan4 zhai2 ， xiu1 zhu2 wan4 ge4 long2 qing1 yi1 。
- tian1 guang1 tai2 gao1 wei4 bai3 chi3 ， xia4 tiao4 lin2 ling3 ru2 ping2 wei2 。
- hua1 wang2 qian1 pin3 jin4 shu1 sheng4 ， feng1 guang1 xiu4 hua4 san1 chun1 hui1 。
- liu4 xiang1 jie1 zhong1 lu4 gong1 di4 ， bi4 wa3 wan4 mu4 yan1 can1 cha4 。
- zuo3 yu2 miao4 shi4 ben3 jing1 li3 ， you4 ge2 chen2 han4 zun1 xing1 kui2 。
- po2 suo1 qing1 feng4 wu3 song1 bai3 ， huan4 lan4 su4 jin3 xun1 tu2 mi2 。
- shi2 qu2 fei1 liu1 shu4 han2 yu4 ， zhou4 ye4 yu2 se4 ming2 jie1 chi2 。
- yi1 yu3 lou4 yu3 zhi4 qiong2 pi4 ， gu1 xi3 di4 guang3 wei2 huan2 xi1 。
- lou2 ming2 duo1 jing3 ke3 kuang4 wang4 ， tai2 hao4 feng1 yue4 yan2 qing1 hui1 。
- si4 shi2 hua1 hua1 bu2 wai4 jia3 ， na2 zhou1 ao4 ze2 lian2 xi1 yi2 。
- huai2 gui1 fu3 shi4 ruo4 ji1 ke3 ， hen4 wu2 yu3 yi4 xi1 nan2 fei1 。
- ren2 sheng1 jiao1 jiu4 gui4 lun2 bei4 ， qing2 qin1 yi4 jie1 xin1 xiang1 zhi1 。
- qi3 wu2 wan3 xiu4 fu4 cai2 yun4 ， gao1 tan2 da4 xiao4 ju1 li3 yi2 。
- luo4 zhong1 gu4 shi0 ming2 yi4 yan4 ， er4 mao2 di4 yi1 nian2 xiang1 tui1 。
- sa3 guan1 deng1 shi4 he2 tian1 chong3 ， zun1 jun1 bao4 guo2 dang1 bai3 wei2 。
- ji4 jie1 da4 die2 he2 zhi1 zhi3 ， na4 lu4 xie4 shi4 jie1 suo3 yi2 。
- gu4 fang1 bei3 dao4 yi3 fan2 ju4 ， wei4 xu1 jie3 fu2 pi1 he2 yi1 。
- chang2 pian1 bu2 ling4 fu4 hua1 yue1 ， wei2 zhi3 feng1 shen2 ge1 shi4 wei1 。
- ru2 geng1 gan1 lu4 shuang3 xin1 gu3 ， si4 bing3 yu4 zhu3 qin1 yan2 mei2 。
- lan2 cong2 sui1 wei4 chang2 luo2 zhai2 ， ju2 ying1 si4 yi4 si1 tao2 li2 。
- zi3 shan1 yi3 zhu4 xiao3 yuan2 fu4 ， yan4 lun2 you2 kui4 zhong1 shan1 yi2 。
- liao2 shu1 duan3 yin3 xie4 zhao1 yin3 ， ken3 shi3 yuan2 he4 chang2 jing1 ti2 。

## 注释

## 译文

## 赏析
