---
id: du-mu-ti-chi-zhou-nong-shui-ting
title: 題池州弄水亭
titlePinyin: ti2 chi2 zhou1 nong4 shui3 ting2
titleSlug: ti-chi-zhou-nong-shui-ting
author: 杜牧
authorPinyin: du4 mu4
authorSlug: du-mu
dynasty: 唐
dynastyPinyin: tang2
dynastySlug: tang
tags: []
---

## 正文

- 弄水亭前溪，颭灩翠綃舞。
- 綺席草芊芊，紫嵐峯伍伍。
- 螭蟠得形勢，翬飛如軒戶。
- 一鏡匳曲堤，萬丸跳猛雨。
- 檻前燕鴈棲，枕上巴帆去。
- 叢筠侍修廊，密蕙媚幽圃。
- 杉樹碧爲幢，花駢紅作堵。
- 停樽遲晚月，咽咽上幽渚。
- 客舟耿孤燈，萬里人夜語。
- 漫流罥苔槎，飢鳧曬雪羽。
- 玄絲落鉤餌，冰鱗看吞吐。
- 斷霓天帔垂，狂燒漢旗怒。
- 曠朗半秋曉，蕭瑟好風露。
- 光潔疑可攬，欲以襟懷貯。
- 幽抱吟九歌，羈情思湘浦。
- 四時皆異狀，終日爲良遇。
- 小山浸石稜，撑舟入幽處。
- 孤歌倚桂巖，晚酒眠松塢。
- 紆餘帶竹村，蠶鄉足砧杵。
- 塍泉落環珮，畦苗差纂組。
- 風俗知所尚，豪強耻孤侮。
- 隣喪不相舂，公租無詬負。
- 農時貴伏臘，簪瑱事禮賂。
- 鄉校富華禮，征行產強弩。
- 不能自勉去，但媿來何暮。
- 故園漢上林，信美非吾土。

## 拼音

- nong4 shui3 ting2 qian2 xi1 ， zhan3 yan4 cui4 xiao1 wu3 。
- qi3 xi2 cao3 qian1 qian1 ， zi3 lan2 feng1 wu3 wu3 。
- chi1 pan2 de2 xing2 shi4 ， hui1 fei1 ru2 xuan1 hu4 。
- yi2 jing4 lian2 qu3 di1 ， wan4 wan2 tiao4 meng3 yu3 。
- jian4 qian2 yan4 yan4 qi1 ， zhen3 shang4 ba1 fan1 qu4 。
- cong2 yun2 shi4 xiu1 lang2 ， mi4 hui4 mei4 you1 pu3 。
- shan1 shu4 bi4 wei2 zhuang4 ， hua1 pian2 hong2 zuo4 du3 。
- ting2 zun1 chi2 wan3 yue4 ， yan4 yan4 shang4 you1 zhu3 。
- ke4 zhou1 geng3 gu1 deng1 ， wan4 li3 ren2 ye4 yu3 。
- man4 liu2 juan4 tai2 cha2 ， ji1 fu2 shai4 xue3 yu3 。
- xuan2 si1 luo4 gou1 er3 ， bing1 lin2 kan4 tun1 tu3 。
- duan4 ni2 tian1 pei4 chui2 ， kuang2 shao1 han4 qi2 nu4 。
- kuang4 lang3 ban4 qiu1 xiao3 ， xiao1 se4 hao3 feng1 lu4 。
- guang1 jie2 yi2 ke3 lan3 ， yu4 yi3 jin1 huai2 zhu4 。
- you1 bao4 yin2 jiu3 ge1 ， ji1 qing2 si1 xiang1 pu3 。
- si4 shi2 jie1 yi4 zhuang4 ， zhong1 ri4 wei2 liang2 yu4 。
- xiao3 shan1 jin4 shi2 leng2 ， cheng1 zhou1 ru4 you1 chu3 。
- gu1 ge1 yi3 gui4 yan2 ， wan3 jiu3 mian2 song1 wu4 。
- yu1 yu2 dai4 zhu2 cun1 ， can2 xiang1 zu2 zhen1 chu3 。
- cheng2 quan2 luo4 huan2 pei4 ， qi2 miao2 cha4 zuan3 zu3 。
- feng1 su2 zhi1 suo3 shang4 ， hao2 qiang2 chi3 gu1 wu3 。
- lin2 sang1 bu4 xiang1 chong1 ， gong1 zu1 wu2 gou4 fu4 。
- nong2 shi2 gui4 fu2 la4 ， zan1 tian4 shi4 li3 lu4 。
- xiang1 xiao4 fu4 hua2 li3 ， zheng1 xing2 chan3 qiang2 nu3 。
- bu4 neng2 zi4 mian3 qu4 ， dan4 kui4 lai2 he2 mu4 。
- gu4 yuan2 han4 shang4 lin2 ， xin4 mei3 fei1 wu2 tu3 。

## 注释

## 译文

## 赏析
