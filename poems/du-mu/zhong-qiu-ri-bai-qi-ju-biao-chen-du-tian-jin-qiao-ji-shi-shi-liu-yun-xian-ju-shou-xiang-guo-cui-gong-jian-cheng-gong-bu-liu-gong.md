---
id: du-mu-zhong-qiu-ri-bai-qi-ju-biao-chen-du-tian-jin-qiao-ji-shi-shi-liu-yun-xian-ju-shou-xiang-guo-cui-gong-jian-cheng-gong-bu-liu-gong
title: 中秋日拜起居表晨渡天津橋即事十六韻獻居守相國崔公兼呈工部劉公
titlePinyin: zhong1 qiu1 ri4 bai4 qi3 ju1 biao3 chen2 du4 tian1 jin1 qiao2 ji2 shi4 shi2 liu4 yun4 xian4 ju1 shou3 xiang1 guo2 cui1 gong1 jian1 cheng2 gong1 bu4 liu2 gong1
titleSlug: zhong-qiu-ri-bai-qi-ju-biao-chen-du-tian-jin-qiao-ji-shi-shi-liu-yun-xian-ju-shou-xiang-guo-cui-gong-jian-cheng-gong-bu-liu-gong
author: 杜牧
authorPinyin: du4 mu4
authorSlug: du-mu
dynasty: 唐
dynastyPinyin: tang2
dynastySlug: tang
tags: []
---

## 正文

- 碧樹康莊內，清川鞏洛間。
- 壇分中岳頂，城繚大河灣。
- 廣殿含涼靜，深宮積翠閑。
- 樓齊雲漠漠，橋束水潺潺。
- 過雨檉枝潤，迎霜柿葉殷。
- 紫鱗衝晚浪，白鳥背秋山。
- 月拜西歸表，晨趨北向班。
- 鴛鴻隨半仗，貔虎護重關。
- 玉帳才容足，金罇暫解顏。
- 跡留傷墮屨，恩在樂銜環。
- 南省蘭先握，東堂桂早攀。
- 龍門君夭矯，鶯谷我綿蠻。
- 分薄嵇心懶，哀多庾鬢班。
- 人慙公幹臥，頻送子牟還。
- 自覩宸居壯，誰憂國步艱。
- 只應時與醉，因病縱疎頑。

## 拼音

- bi4 shu4 kang1 zhuang1 nei4 ， qing1 chuan1 gong3 luo4 jian4 。
- tan2 fen1 zhong1 yue4 ding3 ， cheng2 liao2 da4 he2 wan1 。
- guang3 dian4 han2 liang2 jing4 ， shen1 gong1 ji1 cui4 xian2 。
- lou2 qi2 yun2 mo4 mo4 ， qiao2 shu4 shui3 chan2 chan2 。
- guo4 yu3 cheng1 zhi1 run4 ， ying2 shuang1 shi4 ye4 yin1 。
- zi3 lin2 chong1 wan3 lang4 ， bai2 niao3 bei4 qiu1 shan1 。
- yue4 bai4 xi1 gui1 biao3 ， chen2 qu1 bei3 xiang4 ban1 。
- yuan1 hong2 sui2 ban4 zhang4 ， pi2 hu3 hu4 zhong4 guan1 。
- yu4 zhang4 cai2 rong2 zu2 ， jin1 zun1 zan4 jie3 yan2 。
- ji4 liu2 shang1 duo4 ju4 ， en1 zai4 le4 xian2 huan2 。
- nan2 sheng3 lan2 xian1 wo4 ， dong1 tang2 gui4 zao3 pan1 。
- long2 men2 jun1 yao1 jiao3 ， ying1 gu3 wo3 mian2 man2 。
- fen1 bao2 ji1 xin1 lan3 ， ai1 duo1 yu3 bin4 ban1 。
- ren2 can2 gong1 gan4 wo4 ， bin1 song4 zi3 mu4 huan2 。
- zi4 du3 chen2 ju1 zhuang4 ， shui2 you1 guo2 bu4 jian1 。
- zhi1 ying1 shi2 yu3 zui4 ， yin1 bing4 zong4 shu1 wan2 。

## 注释

## 译文

## 赏析
