---
id: du-mu-zhu-po
title: 朱坡
titlePinyin: zhu1 po1
titleSlug: zhu-po
author: 杜牧
authorPinyin: du4 mu4
authorSlug: du-mu
dynasty: 唐
dynastyPinyin: tang2
dynastySlug: tang
tags: []
---

## 正文

- 下杜鄉園古，泉聲繞舍啼。
- 靜思長慘切，薄宦與乖暌。
- 北闕千門外，南山午谷西。
- 倚川紅葉嶺，連寺綠楊堤。
- 迥野翹霜鶴，澄潭舞錦雞。
- 濤驚堆萬岫，舸急轉千溪。
- 眉點萱牙嫩，風條柳幄迷。
- 岸藤梢虺尾，沙渚印麑蹄。
- 火燎湘桃塢，波光碧繡畦。
- 日痕絙翠巘，陂影墮晴霓。
- 蝸壁斕斑蘚，銀筵豆蔻泥。
- 洞雲生片段，苔徑繚高低。
- 偃蹇松公老，森嚴竹陣齊。
- 小蓮娃欲語，幽笋稚相攜。
- 漢館留餘趾，周臺接故蹊。
- 蟠蛟岡隱隱，班雉草萋萋。
- 樹老蘿紆組，巖深石啓閨。
- 侵窓紫桂茂，拂面翠禽棲。
- 有計冠終挂，無才筆謾提。
- 自塵何太甚，休笑觸藩羝。

## 拼音

- xia4 du4 xiang1 yuan2 gu3 ， quan2 sheng1 rao4 she4 ti2 。
- jing4 si1 chang2 can3 qie4 ， bao2 huan4 yu3 guai1 kui2 。
- bei3 que4 qian1 men2 wai4 ， nan2 shan1 wu3 gu3 xi1 。
- yi3 chuan1 hong2 ye4 ling3 ， lian2 si4 lü4 yang2 di1 。
- jiong3 ye3 qiao2 shuang1 he4 ， cheng2 tan2 wu3 jin3 ji1 。
- tao1 jing1 dui1 wan4 xiu4 ， ge3 ji2 zhuan3 qian1 xi1 。
- mei2 dian3 xuan1 ya2 nen4 ， feng1 tiao2 liu3 wo4 mi2 。
- an4 teng2 shao1 hui1 wei3 ， sha1 zhu3 yin4 ni2 ti2 。
- huo3 liao2 xiang1 tao2 wu4 ， bo1 guang1 bi4 xiu4 qi2 。
- ri4 hen2 geng1 cui4 yan3 ， bei1 ying3 duo4 qing2 ni2 。
- wo1 bi4 lan2 ban1 xian3 ， yin2 yan2 dou4 kou4 ni2 。
- dong4 yun2 sheng1 pian4 duan4 ， tai2 jing4 liao2 gao1 di1 。
- yan3 jian3 song1 gong1 lao3 ， sen1 yan2 zhu2 zhen4 qi2 。
- xiao3 lian2 wa2 yu4 yu3 ， you1 sun3 zhi4 xiang1 xie2 。
- han4 guan3 liu2 yu2 zhi3 ， zhou1 tai2 jie1 gu4 qi1 。
- pan2 jiao1 gang1 yin3 yin3 ， ban1 zhi4 cao3 qi1 qi1 。
- shu4 lao3 luo2 yu1 zu3 ， yan2 shen1 shi2 qi3 gui1 。
- qin1 chuang1 zi3 gui4 mao4 ， fu2 mian4 cui4 qin2 qi1 。
- you3 ji4 guan1 zhong1 gua4 ， wu2 cai2 bi3 man2 ti2 。
- zi4 chen2 he2 tai4 shen4 ， xiu1 xiao4 chu4 fan1 di1 。

## 注释

## 译文

## 赏析
