---
id: du-mu-feng-he-men-xia-xiang-gong-song-xi-chuan-xiang-gong-jian-ling-xiang-yin-chu-zhen-quan-shu-shi-shi-ba-yun
title: 奉和門下相公送西川相公兼領相印出鎮全蜀詩十八韻
titlePinyin: feng4 he2 men2 xia4 xiang4 gong0 song4 xi1 chuan1 xiang4 gong0 jian1 ling3 xiang1 yin4 chu1 zhen4 quan2 shu3 shi1 shi2 ba1 yun4
titleSlug: feng-he-men-xia-xiang-gong-song-xi-chuan-xiang-gong-jian-ling-xiang-yin-chu-zhen-quan-shu-shi-shi-ba-yun
author: 杜牧
authorPinyin: du4 mu4
authorSlug: du-mu
dynasty: 唐
dynastyPinyin: tang2
dynastySlug: tang
tags: []
---

## 正文

- 盛業冠伊唐，台階翊戴光。
- 無私天雨露，有截舜衣裳。
- 蜀輟新衡鏡，池留舊鳳凰。
- 同心真石友，寫恨蔑河梁。
- 虎騎搖風斾，貂冠韻水蒼。
- 彤弓隨武庫，金印逐文房。
- 棧壓嘉陵咽，峰橫劒閣長。
- 前驅二星去，開險五丁忙。
- 回首崢嶸盡，連天草樹芳。
- 丹心懸魏闕，往事愴甘棠。
- 治化輕諸葛，威聲懾夜郎。
- 君平教說卦，夫子召升堂。
- 塞接西山雪，橋維萬里檣。
- 奪霞紅錦爛，撲地酒壚香。
- 忝逐三千客，曾依數仞牆。
- 滯頑堪白屋，攀附亦同行。
- 肉管伶倫曲，簫韶清廟章。
- 唱高知和寡，小子斐然狂。

## 拼音

- sheng4 ye4 guan1 yi1 tang2 ， tai2 jie1 yi4 dai4 guang1 。
- wu2 si1 tian1 yu3 lu4 ， you3 jie2 shun4 yi1 shang0 。
- shu3 chuo4 xin1 heng2 jing4 ， chi2 liu2 jiu4 feng4 huang2 。
- tong2 xin1 zhen1 shi2 you3 ， xie3 hen4 mie4 he2 liang2 。
- hu3 qi2 yao2 feng1 pei4 ， diao1 guan1 yun4 shui3 cang1 。
- tong2 gong1 sui2 wu3 ku4 ， jin1 yin4 zhu2 wen2 fang2 。
- zhan4 ya1 jia1 ling2 yan4 ， feng1 heng2 jian4 ge2 chang2 。
- qian2 qu1 er4 xing1 qu4 ， kai1 xian3 wu3 ding1 mang2 。
- hui2 shou3 zheng1 rong2 jin4 ， lian2 tian1 cao3 shu4 fang1 。
- dan1 xin1 xuan2 wei4 que4 ， wang3 shi4 chuang4 gan1 tang2 。
- zhi4 hua4 qing1 zhu1 ge3 ， wei1 sheng1 she4 ye4 lang2 。
- jun1 ping2 jiao4 shuo1 gua4 ， fu1 zi3 zhao4 sheng1 tang2 。
- sai1 jie1 xi1 shan1 xue3 ， qiao2 wei2 wan4 li3 qiang2 。
- duo2 xia2 hong2 jin3 lan4 ， pu1 di4 jiu3 lu2 xiang1 。
- tian3 zhu2 san1 qian1 ke4 ， ceng2 yi1 shu4 ren4 qiang2 。
- zhi4 wan2 kan1 bai2 wu1 ， pan1 fu4 yi4 tong2 xing2 。
- rou4 guan3 ling2 lun2 qu3 ， xiao1 shao2 qing1 miao4 zhang1 。
- chang4 gao1 zhi1 he2 gua3 ， xiao3 zi0 fei3 ran2 kuang2 。

## 注释

## 译文

## 赏析
