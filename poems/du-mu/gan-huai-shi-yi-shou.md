---
id: du-mu-gan-huai-shi-yi-shou
title: 感懷詩一首
titlePinyin: gan3 huai2 shi1 yi4 shou3
titleSlug: gan-huai-shi-yi-shou
author: 杜牧
authorPinyin: du4 mu4
authorSlug: du-mu
dynasty: 唐
dynastyPinyin: tang2
dynastySlug: tang
tags: []
---

## 正文

- 高文會隋季，提劒徇天意。
- 扶持萬代人，步驟三皇地。
- 聖云繼之神，神仍用文治。
- 德澤酌生靈，沈酣薰骨髓。
- 旄頭騎箕尾，風塵薊門起。
- 胡兵殺漢兵，屍滿咸陽市。
- 宣皇走豪傑，談笑開中否。
- 蟠聯兩河間，燼萌終不弭。
- 號爲精兵處，齊蔡燕趙魏。
- 合環千里疆，爭爲一家事。
- 逆子嫁虜孫，西隣聘東里。
- 急熱同手足，唱和如宮徵。
- 法制自作爲，禮文爭僭擬。
- 壓階螭鬬角，畫屋龍交尾。
- 署紙日替名，分財賞稱賜。
- 刳隍𣤮萬尋，繚垣疊千雉。
- 誓將付孱孫，血絕然方已。
- 九廟仗神靈，四海爲輸委。
- 如何七十年，汗赩含羞恥。
- 韓彭不再生，英衛皆爲鬼。
- 凶門爪牙輩，穰穰如兒戲。
- 累聖但日吁，閫外將誰寄。
- 屯田數十萬，隄防常慴惴。
- 急征赴軍須，厚賦資凶器。
- 因隳畫一法，且逐隨時利。
- 流品極蒙尨，網羅漸離弛。
- 夷狄日開張，黎元愈憔悴。
- 邈矣遠太平，蕭然盡煩費。
- 至於貞元末，風流恣綺靡。
- 艱極泰循來，元和聖天子。
- 元和聖天子，英明湯武上。
- 茅茨覆宮殿，封章綻帷帳。
- 伍旅拔雄兒，夢卜庸真相。
- 勃雲走轟霆，河南一平盪。
- 繼于長慶初，燕趙終舁襁。
- 攜妻負子來，北闕爭頓顙。
- 故老撫兒孫，爾生今有望。
- 茹鯁喉尚隘，負重力未壯。
- 坐幄無奇兵，吞舟漏疎網。
- 骨添薊垣沙，血漲滹沱浪。
- 秖云徒有征，安能問無狀。
- 一日五諸侯，奔亡如鳥往。
- 取之難梯天，失之易反掌。
- 蒼然太行路，翦翦還榛莽。
- 關西賤男子，誓肉虜杯羹。
- 請數繫虜事，誰其爲我聽。
- 蕩蕩乾坤大，曈曈日月明。
- 叱起文武業，可以豁洪溟。
- 安得封域內，長有扈苗征。
- 七十里百里，彼亦何嘗爭。
- 往往念所至，得醉愁蘇醒。
- 韜舌辱壯心，叫閽無助聲。
- 聊書感懷韻，焚之遺賈生。

## 拼音

- gao1 wen2 hui4 sui2 ji4 ， ti2 jian4 xun4 tian1 yi4 。
- fu2 chi2 wan4 dai4 ren2 ， bu4 zhou4 san1 huang2 di4 。
- sheng4 yun2 ji4 zhi1 shen2 ， shen2 reng2 yong4 wen2 zhi4 。
- de2 ze2 zhuo2 sheng1 ling2 ， shen3 han1 xun1 gu3 sui3 。
- mao2 tou2 qi2 ji1 wei3 ， feng1 chen2 ji4 men2 qi3 。
- hu2 bing1 sha1 han4 bing1 ， shi1 man3 xian2 yang2 shi4 。
- xuan1 huang2 zou3 hao2 jie2 ， tan2 xiao4 kai1 zhong1 fou3 。
- pan2 lian2 liang3 he2 jian4 ， jin4 meng2 zhong1 bu4 mi3 。
- hao4 wei2 jing1 bing1 chu3 ， qi2 cai4 yan4 zhao4 wei4 。
- he2 huan2 qian1 li3 jiang1 ， zheng1 wei2 yi4 jia1 shi4 。
- ni4 zi3 jia4 lu3 sun1 ， xi1 lin2 pin4 dong1 li3 。
- ji2 re4 tong2 shou3 zu2 ， chang4 he4 ru2 gong1 zhi3 。
- fa3 zhi4 zi4 zuo4 wei2 ， li3 wen2 zheng1 jian4 ni3 。
- ya1 jie1 chi1 dou4 jiao3 ， hua4 wu1 long2 jiao1 wei3 。
- shu3 zhi3 ri4 ti4 ming2 ， fen1 cai2 shang3 cheng1 ci4 。
- ku1 huang2 𣤮 wan4 xun2 ， liao2 yuan2 die2 qian1 zhi4 。
- shi4 jiang1 fu4 chan2 sun1 ， xue4 jue2 ran2 fang1 yi3 。
- jiu3 miao4 zhang4 shen2 ling2 ， si4 hai3 wei2 shu1 wei3 。
- ru2 he2 qi1 shi2 nian2 ， han4 xi4 han2 xiu1 chi3 。
- han2 peng2 bu2 zai4 sheng1 ， ying1 wei4 jie1 wei2 gui3 。
- xiong1 men2 zhao3 ya2 bei4 ， rang2 rang2 ru2 er2 xi4 。
- lei4 sheng4 dan4 ri4 xu1 ， kun3 wai4 jiang1 shui2 ji4 。
- tun2 tian2 shu4 shi2 wan4 ， di1 fang2 chang2 she4 zhui4 。
- ji2 zheng1 fu4 jun1 xu1 ， hou4 fu4 zi1 xiong1 qi4 。
- yin1 hui1 hua4 yi4 fa3 ， qie3 zhu2 sui2 shi2 li4 。
- liu2 pin3 ji2 meng2 meng2 ， wang3 luo2 jian4 li2 chi2 。
- yi2 di2 ri4 kai1 zhang1 ， li2 yuan2 yu4 qiao2 cui4 。
- miao3 yi3 yuan3 tai4 ping2 ， xiao1 ran2 jin4 fan2 fei4 。
- zhi4 yu2 zhen1 yuan2 mo4 ， feng1 liu2 zi4 qi3 mi2 。
- jian1 ji2 tai4 xun2 lai2 ， yuan2 he2 sheng4 tian1 zi3 。
- yuan2 he2 sheng4 tian1 zi3 ， ying1 ming2 tang1 wu3 shang4 。
- mao2 ci2 fu4 gong1 dian4 ， feng1 zhang1 zhan4 wei2 zhang4 。
- wu3 lü3 ba2 xiong2 er2 ， meng4 bu3 yong1 zhen1 xiang4 。
- bo2 yun2 zou3 hong1 ting2 ， he2 nan2 yi4 ping2 dang4 。
- ji4 yu2 chang2 qing4 chu1 ， yan4 zhao4 zhong1 yu2 qiang3 。
- xie2 qi1 fu4 zi3 lai2 ， bei3 que4 zheng1 dun4 sang3 。
- gu4 lao3 fu3 er2 sun1 ， er3 sheng1 jin1 you3 wang4 。
- ru2 geng3 hou2 shang4 ai4 ， fu4 zhong4 li4 wei4 zhuang4 。
- zuo4 wo4 wu2 qi2 bing1 ， tun1 zhou1 lou4 shu1 wang3 。
- gu3 tian1 ji4 yuan2 sha1 ， xue4 zhang3 hu1 tuo2 lang4 。
- zhi3 yun2 tu2 you3 zheng1 ， an1 neng2 wen4 wu2 zhuang4 。
- yi2 ri4 wu3 zhu1 hou2 ， ben1 wang2 ru2 niao3 wang3 。
- qu3 zhi1 nan2 ti1 tian1 ， shi1 zhi1 yi4 fan3 zhang3 。
- cang1 ran2 tai4 hang2 lu4 ， jian3 jian3 huan2 zhen1 mang3 。
- guan1 xi1 jian4 nan2 zi3 ， shi4 rou4 lu3 bei1 geng1 。
- qing3 shu4 xi4 lu3 shi4 ， shui2 qi2 wei2 wo3 ting1 。
- dang4 dang4 qian2 kun1 da4 ， tong2 tong2 ri4 yue4 ming2 。
- chi4 qi3 wen2 wu3 ye4 ， ke3 yi3 huo1 hong2 ming2 。
- an1 de2 feng1 yu4 nei4 ， chang2 you3 hu4 miao2 zheng1 。
- qi1 shi2 li3 bai3 li3 ， bi3 yi4 he2 chang2 zheng1 。
- wang3 wang3 nian4 suo3 zhi4 ， de2 zui4 chou2 su1 xing3 。
- tao1 she2 ru3 zhuang4 xin1 ， jiao4 hun1 wu2 zhu4 sheng1 。
- liao2 shu1 gan3 huai2 yun4 ， fen2 zhi1 yi2 jia3 sheng1 。

## 注释

## 译文

## 赏析
