---
id: du-mu-ti-tong-ye
title: 題桐葉
titlePinyin: ti2 tong2 ye4
titleSlug: ti-tong-ye
author: 杜牧
authorPinyin: du4 mu4
authorSlug: du-mu
dynasty: 唐
dynastyPinyin: tang2
dynastySlug: tang
tags: []
---

## 正文

- 去年桐落故溪上，把筆偶題歸燕詩。
- 江樓今日送歸燕，正是去年題葉時。
- 葉落燕歸真可惜，東流玄髪且無期。
- 笑筵歌席反惆悵，明月清風愴別離。
- 莊叟彭殤同在夢，陶潛身世兩相遺。
- 一丸五色成虛語，石爛松薪更莫疑。
- 哆侈不勞文似錦，進趨何必利如錐。
- 錢神任爾知無敵，酒聖於吾亦庶幾。
- 江畔秋光蟾閣鏡，檻前山翠茂陵眉。
- 樽香輕泛數枝菊，簷影斜侵半局棊。
- 休指宦遊論巧拙，秪將愚直禱神祇。
- 三吳煙水平生念，寧向閑人道所之。

## 拼音

- qu4 nian2 tong2 luo4 gu4 xi1 shang4 ， ba3 bi3 ou3 ti2 gui1 yan4 shi1 。
- jiang1 lou2 jin1 ri4 song4 gui1 yan4 ， zheng4 shi4 qu4 nian2 ti2 ye4 shi2 。
- ye4 luo4 yan4 gui1 zhen1 ke3 xi1 ， dong1 liu2 xuan2 fa4 qie3 wu2 qi1 。
- xiao4 yan2 ge1 xi2 fan3 chou2 chang4 ， ming2 yue4 qing1 feng1 chuang4 bie2 li2 。
- zhuang1 sou3 peng2 shang1 tong2 zai4 meng4 ， tao2 qian2 shen1 shi4 liang3 xiang1 yi2 。
- yi4 wan2 wu3 se4 cheng2 xu1 yu3 ， shi2 lan4 song1 xin1 geng4 mo4 yi2 。
- duo1 chi3 bu4 lao2 wen2 si4 jin3 ， jin4 qu1 he2 bi4 li4 ru2 zhui1 。
- qian2 shen2 ren4 er3 zhi1 wu2 di2 ， jiu3 sheng4 wu1 wu2 yi4 shu4 ji1 。
- jiang1 pan4 qiu1 guang1 chan2 ge2 jing4 ， jian4 qian2 shan1 cui4 mao4 ling2 mei2 。
- zun1 xiang1 qing1 fan4 shu4 zhi1 ju2 ， yan2 ying3 xie2 qin1 ban4 ju2 qi2 。
- xiu1 zhi3 huan4 you2 lun4 qiao3 zhuo1 ， di1 jiang1 yu2 zhi2 dao3 shen2 qi2 。
- san1 wu2 yan1 shui3 ping2 sheng1 nian4 ， ning2 xiang4 xian2 ren2 dao4 suo3 zhi1 。

## 注释

## 译文

## 赏析
