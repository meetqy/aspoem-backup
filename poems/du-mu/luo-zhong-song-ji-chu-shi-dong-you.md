---
id: du-mu-luo-zhong-song-ji-chu-shi-dong-you
title: 洛中送冀處士東遊
titlePinyin: luo4 zhong1 song4 ji4 chu3 shi4 dong1 you2
titleSlug: luo-zhong-song-ji-chu-shi-dong-you
author: 杜牧
authorPinyin: du4 mu4
authorSlug: du-mu
dynasty: 唐
dynastyPinyin: tang2
dynastySlug: tang
tags: []
---

## 正文

- 處士有儒術，走可挾車輈。
- 壇宇寬帖帖，符彩高酋酋。
- 不愛事耕稼，不樂干王侯。
- 四十餘年中，超超爲浪遊。
- 元和五六歲，客於幽魏州。
- 幽魏多壯士，意氣相淹留。
- 劉濟願跪履，田興請建籌。
- 處士拱兩手，笑之但掉頭。
- 自此南走越，尋山入羅浮。
- 願學不死藥，粗知其來由。
- 却於童頂上，蕭蕭玄髪抽。
- 我作八品吏，洛中如繫囚。
- 忽遭冀處士，豁若登高樓。
- 拂榻與之坐，十日語不休。
- 論今星璨璨，考古寒颼颼。
- 治亂掘根本，蔓延相牽鉤。
- 武事何駿壯，文理何優柔。
- 顏回捧俎豆，項羽橫戈矛。
- 祥雲遶毛髪，高浪開咽喉。
- 但可感神鬼，安能爲獻酬。
- 好入天子夢，刻像來爾求。
- 胡爲去吳會，欲浮滄海舟。
- 贈以蜀馬箠，副之胡罽裘。
- 餞酒載三斗，東郊黃葉稠。
- 我感有淚下，君唱高歌酬。
- 嵩山高萬尺，洛水流千秋。
- 往事不可問，天地空悠悠。
- 四百年炎漢，三十代宗周。
- 二三里遺堵，八九所高丘。
- 人生一世內，何必多悲愁。
- 謌闋解攜去，信非吾輩流。

## 拼音

- chu3 shi4 you3 ru2 shu4 ， zou3 ke3 xie2 ju1 zhou1 。
- tan2 yu3 kuan1 tie1 tie1 ， fu2 cai3 gao1 qiu2 qiu2 。
- bu2 ai4 shi4 geng1 jia4 ， bu2 le4 gan1 wang2 hou2 。
- si4 shi2 yu2 nian2 zhong1 ， chao1 chao1 wei2 lang4 you2 。
- yuan2 he2 wu3 liu4 sui4 ， ke4 wu1 you1 wei4 zhou1 。
- you1 wei4 duo1 zhuang4 shi4 ， yi4 qi4 xiang1 yan1 liu2 。
- liu2 ji4 yuan4 gui4 lü3 ， tian2 xing1 qing3 jian4 chou2 。
- chu3 shi4 gong3 liang3 shou3 ， xiao4 zhi1 dan4 diao4 tou2 。
- zi4 ci3 nan2 zou3 yue4 ， xun2 shan1 ru4 luo2 fu2 。
- yuan4 xue2 bu4 si3 yao4 ， cu1 zhi1 qi2 lai2 you2 。
- que4 wu1 tong2 ding3 shang4 ， xiao1 xiao1 xuan2 fa4 chou1 。
- wo3 zuo4 ba1 pin3 li4 ， luo4 zhong1 ru2 xi4 qiu2 。
- hu1 zao1 ji4 chu3 shi4 ， huo1 ruo4 deng1 gao1 lou2 。
- fu2 ta4 yu3 zhi1 zuo4 ， shi2 ri4 yu3 bu4 xiu1 。
- lun4 jin1 xing1 can4 can4 ， kao3 gu3 han2 sou1 sou1 。
- zhi4 luan4 jue2 gen1 ben3 ， man4 yan2 xiang1 qian1 gou1 。
- wu3 shi4 he2 jun4 zhuang4 ， wen2 li3 he2 you1 rou2 。
- yan2 hui2 peng3 zu3 dou4 ， xiang4 yu3 heng2 ge1 mao2 。
- xiang2 yun2 rao4 mao2 fa4 ， gao1 lang4 kai1 yan1 hou2 。
- dan4 ke3 gan3 shen2 gui3 ， an1 neng2 wei2 xian4 chou2 。
- hao3 ru4 tian1 zi3 meng4 ， ke4 xiang4 lai2 er3 qiu2 。
- hu2 wei2 qu4 wu2 hui4 ， yu4 fu2 cang1 hai3 zhou1 。
- zeng4 yi3 shu3 ma3 chui2 ， fu4 zhi1 hu2 ji4 qiu2 。
- jian4 jiu3 zai4 san1 dou3 ， dong1 jiao1 huang2 ye4 chou2 。
- wo3 gan3 you3 lei4 xia4 ， jun1 chang4 gao1 ge1 chou2 。
- song1 shan1 gao1 wan4 chi3 ， luo4 shui3 liu2 qian1 qiu1 。
- wang3 shi4 bu4 ke3 wen4 ， tian1 di4 kong1 you1 you1 。
- si4 bai3 nian2 yan2 han4 ， san1 shi2 dai4 zong1 zhou1 。
- er4 san1 li3 yi2 du3 ， ba1 jiu3 suo3 gao1 qiu1 。
- ren2 sheng1 yi2 shi4 nei4 ， he2 bi4 duo1 bei1 chou2 。
- ge1 que4 jie3 xie2 qu4 ， xin4 fei1 wu2 bei4 liu2 。

## 注释

## 译文

## 赏析
