---
id: du-mu-zi-xuan-zhou-fu-guan-ru-jing-lu-feng-pei-tan-pan-guan-gui-xuan-zhou-yin-ti-zeng
title: 自宣州赴官入京路逢裴坦判官歸宣州因題贈
titlePinyin: zi4 xuan1 zhou1 fu4 guan1 ru4 jing1 lu4 feng2 pei2 tan3 pan4 guan1 gui1 xuan1 zhou1 yin1 ti2 zeng4
titleSlug: zi-xuan-zhou-fu-guan-ru-jing-lu-feng-pei-tan-pan-guan-gui-xuan-zhou-yin-ti-zeng
author: 杜牧
authorPinyin: du4 mu4
authorSlug: du-mu
dynasty: 唐
dynastyPinyin: tang2
dynastySlug: tang
tags: []
---

## 正文

- 敬亭山下百頃竹，中有詩人小謝城。
- 城高跨樓滿金碧，下聽一溪寒水聲。
- 梅花落徑香繚繞，雪白玉璫花下行。
- 縈風酒斾挂朱閣，半醉遊人聞弄笙。
- 我初到此未三十，頭腦釤利筋骨輕。
- 畫堂檀板秋拍碎，一引有時聯十觥。
- 老閑腰下丈二組，塵土高懸千載名。
- 重遊鬢白事皆改，唯見東流春水平。
- 對酒不敢起，逢君還眼明。
- 雲罍看人捧，波臉任他橫。
- 一醉六十日，古來聞阮生。
- 是非離別際，始見醉中情。
- 今日送君話前事，高歌引劒還一傾。
- 江湖酒伴如相問，終老烟波不計程。

## 拼音

- jing4 ting2 shan1 xia4 bai3 qing3 zhu2 ， zhong1 you3 shi1 ren2 xiao3 xie4 cheng2 。
- cheng2 gao1 kua4 lou2 man3 jin1 bi4 ， xia4 ting1 yi4 xi1 han2 shui3 sheng1 。
- mei2 hua1 luo4 jing4 xiang1 liao2 rao4 ， xue3 bai2 yu4 dang1 hua1 xia4 xing2 。
- ying2 feng1 jiu3 pei4 gua4 zhu1 ge2 ， ban4 zui4 you2 ren2 wen2 nong4 sheng1 。
- wo3 chu1 dao4 ci3 wei4 san1 shi2 ， tou2 nao3 shan1 li4 jin1 gu3 qing1 。
- hua4 tang2 tan2 ban3 qiu1 pai1 sui4 ， yi4 yin3 you3 shi2 lian2 shi2 gong1 。
- lao3 xian2 yao1 xia4 zhang4 er4 zu3 ， chen2 tu3 gao1 xuan2 qian1 zai4 ming2 。
- zhong4 you2 bin4 bai2 shi4 jie1 gai3 ， wei2 jian4 dong1 liu2 chun1 shui3 ping2 。
- dui4 jiu3 bu4 gan3 qi3 ， feng2 jun1 huan2 yan3 ming2 。
- yun2 lei2 kan4 ren2 peng3 ， bo1 lian3 ren4 ta1 heng2 。
- yi2 zui4 liu4 shi2 ri4 ， gu3 lai2 wen2 ruan3 sheng1 。
- shi4 fei1 li2 bie2 ji4 ， shi3 jian4 zui4 zhong1 qing2 。
- jin1 ri4 song4 jun1 hua4 qian2 shi4 ， gao1 ge1 yin3 jian4 huan2 yi4 qing1 。
- jiang1 hu2 jiu3 ban4 ru2 xiang1 wen4 ， zhong1 lao3 yan1 bo1 bu2 ji4 cheng2 。

## 注释

## 译文

## 赏析
