---
id: du-mu-he-ye-ren-yin-qian-zhi-ti-chou-bi-yi-shi-si-yun
title: 和野人殷潛之題籌筆驛十四韻
titlePinyin: he2 ye3 ren2 yin1 qian2 zhi1 ti2 chou2 bi3 yi4 shi2 si4 yun4
titleSlug: he-ye-ren-yin-qian-zhi-ti-chou-bi-yi-shi-si-yun
author: 杜牧
authorPinyin: du4 mu4
authorSlug: du-mu
dynasty: 唐
dynastyPinyin: tang2
dynastySlug: tang
tags: []
---

## 正文

- 三吳裂婺女，九錫獄孤兒。
- 霸主業未半，本朝心是誰。
- 永安宮受詔，籌筆驛沈思。
- 畫地乾坤在，濡毫勝負知。
- 艱難同草創，得失計毫釐。
- 寂默經千慮，分明渾一期。
- 川流縈智思，山聳助扶持。
- 慷慨匡時畧，從容問罪師。
- 褒中秋鼓角，渭曲晚旌旗。
- 仗義懸無敵，鳴攻故有辭。
- 若非天奪去，豈復慮能支。
- 子夜星纔落，鴻毛鼎便移。
- 郵亭世自換，白日事長垂。
- 何處躬耕者，猶題殄瘁詩。

## 拼音

- san1 wu2 lie4 wu4 nü3 ， jiu3 xi1 yu4 gu1 er2 。
- ba4 zhu3 ye4 wei4 ban4 ， ben3 chao2 xin1 shi4 shui2 。
- yong3 an1 gong1 shou4 zhao4 ， chou2 bi3 yi4 shen3 si1 。
- hua4 di4 qian2 kun1 zai4 ， ru2 hao2 sheng4 fu4 zhi1 。
- jian1 nan2 tong2 cao3 chuang4 ， de2 shi1 ji4 hao2 li2 。
- ji4 mo4 jing1 qian1 lü4 ， fen1 ming2 hun2 yi1 qi1 。
- chuan1 liu2 ying2 zhi4 si1 ， shan1 song3 zhu4 fu2 chi2 。
- kang1 kai3 kuang1 shi2 lüe4 ， cong2 rong2 wen4 zui4 shi1 。
- bao1 zhong1 qiu1 gu3 jiao3 ， wei4 qu3 wan3 jing1 qi2 。
- zhang4 yi4 xuan2 wu2 di2 ， ming2 gong1 gu4 you3 ci2 。
- ruo4 fei1 tian1 duo2 qu4 ， qi3 fu4 lü4 neng2 zhi1 。
- zi3 ye4 xing1 cai2 luo4 ， hong2 mao2 ding3 bian4 yi2 。
- you2 ting2 shi4 zi4 huan4 ， bai2 ri4 shi4 chang2 chui2 。
- he2 chu3 gong1 geng1 zhe3 ， you2 ti2 tian3 cui4 shi1 。

## 注释

## 译文

## 赏析
