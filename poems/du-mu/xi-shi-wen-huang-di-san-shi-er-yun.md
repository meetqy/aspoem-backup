---
id: du-mu-xi-shi-wen-huang-di-san-shi-er-yun
title: 昔事文皇帝三十二韻
titlePinyin: xi1 shi4 wen2 huang2 di4 san1 shi2 er4 yun4
titleSlug: xi-shi-wen-huang-di-san-shi-er-yun
author: 杜牧
authorPinyin: du4 mu4
authorSlug: du-mu
dynasty: 唐
dynastyPinyin: tang2
dynastySlug: tang
tags: []
---

## 正文

- 昔事文皇帝，叨官在諫垣。
- 奏章爲得地，齚齒負明恩。
- 金虎知難動，毛釐亦恥言。
- 掩頭雖欲吐，到口却成吞。
- 照膽常懸鏡，窺天自戴盆。
- 周鐘既窕槬，黥陣亦瘢痕。
- 鳳闕觚稜影，仙盤曉日暾。
- 雨晴文石滑，風暖戟衣翻。
- 每慮號無告，長憂駭不存。
- 隨行唯跼蹐，出語但寒暄。
- 宮省咽喉任，戈矛羽衛屯。
- 光塵皆影附，車馬定西奔。
- 億萬持衡價，錙銖挾契論。
- 堆時過北斗，積處滿西園。
- 接櫂隋河溢，連蹄蜀棧刓。
- 漉空滄海水，搜盡卓王孫。
- 鬬巧猴雕刺，誇趫索挂跟。
- 狐威假白額，梟嘯得黃昏。
- 馥馥芝蘭圃，森森枳棘藩。
- 吠聲嗾國猘，公議怯膺門。
- 竄逐諸丞相，蒼茫遠帝閽。
- 一名爲吉士，誰免弔湘魂。
- 間世英明主，中興道德尊。
- 崑岡憐積火，河漢注清源。
- 川口隄防決，陰車鬼怪掀。
- 重雲開朗照，九地雪幽冤。
- 我實剛腸者，形甘短褐髠。
- 曾經觸蠆尾，猶得凭熊軒。
- 杜若芳洲翠，嚴光釣瀨喧。
- 溪山侵越角，封壤盡吳根。
- 客恨縈春細，鄉愁壓思繁。
- 祝堯千萬壽，再拜揖餘罇。

## 拼音

- xi1 shi4 wen2 huang2 di4 ， dao1 guan1 zai4 jian4 yuan2 。
- zou4 zhang1 wei2 de2 di4 ， ze2 chi3 fu4 ming2 en1 。
- jin1 hu3 zhi1 nan2 dong4 ， mao2 li2 yi4 chi3 yan2 。
- yan3 tou2 sui1 yu4 tu3 ， dao4 kou3 que4 cheng2 tun1 。
- zhao4 dan3 chang2 xuan2 jing4 ， kui1 tian1 zi4 dai4 pen2 。
- zhou1 zhong1 ji4 tiao3 hua4 ， qing2 zhen4 yi4 ban1 hen2 。
- feng4 que4 gu1 leng2 ying3 ， xian1 pan2 xiao3 ri4 tun1 。
- yu3 qing2 wen2 shi2 hua2 ， feng1 nuan3 ji3 yi1 fan1 。
- mei3 lü4 hao4 wu2 gao4 ， chang2 you1 hai4 bu4 cun2 。
- sui2 xing2 wei2 ju2 ji2 ， chu1 yu3 dan4 han2 xuan1 。
- gong1 sheng3 yan1 hou2 ren4 ， ge1 mao2 yu3 wei4 tun2 。
- guang1 chen2 jie1 ying3 fu4 ， ju1 ma3 ding4 xi1 ben1 。
- yi4 wan4 chi2 heng2 jia4 ， zi1 zhu1 xie2 qi4 lun4 。
- dui1 shi2 guo4 bei3 dou3 ， ji1 chu3 man3 xi1 yuan2 。
- jie1 zhao4 sui2 he2 yi4 ， lian2 ti2 shu3 zhan4 wan2 。
- lu4 kong1 cang1 hai3 shui3 ， sou1 jin4 zhuo2 wang2 sun1 。
- dou4 qiao3 hou2 diao1 ci4 ， kua1 qiao2 suo3 gua4 gen1 。
- hu2 wei1 jia3 bai2 e2 ， xiao1 xiao4 de2 huang2 hun1 。
- fu4 fu4 zhi1 lan2 pu3 ， sen1 sen1 zhi3 ji2 fan1 。
- fei4 sheng1 sou3 guo2 zhi4 ， gong1 yi4 qie4 ying1 men2 。
- cuan4 zhu2 zhu1 cheng2 xiang1 ， cang1 mang2 yuan3 di4 hun1 。
- yi4 ming2 wei2 ji2 shi4 ， shui2 mian3 diao4 xiang1 hun2 。
- jian4 shi4 ying1 ming2 zhu3 ， zhong1 xing1 dao4 de2 zun1 。
- kun1 gang1 lian2 ji1 huo3 ， he2 han4 zhu4 qing1 yuan2 。
- chuan1 kou3 di1 fang2 jue2 ， yin1 ju1 gui3 guai4 xian1 。
- zhong4 yun2 kai1 lang3 zhao4 ， jiu3 di4 xue3 you1 yuan1 。
- wo3 shi2 gang1 chang2 zhe3 ， xing2 gan1 duan3 he4 kun1 。
- ceng2 jing1 chu4 chai4 wei3 ， you2 de2 ping2 xiong2 xuan1 。
- du4 ruo4 fang1 zhou1 cui4 ， yan2 guang1 diao4 lai4 xuan1 。
- xi1 shan1 qin1 yue4 jiao3 ， feng1 rang3 jin4 wu2 gen1 。
- ke4 hen4 ying2 chun1 xi4 ， xiang1 chou2 ya1 si1 fan2 。
- zhu4 yao2 qian1 wan4 shou4 ， zai4 bai4 yi1 yu2 zun1 。

## 注释

## 译文

## 赏析
