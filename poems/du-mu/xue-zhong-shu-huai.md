---
id: du-mu-xue-zhong-shu-huai
title: 雪中書懷
titlePinyin: xue3 zhong1 shu1 huai2
titleSlug: xue-zhong-shu-huai
author: 杜牧
authorPinyin: du4 mu4
authorSlug: du-mu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 臘雪一尺厚，雲凍寒頑癡。
- 孤城大澤畔，人疎煙火微。
- 憤悱欲誰語，憂慍不能持。
- 天子號仁聖，任賢如事師。
- 凡稱曰治具，小大無不施。
- 明庭開廣敞，才雋受羈維。
- 如日月縆昇，若鸞鳳葳蕤。
- 人才自朽下，棄去亦其宜。
- 北虜壞亭障，聞屯千里師。
- 牽連久不解，他盜恐旁窺。
- 臣實有長策，彼可徐鞭笞。
- 如蒙一召議，食肉寢其皮。
- 斯乃廟堂事，爾微非爾知。
- 向來躐等語，長作陷身機。
- 行當臘欲破，酒齊不可遲。
- 且想春候暖，甕間傾一巵。

## 拼音

- la4 xue3 yi4 chi3 hou4 ， yun2 dong4 han2 wan2 chi1 。
- gu1 cheng2 da4 ze2 pan4 ， ren2 shu1 yan1 huo3 wei1 。
- fen4 fei3 yu4 shui2 yu3 ， you1 yun4 bu4 neng2 chi2 。
- tian1 zi3 hao4 ren2 sheng4 ， ren4 xian2 ru2 shi4 shi1 。
- fan2 cheng1 yue1 zhi4 ju4 ， xiao3 da4 wu2 bu4 shi1 。
- ming2 ting2 kai1 guang3 chang3 ， cai2 jun4 shou4 ji1 wei2 。
- ru2 ri4 yue4 geng1 sheng1 ， ruo4 luan2 feng4 wei1 rui2 。
- ren2 cai2 zi4 xiu3 xia4 ， qi4 qu4 yi4 qi2 yi2 。
- bei3 lu3 huai4 ting2 zhang4 ， wen2 tun2 qian1 li3 shi1 。
- qian1 lian2 jiu3 bu4 jie3 ， ta1 dao4 kong3 pang2 kui1 。
- chen2 shi2 you3 chang2 ce4 ， bi3 ke3 xu2 bian1 chi1 。
- ru2 meng2 yi2 zhao4 yi4 ， shi2 rou4 qin3 qi2 pi2 。
- si1 nai3 miao4 tang2 shi4 ， er3 wei1 fei1 er3 zhi1 。
- xiang4 lai2 lie4 deng3 yu3 ， chang2 zuo4 xian4 shen1 ji1 。
- xing2 dang1 la4 yu4 po4 ， jiu3 qi2 bu4 ke3 chi2 。
- qie3 xiang3 chun1 hou4 nuan3 ， weng4 jian4 qing1 yi4 zhi1 。

## 注释

## 译文

## 赏析
