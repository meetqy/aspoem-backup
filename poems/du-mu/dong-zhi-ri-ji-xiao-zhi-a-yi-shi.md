---
id: du-mu-dong-zhi-ri-ji-xiao-zhi-a-yi-shi
title: 冬至日寄小姪阿宜詩
titlePinyin: dong1 zhi4 ri4 ji4 xiao3 zhi2 a1 yi2 shi1
titleSlug: dong-zhi-ri-ji-xiao-zhi-a-yi-shi
author: 杜牧
authorPinyin: du4 mu4
authorSlug: du-mu
dynasty: 唐
dynastyPinyin: tang2
dynastySlug: tang
tags: []
---

## 正文

- 小姪名阿宜，未得三尺長。
- 頭圓筋骨緊，兩眼明且光。
- 去年學官人，竹馬遶四廊。
- 指揮羣兒輩，意氣何堅剛。
- 今年始讀書，下口三五行。
- 隨兄旦夕去，歛手整衣裳。
- 去歲冬至日，拜我立我旁。
- 祝爾願爾貴，仍且壽命長。
- 今年我江外，今日生一陽。
- 憶爾不可見，祝爾傾一觴。
- 陽德比君子，初生甚微茫。
- 排陰出九地，萬物隨開張。
- 一似小兒學，日就復月將。
- 勤勤不自已，二十能文章。
- 仕宦至公相，致君作堯湯。
- 我家公相家，劒佩嘗丁當。
- 舊第開朱門，長安城中央。
- 第中無一物，萬卷書滿堂。
- 家集二百編，上下馳皇王。
- 多是撫州寫，今來五紀強。
- 尚可與爾讀，助爾爲賢良。
- 經書括根本，史書閱興亡。
- 高摘屈宋豔，濃薰班馬香。
- 李杜泛浩浩，韓柳摩蒼蒼。
- 近者四君子，與古爭強梁。
- 願爾一祝後，讀書日日忙。
- 一日讀十紙，一月讀一箱。
- 朝廷用文治，大開官職場。
- 願爾出門去，取官如驅羊。
- 吾兄苦好古，學問不可量。
- 晝居府中治，夜歸書滿牀。
- 後貴有金玉，必不爲汝藏。
- 崔昭生崔芸，李兼生窟郎。
- 堆錢一百屋，破散何披猖。
- 今雖未即死，餓凍幾欲僵。
- 參軍與縣尉，塵土驚劻勷。
- 一語不中治，笞箠身滿瘡。
- 官罷得絲髪，好買百樹桑。
- 稅錢未輸足，得米不敢嘗。
- 願爾聞我語，懽喜入心腸。
- 大明帝宮闕，杜曲我池塘。
- 我若自潦倒，看汝爭翶翔。
- 總語諸小道，此詩不可忘。

## 拼音

- xiao3 zhi2 ming2 a1 yi2 ， wei4 de2 san1 chi3 chang2 。
- tou2 yuan2 jin1 gu3 jin3 ， liang3 yan3 ming2 qie3 guang1 。
- qu4 nian2 xue2 guan1 ren2 ， zhu2 ma3 rao4 si4 lang2 。
- zhi3 hui1 qun2 er2 bei4 ， yi4 qi4 he2 jian1 gang1 。
- jin1 nian2 shi3 du2 shu1 ， xia4 kou3 san1 wu3 xing2 。
- sui2 xiong1 dan4 xi1 qu4 ， lian3 shou3 zheng3 yi1 shang0 。
- qu4 sui4 dong1 zhi4 ri4 ， bai4 wo3 li4 wo3 pang2 。
- zhu4 er3 yuan4 er3 gui4 ， reng2 qie3 shou4 ming4 chang2 。
- jin1 nian2 wo3 jiang1 wai4 ， jin1 ri4 sheng1 yi4 yang2 。
- yi4 er3 bu4 ke3 jian4 ， zhu4 er3 qing1 yi4 shang1 。
- yang2 de2 bi3 jun1 zi3 ， chu1 sheng1 shen4 wei1 mang2 。
- pai2 yin1 chu1 jiu3 di4 ， wan4 wu4 sui2 kai1 zhang1 。
- yi2 si4 xiao3 er2 xue2 ， ri4 jiu4 fu4 yue4 jiang1 。
- qin2 qin2 bu2 zi4 yi3 ， er4 shi2 neng2 wen2 zhang1 。
- shi4 huan4 zhi4 gong1 xiang4 ， zhi4 jun1 zuo4 yao2 tang1 。
- wo3 jia1 gong1 xiang4 jia1 ， jian4 pei4 chang2 ding1 dang1 。
- jiu4 di4 kai1 zhu1 men2 ， chang2 an1 cheng2 zhong1 yang1 。
- di4 zhong1 wu2 yi2 wu4 ， wan4 juan4 shu1 man3 tang2 。
- jia1 ji2 er4 bai3 bian1 ， shang4 xia4 chi2 huang2 wang2 。
- duo1 shi4 fu3 zhou1 xie3 ， jin1 lai2 wu3 ji4 qiang2 。
- shang4 ke3 yu3 er3 du2 ， zhu4 er3 wei2 xian2 liang2 。
- jing1 shu1 kuo4 gen1 ben3 ， shi3 shu1 yue4 xing1 wang2 。
- gao1 zhai1 qu1 song4 yan4 ， nong2 xun1 ban1 ma3 xiang1 。
- li3 du4 fan4 hao4 hao4 ， han2 liu3 mo2 cang1 cang1 。
- jin4 zhe3 si4 jun1 zi3 ， yu3 gu3 zheng1 qiang2 liang2 。
- yuan4 er3 yi2 zhu4 hou4 ， du2 shu1 ri4 ri4 mang2 。
- yi2 ri4 du2 shi2 zhi3 ， yi1 yue4 du2 yi4 xiang1 。
- chao2 ting2 yong4 wen2 zhi4 ， da4 kai1 guan1 zhi2 chang3 。
- yuan4 er3 chu1 men2 qu4 ， qu3 guan1 ru2 qu1 yang2 。
- wu2 xiong1 ku3 hao3 gu3 ， xue2 wen4 bu4 ke3 liang2 。
- zhou4 ju1 fu3 zhong1 zhi4 ， ye4 gui1 shu1 man3 chuang2 。
- hou4 gui4 you3 jin1 yu4 ， bi4 bu4 wei2 ru3 cang2 。
- cui1 zhao1 sheng1 cui1 yun2 ， li3 jian1 sheng1 ku1 lang2 。
- dui1 qian2 yi4 bai3 wu1 ， po4 san4 he2 pi1 chang1 。
- jin1 sui1 wei4 ji2 si3 ， e4 dong4 ji1 yu4 jiang1 。
- can1 jun1 yu3 xian4 wei4 ， chen2 tu3 jing1 kuang1 rang2 。
- yi4 yu3 bu4 zhong1 zhi4 ， chi1 chui2 shen1 man3 chuang1 。
- guan1 ba4 de2 si1 fa4 ， hao3 mai3 bai3 shu4 sang1 。
- shui4 qian2 wei4 shu1 zu2 ， de2 mi3 bu4 gan3 chang2 。
- yuan4 er3 wen2 wo3 yu3 ， huan1 xi3 ru4 xin1 chang2 。
- da4 ming2 di4 gong1 que4 ， du4 qu3 wo3 chi2 tang2 。
- wo3 ruo4 zi4 liao2 dao3 ， kan4 ru3 zheng1 ao2 xiang2 。
- zong3 yu3 zhu1 xiao3 dao4 ， ci3 shi1 bu4 ke3 wang4 。

## 注释

## 译文

## 赏析
