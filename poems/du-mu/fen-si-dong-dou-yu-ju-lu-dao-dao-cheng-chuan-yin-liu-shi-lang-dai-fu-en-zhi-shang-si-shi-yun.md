---
id: du-mu-fen-si-dong-dou-yu-ju-lu-dao-dao-cheng-chuan-yin-liu-shi-lang-dai-fu-en-zhi-shang-si-shi-yun
title: 分司東都寓居履道叨承川尹劉侍郎大夫恩知上四十韻
titlePinyin: fen1 si1 dong1 dou1 yu4 ju1 lü3 dao4 dao1 cheng2 chuan1 yin3 liu2 shi4 lang2 dai4 fu0 en1 zhi1 shang4 si4 shi2 yun4
titleSlug: fen-si-dong-dou-yu-ju-lu-dao-dao-cheng-chuan-yin-liu-shi-lang-dai-fu-en-zhi-shang-si-shi-yun
author: 杜牧
authorPinyin: du4 mu4
authorSlug: du-mu
dynasty: 唐
dynastyPinyin: tang2
dynastySlug: tang
tags: []
---

## 正文

- 命世須人瑞，匡君在岳靈。
- 氣和薰北陸，襟曠納東溟。
- 賦妙排鸚鵡，詩能繼鶺鴒。
- 蒲親香案色，蘭動粉闈馨。
- 周孔傳文教，蕭曹授武經。
- 家童諳禁掖，廐馬識金鈴。
- 性與姦邪背，心因啓沃冥。
- 進賢光日月，誅惡助雷霆。
- 閶闔開時召，簫韶奏處聽。
- 水精懸御幄，雲母展宮屏。
- 捧詔巡汧隴，飛書護井陘。
- 先聲威虎兕，餘力活蟭螟。
- 榮重秦軍箭，功高漢將銘。
- 戈鋋迴紫塞，干戚散彤庭。
- 順美皇恩洽，扶顛國步寧。
- 禹謨推掌誥，湯網屬司刑。
- 穉榻蓬萊掩，膺舟鞏洛停。
- 馬羣先去害，民籍更添丁。
- 猾吏門長塞，豪家戶不扃。
- 四知臺上鏡，三惑井中瓶。
- 雅韻憑開匣，雄鋩待發硎。
- 火中膠綠樹，泉下斸青萍。
- 五岳期雙節，三台空一星。
- 鳳池方注意，麟閣會圖行。
- 寒暑逾流電，光陰甚建瓴。
- 散曹分已白，崇直眼由青。
- 賜第成官舍，傭居起客亭。
- 松筠侵巷陌，禾黍接郊坰。
- 宿雨回爲沼，春沙淀作汀。
- 魚罾棲翡翠，蛛網掛蜻蜓。
- 遲曉河初轉，傷秋露已零。
- 夢餘鐘杳杳，吟罷燭熒熒。
- 字小書難寫，桮遲酒易醒。
- 久貧驚早鴈，多病放殘螢。
- 雪勁孤根竹，風彫數莢蓂。
- 轉喉空婀娜，垂手自娉婷。
- 脛細摧新履，腰羸減舊鞓。
- 海邊慵逐臭，塵外怯吞腥。
- 隱豹窺重巘，潛虯避濁涇。
- 商歌如不顧，歸棹越南 {氵雨 / 品}。

## 拼音

- ming4 shi4 xu1 ren2 rui4 ， kuang1 jun1 zai4 yue4 ling2 。
- qi4 he2 xun1 bei3 lu4 ， jin1 kuang4 na4 dong1 ming2 。
- fu4 miao4 pai2 ying1 wu3 ， shi1 neng2 ji4 ji2 ling2 。
- pu2 qin1 xiang1 an4 se4 ， lan2 dong4 fen3 wei2 xin1 。
- zhou1 kong3 chuan2 wen2 jiao4 ， xiao1 cao2 shou4 wu3 jing1 。
- jia1 tong2 an1 jin4 ye4 ， jiu4 ma3 shi2 jin1 ling2 。
- xing4 yu3 jian1 xie2 bei4 ， xin1 yin1 qi3 wo4 ming2 。
- jin4 xian2 guang1 ri4 yue4 ， zhu1 e4 zhu4 lei2 ting2 。
- chang1 he2 kai1 shi2 zhao4 ， xiao1 shao2 zou4 chu3 ting1 。
- shui3 jing1 xuan2 yu4 wo4 ， yun2 mu3 zhan3 gong1 ping2 。
- peng3 zhao4 xun2 qian1 long3 ， fei1 shu1 hu4 jing3 xing2 。
- xian1 sheng1 wei1 hu3 si4 ， yu2 li4 huo2 jiao1 ming2 。
- rong2 zhong4 qin2 jun1 jian4 ， gong1 gao1 han4 jiang1 ming2 。
- ge1 chan2 hui2 zi3 sai1 ， gan1 qi1 san4 tong2 ting2 。
- shun4 mei3 huang2 en1 qia4 ， fu2 dian1 guo2 bu4 ning2 。
- yu3 mo2 tui1 zhang3 gao4 ， tang1 wang3 shu3 si1 xing2 。
- zhi4 ta4 peng2 lai2 yan3 ， ying1 zhou1 gong3 luo4 ting2 。
- ma3 qun2 xian1 qu4 hai4 ， min2 ji2 geng4 tian1 ding1 。
- hua2 li4 men2 chang2 sai1 ， hao2 jia1 hu4 bu4 jiong1 。
- si4 zhi1 tai2 shang4 jing4 ， san1 huo4 jing3 zhong1 ping2 。
- ya3 yun4 ping2 kai1 xia2 ， xiong2 mang2 dai4 fa1 xing2 。
- huo3 zhong1 jiao1 lü4 shu4 ， quan2 xia4 zhu2 qing1 ping2 。
- wu3 yue4 qi1 shuang1 jie2 ， san1 tai2 kong1 yi4 xing1 。
- feng4 chi2 fang1 zhu4 yi4 ， lin2 ge2 hui4 tu2 xing2 。
- han2 shu3 yu2 liu2 dian4 ， guang1 yin1 shen4 jian4 ling2 。
- san4 cao2 fen1 yi3 bai2 ， chong2 zhi2 yan3 you2 qing1 。
- ci4 di4 cheng2 guan1 she4 ， yong1 ju1 qi3 ke4 ting2 。
- song1 yun2 qin1 xiang4 mo4 ， he2 shu3 jie1 jiao1 jiong1 。
- su4 yu3 hui2 wei2 zhao3 ， chun1 sha1 dian4 zuo4 ting1 。
- yu2 zeng1 qi1 fei3 cui4 ， zhu1 wang3 gua4 qing1 ting2 。
- chi2 xiao3 he2 chu1 zhuan3 ， shang1 qiu1 lu4 yi3 ling2 。
- meng4 yu2 zhong1 yao3 yao3 ， yin2 ba4 zhu2 ying2 ying2 。
- zi4 xiao3 shu1 nan2 xie3 ， bei1 chi2 jiu3 yi4 xing3 。
- jiu3 pin2 jing1 zao3 yan4 ， duo1 bing4 fang4 can2 ying2 。
- xue3 jin4 gu1 gen1 zhu2 ， feng1 diao1 shu4 jia2 mi4 。
- zhuan3 hou2 kong1 e1 nuo2 ， chui2 shou3 zi4 ping1 ting2 。
- jing4 xi4 cui1 xin1 lü3 ， yao1 lei2 jian3 jiu4 ting1 。
- hai3 bian1 yong1 zhu2 chou4 ， chen2 wai4 qie4 tun1 xing1 。
- yin3 bao4 kui1 zhong4 yan3 ， qian2 qiu2 bi4 zhuo2 jing1 。
- shang1 ge1 ru2 bu2 gu4 ， gui1 zhao4 yue4 nan2  { shui3 yu3  /  pin3 }。

## 注释

## 译文

## 赏析
