---
id: du-mu-mu-pei-zhao-ying-lu-lang-zhong-zai-jiang-xi-xuan-zhou-zuo-jin-li-bu-shen-gong-mu-ba-fu-zhou-sui-gong-zai-zhao-ying-mu-zai-huai-nan-mi-zhi-xu-jiu-cheng-er-shi-er-yun-yong-yi-tou-ji
title: 牧陪昭應盧郎中在江西宣州佐今吏部沈公幕罷府周歲公宰昭應牧在淮南縻職敘舊成二十二韻用以投寄
titlePinyin: mu4 pei2 zhao1 ying1 lu2 lang2 zhong1 zai4 jiang1 xi1 xuan1 zhou1 zuo3 jin1 li4 bu4 shen3 gong1 mu4 ba4 fu3 zhou1 sui4 gong1 zai3 zhao1 ying1 mu4 zai4 huai2 nan2 mi2 zhi2 xu4 jiu4 cheng2 er4 shi2 er4 yun4 yong4 yi3 tou2 ji4
titleSlug: mu-pei-zhao-ying-lu-lang-zhong-zai-jiang-xi-xuan-zhou-zuo-jin-li-bu-shen-gong-mu-ba-fu-zhou-sui-gong-zai-zhao-ying-mu-zai-huai-nan-mi-zhi-xu-jiu-cheng-er-shi-er-yun-yong-yi-tou-ji
author: 杜牧
authorPinyin: du4 mu4
authorSlug: du-mu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 燕鴈下揚州，涼風柳陌愁。
- 可憐千里夢，還是一年秋。
- 宛水環朱檻，章江敞碧流。
- 謬陪吾益友，祗事我賢侯。
- 印組縈光馬，鋒鋩看解牛。
- 井閭安樂易，冠蓋愜依投。
- 政簡稀開閣，功成每運籌。
- 送春經野塢，遲日上高樓。
- 玉裂歌聲斷，霞飄舞帶收。
- 泥情斜拂印，別臉小低頭。
- 日晚花枝爛，釭凝粉彩稠。
- 未曾孤酩酊，剩肯隻淹留。
- 重德俄徵寵，諸生苦宦遊。
- 分途之絕國，灑淚拜行輈。
- 聚散真漂梗，光陰急轉郵。
- 銘心徒歷歷，屈指盡悠悠。
- 君作烹鮮用，誰膺仄席求。
- 卷懷能憤悱，卒歲且優遊。
- 去矣時難遇，沽哉價莫酬。
- 滿枝爲鼓吹，衷甲避戈矛。
- 隋帝宮荒草，秦王土一丘。
- 相逢好大笑，除此總雲浮。

## 拼音

- yan4 yan4 xia4 yang2 zhou1 ， liang2 feng1 liu3 mo4 chou2 。
- ke3 lian2 qian1 li3 meng4 ， huan2 shi4 yi4 nian2 qiu1 。
- wan3 shui3 huan2 zhu1 jian4 ， zhang1 jiang1 chang3 bi4 liu2 。
- miu4 pei2 wu2 yi4 you3 ， zhi1 shi4 wo3 xian2 hou2 。
- yin4 zu3 ying2 guang1 ma3 ， feng1 mang2 kan4 jie3 niu2 。
- jing3 lü2 an1 le4 yi4 ， guan1 gai4 qie4 yi1 tou2 。
- zheng4 jian3 xi1 kai1 ge2 ， gong1 cheng2 mei3 yun4 chou2 。
- song4 chun1 jing1 ye3 wu4 ， chi2 ri4 shang4 gao1 lou2 。
- yu4 lie4 ge1 sheng1 duan4 ， xia2 piao1 wu3 dai4 shou1 。
- ni2 qing2 xie2 fu2 yin4 ， bie2 lian3 xiao3 di1 tou2 。
- ri4 wan3 hua1 zhi1 lan4 ， gang1 ning2 fen3 cai3 chou2 。
- wei4 ceng2 gu1 ming3 ding3 ， sheng4 ken3 zhi1 yan1 liu2 。
- zhong4 de2 e2 zhi3 chong3 ， zhu1 sheng1 ku3 huan4 you2 。
- fen1 tu2 zhi1 jue2 guo2 ， sa3 lei4 bai4 xing2 zhou1 。
- ju4 san4 zhen1 piao1 geng3 ， guang1 yin1 ji2 zhuan3 you2 。
- ming2 xin1 tu2 li4 li4 ， qu1 zhi3 jin4 you1 you1 。
- jun1 zuo4 peng1 xian1 yong4 ， shui2 ying1 ze4 xi2 qiu2 。
- juan4 huai2 neng2 fen4 fei3 ， zu2 sui4 qie3 you1 you2 。
- qu4 yi3 shi2 nan2 yu4 ， gu1 zai1 jia4 mo4 chou2 。
- man3 zhi1 wei2 gu3 chui1 ， zhong1 jia3 bi4 ge1 mao2 。
- sui2 di4 gong1 huang1 cao3 ， qin2 wang2 tu3 yi4 qiu1 。
- xiang1 feng2 hao3 da4 xiao4 ， chu2 ci3 zong3 yun2 fu2 。

## 注释

## 译文

## 赏析
