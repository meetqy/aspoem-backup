---
id: du-mu-jun-zhai-du-zhuo
title: 郡齋獨酌
titlePinyin: jun4 zhai1 du2 zhuo2
titleSlug: jun-zhai-du-zhuo
author: 杜牧
authorPinyin: du4 mu4
authorSlug: du-mu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 前年鬢生雪，今年鬚帶霜。
- 時節序鱗次，古今同鴈行。
- 甘英窮西海，四萬到洛陽。
- 東南我所見，北可計幽荒。
- 中畫一萬國，角角棊布方。
- 地頑壓不穴，天逈老不僵。
- 屈指百萬世，過如霹靂忙。
- 人生落其內，何者爲彭殤。
- 促束自繫縛，儒衣寬且長。
- 旗亭雪中過，敢問當壚娘。
- 我愛李侍中，標標七尺強。
- 白羽八扎弓，䏶壓綠檀槍。
- 風前略橫陣，紫髯分兩傍。
- 淮西萬虎士，怒目不敢當。
- 功成賜宴麟德殿，猨超鶻掠廣毬場。
- 三千宮女側頭看，相排踏碎雙明璫。
- 旌竿幖幖旗㸌㸌，意氣橫鞭歸故鄉。
- 我愛朱處士，三吳當中央。
- 罷亞百頃稻，西風吹半黃。
- 尚可活鄉里，豈唯滿囷倉。
- 後嶺翠撲撲，前溪碧泱泱。
- 霧曉起鳧鴈，日晚下牛羊。
- 叔舅欲飲我，社甕爾來嘗。
- 伯姊子欲歸，彼亦有壺漿。
- 西阡下柳塢，東陌繞荷塘。
- 姻親骨肉舍，烟火遙相望。
- 太守政如水，長官貪似狼。
- 征輸一云畢，任爾自存亡。
- 我昔造其室，羽儀鸞鶴翔。
- 交橫碧流上，竹映琴書牀。
- 出語無近俗，堯舜禹武湯。
- 問今天子少，誰人爲棟梁。
- 我曰天子聖，晉公提紀綱。
- 聯兵數十萬，附海正誅滄。
- 謂言大義小不義，取易卷席如探囊。
- 犀甲吳兵鬬弓弩，虵矛燕戟馳鋒鋩。
- 豈知三載幾百戰，鉤車不得望其牆。
- 荅云此山外，有事同胡羌。
- 誰將國伐叛，話與釣魚郎。
- 溪南重迴首，一徑出修篁。
- 爾來十三歲，斯人未曾忘。
- 往往自撫己，淚下神蒼茫。
- 御史詔分洛，舉趾何猖狂。
- 闕下諫官業，拜疏無文章。
- 尋僧解憂夢，乞酒緩愁腸。
- 豈爲妻子計，未去山林藏。
- 平生五色線，願補舜衣裳。
- 弦歌教燕趙，蘭芷浴河湟。
- 腥膻一掃灑，兇狠皆披攘。
- 生人但眠食，壽域富農桑。
- 孤吟志在此，自亦笑荒唐。
- 江郡雨初霽，刀好截秋光。
- 池邊成獨酌，擁鼻菊枝香。
- 醺酣更唱太平曲，仁聖天子壽無疆。

## 拼音

- qian2 nian2 bin4 sheng1 xue3 ， jin1 nian2 xu1 dai4 shuang1 。
- shi2 jie2 xu4 lin2 ci4 ， gu3 jin1 tong2 yan4 xing2 。
- gan1 ying1 qiong2 xi1 hai3 ， si4 wan4 dao4 luo4 yang2 。
- dong1 nan2 wo3 suo3 jian4 ， bei3 ke3 ji4 you1 huang1 。
- zhong1 hua4 yi2 wan4 guo2 ， jiao3 jiao3 qi2 bu4 fang1 。
- di4 wan2 ya1 bu4 xue2 ， tian1 jiong3 lao3 bu4 jiang1 。
- qu1 zhi3 bai3 wan4 shi4 ， guo4 ru2 pi1 li4 mang2 。
- ren2 sheng1 luo4 qi2 nei4 ， he2 zhe3 wei2 peng2 shang1 。
- cu4 shu4 zi4 xi4 fu4 ， ru2 yi1 kuan1 qie3 chang2 。
- qi2 ting2 xue3 zhong1 guo4 ， gan3 wen4 dang1 lu2 niang2 。
- wo3 ai4 li3 shi4 zhong1 ， biao1 biao1 qi1 chi3 qiang2 。
- bai2 yu3 ba1 zha1 gong1 ，䏶 ya1 lü4 tan2 qiang1 。
- feng1 qian2 lüe4 heng2 zhen4 ， zi3 ran2 fen1 liang3 bang4 。
- huai2 xi1 wan4 hu3 shi4 ， nu4 mu4 bu4 gan3 dang1 。
- gong1 cheng2 ci4 yan4 lin2 de2 dian4 ， yuan2 chao1 gu3 lüe4 guang3 qiu2 chang3 。
- san1 qian1 gong1 nü3 ce4 tou2 kan4 ， xiang1 pai2 ta4 sui4 shuang1 ming2 dang1 。
- jing1 gan1 biao1 biao1 qi2 huo4 huo4 ， yi4 qi4 heng2 bian1 gui1 gu4 xiang1 。
- wo3 ai4 zhu1 chu3 shi4 ， san1 wu2 dang1 zhong1 yang1 。
- ba4 ya1 bai3 qing3 dao4 ， xi1 feng1 chui1 ban4 huang2 。
- shang4 ke3 huo2 xiang1 li3 ， qi3 wei2 man3 qun1 cang1 。
- hou4 ling3 cui4 pu1 pu1 ， qian2 xi1 bi4 yang1 yang1 。
- wu4 xiao3 qi3 fu2 yan4 ， ri4 wan3 xia4 niu2 yang2 。
- shu1 jiu4 yu4 yin3 wo3 ， she4 weng4 er3 lai2 chang2 。
- bo2 zi3 zi3 yu4 gui1 ， bi3 yi4 you3 hu2 jiang1 。
- xi1 qian1 xia4 liu3 wu4 ， dong1 mo4 rao4 he2 tang2 。
- yin1 qin1 gu3 rou4 she4 ， yan1 huo3 yao2 xiang1 wang4 。
- tai4 shou3 zheng4 ru2 shui3 ， chang2 guan1 tan1 si4 lang2 。
- zheng1 shu1 yi4 yun2 bi4 ， ren4 er3 zi4 cun2 wang2 。
- wo3 xi1 zao4 qi2 shi4 ， yu3 yi2 luan2 he4 xiang2 。
- jiao1 heng2 bi4 liu2 shang4 ， zhu2 ying4 qin2 shu1 chuang2 。
- chu1 yu3 wu2 jin4 su2 ， yao2 shun4 yu3 wu3 tang1 。
- wen4 jin1 tian1 zi3 shao3 ， shui2 ren2 wei2 dong4 liang2 。
- wo3 yue1 tian1 zi3 sheng4 ， jin4 gong1 ti2 ji4 gang1 。
- lian2 bing1 shu4 shi2 wan4 ， fu4 hai3 zheng4 zhu1 cang1 。
- wei4 yan2 da4 yi4 xiao3 bu2 yi4 ， qu3 yi4 juan4 xi2 ru2 tan4 nang2 。
- xi1 jia3 wu2 bing1 dou4 gong1 nu3 ， she2 mao2 yan4 ji3 chi2 feng1 mang2 。
- qi3 zhi1 san1 zai4 ji1 bai3 zhan4 ， gou1 ju1 bu4 de2 wang4 qi2 qiang2 。
- da2 yun2 ci3 shan1 wai4 ， you3 shi4 tong2 hu2 qiang1 。
- shui2 jiang1 guo2 fa2 pan4 ， hua4 yu3 diao4 yu2 lang2 。
- xi1 nan2 zhong4 hui2 shou3 ， yi2 jing4 chu1 xiu1 huang2 。
- er3 lai2 shi2 san1 sui4 ， si1 ren2 wei4 ceng2 wang4 。
- wang3 wang3 zi4 fu3 ji3 ， lei4 xia4 shen2 cang1 mang2 。
- yu4 shi3 zhao4 fen1 luo4 ， ju3 zhi3 he2 chang1 kuang2 。
- que4 xia4 jian4 guan1 ye4 ， bai4 shu1 wu2 wen2 zhang1 。
- xun2 seng1 jie3 you1 meng4 ， qi3 jiu3 huan3 chou2 chang2 。
- qi3 wei2 qi1 zi0 ji4 ， wei4 qu4 shan1 lin2 cang2 。
- ping2 sheng1 wu3 se4 xian4 ， yuan4 bu3 shun4 yi1 shang0 。
- xian2 ge1 jiao4 yan4 zhao4 ， lan2 zhi3 yu4 he2 huang2 。
- xing1 shan1 yi4 sao3 sa3 ， xiong1 hen3 jie1 pi1 rang3 。
- sheng1 ren2 dan4 mian2 shi2 ， shou4 yu4 fu4 nong2 sang1 。
- gu1 yin2 zhi4 zai4 ci3 ， zi4 yi4 xiao4 huang1 tang2 。
- jiang1 jun4 yu3 chu1 ji4 ， dao1 hao3 jie2 qiu1 guang1 。
- chi2 bian1 cheng2 du2 zhuo2 ， yong1 bi2 ju2 zhi1 xiang1 。
- xun1 han1 geng4 chang4 tai4 ping2 qu3 ， ren2 sheng4 tian1 zi3 shou4 wu2 jiang1 。

## 注释

## 译文

## 赏析
