---
id: du-mu-chi-zhou-song-meng-chi-xian-bei
title: 池州送孟遲先輩
titlePinyin: chi2 zhou1 song4 meng4 chi2 xian1 bei4
titleSlug: chi-zhou-song-meng-chi-xian-bei
author: 杜牧
authorPinyin: du4 mu4
authorSlug: du-mu
dynasty: 唐
dynastyPinyin: tang2
dynastySlug: tang
tags: []
---

## 正文

- 昔子來陵陽，時當苦炎熱。
- 我雖在金臺，頭角長垂折。
- 奉披塵意驚，立語平生豁。
- 寺樓最鶱軒，坐送飛鳥沒。
- 一罇中夜酒，半破前峰月。
- 烟院松飄蕭，風廊竹交戛。
- 時步郭西南，繚徑苔圓折。
- 好鳥響丁丁，小溪光汃汃。
- 籬落見娉婷，機絲弄啞軋。
- 烟濕樹姿嬌，雨餘山態活。
- 仲秋往歷陽，同上牛磯歇。
- 大江吞天去，一練橫坤抹。
- 千帆美滿風，曉日殷鮮血。
- 歷陽裴太守，襟韻苦超越。
- 鞔鼓畫麒麟，看君擊狂節。
- 離袖颭應勞，恨粉啼還咽。
- 明年忝諫官，綠樹秦川闊。
- 子提健筆來，勢若夸父渴。
- 九衢林馬撾，千門織車轍。
- 秦臺破心膽，黥陣驚毛髪。
- 子既屈一鳴，余固宜三刖。
- 慵憂長者來，病怯長街喝。
- 僧爐風雪夜，相對眠一褐。
- 暖灰重擁瓶，曉粥還分鉢。
- 青雲馬生角，黃州使持節。
- 秦嶺望樊川，秖得回頭別。
- 商山四皓祠，心與樗蒲說。
- 大澤蒹葭風，孤城狐兔窟。
- 且復考詩書，無因見簪笏。
- 古訓屹如山，古風冷刮骨。
- 周鼎列瓶罌，荆璧橫拋摋。
- 力盡不可取，忽忽狂歌發。
- 三年未爲苦，兩郡非不達。
- 秋浦倚吳江，去檝飛青鶻。
- 溪山好畫圖，洞壑深閨闥。
- 竹岡森羽林，花塢團宮纈。
- 景物非不佳，獨坐如韝紲。
- 丹鵲東飛來，喃喃送君札。
- 呼兒旋供衫，走門空踏襪。
- 手把一枝物，桂花香帶雪。
- 喜極至無言，笑餘翻不悅。
- 人生直作百歲翁，亦是萬古一瞬中。
- 我欲東召龍伯翁，上天揭取北斗柄。
- 蓬萊頂上斡海水，水盡到底看海空。
- 月於何處去，日于何處來？
- 跳丸相趁走不住，堯舜禹湯文武周孔皆爲灰。
- 酌此一杯酒，與君狂且歌。
- 離別豈足更關意，衰老相隨可奈何。

## 拼音

- xi1 zi3 lai2 ling2 yang2 ， shi2 dang1 ku3 yan2 re4 。
- wo3 sui1 zai4 jin1 tai2 ， tou2 jiao3 chang2 chui2 zhe2 。
- feng4 pi1 chen2 yi4 jing1 ， li4 yu3 ping2 sheng1 huo1 。
- si4 lou2 zui4 xian1 xuan1 ， zuo4 song4 fei1 niao3 mei2 。
- yi4 zun1 zhong1 ye4 jiu3 ， ban4 po4 qian2 feng1 yue4 。
- yan1 yuan4 song1 piao1 xiao1 ， feng1 lang2 zhu2 jiao1 jia2 。
- shi2 bu4 guo1 xi1 nan2 ， liao2 jing4 tai2 yuan2 zhe2 。
- hao3 niao3 xiang3 ding1 ding1 ， xiao3 xi1 guang1 bin1 bin1 。
- li2 luo4 jian4 ping1 ting2 ， ji1 si1 nong4 ya3 ya4 。
- yan1 shi1 shu4 zi1 jiao1 ， yu3 yu2 shan1 tai4 huo2 。
- zhong4 qiu1 wang3 li4 yang2 ， tong2 shang4 niu2 ji1 xie1 。
- da4 jiang1 tun1 tian1 qu4 ， yi2 lian4 heng2 kun1 mo3 。
- qian1 fan1 mei3 man3 feng1 ， xiao3 ri4 yin1 xian1 xue4 。
- li4 yang2 pei2 tai4 shou3 ， jin1 yun4 ku3 chao1 yue4 。
- man2 gu3 hua4 qi2 lin2 ， kan4 jun1 ji1 kuang2 jie2 。
- li2 xiu4 zhan3 ying1 lao2 ， hen4 fen3 ti2 huan2 yan4 。
- ming2 nian2 tian3 jian4 guan1 ， lü4 shu4 qin2 chuan1 kuo4 。
- zi3 ti2 jian4 bi3 lai2 ， shi4 ruo4 kua1 fu4 ke3 。
- jiu3 qu2 lin2 ma3 zhua1 ， qian1 men2 zhi1 ju1 zhe2 。
- qin2 tai2 po4 xin1 dan3 ， qing2 zhen4 jing1 mao2 fa4 。
- zi3 ji4 qu1 yi4 ming2 ， yu2 gu4 yi2 san1 yue4 。
- yong1 you1 chang2 zhe3 lai2 ， bing4 qie4 chang2 jie1 he1 。
- seng1 lu2 feng1 xue3 ye4 ， xiang1 dui4 mian2 yi2 he4 。
- nuan3 hui1 zhong4 yong1 ping2 ， xiao3 zhou1 huan2 fen1 bo1 。
- qing1 yun2 ma3 sheng1 jue2 ， huang2 zhou1 shi3 chi2 jie2 。
- qin2 ling3 wang4 fan2 chuan1 ， zhi3 de2 hui2 tou2 bie2 。
- shang1 shan1 si4 hao4 ci2 ， xin1 yu3 chu1 pu2 shuo1 。
- da4 ze2 jian1 jia1 feng1 ， gu1 cheng2 hu2 tu4 ku1 。
- qie3 fu4 kao3 shi1 shu1 ， wu2 yin1 jian4 zan1 hu4 。
- gu3 xun4 yi4 ru2 shan1 ， gu3 feng1 leng3 gua1 gu3 。
- zhou1 ding3 lie4 ping2 ying1 ， jing1 bi4 heng2 pao1 sha1 。
- li4 jin4 bu4 ke3 qu3 ， hu1 hu1 kuang2 ge1 fa1 。
- san1 nian2 wei4 wei2 ku3 ， liang3 jun4 fei1 bu4 da2 。
- qiu1 pu3 yi3 wu2 jiang1 ， qu4 ji2 fei1 qing1 gu3 。
- xi1 shan1 hao3 hua4 tu2 ， dong4 he4 shen1 gui1 ta4 。
- zhu2 gang1 sen1 yu3 lin2 ， hua1 wu4 tuan2 gong1 xie4 。
- jing3 wu4 fei1 bu4 jia1 ， du2 zuo4 ru2 gou1 xie4 。
- dan1 que4 dong1 fei1 lai2 ， nan2 nan2 song4 jun1 zha2 。
- hu1 er2 xuan2 gong4 shan1 ， zou3 men2 kong1 ta4 wa4 。
- shou3 ba3 yi4 zhi1 wu4 ， gui4 hua1 xiang1 dai4 xue3 。
- xi3 ji2 zhi4 wu2 yan2 ， xiao4 yu2 fan1 bu2 yue4 。
- ren2 sheng1 zhi2 zuo4 bai3 sui4 weng1 ， yi4 shi4 wan4 gu3 yi2 shun4 zhong1 。
- wo3 yu4 dong1 zhao4 long2 bo2 weng1 ， shang4 tian1 jie1 qu3 bei3 dou3 bing3 。
- peng2 lai2 ding3 shang4 wo4 hai3 shui3 ， shui3 jin4 dao4 di3 kan4 hai3 kong1 。
- yue4 wu1 he2 chu3 qu4 ， ri4 yu2 he2 chu3 lai2 ？
- tiao4 wan2 xiang1 chen4 zou3 bu2 zhu4 ， yao2 shun4 yu3 tang1 wen2 wu3 zhou1 kong3 jie1 wei2 hui1 。
- zhuo2 ci3 yi4 bei1 jiu3 ， yu3 jun1 kuang2 qie3 ge1 。
- li2 bie2 qi3 zu2 geng4 guan1 yi4 ， shuai1 lao3 xiang1 sui2 ke3 nai4 he2 。

## 注释

## 译文

## 赏析
