---
id: du-mu-liang-xiu-cai-yi-zao-chun-lu-ci-da-liang-jiang-gui-jiao-fei-yan-huai-jian-bie-shi-yi-meng-jian-zeng-fan-er-shi-yun-zou-bi-yi-yun
title: 梁秀才以早春旅次大梁將歸郊扉言懷兼別示亦蒙見贈凡二十韻走筆依韻
titlePinyin: liang2 xiu4 cai0 yi3 zao3 chun1 lü3 ci4 da4 liang2 jiang1 gui1 jiao1 fei1 yan2 huai2 jian1 bie2 shi4 yi4 meng2 jian4 zeng4 fan2 er4 shi2 yun4 zou3 bi3 yi1 yun4
titleSlug: liang-xiu-cai-yi-zao-chun-lu-ci-da-liang-jiang-gui-jiao-fei-yan-huai-jian-bie-shi-yi-meng-jian-zeng-fan-er-shi-yun-zou-bi-yi-yun
author: 杜牧
authorPinyin: du4 mu4
authorSlug: du-mu
dynasty: 唐
dynastyPinyin: tang2
dynastySlug: tang
tags: []
---

## 正文

- 玉塞功猶阻，金門事已陳。
- 世途皆擾擾，鄉黨盡循循。
- 客道難投足，家聲易發身。
- 松篁標節晚，蘭蕙吐詞春。
- 處困羞搖尾，懷忠壯犯鱗。
- 宅臨三楚水，衣帶二京塵。
- 歛迹愁山鬼，遺形慕谷神。
- 採芝先避貴，栽橘早防貧。
- 弦泛桐材響，杯澄糯醁醇。
- 但尋陶令集，休獻楚王珍。
- 林密聞風遠，池平見月勻。
- 藤龕紅婀娜，苔磴綠嶙峋。
- 雪樹交梁苑，冰河漲孟津。
- 面邀文作友，心許德爲隣。
- 旅館將分被，嬰兒共灑巾。
- 渭陽連漢曲，京口接漳濱。
- 通塞時應定，榮枯理會均。
- 儒流當自勉，妻族更誰親。
- 照矚三光政，生成四氣仁。
- 磻溪有心者，垂白肯湮淪。

## 拼音

- yu4 sai1 gong1 you2 zu3 ， jin1 men2 shi4 yi3 chen2 。
- shi4 tu2 jie1 rao3 rao3 ， xiang1 dang3 jin4 xun2 xun2 。
- ke4 dao4 nan2 tou2 zu2 ， jia1 sheng1 yi4 fa1 shen1 。
- song1 huang2 biao1 jie2 wan3 ， lan2 hui4 tu3 ci2 chun1 。
- chu3 kun4 xiu1 yao2 wei3 ， huai2 zhong1 zhuang4 fan4 lin2 。
- zhai2 lin2 san1 chu3 shui3 ， yi1 dai4 er4 jing1 chen2 。
- lian3 ji4 chou2 shan1 gui3 ， yi2 xing2 mu4 gu3 shen2 。
- cai3 zhi1 xian1 bi4 gui4 ， zai1 ju2 zao3 fang2 pin2 。
- xian2 fan4 tong2 cai2 xiang3 ， bei1 cheng2 nuo4 lu4 chun2 。
- dan4 xun2 tao2 ling4 ji2 ， xiu1 xian4 chu3 wang2 zhen1 。
- lin2 mi4 wen2 feng1 yuan3 ， chi2 ping2 jian4 yue4 yun2 。
- teng2 kan1 hong2 e1 nuo2 ， tai2 deng4 lü4 lin2 xun2 。
- xue3 shu4 jiao1 liang2 yuan4 ， bing1 he2 zhang3 meng4 jin1 。
- mian4 yao1 wen2 zuo4 you3 ， xin1 xu1 de2 wei2 lin2 。
- lü3 guan3 jiang1 fen1 bei4 ， ying1 er2 gong4 sa3 jin1 。
- wei4 yang2 lian2 han4 qu3 ， jing1 kou3 jie1 zhang1 bin1 。
- tong1 sai1 shi2 ying1 ding4 ， rong2 ku1 li3 hui4 jun1 。
- ru2 liu2 dang1 zi4 mian3 ， qi1 zu2 geng4 shui2 qin1 。
- zhao4 zhu3 san1 guang1 zheng4 ， sheng1 cheng2 si4 qi4 ren2 。
- pan2 xi1 you3 xin1 zhe3 ， chui2 bai2 ken3 yan1 lun2 。

## 注释

## 译文

## 赏析
