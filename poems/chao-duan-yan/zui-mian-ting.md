---
id: chao-duan-yan-zui-mian-ting
title: 醉眠亭
titlePinyin: zui4 mian2 ting2
titleSlug: zui-mian-ting
author: 晁端彥
authorPinyin: chao2 duan1 yan4
authorSlug: chao-duan-yan
dynasty: 宋
dynastyPinyin: song4
dynastySlug: song
tags: []
---

## 正文

- 人生有出處，兩事固希全。
- 達則都廊廟，致君堯舜前。
- 聲名喧宇宙，指顧生雲煙。
- 不然早晦隱，縱意樂當年。
- 第一莫如醉，第二莫如眠。
- 無悔水鄉士，子瞻稱其賢。
- 埋照不干世，作亭臨清泉。
- 歡來即痛飲，酣謔竟長筵。
- 陶陶非假寐，泯絕平生緣。
- 盡得杯中趣，常爲枕上仙。
- 影從明月照，名任清風傳。
- 願君遂此志，其樂更相先。
- 醉無三日醒，欲盡百斛船。
- 境界如古莽，魂夢遊鈞天。
- 莫學不佞者，狥祿遭纏牽。
- 進無濟世志，退無負郭田。
- 獨醒少意緒，寡睡多煩煎。
- 風波驚性命，鞍馬積胝胼。
- 未得立籬下，應難臥甕邊。
- 區區爲宿仕，短詠愧非妍。

## 拼音

- ren2 sheng1 you3 chu1 chu3 ， liang3 shi4 gu4 xi1 quan2 。
- da2 ze2 dou1 lang2 miao4 ， zhi4 jun1 yao2 shun4 qian2 。
- sheng1 ming2 xuan1 yu3 zhou4 ， zhi3 gu4 sheng1 yun2 yan1 。
- bu4 ran2 zao3 hui4 yin3 ， zong4 yi4 le4 dang1 nian2 。
- di4 yi1 mo4 ru2 zui4 ， di4 er4 mo4 ru2 mian2 。
- wu2 hui3 shui3 xiang1 shi4 ， zi3 zhan1 cheng1 qi2 xian2 。
- mai2 zhao4 bu4 gan1 shi4 ， zuo4 ting2 lin2 qing1 quan2 。
- huan1 lai2 ji2 tong4 yin3 ， han1 xue4 jing4 chang2 yan2 。
- tao2 tao2 fei1 jia3 mei4 ， min3 jue2 ping2 sheng1 yuan2 。
- jin4 de2 bei1 zhong1 qu4 ， chang2 wei2 zhen3 shang4 xian1 。
- ying3 cong2 ming2 yue4 zhao4 ， ming2 ren4 qing1 feng1 chuan2 。
- yuan4 jun1 sui4 ci3 zhi4 ， qi2 le4 geng4 xiang1 xian1 。
- zui4 wu2 san1 ri4 xing3 ， yu4 jin4 bai3 hu2 chuan2 。
- jing4 jie4 ru2 gu3 mang3 ， hun2 meng4 you2 jun1 tian1 。
- mo4 xue2 bu2 ning4 zhe3 ， xun4 lu4 zao1 chan2 qian1 。
- jin4 wu2 ji4 shi4 zhi4 ， tui4 wu2 fu4 guo1 tian2 。
- du2 xing3 shao3 yi4 xu4 ， gua3 shui4 duo1 fan2 jian1 。
- feng1 bo1 jing1 xing4 ming4 ， an1 ma3 ji1 zhi1 pian2 。
- wei4 de2 li4 li2 xia4 ， ying1 nan2 wo4 weng4 bian1 。
- qu1 qu1 wei2 su4 shi4 ， duan3 yong3 kui4 fei1 yan2 。

## 注释

## 译文

## 赏析
