---
id: zhang-bo-duan-cai-zhu-ge
title: 採珠歌
titlePinyin: cai3 zhu1 ge1
titleSlug: cai-zhu-ge
author: 張伯端
authorPinyin: zhang1 bo2 duan1
authorSlug: zhang-bo-duan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 貧兒衣中珠，本自圓明好。
- 不會自尋求，却數他人寶。
- 數他寶，終無益，只是教君空費力。
- 爭如認取自家珍，價值黄金千萬億。
- 此寶珠，光最大，遍照三千大千界。
- 從來不解少分毫，剛被浮雲爲障礙。
- 自從認得此摩尼，泡體空花誰更愛。
- 佛珠還與我珠同，我性即歸佛性海。
- 珠非珠，海非海，坦然心量包法界。
- 任你塵囂滿眼前，定慧圓明常自在。
- 不是空，不是色，內外皎然無壅塞。
- 六通神慧妙無窮，自利利他寧解極。
- 見即了，萬事畢，絕學無爲度終日。
- 怕兮如未兆嬰兒，動止隨緣無固必。
- 不斷妄，不修真，真妄之心總屬塵。
- 從來萬法皆無相，無相之中有法身。
- 法身即是天真佛，亦非人兮亦非物。
- 浩然充塞天地間，只是希夷并恍惚。
- 垢不染，光自明，無法不從心裏生。
- 心若不生法自滅，即知罪福本無形。
- 無佛修，無法說，丈夫智見自然別。
- 出言便作獅子鳴，不似野牛論生滅。

## 拼音

- pin2 er2 yi1 zhong1 zhu1 ， ben3 zi4 yuan2 ming2 hao3 。
- bu2 hui4 zi4 xun2 qiu2 ， que4 shu4 ta1 ren2 bao3 。
- shu4 ta1 bao3 ， zhong1 wu2 yi4 ， zhi3 shi4 jiao4 jun1 kong1 fei4 li4 。
- zheng1 ru2 ren4 qu3 zi4 jia1 zhen1 ， jia4 zhi2 huang2 jin1 qian1 wan4 yi4 。
- ci3 bao3 zhu1 ， guang1 zui4 da4 ， bian4 zhao4 san1 qian1 da4 qian1 jie4 。
- cong2 lai2 bu4 jie3 shao3 fen1 hao2 ， gang1 bei4 fu2 yun2 wei2 zhang4 ai4 。
- zi4 cong2 ren4 de2 ci3 mo2 ni2 ， pao4 ti3 kong1 hua1 shui2 geng4 ai4 。
- fo2 zhu1 huan2 yu3 wo3 zhu1 tong2 ， wo3 xing4 ji2 gui1 fo2 xing4 hai3 。
- zhu1 fei1 zhu1 ， hai3 fei1 hai3 ， tan3 ran2 xin1 liang2 bao1 fa3 jie4 。
- ren4 ni3 chen2 xiao1 man3 yan3 qian2 ， ding4 hui4 yuan2 ming2 chang2 zi4 zai4 。
- bu2 shi4 kong1 ， bu2 shi4 se4 ， nei4 wai4 jiao3 ran2 wu2 yong1 se4 。
- liu4 tong1 shen2 hui4 miao4 wu2 qiong2 ， zi4 li4 li4 ta1 ning2 jie3 ji2 。
- jian4 ji2 le0 ， wan4 shi4 bi4 ， jue2 xue2 wu2 wei2 du4 zhong1 ri4 。
- pa4 xi1 ru2 wei4 zhao4 ying1 er2 ， dong4 zhi3 sui2 yuan2 wu2 gu4 bi4 。
- bu2 duan4 wang4 ， bu4 xiu1 zhen1 ， zhen1 wang4 zhi1 xin1 zong3 shu3 chen2 。
- cong2 lai2 wan4 fa3 jie1 wu2 xiang1 ， wu2 xiang1 zhi1 zhong1 you3 fa3 shen1 。
- fa3 shen1 ji2 shi4 tian1 zhen1 fo2 ， yi4 fei1 ren2 xi1 yi4 fei1 wu4 。
- hao4 ran2 chong1 se4 tian1 di4 jian4 ， zhi3 shi4 xi1 yi2 bing4 huang3 hu1 。
- gou4 bu4 ran3 ， guang1 zi4 ming2 ， wu2 fa3 bu4 cong2 xin1 li3 sheng1 。
- xin1 ruo4 bu4 sheng1 fa3 zi4 mie4 ， ji2 zhi1 zui4 fu2 ben3 wu2 xing2 。
- wu2 fo2 xiu1 ， wu2 fa3 shuo1 ， zhang4 fu0 zhi4 jian4 zi4 ran2 bie2 。
- chu1 yan2 bian4 zuo4 shi1 zi3 ming2 ， bu2 si4 ye3 niu2 lun4 sheng1 mie4 。

## 注释

## 译文

## 赏析
