---
id: zhang-bo-duan-shan-ding-zhi-mi-ge
title: 禪定指迷歌
titlePinyin: shan4 ding4 zhi3 mi2 ge1
titleSlug: shan-ding-zhi-mi-ge
author: 張伯端
authorPinyin: zhang1 bo2 duan1
authorSlug: zhang-bo-duan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 如來禪性如水，體靜風波自止。
- 興居湛湛常清，不獨坐時方是。
- 今人靜坐取證，不道全在見性。
- 性於見裏若明，見向性中自定。
- 定成慧用無窮，是名諸佛神通。
- 幾欲究其體用，但見十方虛空。
- 空中杳無一物，亦無希夷恍惚。
- 希恍既不可尋，尋之却成乖失。
- 只此乖失兩字，不可執爲憑據。
- 本心尚乃如空，豈有得失能所。
- 但將萬法遣除，遣令浄盡無餘。
- 豁然圓明自現，便與諸佛無殊。
- 色身爲我桎梏，且恁和光混俗。
- 舉動一切無心，爭甚是非榮辱。
- 生身只是寄居，逆旅主號毗盧。
- 毗盧不來不去，乃知生滅無餘。
- 或問毗盧何似，只爲有相不是。
- 眼前葉葉塵塵，塵葉非同非異。
- 况此塵塵葉葉，箇箇釋迦迦葉。
- 異則萬籟皆鳴，同則一風都攝。
- 若要認得摩尼，莫道得法方知。
- 有病用他藥療，病差藥更何施。
- 心迷須假法照，心悟法更不要。
- 又如昏鏡得磨，痕垢自然滅了。
- 本爲心法皆妄，故令難盡諸相。
- 諸相離了何如，是名至真無上。
- 若欲莊嚴佛土，平等行慈救苦。
- 菩提本願雖深，切莫相中有取。
- 此爲福慧雙圓，當來授記居先。
- 斷常纖塵有染，却於諸佛無緣。
- 翻念凡夫迷執，盡被情愛染習。
- 只爲貪著情多，常生胎卵化濕。
- 學道須教猛烈，無情心剛似鐵。
- 直饒父母妻兒，又與他人何別。
- 常守一顆圓光，不見可欲思量。
- 萬法一時無著，說甚地獄天堂。
- 然後我命在我，空中無升無墮。
- 出沒諸佛土中，不離菩提本坐。
- 觀音三十二應，我當亦從中證。
- 化現不可思議，盡出逍遥之性。
- 我是無心禪客，凡事不會揀擇。
- 昔時一箇黑牛，今日渾身總白。
- 有時自歌自笑，傍人道我神少。
- 爭知被褐之形，內懷無價之寶。
- 更若見我談空，恰似囫圇吞棗。
- 此法唯佛能知，凡愚豈解相表。
- 兼有修禪上人，只學鬥口合唇。
- 誇我問答敏急，却元不識主人。
- 蓋是尋枝摘葉，不解窮究本根。
- 得根枝葉自茂，無根枝葉難存。
- 便逞已握靈珠，轉於人我難除。
- 與我靈源妙覺，遠隔千里之殊。
- 此輩可傷可笑，空說積年學道。
- 心高不肯問人，枉使一生虛老。
- 乃是愚迷鈍根，邪見業重爲因。
- 若向此生不悟，後世爭免沉淪。

## 拼音

- ru2 lai2 shan4 xing4 ru2 shui3 ， ti3 jing4 feng1 bo1 zi4 zhi3 。
- xing1 ju1 zhan4 zhan4 chang2 qing1 ， bu4 du2 zuo4 shi2 fang1 shi4 。
- jin1 ren2 jing4 zuo4 qu3 zheng4 ， bu2 dao4 quan2 zai4 jian4 xing4 。
- xing4 wu1 jian4 li3 ruo4 ming2 ， jian4 xiang4 xing4 zhong1 zi4 ding4 。
- ding4 cheng2 hui4 yong4 wu2 qiong2 ， shi4 ming2 zhu1 fo2 shen2 tong1 。
- ji1 yu4 jiu1 qi2 ti3 yong4 ， dan4 jian4 shi2 fang1 xu1 kong1 。
- kong1 zhong1 yao3 wu2 yi2 wu4 ， yi4 wu2 xi1 yi2 huang3 hu1 。
- xi1 huang3 ji4 bu4 ke3 xun2 ， xun2 zhi1 que4 cheng2 guai1 shi1 。
- zhi3 ci3 guai1 shi1 liang3 zi4 ， bu4 ke3 zhi2 wei2 ping2 ju4 。
- ben3 xin1 shang4 nai3 ru2 kong1 ， qi3 you3 de2 shi1 neng2 suo3 。
- dan4 jiang1 wan4 fa3 qian3 chu2 ， qian3 ling4 jing4 jin4 wu2 yu2 。
- huo1 ran2 yuan2 ming2 zi4 xian4 ， bian4 yu3 zhu1 fo2 wu2 shu1 。
- se4 shen1 wei2 wo3 zhi4 gu4 ， qie3 nen4 he2 guang1 hun4 su2 。
- ju3 dong4 yi2 qie4 wu2 xin1 ， zheng1 shen4 shi4 fei1 rong2 ru3 。
- sheng1 shen1 zhi3 shi4 ji4 ju1 ， ni4 lü3 zhu3 hao4 pi2 lu2 。
- pi2 lu2 bu4 lai2 bu2 qu4 ， nai3 zhi1 sheng1 mie4 wu2 yu2 。
- huo4 wen4 pi2 lu2 he2 si4 ， zhi1 wei2 you3 xiang1 bu2 shi4 。
- yan3 qian2 ye4 ye4 chen2 chen2 ， chen2 ye4 fei1 tong2 fei1 yi4 。
- kuang4 ci3 chen2 chen2 ye4 ye4 ， ge4 ge4 shi4 jia1 jia1 ye4 。
- yi4 ze2 wan4 lai4 jie1 ming2 ， tong2 ze2 yi4 feng1 dou1 she4 。
- ruo4 yao4 ren4 de2 mo2 ni2 ， mo4 dao4 de2 fa3 fang1 zhi1 。
- you3 bing4 yong4 ta1 yao4 liao2 ， bing4 cha4 yao4 geng4 he2 shi1 。
- xin1 mi2 xu1 jia3 fa3 zhao4 ， xin1 wu4 fa3 geng4 bu2 yao4 。
- you4 ru2 hun1 jing4 de2 mo2 ， hen2 gou4 zi4 ran2 mie4 le0 。
- ben3 wei2 xin1 fa3 jie1 wang4 ， gu4 ling4 nan2 jin4 zhu1 xiang1 。
- zhu1 xiang1 li2 le0 he2 ru2 ， shi4 ming2 zhi4 zhen1 wu2 shang4 。
- ruo4 yu4 zhuang1 yan2 fo2 tu3 ， ping2 deng3 xing2 ci2 jiu4 ku3 。
- pu2 ti2 ben3 yuan4 sui1 shen1 ， qie4 mo4 xiang1 zhong4 you3 qu3 。
- ci3 wei2 fu2 hui4 shuang1 yuan2 ， dang1 lai2 shou4 ji4 ju1 xian1 。
- duan4 chang2 xian1 chen2 you3 ran3 ， que4 wu1 zhu1 fo2 wu2 yuan2 。
- fan1 nian4 fan2 fu1 mi2 zhi2 ， jin4 bei4 qing2 ai4 ran3 xi2 。
- zhi1 wei2 tan1 zhu4 qing2 duo1 ， chang2 sheng1 tai1 luan3 hua4 shi1 。
- xue2 dao4 xu1 jiao4 meng3 lie4 ， wu2 qing2 xin1 gang1 si4 tie3 。
- zhi2 rao2 fu4 mu3 qi1 er2 ， you4 yu3 ta1 ren2 he2 bie2 。
- chang2 shou3 yi4 ke1 yuan2 guang1 ， bu2 jian4 ke3 yu4 si1 liang0 。
- wan4 fa3 yi4 shi2 wu2 zhu4 ， shuo1 shen4 di4 yu4 tian1 tang2 。
- ran2 hou4 wo3 ming4 zai4 wo3 ， kong1 zhong1 wu2 sheng1 wu2 duo4 。
- chu1 mei2 zhu1 fo2 tu3 zhong1 ， bu4 li2 pu2 ti2 ben3 zuo4 。
- guan1 yin1 san1 shi2 er4 ying1 ， wo3 dang1 yi4 cong2 zhong1 zheng4 。
- hua4 xian4 bu4 ke3 si1 yi4 ， jin4 chu1 xiao1 yao2 zhi1 xing4 。
- wo3 shi4 wu2 xin1 shan4 ke4 ， fan2 shi4 bu2 hui4 jian3 ze2 。
- xi1 shi2 yi2 ge4 hei1 niu2 ， jin1 ri4 hun2 shen1 zong3 bai2 。
- you3 shi2 zi4 ge1 zi4 xiao4 ， bang4 ren2 dao4 wo3 shen2 shao3 。
- zheng1 zhi1 bei4 he4 zhi1 xing2 ， nei4 huai2 wu2 jia4 zhi1 bao3 。
- geng4 ruo4 jian4 wo3 tan2 kong1 ， qia4 si4 hu2 lun2 tun1 zao3 。
- ci3 fa3 wei2 fo2 neng2 zhi1 ， fan2 yu2 qi3 jie3 xiang1 biao3 。
- jian1 you3 xiu1 shan4 shang4 ren2 ， zhi1 xue2 dou4 kou3 he2 chun2 。
- kua1 wo3 wen4 da2 min3 ji2 ， que4 yuan2 bu4 shi2 zhu3 ren2 。
- gai4 shi4 xun2 zhi1 zhai1 ye4 ， bu4 jie3 qiong2 jiu1 ben3 gen1 。
- de2 gen1 zhi1 ye4 zi4 mao4 ， wu2 gen1 zhi1 ye4 nan2 cun2 。
- bian4 cheng3 yi3 wo4 ling2 zhu1 ， zhuan3 wu1 ren2 wo3 nan2 chu2 。
- yu3 wo3 ling2 yuan2 miao4 jue2 ， yuan3 ge2 qian1 li3 zhi1 shu1 。
- ci3 bei4 ke3 shang1 ke3 xiao4 ， kong1 shuo1 ji1 nian2 xue2 dao4 。
- xin1 gao1 bu4 ken3 wen4 ren2 ， wang3 shi3 yi4 sheng1 xu1 lao3 。
- nai3 shi4 yu2 mi2 dun4 gen1 ， xie2 jian4 ye4 zhong4 wei2 yin1 。
- ruo4 xiang4 ci3 sheng1 bu2 wu4 ， hou4 shi4 zheng1 mian3 chen2 lun2 。

## 注释

## 译文

## 赏析
