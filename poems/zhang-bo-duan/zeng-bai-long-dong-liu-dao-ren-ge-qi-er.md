---
id: zhang-bo-duan-zeng-bai-long-dong-liu-dao-ren-ge-qi-er
title: 贈白龍洞劉道人歌  其二
titlePinyin: zeng4 bai2 long2 dong4 liu2 dao4 ren2 ge1     qi2 er4
titleSlug: zeng-bai-long-dong-liu-dao-ren-ge-qi-er
author: 張伯端
authorPinyin: zhang1 bo2 duan1
authorSlug: zhang-bo-duan
dynasty: 宋
dynastyPinyin: song4
dynastySlug: song
tags: []
---

## 正文

- 却成恩愛轉牽纏。
- 及乎精竭身枯朽，誰解教君暫駐延。
- 暫駐延，既無計，不免將身歸水逝。
- 但看古往聖賢人，幾箇解留身在世。
- 身在世，也有方，祗爲時人沒度量。
- 競向山中尋草木，伏鉛制汞點丹陽。
- 點丹陽，事迥別，須向坎中求赤血。
- 捉來離位制陰精，配合調和有時節。
- 時節正，用媒人，金公姹女結親姻。
- 金公偏好騎白虎，姹女常駕赤龍身。
- 虎來靜坐秋山裏，龍向碧潭奮身起。
- 兩獸相逢戰一場，波浪奔騰如鼎沸。
- 黄婆丁老助威靈，撼動乾坤走神鬼。
- 須臾戰罷雲雨收，種箇玄珠在泥底。
- 從此根芽漸長成，隨時灌溉抱真精。
- 十月脫胎吞入口，不覺凡身已有靈。
- 此箇事，世間稀，不是等閒人得知。
- 夙世若無仙骨分，容易如何得遇之。
- 得遇之，宜便煉，都緣光景急如箭。
- 要取魚時須結罾，莫待臨淵空歎羨。
- 聞君知藥已多年，何不收心煉汞鉛。
- 休教燭被風吹滅，六道輪迴莫怨天。
- 近來世上人多詐，盡著布衣稱道者。
- 問他金木是何般，噤口無言如害啞。
- 却去伏氣與休糧，別有門庭道路長。
- 君不見破迷歌裏說，太乙含真法最良。
- 莫怪言辭多狂劣，只教時人難鑒別。
- 惟君心與我心同，方敢傾懷向君說。

## 拼音

- que4 cheng2 en1 ai4 zhuan3 qian1 chan2 。
- ji2 hu1 jing1 jie2 shen1 ku1 xiu3 ， shui2 jie3 jiao4 jun1 zan4 zhu4 yan2 。
- zan4 zhu4 yan2 ， ji4 wu2 ji4 ， bu4 mian3 jiang1 shen1 gui1 shui3 shi4 。
- dan4 kan4 gu3 wang3 sheng4 xian2 ren2 ， ji1 ge4 jie3 liu2 shen1 zai4 shi4 。
- shen1 zai4 shi4 ， ye3 you3 fang1 ， zhi1 wei2 shi2 ren2 mei2 du4 liang4 。
- jing4 xiang4 shan1 zhong1 xun2 cao3 mu4 ， fu2 qian1 zhi4 gong3 dian3 dan1 yang2 。
- dian3 dan1 yang2 ， shi4 jiong3 bie2 ， xu1 xiang4 kan3 zhong1 qiu2 chi4 xue4 。
- zhuo1 lai2 li2 wei4 zhi4 yin1 jing1 ， pei4 he2 diao4 he2 you3 shi2 jie2 。
- shi2 jie2 zheng4 ， yong4 mei2 ren0 ， jin1 gong1 cha4 nü3 jie2 qin1 yin1 。
- jin1 gong1 pian1 hao4 qi2 bai2 hu3 ， cha4 nü3 chang2 jia4 chi4 long2 shen1 。
- hu3 lai2 jing4 zuo4 qiu1 shan1 li3 ， long2 xiang4 bi4 tan2 fen4 shen1 qi3 。
- liang3 shou4 xiang1 feng2 zhan4 yi4 chang3 ， bo1 lang4 ben1 teng2 ru2 ding3 fei4 。
- huang2 po2 ding1 lao3 zhu4 wei1 ling2 ， han4 dong4 qian2 kun1 zou3 shen2 gui3 。
- xu1 yu2 zhan4 ba4 yun2 yu3 shou1 ， zhong3 ge4 xuan2 zhu1 zai4 ni2 di3 。
- cong2 ci3 gen1 ya2 jian4 chang2 cheng2 ， sui2 shi2 guan4 gai4 bao4 zhen1 jing1 。
- shi2 yue4 tuo1 tai1 tun1 ru4 kou3 ， bu4 jue2 fan2 shen1 yi3 you3 ling2 。
- ci3 ge4 shi4 ， shi4 jian4 xi1 ， bu2 shi4 deng3 xian2 ren2 de2 zhi1 。
- su4 shi4 ruo4 wu2 xian1 gu3 fen1 ， rong2 yi4 ru2 he2 de2 yu4 zhi1 。
- de2 yu4 zhi1 ， yi2 bian4 lian4 ， dou1 yuan2 guang1 jing3 ji2 ru2 jian4 。
- yao4 qu3 yu2 shi2 xu1 jie2 zeng1 ， mo4 dai4 lin2 yuan1 kong1 tan4 xian4 。
- wen2 jun1 zhi1 yao4 yi3 duo1 nian2 ， he2 bu4 shou1 xin1 lian4 gong3 qian1 。
- xiu1 jiao4 zhu2 bei4 feng1 chui1 mie4 ， liu4 dao4 lun2 hui2 mo4 yuan4 tian1 。
- jin4 lai2 shi4 shang4 ren2 duo1 zha4 ， jin4 zhu4 bu4 yi1 cheng1 dao4 zhe3 。
- wen4 ta1 jin1 mu4 shi4 he2 ban1 ， jin4 kou3 wu2 yan2 ru2 hai4 ya3 。
- que4 qu4 fu2 qi4 yu3 xiu1 liang2 ， bie2 you3 men2 ting2 dao4 lu4 chang2 。
- jun1 bu2 jian4 po4 mi2 ge1 li3 shuo1 ， tai4 yi3 han2 zhen1 fa3 zui4 liang2 。
- mo4 guai4 yan2 ci2 duo1 kuang2 lie4 ， zhi1 jiao4 shi2 ren2 nan2 jian4 bie2 。
- wei2 jun1 xin1 yu3 wo3 xin1 tong2 ， fang1 gan3 qing1 huai2 xiang4 jun1 shuo1 。

## 注释

## 译文

## 赏析
