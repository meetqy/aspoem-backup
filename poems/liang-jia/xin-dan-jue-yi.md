---
id: liang-jia-xin-dan-jue-yi
title: 心丹訣 一
titlePinyin: xin1 dan1 jue2   yi1
titleSlug: xin-dan-jue-yi
author: 良价
authorPinyin: liang2 jia4
authorSlug: liang-jia
dynasty: 唐
dynastyPinyin: tang2
dynastySlug: tang
tags: [] 
---

## 正文

- 吾有藥，號心丹，煩惱爐中煉歲年。
- 知伊不變胎中色，照耀光明遍大千。
- 開法眼，覩毫端，能變凡聖剎那間。
- 要知真假成功用，一到底時中鍛煉看。
- 無形狀，無方圓，言中無物物中言。
- 有心用即乖真用，無意安禪無不禪。
- 亦無滅，亦無起，森羅萬像皆驅使。
- 不論州土但將來，入此爐中無不是。
- 無一意，是吾意，無一智，是吾智，無一味，無不異。
- 色不變，轉難辯，更無一物於中現。
- 莫將一物制伏他，體合真空非鍛煉。
- （見《大正新修大藏經》第四八冊吳越釋延壽《宗鏡錄》卷九八）。

## 拼音

- wu2 you3 yao4 ， hao4 xin1 dan1 ， fan2 nao3 lu2 zhong1 lian4 sui4 nian2 。
- zhi1 yi1 bu2 bian4 tai1 zhong1 se4 ， zhao4 yao4 guang1 ming2 bian4 da4 qian1 。
- kai1 fa3 yan3 ， du3 hao2 duan1 ， neng2 bian4 fan2 sheng4 cha4 na4 jian4 。
- yao4 zhi1 zhen1 jia3 cheng2 gong1 yong4 ， yi2 dao4 di3 shi2 zhong1 duan4 lian4 kan4 。
- wu2 xing2 zhuang4 ， wu2 fang1 yuan2 ， yan2 zhong1 wu2 wu4 wu4 zhong1 yan2 。
- you3 xin1 yong4 ji2 guai1 zhen1 yong4 ， wu2 yi4 an1 shan4 wu2 bu2 shan4 。
- yi4 wu2 mie4 ， yi4 wu2 qi3 ， sen1 luo2 wan4 xiang4 jie1 qu1 shi3 。
- bu2 lun4 zhou1 tu3 dan4 jiang1 lai2 ， ru4 ci3 lu2 zhong1 wu2 bu2 shi4 。
- wu2 yi2 yi4 ， shi4 wu2 yi4 ， wu2 yi2 zhi4 ， shi4 wu2 zhi4 ， wu2 yi2 wei4 ， wu2 bu2 yi4 。
- se4 bu2 bian4 ， zhuan3 nan2 bian4 ， geng4 wu2 yi2 wu4 wu1 zhong1 xian4 。
- mo4 jiang1 yi2 wu4 zhi4 fu2 ta1 ， ti3 he2 zhen1 kong1 fei1 duan4 lian4 。
- （ jian4 《 da4 zheng4 xin1 xiu1 da4 zang4 jing1 》 di4 si4 ba1 ce4 wu2 yue4 shi4 yan2 shou4 《 zong1 jing4 lu4 》 juan4 jiu3 ba1 ）。

## 注释

## 译文

## 赏析
