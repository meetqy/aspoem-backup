---
id: liang-jia-bao-jing-san-mei-ge
title: 寶鏡三昧歌
titlePinyin: bao3 jing4 san1 mei4 ge1
titleSlug: bao-jing-san-mei-ge
author: 良价
authorPinyin: liang2 jia4
authorSlug: liang-jia
dynasty: 唐
dynastyPinyin: tang2
dynastySlug: tang
tags: [] 
---

## 正文

- 如是之法，佛祖密付。
- 汝今得之，宜善保護。
- 銀盌盛雪，明月藏鷺。
- 類之不（《五燈會元》卷十三作「弗」）齊，混則知處。
- 意不在言，來機亦赴。
- 動成窠臼，差落顧佇。
- 背觸俱非，如大火聚。
- 但形文彩，即屬染污。
- 夜半正明，天曉不露。
- 爲物作則，用拔諸苦。
- 雖非有爲，不是無語。
- 如臨寶鏡，形形（《五燈會元》作「影」）相覩。
- 汝不是渠，渠正是汝。
- 如世嬰兒，五相完具。
- 不去不來，不起不住。
- 婆婆和和，有句無句。
- 終不得物，語未正故。
- 重離六爻，偏正回互。
- 疊而爲三，變盡成五。
- 如荎（《五燈會元》注：「徒結切」）草味，如金剛杵。
- 正中妙挾，敲唱雙舉。
- 通宗通途，挾帶挾路。
- 錯然則吉，不可犯忤。
- 天真而妙，不屬迷悟。
- 因緣時節，寂然昭著。
- 細入無間，大絕方所。
- 毫忽之差，不應律呂。
- 今有頓漸，緣立宗趣。
- 宗趣分矣，即是規矩。
- 宗通趣極，真常流注。
- 外寂中謠，係駒伏鼠。
- 先聖悲之，爲法檀度。
- 隨其顛倒，以緇爲素。
- 顛倒想滅，肯心自許。
- 要合古轍，請觀前古。
- 佛道垂成，十劫觀樹。
- 如虎之缺，如馬之馵（《五燈會元》注：「之戌切」）。
- 以有下劣，寶几珍御。
- 以有驚異，黧奴白牯。
- 羿以巧力，射中百步。
- 箭鋒相值，巧力何預？
- 木人方歌，石女起舞。
- 非情識到，寧容思慮？
- 臣奉於君，子順於父。
- 不順不（《五燈會元》作「非」）孝，不奉不（《五燈會元》作「非」）輔。
- 潜行密用，如愚如魯。
- 但能相續，名主中主。

## 拼音

- ru2 shi4 zhi1 fa3 ， fo2 zu3 mi4 fu4 。
- ru3 jin1 de2 zhi1 ， yi2 shan4 bao3 hu4 。
- yin2 wan3 sheng4 xue3 ， ming2 yue4 cang2 lu4 。
- lei4 zhi1 bu4 （《 wu3 deng1 hui4 yuan2 》 juan4 shi2 san1 zuo4 「 fu2 」） qi2 ， hun4 ze2 zhi1 chu3 。
- yi4 bu2 zai4 yan2 ， lai2 ji1 yi4 fu4 。
- dong4 cheng2 ke1 jiu4 ， cha4 luo4 gu4 zhu4 。
- bei4 chu4 ju4 fei1 ， ru2 da4 huo3 ju4 。
- dan4 xing2 wen2 cai3 ， ji2 shu3 ran3 wu1 。
- ye4 ban4 zheng4 ming2 ， tian1 xiao3 bu2 lu4 。
- wei2 wu4 zuo4 ze2 ， yong4 ba2 zhu1 ku3 。
- sui1 fei1 you3 wei2 ， bu2 shi4 wu2 yu3 。
- ru2 lin2 bao3 jing4 ， xing2 xing2 （《 wu3 deng1 hui4 yuan2 》 zuo4 「 ying3 」） xiang1 du3 。
- ru3 bu2 shi4 qu2 ， qu2 zheng4 shi4 ru3 。
- ru2 shi4 ying1 er2 ， wu3 xiang1 wan2 ju4 。
- bu2 qu4 bu4 lai2 ， bu4 qi3 bu2 zhu4 。
- po2 po0 he2 he2 ， you3 ju4 wu2 ju4 。
- zhong1 bu4 de2 wu4 ， yu3 wei4 zheng4 gu4 。
- zhong4 li2 liu4 yao2 ， pian1 zheng4 hui2 hu4 。
- die2 er2 wei2 san1 ， bian4 jin4 cheng2 wu3 。
- ru2 chi2 （《 wu3 deng1 hui4 yuan2 》 zhu4 ：「 tu2 jie2 qie4 」） cao3 wei4 ， ru2 jin1 gang1 chu3 。
- zheng4 zhong1 miao4 xie2 ， qiao1 chang4 shuang1 ju3 。
- tong1 zong1 tong1 tu2 ， xie2 dai4 xie2 lu4 。
- cuo4 ran2 ze2 ji2 ， bu4 ke3 fan4 wu3 。
- tian1 zhen1 er2 miao4 ， bu4 shu3 mi2 wu4 。
- yin1 yuan2 shi2 jie2 ， ji4 ran2 zhao1 zhu4 。
- xi4 ru4 wu2 jian4 ， da4 jue2 fang1 suo3 。
- hao2 hu1 zhi1 cha4 ， bu4 ying1 lü4 lü3 。
- jin1 you3 dun4 jian4 ， yuan2 li4 zong1 qu4 。
- zong1 qu4 fen1 yi3 ， ji2 shi4 gui1 ju3 。
- zong1 tong1 qu4 ji2 ， zhen1 chang2 liu2 zhu4 。
- wai4 ji4 zhong1 yao2 ， xi4 ju1 fu2 shu3 。
- xian1 sheng4 bei1 zhi1 ， wei2 fa3 tan2 du4 。
- sui2 qi2 dian1 dao3 ， yi3 zi1 wei2 su4 。
- dian1 dao3 xiang3 mie4 ， ken3 xin1 zi4 xu1 。
- yao4 he2 gu3 zhe2 ， qing3 guan1 qian2 gu3 。
- fo2 dao4 chui2 cheng2 ， shi2 jie2 guan1 shu4 。
- ru2 hu3 zhi1 que1 ， ru2 ma3 zhi1 zhu4 （《 wu3 deng1 hui4 yuan2 》 zhu4 ：「 zhi1 xu1 qie4 」）。
- yi3 you3 xia4 lie4 ， bao3 ji3 zhen1 yu4 。
- yi3 you3 jing1 yi4 ， li2 nu2 bai2 gu3 。
- yi4 yi3 qiao3 li4 ， she4 zhong4 bai3 bu4 。
- jian4 feng1 xiang1 zhi2 ， qiao3 li4 he2 yu4 ？
- mu4 ren2 fang1 ge1 ， shi2 nü3 qi3 wu3 。
- fei1 qing2 shi2 dao4 ， ning2 rong2 si1 lü4 ？
- chen2 feng4 wu1 jun1 ， zi3 shun4 wu1 fu4 。
- bu2 shun4 bu4 （《 wu3 deng1 hui4 yuan2 》 zuo4 「 fei1 」） xiao4 ， bu2 feng4 bu4 （《 wu3 deng1 hui4 yuan2 》 zuo4 「 fei1 」） fu3 。
- qian2 xing2 mi4 yong4 ， ru2 yu2 ru2 lu3 。
- dan4 neng2 xiang1 xu4 ， ming2 zhu3 zhong1 zhu3 。

## 注释

## 译文

## 赏析
