---
id: le-bei-mou-shu-wen-shao-yi-guang-wen-gui-bie-shu-jiang-gua-qi-guan-ran-hu-fu-gui-kong-bu-mian-er-yu-ye-wei-neng-yin-cheng-gu-shi-feng-ya-mou-wu-ce-ke-qu-duan-zhang-bu-wang-jian-xian-ye
title: 某屬聞少伊廣文歸別墅將挂其冠然乎富貴恐不免耳欲謁未能因成古詩奉迓某無策可去斷章不忘健羨也
titlePinyin: mou3 shu3 wen2 shao3 yi1 guang3 wen2 gui1 bie2 shu4 jiang1 gua4 qi2 guan1 ran2 hu1 fu4 gui4 kong3 bu4 mian3 er3 yu4 ye4 wei4 neng2 yin1 cheng2 gu3 shi1 feng4 ya4 mou3 wu2 ce4 ke3 qu4 duan4 zhang1 bu2 wang4 jian4 xian4 ye3
titleSlug: mou-shu-wen-shao-yi-guang-wen-gui-bie-shu-jiang-gua-qi-guan-ran-hu-fu-gui-kong-bu-mian-er-yu-ye-wei-neng-yin-cheng-gu-shi-feng-ya-mou-wu-ce-ke-qu-duan-zhang-bu-wang-jian-xian-ye
author: 樂備
authorPinyin: le4 bei4
authorSlug: le-bei
dynasty: 宋
dynastyPinyin: song4
dynastySlug: song
tags: []
---

## 正文

- 明光宮高麗鳷鵲，三聲朝雞報宮鑰。
- 車如流水馬如龍，門外斗量無處著。
- 歸來日晏僕亦痡，豪芒飽暖歸妻孥。
- 豈無道德絢爛者，意作霖雨言爲謨。
- 何人著眼高蓬蓽，彊仕之年髮如漆。
- 便抽手版挂衣冠，把住窮愁甘似蜜。
- 人言進退誠兩塗，退者真智進者愚。
- 要當程力之所底，未省逸路排輕車。
- 馬侯制行如圭璧，五色文章發金石。
- 不知持此將安之，天下寶當天下惜。
- 秋郊凉入菰蒲間，新詩落筆不作難。
- 應憐俗駕難回者，更費移文過北山。

## 拼音

- ming2 guang1 gong1 gao1 li2 zhi1 que4 ， san1 sheng1 chao2 ji1 bao4 gong1 yue4 。
- ju1 ru2 liu2 shui3 ma3 ru2 long2 ， men2 wai4 dou3 liang2 wu2 chu3 zhu4 。
- gui1 lai2 ri4 yan4 pu2 yi4 pu1 ， hao2 mang2 bao3 nuan3 gui1 qi1 nu2 。
- qi3 wu2 dao4 de2 xuan4 lan4 zhe3 ， yi4 zuo4 lin2 yu3 yan2 wei2 mo2 。
- he2 ren2 zhu4 yan3 gao1 peng2 bi4 ， qiang2 shi4 zhi1 nian2 fa4 ru2 qi1 。
- bian4 chou1 shou3 ban3 gua4 yi1 guan1 ， ba3 zhu4 qiong2 chou2 gan1 si4 mi4 。
- ren2 yan2 jin4 tui4 cheng2 liang3 tu2 ， tui4 zhe3 zhen1 zhi4 jin4 zhe3 yu2 。
- yao4 dang1 cheng2 li4 zhi1 suo3 di3 ， wei4 sheng3 yi4 lu4 pai2 qing1 ju1 。
- ma3 hou2 zhi4 xing2 ru2 gui1 bi4 ， wu3 se4 wen2 zhang1 fa1 jin1 shi2 。
- bu4 zhi1 chi2 ci3 jiang1 an1 zhi1 ， tian1 xia4 bao3 dang1 tian1 xia4 xi1 。
- qiu1 jiao1 liang2 ru4 gu1 pu2 jian4 ， xin1 shi1 luo4 bi3 bu2 zuo4 nan2 。
- ying1 lian2 su2 jia4 nan2 hui2 zhe3 ， geng4 fei4 yi2 wen2 guo4 bei3 shan1 。

## 注释

## 译文

## 赏析
