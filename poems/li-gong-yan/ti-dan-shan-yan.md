---
id: li-gong-yan-ti-dan-shan-yan
title: 題澹山巖
titlePinyin: ti2 dan4 shan1 yan2
titleSlug: ti-dan-shan-yan
author: 李公彥
authorPinyin: li3 gong1 yan4
authorSlug: li-gong-yan
dynasty: 宋
dynastyPinyin: song4
dynastySlug: song
tags: []
---

## 正文

- 地靈欲借一握天，神剜鬼劃無留堅。
- 欻然豃豁空而圓，陽烏飛景光自穿。
- 古藤繞石翠欲牽，石果垂結紛如拳。
- 中有巖寶吐細泉，六月客坐寒入肩。
- 昔聞修蟒何蜿蜒，誅茅判木不敢前。
- 誰令結此殊勝緣，化作寶坊可棲禪。
- 我非貴客來塵軿，訓狐挾狡聲亦先。
- 飛上巖前枯樹顛，喚起山丁夜不眠。
- 涪翁有筆大如椽，七字要與山俱傳。
- 續貂顧我不著便，千古一笑夔憐蚿。

## 拼音

- di4 ling2 yu4 jie4 yi2 wo4 tian1 ， shen2 wan1 gui3 hua2 wu2 liu2 jian1 。
- chua1 ran2 han3 huo1 kong1 er2 yuan2 ， yang2 wu1 fei1 jing3 guang1 zi4 chuan1 。
- gu3 teng2 rao4 shi2 cui4 yu4 qian1 ， shi2 guo3 chui2 jie2 fen1 ru2 quan2 。
- zhong1 you3 yan2 bao3 tu3 xi4 quan2 ， liu4 yue4 ke4 zuo4 han2 ru4 jian1 。
- xi1 wen2 xiu1 mang3 he2 wan1 yan2 ， zhu1 mao2 pan4 mu4 bu4 gan3 qian2 。
- shui2 ling4 jie2 ci3 shu1 sheng4 yuan2 ， hua4 zuo4 bao3 fang1 ke3 qi1 shan4 。
- wo3 fei1 gui4 ke4 lai2 chen2 ping2 ， xun4 hu2 xie2 jiao3 sheng1 yi4 xian1 。
- fei1 shang4 yan2 qian2 ku1 shu4 dian1 ， huan4 qi3 shan1 ding1 ye4 bu4 mian2 。
- fu2 weng1 you3 bi3 da4 ru2 chuan2 ， qi1 zi4 yao4 yu3 shan1 ju4 chuan2 。
- xu4 diao1 gu4 wo3 bu2 zhu4 bian4 ， qian1 gu3 yi2 xiao4 kui2 lian2 xian2 。

## 注释

## 译文

## 赏析
