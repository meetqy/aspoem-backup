---
id: si-ma-guang-he-li-zhou-xian-yu-zhuan-yun-gong-ju-ba-yong-tong-xuan
title: 和利州鮮于轉運公居八詠 桐軒
titlePinyin: he2 li4 zhou1 xian1 yu2 zhuan3 yun4 gong1 ju1 ba1 yong3   tong2 xuan1
titleSlug: he-li-zhou-xian-yu-zhuan-yun-gong-ju-ba-yong-tong-xuan
author: 司馬光
authorPinyin: si1 ma3 guang1
authorSlug: si-ma-guang
dynasty: 宋
dynastyPinyin: song4
dynastySlug: song
tags: []
---

## 正文

- 朝陽升東隅，照此庭下桐。
- 菶菶復萋萋，居然古人風。
- 疏柯青玉聳，密葉翠羽蒙。
- 午景凝餘清，夕照當殘紅。
- 雨響甍棟外，風生戶牖中。
- 主人政多暇，步賞常從容。
- 終當致威鳯，覧德鳴噰噰。
- 又將施五絃，解愠歌帝宮。

## 拼音

- chao2 yang2 sheng1 dong1 yu2 ， zhao4 ci3 ting2 xia4 tong2 。
- beng3 beng3 fu4 qi1 qi1 ， ju1 ran2 gu3 ren2 feng1 。
- shu1 ke1 qing1 yu4 song3 ， mi4 ye4 cui4 yu3 meng2 。
- wu3 jing3 ning2 yu2 qing1 ， xi1 zhao4 dang1 can2 hong2 。
- yu3 xiang3 meng2 dong4 wai4 ， feng1 sheng1 hu4 you3 zhong1 。
- zhu3 ren2 zheng4 duo1 xia2 ， bu4 shang3 chang2 cong2 rong2 。
- zhong1 dang1 zhi4 wei1 feng4 ， lan3 de2 ming2 yong1 yong1 。
- you4 jiang1 shi1 wu3 xian2 ， jie3 yun4 ge1 di4 gong1 。

## 注释

## 译文

## 赏析
