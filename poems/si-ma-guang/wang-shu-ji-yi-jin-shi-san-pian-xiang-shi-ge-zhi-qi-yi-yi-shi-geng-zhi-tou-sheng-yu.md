---
id: si-ma-guang-wang-shu-ji-yi-jin-shi-san-pian-xiang-shi-ge-zhi-qi-yi-yi-shi-geng-zhi-tou-sheng-yu
title: 王書記以近詩三篇相示各摭其意以詩賡之 投聖俞
titlePinyin: wang2 shu1 ji4 yi3 jin4 shi1 san1 pian1 xiang1 shi4 ge4 zhi2 qi2 yi4 yi3 shi1 geng1 zhi1   tou2 sheng4 yu2
titleSlug: wang-shu-ji-yi-jin-shi-san-pian-xiang-shi-ge-zhi-qi-yi-yi-shi-geng-zhi-tou-sheng-yu
author: 司馬光
authorPinyin: si1 ma3 guang1
authorSlug: si-ma-guang
dynasty: 宋
dynastyPinyin: song4
dynastySlug: song
tags: []
---

## 正文

- 聖俞精爲詩，堅重比白玉。
- 至寶識之希，未必諧衆目。
- 應辰仰高風，跂聳自西蜀。
- 平生未相識，歉歉不自足。
- 薄遊困京師，旅食止脫粟。
- 得官當入秦，行李未結束。
- 先求聖俞門，執贄請所欲。
- 九衢季冬月，風沙正慘黷。
- 羸馬憚遠行，毛鬛寒瑟縮。
- 旅拒不肯前，一步九刺蹙。
- 饑童袖擁口，手足盡皸瘃。
- 論詩久未出，竊罵怨滿腹。
- 歸來面揚揚，氣若飫粱肉。
- 纍纍數十字，疏淡不滿幅。
- 自謂獲至珍，呼兒謹藏蓄。
- 長安十五驛，重複問川陸。
- 置詩懷袖間，勌懣輒披讀。
- 高吟桑野闊，目瞑即投宿。
- 自可忘羈愁，行瞻灞陵曲。

## 拼音

- sheng4 yu2 jing1 wei2 shi1 ， jian1 zhong4 bi3 bai2 yu4 。
- zhi4 bao3 shi2 zhi1 xi1 ， wei4 bi4 xie2 zhong4 mu4 。
- ying1 chen2 yang3 gao1 feng1 ， qi2 song3 zi4 xi1 shu3 。
- ping2 sheng1 wei4 xiang1 shi2 ， qian4 qian4 bu2 zi4 zu2 。
- bao2 you2 kun4 jing1 shi1 ， lü3 shi2 zhi3 tuo1 su4 。
- de2 guan1 dang1 ru4 qin2 ， xing2 li0 wei4 jie2 shu4 。
- xian1 qiu2 sheng4 yu2 men2 ， zhi2 zhi4 qing3 suo3 yu4 。
- jiu3 qu2 ji4 dong1 yue4 ， feng1 sha1 zheng4 can3 du2 。
- lei2 ma3 dan4 yuan3 xing2 ， mao2 lie4 han2 se4 suo1 。
- lü3 ju4 bu4 ken3 qian2 ， yi2 bu4 jiu3 ci4 cu4 。
- ji1 tong2 xiu4 yong1 kou3 ， shou3 zu2 jin4 jun1 zhu2 。
- lun4 shi1 jiu3 wei4 chu1 ， qie4 ma4 yuan4 man3 fu4 。
- gui1 lai2 mian4 yang2 yang2 ， qi4 ruo4 yu4 liang2 rou4 。
- lei2 lei2 shu4 shi2 zi4 ， shu1 dan4 bu4 man3 fu2 。
- zi4 wei4 huo4 zhi4 zhen1 ， hu1 er2 jin3 cang2 xu4 。
- chang2 an1 shi2 wu3 yi4 ， zhong4 fu4 wen4 chuan1 lu4 。
- zhi4 shi1 huai2 xiu4 jian4 ， juan4 men4 zhe2 pi1 du2 。
- gao1 yin2 sang1 ye3 kuo4 ， mu4 ming2 ji2 tou2 su4 。
- zi4 ke3 wang4 ji1 chou2 ， xing2 zhan1 ba4 ling2 qu3 。

## 注释

## 译文

## 赏析
