---
id: si-ma-guang-ci-yun-he-shao-bu-yi-jia-shu-jiang-lin-ji-zhi-fang-han-qin-wei-shi-tong-yi
title: 次韻和邵不疑假書江鄰幾知方酣寢爲詩通意
titlePinyin: ci4 yun4 he2 shao4 bu4 yi2 jia3 shu1 jiang1 lin2 ji1 zhi1 fang1 han1 qin3 wei2 shi1 tong1 yi4
titleSlug: ci-yun-he-shao-bu-yi-jia-shu-jiang-lin-ji-zhi-fang-han-qin-wei-shi-tong-yi
author: 司馬光
authorPinyin: si1 ma3 guang1
authorSlug: si-ma-guang
dynasty: 宋
dynastyPinyin: song4
dynastySlug: song
tags: []
---

## 正文

- 江翁順天和，心迹兩夷簡。
- 雖如邊韶寢，且異宰予懶。
- 平居無時閑，經史自課限。
- 高歌慕翰林，鳴琴寫中散。
- 翛然物外人，強爲章綬綰。
- 官舍苦秋霖，瞬息聊休眼。
- 勤勩已有餘，宴安何愧赧。
- 借書誰敢驚，欹枕尚未暖。
- 不疑神驥才，垂耳困皁棧。
- 碌碌隨吾儕，拜揖把手版。
- 毋嫌朱墨倦，騰舉已爲晚。
- 慎勿思山林，山林付愚孱。

## 拼音

- jiang1 weng1 shun4 tian1 he2 ， xin1 ji4 liang3 yi2 jian3 。
- sui1 ru2 bian1 shao2 qin3 ， qie3 yi4 zai3 yu3 lan3 。
- ping2 ju1 wu2 shi2 xian2 ， jing1 shi3 zi4 ke4 xian4 。
- gao1 ge1 mu4 han4 lin2 ， ming2 qin2 xie3 zhong1 san4 。
- xiao1 ran2 wu4 wai4 ren2 ， qiang2 wei2 zhang1 shou4 wan3 。
- guan1 she4 ku3 qiu1 lin2 ， shun4 xi1 liao2 xiu1 yan3 。
- qin2 yi4 yi3 you3 yu2 ， yan4 an1 he2 kui4 nan3 。
- jie4 shu1 shui2 gan3 jing1 ， qi1 zhen3 shang4 wei4 nuan3 。
- bu4 yi2 shen2 ji4 cai2 ， chui2 er3 kun4 zao4 zhan4 。
- lu4 lu4 sui2 wu2 chai2 ， bai4 yi1 ba3 shou3 ban3 。
- wu2 xian2 zhu1 mo4 juan4 ， teng2 ju3 yi3 wei2 wan3 。
- shen4 wu4 si1 shan1 lin2 ， shan1 lin2 fu4 yu2 chan2 。

## 注释

## 译文

## 赏析
