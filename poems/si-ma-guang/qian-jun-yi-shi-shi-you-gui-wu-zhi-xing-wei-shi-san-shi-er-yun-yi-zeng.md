---
id: si-ma-guang-qian-jun-yi-shi-shi-you-gui-wu-zhi-xing-wei-shi-san-shi-er-yun-yi-zeng
title: 錢君倚示詩有歸吳之興爲詩三十二韻以贈
titlePinyin: qian2 jun1 yi3 shi4 shi1 you3 gui1 wu2 zhi1 xing1 wei2 shi1 san1 shi2 er4 yun4 yi3 zeng4
titleSlug: qian-jun-yi-shi-shi-you-gui-wu-zhi-xing-wei-shi-san-shi-er-yun-yi-zeng
author: 司馬光
authorPinyin: si1 ma3 guang1
authorSlug: si-ma-guang
dynasty: 宋
dynastyPinyin: song4
dynastySlug: song
tags: []
---

## 正文

- 吳越爲君土，崤函是我家。
- 濯纓從吏事，傾蓋聚京華。
- 奕世交朋重，同僚分誼加。
- 聲光嘗耳剽，臭味辱肩差。
- 選士參縣石，烝髦應椓罝。
- 帝畿圍日月，蓬堵積煙霞。
- 咨訪傾肝膽，推褒借齒牙。
- 後來慚瓦礫，旁倚愧蒹葭。
- 談論寥天一，詼諧老柏槎。
- 虚舟坦莫逆，璞玉瑩無瑕。
- 信美陪遊衍，胡爲起咄嗟。
- 勞歌盡鄉思，旅夢各天涯。
- 誠厭簪紳累，難堪獄訟譁。
- 缿筩朝插蝟，貫索暮如麻。
- 霢霂霑朝服，蜩螗沸尹衙。
- 宿姦牢窟宅，弊俗費鞭撾。
- 鮆鱠思吹絮，羊羮憶卧沙。
- 梅林連雨熟，梨味得霜佳。
- 秋色城臨水，春風路入花。
- 稻肥初斷蟹，桑密不通鴉。
- 蹙衂浮盤芡，鈎聯卧壠瓜。
- 江蓴半卷葉，石蕨乍舒芽。
- 風物隨鄉樂，山川苦道遐。
- 若人才有裕，修已德無邪。
- 正恐臨髖髀，安能捨鏌鎁。
- 怒飛期寖逼，肥遯迹猶賖。
- 不比溝中木，微同井底蛙。
- 果能真引去，誰復強邀遮。
- 旋結蝸牛舍，還乘下澤車。
- 閉門常反拒，醉幘任欹斜。
- 林野遊如鹿，泥塗蟄似蛇。
- 故人時記憶，陽羨致新茶。

## 拼音

- wu2 yue4 wei2 jun1 tu3 ， xiao2 han2 shi4 wo3 jia1 。
- zhuo2 ying1 cong2 li4 shi4 ， qing1 gai4 ju4 jing1 hua2 。
- yi4 shi4 jiao1 peng2 zhong4 ， tong2 liao2 fen1 yi4 jia1 。
- sheng1 guang1 chang2 er3 piao1 ， chou4 wei4 ru3 jian1 cha4 。
- xuan3 shi4 can1 xian4 shi2 ， zheng1 mao2 ying1 zhuo2 ju1 。
- di4 ji1 wei2 ri4 yue4 ， peng2 du3 ji1 yan1 xia2 。
- zi1 fang3 qing1 gan1 dan3 ， tui1 bao1 jie4 chi3 ya2 。
- hou4 lai2 can2 wa3 li4 ， pang2 yi3 kui4 jian1 jia1 。
- tan2 lun4 liao2 tian1 yi1 ， hui1 xie2 lao3 bai3 cha2 。
- xu1 zhou1 tan3 mo4 ni4 ， pu2 yu4 ying2 wu2 xia2 。
- xin4 mei3 pei2 you2 yan3 ， hu2 wei2 qi3 duo1 jie1 。
- lao2 ge1 jin4 xiang1 si1 ， lü3 meng4 ge4 tian1 ya2 。
- cheng2 yan4 zan1 shen1 lei4 ， nan2 kan1 yu4 song4 hua2 。
- xiang4 tong3 chao2 cha1 wei4 ， guan4 suo3 mu4 ru2 ma2 。
- mai4 mu4 zhan1 chao2 fu2 ， tiao2 tang2 fei4 yin3 ya2 。
- su4 jian1 lao2 ku1 zhai2 ， bi4 su2 fei4 bian1 zhua1 。
- ji4 kuai4 si1 chui1 xu4 ， yang2 geng1 yi4 wo4 sha1 。
- mei2 lin2 lian2 yu3 shu2 ， li2 wei4 de2 shuang1 jia1 。
- qiu1 se4 cheng2 lin2 shui3 ， chun1 feng1 lu4 ru4 hua1 。
- dao4 fei2 chu1 duan4 xie4 ， sang1 mi4 bu4 tong1 ya1 。
- cu4 nü4 fu2 pan2 qian4 ， gou1 lian2 wo4 long3 gua1 。
- jiang1 chun2 ban4 juan4 ye4 ， shi2 jue2 zha4 shu1 ya2 。
- feng1 wu4 sui2 xiang1 le4 ， shan1 chuan1 ku3 dao4 xia2 。
- ruo4 ren2 cai2 you3 yu4 ， xiu1 yi3 de2 wu2 xie2 。
- zheng4 kong3 lin2 kuan1 bi4 ， an1 neng2 she3 mo4 ye2 。
- nu4 fei1 qi1 jin4 bi1 ， fei2 dun4 ji4 you2 she1 。
- bu4 bi3 gou1 zhong1 mu4 ， wei1 tong2 jing3 di3 wa1 。
- guo3 neng2 zhen1 yin3 qu4 ， shui2 fu4 qiang2 yao1 zhe1 。
- xuan2 jie2 wo1 niu2 she4 ， huan2 cheng2 xia4 ze2 ju1 。
- bi4 men2 chang2 fan3 ju4 ， zui4 ze2 ren4 qi1 xie2 。
- lin2 ye3 you2 ru2 lu4 ， ni2 tu2 zhe2 si4 she2 。
- gu4 ren2 shi2 ji4 yi4 ， yang2 xian4 zhi4 xin1 cha2 。

## 注释

## 译文

## 赏析
