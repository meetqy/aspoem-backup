---
id: si-ma-guang-gong-lou-yao
title: 宮漏謠
titlePinyin: gong1 lou4 yao2
titleSlug: gong-lou-yao
author: 司馬光
authorPinyin: si1 ma3 guang1
authorSlug: si-ma-guang
dynasty: 宋
dynastyPinyin: song4
dynastySlug: song
tags: []
---

## 正文

- 宮漏清高處處聞，六街寂寂夜將分。
- 南下河梁緬詰曲，北瞻禁闕鬰繽紛。
- 黄金鎖閉斗城斜，白玉樓通上帝家。
- 若木未光潛日月，神仙不動積煙霞。
- 銅壺銀箭夜何長，杳杳亭亭未遽央。
- 複道迴廊接西掖，千門萬戶遙相當。
- 宛轉徘徊不能駐，復出宮城透宮樹。
- 宮樹烏飛月欲西，燭光一道照沙堤。
- 龍騎聯翩排閶闔，鳯帷岑寂對狻猊。
- 廣庭肅肅延冠带，劍佩峥嶸百神會。
- 施政發令四海春，廟堂垂衣天宇泰。

## 拼音

- gong1 lou4 qing1 gao1 chu3 chu3 wen2 ， liu4 jie1 ji4 ji4 ye4 jiang1 fen1 。
- nan2 xia4 he2 liang2 mian3 jie2 qu3 ， bei3 zhan1 jin4 que4 yu4 bin1 fen1 。
- huang2 jin1 suo3 bi4 dou4 cheng2 xie2 ， bai2 yu4 lou2 tong1 shang4 di4 jia1 。
- ruo4 mu4 wei4 guang1 qian2 ri4 yue4 ， shen2 xian1 bu2 dong4 ji1 yan1 xia2 。
- tong2 hu2 yin2 jian4 ye4 he2 chang2 ， yao3 yao3 ting2 ting2 wei4 ju4 yang1 。
- fu4 dao4 hui2 lang2 jie1 xi1 ye4 ， qian1 men2 wan4 hu4 yao2 xiang1 dang1 。
- wan3 zhuan3 pai2 huai2 bu4 neng2 zhu4 ， fu4 chu1 gong1 cheng2 tou4 gong1 shu4 。
- gong1 shu4 wu1 fei1 yue4 yu4 xi1 ， zhu2 guang1 yi2 dao4 zhao4 sha1 di1 。
- long2 qi2 lian2 pian1 pai2 chang1 he2 ， feng4 wei2 cen2 ji4 dui4 suan1 ni2 。
- guang3 ting2 su4 su4 yan2 guan1 dai4 ， jian4 pei4 zheng1 rong2 bai3 shen2 hui4 。
- shi1 zheng4 fa1 ling4 si4 hai3 chun1 ， miao4 tang2 chui2 yi1 tian1 yu3 tai4 。

## 注释

## 译文

## 赏析
