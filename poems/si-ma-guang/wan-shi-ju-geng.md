---
id: si-ma-guang-wan-shi-ju-geng
title: 晚食菊羮
titlePinyin: wan3 shi2 ju2 geng1
titleSlug: wan-shi-ju-geng
author: 司馬光
authorPinyin: si1 ma3 guang1
authorSlug: si-ma-guang
dynasty: 宋
dynastyPinyin: song4
dynastySlug: song
tags: []
---

## 正文

- 朝來趨府庭，飲啄厭腥羶。
- 況臨敲扑喧，憒憒成中煩。
- 歸來禠冠带，杖屨行東園。
- 菊畦濯新雨，綠秀何其繁。
- 平時苦目痾，滋味性所便。
- 采擷授廚人，烹瀹調甘酸。
- 母令薑桂多，失彼真味完。
- 貯之鄱陽甌，薦以白木盤。
- 餔啜有餘味，芬馥逾秋蘭。
- 神明頓颯爽，毛髮皆蕭然。
- 迺知愜口腹，不必矜肥鮮。
- 嘗聞南陽山，有菊環清泉。
- 居人飲其流，孫息皆華顛。
- 嗟予素荒浪，強爲簪緌牽。
- 何當葺弊廬，脫略區中緣。
- 南陽匄嘉種，蒔彼數畝田。
- 抱甕親灌溉，爛漫供晨餐。
- 浩然養恬漠，庶足延頽年。

## 拼音

- chao2 lai2 qu1 fu3 ting2 ， yin3 zhuo2 yan4 xing1 shan1 。
- kuang4 lin2 qiao1 pu1 xuan1 ， kui4 kui4 cheng2 zhong1 fan2 。
- gui1 lai2 si1 guan1 dai4 ， zhang4 ju4 xing2 dong1 yuan2 。
- ju2 qi2 zhuo2 xin1 yu3 ， lü4 xiu4 he2 qi2 fan2 。
- ping2 shi2 ku3 mu4 ke1 ， zi1 wei4 xing4 suo3 bian4 。
- cai3 xie2 shou4 chu2 ren2 ， peng1 yue4 diao4 gan1 suan1 。
- mu3 ling4 jiang1 gui4 duo1 ， shi1 bi3 zhen1 wei4 wan2 。
- zhu4 zhi1 po2 yang2 ou1 ， jian4 yi3 bai2 mu4 pan2 。
- bu1 chuo4 you3 yu2 wei4 ， fen1 fu4 yu2 qiu1 lan2 。
- shen2 ming2 dun4 sa4 shuang3 ， mao2 fa4 jie1 xiao1 ran2 。
- nai3 zhi1 qie4 kou3 fu4 ， bu2 bi4 jin1 fei2 xian1 。
- chang2 wen2 nan2 yang2 shan1 ， you3 ju2 huan2 qing1 quan2 。
- ju1 ren2 yin3 qi2 liu2 ， sun1 xi1 jie1 hua2 dian1 。
- jie1 yu3 su4 huang1 lang4 ， qiang2 wei2 zan1 rui2 qian1 。
- he2 dang1 qi4 bi4 lu2 ， tuo1 lüe4 qu1 zhong1 yuan2 。
- nan2 yang2 gai4 jia1 zhong3 ， shi4 bi3 shu4 mu3 tian2 。
- bao4 weng4 qin1 guan4 gai4 ， lan4 man4 gong4 chen2 can1 。
- hao4 ran2 yang3 tian2 mo4 ， shu4 zu2 yan2 tui2 nian2 。

## 注释

## 译文

## 赏析
