---
id: si-ma-guang-xi-bie-zeng-song-fu-gu-zhang-jing-chun
title: 昔别贈宋復古張景淳
titlePinyin: xi1 bie2 zeng4 song4 fu4 gu3 zhang1 jing3 chun2
titleSlug: xi-bie-zeng-song-fu-gu-zhang-jing-chun
author: 司馬光
authorPinyin: si1 ma3 guang1
authorSlug: si-ma-guang
dynasty: 宋
dynastyPinyin: song4
dynastySlug: song
tags: []
---

## 正文

- 昔别如飛蓬，飄蕩随所適。
- 那知十六載，巵酒對今夕。
- 渺然思舊遊，間不容一息。
- 百年詎幾何，會合難屢得。
- 復古素愷悌，志行重金錫。
- 皎如百鍊精，不爲燥濕易。
- 景淳氣高逸，浩蕩誰與敵。
- 下筆驚雷霆，龍蛇走屋壁。
- 居然器業美，但有富貴逼。
- 佗時綰金印，羈束愈愁寂。
- 須窮今日懽，快意浮大白。
- 勿辤簪弁傾，頽然倒樽席。

## 拼音

- xi1 bie2 ru2 fei1 peng2 ， piao1 dang4 sui2 suo3 shi4 。
- na4 zhi1 shi2 liu4 zai4 ， zhi1 jiu3 dui4 jin1 xi1 。
- miao3 ran2 si1 jiu4 you2 ， jian4 bu4 rong2 yi4 xi1 。
- bai3 nian2 ju4 ji1 he2 ， hui4 he2 nan2 lü3 de2 。
- fu4 gu3 su4 kai3 ti4 ， zhi4 xing2 zhong4 jin1 xi1 。
- jiao3 ru2 bai3 lian4 jing1 ， bu4 wei2 zao4 shi1 yi4 。
- jing3 chun2 qi4 gao1 yi4 ， hao4 dang4 shui2 yu3 di2 。
- xia4 bi3 jing1 lei2 ting2 ， long2 she2 zou3 wu1 bi4 。
- ju1 ran2 qi4 ye4 mei3 ， dan4 you3 fu4 gui4 bi1 。
- tuo2 shi2 wan3 jin1 yin4 ， ji1 shu4 yu4 chou2 ji4 。
- xu1 qiong2 jin1 ri4 huan1 ， kuai4 yi4 fu2 da4 bai2 。
- wu4 ci2 zan1 bian4 qing1 ， tui2 ran2 dao3 zun1 xi2 。

## 注释

## 译文

## 赏析
