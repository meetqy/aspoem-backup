---
id: si-ma-guang-xi-xia-ge
title: 戲下歌
titlePinyin: xi4 xia4 ge1
titleSlug: xi-xia-ge
author: 司馬光
authorPinyin: si1 ma3 guang1
authorSlug: si-ma-guang
dynasty: 宋
dynastyPinyin: song4
dynastySlug: song
tags: []
---

## 正文

- 項王初破函關兵，氣壓山河風火明。
- 旌旗金鼓四十萬，夜泊鴻門期曉戰。
- 關東席卷五諸侯，沛公君臣相視愁。
- 幸因項伯謝前過，進謁不敢須臾留。
- 椎牛高會召諸將，寶劍泠泠舞席上。
- 咸陽灰燼義帝遷，分裂九州如指掌。
- 功高意滿思東歸，韓生受誅不復疑。
- 區區蜀漢遷謫地，縱使倒戈何足爲。

## 拼音

- xiang4 wang2 chu1 po4 han2 guan1 bing1 ， qi4 ya1 shan1 he2 feng1 huo3 ming2 。
- jing1 qi2 jin1 gu3 si4 shi2 wan4 ， ye4 bo2 hong2 men2 qi1 xiao3 zhan4 。
- guan1 dong1 xi2 juan3 wu3 zhu1 hou2 ， pei4 gong1 jun1 chen2 xiang1 shi4 chou2 。
- xing4 yin1 xiang4 bo2 xie4 qian2 guo4 ， jin4 ye4 bu4 gan3 xu1 yu2 liu2 。
- zhui1 niu2 gao1 hui4 zhao4 zhu1 jiang1 ， bao3 jian4 ling2 ling2 wu3 xi2 shang4 。
- xian2 yang2 hui1 jin4 yi4 di4 qian1 ， fen1 lie4 jiu3 zhou1 ru2 zhi3 zhang3 。
- gong1 gao1 yi4 man3 si1 dong1 gui1 ， han2 sheng1 shou4 zhu1 bu2 fu4 yi2 。
- qu1 qu1 shu3 han4 qian1 zhe2 di4 ， zong4 shi3 dao3 ge1 he2 zu2 wei2 。

## 注释

## 译文

## 赏析
