---
id: si-ma-guang-he-wang-sheng-zhi-xue-ji-jie-ma-ru-ju-ou-shu
title: 和王勝之雪霽借馬入局偶書
titlePinyin: he2 wang2 sheng4 zhi1 xue3 ji4 jie4 ma3 ru4 ju2 ou3 shu1
titleSlug: he-wang-sheng-zhi-xue-ji-jie-ma-ru-ju-ou-shu
author: 司馬光
authorPinyin: si1 ma3 guang1
authorSlug: si-ma-guang
dynasty: 宋
dynastyPinyin: song4
dynastySlug: song
tags: []
---

## 正文

- 勝之家本公侯貴，弱冠英才已驚世。
- 雒陽多士誰敢倫，千古比肩唯賈誼。
- 昔遭絳灌深切齒，奔走十年爲下吏。
- 近方抆拭出泥塗，稍學和光匿鋒銳。
- 會計之官豈足爲，黽勉簿書聊自庇。
- 王城九衢臘月尾，風雪數朝窮恣睢。
- 櫪間款段疲且病，借馬於人亦疲曳。
- 揚鞭掣轡趨省廷，刺蹙不前泥没鼻。
- 慨然遂有勞者歌，滿紙雄文欻軒輊。
- 人生榮遇有早晚，視此錙銖勿關意。
- 況君卓犖高出羣，異日青雲終自致。
- 鮮車大蓋擁驊騮，莫忘今朝乘小駟。

## 拼音

- sheng4 zhi1 jia1 ben3 gong1 hou2 gui4 ， ruo4 guan4 ying1 cai2 yi3 jing1 shi4 。
- luo4 yang2 duo1 shi4 shui2 gan3 lun2 ， qian1 gu3 bi3 jian1 wei2 jia3 yi4 。
- xi1 zao1 jiang4 guan4 shen1 qie4 chi3 ， ben1 zou3 shi2 nian2 wei2 xia4 li4 。
- jin4 fang1 wen3 shi4 chu1 ni2 tu2 ， shao1 xue2 he2 guang1 ni4 feng1 rui4 。
- hui4 ji4 zhi1 guan1 qi3 zu2 wei2 ， min3 mian3 bo2 shu1 liao2 zi4 bi4 。
- wang2 cheng2 jiu3 qu2 la4 yue4 wei3 ， feng1 xue3 shu4 chao2 qiong2 zi4 sui1 。
- li4 jian4 kuan3 duan4 pi2 qie3 bing4 ， jie4 ma3 wu1 ren2 yi4 pi2 ye4 。
- yang2 bian1 che4 pei4 qu1 sheng3 ting2 ， ci4 cu4 bu4 qian2 ni2 mei2 bi2 。
- kai3 ran2 sui4 you3 lao2 zhe3 ge1 ， man3 zhi3 xiong2 wen2 chua1 xuan1 zhi4 。
- ren2 sheng1 rong2 yu4 you3 zao3 wan3 ， shi4 ci3 zi1 zhu1 wu4 guan1 yi4 。
- kuang4 jun1 zhuo2 luo4 gao1 chu1 qun2 ， yi4 ri4 qing1 yun2 zhong1 zi4 zhi4 。
- xian1 ju1 da4 gai4 yong1 hua2 liu2 ， mo4 wang4 jin1 zhao1 cheng2 xiao3 si4 。

## 注释

## 译文

## 赏析
