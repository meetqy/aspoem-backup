---
id: si-ma-guang-lu-gong-you-long-men-guang-yi-shi-jia-bing-bu-huo-can-pei-xian-shi-shi-liu-yun
title: 潞公遊龍門光以室家病不獲參陪獻詩十六韻
titlePinyin: lu4 gong1 you2 long2 men2 guang1 yi3 shi4 jia1 bing4 bu2 huo4 can1 pei2 xian4 shi1 shi2 liu4 yun4
titleSlug: lu-gong-you-long-men-guang-yi-shi-jia-bing-bu-huo-can-pei-xian-shi-shi-liu-yun
author: 司馬光
authorPinyin: si1 ma3 guang1
authorSlug: si-ma-guang
dynasty: 宋
dynastyPinyin: song4
dynastySlug: song
tags: []
---

## 正文

- 旄節擁憑熊，逶迤向鑿龍。
- 順成時過蜡，閉塞令行冬。
- 雪壟痕猶濕，梅林思已濃。
- 傳呼空谷應，前導白雲逢。
- 飛蓋多邀客，停車數問農。
- 禹功雙壁斷，佛劫萬龕重。
- 絕頂標孤剎，疏林透遠鐘。
- 氣蒸泉郁郁，冰綻水溶溶。
- 藥閣低臨渚，茅庵背倚峰。
- 凍醪資野酌，寒筍佐晨饔。
- 棋局多依石，茶爐坐蔭松。
- 醉醒皆衆共，小大盡公從。
- 顧以私恩累，難追勝賞蹤。
- 原思初不病，叔夜亦非慵。
- 稽古慚經笥，摛華怯筆鋒。
- 會須參後乘，異日待從容。

## 拼音

- mao2 jie2 yong1 ping2 xiong2 ， wei1 yi2 xiang4 zao2 long2 。
- shun4 cheng2 shi2 guo4 la4 ， bi4 sai1 ling4 xing2 dong1 。
- xue3 long3 hen2 you2 shi1 ， mei2 lin2 si1 yi3 nong2 。
- chuan2 hu1 kong1 gu3 ying1 ， qian2 dao3 bai2 yun2 feng2 。
- fei1 gai4 duo1 yao1 ke4 ， ting2 ju1 shu4 wen4 nong2 。
- yu3 gong1 shuang1 bi4 duan4 ， fo2 jie2 wan4 kan1 zhong4 。
- jue2 ding3 biao1 gu1 cha4 ， shu1 lin2 tou4 yuan3 zhong1 。
- qi4 zheng1 quan2 yu4 yu4 ， bing1 zhan4 shui3 rong2 rong2 。
- yao4 ge2 di1 lin2 zhu3 ， mao2 an1 bei4 yi3 feng1 。
- dong4 lao2 zi1 ye3 zhuo2 ， han2 sun3 zuo3 chen2 yong1 。
- qi2 ju2 duo1 yi1 shi2 ， cha2 lu2 zuo4 yin1 song1 。
- zui4 xing3 jie1 zhong4 gong4 ， xiao3 da4 jin4 gong1 cong2 。
- gu4 yi3 si1 en1 lei4 ， nan2 zhui1 sheng4 shang3 zong1 。
- yuan2 si1 chu1 bu2 bing4 ， shu1 ye4 yi4 fei1 yong1 。
- ji1 gu3 can2 jing1 si4 ， chi1 hua2 qie4 bi3 feng1 。
- hui4 xu1 can1 hou4 cheng2 ， yi4 ri4 dai4 cong2 rong2 。

## 注释

## 译文

## 赏析
