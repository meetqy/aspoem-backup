---
id: si-ma-guang-tong-jun-yi-guo-sheng-yu
title: 同君倚過聖俞
titlePinyin: tong2 jun1 yi3 guo4 sheng4 yu2
titleSlug: tong-jun-yi-guo-sheng-yu
author: 司馬光
authorPinyin: si1 ma3 guang1
authorSlug: si-ma-guang
dynasty: 宋
dynastyPinyin: song4
dynastySlug: song
tags: []
---

## 正文

- 王畿天下樞，薄領日填積。
- 自非奉朝請，九衢未嘗識。
- 今兹到東城，胥靡蹔逃役。
- 近指聖俞居，安能不往覿。
- 一室静蕭然，昏碑帖古壁。
- 叩階讀新詩，迷闇得指擿。
- 笑言殊未足，黯然日將夕。
- 呼馬涉歸塗，燈火已歷歷。
- 又知幾何時，更有重來迹。

## 拼音

- wang2 ji1 tian1 xia4 shu1 ， bao2 ling3 ri4 tian2 ji1 。
- zi4 fei1 feng4 chao2 qing3 ， jiu3 qu2 wei4 chang2 shi2 。
- jin1 zi1 dao4 dong1 cheng2 ， xu1 mi2 zan4 tao2 yi4 。
- jin4 zhi3 sheng4 yu2 ju1 ， an1 neng2 bu4 wang3 di2 。
- yi2 shi4 jing4 xiao1 ran2 ， hun1 bei1 tie4 gu3 bi4 。
- kou4 jie1 du2 xin1 shi1 ， mi2 an4 de2 zhi3 ti1 。
- xiao4 yan2 shu1 wei4 zu2 ， an4 ran2 ri4 jiang1 xi1 。
- hu1 ma3 she4 gui1 tu2 ， deng1 huo3 yi3 li4 li4 。
- you4 zhi1 ji1 he2 shi2 ， geng4 you3 zhong4 lai2 ji4 。

## 注释

## 译文

## 赏析
