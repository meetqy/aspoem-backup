---
id: si-ma-guang-he-mei-sheng-yu-yong-chang-yan-wu-wu-bai-gu-tu
title: 和梅聖俞詠昌言五物 白鶻圖
titlePinyin: he2 mei2 sheng4 yu2 yong3 chang1 yan2 wu3 wu4   bai2 gu3 tu2
titleSlug: he-mei-sheng-yu-yong-chang-yan-wu-wu-bai-gu-tu
author: 司馬光
authorPinyin: si1 ma3 guang1
authorSlug: si-ma-guang
dynasty: 宋
dynastyPinyin: song4
dynastySlug: song
tags: []
---

## 正文

- 白鶻日邊來，一息萬里遙。
- 横飛碧海晴，六翮寒蕭蕭。
- 輕如朔雪花，迥與長風飄。
- 傾身疊紺爪，吟嘯何嘵哮。
- 瞥來疾驚電，欻起先扶搖。
- 遂令狐與狸，不敢矜凶妖。
- 罻羅不可取，滅影還雲霄。
- 世人莫得見，粉繪圖輕綃。
- 凛然堂牖間，霜氣生春朝。
- 風雨夜如墨，古木無鳴梟。

## 拼音

- bai2 gu3 ri4 bian1 lai2 ， yi4 xi1 wan4 li3 yao2 。
- heng2 fei1 bi4 hai3 qing2 ， liu4 he2 han2 xiao1 xiao1 。
- qing1 ru2 shuo4 xue3 hua1 ， jiong3 yu3 chang2 feng1 piao1 。
- qing1 shen1 die2 gan4 zhua3 ， yin2 xiao4 he2 xiao1 xiao4 。
- pie1 lai2 ji2 jing1 dian4 ， chua1 qi3 xian1 fu2 yao2 。
- sui4 ling2 hu2 yu3 li2 ， bu4 gan3 jin1 xiong1 yao1 。
- wei4 luo2 bu4 ke3 qu3 ， mie4 ying3 huan2 yun2 xiao1 。
- shi4 ren2 mo4 de2 jian4 ， fen3 hui4 tu2 qing1 xiao1 。
- lin3 ran2 tang2 you3 jian4 ， shuang1 qi4 sheng1 chun1 chao2 。
- feng1 yu3 ye4 ru2 mo4 ， gu3 mu4 wu2 ming2 xiao1 。

## 注释

## 译文

## 赏析
