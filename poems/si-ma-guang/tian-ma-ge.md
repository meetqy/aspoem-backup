---
id: si-ma-guang-tian-ma-ge
title: 天馬歌
titlePinyin: tian1 ma3 ge1
titleSlug: tian-ma-ge
author: 司馬光
authorPinyin: si1 ma3 guang1
authorSlug: si-ma-guang
dynasty: 宋
dynastyPinyin: song4
dynastySlug: song
tags: []
---

## 正文

- 大宛汗血古共知，青海龍種骨更奇。
- 網絲舊畫昔嘗見，不意人間今見之。
- 銀鞍玉鐙黄金轡，廣路長鳴增意氣。
- 富平公子韓王孫，求買傾家不知貴。
- 芙蓉高闕北向開，金印紫綬從天來。
- 路人回首無所見，流風瞥過驚浮埃。
- 如何棄置歸皁棧，踠足垂頭困羈絆。
- 精神慘澹筋骨羸，舉目雙睛猶璀璨。
- 伏波馬式今已無，子阿肉腐骨久枯。
- 舉世無人相騏驥，憔悴不與駑駘殊。
- 神兵淬礪精芒在，寶鑑遊塵肯終晦。
- 君今鬋剔被鳴鸞，尚能騰踏崑崙外。

## 拼音

- da4 wan3 han4 xue4 gu3 gong4 zhi1 ， qing1 hai3 long2 zhong3 gu3 geng4 qi2 。
- wang3 si1 jiu4 hua4 xi1 chang2 jian4 ， bu2 yi4 ren2 jian4 jin1 jian4 zhi1 。
- yin2 an1 yu4 deng1 huang2 jin1 pei4 ， guang3 lu4 chang2 ming2 zeng1 yi4 qi4 。
- fu4 ping2 gong1 zi3 han2 wang2 sun1 ， qiu2 mai3 qing1 jia1 bu4 zhi1 gui4 。
- fu2 rong2 gao1 que4 bei3 xiang4 kai1 ， jin1 yin4 zi3 shou4 cong2 tian1 lai2 。
- lu4 ren2 hui2 shou3 wu2 suo3 jian4 ， liu2 feng1 pie1 guo4 jing1 fu2 ai1 。
- ru2 he2 qi4 zhi4 gui1 zao4 zhan4 ， wan3 zu2 chui2 tou2 kun4 ji1 ban4 。
- jing1 shen2 can3 dan4 jin1 gu3 lei2 ， ju3 mu4 shuang1 jing1 you2 cui3 can4 。
- fu2 bo1 ma3 shi4 jin1 yi3 wu2 ， zi3 a1 rou4 fu3 gu3 jiu3 ku1 。
- ju3 shi4 wu2 ren2 xiang1 qi2 ji4 ， qiao2 cui4 bu4 yu3 nu2 tai2 shu1 。
- shen2 bing1 cui4 li4 jing1 mang2 zai4 ， bao3 jian4 you2 chen2 ken3 zhong1 hui4 。
- jun1 jin1 jian3 ti1 bei4 ming2 luan2 ， shang4 neng2 teng2 ta4 kun1 lun2 wai4 。

## 注释

## 译文

## 赏析
