---
id: si-ma-guang-he-mei-sheng-yu-yong-chang-yan-wu-wu-kuo-cang-shi-ping
title: 和梅聖俞詠昌言五物 括蒼石屏
titlePinyin: he2 mei2 sheng4 yu2 yong3 chang1 yan2 wu3 wu4   kuo4 cang1 shi2 ping2
titleSlug: he-mei-sheng-yu-yong-chang-yan-wu-wu-kuo-cang-shi-ping
author: 司馬光
authorPinyin: si1 ma3 guang1
authorSlug: si-ma-guang
dynasty: 宋
dynastyPinyin: song4
dynastySlug: song
tags: []
---

## 正文

- 主人小石屏，得之括蒼山。
- 括蒼道里遠，致此良亦難。
- 層崕萬仞餘，騰出浮雲端。
- 吳兒采石時，蘿蔓愁攀緣。
- 石文狀松雪，毫髪皆天然。
- 置之坐席旁，清風常在顔。
- 願君善藏蓄，永日供餘閑。
- 慎勿示要人，坐致求者繁。
- 將使括蒼民，吁嗟山谷間。

## 拼音

- zhu3 ren2 xiao3 shi2 ping2 ， de2 zhi1 kuo4 cang1 shan1 。
- kuo4 cang1 dao4 li3 yuan3 ， zhi4 ci3 liang2 yi4 nan2 。
- ceng2 ya2 wan4 ren4 yu2 ， teng2 chu1 fu2 yun2 duan1 。
- wu2 er2 cai3 shi2 shi2 ， luo2 man4 chou2 pan1 yuan2 。
- shi2 wen2 zhuang4 song1 xue3 ， hao2 fa4 jie1 tian1 ran2 。
- zhi4 zhi1 zuo4 xi2 pang2 ， qing1 feng1 chang2 zai4 yan2 。
- yuan4 jun1 shan4 cang2 xu4 ， yong3 ri4 gong4 yu2 xian2 。
- shen4 wu4 shi4 yao4 ren2 ， zuo4 zhi4 qiu2 zhe3 fan2 。
- jiang1 shi3 kuo4 cang1 min2 ， xu1 jie1 shan1 gu3 jian4 。

## 注释

## 译文

## 赏析
