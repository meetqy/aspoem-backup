---
id: si-ma-guang-ku-han-xing
title: 苦寒行
titlePinyin: ku3 han2 xing2
titleSlug: ku-han-xing
author: 司馬光
authorPinyin: si1 ma3 guang1
authorSlug: si-ma-guang
dynasty: 宋
dynastyPinyin: song4
dynastySlug: song
tags: []
---

## 正文

- 窮冬北上太行嶺，霰雪糺結風崢嶸。
- 熊潛豹伏飛鳥絕，一逕僅可通人行。
- 僮饑馬羸石磴滑，戰慄流汗皆成冰。
- 妻愁兒號強相逐，萬險歷盡方到并。
- 并州從來號惨烈，今日乃信非虛名。
- 陰煙苦霧朝不散，旭日不復能精明。
- 跨鞍纜轡趨上府，髪拳鬚磔指欲零。
- 炭爐炙硯湯涉筆，重複畫字終難成。
- 誰言醇醪能獨立，壺腹迸裂無由傾。
- 石脂装火近不熱，蓬勃氣入頭顱腥。
- 仰慚鴻鴈得自適，隨陽南去何溟溟。
- 又慚鳦鳥識時節，巖穴足以潛微形。
- 我來蓋欲報恩分，契闊非狥利與榮。
- 古人有爲知已死，只恐凍骨埋邊庭。
- 中朝故人豈念我，重裘厚履飄華纓。
- 傳聞此北更寒極，不知彼民何以生。

## 拼音

- qiong2 dong1 bei3 shang4 tai4 hang2 ling3 ， xian4 xue3 jiu1 jie2 feng1 zheng1 rong2 。
- xiong2 qian2 bao4 fu2 fei1 niao3 jue2 ， yi2 jing4 jin3 ke3 tong1 ren2 hang2 。
- tong2 ji1 ma3 lei2 shi2 deng4 hua2 ， zhan4 li4 liu2 han4 jie1 cheng2 bing1 。
- qi1 chou2 er2 hao4 qiang2 xiang1 zhu2 ， wan4 xian3 li4 jin4 fang1 dao4 bing4 。
- bing1 zhou1 cong2 lai2 hao4 can3 lie4 ， jin1 ri4 nai3 xin4 fei1 xu1 ming2 。
- yin1 yan1 ku3 wu4 chao2 bu2 san4 ， xu4 ri4 bu2 fu4 neng2 jing1 ming2 。
- kua4 an1 lan3 pei4 qu1 shang4 fu3 ， fa4 quan2 xu1 zhe2 zhi3 yu4 ling2 。
- tan4 lu2 zhi4 yan4 tang1 she4 bi3 ， zhong4 fu4 hua4 zi4 zhong1 nan2 cheng2 。
- shui2 yan2 chun2 lao2 neng2 du2 li4 ， hu2 fu4 beng4 lie4 wu2 you2 qing1 。
- shi2 zhi1 zhuang1 huo3 jin4 bu2 re4 ， peng2 bo2 qi4 ru4 tou2 lu2 xing1 。
- yang3 can2 hong2 yan4 de2 zi4 shi4 ， sui2 yang2 nan2 qu4 he2 ming2 ming2 。
- you4 can2 yi3 niao3 shi2 shi2 jie2 ， yan2 xue2 zu2 yi3 qian2 wei1 xing2 。
- wo3 lai2 gai4 yu4 bao4 en1 fen1 ， qi4 kuo4 fei1 xun4 li4 yu3 rong2 。
- gu3 ren2 you3 wei2 zhi1 yi3 si3 ， zhi3 kong3 dong4 gu3 mai2 bian1 ting2 。
- zhong1 chao2 gu4 ren2 qi3 nian4 wo3 ， zhong4 qiu2 hou4 lü3 piao1 hua2 ying1 。
- chuan2 wen2 ci3 bei3 geng4 han2 ji2 ， bu4 zhi1 bi3 min2 he2 yi3 sheng1 。

## 注释

## 译文

## 赏析
