---
id: si-ma-guang-zi-hou-xian-sheng-ai-ci
title: 子厚先生哀辭
titlePinyin: zi3 hou4 xian1 sheng0 ai1 ci2
titleSlug: zi-hou-xian-sheng-ai-ci
author: 司馬光
authorPinyin: si1 ma3 guang1
authorSlug: si-ma-guang
dynasty: 宋
dynastyPinyin: song4
dynastySlug: song
tags: []
---

## 正文

- 先生負材氣，弱冠遊窮邊。
- 麻衣揖鉅公，決策期萬全。
- 謂言叛羌背，坐可執而鞭。
- 意趣小參差，萬金莫留連。
- 中年更折節，六籍事精研。
- 羲農訖周孔，上下皆貫穿。
- 造次循繩墨，儒行無少愆。
- 師道久廢闋，模範幾無傳。
- 先生力振起，不絕尚聯綿。
- 教人學雖博，要以禮爲先。
- 庶幾百世後，復覩三王前。
- 釋老比尤熾，羣倫將蕩然。
- 先生論性命，指示令知天。
- 聲光動京師，名卿爭薦延。
- 寘之石渠閣，豈徒修簡編。
- 丞相正自用，立有榮枯權。
- 先生不可屈，去之歸卧堅。
- 孤嫠聚滿室，餬口耕無田。
- 欣欣茹藜藿，皆不思肥鮮。
- 近因詔書起，尋取病吿旋。
- 舊廬不能到，丹旐風翩翩。
- 人生會歸盡，但問愚與賢。
- 借令陽虎壽，詎足驕顔淵。
- 況於朱紫貴，飄忽如雲煙。
- 豈若有清名，高出太白巔。
- 門人俱絰带，雪涕會松阡。
- 厚終信爲美，繼志仍須專。
- 讀經守舊學，勿爲利祿遷。
- 好禮效古人，勿爲時俗牽。
- 修內勿修外，執中勿執偏。
- 當令洙泗風，郁郁滿秦川。
- 先生儻有知，無憾歸重泉。

## 拼音

- xian1 sheng0 fu4 cai2 qi4 ， ruo4 guan4 you2 qiong2 bian1 。
- ma2 yi1 yi1 ju4 gong1 ， jue2 ce4 qi1 wan4 quan2 。
- wei4 yan2 pan4 qiang1 bei4 ， zuo4 ke3 zhi2 er2 bian1 。
- yi4 qu4 xiao3 can1 cha4 ， wan4 jin1 mo4 liu2 lian2 。
- zhong1 nian2 geng4 zhe2 jie2 ， liu4 ji2 shi4 jing1 yan2 。
- xi1 nong2 qi4 zhou1 kong3 ， shang4 xia4 jie1 guan4 chuan1 。
- zao4 ci4 xun2 sheng2 mo4 ， ru2 xing2 wu2 shao3 qian1 。
- shi1 dao4 jiu3 fei4 que4 ， mo2 fan4 ji1 wu2 chuan2 。
- xian1 sheng0 li4 zhen4 qi3 ， bu4 jue2 shang4 lian2 mian2 。
- jiao1 ren2 xue2 sui1 bo2 ， yao4 yi3 li3 wei2 xian1 。
- shu4 ji1 bai3 shi4 hou4 ， fu4 du3 san1 wang2 qian2 。
- shi4 lao3 bi3 you2 chi4 ， qun2 lun2 jiang1 dang4 ran2 。
- xian1 sheng0 lun4 xing4 ming4 ， zhi3 shi4 ling4 zhi1 tian1 。
- sheng1 guang1 dong4 jing1 shi1 ， ming2 qing1 zheng1 jian4 yan2 。
- zhi4 zhi1 shi2 qu2 ge2 ， qi3 tu2 xiu1 jian3 bian1 。
- cheng2 xiang4 zheng4 zi4 yong4 ， li4 you3 rong2 ku1 quan2 。
- xian1 sheng0 bu4 ke3 qu1 ， qu4 zhi1 gui1 wo4 jian1 。
- gu1 li2 ju4 man3 shi4 ， hu2 kou3 geng1 wu2 tian2 。
- xin1 xin1 ru2 li2 huo4 ， jie1 bu4 si1 fei2 xian1 。
- jin4 yin1 zhao4 shu1 qi3 ， xun2 qu3 bing4 gao4 xuan2 。
- jiu4 lu2 bu4 neng2 dao4 ， dan1 zhao4 feng1 pian1 pian1 。
- ren2 sheng1 hui4 gui1 jin4 ， dan4 wen4 yu2 yu3 xian2 。
- jie4 ling4 yang2 hu3 shou4 ， ju4 zu2 jiao1 yan2 yuan1 。
- kuang4 wu1 zhu1 zi3 gui4 ， piao1 hu1 ru2 yun2 yan1 。
- qi3 ruo4 you3 qing1 ming2 ， gao1 chu1 tai4 bai2 dian1 。
- men2 ren2 ju4 die2 dai4 ， xue3 ti4 hui4 song1 qian1 。
- hou4 zhong1 xin4 wei2 mei3 ， ji4 zhi4 reng2 xu1 zhuan1 。
- du2 jing1 shou3 jiu4 xue2 ， wu4 wei2 li4 lu4 qian1 。
- hao3 li3 xiao4 gu3 ren2 ， wu4 wei2 shi2 su2 qian1 。
- xiu1 nei4 wu4 xiu1 wai4 ， zhi2 zhong1 wu4 zhi2 pian1 。
- dang1 ling4 zhu1 si4 feng1 ， yu4 yu4 man3 qin2 chuan1 。
- xian1 sheng0 tang3 you3 zhi1 ， wu2 han4 gui1 zhong4 quan2 。

## 注释

## 译文

## 赏析
