---
id: si-ma-guang-xie-hu-wen-xue-hui-shui-niu-tu-er-juan
title: 謝胡文學惠水牛圖二卷
titlePinyin: xie4 hu2 wen2 xue2 hui4 shui3 niu2 tu2 er4 juan4
titleSlug: xie-hu-wen-xue-hui-shui-niu-tu-er-juan
author: 司馬光
authorPinyin: si1 ma3 guang1
authorSlug: si-ma-guang
dynasty: 宋
dynastyPinyin: song4
dynastySlug: song
tags: []
---

## 正文

- 牛生天地間，益物用最大。
- 其功配坤元，彖爻參衆卦。
- 血毛類上帝，肸蠁景福介。
- 宗廟及賓客，百禮無不在。
- 引耒刺中田，粒食烝民賴。
- 服箱走四方，竭力任重載。
- 昔聞戴叟筆，圖寫窮纖芥。
- 胡君繼其妙，差肩立異代。
- 公卿仰名聲，一觀不可匄。
- 如何散賤者，遽有雙圖賚。
- 所嗟性顓愚，雅不曉佳畫。
- 有如歌九韶，鐘鼓樂聾瞶。
- 得之乃虛器，無異居大蔡。
- 神物恐化去，立召風雨怪。
- 雙圖雖卷還，重貺敢不拜。

## 拼音

- niu2 sheng1 tian1 di4 jian4 ， yi4 wu4 yong4 zui4 da4 。
- qi2 gong1 pei4 kun1 yuan2 ， tuan4 yao2 can1 zhong4 gua4 。
- xue4 mao2 lei4 shang4 di4 ， xi1 xiang3 jing3 fu2 jie4 。
- zong1 miao4 ji2 bin1 ke4 ， bai3 li3 wu2 bu2 zai4 。
- yin3 lei3 ci4 zhong4 tian2 ， li4 shi2 zheng1 min2 lai4 。
- fu2 xiang1 zou3 si4 fang1 ， jie2 li4 ren4 zhong4 zai4 。
- xi1 wen2 dai4 sou3 bi3 ， tu2 xie3 qiong2 xian1 jie4 。
- hu2 jun1 ji4 qi2 miao4 ， cha4 jian1 li4 yi4 dai4 。
- gong1 qing1 yang3 ming2 sheng1 ， yi4 guan1 bu4 ke3 gai4 。
- ru2 he2 san4 jian4 zhe3 ， ju4 you3 shuang1 tu2 lai4 。
- suo3 jie1 xing4 zhuan1 yu2 ， ya3 bu4 xiao3 jia1 hua4 。
- you3 ru2 ge1 jiu3 shao2 ， zhong1 gu3 le4 long2 gui4 。
- de2 zhi1 nai3 xu1 qi4 ， wu2 yi4 ju1 da4 cai4 。
- shen2 wu4 kong3 hua4 qu4 ， li4 zhao4 feng1 yu3 guai4 。
- shuang1 tu2 sui1 juan4 huan2 ， zhong4 kuang4 gan3 bu2 bai4 。

## 注释

## 译文

## 赏析
