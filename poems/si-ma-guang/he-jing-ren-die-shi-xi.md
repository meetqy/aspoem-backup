---
id: si-ma-guang-he-jing-ren-die-shi-xi
title: 和景仁疊石溪
titlePinyin: he2 jing3 ren2 die2 shi2 xi1
titleSlug: he-jing-ren-die-shi-xi
author: 司馬光
authorPinyin: si1 ma3 guang1
authorSlug: si-ma-guang
dynasty: 宋
dynastyPinyin: song4
dynastySlug: song
tags: []
---

## 正文

- 溪邊有村落，未始識紛華。
- 去縣只數里，居民踰百家。
- 山腰荒徑轉，谷口翠微遮。
- 老木紛無際，重巒浩莫涯。
- 力窮纔到頂，勢盡復成窪。
- 不定雲煙色，難名藥草芽。
- 泥鈞羅比屋，澗石載連車。
- 宛有淳風在，誰云太古遐。
- 梁隨木性曲，簷逐地形斜。
- 榛路牛呼犢，叢祠雀噪蛇。
- 倚崖松偃蓋，落石浪翻花。
- 安用遊青嶠，何須躡紫霞。
- 好將詩筆寫，還入帝城誇。
- 已買漁樵舍，毋令後約差。

## 拼音

- xi1 bian1 you3 cun1 luo4 ， wei4 shi3 shi2 fen1 hua2 。
- qu4 xian4 zhi1 shu4 li3 ， ju1 min2 yu2 bai3 jia1 。
- shan1 yao1 huang1 jing4 zhuan3 ， gu3 kou3 cui4 wei1 zhe1 。
- lao3 mu4 fen1 wu2 ji4 ， zhong4 luan2 hao4 mo4 ya2 。
- li4 qiong2 cai2 dao4 ding3 ， shi4 jin4 fu4 cheng2 wa1 。
- bu2 ding4 yun2 yan1 se4 ， nan2 ming2 yao4 cao3 ya2 。
- ni2 jun1 luo2 bi3 wu1 ， jian4 shi2 zai4 lian2 ju1 。
- wan3 you3 chun2 feng1 zai4 ， shui2 yun2 tai4 gu3 xia2 。
- liang2 sui2 mu4 xing4 qu3 ， yan2 zhu2 di4 xing2 xie2 。
- zhen1 lu4 niu2 hu1 du2 ， cong2 ci2 que4 zao4 she2 。
- yi3 ya2 song1 yan3 gai4 ， luo4 shi2 lang4 fan1 hua1 。
- an1 yong4 you2 qing1 jiao4 ， he2 xu1 nie4 zi3 xia2 。
- hao3 jiang1 shi1 bi3 xie3 ， huan2 ru4 di4 cheng2 kua1 。
- yi3 mai3 yu2 qiao2 she4 ， wu2 ling4 hou4 yue1 cha4 。

## 注释

## 译文

## 赏析
