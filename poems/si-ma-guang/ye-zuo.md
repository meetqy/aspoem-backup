---
id: si-ma-guang-ye-zuo
title: 夜坐
titlePinyin: ye4 zuo4
titleSlug: ye-zuo
author: 司馬光
authorPinyin: si1 ma3 guang1
authorSlug: si-ma-guang
dynasty: 宋
dynastyPinyin: song4
dynastySlug: song
tags: []
---

## 正文

- 春陽氣未勝，重爲陰所乘。
- 涔涔積雨闋，慘慘餘寒增。
- 流雲鬰不開，烈風尚憑陵。
- 夜闌閉戶牖，青暈生昏燈。
- 僮僕悉已眠，書几久欹凭。
- 涉獵閱舊聞，蹔使心魂澄。
- 有如行役歸，丘園恍重登。
- 又如遠别離，邂逅逢友朋。
- 嗟嗟宦遊子，何異魚入罾。
- 奪其性所樂，強以所不能。
- 人生本不勞，苦被外物繩。
- 坐愁清旦出，文墨來相仍。
- 吏徒紛四集，僕僕如秋蠅。
- 煩中劇沸鼎，入骨真可憎。
- 安得插六翮，適意高飛騰。

## 拼音

- chun1 yang2 qi4 wei4 sheng4 ， zhong4 wei2 yin1 suo3 cheng2 。
- cen2 cen2 ji1 yu3 que4 ， can3 can3 yu2 han2 zeng1 。
- liu2 yun2 yu4 bu4 kai1 ， lie4 feng1 shang4 ping2 ling2 。
- ye4 lan2 bi4 hu4 you3 ， qing1 yun4 sheng1 hun1 deng1 。
- tong2 pu2 xi1 yi3 mian2 ， shu1 ji3 jiu3 qi1 ping2 。
- she4 lie4 yue4 jiu4 wen2 ， zan4 shi3 xin1 hun2 cheng2 。
- you3 ru2 xing2 yi4 gui1 ， qiu1 yuan2 huang3 zhong4 deng1 。
- you4 ru2 yuan3 bie2 li2 ， xie4 hou4 feng2 you3 peng2 。
- jie1 jie1 huan4 you2 zi3 ， he2 yi4 yu2 ru4 zeng1 。
- duo2 qi2 xing4 suo3 le4 ， qiang2 yi3 suo3 bu4 neng2 。
- ren2 sheng1 ben3 bu4 lao2 ， ku3 bei4 wai4 wu4 sheng2 。
- zuo4 chou2 qing1 dan4 chu1 ， wen2 mo4 lai2 xiang1 reng2 。
- li4 tu2 fen1 si4 ji2 ， pu2 pu2 ru2 qiu1 ying2 。
- fan2 zhong1 ju4 fei4 ding3 ， ru4 gu3 zhen1 ke3 zeng1 。
- an1 de2 cha1 liu4 he2 ， shi4 yi4 gao1 fei1 teng2 。

## 注释

## 译文

## 赏析
