---
id: si-ma-guang-he-zhang-zhong-tong-xue-shi-ku-shu-si-chang-an-mu-zhong-wang-zhong-nan-qiu-xue-cheng-jiang-lin-ji
title: 和張仲通學士苦暑思長安幕中望終南秋雪呈江鄰幾
titlePinyin: he2 zhang1 zhong4 tong1 xue2 shi4 ku3 shu3 si1 chang2 an1 mu4 zhong1 wang4 zhong1 nan2 qiu1 xue3 cheng2 jiang1 lin2 ji1
titleSlug: he-zhang-zhong-tong-xue-shi-ku-shu-si-chang-an-mu-zhong-wang-zhong-nan-qiu-xue-cheng-jiang-lin-ji
author: 司馬光
authorPinyin: si1 ma3 guang1
authorSlug: si-ma-guang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 秋雲覆秦川，小雨野未濕。
- 誰言終南頂，已有霰雪集。
- 返景開新晴，孱顔照都邑。
- 初疑江津闊，遠浪横風急。
- 又疑龍蛻骨，逶迤委原隰。
- 詞客登高樓，四望清興入。
- 當時應百篇，遺散不復拾。
- 今兹宦帝城，大暑困鬰悒。
- 紅塵滿九衢，出入冠带襲。
- 家居賓旅來，俯僂煩拜揖。
- 回思幕中趣，引領安可及。
- 江翁養文采，正如玄豹蟄。
- 君往犯其嚴，騰起誰敢縶。
- 嗟予素恇怯，旁睨毛髪立。
- 強復綴此章，庶幾勇可習。

## 拼音

- qiu1 yun2 fu4 qin2 chuan1 ， xiao3 yu3 ye3 wei4 shi1 。
- shui2 yan2 zhong1 nan2 ding3 ， yi3 you3 xian4 xue3 ji2 。
- fan3 jing3 kai1 xin1 qing2 ， chan2 yan2 zhao4 dou1 yi4 。
- chu1 yi2 jiang1 jin1 kuo4 ， yuan3 lang4 heng2 feng1 ji2 。
- you4 yi2 long2 tui4 gu3 ， wei1 yi2 wei3 yuan2 xi2 。
- ci2 ke4 deng1 gao1 lou2 ， si4 wang4 qing1 xing1 ru4 。
- dang1 shi2 ying1 bai3 pian1 ， yi2 san4 bu2 fu4 shi2 。
- jin1 zi1 huan4 di4 cheng2 ， da4 shu3 kun4 yu4 yi4 。
- hong2 chen2 man3 jiu3 qu2 ， chu1 ru4 guan1 dai4 xi2 。
- jia1 ju1 bin1 lü3 lai2 ， fu3 lü3 fan2 bai4 yi1 。
- hui2 si1 mu4 zhong1 qu4 ， yin3 ling3 an1 ke3 ji2 。
- jiang1 weng1 yang3 wen2 cai3 ， zheng4 ru2 xuan2 bao4 zhe2 。
- jun1 wang3 fan4 qi2 yan2 ， teng2 qi3 shui2 gan3 zhi2 。
- jie1 yu3 su4 kuang1 qie4 ， pang2 ni4 mao2 fa4 li4 。
- qiang2 fu4 zhui4 ci3 zhang1 ， shu4 ji1 yong3 ke3 xi2 。

## 注释

## 译文

## 赏析
