---
id: si-ma-guang-shuang-zhu-shi
title: 雙竹詩
titlePinyin: shuang1 zhu2 shi1
titleSlug: shuang-zhu-shi
author: 司馬光
authorPinyin: si1 ma3 guang1
authorSlug: si-ma-guang
dynasty: 宋
dynastyPinyin: song4
dynastySlug: song
tags: []
---

## 正文

- 上苑通丹禁，脩林繞玉堂。
- 周阿紆鏤檻，並榦擢新篁。
- 蕭灑駢瑤甃，連翩拂璧璫。
- 虯騰雙角直，鯨噴兩鬚長。
- 曉泊煙華重，晴留雨氣涼。
- 分音成律呂，齊秀待鸞凰。
- 碧借雲霞潤，清依日月光。
- 物情知有謂，天造固無方。
- 比節羣誠合，虚心至道彰。
- 吾君愈勤德，不敢有嘉祥。

## 拼音

- shang4 yuan4 tong1 dan1 jin4 ， xiu1 lin2 rao4 yu4 tang2 。
- zhou1 a1 yu1 lou4 jian4 ， bing4 gan4 zhuo2 xin1 huang2 。
- xiao1 sa3 pian2 yao2 zhou4 ， lian2 pian1 fu2 bi4 dang1 。
- qiu2 teng2 shuang1 jiao3 zhi2 ， jing1 pen1 liang3 xu1 chang2 。
- xiao3 bo2 yan1 hua2 zhong4 ， qing2 liu2 yu3 qi4 liang2 。
- fen1 yin1 cheng2 lü4 lü3 ， qi2 xiu4 dai4 luan2 huang2 。
- bi4 jie4 yun2 xia2 run4 ， qing1 yi1 ri4 yue4 guang1 。
- wu4 qing2 zhi1 you3 wei4 ， tian1 zao4 gu4 wu2 fang1 。
- bi3 jie2 qun2 cheng2 he2 ， xu1 xin1 zhi4 dao4 zhang1 。
- wu2 jun1 yu4 qin2 de2 ， bu4 gan3 you3 jia1 xiang2 。

## 注释

## 译文

## 赏析
