---
id: si-ma-guang-su-shi-yan-wen-mu-ma-zhe-ge
title: 宿石堰聞牧馬者歌
titlePinyin: su4 shi2 yan4 wen2 mu4 ma3 zhe3 ge1
titleSlug: su-shi-yan-wen-mu-ma-zhe-ge
author: 司馬光
authorPinyin: si1 ma3 guang1
authorSlug: si-ma-guang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 大河之曲多寛閑，牧田枕倚長堤灣。
- 烏栖鵲散堤樹寂，柝木聲稀宵欲闌。
- 牧兒跨馬乘涼月，歷歷繞羣高唱發。
- 幽情逸氣生自然，往往鳴鞘應疏節。
- 歌辭難辨野風高，似述離憂嗟役勞。
- 徘徊不斷何妨近，彷彿微聞已復遙。
- 長川冷浸秋雲白，露草飜光凝碧色。
- 星疏河淡夜初長，展轉空亭奈孤客。
- 洞簫音律京君明，可憐骨朽不更生。
- 安得使傳哀怨意，爲我寫之羌笛聲。

## 拼音

- da4 he2 zhi1 qu3 duo1 kuan1 xian2 ， mu4 tian2 zhen3 yi3 chang2 di1 wan1 。
- wu1 qi1 que4 san4 di1 shu4 ji4 ， tuo4 mu4 sheng1 xi1 xiao1 yu4 lan2 。
- mu4 er2 kua4 ma3 cheng2 liang2 yue4 ， li4 li4 rao4 qun2 gao1 chang4 fa1 。
- you1 qing2 yi4 qi4 sheng1 zi4 ran2 ， wang3 wang3 ming2 qiao4 ying1 shu1 jie2 。
- ge1 ci2 nan2 bian4 ye3 feng1 gao1 ， si4 shu4 li2 you1 jie1 yi4 lao2 。
- pai2 huai2 bu2 duan4 he2 fang2 jin4 ， pang2 fu2 wei1 wen2 yi3 fu4 yao2 。
- chang2 chuan1 leng3 jin4 qiu1 yun2 bai2 ， lu4 cao3 fan1 guang1 ning2 bi4 se4 。
- xing1 shu1 he2 dan4 ye4 chu1 chang2 ， zhan3 zhuan3 kong1 ting2 nai4 gu1 ke4 。
- dong4 xiao1 yin1 lü4 jing1 jun1 ming2 ， ke3 lian2 gu3 xiu3 bu2 geng1 sheng1 。
- an1 de2 shi3 chuan2 ai1 yuan4 yi4 ， wei2 wo3 xie3 zhi1 qiang1 di2 sheng1 。

## 注释

## 译文

## 赏析
