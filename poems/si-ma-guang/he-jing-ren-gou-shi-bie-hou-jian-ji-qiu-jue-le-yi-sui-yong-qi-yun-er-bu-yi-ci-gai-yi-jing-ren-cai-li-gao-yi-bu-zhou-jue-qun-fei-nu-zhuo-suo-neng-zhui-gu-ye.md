---
id: si-ma-guang-he-jing-ren-gou-shi-bie-hou-jian-ji-qiu-jue-le-yi-sui-yong-qi-yun-er-bu-yi-ci-gai-yi-jing-ren-cai-li-gao-yi-bu-zhou-jue-qun-fei-nu-zhuo-suo-neng-zhui-gu-ye
title: 和景仁緱氏别後見寄求決樂議雖用其韻而不依次蓋以景仁才力高逸步驟絕羣非駑拙所能追故也
titlePinyin: he2 jing3 ren2 gou1 shi4 bie2 hou4 jian4 ji4 qiu2 jue2 le4 yi4 sui1 yong4 qi2 yun4 er2 bu4 yi1 ci4 gai4 yi3 jing3 ren2 cai2 li4 gao1 yi4 bu4 zhou4 jue2 qun2 fei1 nu2 zhuo1 suo3 neng2 zhui1 gu4 ye3
titleSlug: he-jing-ren-gou-shi-bie-hou-jian-ji-qiu-jue-le-yi-sui-yong-qi-yun-er-bu-yi-ci-gai-yi-jing-ren-cai-li-gao-yi-bu-zhou-jue-qun-fei-nu-zhuo-suo-neng-zhui-gu-ye
author: 司馬光
authorPinyin: si1 ma3 guang1
authorSlug: si-ma-guang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 至樂存要眇，失易求之難。
- 昔從周道衰，疇人曠其官。
- 聲律久無師，文字多缺漫。
- 仁皇閔崩壞，廣庭集危冠。
- 紛紜鬭筆舌，異論誰能殫。
- 或欲狥陳迹，竅厚潛鎪剜。
- 或欲立私意，妄取舊史刊。
- 古今互齟齬，大抵皆欺讕。
- 景仁信其說，墨守不可干。
- 賤子欲面從，誰與換膽肝。
- 必求此議決，深谷爲崇巒。
- 何如兩置之，試就中和看。
- 天地育萬物，生成適暄寒。
- 聖人保四海，皇極致阜安。
- 樂理亦如此，炳煥猶朱丹。
- 嘽緩與噍殺，折衷遺兩端。
- 兹道苟不由，芒刃難嬰髖。
- 魯樂最爲備，雍徹施三桓。
- 齊韶猶肄習，太公避陳完。
- 唐民聽伴侣，不復含悲酸。
- 乃知樂有源，鐘鼓皆波瀾。
- 昨者清明初，榆火始改鑚。
- 景仁從許來，傾都咸聚觀。
- 諸公競邀迓，非獨惜春殘。
- 議樂不復對，晝夕且窮歡。
- 來時桃李穠，去日芍藥闌。
- 三旬只須臾，駛若阪上丸。
- 轘轅逢雨别，惝怳歸騎單。
- 東西步步遠，回首祝加餐。
- 仍冀勉中和，心廣體自胖。

## 拼音

- zhi4 le4 cun2 yao4 miao3 ， shi1 yi4 qiu2 zhi1 nan2 。
- xi1 cong2 zhou1 dao4 shuai1 ， chou2 ren2 kuang4 qi2 guan1 。
- sheng1 lü4 jiu3 wu2 shi1 ， wen2 zi4 duo1 que1 man4 。
- ren2 huang2 min3 beng1 huai4 ， guang3 ting2 ji2 wei1 guan1 。
- fen1 yun2 dou4 bi3 she2 ， yi4 lun4 shui2 neng2 dan1 。
- huo4 yu4 xun4 chen2 ji4 ， qiao4 hou4 qian2 sou1 wan1 。
- huo4 yu4 li4 si1 yi4 ， wang4 qu3 jiu4 shi3 kan1 。
- gu3 jin1 hu4 ju3 yu3 ， da4 di3 jie1 qi1 lan2 。
- jing3 ren2 xin4 qi2 shuo1 ， mo4 shou3 bu4 ke3 gan1 。
- jian4 zi3 yu4 mian4 cong2 ， shui2 yu3 huan4 dan3 gan1 。
- bi4 qiu2 ci3 yi4 jue2 ， shen1 gu3 wei2 chong2 luan2 。
- he2 ru2 liang3 zhi4 zhi1 ， shi4 jiu4 zhong1 he2 kan4 。
- tian1 di4 yu4 wan4 wu4 ， sheng1 cheng2 shi4 xuan1 han2 。
- sheng4 ren2 bao3 si4 hai3 ， huang2 ji2 zhi4 fu4 an1 。
- le4 li3 yi4 ru2 ci3 ， bing3 huan4 you2 zhu1 dan1 。
- tan1 huan3 yu3 jiao4 sha1 ， zhe2 zhong1 yi2 liang3 duan1 。
- zi1 dao4 gou3 bu4 you2 ， mang2 ren4 nan2 ying1 kuan1 。
- lu3 le4 zui4 wei2 bei4 ， yong1 che4 shi1 san1 huan2 。
- qi2 shao2 you2 yi4 xi2 ， tai4 gong1 bi4 chen2 wan2 。
- tang2 min2 ting1 ban4 lü3 ， bu2 fu4 han2 bei1 suan1 。
- nai3 zhi1 le4 you3 yuan2 ， zhong1 gu3 jie1 bo1 lan2 。
- zuo2 zhe3 qing1 ming2 chu1 ， yu2 huo3 shi3 gai3 zuan1 。
- jing3 ren2 cong2 xu1 lai2 ， qing1 dou1 xian2 ju4 guan1 。
- zhu1 gong1 jing4 yao1 ya4 ， fei1 du2 xi1 chun1 can2 。
- yi4 le4 bu2 fu4 dui4 ， zhou4 xi1 qie3 qiong2 huan1 。
- lai2 shi2 tao2 li3 nong2 ， qu4 ri4 shao2 yao4 lan2 。
- san1 xun2 zhi1 xu1 yu2 ， shi3 ruo4 ban3 shang4 wan2 。
- huan4 yuan2 feng2 yu3 bie2 ， chang3 huang3 gui1 qi2 dan1 。
- dong1 xi1 bu4 bu4 yuan3 ， hui2 shou3 zhu4 jia1 can1 。
- reng2 ji4 mian3 zhong1 he2 ， xin1 guang3 ti3 zi4 pang4 。

## 注释

## 译文

## 赏析
