---
id: si-ma-guang-san-yue-san-shi-ri-wei-yu-ou-cheng-shi-er-shi-si-yun-shu-huai-xian-liu-shou-kai-fu-tai-wei-jian-cheng-zhen-shuai-zhu-gong
title: 三月三十日微雨偶成詩二十四韻書懷獻留守開府太尉兼呈真率諸公
titlePinyin: san1 yue4 san1 shi2 ri4 wei1 yu3 ou3 cheng2 shi1 er4 shi2 si4 yun4 shu1 huai2 xian4 liu2 shou3 kai1 fu3 tai4 wei4 jian1 cheng2 zhen1 shuai4 zhu1 gong1
titleSlug: san-yue-san-shi-ri-wei-yu-ou-cheng-shi-er-shi-si-yun-shu-huai-xian-liu-shou-kai-fu-tai-wei-jian-cheng-zhen-shuai-zhu-gong
author: 司馬光
authorPinyin: si1 ma3 guang1
authorSlug: si-ma-guang
dynasty: 宋
dynastyPinyin: song4
dynastySlug: song
tags: []
---

## 正文

- 春盡少歡意，昏昏睡思添。
- 正憂花意索，更用雨聲兼。
- 乍語鶯喉澀，慵飛柳絮黏。
- 落英紅沒砌，茂草碧侵簾。
- 寶相錦鋪架，酴醿雪擁簷。
- 沼萍浮鈿靨，林筍露犀尖。
- 坐惜光風駛，行愁畏日炎。
- 追隨任塵甑，歌笑望霜髯。
- 落筆詩情放，飛觥酒令嚴。
- 金丹呼勝彩，玉燭擢新籖。
- 傲岸冠巾側，淋浪襟袖霑。
- 饑仍留瘦馬，歸必待清蟾。
- 筋力雖無幾，娛遊亦未厭。
- 脫身離簿領，適性得閭閻。
- 多病非辭貴，無才豈飬恬。
- 清塗誠愧忝，微祿已傷廉。
- 日費須三爵，年支仰數縑。
- 糇糧粗能足，蓍蔡不煩占。
- 河洛今爲盛，圖書昔所潛。
- 家家花啓戶，處處酒飄帘。
- 温飽資兼愛，安平倚具瞻。
- 愚夫猶樂育，下客愈撝謙。
- 落拓形骸逸，優遊歳月淹。
- 餘生信多幸，狂醉亦無嫌。

## 拼音

- chun1 jin4 shao3 huan1 yi4 ， hun1 hun1 shui4 si1 tian1 。
- zheng4 you1 hua1 yi4 suo3 ， geng4 yong4 yu3 sheng1 jian1 。
- zha4 yu3 ying1 hou2 se4 ， yong1 fei1 liu3 xu4 nian2 。
- luo4 ying1 hong2 mei2 qi4 ， mao4 cao3 bi4 qin1 lian2 。
- bao3 xiang1 jin3 pu1 jia4 ， tu2 mi2 xue3 yong1 yan2 。
- zhao3 ping2 fu2 dian4 ye4 ， lin2 sun3 lu4 xi1 jian1 。
- zuo4 xi1 guang1 feng1 shi3 ， xing2 chou2 wei4 ri4 yan2 。
- zhui1 sui2 ren4 chen2 zeng4 ， ge1 xiao4 wang4 shuang1 ran2 。
- luo4 bi3 shi1 qing2 fang4 ， fei1 gong1 jiu3 ling4 yan2 。
- jin1 dan1 hu1 sheng4 cai3 ， yu4 zhu2 zhuo2 xin1 qian1 。
- ao4 an4 guan1 jin1 ce4 ， lin2 lang4 jin1 xiu4 zhan1 。
- ji1 reng2 liu2 shou4 ma3 ， gui1 bi4 dai4 qing1 chan2 。
- jin1 li4 sui1 wu2 ji1 ， yu2 you2 yi4 wei4 yan4 。
- tuo1 shen1 li2 bo2 ling3 ， shi4 xing4 de2 lü2 yan2 。
- duo1 bing4 fei1 ci2 gui4 ， wu2 cai2 qi3 yang3 tian2 。
- qing1 tu2 cheng2 kui4 tian3 ， wei1 lu4 yi3 shang1 lian2 。
- ri4 fei4 xu1 san1 jue2 ， nian2 zhi1 yang3 shu4 jian1 。
- hou2 liang2 cu1 neng2 zu2 ， shi1 cai4 bu4 fan2 zhan4 。
- he2 luo4 jin1 wei2 sheng4 ， tu2 shu1 xi1 suo3 qian2 。
- jia1 jia1 hua1 qi3 hu4 ， chu3 chu3 jiu3 piao1 lian2 。
- wen1 bao3 zi1 jian1 ai4 ， an1 ping2 yi3 ju4 zhan1 。
- yu2 fu1 you2 le4 yu4 ， xia4 ke4 yu4 hui1 qian1 。
- luo4 tuo4 xing2 hai2 yi4 ， you1 you2 sui4 yue4 yan1 。
- yu2 sheng1 xin4 duo1 xing4 ， kuang2 zui4 yi4 wu2 xian2 。

## 注释

## 译文

## 赏析
