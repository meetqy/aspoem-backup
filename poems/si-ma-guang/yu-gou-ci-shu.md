---
id: si-ma-guang-yu-gou-ci-shu
title: 御溝 賜書
titlePinyin: yu4 gou1   ci4 shu1
titleSlug: yu-gou-ci-shu
author: 司馬光
authorPinyin: si1 ma3 guang1
authorSlug: si-ma-guang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 上聖固天縱，英藝皆絕倫。
- 時乘萬幾閑，翰動如有神。
- 用之當豫遊，不忘安四民。
- 匪頒及羣下，絡繹來中宸。
- 毰毸靈鳯翔，鬰怒虬龍振。
- 清若四海秋，熙如天下春。
- 愚臣土芥微，亦受雨露均。
- 願推賜書意，直以古義陳。
- 士本學先王，所求誼與仁。
- 農當服稼穯，昏作甽畝勤。
- 百工備用器，不治刺繡文。
- 萬商遷有無，不通珠翠珍。
- 四業既交修，坐令風化純。
- 人和衣食豐，天應殊祥臻。
- 皇心正在此，非以能高人。

## 拼音

- shang4 sheng4 gu4 tian1 zong4 ， ying1 yi4 jie1 jue2 lun2 。
- shi2 cheng2 wan4 ji1 xian2 ， han4 dong4 ru2 you3 shen2 。
- yong4 zhi1 dang1 yu4 you2 ， bu2 wang4 an1 si4 min2 。
- fei3 ban1 ji2 qun2 xia4 ， luo4 yi4 lai2 zhong1 chen2 。
- pei2 sai1 ling2 feng4 xiang2 ， yu4 nu4 qiu2 long2 zhen4 。
- qing1 ruo4 si4 hai3 qiu1 ， xi1 ru2 tian1 xia4 chun1 。
- yu2 chen2 tu3 jie4 wei1 ， yi4 shou4 yu3 lu4 jun1 。
- yuan4 tui1 ci4 shu1 yi4 ， zhi2 yi3 gu3 yi4 chen2 。
- shi4 ben3 xue2 xian1 wang2 ， suo3 qiu2 yi4 yu3 ren2 。
- nong2 dang1 fu2 jia4 se4 ， hun1 zuo4 zhen4 mu3 qin2 。
- bai3 gong1 bei4 yong4 qi4 ， bu2 zhi4 ci4 xiu4 wen2 。
- wan4 shang1 qian1 you3 wu2 ， bu4 tong1 zhu1 cui4 zhen1 。
- si4 ye4 ji4 jiao1 xiu1 ， zuo4 ling4 feng1 hua4 chun2 。
- ren2 he2 yi1 shi2 feng1 ， tian1 ying1 shu1 xiang2 zhen1 。
- huang2 xin1 zheng4 zai4 ci3 ， fei1 yi3 neng2 gao1 ren2 。

## 注释

## 译文

## 赏析
