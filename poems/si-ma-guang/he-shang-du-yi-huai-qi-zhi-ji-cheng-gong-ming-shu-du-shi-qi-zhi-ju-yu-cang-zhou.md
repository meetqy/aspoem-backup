---
id: si-ma-guang-he-shang-du-yi-huai-qi-zhi-ji-cheng-gong-ming-shu-du-shi-qi-zhi-ju-yu-cang-zhou
title: 河上督役懷器之寄呈公明叔度時器之鞫獄滄州
titlePinyin: he2 shang4 du1 yi4 huai2 qi4 zhi1 ji4 cheng2 gong1 ming2 shu1 du4 shi2 qi4 zhi1 ju1 yu4 cang1 zhou1
titleSlug: he-shang-du-yi-huai-qi-zhi-ji-cheng-gong-ming-shu-du-shi-qi-zhi-ju-yu-cang-zhou
author: 司馬光
authorPinyin: si1 ma3 guang1
authorSlug: si-ma-guang
dynasty: 宋
dynastyPinyin: song4
dynastySlug: song
tags: []
---

## 正文

- 河災汎東郡，廬井多堙淪。
- 題輿得賢佐，姁嫗安疲民。
- 遂令枯槁餘，稍復蘇陽春。
- 伊人屏外飾，倜儻窮天真。
- 徒觀浩蕩波，莫測江海津。
- 矧兹同府士，一一隨和珍。
- 公明抱全德，洞澈無緇磷。
- 叔度秉峻節，竦若凌霜筠。
- 顧兹不肖材，亦齒幕中賓。
- 同依松柏陰，共醉醍醐醇。
- 高論探要妙，佳句裁清新。
- 有詩縱歡謔，杯案霑衣巾。
- 曾無禮節間，但以風期親。
- 北州有疑獄，兩造正紛綸。
- 當須于公斷，然後無冤人。
- 送行出郊岐，揚鞭從此違。
- 堤繇春事起，行役未成歸。
- 索居如幾日，河草已芳菲。
- 徒然掩瑤瑟，坐歎知音稀。
- 昨夜西南風，夢中東北飛。
- 行行涉滄海，彷彿睹容暉。
- 寤思益惆悵，天長羽翼微。
- 離懷如柳色，極目正依依。

## 拼音

- he2 zai1 fan4 dong1 jun4 ， lu2 jing3 duo1 yin1 lun2 。
- ti2 yu2 de2 xian2 zuo3 ， xu1 yu4 an1 pi2 min2 。
- sui4 ling4 ku1 gao3 yu2 ， shao1 fu4 su1 yang2 chun1 。
- yi1 ren2 ping2 wai4 shi4 ， ti4 tang3 qiong2 tian1 zhen1 。
- tu2 guan1 hao4 dang4 bo1 ， mo4 ce4 jiang1 hai3 jin1 。
- shen3 zi1 tong2 fu3 shi4 ， yi1 yi1 sui2 he2 zhen1 。
- gong1 ming2 bao4 quan2 de2 ， dong4 che4 wu2 zi1 lin2 。
- shu1 du4 bing3 jun4 jie2 ， song3 ruo4 ling2 shuang1 yun2 。
- gu4 zi1 bu2 xiao4 cai2 ， yi4 chi3 mu4 zhong1 bin1 。
- tong2 yi1 song1 bai3 yin1 ， gong4 zui4 ti2 hu2 chun2 。
- gao1 lun4 tan4 yao4 miao4 ， jia1 ju4 cai2 qing1 xin1 。
- you3 shi1 zong4 huan1 xue4 ， bei1 an4 zhan1 yi1 jin1 。
- ceng2 wu2 li3 jie2 jian4 ， dan4 yi3 feng1 qi1 qin1 。
- bei3 zhou1 you3 yi2 yu4 ， liang3 zao4 zheng4 fen1 lun2 。
- dang1 xu1 yu2 gong1 duan4 ， ran2 hou4 wu2 yuan1 ren2 。
- song4 xing2 chu1 jiao1 qi2 ， yang2 bian1 cong2 ci3 wei2 。
- di1 yao2 chun1 shi4 qi3 ， xing2 yi4 wei4 cheng2 gui1 。
- suo3 ju1 ru2 ji1 ri4 ， he2 cao3 yi3 fang1 fei1 。
- tu2 ran2 yan3 yao2 se4 ， zuo4 tan4 zhi1 yin1 xi1 。
- zuo2 ye4 xi1 nan2 feng1 ， meng4 zhong1 dong1 bei3 fei1 。
- hang2 hang2 she4 cang1 hai3 ， pang2 fu2 du3 rong2 hui1 。
- wu4 si1 yi4 chou2 chang4 ， tian1 chang2 yu3 yi4 wei1 。
- li2 huai2 ru2 liu3 se4 ， ji2 mu4 zheng4 yi1 yi1 。

## 注释

## 译文

## 赏析
