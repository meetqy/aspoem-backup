---
id: si-ma-guang-he-qian-jun-yi-ri-ben-dao-ge
title: 和錢君倚日本刀歌
titlePinyin: he2 qian2 jun1 yi3 ri4 ben3 dao1 ge1
titleSlug: he-qian-jun-yi-ri-ben-dao-ge
author: 司馬光
authorPinyin: si1 ma3 guang1
authorSlug: si-ma-guang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昆吾道遠不復通，世傳切玉誰能窮。
- 寶刀近出日本國，越賈得之滄海東。
- 魚皮装貼香木鞘，黄白間雜鍮與銅。
- 百金傳入好事手，佩服可以攘祅凶。
- 傳聞其國居大島，土壤沃饒風俗好。
- 其先徐福詐秦民，采藥淹留童丱老。
- 百工五種與之俱，至今器用皆精巧。
- 前朝貢獻屢往來，士人往往工辭藻。
- 徐福行時書未焚，逸書百篇今尚存。
- 令嚴不許傳中國，舉世無人識古文。
- 嗟予乘桴欲往學，滄波浩蕩無通津。
- 令人感嘆坐流涕，鏽澀短刀何足云。

## 拼音

- kun1 wu2 dao4 yuan3 bu2 fu4 tong1 ， shi4 chuan2 qie4 yu4 shui2 neng2 qiong2 。
- bao3 dao1 jin4 chu1 ri4 ben3 guo2 ， yue4 jia3 de2 zhi1 cang1 hai3 dong1 。
- yu2 pi2 zhuang1 tie1 xiang1 mu4 qiao4 ， huang2 bai2 jian4 za2 tou1 yu3 tong2 。
- bai3 jin1 chuan2 ru4 hao3 shi4 shou3 ， pei4 fu2 ke3 yi3 rang3 yao1 xiong1 。
- chuan2 wen2 qi2 guo2 ju1 da4 dao3 ， tu3 rang3 wo4 rao2 feng1 su2 hao3 。
- qi2 xian1 xu2 fu2 zha4 qin2 min2 ， cai3 yao4 yan1 liu2 tong2 guan4 lao3 。
- bai3 gong1 wu3 zhong3 yu3 zhi1 ju4 ， zhi4 jin1 qi4 yong4 jie1 jing1 qiao3 。
- qian2 chao2 gong4 xian4 lü3 wang3 lai2 ， shi4 ren2 wang3 wang3 gong1 ci2 zao3 。
- xu2 fu2 xing2 shi2 shu1 wei4 fen2 ， yi4 shu1 bai3 pian1 jin1 shang4 cun2 。
- ling4 yan2 bu4 xu1 chuan2 zhong1 guo2 ， ju3 shi4 wu2 ren2 shi2 gu3 wen2 。
- jie1 yu3 cheng2 fu2 yu4 wang3 xue2 ， cang1 bo1 hao4 dang4 wu2 tong1 jin1 。
- ling4 ren2 gan3 tan4 zuo4 liu2 ti4 ， xiu4 se4 duan3 dao1 he2 zu2 yun2 。

## 注释

## 译文

## 赏析
