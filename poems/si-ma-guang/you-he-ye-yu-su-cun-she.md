---
id: si-ma-guang-you-he-ye-yu-su-cun-she
title: 又和夜雨宿村舍
titlePinyin: you4 he2 ye4 yu3 su4 cun1 she4
titleSlug: you-he-ye-yu-su-cun-she
author: 司馬光
authorPinyin: si1 ma3 guang1
authorSlug: si-ma-guang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 積雨久未闋，豈徒行客憂。
- 夜聞屋中人，歎息悲田疇。
- 方春播殖時，種食皆外求。
- 鞭訶犯赤日，酷烈慚羸牛。
- 草薉競禾長，從人借鉏耰。
- 晨薅戴星起，日闇未能休。
- 豈無一時勤，所覬歳有秋。
- 今兹昏墊災，大埜成洪流。
- 直疑滄海溢，繭栗浮陵丘。
- 昔時百丈原，汎汎皆挐舟。
- 喬木失端杪，饑鳥下無投。
- 黍稷沉黄泥，圭合安可收。
- 嗟予乏技能，無以易糠麰。
- 販鬻固所昧，敢託市井遊。
- 欲依盗賊羣，懦不閑戈矛。
- 已哉任天地，無益徒爲愁。
- 一身無死所，況爲妻兒謀。
- 之美愛物者，凄然涕霑裘。
- 一夫有不獲，伊尹爲深羞。
- 何當富斯民，比屋囷倉稠。
- 惜哉祿秩卑，此志終宜酬。

## 拼音

- ji1 yu3 jiu3 wei4 que4 ， qi3 tu2 xing2 ke4 you1 。
- ye4 wen2 wu1 zhong1 ren2 ， tan4 xi1 bei1 tian2 chou2 。
- fang1 chun1 bo1 zhi2 shi2 ， zhong3 shi2 jie1 wai4 qiu2 。
- bian1 he1 fan4 chi4 ri4 ， ku4 lie4 can2 lei2 niu2 。
- cao3 hui4 jing4 he2 chang2 ， cong2 ren2 jie4 chu2 you1 。
- chen2 hao1 dai4 xing1 qi3 ， ri4 an4 wei4 neng2 xiu1 。
- qi3 wu2 yi4 shi2 qin2 ， suo3 ji4 sui4 you3 qiu1 。
- jin1 zi1 hun1 dian4 zai1 ， da4 ye3 cheng2 hong2 liu2 。
- zhi2 yi2 cang1 hai3 yi4 ， jian3 li4 fu2 ling2 qiu1 。
- xi1 shi2 bai3 zhang4 yuan2 ， fan4 fan4 jie1 na2 zhou1 。
- qiao2 mu4 shi1 duan1 miao3 ， ji1 niao3 xia4 wu2 tou2 。
- shu3 ji4 chen2 huang2 ni2 ， gui1 he2 an1 ke3 shou1 。
- jie1 yu3 fa2 ji4 neng2 ， wu2 yi3 yi4 kang1 mou2 。
- fan4 yu4 gu4 suo3 mei4 ， gan3 tuo1 shi4 jing3 you2 。
- yu4 yi1 dao4 zei2 qun2 ， nuo4 bu4 xian2 ge1 mao2 。
- yi3 zai1 ren4 tian1 di4 ， wu2 yi4 tu2 wei2 chou2 。
- yi4 shen1 wu2 si3 suo3 ， kuang4 wei2 qi1 er2 mou2 。
- zhi1 mei3 ai4 wu4 zhe3 ， qi1 ran2 ti4 zhan1 qiu2 。
- yi4 fu1 you3 bu2 huo4 ， yi1 yin3 wei2 shen1 xiu1 。
- he2 dang1 fu4 si1 min2 ， bi3 wu1 qun1 cang1 chou2 。
- xi1 zai1 lu4 zhi4 bei1 ， ci3 zhi4 zhong1 yi2 chou2 。

## 注释

## 译文

## 赏析
