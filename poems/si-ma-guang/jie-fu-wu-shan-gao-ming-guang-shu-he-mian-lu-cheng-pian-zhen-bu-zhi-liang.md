---
id: si-ma-guang-jie-fu-wu-shan-gao-ming-guang-shu-he-mian-lu-cheng-pian-zhen-bu-zhi-liang
title: 介甫巫山高命光屬和勉率成篇真不知量
titlePinyin: jie4 fu3 wu1 shan1 gao1 ming4 guang1 shu3 he2 mian3 lü4 cheng2 pian1 zhen1 bu4 zhi1 liang2
titleSlug: jie-fu-wu-shan-gao-ming-guang-shu-he-mian-lu-cheng-pian-zhen-bu-zhi-liang
author: 司馬光
authorPinyin: si1 ma3 guang1
authorSlug: si-ma-guang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 巫山高，巫山之高高不極。
- 寒江西來曳練長，羣峰森羅十二戟。
- 清狖悲號裂翠崖，老蛟怒鬭摧丹壁。
- 輕生重利三巴客，一葉直衝高浪白。
- 船頭吟嘯坐自如，仰視長天不盈尺。
- 叢祠象設儼山椒，巫祝紛紛非一朝。
- 云是高唐神女之所處，至今暮雨常蕭蕭。
- 我聞神理明且直，興亡唯觀惡與德。
- 安肯來從楚國君，憑依夢寐爲淫昏。
- 襄王之心自荒惑，引領日望陽臺雲。
- 獨不思懷王西行不復返，甲光照地屯秦軍。
- 蠺食黔中下荆門，陵園宗廟皆燒焚。
- 社稷飄零不復存，嗟嗟若敖蚡冒時，篳路藍縷皆辛勤。

## 拼音

- wu1 shan1 gao1 ， wu1 shan1 zhi1 gao1 gao1 bu4 ji2 。
- han2 jiang1 xi1 lai2 ye4 lian4 chang2 ， qun2 feng1 sen1 luo2 shi2 er4 ji3 。
- qing1 you4 bei1 hao4 lie4 cui4 ya2 ， lao3 jiao1 nu4 dou4 cui1 dan1 bi4 。
- qing1 sheng1 zhong4 li4 san1 ba1 ke4 ， yi2 ye4 zhi2 chong1 gao1 lang4 bai2 。
- chuan2 tou2 yin2 xiao4 zuo4 zi4 ru2 ， yang3 shi4 chang2 tian1 bu4 ying2 chi3 。
- cong2 ci2 xiang4 she4 yan3 shan1 jiao1 ， wu1 zhu4 fen1 fen1 fei1 yi4 zhao1 。
- yun2 shi4 gao1 tang2 shen2 nü3 zhi1 suo3 chu3 ， zhi4 jin1 mu4 yu3 chang2 xiao1 xiao1 。
- wo3 wen2 shen2 li3 ming2 qie3 zhi2 ， xing1 wang2 wei2 guan1 e4 yu3 de2 。
- an1 ken3 lai2 cong2 chu3 guo2 jun1 ， ping2 yi1 meng4 mei4 wei2 yin2 hun1 。
- xiang1 wang2 zhi1 xin1 zi4 huang1 huo4 ， yin3 ling3 ri4 wang4 yang2 tai2 yun2 。
- du2 bu4 si1 huai2 wang2 xi1 xing2 bu2 fu4 fan3 ， jia3 guang1 zhao4 di4 tun2 qin2 jun1 。
- can2 shi2 qian2 zhong1 xia4 jing1 men2 ， ling2 yuan2 zong1 miao4 jie1 shao1 fen2 。
- she4 ji4 piao1 ling2 bu2 fu4 cun2 ， jie1 jie1 ruo4 ao2 fen2 mao4 shi2 ， bi4 lu4 lan2 lü3 jie1 xin1 qin2 。

## 注释

## 译文

## 赏析
