---
id: si-ma-guang-he-mei-sheng-yu-yong-chang-yan-wu-wu-fu-hu-tu
title: 和梅聖俞詠昌言五物 縛虎圖
titlePinyin: he2 mei2 sheng4 yu2 yong3 chang1 yan2 wu3 wu4   fu4 hu3 tu2
titleSlug: he-mei-sheng-yu-yong-chang-yan-wu-wu-fu-hu-tu
author: 司馬光
authorPinyin: si1 ma3 guang1
authorSlug: si-ma-guang
dynasty: 宋
dynastyPinyin: song4
dynastySlug: song
tags: []
---

## 正文

- 孫生非畫師，趣尚頗奇偉。
- 爲人少諧合，不肯畜妻子。
- 時時入深山，信足動百里。
- 蕭然坐盤石，盡日曾不起。
- 精心忽有得，縱筆何恢詭。
- 萬象皆自然，神工相表裏。
- 流傳落人間，萬金易寸紙。
- 君家縛虎圖，用意尤精緻。
- 雖云鎖紐牢，觀者猶披靡。
- 昔聞劉綱妻，制虎如犬豕。
- 繫之牀脚間，垂頭受鞭箠。
- 孫生儻未見，畫此亦何理。
- 明知非世人，羽化實不死。
- 願君佗日歸，置之成都市。
- 必有乘槎人，庶幾能辨此。

## 拼音

- sun1 sheng1 fei1 hua4 shi1 ， qu4 shang4 po1 qi2 wei3 。
- wei2 ren2 shao3 xie2 he2 ， bu4 ken3 chu4 qi1 zi3 。
- shi2 shi2 ru4 shen1 shan1 ， xin4 zu2 dong4 bai3 li3 。
- xiao1 ran2 zuo4 pan2 shi2 ， jin4 ri4 ceng2 bu4 qi3 。
- jing1 xin1 hu1 you3 de2 ， zong4 bi3 he2 hui1 gui3 。
- wan4 xiang4 jie1 zi4 ran2 ， shen2 gong1 xiang1 biao3 li3 。
- liu2 chuan2 luo4 ren2 jian4 ， wan4 jin1 yi4 cun4 zhi3 。
- jun1 jia1 fu4 hu3 tu2 ， yong4 yi4 you2 jing1 zhi4 。
- sui1 yun2 suo3 niu3 lao2 ， guan1 zhe3 you2 pi1 mi3 。
- xi1 wen2 liu2 gang1 qi1 ， zhi4 hu3 ru2 quan3 shi3 。
- xi4 zhi1 chuang2 jiao3 jian4 ， chui2 tou2 shou4 bian1 chui2 。
- sun1 sheng1 tang3 wei4 jian4 ， hua4 ci3 yi4 he2 li3 。
- ming2 zhi1 fei1 shi4 ren2 ， yu3 hua4 shi2 bu4 si3 。
- yuan4 jun1 tuo2 ri4 gui1 ， zhi4 zhi1 cheng2 du1 shi4 。
- bi4 you3 cheng2 cha2 ren2 ， shu4 ji1 neng2 bian4 ci3 。

## 注释

## 译文

## 赏析
