---
id: si-ma-guang-he-bu-yi-song-lu-shi-huan-dao-zhong-wen-jiang-lin-ji-mei-sheng-yu-chang-shi-zuo-shi-ku-zhi
title: 和不疑送虜使還道中聞江鄰幾梅聖俞長逝作詩哭之
titlePinyin: he2 bu4 yi2 song4 lu3 shi3 huan2 dao4 zhong1 wen2 jiang1 lin2 ji1 mei2 sheng4 yu2 chang2 shi4 zuo4 shi1 ku1 zhi1
titleSlug: he-bu-yi-song-lu-shi-huan-dao-zhong-wen-jiang-lin-ji-mei-sheng-yu-chang-shi-zuo-shi-ku-zhi
author: 司馬光
authorPinyin: si1 ma3 guang1
authorSlug: si-ma-guang
dynasty: 宋
dynastyPinyin: song4
dynastySlug: song
tags: []
---

## 正文

- 昨夕郵吏來，叩門致書函。
- 呼奴取以入，就火開其緘。
- 不疑賦長篇，發自燕之南。
- 痛傷江與梅，繼踵良人殲。
- 噫嗟知其二，尚未知其三。
- 請從北轅後，覼縷爲君談。
- 鄰幾雖久病，始不妨朝參。
- 飲歠寖衰少，厥逆生虛痰。
- 逮於易簀辰，皮骨餘崆嵌。
- 遺書屬清儉，終始真無慚。
- 聖俞食寒冰，外以風邪兼。
- 愚醫暴下之，結轖候愈添。
- 惙惙氣上走，不復容鍼砭。
- 自言從良友，地下心亦甘。
- 欽聖體素彊，藥石性所諳。
- 平居察舉措，敢以不壽占。
- 一朝蹔歸卧，簿領不廢簽。
- 訃來衆皆愕，未信猶闚覘。
- 興言念三子，舉袂涕已霑。
- 英賢能幾何，逝者迹相銜。
- 君疑天上才，難得帝所貪。
- 我疑人間美，多取神所嫌。
- 茫茫幽明際，蓍蔡難窮探。
- 憂來不可忘，終日心厭厭。

## 拼音

- zuo2 xi1 you2 li4 lai2 ， kou4 men2 zhi4 shu1 han2 。
- hu1 nu2 qu3 yi3 ru4 ， jiu4 huo3 kai1 qi2 jian1 。
- bu4 yi2 fu4 chang2 pian1 ， fa1 zi4 yan4 zhi1 nan2 。
- tong4 shang1 jiang1 yu3 mei2 ， ji4 zhong3 liang2 ren2 jian1 。
- yi1 jie1 zhi1 qi2 er4 ， shang4 wei4 zhi1 qi2 san1 。
- qing3 cong2 bei3 yuan2 hou4 ， luo2 lü3 wei2 jun1 tan2 。
- lin2 ji1 sui1 jiu3 bing4 ， shi3 bu4 fang2 chao2 can1 。
- yin3 chuo4 jin4 shuai1 shao3 ， jue2 ni4 sheng1 xu1 tan2 。
- dai3 wu1 yi4 ze2 chen2 ， pi2 gu3 yu2 kong1 qian4 。
- yi2 shu1 shu3 qing1 jian3 ， zhong1 shi3 zhen1 wu2 can2 。
- sheng4 yu2 shi2 han2 bing1 ， wai4 yi3 feng1 xie2 jian1 。
- yu2 yi1 bao4 xia4 zhi1 ， jie2 se4 hou4 yu4 tian1 。
- chuo4 chuo4 qi4 shang4 zou3 ， bu2 fu4 rong2 zhen1 bian1 。
- zi4 yan2 cong2 liang2 you3 ， di4 xia4 xin1 yi4 gan1 。
- qin1 sheng4 ti3 su4 qiang2 ， yao4 shi2 xing4 suo3 an1 。
- ping2 ju1 cha2 ju3 cuo4 ， gan3 yi3 bu2 shou4 zhan4 。
- yi4 zhao1 zan4 gui1 wo4 ， bo2 ling3 bu2 fei4 qian1 。
- fu4 lai2 zhong4 jie1 e4 ， wei4 xin4 you2 kui1 chan1 。
- xing1 yan2 nian4 san1 zi3 ， ju3 mei4 ti4 yi3 zhan1 。
- ying1 xian2 neng2 ji1 he2 ， shi4 zhe3 ji4 xiang1 xian2 。
- jun1 yi2 tian1 shang4 cai2 ， nan2 de2 di4 suo3 tan1 。
- wo3 yi2 ren2 jian4 mei3 ， duo1 qu3 shen2 suo3 xian2 。
- mang2 mang2 you1 ming2 ji4 ， shi1 cai4 nan2 qiong2 tan4 。
- you1 lai2 bu4 ke3 wang4 ， zhong1 ri4 xin1 yan4 yan4 。

## 注释

## 译文

## 赏析
