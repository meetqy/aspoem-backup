---
id: si-ma-guang-feng-he-dai-fu-tong-nian-zhang-xiong-hui-nan-yuan-shi
title: 奉和大夫同年張兄會南園詩
titlePinyin: feng4 he2 dai4 fu0 tong2 nian2 zhang1 xiong1 hui4 nan2 yuan2 shi1
titleSlug: feng-he-dai-fu-tong-nian-zhang-xiong-hui-nan-yuan-shi
author: 司馬光
authorPinyin: si1 ma3 guang1
authorSlug: si-ma-guang
dynasty: 宋
dynastyPinyin: song4
dynastySlug: song
tags: []
---

## 正文

- 露濃秋過半，氣爽雨收餘。
- 取酒邀嘉客，呼兒掃弊廬。
- 生涯數畝地，官業一軒書。
- 竹結垂綸屋，泉分入座渠。
- 愜心皆樂事，容膝即安居。
- 梁静栖無燕，波澄戲有魚。
- 茂林穿繚繞，微徑步虚徐。
- 果落方知熟，莎長不忍除。
- 過從當苦遠，接侍每慚疏。
- 不厭茅茨陋，時迂長者車。

## 拼音

- lu4 nong2 qiu1 guo4 ban4 ， qi4 shuang3 yu3 shou1 yu2 。
- qu3 jiu3 yao1 jia1 ke4 ， hu1 er2 sao3 bi4 lu2 。
- sheng1 ya2 shu4 mu3 di4 ， guan1 ye4 yi4 xuan1 shu1 。
- zhu2 jie2 chui2 lun2 wu1 ， quan2 fen1 ru4 zuo4 qu2 。
- qie4 xin1 jie1 le4 shi4 ， rong2 xi1 ji2 an1 ju1 。
- liang2 jing4 qi1 wu2 yan4 ， bo1 cheng2 xi4 you3 yu2 。
- mao4 lin2 chuan1 liao2 rao4 ， wei1 jing4 bu4 xu1 xu2 。
- guo3 luo4 fang1 zhi1 shu2 ， sha1 chang2 bu4 ren3 chu2 。
- guo4 cong2 dang1 ku3 yuan3 ， jie1 shi4 mei3 can2 shu1 。
- bu2 yan4 mao2 ci2 lou4 ， shi2 yu1 chang2 zhe3 ju1 。

## 注释

## 译文

## 赏析
