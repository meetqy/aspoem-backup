---
id: si-ma-guang-song-chao-xian-cui-wei-cui-wei
title: 送巢縣崔尉崔尉
titlePinyin: song4 chao2 xian4 cui1 wei4 cui1 wei4
titleSlug: song-chao-xian-cui-wei-cui-wei
author: 司馬光
authorPinyin: si1 ma3 guang1
authorSlug: si-ma-guang
dynasty: 宋
dynastyPinyin: song4
dynastySlug: song
tags: []
---

## 正文

- 弱歲家淮南，常愛風土美。
- 悠然送君行，思逐高秋起。
- 巢湖映微寒，照眼正清泚。
- 低昂蹙荷芡，明滅縈葭葦。
- 銀花鱠肥魚，玉粒炊香米。
- 居人自豐樂，不與佗鄉比。
- 況得良吏來，倍復蒙嘉祉。
- 君爲太學生，氣格已英偉。
- 登科如拾遺，舉步歘千里。
- 毋嫌位尚微，觀政此爲始。
- 尊公久場屋，上國困泥滓。
- 豈不重相離，念子勉爲理。
- 當令佳譽新，燁燁滿人耳。
- 高堂雖在遠，聞之足爲喜。
- 何必羞三牲，然後稱甘旨。

## 拼音

- ruo4 sui4 jia1 huai2 nan2 ， chang2 ai4 feng1 tu3 mei3 。
- you1 ran2 song4 jun1 xing2 ， si1 zhu2 gao1 qiu1 qi3 。
- chao2 hu2 ying4 wei1 han2 ， zhao4 yan3 zheng4 qing1 ci3 。
- di1 ang2 cu4 he2 qian4 ， ming2 mie4 ying2 jia1 wei3 。
- yin2 hua1 kuai4 fei2 yu2 ， yu4 li4 chui1 xiang1 mi3 。
- ju1 ren2 zi4 feng1 le4 ， bu4 yu3 tuo2 xiang1 bi3 。
- kuang4 de2 liang2 li4 lai2 ， bei4 fu4 meng2 jia1 zhi3 。
- jun1 wei2 tai4 xue2 sheng1 ， qi4 ge2 yi3 ying1 wei3 。
- deng1 ke1 ru2 shi2 yi2 ， ju3 bu4 xu1 qian1 li3 。
- wu2 xian2 wei4 shang4 wei1 ， guan1 zheng4 ci3 wei2 shi3 。
- zun1 gong1 jiu3 chang3 wu1 ， shang4 guo2 kun4 ni2 zi3 。
- qi3 bu2 zhong4 xiang1 li2 ， nian4 zi3 mian3 wei2 li3 。
- dang1 ling4 jia1 yu4 xin1 ， ye4 ye4 man3 ren2 er3 。
- gao1 tang2 sui1 zai4 yuan3 ， wen2 zhi1 zu2 wei2 xi3 。
- he2 bi4 xiu1 san1 sheng1 ， ran2 hou4 cheng1 gan1 zhi3 。

## 注释

## 译文

## 赏析
