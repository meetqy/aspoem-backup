---
id: si-ma-guang-hua-xing-pian
title: 華星篇
titlePinyin: hua2 xing1 pian1
titleSlug: hua-xing-pian
author: 司馬光
authorPinyin: si1 ma3 guang1
authorSlug: si-ma-guang
dynasty: 宋
dynastyPinyin: song4
dynastySlug: song
tags: []
---

## 正文

- 凉風凈掃雲無迹，海月未生星歷歷。
- 貝聯珠貫拱北辰，三五縱横此何夕。
- 重樓疊榭出秋空，鳷鵲露寒連桂宮。
- 瑤井迥臨丹闕外，玉繩斜掛瑣窗中。
- 征人遠别空閨悄，鐘漏蕭疏天不曉。
- 碧紗展轉無復眠，卧視寒光度華沼。
- 漢家賢將戍臨洮，結髪從軍今二毛。
- 誰憐身老心猶壯，深入長占太白高。
- 豐城古劍沉淪久，匣中夜半雙龍吼。
- 乃知神物不自藏，紫氣依稀見牛斗。
- 有客離居望所親，遙知清夜會荀陳。
- 堤繇未息無由去，不及浮槎河畔人。

## 拼音

- liang2 feng1 jing4 sao3 yun2 wu2 ji4 ， hai3 yue4 wei4 sheng1 xing1 li4 li4 。
- bei4 lian2 zhu1 guan4 gong3 bei3 chen2 ， san1 wu3 zong4 heng2 ci3 he2 xi1 。
- zhong4 lou2 die2 xie4 chu1 qiu1 kong1 ， zhi1 que4 lu4 han2 lian2 gui4 gong1 。
- yao2 jing3 jiong3 lin2 dan1 que4 wai4 ， yu4 sheng2 xie2 gua4 suo3 chuang1 zhong1 。
- zheng1 ren2 yuan3 bie2 kong1 gui1 qiao1 ， zhong1 lou4 xiao1 shu1 tian1 bu4 xiao3 。
- bi4 sha1 zhan3 zhuan3 wu2 fu4 mian2 ， wo4 shi4 han2 guang1 du4 hua2 zhao3 。
- han4 jia1 xian2 jiang1 shu4 lin2 tao2 ， jie2 fa4 cong2 jun1 jin1 er4 mao2 。
- shui2 lian2 shen1 lao3 xin1 you2 zhuang4 ， shen1 ru4 chang2 zhan4 tai4 bai2 gao1 。
- feng1 cheng2 gu3 jian4 chen2 lun2 jiu3 ， xia2 zhong1 ye4 ban4 shuang1 long2 hou3 。
- nai3 zhi1 shen2 wu4 bu2 zi4 cang2 ， zi3 qi4 yi1 xi1 jian4 niu2 dou4 。
- you3 ke4 li2 ju1 wang4 suo3 qin1 ， yao2 zhi1 qing1 ye4 hui4 xun2 chen2 。
- di1 yao2 wei4 xi1 wu2 you2 qu4 ， bu4 ji2 fu2 cha2 he2 pan4 ren2 。

## 注释

## 译文

## 赏析
