---
id: si-ma-guang-jin-kang-chen-sheng-jia-shi-yi-xiao-ti-wen-you-yi-mu-lian-li-sheng-qi-ting-jun-yu-jing-biao-qi-men-bu-guo-wang-yu-yu-wei-zhi-qiu-shi-wu-chao-zhi-shi-da-fu-yi-ji-zhi
title: 晉康陳生家世以孝悌聞有異木連理生其庭郡欲旌表其門不果王禹玉爲之求詩於朝之士大夫以紀之
titlePinyin: jin4 kang1 chen2 sheng1 jia1 shi4 yi3 xiao4 ti4 wen2 you3 yi4 mu4 lian2 li3 sheng1 qi2 ting2 jun4 yu4 jing1 biao3 qi2 men2 bu4 guo3 wang2 yu3 yu4 wei2 zhi1 qiu2 shi1 wu1 chao2 zhi1 shi4 da4 fu1 yi3 ji4 zhi1
titleSlug: jin-kang-chen-sheng-jia-shi-yi-xiao-ti-wen-you-yi-mu-lian-li-sheng-qi-ting-jun-yu-jing-biao-qi-men-bu-guo-wang-yu-yu-wei-zhi-qiu-shi-wu-chao-zhi-shi-da-fu-yi-ji-zhi
author: 司馬光
authorPinyin: si1 ma3 guang1
authorSlug: si-ma-guang
dynasty: 宋
dynastyPinyin: song4
dynastySlug: song
tags: []
---

## 正文

- 靈珠蟠泥沙，積水不能掩。
- 賢人畜美德，久矣自標檢。
- 陳生世同財，百口共豐儉。
- 遠居嶺海間，天質非陶染。
- 邦人慕其行，鬬辨日衰減。
- 祥木并殊柯，童童植軒檻。
- 或欲揭其門，令人識儀範。
- 愚公私不然，外奬由內歉。
- 已能孝悌著，默致神靈感。
- 何必賜牛酒，然後明襃貶。
- 況兹詩詠末，瑣瑣事鉛槧。
- 才薄不敢辤，適能爲汙點。

## 拼音

- ling2 zhu1 pan2 ni2 sha1 ， ji1 shui3 bu4 neng2 yan3 。
- xian2 ren2 chu4 mei3 de2 ， jiu3 yi3 zi4 biao1 jian3 。
- chen2 sheng1 shi4 tong2 cai2 ， bai3 kou3 gong4 feng1 jian3 。
- yuan3 ju1 ling3 hai3 jian4 ， tian1 zhi4 fei1 tao2 ran3 。
- bang1 ren2 mu4 qi2 xing2 ， dou4 bian4 ri4 shuai1 jian3 。
- xiang2 mu4 bing4 shu1 ke1 ， tong2 tong2 zhi2 xuan1 jian4 。
- huo4 yu4 jie1 qi2 men2 ， ling4 ren2 shi2 yi2 fan4 。
- yu2 gong1 si1 bu4 ran2 ， wai4 jiang3 you2 nei4 qian4 。
- yi3 neng2 xiao4 ti4 zhu4 ， mo4 zhi4 shen2 ling2 gan3 。
- he2 bi4 ci4 niu2 jiu3 ， ran2 hou4 ming2 bao1 bian3 。
- kuang4 zi1 shi1 yong3 mo4 ， suo3 suo3 shi4 qian1 qian4 。
- cai2 bao2 bu4 gan3 ci2 ， shi4 neng2 wei2 wu1 dian3 。

## 注释

## 译文

## 赏析
