---
id: si-ma-guang-shi-chang-yan-xue-shi-zai-zhong-mu-ri-wei-shi-jian-ji-jiu-wei-zhi-da-jin-dong-ba-wu-cheng-mu-lai-jing-shi-ci-shi-xie-zhi
title: 石昌言學士宰中牟日爲詩見寄久未之答今冬罷武成幕来京師此詩謝之
titlePinyin: shi2 chang1 yan2 xue2 shi4 zai3 zhong1 mu4 ri4 wei2 shi1 jian4 ji4 jiu3 wei4 zhi1 da2 jin1 dong1 ba4 wu3 cheng2 mu4 lai2 jing1 shi1 ci3 shi1 xie4 zhi1
titleSlug: shi-chang-yan-xue-shi-zai-zhong-mu-ri-wei-shi-jian-ji-jiu-wei-zhi-da-jin-dong-ba-wu-cheng-mu-lai-jing-shi-ci-shi-xie-zhi
author: 司馬光
authorPinyin: si1 ma3 guang1
authorSlug: si-ma-guang
dynasty: 宋
dynastyPinyin: song4
dynastySlug: song
tags: []
---

## 正文

- 昔年三月浪，鱗翼化雲雷。
- 竹箭流俱上，芙蓉幕對開。
- 瀵泉揚沸渭，泰華聳崔嵬。
- 捧檄容歸省，飛觴復屢陪。
- 芬芳襲芝室，嘉慶侍蘭階。
- 吳璧評殘筆，隋碑讀漬苔。
- 清陰依玉樹，和氣樂春臺。
- 薄宦俄成别，私門忽遇災。
- 一朝捐綵服，五載泣粗縗。
- 季路還從仕，任安獨見哀。
- 近畿須健令，劇邑試長才。
- 過目全牛解，迎鋒巨枿摧。
- 雉留乘蔭伏，蝗避境苗迴。
- 時得鳴琴暇，仍飛麗句來。
- 正知榮篋笥，無足報璿瑰。
- 紞鼓俄攀鄧，安車已召枚。
- 賦成平樂館，燕奉柏梁杯。
- 自顧誠駑緩，于今尚草萊。
- 履穿羞路雪，蓋敝怯京埃。
- 儻借餘光便，炎風動死灰。

## 拼音

- xi1 nian2 san1 yue4 lang4 ， lin2 yi4 hua4 yun2 lei2 。
- zhu2 jian4 liu2 ju4 shang4 ， fu2 rong2 mu4 dui4 kai1 。
- fen4 quan2 yang2 fei4 wei4 ， tai4 hua2 song3 cui1 wei2 。
- peng3 xi2 rong2 gui1 sheng3 ， fei1 shang1 fu4 lü3 pei2 。
- fen1 fang1 xi2 zhi1 shi4 ， jia1 qing4 shi4 lan2 jie1 。
- wu2 bi4 ping2 can2 bi3 ， sui2 bei1 du2 zi4 tai2 。
- qing1 yin1 yi1 yu4 shu4 ， he2 qi4 le4 chun1 tai2 。
- bao2 huan4 e2 cheng2 bie2 ， si1 men2 hu1 yu4 zai1 。
- yi4 zhao1 juan1 cai3 fu2 ， wu3 zai4 qi4 cu1 cui1 。
- ji4 lu4 huan2 cong2 shi4 ， ren2 an1 du2 jian4 ai1 。
- jin4 ji1 xu1 jian4 ling4 ， ju4 yi4 shi4 chang2 cai2 。
- guo4 mu4 quan2 niu2 jie3 ， ying2 feng1 ju4 nie4 cui1 。
- zhi4 liu2 cheng2 yin1 fu2 ， huang2 bi4 jing4 miao2 hui2 。
- shi2 de2 ming2 qin2 xia2 ， reng2 fei1 li2 ju4 lai2 。
- zheng4 zhi1 rong2 qie4 si4 ， wu2 zu2 bao4 xuan2 gui1 。
- dan3 gu3 e2 pan1 deng4 ， an1 ju1 yi3 zhao4 mei2 。
- fu4 cheng2 ping2 le4 guan3 ， yan4 feng4 bai3 liang2 bei1 。
- zi4 gu4 cheng2 nu2 huan3 ， yu2 jin1 shang4 cao3 lai2 。
- lü3 chuan1 xiu1 lu4 xue3 ， gai4 bi4 qie4 jing1 ai1 。
- tang3 jie4 yu2 guang1 bian4 ， yan2 feng1 dong4 si3 hui1 。

## 注释

## 译文

## 赏析
