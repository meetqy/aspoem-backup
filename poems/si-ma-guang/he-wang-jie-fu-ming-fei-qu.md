---
id: si-ma-guang-he-wang-jie-fu-ming-fei-qu
title: 和王介甫明妃曲
titlePinyin: he2 wang2 jie4 fu3 ming2 fei1 qu3
titleSlug: he-wang-jie-fu-ming-fei-qu
author: 司馬光
authorPinyin: si1 ma3 guang1
authorSlug: si-ma-guang
dynasty: 宋
dynastyPinyin: song4
dynastySlug: song
tags: []
---

## 正文

- 胡雛上馬唱胡歌，錦車已駕白橐駝。
- 明妃揮淚辭漢主，漢主傷心知奈何。
- 宮門銅環雙獸面，回首何時復來見。
- 自嗟不若住巫山，布袖蒿簪嫁鄉縣。
- 萬里寒沙草木稀，居延塞外使人歸。
- 舊來相識更無物，只有雲邊秋鴈飛。
- 愁坐泠泠調四絃，曲終掩面向胡天。
- 侍兒不解漢家語，指下哀聲猶可傳。
- 傳徧胡人到中土，萬一佗年流樂府。
- 妾身生死知不歸，妾意終期寤人主。
- 目前美醜良易知，咫尺掖庭猶可欺。
- 君不見白頭蕭太傅，被讒仰藥更無疑。

## 拼音

- hu2 chu2 shang4 ma3 chang4 hu2 ge1 ， jin3 ju1 yi3 jia4 bai2 tuo2 tuo2 。
- ming2 fei1 hui1 lei4 ci2 han4 zhu3 ， han4 zhu3 shang1 xin1 zhi1 nai4 he2 。
- gong1 men2 tong2 huan2 shuang1 shou4 mian4 ， hui2 shou3 he2 shi2 fu4 lai2 jian4 。
- zi4 jie1 bu2 ruo4 zhu4 wu1 shan1 ， bu4 xiu4 hao1 zan1 jia4 xiang1 xian4 。
- wan4 li3 han2 sha1 cao3 mu4 xi1 ， ju1 yan2 sai1 wai4 shi3 ren2 gui1 。
- jiu4 lai2 xiang1 shi2 geng4 wu2 wu4 ， zhi1 you3 yun2 bian1 qiu1 yan4 fei1 。
- chou2 zuo4 ling2 ling2 diao4 si4 xian2 ， qu3 zhong1 yan3 mian4 xiang4 hu2 tian1 。
- shi4 er2 bu4 jie3 han4 jia1 yu3 ， zhi3 xia4 ai1 sheng1 you2 ke3 chuan2 。
- chuan2 bian4 hu2 ren2 dao4 zhong1 tu3 ， wan4 yi4 tuo2 nian2 liu2 le4 fu3 。
- qie4 shen1 sheng1 si3 zhi1 bu4 gui1 ， qie4 yi4 zhong1 qi1 wu4 ren2 zhu3 。
- mu4 qian2 mei3 chou3 liang2 yi4 zhi1 ， zhi3 chi3 ye4 ting2 you2 ke3 qi1 。
- jun1 bu2 jian4 bai2 tou2 xiao1 tai4 fu4 ， bei4 chan2 yang3 yao4 geng4 wu2 yi2 。

## 注释

## 译文

## 赏析
