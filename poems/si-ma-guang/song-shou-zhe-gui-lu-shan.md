---
id: si-ma-guang-song-shou-zhe-gui-lu-shan
title: 送守哲歸廬山
titlePinyin: song4 shou3 zhe2 gui1 lu2 shan1
titleSlug: song-shou-zhe-gui-lu-shan
author: 司馬光
authorPinyin: si1 ma3 guang1
authorSlug: si-ma-guang
dynasty: 宋
dynastyPinyin: song4
dynastySlug: song
tags: []
---

## 正文

- 哲公金陵來，神韻自孤秀。
- 京華三十春，高節愈幽茂。
- 烜赫公卿門，道俗日奔走。
- 自非趣尚合，一息不相就。
- 慷慨賢豪士，波溢千金富。
- 蔬飯苟有餘，秋毫未嘗受。
- 嚻呶不可變，堅白如瓊琇。
- 居然尚愁寂，終厭塵土臭。
- 忽思香爐雲，薈蔚冠孤岫。
- 振衣尋昔遊，煙霞宛如舊。
- 絡木藤蔓長，攫石松根瘦。
- 瀑泉響夜壑，乳管添春竇。
- 茅茨蔭方丈，宴坐度清晝。
- 几席雨奇花，階除馴猛獸。
- 方知物外樂，回視人寰陋。
- 慎勿露聲光，愚迷將輻湊。

## 拼音

- zhe2 gong1 jin1 ling2 lai2 ， shen2 yun4 zi4 gu1 xiu4 。
- jing1 hua2 san1 shi2 chun1 ， gao1 jie2 yu4 you1 mao4 。
- xuan1 he4 gong1 qing1 men2 ， dao4 su2 ri4 ben1 zou3 。
- zi4 fei1 qu4 shang4 he2 ， yi4 xi1 bu4 xiang1 jiu4 。
- kang1 kai3 xian2 hao2 shi4 ， bo1 yi4 qian1 jin1 fu4 。
- shu1 fan4 gou3 you3 yu2 ， qiu1 hao2 wei4 chang2 shou4 。
- xiao1 nao2 bu4 ke3 bian4 ， jian1 bai2 ru2 qiong2 xiu4 。
- ju1 ran2 shang4 chou2 ji4 ， zhong1 yan4 chen2 tu3 chou4 。
- hu1 si1 xiang1 lu2 yun2 ， hui4 wei4 guan1 gu1 xiu4 。
- zhen4 yi1 xun2 xi1 you2 ， yan1 xia2 wan3 ru2 jiu4 。
- luo4 mu4 teng2 wan4 chang2 ， jue2 shi2 song1 gen1 shou4 。
- pu4 quan2 xiang3 ye4 he4 ， ru3 guan3 tian1 chun1 dou4 。
- mao2 ci2 yin1 fang1 zhang4 ， yan4 zuo4 du4 qing1 zhou4 。
- ji3 xi2 yu3 qi2 hua1 ， jie1 chu2 xun4 meng3 shou4 。
- fang1 zhi1 wu4 wai4 le4 ， hui2 shi4 ren2 huan2 lou4 。
- shen4 wu4 lu4 sheng1 guang1 ， yu2 mi2 jiang1 fu2 cou4 。

## 注释

## 译文

## 赏析
