---
id: si-ma-guang-jing-ren-jiang-gui-ying-chang-zhe-wei-shi-er-shi-yun-ji-zeng
title: 景仁將歸穎昌輙爲詩二十韻紀贈
titlePinyin: jing3 ren2 jiang1 gui1 ying3 chang1 zhe2 wei2 shi1 er4 shi2 yun4 ji4 zeng4
titleSlug: jing-ren-jiang-gui-ying-chang-zhe-wei-shi-er-shi-yun-ji-zeng
author: 司馬光
authorPinyin: si1 ma3 guang1
authorSlug: si-ma-guang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 秀發西南美，挺生河嶽靈。
- 雕龍蔚文采，老鸖瑩儀形。
- 落筆高時雋，飛緌侍帝庭。
- 英聲軼雲漢，遠勢擊滄溟。
- 苦節專憂國，嘉謀毎據經。
- 温雖比圭璧，直不避雷霆。
- 道勝軒裳薄，神和氣體寧。
- 忠誠懷畎畝，樂事寄林坰。
- 藻鑒評隨月，過從德應星。
- 苦吟金出礦，確論木銜釘。
- 賤子叨流輩，高風仰典刑。
- 巨川容滴水，餘景借流螢。
- 久别眉俱白，重來眼更青。
- 淹留弦與晦，遊集醉還醒。
- 有酒須相就，無歌不共聼。
- 奇花喧夕市，疊鼓咽春亭。
- 揚袂行辭洛，回車去望陘。
- 往還天表鴈，離合浪間萍。
- 異日期同傳，窮泉約互銘。
- 古今難得事，交分保頽齡。

## 拼音

- xiu4 fa1 xi1 nan2 mei3 ， ting3 sheng1 he2 yue4 ling2 。
- diao1 long2 wei4 wen2 cai3 ， lao3 he4 ying2 yi2 xing2 。
- luo4 bi3 gao1 shi2 jun4 ， fei1 rui2 shi4 di4 ting2 。
- ying1 sheng1 yi4 yun2 han4 ， yuan3 shi4 ji1 cang1 ming2 。
- ku3 jie2 zhuan1 you1 guo2 ， jia1 mou2 mei3 ju4 jing1 。
- wen1 sui1 bi3 gui1 bi4 ， zhi2 bu2 bi4 lei2 ting2 。
- dao4 sheng4 xuan1 shang0 bao2 ， shen2 he2 qi4 ti3 ning2 。
- zhong1 cheng2 huai2 quan3 mu3 ， le4 shi4 ji4 lin2 jiong1 。
- zao3 jian4 ping2 sui2 yue4 ， guo4 cong2 de2 ying1 xing1 。
- ku3 yin2 jin1 chu1 kuang4 ， que4 lun4 mu4 xian2 ding1 。
- jian4 zi3 dao1 liu2 bei4 ， gao1 feng1 yang3 dian3 xing2 。
- ju4 chuan1 rong2 di1 shui3 ， yu2 jing3 jie4 liu2 ying2 。
- jiu3 bie2 mei2 ju4 bai2 ， zhong4 lai2 yan3 geng4 qing1 。
- yan1 liu2 xian2 yu3 hui4 ， you2 ji2 zui4 huan2 xing3 。
- you3 jiu3 xu1 xiang1 jiu4 ， wu2 ge1 bu2 gong4 ting1 。
- qi2 hua1 xuan1 xi1 shi4 ， die2 gu3 yan4 chun1 ting2 。
- yang2 mei4 xing2 ci2 luo4 ， hui2 ju1 qu4 wang4 xing2 。
- wang3 huan2 tian1 biao3 yan4 ， li2 he2 lang4 jian4 ping2 。
- yi4 ri4 qi1 tong2 chuan2 ， qiong2 quan2 yue1 hu4 ming2 。
- gu3 jin1 nan2 de2 shi4 ， jiao1 fen1 bao3 tui2 ling2 。

## 注释

## 译文

## 赏析
