---
id: guan-qi-sun-you-dong-tun
title: 遊東屯
titlePinyin: you2 dong1 tun2
titleSlug: you-dong-tun
author: 關耆孫
authorPinyin: guan1 qi2 sun1
authorSlug: guan-qi-sun
dynasty: 宋
dynastyPinyin: song4
dynastySlug: song
tags: []
---

## 正文

- 呼船渡西瀼，策馬行東屯。
- 猶有竹下屋，依然柴作門。
- 林深多鳥雀，山對有猱猿。
- 世隔券尤在，堂非基自存。
- 稼雲迷曠野，屏翠隨層軒。
- 土厚疑吾里，溪清何處源。
- 餐英金有種，飯粒玉爲根。
- 蘆筍戀春渚，蕨芽蕃故園。
- 山名竊諸葛，城榜爲公孫。
- 雲雨峽前夢，琵琶山後村。
- 留人惟野趣，隔世絕塵喧。
- 牆度鳥飛影，泥留兔走痕。
- 漁樵老歲月，藜莧過朝昏。
- 槎漢我初返，梯參君暫捫。
- 車徒今附驥，行列舊同鵷。
- 休沐因閑日，攜持訪古原。
- 摧頹一弊節，走逐雙朱轓。
- 凉飆薄巾袂，佳氣浮酒樽。
- 出遊有此樂，相視而無言。
- 則爲樵夫嘲，甚於人言煩。
- 取君古錦囊，盛我浣花番。
- 歸去待星上，隨江看月翻。

## 拼音

- hu1 chuan2 du4 xi1 rang2 ， ce4 ma3 xing2 dong1 tun2 。
- you2 you3 zhu2 xia4 wu1 ， yi1 ran2 chai2 zuo4 men2 。
- lin2 shen1 duo1 niao3 que4 ， shan1 dui4 you3 nao2 yuan2 。
- shi4 ge2 quan4 you2 zai4 ， tang2 fei1 ji1 zi4 cun2 。
- jia4 yun2 mi2 kuang4 ye3 ， ping2 cui4 sui2 ceng2 xuan1 。
- tu3 hou4 yi2 wu2 li3 ， xi1 qing1 he2 chu3 yuan2 。
- can1 ying1 jin1 you3 zhong3 ， fan4 li4 yu4 wei2 gen1 。
- lu2 sun3 lian4 chun1 zhu3 ， jue2 ya2 fan1 gu4 yuan2 。
- shan1 ming2 qie4 zhu1 ge3 ， cheng2 bang3 wei2 gong1 sun1 。
- yun2 yu3 xia2 qian2 meng4 ， pi2 pa0 shan1 hou4 cun1 。
- liu2 ren2 wei2 ye3 qu4 ， ge2 shi4 jue2 chen2 xuan1 。
- qiang2 du4 niao3 fei1 ying3 ， ni2 liu2 tu4 zou3 hen2 。
- yu2 qiao2 lao3 sui4 yue4 ， li2 xian4 guo4 chao2 hun1 。
- cha2 han4 wo3 chu1 fan3 ， ti1 can1 jun1 zan4 men2 。
- ju1 tu2 jin1 fu4 ji4 ， hang2 lie4 jiu4 tong2 yuan1 。
- xiu1 mu4 yin1 xian2 ri4 ， xie2 chi2 fang3 gu3 yuan2 。
- cui1 tui2 yi2 bi4 jie2 ， zou3 zhu2 shuang1 zhu1 fan1 。
- liang2 biao1 bao2 jin1 mei4 ， jia1 qi4 fu2 jiu3 zun1 。
- chu1 you2 you3 ci3 le4 ， xiang1 shi4 er2 wu2 yan2 。
- ze2 wei2 qiao2 fu1 chao2 ， shen4 wu1 ren2 yan2 fan2 。
- qu3 jun1 gu3 jin3 nang2 ， sheng4 wo3 huan4 hua1 fan1 。
- gui1 qu4 dai4 xing1 shang4 ， sui2 jiang1 kan4 yue4 fan1 。

## 注释

## 译文

## 赏析
