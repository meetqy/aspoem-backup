---
id: lu-cong-qing-you-ju
title: 幽居
titlePinyin: you1 ju1
titleSlug: you-ju
author: 呂從慶
authorPinyin: lü3 cong2 qing4
authorSlug: lu-cong-qing
dynasty: 唐
dynastyPinyin: tang2
dynastySlug: tang
tags: [] 
---

## 正文

- 茅茨何瀟瀟，邱園復寥廓。
- 黃冠此中居，眷言寄高託。
- 理亂無聞聲，榮辱不相着。
- 有書聊把娛，有酒自斟酌。
- 侵晨課田桑，歸來日華薄。
- 盤桓松竹間，鳥動殘雲落。

## 拼音

- mao2 ci2 he2 xiao1 xiao1 ， qiu1 yuan2 fu4 liao2 kuo4 。
- huang2 guan1 ci3 zhong1 ju1 ， juan4 yan2 ji4 gao1 tuo1 。
- li3 luan4 wu2 wen2 sheng1 ， rong2 ru3 bu4 xiang1 zhe0 。
- you3 shu1 liao2 ba3 yu2 ， you3 jiu3 zi4 zhen1 zhuo2 。
- qin1 chen2 ke4 tian2 sang1 ， gui1 lai2 ri4 hua2 bao2 。
- pan2 huan2 song1 zhu2 jian4 ， niao3 dong4 can2 yun2 luo4 。

## 注释

## 译文

## 赏析
