---
id: tang-yan-qian-xie
title: 蟹
titlePinyin: xie4
titleSlug: xie
author: 唐彥謙
authorPinyin: tang2 yan4 qian1
authorSlug: tang-yan-qian
dynasty: 唐
dynastyPinyin: tang2
dynastySlug: tang
tags: []
---

## 正文

- 湖田十月清霜墮，晚稻初香蟹如虎。
- 扳罾拖網取賽多，篾簍挑將水邊貨。
- 縱橫連爪一尺長，秀凝鐵色含湖光。
- 蟛蜞石蟹已曾食，使我一見驚非常。
- 買之最厭黃髯老，償價十錢尚嫌少。
- 漫誇丰味過蝤蛑，尖臍猶勝團臍好。
- 充盤煮熟堆琳琅，橙膏醬渫調堪嚐。
- 一斗擘開紅玉滿，雙螯 {拶扌 = 口} 出瓊酥香。
- 岸頭沽得泥封酒，細嚼頻斟弗停手。
- 西風張翰苦思鱸，如斯丰味能知否。
- 物之可愛尤可憎，嘗聞取刺於青蠅。
- 無腸公子固稱美，弗使當道禁橫行。

## 拼音

- hu2 tian2 shi2 yue4 qing1 shuang1 duo4 ， wan3 dao4 chu1 xiang1 xie4 ru2 hu3 。
- ban1 zeng1 tuo1 wang3 qu3 sai4 duo1 ， mie4 lou3 tiao1 jiang1 shui3 bian1 huo4 。
- zong4 heng2 lian2 zhua3 yi4 chi3 chang2 ， xiu4 ning2 tie3 se4 han2 hu2 guang1 。
- peng2 qi2 shi2 xie4 yi3 ceng2 shi2 ， shi3 wo3 yi2 jian4 jing1 fei1 chang2 。
- mai3 zhi1 zui4 yan4 huang2 ran2 lao3 ， chang2 jia4 shi2 qian2 shang4 xian2 shao3 。
- man4 kua1 feng1 wei4 guo4 you2 mou2 ， jian1 qi2 you2 sheng4 tuan2 qi2 hao3 。
- chong1 pan2 zhu3 shu2 dui1 lin2 lang2 ， cheng2 gao1 jiang4 xie4 diao4 kan1 chang2 。
- yi4 dou3 bo4 kai1 hong2 yu4 man3 ， shuang1 ao2  { za1 shou3  =  kou3 }  chu1 qiong2 su1 xiang1 。
- an4 tou2 gu1 de2 ni2 feng1 jiu3 ， xi4 jiao2 bin1 zhen1 fu2 ting2 shou3 。
- xi1 feng1 zhang1 han4 ku3 si1 lu2 ， ru2 si1 feng1 wei4 neng2 zhi1 fou3 。
- wu4 zhi1 ke3 ai4 you2 ke3 zeng1 ， chang2 wen2 qu3 ci4 wu1 qing1 ying2 。
- wu2 chang2 gong1 zi3 gu4 cheng1 mei3 ， fu2 shi3 dang1 dao4 jin4 heng2 xing2 。

## 注释

## 译文

## 赏析
