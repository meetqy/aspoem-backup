---
id: tang-yan-qian-song-fan-guan-si-ye-gui-chao
title: 送樊琯司業歸朝
titlePinyin: song4 fan2 guan3 si1 ye4 gui1 chao2
titleSlug: song-fan-guan-si-ye-gui-chao
author: 唐彥謙
authorPinyin: tang2 yan4 qian1
authorSlug: tang-yan-qian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 近者蘇司業，文雄道最光。
- 夫君居太學，妙譽繼中行。
- 汲郡陵初發，汾陰篋久亡。
- 寂寥方倚席，容易忽升堂。
- 去日應懸榻，來時定裂裳。
- 愜心頻拾芥，應手屢穿楊。
- 辯急如無敵，飛騰固自強。
- 論心期舌在，問事畏頭長。
- 駟馬終題柱，諸生悉面牆。
- 啗螯譏爾雅，賣餅訴公羊。
- 未見泥函谷，俄驚火建章。
- 煙塵昏象魏，行在隔巴梁。
- 紅粟填郿塢，青袍過壽陽。
- 翦茅行殿濕，伐栢舊陵香。
- 黌室青衿盡，渠門火斾揚。
- 雲飛同去國，星散各殊方。
- 賤子悲窮轍，當年亦擅場。
- 齏辛尋幼婦，醴酒憶先生。
- 聖域探姬孔，皇風樂禹湯。
- 畏誅輕李喜，言命小臧倉。
- 折樹休盤槊，沈鉤且釣璜。
- 鴻都問詞客，他日莫相忘。

## 拼音

- jin4 zhe3 su1 si1 ye4 ， wen2 xiong2 dao4 zui4 guang1 。
- fu1 jun1 ju1 tai4 xue2 ， miao4 yu4 ji4 zhong1 hang2 。
- ji2 jun4 ling2 chu1 fa1 ， fen2 yin1 qie4 jiu3 wang2 。
- ji4 liao2 fang1 yi3 xi2 ， rong2 yi4 hu1 sheng1 tang2 。
- qu4 ri4 ying1 xuan2 ta4 ， lai2 shi2 ding4 lie4 shang0 。
- qie4 xin1 bin1 shi2 jie4 ， ying1 shou3 lü3 chuan1 yang2 。
- bian4 ji2 ru2 wu2 di2 ， fei1 teng2 gu4 zi4 qiang2 。
- lun4 xin1 qi1 she2 zai4 ， wen4 shi4 wei4 tou2 chang2 。
- si4 ma3 zhong1 ti2 zhu4 ， zhu1 sheng1 xi1 mian4 qiang2 。
- dan4 ao2 ji1 er3 ya3 ， mai4 bing3 su4 gong1 yang2 。
- wei4 jian4 ni2 han2 gu3 ， e2 jing1 huo3 jian4 zhang1 。
- yan1 chen2 hun1 xiang4 wei4 ， xing2 zai4 ge2 ba1 liang2 。
- hong2 su4 tian2 mei2 wu4 ， qing1 pao2 guo4 shou4 yang2 。
- jian3 mao2 xing2 dian4 shi1 ， fa2 bai3 jiu4 ling2 xiang1 。
- hong2 shi4 qing1 jin1 jin4 ， qu2 men2 huo3 pei4 yang2 。
- yun2 fei1 tong2 qu4 guo2 ， xing1 san4 ge4 shu1 fang1 。
- jian4 zi3 bei1 qiong2 zhe2 ， dang1 nian2 yi4 shan4 chang3 。
- ji1 xin1 xun2 you4 fu4 ， li3 jiu3 yi4 xian1 sheng0 。
- sheng4 yu4 tan4 ji1 kong3 ， huang2 feng1 le4 yu3 tang1 。
- wei4 zhu1 qing1 li3 xi3 ， yan2 ming4 xiao3 zang1 cang1 。
- zhe2 shu4 xiu1 pan2 shuo4 ， shen3 gou1 qie3 diao4 huang2 。
- hong2 dou1 wen4 ci2 ke4 ， ta1 ri4 mo4 xiang1 wang4 。

## 注释

## 译文

## 赏析
