---
id: cai-zhao-jing-yong-wu-jiu-xue-shi-nian-xiong-chang-yun-shang-cheng-zi-fang-tai-pu
title: 敬用无咎學士年兄長韵上呈子方太僕
titlePinyin: jing4 yong4 wu2 jiu4 xue2 shi4 nian2 xiong1 chang2 yun4 shang4 cheng2 zi3 fang1 tai4 pu2
titleSlug: jing-yong-wu-jiu-xue-shi-nian-xiong-chang-yun-shang-cheng-zi-fang-tai-pu
author: 蔡肇
authorPinyin: cai4 zhao4
authorSlug: cai-zhao
dynasty: 宋
dynastyPinyin: song4
dynastySlug: song
tags: []
---

## 正文

- 兩河郡縣淪西方，西人思漢今未忘。
- 果園蕪沒白草芳，旃裘戲馬誰家郎。
- 車箱峽口澗谷長，旄頭倒掛回穹蒼。
- 王師西出討獝狂，六花簇壘來堂堂。
- 前鋒銳頭臂兩槍，伏姦謹索收生羌。
- 天聲隠轔摇姑臧，奇兵繚背斷饋糧。
- 决河有聲如壞岡，城頭擊鍾聲殷床。
- 萬甲幾欲漂無旁，雖有伉健誰騰驤。
- 一夫不敢陵彼隍，馬首欲東促歸裝。
- 緘胸有策鬚眉揚，歸來恍恍若有亡。
- 劬勞累日何由償，戰鞍掛屋尋書囊。
- 目隨飛鴻思帝鄉，彭城老將官橫行。
- 幕中市駿收驌驦，射堂兩部奏清商。
- 應弦破鏑如蜂房，談笑斥土羈名王。
- 畫圖遣奏朝明光，詔書留典真乘黄。
- 錦韉玉勒春風香，平池老柳高雲凉。
- 神駿在目豪吟觴，跨下蹀躞驚鳬翔。
- 皇居九衢天中央，我時項背聊相望。
- 西城九月天隕霜，夜談關塞評文章。
- 微言竊比惠與莊，和詩脫筆覺我忙。
- 祝君韜養壽且祥，功名有來成堵牆。
- 勿憂寒暑敗肉漿，韔弓箙矢用則張。

## 拼音

- liang3 he2 jun4 xian4 lun2 xi1 fang1 ， xi1 ren2 si1 han4 jin1 wei4 wang4 。
- guo3 yuan2 wu2 mei2 bai2 cao3 fang1 ， zhan1 qiu2 xi4 ma3 shui2 jia1 lang2 。
- ju1 xiang1 xia2 kou3 jian4 gu3 chang2 ， mao2 tou2 dao3 gua4 hui2 qiong2 cang1 。
- wang2 shi1 xi1 chu1 tao3 xu4 kuang2 ， liu4 hua1 cu4 lei3 lai2 tang2 tang2 。
- qian2 feng1 rui4 tou2 bi4 liang3 qiang1 ， fu2 jian1 jin3 suo3 shou1 sheng1 qiang1 。
- tian1 sheng1 yin3 lin2 yao2 gu1 zang1 ， qi2 bing1 liao2 bei4 duan4 kui4 liang2 。
- jue2 he2 you3 sheng1 ru2 huai4 gang1 ， cheng2 tou2 ji1 zhong1 sheng1 yin1 chuang2 。
- wan4 jia3 ji1 yu4 piao1 wu2 pang2 ， sui1 you3 kang4 jian4 shui2 teng2 xiang1 。
- yi4 fu1 bu4 gan3 ling2 bi3 huang2 ， ma3 shou3 yu4 dong1 cu4 gui1 zhuang1 。
- jian1 xiong1 you3 ce4 xu1 mei2 yang2 ， gui1 lai2 huang3 huang3 ruo4 you3 wang2 。
- qu2 lao2 lei4 ri4 he2 you2 chang2 ， zhan4 an1 gua4 wu1 xun2 shu1 nang2 。
- mu4 sui2 fei1 hong2 si1 di4 xiang1 ， peng2 cheng2 lao3 jiang1 guan1 heng2 xing2 。
- mu4 zhong1 shi4 jun4 shou1 su4 shuang1 ， she4 tang2 liang3 bu4 zou4 qing1 shang1 。
- ying1 xian2 po4 di2 ru2 feng1 fang2 ， tan2 xiao4 chi4 tu3 ji1 ming2 wang2 。
- hua4 tu2 qian3 zou4 chao2 ming2 guang1 ， zhao4 shu1 liu2 dian3 zhen1 cheng2 huang2 。
- jin3 jian1 yu4 le4 chun1 feng1 xiang1 ， ping2 chi2 lao3 liu3 gao1 yun2 liang2 。
- shen2 jun4 zai4 mu4 hao2 yin2 shang1 ， kua4 xia4 die2 xie4 jing1 fu2 xiang2 。
- huang2 ju1 jiu3 qu2 tian1 zhong1 yang1 ， wo3 shi2 xiang4 bei4 liao2 xiang1 wang4 。
- xi1 cheng2 jiu3 yue4 tian1 yun3 shuang1 ， ye4 tan2 guan1 sai1 ping2 wen2 zhang1 。
- wei1 yan2 qie4 bi3 hui4 yu3 zhuang1 ， he2 shi1 tuo1 bi3 jue2 wo3 mang2 。
- zhu4 jun1 tao1 yang3 shou4 qie3 xiang2 ， gong1 ming2 you3 lai2 cheng2 du3 qiang2 。
- wu4 you1 han2 shu3 bai4 rou4 jiang1 ， chang4 gong1 fu2 shi3 yong4 ze2 zhang1 。

## 注释

## 译文

## 赏析
