---
id: cai-zhao-shang-cheng-zi-fang-xiang-zhang
title: 上呈子方鄉丈
titlePinyin: shang4 cheng2 zi3 fang1 xiang1 zhang4
titleSlug: shang-cheng-zi-fang-xiang-zhang
author: 蔡肇
authorPinyin: cai4 zhao4
authorSlug: cai-zhao
dynasty: 宋
dynastyPinyin: song4
dynastySlug: song
tags: []
---

## 正文

- 西方殘敵魚游釜，往歲天兵收境土。
- 軍行旱海口生烟，沙井無泉天不雨。
- 將軍意氣吞八荒，欲入凉州傾馬乳。
- 堅城不下河未冰，幕中稍覺從軍苦。
- 曹侯獻計取東關，帳下選鋒同此語。
- 歸來塞色侵鬢毛，聯翩始閱交衢舞。
- 不學行間妄校尉，盡斬孫歆封萬戶。
- 人生富貴有危機，彘肩不願加雕俎。

## 拼音

- xi1 fang1 can2 di2 yu2 you2 fu3 ， wang3 sui4 tian1 bing1 shou1 jing4 tu3 。
- jun1 xing2 han4 hai3 kou3 sheng1 yan1 ， sha1 jing3 wu2 quan2 tian1 bu4 yu3 。
- jiang1 jun1 yi4 qi4 tun1 ba1 huang1 ， yu4 ru4 liang2 zhou1 qing1 ma3 ru3 。
- jian1 cheng2 bu2 xia4 he2 wei4 bing1 ， mu4 zhong1 shao1 jue2 cong2 jun1 ku3 。
- cao2 hou2 xian4 ji4 qu3 dong1 guan1 ， zhang4 xia4 xuan3 feng1 tong2 ci3 yu3 。
- gui1 lai2 sai1 se4 qin1 bin4 mao2 ， lian2 pian1 shi3 yue4 jiao1 qu2 wu3 。
- bu4 xue2 xing2 jian4 wang4 xiao4 wei4 ， jin4 zhan3 sun1 xin1 feng1 wan4 hu4 。
- ren2 sheng1 fu4 gui4 you3 wei1 ji1 ， zhi4 jian1 bu2 yuan4 jia1 diao1 zu3 。

## 注释

## 译文

## 赏析
