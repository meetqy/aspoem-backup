---
id: cai-zhao-ci-yun-shang-wen-qian-zhang
title: 次韵上文潜丈
titlePinyin: ci4 yun4 shang4 wen2 qian2 zhang4
titleSlug: ci-yun-shang-wen-qian-zhang
author: 蔡肇
authorPinyin: cai4 zhao4
authorSlug: cai-zhao
dynasty: 宋
dynastyPinyin: song4
dynastySlug: song
tags: []
---

## 正文

- 張侯胸中包覆釜，百里奔流無寸土。
- 玄蛟白鼉有時作，一洗乾坤三日雨。
- 詩雄變怪有如此，震動猶能止啼乳。
- 已傾太白酒船空，更壓少陵飯山苦。
- 昨朝東門同拜勅，玉齒猶殘道中語。
- 閉門十日無一事，坐對空庭秋葉舞。
- 何時御史出霜臺，便假前騶辭棘戶。
- 城南邀我倒餘尊，紫栗黄橙已登俎。

## 拼音

- zhang1 hou2 xiong1 zhong1 bao1 fu4 fu3 ， bai3 li3 ben1 liu2 wu2 cun4 tu3 。
- xuan2 jiao1 bai2 tuo2 you3 shi2 zuo4 ， yi4 xi3 qian2 kun1 san1 ri4 yu3 。
- shi1 xiong2 bian4 guai4 you3 ru2 ci3 ， zhen4 dong4 you2 neng2 zhi3 ti2 ru3 。
- yi3 qing1 tai4 bai2 jiu3 chuan2 kong1 ， geng4 ya1 shao3 ling2 fan4 shan1 ku3 。
- zuo2 chao2 dong1 men2 tong2 bai4 chi4 ， yu4 chi3 you2 can2 dao4 zhong1 yu3 。
- bi4 men2 shi2 ri4 wu2 yi2 shi4 ， zuo4 dui4 kong1 ting2 qiu1 ye4 wu3 。
- he2 shi2 yu4 shi3 chu1 shuang1 tai2 ， bian4 jia3 qian2 zou1 ci2 ji2 hu4 。
- cheng2 nan2 yao1 wo3 dao3 yu2 zun1 ， zi3 li4 huang2 cheng2 yi3 deng1 zu3 。

## 注释

## 译文

## 赏析
