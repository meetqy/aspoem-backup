---
id: cai-zhao-ci-yun-shang-cheng-chu-nian-zhu-bo-xiang-xiong
title: 次韵上呈樗年主簿鄉兄
titlePinyin: ci4 yun4 shang4 cheng2 chu1 nian2 zhu3 bo2 xiang1 xiong1
titleSlug: ci-yun-shang-cheng-chu-nian-zhu-bo-xiang-xiong
author: 蔡肇
authorPinyin: cai4 zhao4
authorSlug: cai-zhao
dynasty: 宋
dynastyPinyin: song4
dynastySlug: song
tags: []
---

## 正文

- 君家晉陵我朱方，君家易知復難忘。
- 十年不見蘭畹芳，青衫翩翩黄白郎。
- 我游東南歲月長，江流洶湧山鬰蒼。
- 燭龍東來尾鬣狂，烏爪真人坐高堂。
- 山中旛剎森戈槍，道場法嗣通衡羌。
- 大道甚夷車御臧，獨不進步誰資糧。
- 脫身簿領行澗岡，青崖結茅雲繞床。
- 飄颻西墮梁宋旁，至今夢想猶高驤。
- 矧復約子西城隍，瓦爐梵夾隨行裝。
- 形骸土木神遠揚，少狂豪氣今則亡。
- 劇談軟語志頗償，模寫物象揮錦囊。
- 樽前坐我烟靄鄉，憐君駮踠未著行。
- 側身六合悲驌驦，即今文學可卜商。
- 赤刀大訓在西房，詔書興賢利賓王。
- 重闈共此燭燈光，肥羊細肋蟹著黄。
- 茭蒲生白晚菘香，落月動影簾帷凉。
- 夜如何其未卷觴，座間詩陣鵝鸛翔。
- 卧旗蓄銳豈遽央，我堅孤壘何敢望。
- 降旛欲掛月似霜，獨君一掃可得章。
- 滔滔筆力抵卞莊，兩虎未捽終不忙。
- 蜘蛛拂面歸有祥，便看大榜掛北牆。
- 南城西寺載殽漿，背城借一猶能張。

## 拼音

- jun1 jia1 jin4 ling2 wo3 zhu1 fang1 ， jun1 jia1 yi4 zhi1 fu4 nan2 wang4 。
- shi2 nian2 bu2 jian4 lan2 wan3 fang1 ， qing1 shan1 pian1 pian1 huang2 bai2 lang2 。
- wo3 you2 dong1 nan2 sui4 yue4 chang2 ， jiang1 liu2 xiong1 yong3 shan1 yu4 cang1 。
- zhu2 long2 dong1 lai2 wei3 lie4 kuang2 ， wu1 zhua3 zhen1 ren2 zuo4 gao1 tang2 。
- shan1 zhong1 fan1 cha4 sen1 ge1 qiang1 ， dao4 chang3 fa3 si4 tong1 heng2 qiang1 。
- da4 dao4 shen4 yi2 ju1 yu4 zang1 ， du2 bu2 jin4 bu4 shui2 zi1 liang2 。
- tuo1 shen1 bo2 ling3 xing2 jian4 gang1 ， qing1 ya2 jie2 mao2 yun2 rao4 chuang2 。
- piao1 yao2 xi1 duo4 liang2 song4 pang2 ， zhi4 jin1 meng4 xiang3 you2 gao1 xiang1 。
- shen3 fu4 yue1 zi3 xi1 cheng2 huang2 ， wa3 lu2 fan4 jia1 sui2 xing2 zhuang1 。
- xing2 hai2 tu3 mu4 shen2 yuan3 yang2 ， shao3 kuang2 hao2 qi4 jin1 ze2 wang2 。
- ju4 tan2 ruan3 yu3 zhi4 po1 chang2 ， mo2 xie3 wu4 xiang4 hui1 jin3 nang2 。
- zun1 qian2 zuo4 wo3 yan1 ai3 xiang1 ， lian2 jun1 bo2 wan3 wei4 zhu4 xing2 。
- ce4 shen1 liu4 he2 bei1 su4 shuang1 ， ji2 jin1 wen2 xue2 ke3 bu3 shang1 。
- chi4 dao1 da4 xun4 zai4 xi1 fang2 ， zhao4 shu1 xing1 xian2 li4 bin1 wang2 。
- zhong4 wei2 gong4 ci3 zhu2 deng1 guang1 ， fei2 yang2 xi4 lei4 xie4 zhu4 huang2 。
- jiao1 pu2 sheng1 bai2 wan3 song1 xiang1 ， luo4 yue4 dong4 ying3 lian2 wei2 liang2 。
- ye4 ru2 he2 qi2 wei4 juan4 shang1 ， zuo4 jian4 shi1 zhen4 e2 guan4 xiang2 。
- wo4 qi2 xu4 rui4 qi3 ju4 yang1 ， wo3 jian1 gu1 lei3 he2 gan3 wang4 。
- jiang4 fan1 yu4 gua4 yue4 si4 shuang1 ， du2 jun1 yi4 sao3 ke3 de2 zhang1 。
- tao1 tao1 bi3 li4 di3 bian4 zhuang1 ， liang3 hu3 wei4 zuo2 zhong1 bu4 mang2 。
- zhi1 zhu1 fu2 mian4 gui1 you3 xiang2 ， bian4 kan4 da4 bang3 gua4 bei3 qiang2 。
- nan2 cheng2 xi1 si4 zai4 yao2 jiang1 ， bei4 cheng2 jie4 yi1 you2 neng2 zhang1 。

## 注释

## 译文

## 赏析
