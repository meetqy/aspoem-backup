---
id: hong-shi-huai-li-shi-kun-di-er-shi-yun
title: 懷李氏昆弟二十韻
titlePinyin: huai2 li3 shi4 kun1 di4 er4 shi2 yun4
titleSlug: huai-li-shi-kun-di-er-shi-yun
author: 洪适
authorPinyin: hong2 shi4
authorSlug: hong-shi
dynasty: 宋
dynastyPinyin: song4
dynastySlug: song
tags: []
---

## 正文

- 城南兩佳士，英躔名硉矹。
- 相之妙才具，玉筍班中闕。
- 胡爲彯長纓，去去事輗軏。
- 舉之登詞壇，龍虎榜未揭。
- 歸循南陔蘭，不使芳馨歇。
- 胸中蟠五車，一一思英發。
- 有中清廟瑟，審聲知度越。
- 我來貳銀菟，接袂俱墨髮。
- 情期膠漆堅，門受車馬謁。
- 筆陣幾鏖戰，君盈我先竭。
- 別來勤相思，十日倏飄忽。
- 遲明蒙囂塵，畢景邁崷崪。
- 躋高怯肩輿，挹秀欣拄笏。
- 泉清甘著齒，巖幽冷縈骨。
- 西風涌波瀾，極望際溟渤。
- 是中三神山，縹緲雲出沒。
- 問津舊乘槎，引舟今捨筏。
- 俛首傾縹瓷，獨醉徑兀兀。
- 起看天宇開，詩成走郵卒。
- 歸歟及中秋，高樓共嘉月。

## 拼音

- cheng2 nan2 liang3 jia1 shi4 ， ying1 chan2 ming2 lu4 wu4 。
- xiang1 zhi1 miao4 cai2 ju4 ， yu4 sun3 ban1 zhong1 que4 。
- hu2 wei2 piao1 chang2 ying1 ， qu4 qu4 shi4 ni2 yue4 。
- ju3 zhi1 deng1 ci2 tan2 ， long2 hu3 bang3 wei4 jie1 。
- gui1 xun2 nan2 gai1 lan2 ， bu4 shi3 fang1 xin1 xie1 。
- xiong1 zhong1 pan2 wu3 ju1 ， yi1 yi1 si1 ying1 fa1 。
- you3 zhong1 qing1 miao4 se4 ， shen3 sheng1 zhi1 du4 yue4 。
- wo3 lai2 er4 yin2 tu2 ， jie1 mei4 ju4 mo4 fa4 。
- qing2 qi1 jiao1 qi1 jian1 ， men2 shou4 ju1 ma3 ye4 。
- bi3 zhen4 ji1 ao2 zhan4 ， jun1 ying2 wo3 xian1 jie2 。
- bie2 lai2 qin2 xiang1 si1 ， shi2 ri4 shu1 piao1 hu1 。
- chi2 ming2 meng2 xiao1 chen2 ， bi4 jing3 mai4 qiu2 zu2 。
- ji1 gao1 qie4 jian1 yu2 ， yi4 xiu4 xin1 zhu3 hu4 。
- quan2 qing1 gan1 zhu4 chi3 ， yan2 you1 leng3 ying2 gu3 。
- xi1 feng1 yong3 bo1 lan2 ， ji2 wang4 ji4 ming2 bo2 。
- shi4 zhong1 san1 shen2 shan1 ， piao3 miao3 yun2 chu1 mei2 。
- wen4 jin1 jiu4 cheng2 cha2 ， yin3 zhou1 jin1 she3 fa2 。
- fu3 shou3 qing1 piao3 ci2 ， du2 zui4 jing4 wu4 wu4 。
- qi3 kan4 tian1 yu3 kai1 ， shi1 cheng2 zou3 you2 zu2 。
- gui1 yu2 ji2 zhong1 qiu1 ， gao1 lou2 gong4 jia1 yue4 。

## 注释

## 译文

## 赏析
