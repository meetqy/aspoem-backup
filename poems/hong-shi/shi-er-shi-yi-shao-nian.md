---
id: hong-shi-shi-er-shi-yi-shao-nian
title: 十二时・忆少年
titlePinyin: shi2 er4 shi2 ・ yi4 shao4 nian2
titleSlug: shi-er-shi-yi-shao-nian
author: 洪适
authorPinyin: hong2 shi4
authorSlug: hong-shi
dynasty: 宋
dynastyPinyin: song4
dynastySlug: song
tags: []
---

## 正文

- 庭有燎，叠鼓鸣鼍。
- 更问夜如何。
- 信星彪列，天象森罗。
- 虞旦閟宫毕，觞清庙，浆柘尊牺继猗那。
- 嘉颂可同科。
- 卮圣万肩摩。
- 饬躬三宿，泰畤缛仪多。
- 丘泽合，岳渎从曦娥。
- 神光烛、云车风马，芝作盖，玉为珂。
- 奉瑄成礼，燔柴竣事，休嘉砰，隐丹阙，湛恩波。
- 共愿乾坤隤祉，边鄙投戈。
- 覆盂连瀚海，洗甲挽天河。
- 欣欣喜色，长遇六龙过。
- 奏云和。
- 三春荐嘉禾。

## 拼音

- ting2 you3 liao2 ， die2 gu3 ming2 tuo2 。
- geng4 wen4 ye4 ru2 he2 。
- xin4 xing1 biao1 lie4 ， tian1 xiang4 sen1 luo2 。
- yu2 dan4 bi4 gong1 bi4 ， shang1 qing1 miao4 ， jiang1 zhe4 zun1 xi1 ji4 yi1 na4 。
- jia1 song4 ke3 tong2 ke1 。
- zhi1 sheng4 wan4 jian1 mo2 。
- chi4 gong1 san1 su4 ， tai4 zhi4 ru4 yi2 duo1 。
- qiu1 ze2 he2 ， yue4 du2 cong2 xi1 e2 。
- shen2 guang1 zhu2 、 yun2 che1 feng1 ma3 ， zhi1 zuo4 gai4 ， yu4 wei4 ke1 。
- feng4 xuan1 cheng2 li3 ， fan2 chai2 jun4 shi4 ， xiu1 jia1 peng1 ， yin3 dan1 que1 ， zhan4 en1 bo1 。
- gong4 yuan4 qian2 kun1 tui2 zhi3 ， bian1 bi3 tou2 ge1 。
- fu4 yu2 lian2 han4 hai3 ， xi3 jia3 wan3 tian1 he2 。
- xin1 xin1 xi3 se4 ， chang2 yu4 liu4 long2 guo4 。
- zou4 yun2 he2 。
- san1 chun1 jian4 jia1 he2 。

## 注释

## 译文

## 赏析
