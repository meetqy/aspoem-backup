---
id: hong-shi-zui-peng-lai
title: 醉蓬莱
titlePinyin: zui4 peng2 lai2
titleSlug: zui-peng-lai
author: 洪适
authorPinyin: hong2 shi4
authorSlug: hong-shi
dynasty: 宋
dynastyPinyin: song4
dynastySlug: song
tags: []
---

## 正文

- 正中秋初过，重阳相近，金茎多露。
- 玉燕开祥，喜气浮庭户。
- 览凤千峰，骖鸾八桂，未展青云步。
- 碧玉篸边，红莲池上，羽仙旁午。
- 少日声名，珠玑黼黻，晔煜分符，喧轰持斧。
- 带缓裘轻，足远人襦裤。
- 唇注樱桃，腰欺杨柳，歌舞新蛮素。
- 满酌金船，寿公千岁，东台西府。

## 拼音

- zheng4 zhong1 qiu1 chu1 guo4 ， chong2 yang2 xiang1 jin4 ， jin1 jing1 duo1 lu4 。
- yu4 yan4 kai1 xiang2 ， xi3 qi4 fu2 ting2 hu4 。
- lan3 feng4 qian1 feng1 ， can1 luan2 ba1 gui4 ， wei4 zhan3 qing1 yun2 bu4 。
- bi4 yu4 zan1 bian1 ， hong2 lian2 chi2 shang4 ， yu3 xian1 pang2 wu3 。
- shao3 ri4 sheng1 ming2 ， zhu1 ji1 fu3 fu2 ， ye4 yu4 fen1 fu2 ， xuan1 hong1 chi2 fu3 。
- dai4 huan3 qiu2 qing1 ， zu2 yuan3 ren2 ru2 ku4 。
- chun2 zhu4 ying1 tao0 ， yao1 qi1 yang2 liu3 ， ge1 wu3 xin1 man2 su4 。
- man3 zhuo2 jin1 chuan2 ， shou4 gong1 qian1 sui4 ， dong1 tai2 xi1 fu3 。

## 注释

## 译文

## 赏析
