---
id: hong-shi-feng-li-ge
title: 奉礼歌
titlePinyin: feng4 li3 ge1
titleSlug: feng-li-ge
author: 洪适
authorPinyin: hong2 shi4
authorSlug: hong-shi
dynasty: 宋
dynastyPinyin: song4
dynastySlug: song
tags: []
---

## 正文

- 吹葭缇龠气潜分。
- 云采宜书壤效珍。
- 长日至，一阳新。
- 四时玉烛和匀。
- 物欣欣。
- 造化转洪钧。
- 郊之祭，孤竹管，六变舞云门。
- 自古严禋。
- 牺牲具，粢盛洁，豆笾陈。
- 衮龙陟降，币玉纷纶。
- 彻高阍。
- 灵之斿，神哉沛，排历昆仑。
- 九歌毕，盈郊瞻槱燎，斗转参横将旦，天开地辟如春。
- 清跸移轮。
- 阗然鼓吹相闻。
- 籋祥云。
- 欢胪八陛，厘逆三神。
- 圣矣吾君。
- 华封祝、慈宫万寿，椒掖多男，六合同文。

## 拼音

- chui1 jia1 ti2 yue4 qi4 qian2 fen1 。
- yun2 cai3 yi2 shu1 rang3 xiao4 zhen1 。
- chang2 ri4 zhi4 ， yi4 yang2 xin1 。
- si4 shi2 yu4 zhu2 he2 yun2 。
- wu4 xin1 xin1 。
- zao4 hua4 zhuan3 hong2 jun1 。
- jiao1 zhi1 ji4 ， gu1 zhu2 guan3 ， liu4 bian4 wu3 yun2 men2 。
- zi4 gu3 yan2 yin1 。
- xi1 sheng1 ju4 ， zi1 sheng4 jie2 ， dou4 bian1 chen2 。
- gun3 long2 zhi4 jiang4 ， bi4 yu4 fen1 lun2 。
- che4 gao1 hun1 。
- ling2 zhi1 you2 ， shen2 zai1 pei4 ， pai2 li4 kun1 lun2 。
- jiu3 ge1 bi4 ， ying2 jiao1 zhan1 you3 liao2 ， dou3 zhuan3 shen1 heng2 jiang1 dan4 ， tian1 kai1 di4 pi4 ru2 chun1 。
- qing1 bi4 yi2 lun2 。
- tian2 ran2 gu3 chui1 xiang1 wen2 。
- nie4 xiang2 yun2 。
- huan1 lu2 ba1 bi4 ， li2 ni4 san1 shen2 。
- sheng4 yi3 wu2 jun1 。
- hua2 feng1 zhu4 、 ci2 gong1 wan4 shou4 ， jiao1 ye4 duo1 nan2 ， liu4 he2 tong0 wen2 。

## 注释

## 译文

## 赏析
