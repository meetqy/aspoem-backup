---
id: hong-shi-yong-xue-shi-yun-xie-san-wai-di-jian-he
title: 用雪詩韻謝三外弟見和
titlePinyin: yong4 xue3 shi1 yun4 xie4 san1 wai4 di4 jian4 he2
titleSlug: yong-xue-shi-yun-xie-san-wai-di-jian-he
author: 洪适
authorPinyin: hong2 shi4
authorSlug: hong-shi
dynasty: 宋
dynastyPinyin: song4
dynastySlug: song
tags: []
---

## 正文

- 我昔檇李寓，君方錫山潜。
- 欲馳咫尺書，駃足無飛廉。
- 相望參與商，引首徒遐瞻。
- 朅來萍梗蹤，遠野得茅簷。
- 獲與譚壘接，何詢龜筮占。
- 青山整烟鬟，澄波開鑑奩。
- 喬松與怪柏，如虬老龍髯。
- 悠然一望間，野色皆可覘。
- 范甑飛埃塵，墨突寒不黔。
- 好友豈厭頻，雞黍供炊爓。
- 外家三遺珠，穎脫皆囊尖。
- 交情謝流俗，不問凉及炎。
- 著鞭挹清風，從者屢我淹。
- 高論極根源，師友識所漸。
- 大略搉治忽，細談析毫纖。
- 皮裏有陽秋，褒貶追齊殲。
- 古稱學如殖，秋成觀執鐮。
- 吾匪董夫子，家居下帷幨。
- 言經雖敗績，寧防整冠嫌。
- 抽軋强成章，句鄙不任拈。
- 骩骳且艱澀，疵瑕費鍼砭。
- 君詩粲珠琲，光焰古人兼。
- 詎覆傖父酒，不道胡兒鹽。
- 陳檄愈頭疾，杜詞逐寒痁。
- 輕縑邊幅富，健筆鋒鋩銛。
- 語句既遒麗，格律何森嚴。
- 我窮思已竭，君方涌泉添。
- 三峽爭倒流，未肯波瀾恬。
- 短才愧非正，尚期膏馥沾。
- 吟罷覺夜永，明窗耿孤蟾。

## 拼音

- wo3 xi1 zui4 li3 yu4 ， jun1 fang1 xi1 shan1 qian2 。
- yu4 chi2 zhi3 chi3 shu1 ， kuai4 zu2 wu2 fei1 lian2 。
- xiang1 wang4 can1 yu3 shang1 ， yin3 shou3 tu2 xia2 zhan1 。
- qie4 lai2 ping2 geng3 zong1 ， yuan3 ye3 de2 mao2 yan2 。
- huo4 yu3 tan2 lei3 jie1 ， he2 xun2 gui1 shi4 zhan4 。
- qing1 shan1 zheng3 yan1 huan2 ， cheng2 bo1 kai1 jian4 lian2 。
- qiao2 song1 yu3 guai4 bai3 ， ru2 qiu2 lao3 long2 ran2 。
- you1 ran2 yi2 wang4 jian4 ， ye3 se4 jie1 ke3 chan1 。
- fan4 zeng4 fei1 ai1 chen2 ， mo4 tu1 han2 bu4 qian2 。
- hao3 you3 qi3 yan4 bin1 ， ji1 shu3 gong4 chui1 yan4 。
- wai4 jia1 san1 yi2 zhu1 ， ying3 tuo1 jie1 nang2 jian1 。
- jiao1 qing0 xie4 liu2 su2 ， bu2 wen4 liang2 ji2 yan2 。
- zhu4 bian1 yi4 qing1 feng1 ， cong2 zhe3 lü3 wo3 yan1 。
- gao1 lun4 ji2 gen1 yuan2 ， shi1 you3 shi2 suo3 jian4 。
- da4 lüe4 que4 zhi4 hu1 ， xi4 tan2 xi1 hao2 xian1 。
- pi2 li3 you3 yang2 qiu1 ， bao1 bian3 zhui1 qi2 jian1 。
- gu3 cheng1 xue2 ru2 zhi2 ， qiu1 cheng2 guan1 zhi2 lian2 。
- wu2 fei3 dong3 fu1 zi3 ， jia1 ju1 xia4 wei2 chan1 。
- yan2 jing1 sui1 bai4 ji4 ， ning2 fang2 zheng3 guan1 xian2 。
- chou1 ya4 qiang2 cheng2 zhang1 ， ju4 bi3 bu2 ren4 nian1 。
- wei3 bei4 qie3 jian1 se4 ， ci1 xia2 fei4 zhen1 bian1 。
- jun1 shi1 can4 zhu1 bei4 ， guang1 yan4 gu3 ren2 jian1 。
- ju4 fu4 cang1 fu4 jiu3 ， bu2 dao4 hu2 er2 yan2 。
- chen2 xi2 yu4 tou2 ji2 ， du4 ci2 zhu2 han2 shan1 。
- qing1 jian1 bian1 fu2 fu4 ， jian4 bi3 feng1 mang2 xian1 。
- yu3 ju4 ji4 qiu2 li2 ， ge2 lü4 he2 sen1 yan2 。
- wo3 qiong2 si1 yi3 jie2 ， jun1 fang1 yong3 quan2 tian1 。
- san1 xia2 zheng1 dao4 liu2 ， wei4 ken3 bo1 lan2 tian2 。
- duan3 cai2 kui4 fei1 zheng4 ， shang4 qi1 gao1 fu4 zhan1 。
- yin2 ba4 jue2 ye4 yong3 ， ming2 chuang1 geng3 gu1 chan2 。

## 注释

## 译文

## 赏析
