---
id: hong-shi-bao-yan-zhi-bei-xiu-zhu-shu-mu-zhong-you-cong-zhong-shu-shi-bai-chu-jie-shao-xing-mo-nian-suo-ji-yu-de-ci-di-xian-ding-gui-fu-mou-chu-qi-ting-xie-mou-chu-zhi-hua-mu-qi-ba-nian-jian-cheng-qi-jing-yi-suo-ji-zhi-chen-yuan-yi-zhe-cong-zhi-bu-qiang-ye-zuo-e-zhi-chun-you-xing-dan-ren-lai-qi-zou-bu-ri-xie-cha-jue-tu-shu-chi-bai-guan-ju-zai-xiu-gu-wei-tu-suo-shi-po-yi-bu-ju-jie-bao-guo-er-qu-hou-shu-ri-hu-su-yu-xian-yu-zhou-yu-wai-tai-zhui-wen-zheng-zhi-yu-yue-shi-ding-jin-bu-fu-sai-qi-gu-xue-yu-shi-sun-ceng-zhi-zhi-gu-zuo-ci-shi
title: 豹岩之北脩竹數畝中有叢冢數十百處皆紹興末年所寄予得此地先定規撫某處起亭榭某處植花木七八年間成畦逕矣所寄之櫬願移者從之不强也作噩之春有姓淡人來啟菆卜日携鍤掘土數尺敗棺俱在朽骨爲土所蝕頗亦不具皆包裹而去後數日忽訴于縣于州于外臺追問證治踰月始定今不復塞其故穴欲使孫曾知之故作此詩
titlePinyin: bao4 yan2 zhi1 bei3 xiu1 zhu2 shu4 mu3 zhong1 you3 cong2 zhong3 shu4 shi2 bai3 chu3 jie1 shao4 xing1 mo4 nian2 suo3 ji4 yu3 de2 ci3 di4 xian1 ding4 gui1 fu3 mou3 chu3 qi3 ting2 xie4 mou3 chu3 zhi2 hua1 mu4 qi1 ba1 nian2 jian4 cheng2 qi2 jing4 yi3 suo3 ji4 zhi1 chen4 yuan4 yi2 zhe3 cong2 zhi1 bu4 qiang2 ye3 zuo4 e4 zhi1 chun1 you3 xing4 dan4 ren2 lai2 qi3 zou1 bu3 ri4 xie2 cha1 jue2 tu3 shu4 chi3 bai4 guan1 ju4 zai4 xiu3 gu3 wei2 tu3 suo3 shi2 po1 yi4 bu2 ju4 jie1 bao1 guo3 er2 qu4 hou4 shu4 ri4 hu1 su4 yu2 xian4 yu2 zhou1 yu2 wai4 tai2 zhui1 wen4 zheng4 zhi4 yu2 yue4 shi3 ding4 jin1 bu2 fu4 sai1 qi2 gu4 xue2 yu4 shi3 sun1 ceng2 zhi1 zhi1 gu4 zuo4 ci3 shi1
titleSlug: bao-yan-zhi-bei-xiu-zhu-shu-mu-zhong-you-cong-zhong-shu-shi-bai-chu-jie-shao-xing-mo-nian-suo-ji-yu-de-ci-di-xian-ding-gui-fu-mou-chu-qi-ting-xie-mou-chu-zhi-hua-mu-qi-ba-nian-jian-cheng-qi-jing-yi-suo-ji-zhi-chen-yuan-yi-zhe-cong-zhi-bu-qiang-ye-zuo-e-zhi-chun-you-xing-dan-ren-lai-qi-zou-bu-ri-xie-cha-jue-tu-shu-chi-bai-guan-ju-zai-xiu-gu-wei-tu-suo-shi-po-yi-bu-ju-jie-bao-guo-er-qu-hou-shu-ri-hu-su-yu-xian-yu-zhou-yu-wai-tai-zhui-wen-zheng-zhi-yu-yue-shi-ding-jin-bu-fu-sai-qi-gu-xue-yu-shi-sun-ceng-zhi-zhi-gu-zuo-ci-shi
author: 洪适
authorPinyin: hong2 shi4
authorSlug: hong-shi
dynasty: 宋
dynastyPinyin: song4
dynastySlug: song
tags: []
---

## 正文

- 未央長樂宮，中有樗里墓。
- 沈沈天子居，咫尺穴狐兔。
- 乃知古聖人，如天覆下土。
- 雖袒裼裸裎，四目曾不顧。
- 賢哉季武子，杜殯迫西廡。
- 堂皇步武接，松檟暗鐘鼓。
- 桃茢不屏除，芻靈許來祔。
- 忌諱後愈多，今人不如古。
- 曹瞞好發丘，兇德比夷虜。
- 掩骼埋其胔，人當事斯語。
- 我老得歸田，買山因學圃。
- 鬰鬰琅玕林，叢冢不知數。
- 豈忍去枯骨，爲我展杖屨。
- 恣其笋侵疆，不使種瓜瓠。
- 花木列四旁，亭榭亦回護。
- 數年畦逕成，或徙或如故。
- 尚有獷悍人，珥筆巧誣訴。
- 無言事自明，有物眾所睹。
- 舊壙今弗堙，朽木且支柱。
- 尚恐妄男子，輕傳市中虎。
- 書事示孫曾，無心覓佳句。

## 拼音

- wei4 yang1 chang2 le4 gong1 ， zhong1 you3 chu1 li3 mu4 。
- shen3 shen3 tian1 zi3 ju1 ， zhi3 chi3 xue2 hu2 tu4 。
- nai3 zhi1 gu3 sheng4 ren2 ， ru2 tian1 fu4 xia4 tu3 。
- sui1 tan3 ti4 luo3 cheng2 ， si4 mu4 ceng2 bu2 gu4 。
- xian2 zai1 ji4 wu3 zi3 ， du4 bin4 po4 xi1 wu3 。
- tang2 huang2 bu4 wu3 jie1 ， song1 jia3 an4 zhong1 gu3 。
- tao2 lie4 bu4 bing3 chu2 ， chu2 ling2 xu1 lai2 fu4 。
- ji4 hui4 hou4 yu4 duo1 ， jin1 ren2 bu4 ru2 gu3 。
- cao2 man2 hao3 fa1 qiu1 ， xiong1 de2 bi3 yi2 lu3 。
- yan3 ge2 mai2 qi2 zi4 ， ren2 dang1 shi4 si1 yu3 。
- wo3 lao3 de2 gui1 tian2 ， mai3 shan1 yin1 xue2 pu3 。
- yu4 yu4 lang2 gan1 lin2 ， cong2 zhong3 bu4 zhi1 shu4 。
- qi3 ren3 qu4 ku1 gu3 ， wei2 wo3 zhan3 zhang4 ju4 。
- zi4 qi2 sun3 qin1 jiang1 ， bu4 shi3 zhong3 gua1 hu4 。
- hua1 mu4 lie4 si4 pang2 ， ting2 xie4 yi4 hui2 hu4 。
- shu4 nian2 qi2 jing4 cheng2 ， huo4 xi3 huo4 ru2 gu4 。
- shang4 you3 guang3 han4 ren2 ， er3 bi3 qiao3 wu1 su4 。
- wu2 yan2 shi4 zi4 ming2 ， you3 wu4 zhong4 suo3 du3 。
- jiu4 kuang4 jin1 fu2 yin1 ， xiu3 mu4 qie3 zhi1 zhu4 。
- shang4 kong3 wang4 nan2 zi3 ， qing1 chuan2 shi4 zhong1 hu3 。
- shu1 shi4 shi4 sun1 ceng2 ， wu2 xin1 mi4 jia1 ju4 。

## 注释

## 译文

## 赏析
