---
id: hong-shi-du-bu-hui-quan-yong-shi-ke-zhong-yun
title: 獨步惠泉用石刻中韻
titlePinyin: du2 bu4 hui4 quan2 yong4 shi2 ke4 zhong1 yun4
titleSlug: du-bu-hui-quan-yong-shi-ke-zhong-yun
author: 洪适
authorPinyin: hong2 shi4
authorSlug: hong-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 拂崖看古字，倚策仰前英。
- 雕章細細讀，清思源源生。
- 文傳峴山石，句敵渼陂行。
- 一字或華衮，五言有長城。
- 林蟬眾作噪，下里羞混并。
- 坐令蕞爾國，宇內渾知名。
- 茲泉發地脈，有玉潜山庭。
- 神龍職何護，老蚌呈煌熒。
- 楚人力水耨，倚沼仍畦瀛。
- 觱沸晝復夜，輸出無窮聲。
- 演迤清漢接，旋折數日程。
- 膏潤亙原陌，穀價年年平。
- 非才忝敷惠，下考乃爲榮。
- 疲民未擊壤，循吏難聯橫。
- 獨行挹清泚，誰與論丹誠。
- 銷憂賴季雅，遣興煩客卿。
- 信美非吾土，千古仲宣情。

## 拼音

- fu2 ya2 kan4 gu3 zi4 ， yi3 ce4 yang3 qian2 ying1 。
- diao1 zhang1 xi4 xi4 du2 ， qing1 si1 yuan2 yuan2 sheng1 。
- wen2 chuan2 xian4 shan1 shi2 ， ju4 di2 mei3 bei1 xing2 。
- yi2 zi4 huo4 hua2 gun3 ， wu3 yan2 you3 chang2 cheng2 。
- lin2 chan2 zhong4 zuo4 zao4 ， xia4 li3 xiu1 hun4 bing4 。
- zuo4 ling4 zui4 er3 guo2 ， yu3 nei4 hun2 zhi1 ming2 。
- zi1 quan2 fa1 di4 mai4 ， you3 yu4 qian2 shan1 ting2 。
- shen2 long2 zhi2 he2 hu4 ， lao3 bang4 cheng2 huang2 ying2 。
- chu3 ren2 li4 shui3 nou4 ， yi3 zhao3 reng2 qi2 ying2 。
- bi4 fei4 zhou4 fu4 ye4 ， shu1 chu1 wu2 qiong2 sheng1 。
- yan3 yi3 qing1 han4 jie1 ， xuan2 zhe2 shu4 ri4 cheng2 。
- gao1 run4 gen4 yuan2 mo4 ， gu3 jia4 nian2 nian2 ping2 。
- fei1 cai2 tian3 fu1 hui4 ， xia4 kao3 nai3 wei2 rong2 。
- pi2 min2 wei4 ji1 rang3 ， xun2 li4 nan2 lian2 heng2 。
- du2 xing2 yi4 qing1 ci3 ， shui2 yu3 lun4 dan1 cheng2 。
- xiao1 you1 lai4 ji4 ya3 ， qian3 xing1 fan2 ke4 qing1 。
- xin4 mei3 fei1 wu2 tu3 ， qian1 gu3 zhong4 xuan1 qing2 。

## 注释

## 译文

## 赏析
