---
id: hong-shi-song-li-xiang-zhi-ti-gan-min-zhong-shi-er-yun
title: 送李相之提幹閩中十二韻
titlePinyin: song4 li3 xiang1 zhi1 ti2 gan4 min3 zhong1 shi2 er4 yun4
titleSlug: song-li-xiang-zhi-ti-gan-min-zhong-shi-er-yun
author: 洪适
authorPinyin: hong2 shi4
authorSlug: hong-shi
dynasty: 宋
dynastyPinyin: song4
dynastySlug: song
tags: []
---

## 正文

- 官柳訖春事，落絮東復西。
- 門外高軒過，行行將何之。
- 七閩繡衣屬，非如州縣卑。
- 少留長者轍，酌酒語別離。
- 五年官他壤，一面即故知。
- 辯囿麈仍落，詩壇襟屢題。
- 撞鐘問今古，邃然五總龜。
- 迢迢千里去，風過衫裳吹。
- 我亦及更書，歸耘楚江涯。
- 河梁携手歎，參辰後難期。
- 曼倩寧自衒，長卿固同時。
- 征途慎勿遽，會看軺車馳。

## 拼音

- guan1 liu3 qi4 chun1 shi4 ， luo4 xu4 dong1 fu4 xi1 。
- men2 wai4 gao1 xuan1 guo4 ， hang2 hang2 jiang1 he2 zhi1 。
- qi1 min3 xiu4 yi1 shu3 ， fei1 ru2 zhou1 xian4 bei1 。
- shao3 liu2 chang2 zhe3 zhe2 ， zhuo2 jiu3 yu3 bie2 li2 。
- wu3 nian2 guan1 ta1 rang3 ， yi2 mian4 ji2 gu4 zhi1 。
- bian4 you4 zhu3 reng2 luo4 ， shi1 tan2 jin1 lü3 ti2 。
- zhuang4 zhong1 wen4 jin1 gu3 ， sui4 ran2 wu3 zong3 gui1 。
- tiao2 tiao2 qian1 li3 qu4 ， feng1 guo4 shan1 shang0 chui1 。
- wo3 yi4 ji2 geng4 shu1 ， gui1 yun2 chu3 jiang1 ya2 。
- he2 liang2 xie2 shou3 tan4 ， can1 chen2 hou4 nan2 qi1 。
- man4 qian4 ning2 zi4 xuan4 ， chang2 qing1 gu4 tong2 shi2 。
- zheng1 tu2 shen4 wu4 ju4 ， hui4 kan4 yao2 ju1 chi2 。

## 注释

## 译文

## 赏析
