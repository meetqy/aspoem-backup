---
id: hong-shi-xue-shi-yong-chao-wu-jiu-yun
title: 雪詩用晁無咎韻
titlePinyin: xue3 shi1 yong4 chao2 wu2 jiu4 yun4
titleSlug: xue-shi-yong-chao-wu-jiu-yun
author: 洪适
authorPinyin: hong2 shi4
authorSlug: hong-shi
dynasty: 宋
dynastyPinyin: song4
dynastySlug: song
tags: []
---

## 正文

- 密雪舞冬晝，祁寒反夏炎。
- 竹枝低未濕，梅萼瑩先霑。
- 怯冷昂肩立，欣繁矯首瞻。
- 隨風方北渡，際海必東漸。
- 軒簸來如摻，繽紛勢轉嚴。
- 枯荄新點綴，曲砌巧增添。
- 伺隙花穿戶，承隅箸插簷。
- 高飛迷皎鶴，夜影逼清蟾。
- 砧凈綃橫石，窗虛粉雜匳。
- 崑丘千璧碎，武庫五兵銛。
- 烟徑楊吹絮，香蹊蝶奮髯。
- 鯨鯢陸骨腐，鵠鷺野翎爓。
- 白髮秦人遯，厖眉漢尉潜。
- 漬蠶功孰及，平地瑞初占。
- 窖卧行人節，門扃志士恬。
- 已甘穿履困，奚避割氈嫌。
- 醉慕雙螯畢，寒懷五绔廉。
- 飄颻疑宓女，刻畫謝無鹽。
- 河闊凝新浪，峰高失舊尖。
- 山陰賓欲返，淮右寇將殲。
- 穆滿三章著，宣溫五板兼。
- 君恩捐衛粟，天意絕齊痁。
- 江上蓑堪畫，籬間氅可覘。
- 客觀眸已眩，兒咀手頻拈。
- 足沒尋萱屐，腰閑刈藿鎌。
- 馬馳毛愈素，烏啄首難黔。
- 凍折騷人筆，光臨織婦幨。
- 螟牟寧待火，疫癘詎煩砭。
- 甲長寒蔬細，根肥宿麥纖。
- 年豐雖欲頌，神助愧江淹。

## 拼音

- mi4 xue3 wu3 dong1 zhou4 ， qi2 han2 fan3 xia4 yan2 。
- zhu2 zhi1 di1 wei4 shi1 ， mei2 e4 ying2 xian1 zhan1 。
- qie4 leng3 ang2 jian1 li4 ， xin1 fan2 jiao3 shou3 zhan1 。
- sui2 feng1 fang1 bei3 du4 ， ji4 hai3 bi4 dong1 jian4 。
- xuan1 bo4 lai2 ru2 chan1 ， bin1 fen1 shi4 zhuan3 yan2 。
- ku1 gai1 xin1 dian3 zhui4 ， qu3 qi4 qiao3 zeng1 tian1 。
- si4 xi4 hua1 chuan1 hu4 ， cheng2 yu2 zhu4 cha1 yan2 。
- gao1 fei1 mi2 jiao3 he4 ， ye4 ying3 bi1 qing1 chan2 。
- zhen1 jing4 xiao1 heng2 shi2 ， chuang1 xu1 fen3 za2 lian2 。
- kun1 qiu1 qian1 bi4 sui4 ， wu3 ku4 wu3 bing1 xian1 。
- yan1 jing4 yang2 chui1 xu4 ， xiang1 qi1 die2 fen4 ran2 。
- jing1 ni2 lu4 gu3 fu3 ， hu2 lu4 ye3 ling2 yan4 。
- bai2 fa4 qin2 ren2 dun4 ， mang2 mei2 han4 wei4 qian2 。
- zi4 can2 gong1 shu2 ji2 ， ping2 di4 rui4 chu1 zhan4 。
- jiao4 wo4 xing2 ren2 jie2 ， men2 jiong1 zhi4 shi4 tian2 。
- yi3 gan1 chuan1 lü3 kun4 ， xi1 bi4 ge1 zhan1 xian2 。
- zui4 mu4 shuang1 ao2 bi4 ， han2 huai2 wu3 ku4 lian2 。
- piao1 yao2 yi2 mi4 nü3 ， ke4 hua4 xie4 wu2 yan2 。
- he2 kuo4 ning2 xin1 lang4 ， feng1 gao1 shi1 jiu4 jian1 。
- shan1 yin1 bin1 yu4 fan3 ， huai2 you4 kou4 jiang1 jian1 。
- mu4 man3 san1 zhang1 zhu4 ， xuan1 wen1 wu3 ban3 jian1 。
- jun1 en1 juan1 wei4 su4 ， tian1 yi4 jue2 qi2 shan1 。
- jiang1 shang4 suo1 kan1 hua4 ， li2 jian4 chang3 ke3 chan1 。
- ke4 guan1 mou2 yi3 xuan4 ， er2 zui3 shou3 bin1 nian1 。
- zu2 mei2 xun2 xuan1 ji1 ， yao1 xian2 yi4 huo4 lian2 。
- ma3 chi2 mao2 yu4 su4 ， wu1 zhuo2 shou3 nan2 qian2 。
- dong4 zhe2 sao1 ren2 bi3 ， guang1 lin2 zhi1 fu4 chan1 。
- ming2 mu4 ning2 dai4 huo3 ， yi4 li4 ju4 fan2 bian1 。
- jia3 chang2 han2 shu1 xi4 ， gen1 fei2 su4 mai4 xian1 。
- nian2 feng1 sui1 yu4 song4 ， shen2 zhu4 kui4 jiang1 yan1 。

## 注释

## 译文

## 赏析
