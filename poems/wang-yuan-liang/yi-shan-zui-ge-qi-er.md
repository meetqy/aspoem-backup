---
id: wang-yuan-liang-yi-shan-zui-ge-qi-er
title: 夷山醉歌  其二
titlePinyin: yi2 shan1 zui4 ge1     qi2 er4
titleSlug: yi-shan-zui-ge-qi-er
author: 汪元量
authorPinyin: wang1 yuan2 liang4
authorSlug: wang-yuan-liang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 嗚呼再歌兮花滿臺，好月爲我光徘徊。
- 人生在世不滿百，紛華過眼皆成灰。
- 夷山青青汴水綠，西北高樓咽絲竹。
- 美人十指纖如玉，爲我行觴歌一曲。
- 含宮嚼徵當窗牖，露脚斜飛濕楊柳。
- 就中有客話陳橋，如此山河落人手。
- 客且住，聽我語，楚漢中分兩丘土。
- 七雄爭戰總塵埃，三國鶑花浩無主。
- 咸陽宮殿不復都，華清池沼溫泉枯。
- 世間興廢奔如電，滄海桑田幾回變。
- 人生得意且盡歡，何須苦苦爲高官。
- 人生有命且行樂，何必區區歎牢落。
- 遮莫金章與玉珂，何如桐江披釣簑。
- 遮莫貂蟬貴此身，何如柴桑漉酒巾。
- 君不見海上看羊手持節，饑來和雪和氈囓。
- 又不見飯顆山頭人見嗤，愁吟痛飲真吾師。
- 美人美人勸我酒，有客有客聽我歌。
- 須臾客醉美人睡，我亦不知天與地。
- 嗚呼再歌兮無人聽，月自落兮酒未醒。

## 拼音

- wu1 hu1 zai4 ge1 xi1 hua1 man3 tai2 ， hao3 yue4 wei2 wo3 guang1 pai2 huai2 。
- ren2 sheng1 zai4 shi4 bu4 man3 bai3 ， fen1 hua2 guo4 yan3 jie1 cheng2 hui1 。
- yi2 shan1 qing1 qing1 bian4 shui3 lü4 ， xi1 bei3 gao1 lou2 yan4 si1 zhu2 。
- mei3 ren2 shi2 zhi3 xian1 ru2 yu4 ， wei2 wo3 xing2 shang1 ge1 yi4 qu3 。
- han2 gong1 jiao2 zhi3 dang1 chuang1 you3 ， lu4 jiao3 xie2 fei1 shi1 yang2 liu3 。
- jiu4 zhong1 you3 ke4 hua4 chen2 qiao2 ， ru2 ci3 shan1 he2 luo4 ren2 shou3 。
- ke4 qie3 zhu4 ， ting1 wo3 yu3 ， chu3 han4 zhong1 fen1 liang3 qiu1 tu3 。
- qi1 xiong2 zheng1 zhan4 zong3 chen2 ai1 ， san1 guo2 ying1 hua1 hao4 wu2 zhu3 。
- xian2 yang2 gong1 dian4 bu2 fu4 dou1 ， hua2 qing1 chi2 zhao3 wen1 quan2 ku1 。
- shi4 jian4 xing1 fei4 ben1 ru2 dian4 ， cang1 hai3 sang1 tian2 ji1 hui2 bian4 。
- ren2 sheng1 de2 yi4 qie3 jin4 huan1 ， he2 xu1 ku3 ku3 wei2 gao1 guan1 。
- ren2 sheng1 you3 ming4 qie3 xing2 le4 ， he2 bi4 qu1 qu1 tan4 lao2 luo4 。
- zhe1 mo4 jin1 zhang1 yu3 yu4 ke1 ， he2 ru2 tong2 jiang1 pi1 diao4 suo1 。
- zhe1 mo4 diao1 chan2 gui4 ci3 shen1 ， he2 ru2 chai2 sang1 lu4 jiu3 jin1 。
- jun1 bu2 jian4 hai3 shang4 kan4 yang2 shou3 chi2 jie2 ， ji1 lai2 he2 xue3 he2 zhan1 nie4 。
- you4 bu2 jian4 fan4 ke1 shan1 tou2 ren2 jian4 chi1 ， chou2 yin2 tong4 yin3 zhen1 wu2 shi1 。
- mei3 ren2 mei3 ren2 quan4 wo3 jiu3 ， you3 ke4 you3 ke4 ting1 wo3 ge1 。
- xu1 yu2 ke4 zui4 mei3 ren2 shui4 ， wo3 yi4 bu4 zhi1 tian1 yu3 di4 。
- wu1 hu1 zai4 ge1 xi1 wu2 ren2 ting1 ， yue4 zi4 luo4 xi1 jiu3 wei4 xing3 。

## 注释

## 译文

## 赏析
