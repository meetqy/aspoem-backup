---
id: wang-yuan-liang-yan-ge-xing
title: 燕歌行
titlePinyin: yan4 ge1 xing2
titleSlug: yan-ge-xing
author: 汪元量
authorPinyin: wang1 yuan2 liang4
authorSlug: wang-yuan-liang
dynasty: 宋
dynastyPinyin: song4
dynastySlug: song
tags: []
---

## 正文

- 北風刮地愁雲彤，草木爛死黄塵蒙。
- 撾鞞伐鼓聲鼕鼕，金鞍鐵馬摇玲瓏。
- 將軍浩氣吞長虹，幽并健兒膽力雄。
- 戰車軋軋馳先鋒，甲戈相撥聲摩空。
- 雁行魚貫彎角弓，披霜踏雪渡海東。
- 鬬血浸野吹腥風，捐軀報國效死忠。
- 鼓衰矢竭誰收功，將軍卸甲入九重。
- 錦袍宣賜金團龍，天子錫宴葡萄宮。
- 烹龍炰鸞割駝峰，紫霞瀲灧琉璃鍾。
- 天顔有喜春融融，乞與窈窕雙芙蓉。
- 虎符腰佩官益穹，歸來賀客皆王公。
- 戟門和氣春風中，美人左右如花紅。
- 朝歌夜舞何時窮，豈知沙場雨溼悲風急，冤魂戰鬼成行泣。

## 拼音

- bei3 feng1 gua1 di4 chou2 yun2 tong2 ， cao3 mu4 lan4 si3 huang2 chen2 meng2 。
- zhua1 pi2 fa2 gu3 sheng1 dong1 dong1 ， jin1 an1 tie3 ma3 yao2 ling2 long2 。
- jiang1 jun1 hao4 qi4 tun1 chang2 hong2 ， you1 bing4 jian4 er2 dan3 li4 xiong2 。
- zhan4 ju1 ya4 ya4 chi2 xian1 feng1 ， jia3 ge1 xiang1 bo1 sheng1 mo2 kong1 。
- yan4 hang2 yu2 guan4 wan1 jiao3 gong1 ， pi1 shuang1 ta4 xue3 du4 hai3 dong1 。
- dou4 xue4 jin4 ye3 chui1 xing1 feng1 ， juan1 qu1 bao4 guo2 xiao4 si3 zhong1 。
- gu3 shuai1 shi3 jie2 shui2 shou1 gong1 ， jiang1 jun1 xie4 jia3 ru4 jiu3 zhong4 。
- jin3 pao2 xuan1 ci4 jin1 tuan2 long2 ， tian1 zi3 xi1 yan4 pu2 tao0 gong1 。
- peng1 long2 pao2 luan2 ge1 tuo2 feng1 ， zi3 xia2 lian4 yan4 liu2 li2 zhong1 。
- tian1 yan2 you3 xi3 chun1 rong2 rong2 ， qi3 yu3 yao3 tiao3 shuang1 fu2 rong2 。
- hu3 fu2 yao1 pei4 guan1 yi4 qiong2 ， gui1 lai2 he4 ke4 jie1 wang2 gong1 。
- ji3 men2 he2 qi4 chun1 feng1 zhong1 ， mei3 ren2 zuo3 you4 ru2 hua1 hong2 。
- zhao1 ge1 ye4 wu3 he2 shi2 qiong2 ， qi3 zhi1 sha1 chang3 yu3 shi1 bei1 feng1 ji2 ， yuan1 hun2 zhan4 gui3 cheng2 xing2 qi4 。

## 注释

## 译文

## 赏析
