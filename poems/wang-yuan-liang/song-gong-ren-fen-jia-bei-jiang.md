---
id: wang-yuan-liang-song-gong-ren-fen-jia-bei-jiang
title: 宋宮人分嫁北匠
titlePinyin: song4 gong1 ren2 fen1 jia4 bei3 jiang4
titleSlug: song-gong-ren-fen-jia-bei-jiang
author: 汪元量
authorPinyin: wang1 yuan2 liang4
authorSlug: wang-yuan-liang
dynasty: 宋
dynastyPinyin: song4
dynastySlug: song
tags: []
---

## 正文

- 皎皎千嬋娟，盈盈翠紅圍。
- 輦來路迢遞，梳鬟理征衣。
- 復采鴛鴦花，綴之連理枝。
- 憂愁忽已失，歡樂當自茲。
- 君王不重色，安肯留金閨。
- 再令出宮掖，相看淚交垂。
- 分配老斵輪，强顔相追隨。
- 舊恩棄如土，新寵豈所宜。
- 誰謂事當爾，苦樂心自知。
- 含情理金徽，煩聲亂朱絲。
- 一彈丹鳳離，再彈黄鵠飛。
- 已恨聽者少，更傷知音稀。
- 吞聲不忍哭，寄曲宣餘悲。
- 可憐薄命身，萬里榮華衰。
- 江南天一涯，流落將安歸。
- 向來承恩地，月落夜烏啼。

## 拼音

- jiao3 jiao3 qian1 chan2 juan1 ， ying2 ying2 cui4 hong2 wei2 。
- nian3 lai2 lu4 tiao2 di4 ， shu1 huan2 li3 zheng1 yi1 。
- fu4 cai3 yuan1 yang1 hua1 ， zhui4 zhi1 lian2 li3 zhi1 。
- you1 chou2 hu1 yi3 shi1 ， huan1 le4 dang1 zi4 zi1 。
- jun1 wang2 bu2 zhong4 se4 ， an1 ken3 liu2 jin1 gui1 。
- zai4 ling4 chu1 gong1 ye4 ， xiang1 kan4 lei4 jiao1 chui2 。
- fen1 pei4 lao3 zhuo2 lun2 ， qiang2 yan2 xiang1 zhui1 sui2 。
- jiu4 en1 qi4 ru2 tu3 ， xin1 chong3 qi3 suo3 yi2 。
- shui2 wei4 shi4 dang1 er3 ， ku3 le4 xin1 zi4 zhi1 。
- han2 qing2 li3 jin1 hui1 ， fan2 sheng1 luan4 zhu1 si1 。
- yi2 dan4 dan1 feng4 li2 ， zai4 dan4 huang2 hu2 fei1 。
- yi3 hen4 ting1 zhe3 shao3 ， geng4 shang1 zhi1 yin1 xi1 。
- tun1 sheng1 bu4 ren3 ku1 ， ji4 qu3 xuan1 yu2 bei1 。
- ke3 lian2 bo2 ming4 shen1 ， wan4 li3 rong2 hua2 shuai1 。
- jiang1 nan2 tian1 yi4 ya2 ， liu2 luo4 jiang1 an1 gui1 。
- xiang4 lai2 cheng2 en1 di4 ， yue4 luo4 ye4 wu1 ti2 。

## 注释

## 译文

## 赏析
