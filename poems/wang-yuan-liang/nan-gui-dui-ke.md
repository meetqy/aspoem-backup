---
id: wang-yuan-liang-nan-gui-dui-ke
title: 南歸對客
titlePinyin: nan2 gui1 dui4 ke4
titleSlug: nan-gui-dui-ke
author: 汪元量
authorPinyin: wang1 yuan2 liang4
authorSlug: wang-yuan-liang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 北行十三載，癡懶身羈孤。
- 勒馬向天山，咄咄空踟躕。
- 窮陰六月內，白雪飛穹廬。
- 冷氣刺骨髓，寒風割肌膚。
- 饑餐棗與栗，渴飲酪與酥。
- 棄置勿復言，言之則成迂。
- 前年走河北，荆榛鬰丘墟。
- 夜宿古戰場，鬼物聲嗚嗚。
- 去年及淮南，黄塵翳行裾。
- 長流漂白骨，滿目皆畏途。
- 今年歸湖山，喬木依故居。
- 堂前雙老親，粲粲色敷腴。
- 壁間豈無琴，牀頭亦有書。
- 友朋日過從，可嬉仍可娛。
- 開軒耿晴色，梅花繞庭除。
- 呼兒斫海鯨，新篘酒盈壺。
- 偶爾得生還，相對真夢如。
- 萬事一畫餠，百年捋髭鬚。
- 向來誤儒冠，今也無壯圖。
- 且願休王師，努力加飯蔬。

## 拼音

- bei3 xing2 shi2 san1 zai4 ， chi1 lan3 shen1 ji1 gu1 。
- le4 ma3 xiang4 tian1 shan1 ， duo1 duo1 kong1 chi2 chu2 。
- qiong2 yin1 liu4 yue4 nei4 ， bai2 xue3 fei1 qiong2 lu2 。
- leng3 qi4 ci4 gu3 sui3 ， han2 feng1 ge1 ji1 fu1 。
- ji1 can1 zao3 yu3 li4 ， ke3 yin3 lao4 yu3 su1 。
- qi4 zhi4 wu4 fu4 yan2 ， yan2 zhi1 ze2 cheng2 yu1 。
- qian2 nian2 zou3 he2 bei3 ， jing1 zhen1 yu4 qiu1 xu1 。
- ye4 su4 gu3 zhan4 chang3 ， gui3 wu4 sheng1 wu1 wu1 。
- qu4 nian2 ji2 huai2 nan2 ， huang2 chen2 yi4 xing2 ju1 。
- chang2 liu2 piao3 bai2 gu3 ， man3 mu4 jie1 wei4 tu2 。
- jin1 nian2 gui1 hu2 shan1 ， qiao2 mu4 yi1 gu4 ju1 。
- tang2 qian2 shuang1 lao3 qin1 ， can4 can4 se4 fu1 yu2 。
- bi4 jian4 qi3 wu2 qin2 ， chuang2 tou2 yi4 you3 shu1 。
- you3 peng2 ri4 guo4 cong2 ， ke3 xi1 reng2 ke3 yu2 。
- kai1 xuan1 geng3 qing2 se4 ， mei2 hua1 rao4 ting2 chu2 。
- hu1 er2 zhuo2 hai3 jing1 ， xin1 chou1 jiu3 ying2 hu2 。
- ou3 er3 de2 sheng1 huan2 ， xiang1 dui4 zhen1 meng4 ru2 。
- wan4 shi4 yi2 hua4 bing3 ， bai3 nian2 lü3 zi1 xu1 。
- xiang4 lai2 wu4 ru2 guan1 ， jin1 ye3 wu2 zhuang4 tu2 。
- qie3 yuan4 xiu1 wang2 shi1 ， nu3 li4 jia1 fan4 shu1 。

## 注释

## 译文

## 赏析
