---
id: wang-yuan-liang-guang-xiang-si
title: 光相寺
titlePinyin: guang1 xiang1 si4
titleSlug: guang-xiang-si
author: 汪元量
authorPinyin: wang1 yuan2 liang4
authorSlug: wang-yuan-liang
dynasty: 宋
dynastyPinyin: song4
dynastySlug: song
tags: []
---

## 正文

- 峨眉縣西四十里，峭壁懸崖削寒翠。
- 崎嶇棧道動摇摇，矮石支撐同贔屭。
- 忽窺萬仞黑無底，下有龍淵七十二。
- 攀捫步步足難移，大盤小盤八十四。
- 行行更入娑羅平，側立長嗟心膽碎。
- 洗脚溪頭登土峰，板屋數間光相寺。
- 寺中蕭然無個僧，普賢小殿生陰氣。
- 天仙橋上光明巖，銀色光中世界異。
- 須臾風雨洗天來，兜羅綿雲塞天地。
- 虛空現出大圓光，五色暈中瞻大士。
- 日暮雲收山寂然，乙夜燈分百千計。
- 別有草庵三四僧，花木滿軒頗清致。
- 有時雲起自雷巖，兩道金光出巖際。
- 有時雲散光獨明，猶見光中回象轡。
- 僧云又有清現光，白日無雲光更麗。
- 奇花異草吹香風，怪獸珍禽左右至。
- 善財童子何許來，五十三參見真諦。
- 神通變化無了時，如幻如夢復如戲。
- 胡爲狡獪弄精魂，機事機心極無謂。
- 儒生持此問山僧，僧曰如是觀如是。
- 若言有相更有光，靈化千千誠小技。
- 何如無光復無相，湛寂名爲第一義。
- 菩薩空中數點頭，收斂圓光無一事。
- 雪山萬點白差差，初日照之光毳毳。
- 遥瞻天竺立綿延，我欲游觀足如繫。
- 平生茲遊真冠絕，走筆成詩圖快意。

## 拼音

- e2 mei2 xian4 xi1 si4 shi2 li3 ， qiao4 bi4 xuan2 ya2 xiao1 han2 cui4 。
- qi2 qu1 zhan4 dao4 dong4 yao2 yao2 ， ai3 shi2 zhi1 cheng1 tong2 bi4 xi4 。
- hu1 kui1 wan4 ren4 hei1 wu2 di3 ， xia4 you3 long2 yuan1 qi1 shi2 er4 。
- pan1 men2 bu4 bu4 zu2 nan2 yi2 ， da4 pan2 xiao3 pan2 ba1 shi2 si4 。
- hang2 hang2 geng4 ru4 suo1 luo2 ping2 ， ce4 li4 chang2 jie1 xin1 dan3 sui4 。
- xi3 jiao3 xi1 tou2 deng1 tu3 feng1 ， ban3 wu1 shu4 jian4 guang1 xiang1 si4 。
- si4 zhong1 xiao1 ran2 wu2 ge4 seng1 ， pu3 xian2 xiao3 dian4 sheng1 yin1 qi4 。
- tian1 xian1 qiao2 shang4 guang1 ming2 yan2 ， yin2 se4 guang1 zhong1 shi4 jie4 yi4 。
- xu1 yu2 feng1 yu3 xi3 tian1 lai2 ， dou1 luo2 mian2 yun2 sai1 tian1 di4 。
- xu1 kong1 xian4 chu1 da4 yuan2 guang1 ， wu3 se4 yun4 zhong1 zhan1 da4 shi4 。
- ri4 mu4 yun2 shou1 shan1 ji4 ran2 ， yi3 ye4 deng1 fen1 bai3 qian1 ji4 。
- bie2 you3 cao3 an1 san1 si4 seng1 ， hua1 mu4 man3 xuan1 po1 qing1 zhi4 。
- you3 shi2 yun2 qi3 zi4 lei2 yan2 ， liang3 dao4 jin1 guang1 chu1 yan2 ji4 。
- you3 shi2 yun2 san3 guang1 du2 ming2 ， you2 jian4 guang1 zhong1 hui2 xiang4 pei4 。
- seng1 yun2 you4 you3 qing1 xian4 guang1 ， bai2 ri4 wu2 yun2 guang1 geng4 li2 。
- qi2 hua1 yi4 cao3 chui1 xiang1 feng1 ， guai4 shou4 zhen1 qin2 zuo3 you4 zhi4 。
- shan4 cai2 tong2 zi3 he2 xu1 lai2 ， wu3 shi2 san1 can1 jian4 zhen1 di4 。
- shen2 tong1 bian4 hua4 wu2 le0 shi2 ， ru2 huan4 ru2 meng4 fu4 ru2 xi4 。
- hu2 wei2 jiao3 kuai4 nong4 jing1 hun2 ， ji1 shi4 ji1 xin1 ji2 wu2 wei4 。
- ru2 sheng1 chi2 ci3 wen4 shan1 seng1 ， seng1 yue1 ru2 shi4 guan1 ru2 shi4 。
- ruo4 yan2 you3 xiang1 geng4 you3 guang1 ， ling2 hua4 qian1 qian1 cheng2 xiao3 ji4 。
- he2 ru2 wu2 guang1 fu4 wu2 xiang1 ， zhan4 ji4 ming2 wei2 di4 yi1 yi4 。
- pu2 sa4 kong1 zhong1 shu4 dian3 tou2 ， shou1 lian3 yuan2 guang1 wu2 yi2 shi4 。
- xue3 shan1 wan4 dian3 bai2 cha4 cha4 ， chu1 ri4 zhao4 zhi1 guang1 cui4 cui4 。
- yao2 zhan1 tian1 zhu2 li4 mian2 yan2 ， wo3 yu4 you2 guan1 zu2 ru2 xi4 。
- ping2 sheng1 zi1 you2 zhen1 guan1 jue2 ， zou3 bi3 cheng2 shi1 tu2 kuai4 yi4 。

## 注释

## 译文

## 赏析
