---
id: wang-yuan-liang-li-ling-tai
title: 李陵臺
titlePinyin: li3 ling2 tai2
titleSlug: li-ling-tai
author: 汪元量
authorPinyin: wang1 yuan2 liang4
authorSlug: wang-yuan-liang
dynasty: 宋
dynastyPinyin: song4
dynastySlug: song
tags: []
---

## 正文

- 伊昔李少卿，築臺望漢月。
- 月落淚縱橫，悽然腸斷裂。
- 當時不受死，心懷歸漢闕。
- 豈謂壯士身，中道有摧折。
- 我行到寰州，悠然見突兀。
- 下馬登斯臺，臺荒草如雪。
- 妖氛靄冥濛，六合何恍惚。
- 傷彼古豪雄，清淚泫不歇。
- 吟君五言詩，朔風共嗚咽。

## 拼音

- yi1 xi1 li3 shao3 qing1 ， zhu4 tai2 wang4 han4 yue4 。
- yue4 luo4 lei4 zong4 heng2 ， qi1 ran2 chang2 duan4 lie4 。
- dang1 shi2 bu2 shou4 si3 ， xin1 huai2 gui1 han4 que4 。
- qi3 wei4 zhuang4 shi4 shen1 ， zhong1 dao4 you3 cui1 zhe2 。
- wo3 xing2 dao4 huan2 zhou1 ， you1 ran2 jian4 tu1 wu4 。
- xia4 ma3 deng1 si1 tai2 ， tai2 huang1 cao3 ru2 xue3 。
- yao1 fen1 ai3 ming2 meng2 ， liu4 he2 he2 huang3 hu1 。
- shang1 bi3 gu3 hao2 xiong2 ， qing1 lei4 xuan4 bu4 xie1 。
- yin2 jun1 wu3 yan2 shi1 ， shuo4 feng1 gong4 wu1 yan4 。

## 注释

## 译文

## 赏析
