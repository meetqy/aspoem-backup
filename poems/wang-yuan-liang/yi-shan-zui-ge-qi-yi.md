---
id: wang-yuan-liang-yi-shan-zui-ge-qi-yi
title: 夷山醉歌  其一
titlePinyin: yi2 shan1 zui4 ge1     qi2 yi1
titleSlug: yi-shan-zui-ge-qi-yi
author: 汪元量
authorPinyin: wang1 yuan2 liang4
authorSlug: wang-yuan-liang
dynasty: 宋
dynastyPinyin: song4
dynastySlug: song
tags: []
---

## 正文

- 楚狂醉歌歌正發，更上梁臺望明月。
- 朔風獵獵吹我衣，絕代佳人皎如雪。
- 搥羯鼓，彈箜篌，烹羊宰牛坐糟丘，一笑再笑揚清謳。
- 遥看汴水波聲小，錦櫂忘還事多少。
- 昨日金明池上來，艮嶽淒凉麋鹿遶。
- 麥青青，黍離離，萬年枝上鴉亂啼。
- 二龍北狩不復返，六龍南渡無還期。
- 金銅淚迸露盤濕，畫闌桂柱酸風急。
- 鳩居鵲構蒼隼入，蛇出燕巢白狐立。
- 東南地陷妖氛黑，雙鳳高飛海南陌。
- 吳山日落天沈沈，母子同行向天北。
- 關河萬里雨露深，小儒何必悲苦辛。
- 歸來耳熱忘頭白，買笑揮金莫相失。
- 呼奚奴，吹觱篥，美人縱復橫，今夕復何夕。
- 楚狂醉歌歌欲輟，老猿爲我啼竹裂。

## 拼音

- chu3 kuang2 zui4 ge1 ge1 zheng4 fa1 ， geng4 shang4 liang2 tai2 wang4 ming2 yue4 。
- shuo4 feng1 lie4 lie4 chui1 wo3 yi1 ， jue2 dai4 jia1 ren2 jiao3 ru2 xue3 。
- chui2 jie2 gu3 ， dan4 kong1 hou2 ， peng1 yang2 zai3 niu2 zuo4 zao1 qiu1 ， yi2 xiao4 zai4 xiao4 yang2 qing1 ou1 。
- yao2 kan4 bian4 shui3 bo1 sheng1 xiao3 ， jin3 zhao4 wang4 huan2 shi4 duo1 shao3 。
- zuo2 ri4 jin1 ming2 chi2 shang4 lai2 ， gen4 yue4 qi1 liang2 mi2 lu4 rao4 。
- mai4 qing1 qing1 ， shu3 li2 li2 ， wan4 nian2 zhi1 shang4 ya1 luan4 ti2 。
- er4 long2 bei3 shou4 bu2 fu4 fan3 ， liu4 long2 nan2 du4 wu2 huan2 qi1 。
- jin1 tong2 lei4 beng4 lu4 pan2 shi1 ， hua4 lan2 gui4 zhu4 suan1 feng1 ji2 。
- jiu1 ju1 que4 gou4 cang1 sun3 ru4 ， she2 chu1 yan4 chao2 bai2 hu2 li4 。
- dong1 nan2 di4 xian4 yao1 fen1 hei1 ， shuang1 feng4 gao1 fei1 hai3 nan2 mo4 。
- wu2 shan1 ri4 luo4 tian1 shen3 shen3 ， mu3 zi3 tong2 hang2 xiang4 tian1 bei3 。
- guan1 he2 wan4 li3 yu3 lu4 shen1 ， xiao3 ru2 he2 bi4 bei1 ku3 xin1 。
- gui1 lai2 er3 re4 wang4 tou2 bai2 ， mai3 xiao4 hui1 jin1 mo4 xiang1 shi1 。
- hu1 xi1 nu2 ， chui1 bi4 li4 ， mei3 ren2 zong4 fu4 heng2 ， jin1 xi1 fu4 he2 xi1 。
- chu3 kuang2 zui4 ge1 ge1 yu4 chuo4 ， lao3 yuan2 wei2 wo3 ti2 zhu2 lie4 。

## 注释

## 译文

## 赏析
