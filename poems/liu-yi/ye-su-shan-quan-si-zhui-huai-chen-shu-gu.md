---
id: liu-yi-ye-su-shan-quan-si-zhui-huai-chen-shu-gu
title: 夜宿善權寺追懷陳述古
titlePinyin: ye4 su4 shan4 quan2 si4 zhui1 huai2 chen2 shu4 gu3
titleSlug: ye-su-shan-quan-si-zhui-huai-chen-shu-gu
author: 劉彝
authorPinyin: liu2 yi2
authorSlug: liu-yi
dynasty: 宋
dynastyPinyin: song4
dynastySlug: song
tags: []
---

## 正文

- 精識世稀及，直道古難有。
- 哲人雖云亡，遺德不可朽。
- 嘗厭石渠游，是邦爰出守。
- 浚河納湖波，股泒活畎畝。
- 學宮起城隅，塗人或薪槱。
- 既富而教之，薄俗適忠厚。
- 矧予平生時，昏弱頼磨揉。
- 共探姬孔微，肯出皋稷後。
- 醇源浩罔涯，實行靡容苟。
- 逝甘老巖阿，寂寞待同叩。
- 天乎奪大成，旅茲宜興阜。
- 我來薙荆榛，雨淚滴杯酒。
- 慟哭起秋風，落葉紛林藪。
- 永懷三益恩，語報乏瓊玖。
- 願子生人間，世世爲親友。

## 拼音

- jing1 shi2 shi4 xi1 ji2 ， zhi2 dao4 gu3 nan2 you3 。
- zhe2 ren2 sui1 yun2 wang2 ， yi2 de2 bu4 ke3 xiu3 。
- chang2 yan4 shi2 qu2 you2 ， shi4 bang1 yuan2 chu1 shou3 。
- jun4 he2 na4 hu2 bo1 ， gu3 gu1 huo2 quan3 mu3 。
- xue2 gong1 qi3 cheng2 yu2 ， tu2 ren2 huo4 xin1 you3 。
- ji4 fu4 er2 jiao4 zhi1 ， bao2 su2 shi4 zhong1 hou4 。
- shen3 yu3 ping2 sheng1 shi2 ， hun1 ruo4 lai4 mo2 rou2 。
- gong4 tan4 ji1 kong3 wei1 ， ken3 chu1 gao1 ji4 hou4 。
- chun2 yuan2 hao4 wang3 ya2 ， shi2 xing2 mi2 rong2 gou3 。
- shi4 gan1 lao3 yan2 a1 ， ji4 mo4 dai4 tong2 kou4 。
- tian1 hu1 duo2 da4 cheng2 ， lü3 zi1 yi2 xing1 fu4 。
- wo3 lai2 ti4 jing1 zhen1 ， yu3 lei4 di1 bei1 jiu3 。
- tong4 ku1 qi3 qiu1 feng1 ， luo4 ye4 fen1 lin2 sou3 。
- yong3 huai2 san1 yi4 en1 ， yu3 bao4 fa2 qiong2 jiu3 。
- yuan4 zi3 sheng1 ren2 jian4 ， shi4 shi4 wei2 qin1 you3 。

## 注释

## 译文

## 赏析
