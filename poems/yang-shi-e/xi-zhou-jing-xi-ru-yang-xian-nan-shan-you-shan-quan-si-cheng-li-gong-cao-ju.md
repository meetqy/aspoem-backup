---
id: yang-shi-e-xi-zhou-jing-xi-ru-yang-xian-nan-shan-you-shan-quan-si-cheng-li-gong-cao-ju
title: 息舟荆溪入陽羨南山遊善權寺呈李功曹巨
titlePinyin: xi1 zhou1 jing1 xi1 ru4 yang2 xian4 nan2 shan1 you2 shan4 quan2 si4 cheng2 li3 gong1 cao2 ju4
titleSlug: xi-zhou-jing-xi-ru-yang-xian-nan-shan-you-shan-quan-si-cheng-li-gong-cao-ju
author: 羊士諤
authorPinyin: yang2 shi4 e4
authorSlug: yang-shi-e
dynasty: 唐
dynastyPinyin: tang2
dynastySlug: tang
tags: [] 
---

## 正文

- 結纜蘭香渚，柴車上連岡。
- 晏溫值初霽，去遶山河長。
- 獻歲冰雪盡，細泉生路傍。
- 行披煙杉入，激澗橫石梁。
- 層閣表精廬，飛甍切雲翔。
- 沖襟得高步，清眺極遠方。
- 潭嶂積佳氣，荑英多早芳。
- 具觀澤國秀，重使春心傷。
- 念遵煩促途，榮利騖隟光。
- 勉君脫冠意，共匿無何鄉。

## 拼音

- jie2 lan3 lan2 xiang1 zhu3 ， chai2 ju1 shang4 lian2 gang1 。
- yan4 wen1 zhi2 chu1 ji4 ， qu4 rao4 shan1 he2 chang2 。
- xian4 sui4 bing1 xue3 jin4 ， xi4 quan2 sheng1 lu4 bang4 。
- xing2 pi1 yan1 shan1 ru4 ， ji1 jian4 heng2 shi2 liang2 。
- ceng2 ge2 biao3 jing1 lu2 ， fei1 meng2 qie4 yun2 xiang2 。
- chong1 jin1 de2 gao1 bu4 ， qing1 tiao4 ji2 yuan3 fang1 。
- tan2 zhang4 ji1 jia1 qi4 ， yi2 ying1 duo1 zao3 fang1 。
- ju4 guan1 ze2 guo2 xiu4 ， zhong4 shi3 chun1 xin1 shang1 。
- nian4 zun1 fan2 cu4 tu2 ， rong2 li4 wu4 xi4 guang1 。
- mian3 jun1 tuo1 guan1 yi4 ， gong4 ni4 wu2 he2 xiang1 。

## 注释

## 译文

## 赏析
