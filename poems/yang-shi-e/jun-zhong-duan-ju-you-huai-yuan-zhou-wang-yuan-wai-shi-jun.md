---
id: yang-shi-e-jun-zhong-duan-ju-you-huai-yuan-zhou-wang-yuan-wai-shi-jun
title: 郡中端居有懷袁州王員外使君
titlePinyin: jun4 zhong1 duan1 ju1 you3 huai2 yuan2 zhou1 wang2 yuan2 wai4 shi3 jun1
titleSlug: jun-zhong-duan-ju-you-huai-yuan-zhou-wang-yuan-wai-shi-jun
author: 羊士諤
authorPinyin: yang2 shi4 e4
authorSlug: yang-shi-e
dynasty: 唐
dynastyPinyin: tang2
dynastySlug: tang
tags: []
---

## 正文

- 憶作同門友，承明奉直廬。
- 禁闈人自異，休澣跡非疎。
- 珥筆金華殿，三朝玉璽書。
- 恩光榮侍從，文彩應符徐。
- 青眼真知我，玄談愧起予。
- 蘭巵招促膝，松砌引長裾。
- 麗日流鶯早，涼天墜露初。
- 前山臨紫閣，曲水眺紅蕖。
- 誰爲音塵曠，俄驚歲月除。
- 風波移故轍，符守忽離居。
- 濟物陰功在，分憂盛業餘。
- 弱翁方大用，延首遲雙魚。

## 拼音

- yi4 zuo4 tong2 men2 you3 ， cheng2 ming2 feng4 zhi2 lu2 。
- jin4 wei2 ren2 zi4 yi4 ， xiu1 huan4 ji4 fei1 shu1 。
- er3 bi3 jin1 hua2 dian4 ， san1 zhao1 yu4 xi3 shu1 。
- en1 guang1 rong2 shi4 cong2 ， wen2 cai3 ying1 fu2 xu2 。
- qing1 yan3 zhen1 zhi1 wo3 ， xuan2 tan2 kui4 qi3 yu3 。
- lan2 zhi1 zhao1 cu4 xi1 ， song1 qi4 yin3 chang2 ju1 。
- li2 ri4 liu2 ying1 zao3 ， liang2 tian1 zhui4 lu4 chu1 。
- qian2 shan1 lin2 zi3 ge2 ， qu1 shui3 tiao4 hong2 qu2 。
- shui2 wei2 yin1 chen2 kuang4 ， e2 jing1 sui4 yue4 chu2 。
- feng1 bo1 yi2 gu4 zhe2 ， fu2 shou3 hu1 li2 ju1 。
- ji4 wu4 yin1 gong1 zai4 ， fen1 you1 sheng4 ye4 yu2 。
- ruo4 weng1 fang1 da4 yong4 ， yan2 shou3 chi2 shuang1 yu2 。

## 注释

## 译文

## 赏析
