---
id: su-shun-yuan-wa-ting-lian-ju
title: 瓦亭聯句
titlePinyin: wa3 ting2 lian2 ju4
titleSlug: wa-ting-lian-ju
author: 蘇舜元
authorPinyin: su1 shun4 yuan2
authorSlug: su-shun-yuan
dynasty: 宋
dynastyPinyin: song4
dynastySlug: song
tags: []
---

## 正文

- 陰霜策策風呼虓，羌賊膽開凶燄豪。
- 赤膠脆折乳馬健，漢野秋穟黄雲高。
- 驅先老尩伏壯黠，裹以山壑鬼莫招。
- 烽臺屹屹百丈起，但報平安摇桔槔。
- 喜聞羸師入吾地，主將踴躍士惰驕。
- 神鋒前揮擁勝勢，橫陣立敵俱奔逃。
- 不知餌牽落檻穽，一麾發伏如驚飆。
- 重圍八面鳥難度，相顧無路惟青霄。
- 地形窄束甲刺骨，眥裂不復能相鏖。
- 棄兵衮衮令不殺，部曲易主無纖囂。
- 慟哭皇天未厭禍，空同無色勁氣消。
- 狂童得志賤物命，隴上盤馬爲嬉遨。
- 蒼皇林間健兒婦，翦紙瀝酒呼嗷嗷。
- 將軍疾趨占葬地，年年載柩爭咸崤。
- 朝廷不惜好官爵，絳蠟刻印埋蓬蒿。
- 三公悲吟困數敗，車上輕重如鴻毛。
- 白衣壯士氣塞腹，憤勇不忍羞本朝。
- 重瞳三顧可易得，亮輩本亦生吾曹。
- 窮居哀牢厭咄咄，歲月奔激朱顔凋。
- 當年請行大明下，今日頹墮思南巢。
- 陽羨溪光逗蒼玉，尺半健鯽煙中跳。
- 便欲買田學秧稻，不復與世爭錙毫。
- 奈何三世奉恩澤，肯以軀命辭枯焦。
- 以知出處繫大義，一飯四顧情如燒。
- 賀蘭磨劍河飲馬，頸繫此賊期崇朝。
- 歸來天下解倒掛，玉色藹藹宸歡饒。
- 筆傾江河紙雲霧，歎頌天業包陶姚。

## 拼音

- yin1 shuang1 ce4 ce4 feng1 hu1 xiao1 ， qiang1 zei2 dan3 kai1 xiong1 yan4 hao2 。
- chi4 jiao1 cui4 zhe2 ru3 ma3 jian4 ， han4 ye3 qiu1 sui4 huang2 yun2 gao1 。
- qu1 xian1 lao3 wang1 fu2 zhuang4 xia2 ， guo3 yi3 shan1 he4 gui3 mo4 zhao1 。
- feng1 tai2 yi4 yi4 bai3 zhang4 qi3 ， dan4 bao4 ping2 an1 yao2 ju2 gao1 。
- xi3 wen2 lei2 shi1 ru4 wu2 di4 ， zhu3 jiang1 yong3 yue4 shi4 duo4 jiao1 。
- shen2 feng1 qian2 hui1 yong1 sheng4 shi4 ， heng2 zhen4 li4 di2 ju4 ben1 tao2 。
- bu4 zhi1 er3 qian1 luo4 jian4 jing3 ， yi4 hui1 fa1 fu2 ru2 jing1 biao1 。
- zhong4 wei2 ba1 mian4 niao3 nan2 du4 ， xiang1 gu4 wu2 lu4 wei2 qing1 xiao1 。
- di4 xing2 zhai3 shu4 jia3 ci4 gu3 ， zi4 lie4 bu2 fu4 neng2 xiang1 ao2 。
- qi4 bing1 gun3 gun3 ling4 bu4 sha1 ， bu4 qu3 yi4 zhu3 wu2 xian1 xiao1 。
- tong4 ku1 huang2 tian1 wei4 yan4 huo4 ， kong1 tong2 wu2 se4 jin4 qi4 xiao1 。
- kuang2 tong2 de2 zhi4 jian4 wu4 ming4 ， long3 shang4 pan2 ma3 wei2 xi1 ao2 。
- cang1 huang2 lin2 jian4 jian4 er2 fu4 ， jian3 zhi3 li4 jiu3 hu1 ao2 ao2 。
- jiang1 jun1 ji2 qu1 zhan4 zang4 di4 ， nian2 nian2 zai4 jiu4 zheng1 xian2 xiao2 。
- chao2 ting2 bu4 xi1 hao3 guan1 jue2 ， jiang4 la4 ke4 yin4 mai2 peng2 hao1 。
- san1 gong1 bei1 yin2 kun4 shu4 bai4 ， ju1 shang4 qing1 zhong4 ru2 hong2 mao2 。
- bai2 yi1 zhuang4 shi4 qi4 sai1 fu4 ， fen4 yong3 bu4 ren3 xiu1 ben3 chao2 。
- zhong4 tong2 san1 gu4 ke3 yi4 de2 ， liang4 bei4 ben3 yi4 sheng1 wu2 cao2 。
- qiong2 ju1 ai1 lao2 yan4 duo1 duo1 ， sui4 yue4 ben1 ji1 zhu1 yan2 diao1 。
- dang1 nian2 qing3 xing2 da4 ming2 xia4 ， jin1 ri4 tui2 duo4 si1 nan2 chao2 。
- yang2 xian4 xi1 guang1 dou4 cang1 yu4 ， chi3 ban4 jian4 ji4 yan1 zhong1 tiao4 。
- bian4 yu4 mai3 tian2 xue2 yang1 dao4 ， bu2 fu4 yu3 shi4 zheng1 zi1 hao2 。
- nai4 he2 san1 shi4 feng4 en1 ze2 ， ken3 yi3 qu1 ming4 ci2 ku1 jiao1 。
- yi3 zhi1 chu1 chu3 xi4 da4 yi4 ， yi2 fan4 si4 gu4 qing2 ru2 shao1 。
- he4 lan2 mo2 jian4 he2 yin3 ma3 ， jing3 xi4 ci3 zei2 qi1 chong2 chao2 。
- gui1 lai2 tian1 xia4 jie3 dao3 gua4 ， yu4 se4 ai3 ai3 chen2 huan1 rao2 。
- bi3 qing1 jiang1 he2 zhi3 yun2 wu4 ， tan4 song4 tian1 ye4 bao1 tao2 yao2 。

## 注释

## 译文

## 赏析
