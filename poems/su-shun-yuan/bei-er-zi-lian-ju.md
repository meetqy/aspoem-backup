---
id: su-shun-yuan-bei-er-zi-lian-ju
title: 悲二子聯句
titlePinyin: bei1 er4 zi3 lian2 ju4
titleSlug: bei-er-zi-lian-ju
author: 蘇舜元
authorPinyin: su1 shun4 yuan2
authorSlug: su-shun-yuan
dynasty: 宋
dynastyPinyin: song4
dynastySlug: song
tags: []
---

## 正文

- 有客自遠方，來以二子說。
- 穆子病疾初，家事巨細缺。
- 鄰人苦其求，醫師久以决。
- 案杯小大空，布被旁午裂。
- 餘喘尚能鼓，老憤知已結。
- 目淒望羊泓，髭斷反蝟茁。
- 憂酸繫餘生，嗥嘑留永訣。
- 語妻後日計，書策未可徹。
- 教子勤誦讀，時命不復說。
- 吾屬何流離，衆人方草竊。
- 凌子久道路，十口著羈紲。
- 恰旅重江間，正值大饑節。
- 既無裹飯交，疾走繼粗糲。
- 又無執飲人，及時沃枯竭。
- 惜哉損天命，痛焉在親絰。
- 帝胡生爾身，世復稱其傑。
- 胸伏氣萬丈，腸貯怨百折。
- 艱難汩風波，顦顇墮霜雪。
- 久僕勤龍鍾，弱女癡蹩躠。
- 文隨寒餓空，道與煙燄滅。
- 魂兮竟何歸，去矣不得別。
- 長府豈無財，莫濟醫藥切。
- 太倉豈無粟，莫解腹腸熱。
- 天子聖在上，海內清欲澈。
- 伊人胡不官，既死安得活。
- 朝青與暮紫，神喜天不軋。
- 昂車與怒馬，門滿道不絕。
- 之子苟閒厠，斯民迺貪餮。
- 高亢世弗親，方嚴鬼所掣。
- 敢言才足珍，寧免否來齧。
- 思潛淚輒抽，慘舊面成耋。
- 舉目此牢落，側身今鄙媟。
- 箴言耳空虛，險論口㩻甈。
- 作詩告石梁，聊以慰寒骨。

## 拼音

- you3 ke4 zi4 yuan3 fang1 ， lai2 yi3 er4 zi3 shuo1 。
- mu4 zi3 bing4 ji2 chu1 ， jia1 shi4 ju4 xi4 que1 。
- lin2 ren2 ku3 qi2 qiu2 ， yi1 shi1 jiu3 yi3 jue2 。
- an4 bei1 xiao3 da4 kong1 ， bu4 bei4 pang2 wu3 lie4 。
- yu2 chuan3 shang4 neng2 gu3 ， lao3 fen4 zhi1 yi3 jie2 。
- mu4 qi1 wang4 yang2 hong2 ， zi1 duan4 fan3 wei4 zhuo2 。
- you1 suan1 xi4 yu2 sheng1 ， hao2 hu1 liu2 yong3 jue2 。
- yu3 qi1 hou4 ri4 ji4 ， shu1 ce4 wei4 ke3 che4 。
- jiao4 zi3 qin2 song4 du2 ， shi2 ming4 bu2 fu4 shuo1 。
- wu2 shu3 he2 liu2 li2 ， zhong4 ren2 fang1 cao3 qie4 。
- ling2 zi3 jiu3 dao4 lu4 ， shi2 kou3 zhu4 ji1 xie4 。
- qia4 lü3 zhong4 jiang1 jian4 ， zheng4 zhi2 da4 ji1 jie2 。
- ji4 wu2 guo3 fan4 jiao1 ， ji2 zou3 ji4 cu1 li4 。
- you4 wu2 zhi2 yin3 ren2 ， ji2 shi2 wo4 ku1 jie2 。
- xi1 zai1 sun3 tian1 ming4 ， tong4 yan1 zai4 qin1 die2 。
- di4 hu2 sheng1 er3 shen1 ， shi4 fu4 cheng1 qi2 jie2 。
- xiong1 fu2 qi4 wan4 zhang4 ， chang2 zhu4 yuan4 bai3 zhe2 。
- jian1 nan2 gu3 feng1 bo1 ， qiao2 cui4 duo4 shuang1 xue3 。
- jiu3 pu2 qin2 long2 zhong1 ， ruo4 nü3 chi1 bie2 xie4 。
- wen2 sui2 han2 e4 kong1 ， dao4 yu3 yan1 yan4 mie4 。
- hun2 xi1 jing4 he2 gui1 ， qu4 yi3 bu4 de2 bie2 。
- chang2 fu3 qi3 wu2 cai2 ， mo4 ji4 yi1 yao4 qie4 。
- tai4 cang1 qi3 wu2 su4 ， mo4 jie3 fu4 chang2 re4 。
- tian1 zi3 sheng4 zai4 shang4 ， hai3 nei4 qing1 yu4 che4 。
- yi1 ren2 hu2 bu4 guan1 ， ji4 si3 an1 de2 huo2 。
- chao2 qing1 yu3 mu4 zi3 ， shen2 xi3 tian1 bu2 ya4 。
- ang2 ju1 yu3 nu4 ma3 ， men2 man3 dao4 bu4 jue2 。
- zhi1 zi3 gou3 xian2 ce4 ， si1 min2 nai3 tan1 tie4 。
- gao1 kang4 shi4 fu2 qin1 ， fang1 yan2 gui3 suo3 che4 。
- gan3 yan2 cai2 zu2 zhen1 ， ning2 mian3 fou3 lai2 nie4 。
- si1 qian2 lei4 zhe2 chou1 ， can3 jiu4 mian4 cheng2 die2 。
- ju3 mu4 ci3 lao2 luo4 ， ce4 shen1 jin1 bi3 xie4 。
- zhen1 yan2 er3 kong1 xu1 ， xian3 lun4 kou3 㩻 qi4 。
- zuo4 shi1 gao4 shi2 liang2 ， liao2 yi3 wei4 han2 gu3 。

## 注释

## 译文

## 赏析
