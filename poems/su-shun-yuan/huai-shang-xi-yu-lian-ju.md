---
id: su-shun-yuan-huai-shang-xi-yu-lian-ju
title: 淮上喜雨聯句
titlePinyin: huai2 shang4 xi3 yu3 lian2 ju4
titleSlug: huai-shang-xi-yu-lian-ju
author: 蘇舜元
authorPinyin: su1 shun4 yuan2
authorSlug: su-shun-yuan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 江淮經歲旱，春暮忽然雨。
- 亂點踰廣津，散灑入原土。
- 萬物氣稍蘇，厲妖莫能聚。
- 羣山洗故塵，紫翠坐可數。
- 昏如籠纖紗，媚若隠紺縷。
- 碧瓦南崦中，重疊出迥覩。
- 扁舟凌空飛，白鳥入煙舞。
- 遥林動新滋，顔色若可取。
- 碧草弄微芳，低昂欲來語。
- 緐聲過沙頭，上下謳啞櫓。
- 濃澹新畫成，快愜久病愈。
- 念此時多虞，豈得歲少阻。
- 焦心閔疲農，虛口待香稌。
- 縣吏事凶貪，氣若解縛虎。
- 惟於縱誅斂，乃能奮怒武。
- 青天雖云明，疑不照艱苦。
- 此時忽霶霈，知有神物主。
- 不然諸蒼生，性命委草莽。
- 本蹷邦豈寧，皮去毛安附。
- 歌此告巨公，行當視前古。

## 拼音

- jiang1 huai2 jing1 sui4 han4 ， chun1 mu4 hu1 ran2 yu3 。
- luan4 dian3 yu2 guang3 jin1 ， san4 sa3 ru4 yuan2 tu3 。
- wan4 wu4 qi4 shao1 su1 ， li4 yao1 mo4 neng2 ju4 。
- qun2 shan1 xi3 gu4 chen2 ， zi3 cui4 zuo4 ke3 shu4 。
- hun1 ru2 long2 xian1 sha1 ， mei4 ruo4 yin3 gan4 lü3 。
- bi4 wa3 nan2 yan1 zhong1 ， zhong4 die2 chu1 jiong3 du3 。
- pian1 zhou1 ling2 kong1 fei1 ， bai2 niao3 ru4 yan1 wu3 。
- yao2 lin2 dong4 xin1 zi1 ， yan2 se4 ruo4 ke3 qu3 。
- bi4 cao3 nong4 wei1 fang1 ， di1 ang2 yu4 lai2 yu3 。
- fan2 sheng1 guo4 sha1 tou2 ， shang4 xia4 ou1 ya3 lu3 。
- nong2 dan4 xin1 hua4 cheng2 ， kuai4 qie4 jiu3 bing4 yu4 。
- nian4 ci3 shi2 duo1 yu2 ， qi3 de2 sui4 shao3 zu3 。
- jiao1 xin1 min3 pi2 nong2 ， xu1 kou3 dai4 xiang1 tu2 。
- xian4 li4 shi4 xiong1 tan1 ， qi4 ruo4 jie3 fu4 hu3 。
- wei2 wu1 zong4 zhu1 lian3 ， nai3 neng2 fen4 nu4 wu3 。
- qing1 tian1 sui1 yun2 ming2 ， yi2 bu2 zhao4 jian1 ku3 。
- ci3 shi2 hu1 pang1 pei4 ， zhi1 you3 shen2 wu4 zhu3 。
- bu4 ran2 zhu1 cang1 sheng1 ， xing4 ming4 wei3 cao3 mang3 。
- ben3 jue2 bang1 qi3 ning2 ， pi2 qu4 mao2 an1 fu4 。
- ge1 ci3 gao4 ju4 gong1 ， xing2 dang1 shi4 qian2 gu3 。

## 注释

## 译文

## 赏析
