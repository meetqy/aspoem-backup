---
id: zhang-pin-he-you-ren-xu-shang-ti-xuan-ping-li-gu-teng
title: 和友人許裳題宣平里古藤
titlePinyin: he2 you3 ren2 xu1 shang0 ti2 xuan1 ping2 li3 gu3 teng2
titleSlug: he-you-ren-xu-shang-ti-xuan-ping-li-gu-teng
author: 張蠙
authorPinyin: zhang1 pin2
authorSlug: zhang-pin
dynasty: 唐
dynastyPinyin: tang2
dynastySlug: tang
tags: [] 
---

## 正文

- 欲結千年茂，生來便近松。
- 迸根通井潤，交葉覆庭穠。
- 歷代頻更主，盤空漸變龍。
- 晝風圓影亂，宵雨細聲重。
- 蓋密勝丹桂，層危類遠峰。
- 嫩條懸野鼠，枯節呌秋蛩。
- 翠老霜難蝕，皴多蘚乍封。
- 幾家遙共翫，何寺不堪容。
- 客對忘離榻，僧看誤過鐘。
- 頃因陪預作，終夕遶枝筇。

## 拼音

- yu4 jie2 qian1 nian2 mao4 ， sheng1 lai2 bian4 jin4 song1 。
- beng4 gen1 tong1 jing3 run4 ， jiao1 ye4 fu4 ting2 nong2 。
- li4 dai4 bin1 geng4 zhu3 ， pan2 kong1 jian4 bian4 long2 。
- zhou4 feng1 yuan2 ying3 luan4 ， xiao1 yu3 xi4 sheng1 zhong4 。
- gai4 mi4 sheng4 dan1 gui4 ， ceng2 wei1 lei4 yuan3 feng1 。
- nen4 tiao2 xuan2 ye3 shu3 ， ku1 jie2 jiao4 qiu1 qiong2 。
- cui4 lao3 shuang1 nan2 shi2 ， cun1 duo1 xian3 zha4 feng1 。
- ji1 jia1 yao2 gong4 wan2 ， he2 si4 bu4 kan1 rong2 。
- ke4 dui4 wang4 li2 ta4 ， seng1 kan4 wu4 guo4 zhong1 。
- qing3 yin1 pei2 yu4 zuo4 ， zhong1 xi1 rao4 zhi1 qiong2 。

## 注释

## 译文

## 赏析
