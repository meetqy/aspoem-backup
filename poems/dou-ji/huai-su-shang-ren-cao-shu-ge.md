---
id: dou-ji-huai-su-shang-ren-cao-shu-ge
title: 懷素上人草書歌
titlePinyin: huai2 su4 shang4 ren2 cao3 shu1 ge1
titleSlug: huai-su-shang-ren-cao-shu-ge
author: 竇冀
authorPinyin: dou4 ji4
authorSlug: dou-ji
dynasty: 唐
dynastyPinyin: tang2
dynastySlug: tang
tags: []
---

## 正文

- 狂僧揮翰狂且逸，獨任天機摧格律。
- 龍虎慚因點畫生，雷霆却避鋒鋩疾。
- 魚牋娟素豈不貴，只嫌局促兒童戲。
- 粉壁長廊數十間，興來小豁胸襟氣。
- 長幼集，賢豪至，枕糟藉麴猶半醉。
- 忽然絕叫三五聲，滿壁縱橫千萬字。
- 吳興張老爾莫顛，葉縣公孫我何謂。
- 如熊如羆不足比，如虺如蛇不足擬。
- 涵物爲動鬼神泣，狂風入林花亂起。
- 殊形怪狀不易說，就中驚燥尤枯絕。
- 邊風殺氣同慘烈，崩槎臥木爭摧折。
- 塞草遙飛大漠霜，胡天亂下陰山雪。
- 偏看能事轉新奇，郡守王公同賦詩。
- 枯藤勁鐵媿三舍，驟雨寒猨驚一時。
- 此生絕藝人莫測，假此常爲護持力。
- 連城之璧不可量，五百年知草聖當。

## 拼音

- kuang2 seng1 hui1 han4 kuang2 qie3 yi4 ， du2 ren4 tian1 ji1 cui1 ge2 lü4 。
- long2 hu3 can2 yin1 dian3 hua4 sheng1 ， lei2 ting2 que4 bi4 feng1 mang2 ji2 。
- yu2 jian1 juan1 su4 qi3 bu2 gui4 ， zhi1 xian2 ju2 cu4 er2 tong2 xi4 。
- fen3 bi4 chang2 lang2 shu4 shi2 jian4 ， xing1 lai2 xiao3 huo1 xiong1 jin1 qi4 。
- chang2 you4 ji2 ， xian2 hao2 zhi4 ， zhen3 zao1 jie4 qu1 you2 ban4 zui4 。
- hu1 ran2 jue2 jiao4 san1 wu3 sheng1 ， man3 bi4 zong4 heng2 qian1 wan4 zi4 。
- wu2 xing1 zhang1 lao3 er3 mo4 dian1 ， ye4 xian4 gong1 sun1 wo3 he2 wei4 。
- ru2 xiong2 ru2 pi2 bu4 zu2 bi3 ， ru2 hui1 ru2 she2 bu4 zu2 ni3 。
- han2 wu4 wei2 dong4 gui3 shen2 qi4 ， kuang2 feng1 ru4 lin2 hua1 luan4 qi3 。
- shu1 xing2 guai4 zhuang4 bu2 yi4 shuo1 ， jiu4 zhong1 jing1 zao4 you2 ku1 jue2 。
- bian1 feng1 sha1 qi4 tong2 can3 lie4 ， beng1 cha2 wo4 mu4 zheng1 cui1 zhe2 。
- sai1 cao3 yao2 fei1 da4 mo4 shuang1 ， hu2 tian1 luan4 xia4 yin1 shan1 xue3 。
- pian1 kan4 neng2 shi4 zhuan3 xin1 qi2 ， jun4 shou3 wang2 gong1 tong2 fu4 shi1 。
- ku1 teng2 jin4 tie3 kui4 san1 she4 ， zhou4 yu3 han2 yuan2 jing1 yi4 shi2 。
- ci3 sheng1 jue2 yi4 ren2 mo4 ce4 ， jia3 ci3 chang2 wei2 hu4 chi2 li4 。
- lian2 cheng2 zhi1 bi4 bu4 ke3 liang2 ， wu3 bai3 nian2 zhi1 cao3 sheng4 dang1 。

## 注释

## 译文

## 赏析
