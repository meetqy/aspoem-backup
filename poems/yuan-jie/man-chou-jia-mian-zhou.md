---
id: yuan-jie-man-chou-jia-mian-zhou
title: 漫酬賈沔州
titlePinyin: man4 chou2 jia3 mian3 zhou1
titleSlug: man-chou-jia-mian-zhou
author: 元結
authorPinyin: yuan2 jie2
authorSlug: yuan-jie
dynasty: 唐
dynastyPinyin: tang2
dynastySlug: tang
tags: [] 
---

## 正文

- 往年壯心在，嘗欲濟時難。
- 奉詔舉州兵，令得誅暴叛。
- 上將屢顛覆，偏師嘗救亂。
- 未曾弛戈甲，終日領簿案。
- 出入四五年，憂勞忘昏旦。
- 無謀靜兇醜，自覺愚且愞。
- 豈欲皁櫪中，爭食麧與藖。
- 去年辭職事，所懼貽憂患。
- 天子許安親，官又得閑散。
- 自家樊水上，性情尤荒慢。
- 雲山與水木，似不憎吾漫。
- 以茲忘時世，日益無畏憚。
- 漫醉人不嗔，漫眠人不喚。
- 漫遊無遠近，漫樂無早晏。
- 漫中漫亦忘，名利誰能算。
- 聞君勸我意，爲君一長歎。
- 人誰年八十，我已過其半。
- 家中孤弱子，長子未及冠。
- 且爲兒童主，種藥老谿澗。

## 拼音

- wang3 nian2 zhuang4 xin1 zai4 ， chang2 yu4 ji4 shi2 nan2 。
- feng4 zhao4 ju3 zhou1 bing1 ， ling4 de2 zhu1 bao4 pan4 。
- shang4 jiang1 lü3 dian1 fu4 ， pian1 shi1 chang2 jiu4 luan4 。
- wei4 ceng2 chi2 ge1 jia3 ， zhong1 ri4 ling3 bo2 an4 。
- chu1 ru4 si4 wu3 nian2 ， you1 lao2 wang4 hun1 dan4 。
- wu2 mou2 jing4 xiong1 chou3 ， zi4 jue2 yu2 qie3 nuo4 。
- qi3 yu4 zao4 li4 zhong1 ， zheng1 shi2 he2 yu3 xian2 。
- qu4 nian2 ci2 zhi2 shi4 ， suo3 ju4 yi2 you1 huan4 。
- tian1 zi3 xu1 an1 qin1 ， guan1 you4 de2 xian2 san4 。
- zi4 jia1 fan2 shui3 shang4 ， xing4 qing2 you2 huang1 man4 。
- yun2 shan1 yu3 shui3 mu4 ， si4 bu4 zeng1 wu2 man4 。
- yi3 zi1 wang4 shi2 shi4 ， ri4 yi4 wu2 wei4 dan4 。
- man4 zui4 ren2 bu4 chen1 ， man4 mian2 ren2 bu2 huan4 。
- man4 you2 wu2 yuan3 jin4 ， man4 le4 wu2 zao3 yan4 。
- man4 zhong1 man4 yi4 wang4 ， ming2 li4 shui2 neng2 suan4 。
- wen2 jun1 quan4 wo3 yi4 ， wei2 jun1 yi4 chang2 tan4 。
- ren2 shui2 nian2 ba1 shi2 ， wo3 yi3 guo4 qi2 ban4 。
- jia1 zhong1 gu1 ruo4 zi3 ， chang2 zi3 wei4 ji2 guan1 。
- qie3 wei2 er2 tong2 zhu3 ， zhong3 yao4 lao3 xi1 jian4 。

## 注释

## 译文

## 赏析
