---
id: yuan-jie-chou-meng-wu-chang-ku-xue
title: 酬孟武昌苦雪
titlePinyin: chou2 meng4 wu3 chang1 ku3 xue3
titleSlug: chou-meng-wu-chang-ku-xue
author: 元結
authorPinyin: yuan2 jie2
authorSlug: yuan-jie
dynasty: 唐
dynastyPinyin: tang2
dynastySlug: tang
tags: [] 
---

## 正文

- 積【雪】閑山路，有人到庭前。
- 云是孟武昌，令獻苦雪篇。
- 長吟未及終，不覺爲淒然。
- 古之賢達者，與世竟何異。
- 不能救時患，諷諭以全意。
- 知公惜春物，豈非愛時和。
- 知公苦陰雪，傷彼災患多。
- 姦兇正驅馳，不合問君子。
- 林鶯與野獸，無乃怨於此。
- 兵興向九歲，稼穡誰能憂。
- 何時不發卒，何日不殺牛。
- 耕者日已少，耕牛日已希。
- 皇天復何忍，更又恐斃之。
- 自經危亂來，觸物堪傷歎。
- 見君問我意，只益胸中亂。
- 山禽飢不飛，山木凍皆折。
- 懸泉化爲冰，寒水近不熱。
- 出門望天地，天地皆昏昏。
- 時見雙峰下，雪中生白雲。

## 拼音

- ji1 【 xue3 】 xian2 shan1 lu4 ， you3 ren2 dao4 ting2 qian2 。
- yun2 shi4 meng4 wu3 chang1 ， ling4 xian4 ku3 xue3 pian1 。
- chang2 yin2 wei4 ji2 zhong1 ， bu4 jue2 wei2 qi1 ran2 。
- gu3 zhi1 xian2 da2 zhe3 ， yu3 shi4 jing4 he2 yi4 。
- bu4 neng2 jiu4 shi2 huan4 ， feng3 yu4 yi3 quan2 yi4 。
- zhi1 gong1 xi1 chun1 wu4 ， qi3 fei1 ai4 shi2 he2 。
- zhi1 gong1 ku3 yin1 xue3 ， shang1 bi3 zai1 huan4 duo1 。
- jian1 xiong1 zheng4 qu1 chi2 ， bu4 he2 wen4 jun1 zi3 。
- lin2 ying1 yu3 ye3 shou4 ， wu2 nai3 yuan4 wu1 ci3 。
- bing1 xing1 xiang4 jiu3 sui4 ， jia4 se4 shui2 neng2 you1 。
- he2 shi2 bu4 fa1 zu2 ， he2 ri4 bu4 sha1 niu2 。
- geng1 zhe3 ri4 yi3 shao3 ， geng1 niu2 ri4 yi3 xi1 。
- huang2 tian1 fu4 he2 ren3 ， geng4 you4 kong3 bi4 zhi1 。
- zi4 jing1 wei1 luan4 lai2 ， chu4 wu4 kan1 shang1 tan4 。
- jian4 jun1 wen4 wo3 yi4 ， zhi1 yi4 xiong1 zhong1 luan4 。
- shan1 qin2 ji1 bu4 fei1 ， shan1 mu4 dong4 jie1 zhe2 。
- xuan2 quan2 hua4 wei2 bing1 ， han2 shui3 jin4 bu2 re4 。
- chu1 men2 wang4 tian1 di4 ， tian1 di4 jie1 hun1 hun1 。
- shi2 jian4 shuang1 feng1 xia4 ， xue3 zhong1 sheng1 bai2 yun2 。

## 注释

## 译文

## 赏析
