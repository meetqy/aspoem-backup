---
id: yuan-jie-chong-ling-xing
title: 舂陵行
titlePinyin: chong1 ling2 xing2
titleSlug: chong-ling-xing
author: 元結
authorPinyin: yuan2 jie2
authorSlug: yuan-jie
dynasty: 唐
dynastyPinyin: tang2
dynastySlug: tang
tags: []
---

## 正文

- 軍國多所需，切責在有司。
- 有司臨郡縣，刑法競欲施。
- 供給豈不憂，徴斂又可悲。
- 州小經亂亡，遺人實困疲。
- 大鄉無十家，大族命單羸。
- 朝餐是草根，暮食仍木皮。
- 出言氣欲絕，意速行步遲。
- 追呼尚不忍，況乃鞭撲之。
- 郵亭傳急符，來往跡相追。
- 更無寬大恩，但有迫促期。
- 欲令鬻兒女，言發恐亂隨。
- 悉使索其家，而又無生資。
- 聽彼道路言，怨傷誰復知。
- 去冬山賊來，殺奪幾無遺。
- 所願見王官，撫養以惠慈。
- 奈何重驅逐，不使存活爲。
- 安人天子命，符節我所持。
- 州縣忽亂亡，得罪復是誰。
- 逋緩違詔令，蒙責固其宜。
- 前賢重守分，惡以禍福移。
- 亦云貴守官，不愛能適時。
- 顧惟孱弱者，正直當不虧。
- 何人采國風，吾欲獻此辭。

## 拼音

- jun1 guo2 duo1 suo3 xu1 ， qie4 ze2 zai4 you3 si1 。
- you3 si1 lin2 jun4 xian4 ， xing2 fa3 jing4 yu4 shi1 。
- gong4 gei3 qi3 bu4 you1 ， zhi3 lian3 you4 ke3 bei1 。
- zhou1 xiao3 jing1 luan4 wang2 ， yi2 ren2 shi2 kun4 pi2 。
- da4 xiang1 wu2 shi2 jia1 ， da4 zu2 ming4 dan1 lei2 。
- chao2 can1 shi4 cao3 gen1 ， mu4 shi2 reng2 mu4 pi2 。
- chu1 yan2 qi4 yu4 jue2 ， yi4 su4 xing2 bu4 chi2 。
- zhui1 hu1 shang4 bu4 ren3 ， kuang4 nai3 bian1 pu1 zhi1 。
- you2 ting2 chuan2 ji2 fu2 ， lai2 wang3 ji4 xiang1 zhui1 。
- geng4 wu2 kuan1 da4 en1 ， dan4 you3 po4 cu4 qi1 。
- yu4 ling4 yu4 er2 nü3 ， yan2 fa1 kong3 luan4 sui2 。
- xi1 shi3 suo3 qi2 jia1 ， er2 you4 wu2 sheng1 zi1 。
- ting1 bi3 dao4 lu4 yan2 ， yuan4 shang1 shui2 fu4 zhi1 。
- qu4 dong1 shan1 zei2 lai2 ， sha1 duo2 ji1 wu2 yi2 。
- suo3 yuan4 jian4 wang2 guan1 ， fu3 yang3 yi3 hui4 ci2 。
- nai4 he2 zhong4 qu1 zhu2 ， bu4 shi3 cun2 huo2 wei2 。
- an1 ren2 tian1 zi3 ming4 ， fu2 jie2 wo3 suo3 chi2 。
- zhou1 xian4 hu1 luan4 wang2 ， de2 zui4 fu4 shi4 shui2 。
- bu1 huan3 wei2 zhao4 ling4 ， meng2 ze2 gu4 qi2 yi2 。
- qian2 xian2 zhong4 shou3 fen1 ， e4 yi3 huo4 fu2 yi2 。
- yi4 yun2 gui4 shou3 guan1 ， bu2 ai4 neng2 shi4 shi2 。
- gu4 wei2 chan2 ruo4 zhe3 ， zheng4 zhi2 dang1 bu4 kui1 。
- he2 ren2 cai3 guo2 feng1 ， wu2 yu4 xian4 ci3 ci2 。

## 注释

## 译文

## 赏析
