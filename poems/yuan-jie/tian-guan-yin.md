---
id: yuan-jie-tian-guan-yin
title: 忝官引
titlePinyin: tian3 guan1 yin3
titleSlug: tian-guan-yin
author: 元結
authorPinyin: yuan2 jie2
authorSlug: yuan-jie
dynasty: 唐
dynastyPinyin: tang2
dynastySlug: tang
tags: []
---

## 正文

- 天下昔無事，僻居養愚鈍。
- 山野性所安，熙然自全順。
- 忽逢暴兵起，閭巷見軍陣。
- 將家瀛海濱，自棄同芻糞。
- 往在乾元初，聖人啓休運。
- 公車詣魏闕，天子垂清問。
- 敢誦王者箴，亦獻當時論。
- 朝廷愛方直，明主嘉忠信。
- 屢授不次官，曾與專征印。
- 兵家未曾學，榮利非所徇。
- 偶得兇醜降，功勞媿方寸。
- 爾來將四歲，慙恥言可盡。
- 請取冤者辭，爲吾忝官引。
- 冤辭何者苦，萬邑餘灰燼。
- 冤辭何者悲，生人盡鋒刃。
- 冤辭何者甚，力役遇勞困。
- 冤辭何者深，孤弱亦哀恨。
- 無謀救冤者，祿位安可近。
- 而可愛軒裳，其心又干進。
- 此言非所戒，此言敢貽訓。
- 實欲辭無能，歸耕守吾分。

## 拼音

- tian1 xia4 xi1 wu2 shi4 ， pi4 ju1 yang3 yu2 dun4 。
- shan1 ye3 xing4 suo3 an1 ， xi1 ran2 zi4 quan2 shun4 。
- hu1 feng2 bao4 bing1 qi3 ， lü2 xiang4 jian4 jun1 zhen4 。
- jiang1 jia1 ying2 hai3 bin1 ， zi4 qi4 tong2 chu2 fen4 。
- wang3 zai4 qian2 yuan2 chu1 ， sheng4 ren2 qi3 xiu1 yun4 。
- gong1 ju1 yi4 wei4 que4 ， tian1 zi3 chui2 qing1 wen4 。
- gan3 song4 wang2 zhe3 zhen1 ， yi4 xian4 dang1 shi2 lun4 。
- chao2 ting2 ai4 fang1 zhi2 ， ming2 zhu3 jia1 zhong1 xin4 。
- lü3 shou4 bu2 ci4 guan1 ， ceng2 yu3 zhuan1 zheng1 yin4 。
- bing1 jia1 wei4 ceng2 xue2 ， rong2 li4 fei1 suo3 xun4 。
- ou3 de2 xiong1 chou3 jiang4 ， gong1 lao2 kui4 fang1 cun4 。
- er3 lai2 jiang1 si4 sui4 ， can2 chi3 yan2 ke3 jin4 。
- qing3 qu3 yuan1 zhe3 ci2 ， wei2 wu2 tian3 guan1 yin3 。
- yuan1 ci2 he2 zhe3 ku3 ， wan4 yi4 yu2 hui1 jin4 。
- yuan1 ci2 he2 zhe3 bei1 ， sheng1 ren2 jin4 feng1 ren4 。
- yuan1 ci2 he2 zhe3 shen4 ， li4 yi4 yu4 lao2 kun4 。
- yuan1 ci2 he2 zhe3 shen1 ， gu1 ruo4 yi4 ai1 hen4 。
- wu2 mou2 jiu4 yuan1 zhe3 ， lu4 wei4 an1 ke3 jin4 。
- er2 ke3 ai4 xuan1 shang0 ， qi2 xin1 you4 gan1 jin4 。
- ci3 yan2 fei1 suo3 jie4 ， ci3 yan2 gan3 yi2 xun4 。
- shi2 yu4 ci2 wu2 neng2 ， gui1 geng1 shou3 wu2 fen1 。

## 注释

## 译文

## 赏析
