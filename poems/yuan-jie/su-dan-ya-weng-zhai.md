---
id: yuan-jie-su-dan-ya-weng-zhai
title: 宿丹崖翁宅
titlePinyin: su4 dan1 ya2 weng1 zhai2
titleSlug: su-dan-ya-weng-zhai
author: 元結
authorPinyin: yuan2 jie2
authorSlug: yuan-jie
dynasty: 唐
dynastyPinyin: tang2
dynastySlug: tang
tags: [] 
---

## 正文

- 扁舟欲到瀧口湍，春水湍瀧上水難。
- 投竿來泊丹崖下，得與崖翁盡一歡。
- 丹崖之亭當石顛，破竹半山引寒泉。
- 泉流掩映在木杪，有若白鳥飛林間。
- 往往隨風作霧雨，濕人巾履滿庭前。
- 丹崖翁，愛丹崖，棄官幾年崖下家。
- 兒孫棹船抱酒甕，醉裏長歌揮釣車。
- 吾將求退與翁遊，學翁歌醉在魚舟。
- 官吏隨人往未得，却望丹崖慙復羞。

## 拼音

- pian1 zhou1 yu4 dao4 long2 kou3 tuan1 ， chun1 shui3 tuan1 long2 shang4 shui3 nan2 。
- tou2 gan1 lai2 bo2 dan1 ya2 xia4 ， de2 yu3 ya2 weng1 jin4 yi4 huan1 。
- dan1 ya2 zhi1 ting2 dang1 shi2 dian1 ， po4 zhu2 ban4 shan1 yin3 han2 quan2 。
- quan2 liu2 yan3 ying4 zai4 mu4 miao3 ， you3 ruo4 bai2 niao3 fei1 lin2 jian4 。
- wang3 wang3 sui2 feng1 zuo4 wu4 yu3 ， shi1 ren2 jin1 lü3 man3 ting2 qian2 。
- dan1 ya2 weng1 ， ai4 dan1 ya2 ， qi4 guan1 ji1 nian2 ya2 xia4 jia1 。
- er2 sun1 zhao4 chuan2 bao4 jiu3 weng4 ， zui4 li3 chang2 ge1 hui1 diao4 ju1 。
- wu2 jiang1 qiu2 tui4 yu3 weng1 you2 ， xue2 weng1 ge1 zui4 zai4 yu2 zhou1 。
- guan1 li4 sui2 ren2 wang3 wei4 de2 ， que4 wang4 dan1 ya2 can2 fu4 xiu1 。

## 注释

## 译文

## 赏析
