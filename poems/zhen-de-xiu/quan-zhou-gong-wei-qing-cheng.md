---
id: zhen-de-xiu-quan-zhou-gong-wei-qing-cheng
title: 泉州貢闈慶成
titlePinyin: quan2 zhou1 gong4 wei2 qing4 cheng2
titleSlug: quan-zhou-gong-wei-qing-cheng
author: 真德秀
authorPinyin: zhen1 de2 xiu4
authorSlug: zhen-de-xiu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 維南有州古佛國，選佛場開自疇昔。
- 誰歟經始梅溪翁，萬桂森森皆手植。
- 文風日盛賢材多，粉袍立鵠肩相摩。
- 萬間庇士豈不欲，環視柰無餘地何。
- 那知吉壤在咫尺，鬼神撝呵天所惜。
- 一朝幻出青瑶宮，山靈獻卜龍避席。
- 昔虞局促今恢舒，乘黄騁足騰康衢。
- 闢新葺舊兩輝映，美哉輪奐雄規橅。
- 歲直金虬大魁出，賸喜慶成逢此日。
- 來春甲子又一周，天相吾泉真可必。
- 蟬聯四坐皆豪英，一樽敬爲諸君傾。
- 浮雲富貴靡定態，要看名節留芬馨。
- 我今歸作漁樵侶，清夢猶馳筍江滸。
- 鳳鳴側耳聽朝陽，把酒空山爲起舞。

## 拼音

- wei2 nan2 you3 zhou1 gu3 fo2 guo2 ， xuan3 fo2 chang3 kai1 zi4 chou2 xi1 。
- shui2 yu2 jing1 shi3 mei2 xi1 weng1 ， wan4 gui4 sen1 sen1 jie1 shou3 zhi2 。
- wen2 feng1 ri4 sheng4 xian2 cai2 duo1 ， fen3 pao2 li4 hu2 jian1 xiang1 mo2 。
- wan4 jian4 bi4 shi4 qi3 bu2 yu4 ， huan2 shi4 nai4 wu2 yu2 di4 he2 。
- na4 zhi1 ji2 rang3 zai4 zhi3 chi3 ， gui3 shen2 hui1 he1 tian1 suo3 xi1 。
- yi4 zhao1 huan4 chu1 qing1 yao2 gong1 ， shan1 ling2 xian4 bu3 long2 bi4 xi2 。
- xi1 yu2 ju2 cu4 jin1 hui1 shu1 ， cheng2 huang2 cheng3 zu2 teng2 kang1 qu2 。
- pi4 xin1 qi4 jiu4 liang3 hui1 ying4 ， mei3 zai1 lun2 huan4 xiong2 gui1 mo2 。
- sui4 zhi2 jin1 qiu2 da4 kui2 chu1 ， sheng4 xi3 qing4 cheng2 feng2 ci3 ri4 。
- lai2 chun1 jia3 zi3 you4 yi4 zhou1 ， tian1 xiang1 wu2 quan2 zhen1 ke3 bi4 。
- chan2 lian2 si4 zuo4 jie1 hao2 ying1 ， yi4 zun1 jing4 wei2 zhu1 jun1 qing1 。
- fu2 yun2 fu4 gui4 mi2 ding4 tai4 ， yao4 kan4 ming2 jie2 liu2 fen1 xin1 。
- wo3 jin1 gui1 zuo4 yu2 qiao2 lü3 ， qing1 meng4 you2 chi2 sun3 jiang1 hu3 。
- feng4 ming2 ce4 er3 ting1 chao2 yang2 ， ba3 jiu3 kong1 shan1 wei2 qi3 wu3 。

## 注释

## 译文

## 赏析
