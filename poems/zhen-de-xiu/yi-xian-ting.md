---
id: zhen-de-xiu-yi-xian-ting
title: 挹仙亭
titlePinyin: yi4 xian1 ting2
titleSlug: yi-xian-ting
author: 真德秀
authorPinyin: zhen1 de2 xiu4
authorSlug: zhen-de-xiu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 漢宮葦篋兒呱呱，濟南梓柱陰扶疏。
- 富平家人正愉樂，安昌帝師工獻諛。
- 子真東南一尉耳，黄綬凄凉百僚底。
- 手持短疏叩天閽，義激丹衷淚橫眥。
- 翩然一朝徑拂衣，愛君無路空依依。
- 人傳九江已仙去，吳門再見是邪非。
- 神仙茫茫那可測，上帝從來賞忠直。
- 天上果有驂鸞人，合領群真朝北極。
- 自從舉手謝世間，千年白鶴何時還。
- 玉簫聲斷杉檜冷，祇餘丹竈留空山。
- 谷口之孫古膚使，亭斸青冥挹仙袂。
- 耿耿應懷貫日忠，飄飄豈羨凌雲氣。
- 我來快讀華星篇，清徹毛骨風泠然。
- 何當結茅最高頂，一榻容我分雲煙。

## 拼音

- han4 gong1 wei3 qie4 er2 gua1 gua1 ， ji4 nan2 zi3 zhu4 yin1 fu2 shu1 。
- fu4 ping2 jia1 ren2 zheng4 yu2 le4 ， an1 chang1 di4 shi1 gong1 xian4 yu2 。
- zi3 zhen1 dong1 nan2 yi2 wei4 er3 ， huang2 shou4 qi1 liang2 bai3 liao2 di3 。
- shou3 chi2 duan3 shu1 kou4 tian1 hun1 ， yi4 ji1 dan1 zhong1 lei4 heng2 zi4 。
- pian1 ran2 yi4 chao2 jing4 fu2 yi1 ， ai4 jun1 wu2 lu4 kong1 yi1 yi1 。
- ren2 chuan2 jiu3 jiang1 yi3 xian1 qu4 ， wu2 men2 zai4 jian4 shi4 xie2 fei1 。
- shen2 xian1 mang2 mang2 na4 ke3 ce4 ， shang4 di4 cong2 lai2 shang3 zhong1 zhi2 。
- tian1 shang4 guo3 you3 can1 luan2 ren2 ， he2 ling3 qun2 zhen1 chao2 bei3 ji2 。
- zi4 cong2 ju3 shou3 xie4 shi4 jian4 ， qian1 nian2 bai2 he4 he2 shi2 huan2 。
- yu4 xiao1 sheng1 duan4 shan1 gui4 leng3 ， qi2 yu2 dan1 zao4 liu2 kong1 shan1 。
- gu3 kou3 zhi1 sun1 gu3 fu1 shi3 ， ting2 zhu2 qing1 ming2 yi4 xian1 mei4 。
- geng3 geng3 ying1 huai2 guan4 ri4 zhong1 ， piao1 piao1 qi3 xian4 ling2 yun2 qi4 。
- wo3 lai2 kuai4 du2 hua2 xing1 pian1 ， qing1 che4 mao2 gu3 feng1 ling2 ran2 。
- he2 dang1 jie2 mao2 zui4 gao1 ding3 ， yi2 ta4 rong2 wo3 fen1 yun2 yan1 。

## 注释

## 译文

## 赏析
