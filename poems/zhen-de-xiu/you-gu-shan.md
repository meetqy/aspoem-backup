---
id: zhen-de-xiu-you-gu-shan
title: 游鼓山
titlePinyin: you2 gu3 shan1
titleSlug: you-gu-shan
author: 真德秀
authorPinyin: zhen1 de2 xiu4
authorSlug: zhen-de-xiu
dynasty: 宋
dynastyPinyin: song4
dynastySlug: song
tags: []
---

## 正文

- 嚴宸有追詔，趣上太守符。
- 疲民未蘇醒，還顧空躊躇。
- 來尋靈源盟，喜與佳客俱。
- 始酌清泠泉，一浣丹墨洿。
- 超然煩溽中，著身在冰壺。
- 遲明陟危亭，雲濤渺空虛。
- 煙霏倏開闔，峰巒時有無。
- 偉哉此絕觀，雄壓東南隅。
- 蒼崖萬仞立，四面環瓊琚。
- 翠木巧蔽虧，亭午清陰敷。
- 令人澹忘歸，似到真華胥。
- 憶昨泛蓮日，選勝邀朋徒。
- 摩挲巖上刻，慨仰趙與朱。
- 舉觴酹且盟，一節期終初。
- 重來三十年，恍如隔朝晡。
- 並游四五人，存者獨老癯。
- 有懷子陳子，感歎爲欷歔。
- 子抱明月終，我方長涂趨。
- 顛踣懼不免，儆省當何如。
- 願言祝同社，著力相携扶。
- 禪伯亦可人，新結峰頂廬。
- 老我故倦游，軒冕非所娛。
- 會須脫塵鞿，來依懶瓚居。

## 拼音

- yan2 chen2 you3 zhui1 zhao4 ， qu4 shang4 tai4 shou3 fu2 。
- pi2 min2 wei4 su1 xing3 ， huan2 gu4 kong1 chou2 chu2 。
- lai2 xun2 ling2 yuan2 meng2 ， xi3 yu3 jia1 ke4 ju4 。
- shi3 zhuo2 qing1 ling2 quan2 ， yi2 huan4 dan1 mo4 wu1 。
- chao1 ran2 fan2 ru4 zhong1 ， zhu4 shen1 zai4 bing1 hu2 。
- chi2 ming2 zhi4 wei1 ting2 ， yun2 tao1 miao3 kong1 xu1 。
- yan1 fei1 shu1 kai1 he2 ， feng1 luan2 shi2 you3 wu2 。
- wei3 zai1 ci3 jue2 guan1 ， xiong2 ya1 dong1 nan2 yu2 。
- cang1 ya2 wan4 ren4 li4 ， si4 mian4 huan2 qiong2 ju1 。
- cui4 mu4 qiao3 bi4 kui1 ， ting2 wu3 qing1 yin1 fu1 。
- ling4 ren2 dan4 wang4 gui1 ， si4 dao4 zhen1 hua2 xu1 。
- yi4 zuo2 fan4 lian2 ri4 ， xuan3 sheng4 yao1 peng2 tu2 。
- mo2 suo1 yan2 shang4 ke4 ， kai3 yang3 zhao4 yu3 zhu1 。
- ju3 shang1 lei4 qie3 meng2 ， yi4 jie2 qi1 zhong1 chu1 。
- zhong4 lai2 san1 shi2 nian2 ， huang3 ru2 ge2 chao2 bu1 。
- bing4 you2 si4 wu3 ren2 ， cun2 zhe3 du2 lao3 qu2 。
- you3 huai2 zi3 chen2 zi3 ， gan3 tan4 wei2 xi1 xu1 。
- zi3 bao4 ming2 yue4 zhong1 ， wo3 fang1 chang2 tu2 qu1 。
- dian1 bo2 ju4 bu4 mian3 ， jing3 sheng3 dang1 he2 ru2 。
- yuan4 yan2 zhu4 tong2 she4 ， zhu4 li4 xiang1 xie2 fu2 。
- shan4 bo2 yi4 ke3 ren2 ， xin1 jie2 feng1 ding3 lu2 。
- lao3 wo3 gu4 juan4 you2 ， xuan1 mian3 fei1 suo3 yu2 。
- hui4 xu1 tuo1 chen2 ji1 ， lai2 yi1 lan3 zan4 ju1 。

## 注释

## 译文

## 赏析
