---
id: zhen-de-xiu-chang-sha-xin-di-cheng-zhu-xue-shi
title: 長沙新第呈諸學士
titlePinyin: chang2 sha1 xin1 di4 cheng2 zhu1 xue2 shi4
titleSlug: chang-sha-xin-di-cheng-zhu-xue-shi
author: 真德秀
authorPinyin: zhen1 de2 xiu4
authorSlug: zhen-de-xiu
dynasty: 宋
dynastyPinyin: song4
dynastySlug: song
tags: []
---

## 正文

- 莫清彼瀟江，莫峻彼衡嶽。
- 澄光挾秀氣，日夜相回薄。
- 月吸珠含胎，虹貫玉生璞。
- 子方有苗裔，溫然粹而慤。
- 一童與三何，雙鳳兩鸑鷟。
- 奮身辭草萊，正論吐諤諤。
- 彤庭拜恩歸，天香尚盈握。
- 良才國之寶，一見我心樂。
- 平生功名會，萬里初著脚。
- 永肩致主念，更勉經世學。
- 錙銖分義利，毫縷辨純駁。
- 相期激清風，與俗洗氛濁。
- 誰歟指其南，是邦有先覺。

## 拼音

- mo4 qing1 bi3 xiao1 jiang1 ， mo4 jun4 bi3 heng2 yue4 。
- cheng2 guang1 xie2 xiu4 qi4 ， ri4 ye4 xiang1 hui2 bao2 。
- yue4 xi1 zhu1 han2 tai1 ， hong2 guan4 yu4 sheng1 pu2 。
- zi3 fang1 you3 miao2 yi4 ， wen1 ran2 cui4 er2 que4 。
- yi4 tong2 yu3 san1 he2 ， shuang1 feng4 liang3 yue4 zhuo2 。
- fen4 shen1 ci2 cao3 lai2 ， zheng4 lun4 tu3 e4 e4 。
- tong2 ting2 bai4 en1 gui1 ， tian1 xiang1 shang4 ying2 wo4 。
- liang2 cai2 guo2 zhi1 bao3 ， yi2 jian4 wo3 xin1 le4 。
- ping2 sheng1 gong1 ming2 hui4 ， wan4 li3 chu1 zhu4 jiao3 。
- yong3 jian1 zhi4 zhu3 nian4 ， geng4 mian3 jing1 shi4 xue2 。
- zi1 zhu1 fen1 yi4 li4 ， hao2 lü3 bian4 chun2 bo2 。
- xiang1 qi1 ji1 qing1 feng1 ， yu3 su2 xi3 fen1 zhuo2 。
- shui2 yu2 zhi3 qi2 nan2 ， shi4 bang1 you3 xian1 jue2 。

## 注释

## 译文

## 赏析
