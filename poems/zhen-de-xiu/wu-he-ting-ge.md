---
id: zhen-de-xiu-wu-he-ting-ge
title: 舞鶴亭歌
titlePinyin: wu3 he4 ting2 ge1
titleSlug: wu-he-ting-ge
author: 真德秀
authorPinyin: zhen1 de2 xiu4
authorSlug: zhen-de-xiu
dynasty: 宋
dynastyPinyin: song4
dynastySlug: song
tags: []
---

## 正文

- 舞鶴亭空亭，無鶴胡爲名。
- 亦如西山賦招鶴，無鶴可招也不惡。
- 何必玄裳縞袖二八真娉婷，想像標致便足使人毛骨清。
- 仙翁好鶴非徒爾，鶴德從來比君子。
- 坡仙自謂吾不如，今翁與坡豈其殊。
- 蒼苔白石有餘樂，一似簞瓢甘澹泊。
- 笑殺飛鳶太不靈，貪腥嗜腐譁然爭。
- 九臯一唳醒人耳，又如片言之善應千里。
- 更笑荒林老木終日號畢逋，說吉說凶誰聽渠。
- 仙翁愛鶴愛其德，我讀翁詩三歎息。
- 便好從翁痛飲醉倒斯亭邊，振袂起舞學胎仙。

## 拼音

- wu3 he4 ting2 kong1 ting2 ， wu2 he4 hu2 wei2 ming2 。
- yi4 ru2 xi1 shan1 fu4 zhao1 he4 ， wu2 he4 ke3 zhao1 ye3 bu2 e4 。
- he2 bi4 xuan2 shang0 gao3 xiu4 er4 ba1 zhen1 ping1 ting2 ， xiang3 xiang4 biao1 zhi4 bian4 zu2 shi3 ren2 mao2 gu3 qing1 。
- xian1 weng1 hao3 he4 fei1 tu2 er3 ， he4 de2 cong2 lai2 bi3 jun1 zi3 。
- po1 xian1 zi4 wei4 wu2 bu4 ru2 ， jin1 weng1 yu3 po1 qi3 qi2 shu1 。
- cang1 tai2 bai2 shi2 you3 yu2 le4 ， yi2 si4 dan1 piao2 gan1 dan4 bo2 。
- xiao4 sha1 fei1 yuan1 tai4 bu4 ling2 ， tan1 xing1 shi4 fu3 hua2 ran2 zheng1 。
- jiu3 gao1 yi2 li4 xing3 ren2 er3 ， you4 ru2 pian4 yan2 zhi1 shan4 ying1 qian1 li3 。
- geng4 xiao4 huang1 lin2 lao3 mu4 zhong1 ri4 hao4 bi4 bu1 ， shuo1 ji2 shuo1 xiong1 shui2 ting1 qu2 。
- xian1 weng1 ai4 he4 ai4 qi2 de2 ， wo3 du2 weng1 shi1 san1 tan4 xi1 。
- bian4 hao3 cong2 weng1 tong4 yin3 zui4 dao3 si1 ting2 bian1 ， zhen4 mei4 qi3 wu3 xue2 tai1 xian1 。

## 注释

## 译文

## 赏析
