---
id: li-zi-zhong-yun-dang-wan-ge-huang-que-mei-qi-xi-qi-shang-yi-xi-feng-yu-sa-zhi-hu-wen-you-sha-sheng-hu-tong-shi-zhi-nai-qu-nie-ye-gu-wei-zhi-fu-huang-tou-que
title: 篔簹萬箇黄雀每棲息其上一昔風雨颯至忽聞有殺聲呼童視之乃鼩嚙也故爲之賦黄頭雀
titlePinyin: yun2 dang1 wan4 ge4 huang2 que4 mei3 qi1 xi1 qi2 shang4 yi4 xi1 feng1 yu3 sa4 zhi4 hu1 wen2 you3 sha1 sheng1 hu1 tong2 shi4 zhi1 nai3 qu2 nie4 ye3 gu4 wei2 zhi1 fu4 huang2 tou2 que4
titleSlug: yun-dang-wan-ge-huang-que-mei-qi-xi-qi-shang-yi-xi-feng-yu-sa-zhi-hu-wen-you-sha-sheng-hu-tong-shi-zhi-nai-qu-nie-ye-gu-wei-zhi-fu-huang-tou-que
author: 李自中
authorPinyin: li3 zi4 zhong1
authorSlug: li-zi-zhong
dynasty: 宋
dynastyPinyin: song4
dynastySlug: song
tags: []
---

## 正文

- 黄頭雀，觜交交，尾倬倬，突然散去雲路邈。
- 東村四面禾黍稠，欲下未下驚呼儔。
- 牛羊上山鷄犬睡，翩躚蹙步來相求。
- 日斜深塹有羅網，投宿青冥依篠蕩。
- 沙鳴羊角轉崢嶸，蹴踏虬枝猶倔强。
- 誰知簷下息爾軀，夜半瀝血逢精鼩。
- 唇焦舌爛救不得，一縷性命才須臾。
- 君不見螳螂捕蟬上高樹，企足昂頭忘反顧。
- 人生吞噬更可憐，臘月未窮誰悔悟。

## 拼音

- huang2 tou2 que4 ， zi1 jiao1 jiao1 ， wei3 zhuo1 zhuo1 ， tu1 ran2 san4 qu4 yun2 lu4 miao3 。
- dong1 cun1 si4 mian4 he2 shu3 chou2 ， yu4 xia4 wei4 xia4 jing1 hu1 chou2 。
- niu2 yang2 shang4 shan1 ji1 quan3 shui4 ， pian1 xian1 cu4 bu4 lai2 xiang1 qiu2 。
- ri4 xie2 shen1 qian4 you3 luo2 wang3 ， tou2 su4 qing1 ming2 yi1 xiao3 dang4 。
- sha1 ming2 yang2 jiao3 zhuan3 zheng1 rong2 ， cu4 ta4 qiu2 zhi1 you2 jue2 jiang4 。
- shui2 zhi1 yan2 xia4 xi1 er3 qu1 ， ye4 ban4 li4 xue4 feng2 jing1 qu2 。
- chun2 jiao1 she2 lan4 jiu4 bu4 de2 ， yi4 lü3 xing4 ming4 cai2 xu1 yu2 。
- jun1 bu2 jian4 tang2 lang2 bu3 chan2 shang4 gao1 shu4 ， qi3 zu2 ang2 tou2 wang4 fan3 gu4 。
- ren2 sheng1 tun1 shi4 geng4 ke3 lian2 ， la4 yue4 wei4 qiong2 shui2 hui3 wu4 。

## 注释

## 译文

## 赏析
