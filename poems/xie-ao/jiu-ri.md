---
id: xie-ao-jiu-ri
title: 九日
titlePinyin: jiu3 ri4
titleSlug: jiu-ri
author: 謝翱
authorPinyin: xie4 ao2
authorSlug: xie-ao
dynasty: 宋
dynastyPinyin: song4
dynastySlug: song
tags: []
---

## 正文

- 秋風颯以至，今日重陽日。
- 眼明對南山，尚想陶彭澤。
- 向來建威幕，頗見有此客。
- 驅車不小留，駕言公田秫。
- 一朝又棄去，此意誰能識。
- 寄奴趣殊禮，風旨來自北。
- 只今王江州，建國功第一。
- 故是何珉孫，舉動良足惜。
- 飲愧望柴桑，稍以自湔滌。
- 殷勤白衣餉，猶恐不我即。
- 中路候藍輿，要致已甚迫。
- 葛巾赤兩脚，頹然向林宅。
- 此翁本坦蕩，焉能苦違物。
- 雖然可計取，中實未易屈。
- 華軒又何羨，自載返蓬蓽。
- 終身書甲子，往往義形色。
- 如使磷與緇，安得爲玉雪。
- 籬邊菊弄黄，粲粲正堪摘。
- 我方持空觴，千載高風激。

## 拼音

- qiu1 feng1 sa4 yi3 zhi4 ， jin1 ri4 zhong4 yang2 ri4 。
- yan3 ming2 dui4 nan2 shan1 ， shang4 xiang3 tao2 peng2 ze2 。
- xiang4 lai2 jian4 wei1 mu4 ， po1 jian4 you3 ci3 ke4 。
- qu1 ju1 bu4 xiao3 liu2 ， jia4 yan2 gong1 tian2 shu2 。
- yi4 zhao1 you4 qi4 qu4 ， ci3 yi4 shui2 neng2 shi2 。
- ji4 nu2 qu4 shu1 li3 ， feng1 zhi3 lai2 zi4 bei3 。
- zhi1 jin1 wang2 jiang1 zhou1 ， jian4 guo2 gong1 di4 yi1 。
- gu4 shi4 he2 min2 sun1 ， ju3 dong4 liang2 zu2 xi1 。
- yin3 kui4 wang4 chai2 sang1 ， shao1 yi3 zi4 jian1 di2 。
- yin1 qin2 bai2 yi1 xiang3 ， you2 kong3 bu4 wo3 ji2 。
- zhong1 lu4 hou4 lan2 yu2 ， yao4 zhi4 yi3 shen4 po4 。
- ge2 jin1 chi4 liang3 jiao3 ， tui2 ran2 xiang4 lin2 zhai2 。
- ci3 weng1 ben3 tan3 dang4 ， yan1 neng2 ku3 wei2 wu4 。
- sui1 ran2 ke3 ji4 qu3 ， zhong1 shi2 wei4 yi4 qu1 。
- hua2 xuan1 you4 he2 xian4 ， zi4 zai4 fan3 peng2 bi4 。
- zhong1 shen1 shu1 jia3 zi3 ， wang3 wang3 yi4 xing2 se4 。
- ru2 shi3 lin2 yu3 zi1 ， an1 de2 wei2 yu4 xue3 。
- li2 bian1 ju2 nong4 huang2 ， can4 can4 zheng4 kan1 zhai1 。
- wo3 fang1 chi2 kong1 shang1 ， qian1 zai4 gao1 feng1 ji1 。

## 注释

## 译文

## 赏析
