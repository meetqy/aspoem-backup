---
id: xie-ao-bao-zhuang-shan-xun-huang-ti-xing-zhen-jiu-bi-di-chu
title: 寶幢山尋黄提刑震舊避地處
titlePinyin: bao3 zhuang4 shan1 xun2 huang2 ti2 xing2 zhen4 jiu4 bi4 di4 chu3
titleSlug: bao-zhuang-shan-xun-huang-ti-xing-zhen-jiu-bi-di-chu
author: 謝翱
authorPinyin: xie4 ao2
authorSlug: xie-ao
dynasty: 宋
dynastyPinyin: song4
dynastySlug: song
tags: []
---

## 正文

- 甬東寺裏逢陳若，雙袖龍鍾行带索。
- 問知黄公舊避逃，寶幢山下坐叢薄。
- 日惟一食禱先靈，不願拾得不死藥。
- 仰天呼號得正終，一往不復至城郭。
- 公初著書女立旁，公死母亡家濩落。
- 子爲戶曹取公女，欲敘因由無與語。
- 得來與子行林莽，月落山空識其處。

## 拼音

- yong3 dong1 si4 li3 feng2 chen2 ruo4 ， shuang1 xiu4 long2 zhong1 xing2 dai4 suo3 。
- wen4 zhi1 huang2 gong1 jiu4 bi4 tao2 ， bao3 zhuang4 shan1 xia4 zuo4 cong2 bao2 。
- ri4 wei2 yi1 shi2 dao3 xian1 ling2 ， bu2 yuan4 shi2 de2 bu4 si3 yao4 。
- yang3 tian1 hu1 hao4 de2 zheng4 zhong1 ， yi4 wang3 bu2 fu4 zhi4 cheng2 guo1 。
- gong1 chu1 zhu4 shu1 nü3 li4 pang2 ， gong1 si3 mu3 wang2 jia1 hu4 luo4 。
- zi3 wei2 hu4 cao2 qu3 gong1 nü3 ， yu4 xu4 yin1 you2 wu2 yu3 yu3 。
- de2 lai2 yu3 zi3 xing2 lin2 mang3 ， yue4 luo4 shan1 kong1 shi2 qi2 chu3 。

## 注释

## 译文

## 赏析
