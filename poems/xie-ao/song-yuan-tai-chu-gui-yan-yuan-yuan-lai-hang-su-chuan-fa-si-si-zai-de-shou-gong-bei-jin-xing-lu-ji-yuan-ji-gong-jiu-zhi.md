---
id: xie-ao-song-yuan-tai-chu-gui-yan-yuan-yuan-lai-hang-su-chuan-fa-si-si-zai-de-shou-gong-bei-jin-xing-lu-ji-yuan-ji-gong-jiu-zhi
title: 送袁太初歸剡原袁來杭宿傳法寺寺在德壽宮北今行路及園即宮舊址
titlePinyin: song4 yuan2 tai4 chu1 gui1 yan3 yuan2 yuan2 lai2 hang2 su4 chuan2 fa3 si4 si4 zai4 de2 shou4 gong1 bei3 jin1 xing2 lu4 ji2 yuan2 ji2 gong1 jiu4 zhi3
titleSlug: song-yuan-tai-chu-gui-yan-yuan-yuan-lai-hang-su-chuan-fa-si-si-zai-de-shou-gong-bei-jin-xing-lu-ji-yuan-ji-gong-jiu-zhi
author: 謝翱
authorPinyin: xie4 ao2
authorSlug: xie-ao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 大雷山下鄞江口，石濕落星海涵斗。
- 莓苔瑣窗居鬼神，散髪天衣夜行酒。
- 百年綺語墮凡塵，劉公不還謝公走。
- 祇今零落三秋霜，猶說先朝人物藪。
- 道逢袁家美年少，欲挽吳潮歸兩袖。
- 自言學出戴君門，又說舒君忘年友。
- 舒君白頭爪塵垢，戴君業成衣露肘。
- 君來何處覓知音，吊古凄凉無老叟。
- 出門擇語歸計餐，顧忌慚皇無不有。
- 不如歸食空江槎，初生淡菜如珠母。
- 風帆送客來夷洲，白帢青衫談不朽。
- 君不見君今宿寺多鄞僧，耆舊能言幾人在。
- 隔牆食柏秋麝過，廢石坡陁舊南內。

## 拼音

- da4 lei2 shan1 xia4 yin2 jiang1 kou3 ， shi2 shi1 luo4 xing1 hai3 han2 dou4 。
- mei2 tai2 suo3 chuang1 ju1 gui3 shen2 ， san4 fa4 tian1 yi1 ye4 xing2 jiu3 。
- bai3 nian2 qi3 yu3 duo4 fan2 chen2 ， liu2 gong1 bu4 huan2 xie4 gong1 zou3 。
- qi2 jin1 ling2 luo4 san1 qiu1 shuang1 ， you2 shuo1 xian1 chao2 ren2 wu4 sou3 。
- dao4 feng2 yuan2 jia1 mei3 nian2 shao4 ， yu4 wan3 wu2 chao2 gui1 liang3 xiu4 。
- zi4 yan2 xue2 chu1 dai4 jun1 men2 ， you4 shuo1 shu1 jun1 wang4 nian2 you3 。
- shu1 jun1 bai2 tou2 zhua3 chen2 gou4 ， dai4 jun1 ye4 cheng2 yi1 lu4 zhou3 。
- jun1 lai2 he2 chu3 mi4 zhi1 yin1 ， diao4 gu3 qi1 liang2 wu2 lao3 sou3 。
- chu1 men2 ze2 yu3 gui1 ji4 can1 ， gu4 ji4 can2 huang2 wu2 bu4 you3 。
- bu4 ru2 gui1 shi2 kong1 jiang1 cha2 ， chu1 sheng1 dan4 cai4 ru2 zhu1 mu3 。
- feng1 fan1 song4 ke4 lai2 yi2 zhou1 ， bai2 qia4 qing1 shan1 tan2 bu4 xiu3 。
- jun1 bu2 jian4 jun1 jin1 su4 si4 duo1 yin2 seng1 ， qi2 jiu4 neng2 yan2 ji1 ren2 zai4 。
- ge2 qiang2 shi2 bai3 qiu1 she4 guo4 ， fei4 shi2 po1 tuo2 jiu4 nan2 nei4 。

## 注释

## 译文

## 赏析
