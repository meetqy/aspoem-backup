---
id: xie-ao-za-yan-song-zheng-zhu-bo-yan-zhi-guan-chang-hua
title: 雜言送鄭主簿炎之官昌化
titlePinyin: za2 yan2 song4 zheng4 zhu3 bo2 yan2 zhi1 guan1 chang1 hua4
titleSlug: za-yan-song-zheng-zhu-bo-yan-zhi-guan-chang-hua
author: 謝翱
authorPinyin: xie4 ao2
authorSlug: xie-ao
dynasty: 宋
dynastyPinyin: song4
dynastySlug: song
tags: []
---

## 正文

- 劉先生，名肩吾，閩中詞賦天下無。
- 當年戰藝誇顔色，進士出身兩回得。
- 盧公里人正在朝，相見相逢九官宅。
- 余時猶弱起慨忼，謂此未足榮其鄉。
- 丈夫事業在簡冊，要令姓字留耿光。
- 繼聞鄭君年最少，人物氣象尤堂堂。
- 白鹿山南介公後，禽蛟兩祭獅子王。
- 夢魂欲見無由據，側荔芭蕉春復暮。
- 時移乃爾來霅間，因作廣文求主簿。
- 顧予多病澀語言，面垢毛焦著麻布。
- 山中乞食城中歸，徵詩送贈非所宜。
- 已聞之戍嚮昌化，此地人傳多畏怕。
- 龍居嗜燕烟入巢，病甲垂櫩腥雨下。
- 又聞山鬼吹燈夜，來向人家避官舍。
- 君持何術徑往居此無百憂，便將天雷斧柄塞鬼穴。
- 巫山鐵鏁沈龍湫，祇足自亂不得休。
- 豈知從心致禱動幽隠，使龍無嗜鬼無愁，不知君能致此不。
- 龍不須酹以酒，鬼不須祭以肉。
- 秋旗卷雨曉案烟，時向縣齋望天目。

## 拼音

- liu2 xian1 sheng0 ， ming2 jian1 wu2 ， min3 zhong1 ci2 fu4 tian1 xia4 wu2 。
- dang1 nian2 zhan4 yi4 kua1 yan2 se4 ， jin4 shi4 chu1 shen1 liang3 hui2 de2 。
- lu2 gong1 li3 ren2 zheng4 zai4 chao2 ， xiang1 jian4 xiang1 feng2 jiu3 guan1 zhai2 。
- yu2 shi2 you2 ruo4 qi3 kai3 kang1 ， wei4 ci3 wei4 zu2 rong2 qi2 xiang1 。
- zhang4 fu0 shi4 ye4 zai4 jian3 ce4 ， yao4 ling4 xing4 zi4 liu2 geng3 guang1 。
- ji4 wen2 zheng4 jun1 nian2 zui4 shao3 ， ren2 wu4 qi4 xiang4 you2 tang2 tang2 。
- bai2 lu4 shan1 nan2 jie4 gong1 hou4 ， qin2 jiao1 liang3 ji4 shi1 zi3 wang2 。
- meng4 hun2 yu4 jian4 wu2 you2 ju4 ， ce4 li4 ba1 jiao1 chun1 fu4 mu4 。
- shi2 yi2 nai3 er3 lai2 zha4 jian4 ， yin1 zuo4 guang3 wen2 qiu2 zhu3 bo2 。
- gu4 yu3 duo1 bing4 se4 yu3 yan2 ， mian4 gou4 mao2 jiao1 zhu4 ma2 bu4 。
- shan1 zhong1 qi3 shi2 cheng2 zhong1 gui1 ， zhi3 shi1 song4 zeng4 fei1 suo3 yi2 。
- yi3 wen2 zhi1 shu4 xiang4 chang1 hua4 ， ci3 di4 ren2 chuan2 duo1 wei4 pa4 。
- long2 ju1 shi4 yan4 yan1 ru4 chao2 ， bing4 jia3 chui2 yan2 xing1 yu3 xia4 。
- you4 wen2 shan1 gui3 chui1 deng1 ye4 ， lai2 xiang4 ren2 jia1 bi4 guan1 she4 。
- jun1 chi2 he2 shu4 jing4 wang3 ju1 ci3 wu2 bai3 you1 ， bian4 jiang1 tian1 lei2 fu3 bing3 sai1 gui3 xue2 。
- wu1 shan1 tie3 suo3 shen3 long2 qiu1 ， qi2 zu2 zi4 luan4 bu4 de2 xiu1 。
- qi3 zhi1 cong2 xin1 zhi4 dao3 dong4 you1 yin3 ， shi3 long2 wu2 shi4 gui3 wu2 chou2 ， bu4 zhi1 jun1 neng2 zhi4 ci3 bu4 。
- long2 bu4 xu1 lei4 yi3 jiu3 ， gui3 bu4 xu1 ji4 yi3 rou4 。
- qiu1 qi2 juan4 yu3 xiao3 an4 yan1 ， shi2 xiang4 xian4 zhai1 wang4 tian1 mu4 。

## 注释

## 译文

## 赏析
