---
id: zhang-ming-zhong-ou-yang-xin-qing-fu-wei-yao
title: 歐陽新卿賦薇藥
titlePinyin: ou1 yang2 xin1 qing1 fu4 wei1 yao4
titleSlug: ou-yang-xin-qing-fu-wei-yao
author: 張明中
authorPinyin: zhang1 ming2 zhong1
authorSlug: zhang-ming-zhong
dynasty: 宋
dynastyPinyin: song4
dynastySlug: song
tags: []
---

## 正文

- 東皇又罷調春手，花飛十不啻八九。
- 不論韋曲與少城，卸盡錦機忍回首。
- 唯餘芍藥不攙先，却與薔薇相爭妍。
- 小欄逼束恣嬌姹，高架支撐儘蔓延。
- 倡花冶蕊都妝靚，贏得先開不相見。
- 若令環列見傾城，羞殺群芳爭掩面。
- 瑞雲吹紫染二葩，只讓西京一魏家。
- 新佩荷囊重漬色，更乘蘭馥七香車。
- 主人壽樂獻壽觴，哦詩都带花邊香。
- 看來詩胞雲夢豁，只愁拶破古錦囊。
- 昨宵點滴山間雨，弄晴賸著花上露。
- 主人曉起試吸將，便得長生之妙處。
- 醉潮玉頰十分紅，主人與花恰相同。
- 興來持酒繞豔叢，更折繁枝簪席東。
- 看花醉眼未惺鬆，忽然跳入花蕊宮。
- 壽仙喜與花仙逢，更入太史滑稽中。

## 拼音

- dong1 huang2 you4 ba4 diao4 chun1 shou3 ， hua1 fei1 shi2 bu2 chi4 ba1 jiu3 。
- bu2 lun4 wei2 qu3 yu3 shao3 cheng2 ， xie4 jin4 jin3 ji1 ren3 hui2 shou3 。
- wei2 yu2 shao2 yao4 bu4 chan1 xian1 ， que4 yu3 qiang2 wei1 xiang1 zheng1 yan2 。
- xiao3 lan2 bi1 shu4 zi4 jiao1 cha4 ， gao1 jia4 zhi1 cheng1 jin3 man4 yan2 。
- chang4 hua1 ye3 rui3 dou1 zhuang1 jing4 ， ying2 de2 xian1 kai1 bu4 xiang1 jian4 。
- ruo4 ling4 huan2 lie4 jian4 qing1 cheng2 ， xiu1 sha1 qun2 fang1 zheng1 yan3 mian4 。
- rui4 yun2 chui1 zi3 ran3 er4 pa1 ， zhi1 rang4 xi1 jing1 yi2 wei4 jia1 。
- xin1 pei4 he2 nang2 zhong4 zi4 se4 ， geng4 cheng2 lan2 fu4 qi1 xiang1 ju1 。
- zhu3 ren2 shou4 le4 xian4 shou4 shang1 ， o4 shi1 dou1 dai4 hua1 bian1 xiang1 。
- kan4 lai2 shi1 bao1 yun2 meng4 huo1 ， zhi1 chou2 za1 po4 gu3 jin3 nang2 。
- zuo2 xiao1 dian3 di1 shan1 jian4 yu3 ， nong4 qing2 sheng4 zhu4 hua1 shang4 lu4 。
- zhu3 ren2 xiao3 qi3 shi4 xi1 jiang1 ， bian4 de2 chang2 sheng1 zhi1 miao4 chu3 。
- zui4 chao2 yu4 jia2 shi2 fen1 hong2 ， zhu3 ren2 yu3 hua1 qia4 xiang1 tong2 。
- xing1 lai2 chi2 jiu3 rao4 yan4 cong2 ， geng4 zhe2 fan2 zhi1 zan1 xi2 dong1 。
- kan4 hua1 zui4 yan3 wei4 xing1 song1 ， hu1 ran2 tiao4 ru4 hua1 rui3 gong1 。
- shou4 xian1 xi3 yu3 hua1 xian1 feng2 ， geng4 ru4 tai4 shi3 hua2 ji1 zhong1 。

## 注释

## 译文

## 赏析
