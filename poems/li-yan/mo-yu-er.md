---
id: li-yan-mo-yu-er
title: 摸鱼儿
titlePinyin: mo1 yu2 er0
titleSlug: mo-yu-er
author: 李演
authorPinyin: li3 yan3
authorSlug: li-yan
dynasty: 宋
dynastyPinyin: song4
dynastySlug: song
tags: []
---

## 正文

- 又西风、四桥疏柳，惊蝉相对秋语。
- 琼荷万笠花云重，袅袅红衣如舞。
- 鸿北去。
- 渺岸芷汀芳，几点斜阳字。
- 吴亭旧树。
- 又系我扁舟，渔乡钓里，秋色淡归鹭。
- 长干路。
- 草莽疏烟断墅。
- 商歌如写羁旅。
- 丹溪翠岫登临事，苔屐尚黏苍土。
- 鸥且住。
- 怕月冷吟魂，婉冉空江暮。
- 明灯暗浦。
- 更短笛衔风，长云弄晚，天际画秋句。

## 拼音

- you4 xi1 feng1 、 si4 qiao2 shu1 liu3 ， jing1 chan2 xiang1 dui4 qiu1 yu3 。
- qiong2 he2 wan4 li4 hua1 yun2 zhong4 ， niao3 niao3 hong2 yi1 ru2 wu3 。
- hong2 bei3 qu4 。
- miao3 an4 zhi3 ting1 fang1 ， ji3 dian3 xie2 yang2 zi4 。
- wu2 ting2 jiu4 shu4 。
- you4 xi4 wo3 pian1 zhou1 ， yu2 xiang1 diao4 li3 ， qiu1 se4 dan4 gui1 lu4 。
- chang2 gan1 lu4 。
- cao3 mang3 shu1 yan1 duan4 shu4 。
- shang1 ge1 ru2 xie3 ji1 lü3 。
- dan1 xi1 cui4 xiu4 deng1 lin2 shi4 ， tai2 ji1 shang4 nian2 cang1 tu3 。
- ou1 qie3 zhu4 。
- pa4 yue4 leng3 yin2 hun2 ， wan3 ran3 kong1 jiang1 mu4 。
- ming2 deng1 an4 pu3 。
- geng4 duan3 di2 xian2 feng1 ， chang2 yun2 nong4 wan3 ， tian1 ji4 hua4 qiu1 ju4 。

## 注释

## 译文

## 赏析
