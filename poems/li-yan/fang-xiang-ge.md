---
id: li-yan-fang-xiang-ge
title: 方響歌
titlePinyin: fang1 xiang3 ge1
titleSlug: fang-xiang-ge
author: 李沇
authorPinyin: li3 yan3
authorSlug: li-yan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 敲金扣石聲相凌，遙空冷靜天正澄。
- 寶缾下井轆轤急，小娃弄索傷清冰。
- 穿絲透管音未歇，迴風繞指驚泉咽。
- 季倫怒擊珊瑚摧，靈芸整鬢步搖折。
- 十六葉中侵素光，寒玲震月雜珮璫。
- 雲和不覺罷餘怨，蓮峰一夜啼琴姜。
- 急節寫商商恨促，秦愁越調逡巡足。
- 夢入仙樓戛殘曲，飛霜稜稜上秋玉。

## 拼音

- qiao1 jin1 kou4 shi2 sheng1 xiang1 ling2 ， yao2 kong1 leng3 jing4 tian1 zheng4 cheng2 。
- bao3 ping2 xia4 jing3 lu4 lu2 ji2 ， xiao3 wa2 nong4 suo3 shang1 qing1 bing1 。
- chuan1 si1 tou4 guan3 yin1 wei4 xie1 ， hui2 feng1 rao4 zhi3 jing1 quan2 yan4 。
- ji4 lun2 nu4 ji1 shan1 hu2 cui1 ， ling2 yun2 zheng3 bin4 bu4 yao2 zhe2 。
- shi2 liu4 ye4 zhong1 qin1 su4 guang1 ， han2 ling2 zhen4 yue4 za2 pei4 dang1 。
- yun2 he2 bu4 jue2 ba4 yu2 yuan4 ， lian2 feng1 yi2 ye4 ti2 qin2 jiang1 。
- ji2 jie2 xie3 shang1 shang1 hen4 cu4 ， qin2 chou2 yue4 diao4 qun1 xun2 zu2 。
- meng4 ru4 xian1 lou2 jia2 can2 qu3 ， fei1 shuang1 leng2 leng2 shang4 qiu1 yu4 。

## 注释

## 译文

## 赏析
