---
id: chen-shi-qing-you-huang-yang-yan
title: 遊黄楊巖
titlePinyin: you2 huang2 yang2 yan2
titleSlug: you-huang-yang-yan
author: 陳世卿
authorPinyin: chen2 shi4 qing1
authorSlug: chen-shi-qing
dynasty: 宋
dynastyPinyin: song4
dynastySlug: song
tags: []
---

## 正文

- 朔風夜號空，于隅幾枝木。
- 深山自春色，芳草不凋綠。
- 朋來得進遊，招提藏翠麓。
- 新酒赤如丹，竹萌肥勝肉。
- 一醉出門去，缺月掛修竹。
- 歸路沙溪淺，危橋濺寒玉。
- 夜過渭濱居，門庭應不俗。
- 對座寂無言，泉聲如擊築。
- 宗明更可人，相邀勤秉燭。
- 開緘得捷音，豺狼俱面北。
- 迴櫂今可矣，賞心嗟未足。
- 西去有奇巖，祥雲覆華屋。
- 箕踞列千人，未充空洞腹。
- 更約林宗俱，來伴白雲宿。

## 拼音

- shuo4 feng1 ye4 hao4 kong1 ， yu2 yu2 ji1 zhi1 mu4 。
- shen1 shan1 zi4 chun1 se4 ， fang1 cao3 bu4 diao1 lü4 。
- peng2 lai2 de2 jin4 you2 ， zhao1 ti2 cang2 cui4 lu4 。
- xin1 jiu3 chi4 ru2 dan1 ， zhu2 meng2 fei2 sheng4 rou4 。
- yi2 zui4 chu1 men2 qu4 ， que1 yue4 gua4 xiu1 zhu2 。
- gui1 lu4 sha1 xi1 qian3 ， wei1 qiao2 jian4 han2 yu4 。
- ye4 guo4 wei4 bin1 ju1 ， men2 ting2 ying1 bu4 su2 。
- dui4 zuo4 ji4 wu2 yan2 ， quan2 sheng1 ru2 ji1 zhu4 。
- zong1 ming2 geng4 ke3 ren2 ， xiang1 yao1 qin2 bing3 zhu2 。
- kai1 jian1 de2 jie2 yin1 ， chai2 lang2 ju4 mian4 bei3 。
- hui2 zhao4 jin1 ke3 yi3 ， shang3 xin1 jie1 wei4 zu2 。
- xi1 qu4 you3 qi2 yan2 ， xiang2 yun2 fu4 hua2 wu1 。
- ji1 ju4 lie4 qian1 ren2 ， wei4 chong1 kong1 dong4 fu4 。
- geng4 yue1 lin2 zong1 ju4 ， lai2 ban4 bai2 yun2 su4 。

## 注释

## 译文

## 赏析
