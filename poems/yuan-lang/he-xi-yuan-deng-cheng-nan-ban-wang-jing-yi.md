---
id: yuan-lang-he-xi-yuan-deng-cheng-nan-ban-wang-jing-yi
title: 和洗掾登城南坂望京邑
titlePinyin: he2 xi3 yuan4 deng1 cheng2 nan2 ban3 wang4 jing1 yi4
titleSlug: he-xi-yuan-deng-cheng-nan-ban-wang-jing-yi
author: 袁朗
authorPinyin: yuan2 lang3
authorSlug: yuan-lang
dynasty: 唐
dynastyPinyin: tang2
dynastySlug: tang
tags: []
---

## 正文

- 二華連陌塞，九隴統金方。
- 奧區稱富貴，重險擅雄強。
- 龍飛灞水上，鳳集岐山陽。
- 神皐多瑞蹟，列代有興王。
- 我后膺靈命，爰求宅茲土。
- 宸居法太微，建國資天府。
- 玄風叶黎庶，德澤浸區宇。
- 醒醉各相扶，謳歌從聖主。
- 南登少陵岸，還望帝城中。
- 帝城何鬱鬱，佳氣乃蔥蔥。
- 金鳳凌綺觀，璇題敞蘭宮。
- 複道東西合，交衢南北通。
- 萬國朝前殿，羣公議宣室。
- 鳴珮含早風，華蟬曜朝日。
- 栢梁宴初罷，千鍾歡未畢。
- 端拱肅巖廊，思賢聽琴瑟。
- 逶迤萬雉列，隱軫千閭布。
- 飛甍夾御溝，曲臺臨上路。
- 處處歌鐘鳴，喧闐車馬度。
- 日落長楸間，含情兩相顧。
- 是月冬之季，陰寒晝不開。
- 驚風四面集，飛雪千里迴。
- 狐白登廊廟，牛衣出草萊。
- 詎知韓長孺，無復重然灰。

## 拼音

- er4 hua2 lian2 mo4 sai1 ， jiu3 long3 tong3 jin1 fang1 。
- ao4 qu1 cheng1 fu4 gui4 ， zhong4 xian3 shan4 xiong2 qiang2 。
- long2 fei1 ba4 shui3 shang4 ， feng4 ji2 qi2 shan1 yang2 。
- shen2 gao1 duo1 rui4 ji4 ， lie4 dai4 you3 xing1 wang2 。
- wo3 hou4 ying1 ling2 ming4 ， yuan2 qiu2 zhai2 zi1 tu3 。
- chen2 ju1 fa3 tai4 wei1 ， jian4 guo2 zi1 tian1 fu3 。
- xuan2 feng1 ye4 li2 shu4 ， de2 ze2 jin4 qu1 yu3 。
- xing3 zui4 ge4 xiang1 fu2 ， ou1 ge1 cong2 sheng4 zhu3 。
- nan2 deng1 shao3 ling2 an4 ， huan2 wang4 di4 cheng2 zhong1 。
- di4 cheng2 he2 yu4 yu4 ， jia1 qi4 nai3 cong1 cong1 。
- jin1 feng4 ling2 qi3 guan1 ， xuan2 ti2 chang3 lan2 gong1 。
- fu4 dao4 dong1 xi1 he2 ， jiao1 qu2 nan2 bei3 tong1 。
- wan4 guo2 chao2 qian2 dian4 ， qun2 gong1 yi4 xuan1 shi4 。
- ming2 pei4 han2 zao3 feng1 ， hua2 chan2 yao4 zhao1 ri4 。
- bai3 liang2 yan4 chu1 ba4 ， qian1 zhong1 huan1 wei4 bi4 。
- duan1 gong3 su4 yan2 lang2 ， si1 xian2 ting1 qin2 se4 。
- wei1 yi2 wan4 zhi4 lie4 ， yin3 zhen3 qian1 lü2 bu4 。
- fei1 meng2 jia1 yu4 gou1 ， qu3 tai2 lin2 shang4 lu4 。
- chu3 chu3 ge1 zhong1 ming2 ， xuan1 tian2 ju1 ma3 du4 。
- ri4 luo4 chang2 qiu1 jian4 ， han2 qing2 liang3 xiang1 gu4 。
- shi4 yue4 dong1 zhi1 ji4 ， yin1 han2 zhou4 bu4 kai1 。
- jing1 feng1 si4 mian4 ji2 ， fei1 xue3 qian1 li3 hui2 。
- hu2 bai2 deng1 lang2 miao4 ， niu2 yi1 chu1 cao3 lai2 。
- ju4 zhi1 han2 chang2 ru2 ， wu2 fu4 zhong4 ran2 hui1 。

## 注释

## 译文

## 赏析
