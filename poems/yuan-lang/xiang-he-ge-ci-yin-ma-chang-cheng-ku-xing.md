---
id: yuan-lang-xiang-he-ge-ci-yin-ma-chang-cheng-ku-xing
title: 相和歌辭 飲馬長城窟行
titlePinyin: xiang1 he2 ge1 ci2   yin3 ma3 chang2 cheng2 ku1 xing2
titleSlug: xiang-he-ge-ci-yin-ma-chang-cheng-ku-xing
author: 袁朗
authorPinyin: yuan2 lang3
authorSlug: yuan-lang
dynasty: 唐
dynastyPinyin: tang2
dynastySlug: tang
tags: []
---

## 正文

- 朔風動秋草，清蹕長安道。
- 長城連不窮，所以隔華戎。
- 規模惟聖作，荷負曉成功。
- 鳥庭已向內，龍荒更鑿空。
- 玉關塵卷靜，金微路已通。
- 湯征隨北怨，舜詠起南風。
- 畫野功初立，綏邊事云集。
- 朝服踐狼居，凱歌旋馬邑。
- 山響傳鳳吹，霜華藻瓊鈒。
- 屬國擁節歸，單于款關入。
- 日落寒雲起，驚沙被原隰。
- 零落葉已寒，河流清且急。
- 四時徭役盡，千載干戈戢。
- 太平今若斯，汗馬竟無施。
- 惟當事筆研，歸去草封禪。

## 拼音

- shuo4 feng1 dong4 qiu1 cao3 ， qing1 bi4 chang2 an1 dao4 。
- chang2 cheng2 lian2 bu4 qiong2 ， suo3 yi3 ge2 hua2 rong2 。
- gui1 mo2 wei2 sheng4 zuo4 ， he2 fu4 xiao3 cheng2 gong1 。
- niao3 ting2 yi3 xiang4 nei4 ， long2 huang1 geng4 zao2 kong1 。
- yu4 guan1 chen2 juan4 jing4 ， jin1 wei1 lu4 yi3 tong1 。
- tang1 zheng1 sui2 bei3 yuan4 ， shun4 yong3 qi3 nan2 feng1 。
- hua4 ye3 gong1 chu1 li4 ， sui2 bian1 shi4 yun2 ji2 。
- chao2 fu2 jian4 lang2 ju1 ， kai3 ge1 xuan2 ma3 yi4 。
- shan1 xiang3 chuan2 feng4 chui1 ， shuang1 hua2 zao3 qiong2 sa4 。
- shu3 guo2 yong1 jie2 gui1 ， dan1 yu2 kuan3 guan1 ru4 。
- ri4 luo4 han2 yun2 qi3 ， jing1 sha1 bei4 yuan2 xi2 。
- ling2 luo4 ye4 yi3 han2 ， he2 liu2 qing1 qie3 ji2 。
- si4 shi2 yao2 yi4 jin4 ， qian1 zai4 gan1 ge1 ji2 。
- tai4 ping2 jin1 ruo4 si1 ， han4 ma3 jing4 wu2 shi1 。
- wei2 dang1 shi4 bi3 yan2 ， gui1 qu4 cao3 feng1 shan4 。

## 注释

## 译文

## 赏析
