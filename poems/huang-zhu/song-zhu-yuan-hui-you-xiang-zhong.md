---
id: huang-zhu-song-zhu-yuan-hui-you-xiang-zhong
title: 送朱元晦遊湘中
titlePinyin: song4 zhu1 yuan2 hui4 you2 xiang1 zhong1
titleSlug: song-zhu-yuan-hui-you-xiang-zhong
author: 黄銖
authorPinyin: huang2 zhu1
authorSlug: huang-zhu
dynasty: 宋
dynastyPinyin: song4
dynastySlug: song
tags: []
---

## 正文

- 有美人兮，蹇何爲兮中洲。
- 鳴玉佩兮，冠雲章而遠遊。
- 浮沅湘而西蹠兮，因返睇兮層丘。
- 繄發軔之指期兮，歌予懷以送之。
- 粵大道之汩湮兮，嗟惟君兮何求。
- 唐虞遠而不可見兮，鳳鳥去兮周衰。
- 翟朱之詭行兮，鄒人拒而劙之。
- 竺老氏之猖披兮，浸淫渝而益非。
- 思正氣之所繇兮，度百世而固然。
- 豈日夜而忘之兮，曰夫子之所傳。
- 髮絲絲其不斬兮，哇淫蔽兮莫開。
- 訖大振於茲時兮，余將從乎洛之湄。
- 心鬰鬰而無告兮，顧衆兆兮何知。
- 梏夜氣而不存兮，外其良而四馳。
- 彼早興而夕息兮，既日用而不能察也。
- 紛蠢蠢其倚靡兮，曰騖亂而莫之達也。
- 思存養而莫吾虧兮，所事天下而不忘繇。
- 致知以自强兮，至天下以□覽。
- 余初其性之兮，稽□墳而載陳。
- 仁與人其并致兮，道烏乎而遠身。
- 剛柔之弛張兮，一氣繚轉而無息。
- 矯吾奠夫兩間兮，又陰陽而與爲一。
- 超無極而混淪兮，精凝融而以神。
- 卒變化而不窮兮，周流通乎九垠。
- 悲空言之無所底兮，固將推乎余所行。
- 雜椒蘭以并進君兮，終何乖異而不余信。
- 既鄙棄而不吳庸兮，徒淵潜以自珍。
- 豈不鬰陶而思君兮，覬方來之以申。
- 時與時其未際兮，夷與裔兮得志。
- □冠巾之易置兮，曾樂天而不云恚。
- 曾永慨以嗟咨兮，聊遠舉乎湘中。
- 即友聲以自樂兮，蓋將切偲以益其躬。
- 山九疑而在上兮，湘流奔其在下。
- 故仁智之所樂兮，遂倘佯而辭去。
- 超兮浮兮，心若謀兮。
- 眴兮眄兮，目橫分兮。
- 鸞鳳并馭，羌不得留兮。
- 時未適當適，吾何爲東周兮。
- 亂曰：汩兮沅湘，生秋風兮。
- 商行激御，白雲東兮。
- 樹木萎落，山鬰盤兮。
- 風車雨輪，旌摇摇其行兮。
- 委蛇噎抑，多修艱兮。
- 白首倚戶，思結棘兮。
- 信莫樂兮，君乎無忘歸兮。

## 拼音

- you3 mei3 ren2 xi1 ， jian3 he2 wei2 xi1 zhong1 zhou1 。
- ming2 yu4 pei4 xi1 ， guan1 yun2 zhang1 er2 yuan3 you2 。
- fu2 yuan2 xiang1 er2 xi1 zhi2 xi1 ， yin1 fan3 di4 xi1 ceng2 qiu1 。
- yi1 fa1 ren4 zhi1 zhi3 qi1 xi1 ， ge1 yu3 huai2 yi3 song4 zhi1 。
- yue4 da4 dao4 zhi1 gu3 yan1 xi1 ， jie1 wei2 jun1 xi1 he2 qiu2 。
- tang2 yu2 yuan3 er2 bu4 ke3 jian4 xi1 ， feng4 niao3 qu4 xi1 zhou1 shuai1 。
- zhai2 zhu1 zhi1 gui3 xing2 xi1 ， zou1 ren2 ju4 er2 li2 zhi1 。
- zhu2 lao3 shi4 zhi1 chang1 pi1 xi1 ， jin4 yin2 yu2 er2 yi4 fei1 。
- si1 zheng4 qi4 zhi1 suo3 yao2 xi1 ， du4 bai3 shi4 er2 gu4 ran2 。
- qi3 ri4 ye4 er2 wang4 zhi1 xi1 ， yue1 fu1 zi3 zhi1 suo3 chuan2 。
- fa4 si1 si1 qi2 bu4 zhan3 xi1 ， wa1 yin2 bi4 xi1 mo4 kai1 。
- qi4 da4 zhen4 wu1 zi1 shi2 xi1 ， yu2 jiang1 cong2 hu1 luo4 zhi1 mei2 。
- xin1 yu4 yu4 er2 wu2 gao4 xi1 ， gu4 zhong4 zhao4 xi1 he2 zhi1 。
- gu4 ye4 qi4 er2 bu4 cun2 xi1 ， wai4 qi2 liang2 er2 si4 chi2 。
- bi3 zao3 xing1 er2 xi1 xi1 xi1 ， ji4 ri4 yong4 er2 bu4 neng2 cha2 ye3 。
- fen1 chun3 chun3 qi2 yi3 mi2 xi1 ， yue1 wu4 luan4 er2 mo4 zhi1 da2 ye3 。
- si1 cun2 yang3 er2 mo4 wu2 kui1 xi1 ， suo3 shi4 tian1 xia4 er2 bu2 wang4 yao2 。
- zhi4 zhi1 yi3 zi4 qiang2 xi1 ， zhi4 tian1 xia4 yi3 □ lan3 。
- yu2 chu1 qi2 xing4 zhi1 xi1 ， ji1 □ fen2 er2 zai4 chen2 。
- ren2 yu3 ren2 qi2 bing4 zhi4 xi1 ， dao4 wu1 hu1 er2 yuan3 shen1 。
- gang1 rou2 zhi1 chi2 zhang1 xi1 ， yi2 qi4 liao2 zhuan3 er2 wu2 xi1 。
- jiao3 wu2 dian4 fu1 liang3 jian4 xi1 ， you4 yin1 yang2 er2 yu3 wei2 yi1 。
- chao1 wu2 ji2 er2 hun4 lun2 xi1 ， jing1 ning2 rong2 er2 yi3 shen2 。
- zu2 bian4 hua4 er2 bu4 qiong2 xi1 ， zhou1 liu2 tong1 hu1 jiu3 yin2 。
- bei1 kong1 yan2 zhi1 wu2 suo3 di3 xi1 ， gu4 jiang1 tui1 hu1 yu2 suo3 xing2 。
- za2 jiao1 lan2 yi3 bing4 jin4 jun1 xi1 ， zhong1 he2 guai1 yi4 er2 bu4 yu2 xin4 。
- ji4 bi3 qi4 er2 bu4 wu2 yong1 xi1 ， tu2 yuan1 qian2 yi3 zi4 zhen1 。
- qi3 bu2 yu4 tao2 er2 si1 jun1 xi1 ， ji4 fang1 lai2 zhi1 yi3 shen1 。
- shi2 yu3 shi2 qi2 wei4 ji4 xi1 ， yi2 yu3 yi4 xi1 de2 zhi4 。
- □ guan1 jin1 zhi1 yi4 zhi4 xi1 ， ceng2 le4 tian1 er2 bu4 yun2 hui4 。
- ceng2 yong3 kai3 yi3 jie1 zi1 xi1 ， liao2 yuan3 ju3 hu1 xiang1 zhong1 。
- ji2 you3 sheng1 yi3 zi4 le4 xi1 ， gai4 jiang1 qie4 cai1 yi3 yi4 qi2 gong1 。
- shan1 jiu3 yi2 er2 zai4 shang4 xi1 ， xiang1 liu2 ben1 qi2 zai4 xia4 。
- gu4 ren2 zhi4 zhi1 suo3 le4 xi1 ， sui4 chang2 yang2 er2 ci2 qu4 。
- chao1 xi1 fu2 xi1 ， xin1 ruo4 mou2 xi1 。
- xuan4 xi1 mian3 xi1 ， mu4 heng2 fen1 xi1 。
- luan2 feng4 bing4 yu4 ， qiang1 bu4 de2 liu2 xi1 。
- shi2 wei4 shi4 dang1 shi4 ， wu2 he2 wei2 dong1 zhou1 xi1 。
- luan4 yue1 ： gu3 xi1 yuan2 xiang1 ， sheng1 qiu1 feng1 xi1 。
- shang1 hang2 ji1 yu4 ， bai2 yun2 dong1 xi1 。
- shu4 mu4 wei3 luo4 ， shan1 yu4 pan2 xi1 。
- feng1 ju1 yu3 lun2 ， jing1 yao2 yao2 qi2 xing2 xi1 。
- wei1 yi2 ye1 yi4 ， duo1 xiu1 jian1 xi1 。
- bai2 shou3 yi3 hu4 ， si1 jie2 ji2 xi1 。
- xin4 mo4 le4 xi1 ， jun1 hu1 wu2 wang4 gui1 xi1 。

## 注释

## 译文

## 赏析
