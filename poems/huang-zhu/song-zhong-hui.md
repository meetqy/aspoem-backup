---
id: huang-zhu-song-zhong-hui
title: 送仲晦
titlePinyin: song4 zhong4 hui4
titleSlug: song-zhong-hui
author: 黄銖
authorPinyin: huang2 zhu1
authorSlug: huang-zhu
dynasty: 宋
dynastyPinyin: song4
dynastySlug: song
tags: []
---

## 正文

- 靡靡歲時晏，亂山紅葉稀。
- 端居已無悰，況與親故違。
- 駕言臨廣路，惜此須臾期。
- 祖燕未云洽，雞鳴促再馳。
- 晨裝儼然隊，天澹風凄凄。
- 迤邐征人行，悵惘離言悲。
- 令德本高世，誠思開聖微。
- 虎豹文采異，幾年丹詔垂。
- 眷茲皇華寄，那得淹遐隮。
- 君王久延佇，去矣翔天墀。
- 顧我抱幽獨，已爲清世遺。
- 冥鴻聿高舉，蜩鷽何由追。
- 縈縈西郊道，晻晻朝陽暉。
- 出處自殊迹，操袪胡不怡。
- 明當逐雲月，依舊東岡陂。

## 拼音

- mi2 mi2 sui4 shi2 yan4 ， luan4 shan1 hong2 ye4 xi1 。
- duan1 ju1 yi3 wu2 cong2 ， kuang4 yu3 qin1 gu4 wei2 。
- jia4 yan2 lin2 guang3 lu4 ， xi1 ci3 xu1 yu2 qi1 。
- zu3 yan4 wei4 yun2 qia4 ， ji1 ming2 cu4 zai4 chi2 。
- chen2 zhuang1 yan3 ran2 dui4 ， tian1 dan4 feng1 qi1 qi1 。
- yi3 li3 zheng1 ren2 xing2 ， chang4 wang3 li2 yan2 bei1 。
- ling4 de2 ben3 gao1 shi4 ， cheng2 si1 kai1 sheng4 wei1 。
- hu3 bao4 wen2 cai3 yi4 ， ji1 nian2 dan1 zhao4 chui2 。
- juan4 zi1 huang2 hua2 ji4 ， na4 de2 yan1 xia2 ji1 。
- jun1 wang2 jiu3 yan2 zhu4 ， qu4 yi3 xiang2 tian1 chi2 。
- gu4 wo3 bao4 you1 du2 ， yi3 wei2 qing1 shi4 yi2 。
- ming2 hong2 yu4 gao1 ju3 ， tiao2 xue2 he2 you2 zhui1 。
- ying2 ying2 xi1 jiao1 dao4 ， an3 an3 chao2 yang2 hui1 。
- chu1 chu3 zi4 shu1 ji4 ， cao1 qu1 hu2 bu4 yi2 。
- ming2 dang1 zhu2 yun2 yue4 ， yi1 jiu4 dong1 gang1 bei1 。

## 注释

## 译文

## 赏析
