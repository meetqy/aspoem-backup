---
id: zhao-dong-xi-feng-he-zhang-yan-gong-zao-ji-nan-lou
title: 奉和張燕公早霽南樓
titlePinyin: feng4 he2 zhang1 yan4 gong1 zao3 ji4 nan2 lou2
titleSlug: feng-he-zhang-yan-gong-zao-ji-nan-lou
author: 趙冬曦
authorPinyin: zhao4 dong1 xi1
authorSlug: zhao-dong-xi
dynasty: 唐
dynastyPinyin: tang2
dynastySlug: tang
tags: []
---

## 正文

- 方曙躋南樓，凭軒肆遐矚。
- 物華蕩暄氣，春景媚晴旭。
- 川霽湘山孤，林芳楚郊縟。
- 列巖重疊翠，遠岸逶迤綠。
- 風帆摩天垠，魚艇散彎曲。
- 鴻歸鶴舞送，猨叫鶯聲續。
- 羣動皆熙熙，噫予獨羈束。
- 常欽才子意，忌鵩傷踡跼。
- 雅尚騷人文，懷沙何迫促。
- 未知二賢意，去矣從所欲。

## 拼音

- fang1 shu3 ji1 nan2 lou2 ， ping2 xuan1 si4 xia2 zhu3 。
- wu4 hua2 dang4 xuan1 qi4 ， chun1 jing3 mei4 qing2 xu4 。
- chuan1 ji4 xiang1 shan1 gu1 ， lin2 fang1 chu3 jiao1 ru4 。
- lie4 yan2 zhong4 die2 cui4 ， yuan3 an4 wei1 yi2 lü4 。
- feng1 fan1 mo2 tian1 yin2 ， yu2 ting3 san4 wan1 qu3 。
- hong2 gui1 he4 wu3 song4 ， yuan2 jiao4 ying1 sheng1 xu4 。
- qun2 dong4 jie1 xi1 xi1 ， yi1 yu3 du2 ji1 shu4 。
- chang2 qin1 cai2 zi3 yi4 ， ji4 fu2 shang1 quan2 ju2 。
- ya3 shang4 sao1 ren2 wen2 ， huai2 sha1 he2 po4 cu4 。
- wei4 zhi1 er4 xian2 yi4 ， qu4 yi3 cong2 suo3 yu4 。

## 注释

## 译文

## 赏析
