---
id: hu-su-sui-wan-jin-zhi-cheng-cheng-zhi-shi-lang-tong-yuan-wu-xue-shi
title: 歲晚禁直呈承旨侍郎同院五學士
titlePinyin: sui4 wan3 jin4 zhi2 cheng2 cheng2 zhi3 shi4 lang2 tong2 yuan4 wu3 xue2 shi4
titleSlug: sui-wan-jin-zhi-cheng-cheng-zhi-shi-lang-tong-yuan-wu-xue-shi
author: 胡宿
authorPinyin: hu2 su4
authorSlug: hu-su
dynasty: 宋
dynastyPinyin: song4
dynastySlug: song
tags: []
---

## 正文

- 廣內施重闥，承明敞直廬。
- 上清通帝所，方丈擬仙居。
- 漢后前釐席，淮王重報書。
- 時宗登賈馬，暮召得嚴徐。
- 玉至光秦璽，珠來照魏車。
- 高文參正始，密旨奉權輿。
- 王澤宣從綍，天香對滿裾。
- 論思皆藥石，咳唾亦瓊琚。
- 弱水滄波在，然山老墨餘。
- 睿篇朱雁刻，宸翰白龍攄。
- 寶肆還容礫，珍林誤植樗。
- 匪躬無謇謇，每食有渠渠。
- 寒日分宵直，繁雲向歲除。
- 九門催鑰下，三殿警籤初。
- 北斗低層掖，明河拂太虛。
- 求衣欽德盛，襆被省才疏。
- 多病長思越，知非晚學蘧。
- 煙霄叨步武，江海隔樵漁。
- 榆性誠爲鈍，葵心但欲舒。
- 日祈同舍進，躋俗到華胥。

## 拼音

- guang3 nei4 shi1 zhong4 ta4 ， cheng2 ming2 chang3 zhi2 lu2 。
- shang4 qing1 tong1 di4 suo3 ， fang1 zhang4 ni3 xian1 ju1 。
- han4 hou4 qian2 li2 xi2 ， huai2 wang2 zhong4 bao4 shu1 。
- shi2 zong1 deng1 jia3 ma3 ， mu4 zhao4 de2 yan2 xu2 。
- yu4 zhi4 guang1 qin2 xi3 ， zhu1 lai2 zhao4 wei4 ju1 。
- gao1 wen2 can1 zheng4 shi3 ， mi4 zhi3 feng4 quan2 yu2 。
- wang2 ze2 xuan1 cong2 fu2 ， tian1 xiang1 dui4 man3 ju1 。
- lun4 si1 jie1 yao4 shi2 ， hai1 tuo4 yi4 qiong2 ju1 。
- ruo4 shui3 cang1 bo1 zai4 ， ran2 shan1 lao3 mo4 yu2 。
- rui4 pian1 zhu1 yan4 ke4 ， chen2 han4 bai2 long2 shu1 。
- bao3 si4 huan2 rong2 li4 ， zhen1 lin2 wu4 zhi2 chu1 。
- fei3 gong1 wu2 jian3 jian3 ， mei3 shi2 you3 qu2 qu2 。
- han2 ri4 fen1 xiao1 zhi2 ， fan2 yun2 xiang4 sui4 chu2 。
- jiu3 men2 cui1 yue4 xia4 ， san1 dian4 jing3 qian1 chu1 。
- bei3 dou3 di1 ceng2 ye4 ， ming2 he2 fu2 tai4 xu1 。
- qiu2 yi1 qin1 de2 sheng4 ， fu2 bei4 sheng3 cai2 shu1 。
- duo1 bing4 chang2 si1 yue4 ， zhi1 fei1 wan3 xue2 qu2 。
- yan1 xiao1 dao1 bu4 wu3 ， jiang1 hai3 ge2 qiao2 yu2 。
- yu2 xing4 cheng2 wei2 dun4 ， kui2 xin1 dan4 yu4 shu1 。
- ri4 qi2 tong2 she4 jin4 ， ji1 su2 dao4 hua2 xu1 。

## 注释

## 译文

## 赏析
