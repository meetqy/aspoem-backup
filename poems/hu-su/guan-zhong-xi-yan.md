---
id: hu-su-guan-zhong-xi-yan
title: 館中錫宴
titlePinyin: guan3 zhong1 xi1 yan4
titleSlug: guan-zhong-xi-yan
author: 胡宿
authorPinyin: hu2 su4
authorSlug: hu-su
dynasty: 宋
dynastyPinyin: song4
dynastySlug: song
tags: []
---

## 正文

- 紫殿程書廣，鴻都校籍成。
- 宸心睠儒學，慈宴詔樞衡。
- 供帳來金闥，臚傳下玉京。
- 三山開秘宿，七閣敞修楹。
- 革履趨朝暇，華貂映席明。
- 弁繁星錯落，佩雜玉鏘鳴。
- 爐靜飄芳蕙，圖開識禁橙。
- 壺均天所酒，鼎薦帝餘羹。
- 夏屋彰仁洽，衢樽樂治平。
- 丹樓晨唱近，碧樹曉寒輕。
- 宇內年書有，人間月就盈。
- 非烟舒渥旨，愛日助皇情。
- 鳬藻深歡意，魚蒲溢頌聲。
- 蕭斯蒙湛湛，露彼仰英英。
- 故事留東觀，崇恩自上卿。
- 何言挈瓶陋，亦玷舉觴榮。
- 已重高門地，還歌食野苹。
- 微生徒棗鈍，弱植但葵傾。
- 就日欣逢旦，瞻河喜見清。
- 更期紆翠葆，千載詫登瀛。

## 拼音

- zi3 dian4 cheng2 shu1 guang3 ， hong2 dou1 xiao4 ji2 cheng2 。
- chen2 xin1 juan4 ru2 xue2 ， ci2 yan4 zhao4 shu1 heng2 。
- gong4 zhang4 lai2 jin1 ta4 ， lu2 chuan2 xia4 yu4 jing1 。
- san1 shan1 kai1 mi4 su4 ， qi1 ge2 chang3 xiu1 ying2 。
- ge2 lü3 qu1 chao2 xia2 ， hua2 diao1 ying4 xi2 ming2 。
- bian4 fan2 xing1 cuo4 luo4 ， pei4 za2 yu4 qiang1 ming2 。
- lu2 jing4 piao1 fang1 hui4 ， tu2 kai1 shi2 jin4 cheng2 。
- hu2 jun1 tian1 suo3 jiu3 ， ding3 jian4 di4 yu2 geng1 。
- xia4 wu1 zhang1 ren2 qia4 ， qu2 zun1 le4 zhi4 ping2 。
- dan1 lou2 chen2 chang4 jin4 ， bi4 shu4 xiao3 han2 qing1 。
- yu3 nei4 nian2 shu1 you3 ， ren2 jian4 yue4 jiu4 ying2 。
- fei1 yan1 shu1 wo4 zhi3 ， ai4 ri4 zhu4 huang2 qing2 。
- fu2 zao3 shen1 huan1 yi4 ， yu2 pu2 yi4 song4 sheng1 。
- xiao1 si1 meng2 zhan4 zhan4 ， lu4 bi3 yang3 ying1 ying1 。
- gu4 shi0 liu2 dong1 guan1 ， chong2 en1 zi4 shang4 qing1 。
- he2 yan2 qie4 ping2 lou4 ， yi4 dian4 ju3 shang1 rong2 。
- yi3 zhong4 gao1 men2 di4 ， huan2 ge1 shi2 ye3 ping2 。
- wei1 sheng1 tu2 zao3 dun4 ， ruo4 zhi2 dan4 kui2 qing1 。
- jiu4 ri4 xin1 feng2 dan4 ， zhan1 he2 xi3 jian4 qing1 。
- geng4 qi1 yu1 cui4 bao3 ， qian1 zai4 cha4 deng1 ying2 。

## 注释

## 译文

## 赏析
