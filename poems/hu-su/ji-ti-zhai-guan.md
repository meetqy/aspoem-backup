---
id: hu-su-ji-ti-zhai-guan
title: 寄題齋館
titlePinyin: ji4 ti2 zhai1 guan3
titleSlug: ji-ti-zhai-guan
author: 胡宿
authorPinyin: hu2 su4
authorSlug: hu-su
dynasty: 宋
dynastyPinyin: song4
dynastySlug: song
tags: []
---

## 正文

- 東南有仙人，玉案經近侍。
- 爲愛飛來峰，翻然下平地。
- 白雲相與栖，絳雪居嘗餌。
- 日作冷泉游，時尋徑山醉。
- 徑山有五峰，參差標紫翠。
- 西山玉芝巖，縹緲多雲氣。
- 巖間名勝僧，除館待公至。
- 施樹得楩楠，開軒對松桂。
- 啼鳥傍簷楹，鳴泉落階砌。
- 蘚徑闊三條，籃輿時一詣。
- 汲井試茶腴，援琴和松吹。
- 榮啟老來歌，華胥午間睡。
- 追隨支許遊，嘯詠羲皇治。
- 武林賢主人，官儀斗樞貴。
- 同是老成人，俱懷方外志。
- 流水與斷墁，神交復心契。
- 數幅伻山圖，三伏挂廳事。
- 長謠紫芝曲，遠寄青霞意。
- 他年羾赤霄，定挹浮丘袂。

## 拼音

- dong1 nan2 you3 xian1 ren2 ， yu4 an4 jing1 jin4 shi4 。
- wei2 ai4 fei1 lai2 feng1 ， fan1 ran2 xia4 ping2 di4 。
- bai2 yun2 xiang1 yu3 qi1 ， jiang4 xue3 ju1 chang2 er3 。
- ri4 zuo4 leng3 quan2 you2 ， shi2 xun2 jing4 shan1 zui4 。
- jing4 shan1 you3 wu3 feng1 ， can1 cha4 biao1 zi3 cui4 。
- xi1 shan1 yu4 zhi1 yan2 ， piao3 miao3 duo1 yun2 qi4 。
- yan2 jian4 ming2 sheng4 seng1 ， chu2 guan3 dai4 gong1 zhi4 。
- shi1 shu4 de2 pian2 nan2 ， kai1 xuan1 dui4 song1 gui4 。
- ti2 niao3 bang4 yan2 ying2 ， ming2 quan2 luo4 jie1 qi4 。
- xian3 jing4 kuo4 san1 tiao2 ， lan2 yu2 shi2 yi2 yi4 。
- ji2 jing3 shi4 cha2 yu2 ， yuan2 qin2 he2 song1 chui1 。
- rong2 qi3 lao3 lai2 ge1 ， hua2 xu1 wu3 jian4 shui4 。
- zhui1 sui2 zhi1 xu1 you2 ， xiao4 yong3 xi1 huang2 zhi4 。
- wu3 lin2 xian2 zhu3 ren2 ， guan1 yi2 dou4 shu1 gui4 。
- tong2 shi4 lao3 cheng2 ren2 ， ju4 huai2 fang1 wai4 zhi4 。
- liu2 shui3 yu3 duan4 man4 ， shen2 jiao1 fu4 xin1 qi4 。
- shu4 fu2 beng1 shan1 tu2 ， san1 fu2 gua4 ting1 shi4 。
- chang2 yao2 zi3 zhi1 qu3 ， yuan3 ji4 qing1 xia2 yi4 。
- ta1 nian2 hong2 chi4 xiao1 ， ding4 yi4 fu2 qiu1 mei4 。

## 注释

## 译文

## 赏析
