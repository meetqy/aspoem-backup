---
id: hu-su-xie-yu-shu-fei-bai-shan-zi-ge
title: 謝御書飛白扇子歌
titlePinyin: xie4 yu4 shu1 fei1 bai2 shan4 zi0 ge1
titleSlug: xie-yu-shu-fei-bai-shan-zi-ge
author: 胡宿
authorPinyin: hu2 su4
authorSlug: hu-su
dynasty: 宋
dynastyPinyin: song4
dynastySlug: song
tags: []
---

## 正文

- 聖皇多才復多藝，包犧徒云造書契。
- 坦然制作侔日星，煥有文章賁天地。
- 太宗飛白入于神，玉堂四字標奇勢。
- 寶跗一學造其精，聖祖神孫知善繼。
- 萬幾餘力表全能，三紀體仁成至治。
- 金壺貯墨奉嚴禋絃，往年大揭明堂門。
- 素龍鱗角儼欲舉，白鳳翅翼行將翻。
- 八會遼邈不可見，六書細碎何足論。
- 仁慈原廟多珍榜，河漢黼黻輝朝昏。
- 天公常敕六丁護，在在處處祥煙屯。
- 邇英叨籍侍清切，浴蘭每歲逢佳節。
- 鮫人海底織冰綃，宮工天上裁紈雪。
- 彌綸寶箑已珍華，泛灑神毫益精絕。
- 紛如薄霧翳靈芝，淡若輕雲拂初日。
- 免令常侍登御牀，就降王人頒睿札。
- 玉璽封題光姓名，孤臣拜手歡且榮。
- 暘炎扇暍昭慈眷，夙夜安民彰聖情。
- 九門纔傳妙墨出，三殿已覺薰風生。
- 標章有愧參鴻碩，視草無能裨聖明。
- 短歌莫盡形容美，微志聊依頌嘆聲。

## 拼音

- sheng4 huang2 duo1 cai2 fu4 duo1 yi4 ， bao1 xi1 tu2 yun2 zao4 shu1 qi4 。
- tan3 ran2 zhi4 zuo4 mou2 ri4 xing1 ， huan4 you3 wen2 zhang1 bi4 tian1 di4 。
- tai4 zong1 fei1 bai2 ru4 yu2 shen2 ， yu4 tang2 si4 zi4 biao1 qi2 shi4 。
- bao3 fu1 yi4 xue2 zao4 qi2 jing1 ， sheng4 zu3 shen2 sun1 zhi1 shan4 ji4 。
- wan4 ji1 yu2 li4 biao3 quan2 neng2 ， san1 ji4 ti3 ren2 cheng2 zhi4 zhi4 。
- jin1 hu2 zhu4 mo4 feng4 yan2 yin1 xian2 ， wang3 nian2 da4 jie1 ming2 tang2 men2 。
- su4 long2 lin2 jiao3 yan3 yu4 ju3 ， bai2 feng4 chi4 yi4 xing2 jiang1 fan1 。
- ba1 hui4 liao2 miao3 bu4 ke3 jian4 ， liu4 shu1 xi4 sui4 he2 zu2 lun4 。
- ren2 ci2 yuan2 miao4 duo1 zhen1 bang3 ， he2 han4 fu3 fu2 hui1 chao2 hun1 。
- tian1 gong1 chang2 chi4 liu4 ding1 hu4 ， zai4 zai4 chu3 chu3 xiang2 yan1 tun2 。
- er3 ying1 dao1 ji2 shi4 qing1 qie4 ， yu4 lan2 mei3 sui4 feng2 jia1 jie2 。
- jiao1 ren2 hai3 di3 zhi1 bing1 xiao1 ， gong1 gong1 tian1 shang4 cai2 wan2 xue3 。
- mi2 lun2 bao3 sha4 yi3 zhen1 hua2 ， fan4 sa3 shen2 hao2 yi4 jing1 jue2 。
- fen1 ru2 bao2 wu4 yi4 ling2 zhi1 ， dan4 ruo4 qing1 yun2 fu2 chu1 ri4 。
- mian3 ling4 chang2 shi4 deng1 yu4 chuang2 ， jiu4 jiang4 wang2 ren2 ban1 rui4 zha2 。
- yu4 xi3 feng1 ti2 guang1 xing4 ming2 ， gu1 chen2 bai4 shou3 huan1 qie3 rong2 。
- yang2 yan2 shan4 ye1 zhao1 ci2 juan4 ， su4 ye4 an1 min2 zhang1 sheng4 qing2 。
- jiu3 men2 cai2 chuan2 miao4 mo4 chu1 ， san1 dian4 yi3 jue2 xun1 feng1 sheng1 。
- biao1 zhang1 you3 kui4 can1 hong2 shuo4 ， shi4 cao3 wu2 neng2 bi4 sheng4 ming2 。
- duan3 ge1 mo4 jin4 xing2 rong2 mei3 ， wei1 zhi4 liao2 yi1 song4 tan4 sheng1 。

## 注释

## 译文

## 赏析
