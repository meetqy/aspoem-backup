---
id: hu-su-song-su-xian-liang-zhi-ren-yu-zhang
title: 送蘇賢良之任豫章
titlePinyin: song4 su1 xian2 liang2 zhi1 ren4 yu4 zhang1
titleSlug: song-su-xian-liang-zhi-ren-yu-zhang
author: 胡宿
authorPinyin: hu2 su4
authorSlug: hu-su
dynasty: 宋
dynastyPinyin: song4
dynastySlug: song
tags: []
---

## 正文

- 三道膠西策，詳延俯瑞蓂。
- 帝臨宣室坐，人拱太微庭。
- 捷思誰加點，危言自據經。
- 文成洛紙貴，詔下武泥馨。
- 起草分宮筆，監州駕屏星。
- 心存雲氣闕，夢繞斧文屏。
- 南國標江紀，西山占地靈。
- 檻泉通水府，窗戶接巖扃。
- 凉月依滕閣，孤風泊孺亭。
- 案書休犯慮，齋酒且忘形。
- 界道宮牆紫，規蒲禁地青。
- 歸來開院直，鼇頂架滄溟。

## 拼音

- san1 dao4 jiao1 xi1 ce4 ， xiang2 yan2 fu3 rui4 mi4 。
- di4 lin2 xuan1 shi4 zuo4 ， ren2 gong3 tai4 wei1 ting2 。
- jie2 si1 shui2 jia1 dian3 ， wei1 yan2 zi4 ju4 jing1 。
- wen2 cheng2 luo4 zhi3 gui4 ， zhao4 xia4 wu3 ni2 xin1 。
- qi3 cao3 fen1 gong1 bi3 ， jian1 zhou1 jia4 ping2 xing1 。
- xin1 cun2 yun2 qi4 que4 ， meng4 rao4 fu3 wen2 ping2 。
- nan2 guo2 biao1 jiang1 ji4 ， xi1 shan1 zhan4 di4 ling2 。
- jian4 quan2 tong1 shui3 fu3 ， chuang1 hu4 jie1 yan2 jiong1 。
- liang2 yue4 yi1 teng2 ge2 ， gu1 feng1 bo2 ru2 ting2 。
- an4 shu1 xiu1 fan4 lü4 ， zhai1 jiu3 qie3 wang4 xing2 。
- jie4 dao4 gong1 qiang2 zi3 ， gui1 pu2 jin4 di4 qing1 。
- gui1 lai2 kai1 yuan4 zhi2 ， ao2 ding3 jia4 cang1 ming2 。

## 注释

## 译文

## 赏析
