---
id: hu-su-li-bi-qing-cheng
title: 禮畢慶成
titlePinyin: li3 bi4 qing4 cheng2
titleSlug: li-bi-qing-cheng
author: 胡宿
authorPinyin: hu2 su4
authorSlug: hu-su
dynasty: 宋
dynastyPinyin: song4
dynastySlug: song
tags: []
---

## 正文

- 路寢凝中宇，星文直大辰。
- 總章裁往範，齋駕奉明禋。
- 惟聖能嚴父，於皇重饗親。
- 永懷深肅僾，昭事極精純。
- 鍾律咸韶古，衣冠黼黻新。
- 九金徠貢職，萬玉儼朝倫。
- 夷夏觀殊禮，乾祗享至仁。
- 參祠七世廟，再降六天神。
- 萬寶成秋野，千祥擁禁宸。
- 睿恩覃四海，壽域躋斯民。

## 拼音

- lu4 qin3 ning2 zhong1 yu3 ， xing1 wen2 zhi2 da4 chen2 。
- zong3 zhang1 cai2 wang3 fan4 ， zhai1 jia4 feng4 ming2 yin1 。
- wei2 sheng4 neng2 yan2 fu4 ， wu1 huang2 zhong4 xiang3 qin1 。
- yong3 huai2 shen1 su4 ai4 ， zhao1 shi4 ji2 jing1 chun2 。
- zhong1 lü4 xian2 shao2 gu3 ， yi1 guan1 fu3 fu2 xin1 。
- jiu3 jin1 lai2 gong4 zhi2 ， wan4 yu4 yan3 chao2 lun2 。
- yi2 xia4 guan1 shu1 li3 ， qian2 zhi1 xiang3 zhi4 ren2 。
- can1 ci2 qi1 shi4 miao4 ， zai4 jiang4 liu4 tian1 shen2 。
- wan4 bao3 cheng2 qiu1 ye3 ， qian1 xiang2 yong1 jin4 chen2 。
- rui4 en1 qin2 si4 hai3 ， shou4 yu4 ji1 si1 min2 。

## 注释

## 译文

## 赏析
