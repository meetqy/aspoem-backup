---
id: hu-su-feng-gong-dian-shan-ting-feng-zhao-guan-cheng
title: 奉貢殿山亭奉詔觀橙
titlePinyin: feng4 gong4 dian4 shan1 ting2 feng4 zhao4 guan1 cheng2
titleSlug: feng-gong-dian-shan-ting-feng-zhao-guan-cheng
author: 胡宿
authorPinyin: hu2 su4
authorSlug: hu-su
dynasty: 唐
dynastyPinyin: tang2
dynastySlug: tang
tags: []
---

## 正文

- 弄色金橙熟，朝元玉軑襄。
- 寶奩登美實，齋蹕駐清光。
- 高葉參雲碧，繁苞壓樹黄。
- 鮮明當早旭，採摘有新霜。
- 原廟已云薦，大家猶未嘗。
- 分頒顔在咫，捧拜手盈香。
- 凡果深何幸，孤根遠見將。
- 五行含戊己，二水出瀟湘。
- 來植清琳館，叨升白璧堂。
- 更依仙掌側，日夕近芬芳。

## 拼音

- nong4 se4 jin1 cheng2 shu2 ， chao2 yuan2 yu4 dai4 xiang1 。
- bao3 lian2 deng1 mei3 shi2 ， zhai1 bi4 zhu4 qing1 guang1 。
- gao1 ye4 can1 yun2 bi4 ， fan2 bao1 ya1 shu4 huang2 。
- xian1 ming2 dang1 zao3 xu4 ， cai3 zhai1 you3 xin1 shuang1 。
- yuan2 miao4 yi3 yun2 jian4 ， da4 jia1 you2 wei4 chang2 。
- fen1 ban1 yan2 zai4 zhi3 ， peng3 bai4 shou3 ying2 xiang1 。
- fan2 guo3 shen1 he2 xing4 ， gu1 gen1 yuan3 jian4 jiang1 。
- wu3 xing2 han2 wu4 ji3 ， er4 shui3 chu1 xiao1 xiang1 。
- lai2 zhi2 qing1 lin2 guan3 ， dao1 sheng1 bai2 bi4 tang2 。
- geng4 yi1 xian1 zhang3 ce4 ， ri4 xi1 jin4 fen1 fang1 。

## 注释

## 译文

## 赏析
