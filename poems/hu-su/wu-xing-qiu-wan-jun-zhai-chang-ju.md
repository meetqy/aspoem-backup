---
id: hu-su-wu-xing-qiu-wan-jun-zhai-chang-ju
title: 吳興秋晚郡齋長句
titlePinyin: wu2 xing1 qiu1 wan3 jun4 zhai1 chang2 ju4
titleSlug: wu-xing-qiu-wan-jun-zhai-chang-ju
author: 胡宿
authorPinyin: hu2 su4
authorSlug: hu-su
dynasty: 宋
dynastyPinyin: song4
dynastySlug: song
tags: []
---

## 正文

- 霽色初休雨，寒媒稍欲霜。
- 崦嵫驚日晏，嵔𡾊喜年康。
- 菰米迎冬熟，萍醅破社嘗。
- 霅聲寄檻冷，卞色入樓蒼。
- 弱援垂榴臉，幽叢亞菊芳。
- 牛羊馴沃野，雁鶩悅滄浪。
- 水市能爲楫，田家乞有漿。
- 溪音挐競去，村語醉相將。
- 自昔分天塹，茲州介水坊。
- 貢絲標禹土，錯繡接吳疆。
- 佳麗南朝後，鮮明茂苑旁。
- 風華在安石，文物有東陽。
- 柳客詩名馥，顔公筆勢翔。
- 山川爲吐氣，日月欲爭光。
- 異代虛墳柏，逢辰濫郡章。
- 壤歌知自化，符守信非良。
- 勇爵思長劍，高謨乏智囊。
- 葵心拱宸極，藿食念巖廊。
- 西戍方疲陝，中原久患羌。
- 邊人思李牧，天子問中郎。
- 臣僕今三世，腥羶彼一荒。
- 山西雄占隴，河曲斗分潢。
- 漢始城張掖，秦初地朔方。
- 限戎深得策，遮虜大爲防。
- 小雅亡于晉，中興屬在唐。
- 太宗神且武，貞觀粹而王。
- 都雍三才直，安西萬里長。
- 聲明冒葱雪，亭堠徹甘凉。
- 聖術初無敵，孫謀本克臧。
- 末塗虧繼守，駿命亦頹喪。
- 上帝歆炎宋，真人奮大梁。
- 鑿乾分上下，操斗運中央。
- 殺氣西刑馬，妖氛北隕狼。
- 三關收朔漠，兩鎮復河隍。
- 龍虎其文炳，雷霆我武揚。
- 商球傳聖弟，夏鼎授儲皇。
- 託付神規遠，彌綸治具詳。
- 四維嚴幅正，八柄謹低昂。
- 地廣蘗芽出，海深神怪彰。
- 遺雛偷嘯聚，雜種學跳梁。
- 王者輕分土，仁人重納隍。
- 猶如棄鱗介，不使易衣裳。
- 禍亂收凶器，昇平隠上庠。
- 蹛林通好固，狡穴送誠忙。
- 圭瑞修歡聘，金行戢怒芒。
- 生民去湯火，塞土遍耕桑。
- 月窟頒正朔，雲封刻美祥。
- 大璜貽燕翼，下武寖明昌。
- 區外蒙冠带，天中布典常。
- 三雍宣雅頌，九譯走梯航。
- 仙致昭華玉，神來弱水香。
- 路車均奕奕，朱芾賜煌煌。
- 南面存亡國，西平拂肯堂。
- 虎臣無備禦，狼子有包藏。
- 竊欲屯蜂蟻，私相署犬羊。
- 癡言天可上，愚謂日無亡。
- 傳箭招廬帳，推鋒逆頡行。
- 三河煩調度，六郡苦痍傷。
- 旅力雖疲曳，游魂尚頡頏。
- 寢謀思汲黯，禽敵想陳湯。
- 多士皆方領，孤生特面牆。
- 莂官尸禮闥，槧職玷文房。
- 無策均宵旰，何階致富强。
- 分從高閣束，敢避要途當。
- 鈴下居無事，樊中脫未遑。
- 鱸魚知味美，鷗鳥信機忘。
- 濩落才何取，支離臂自攘。
- 雖貪紆紫樂，豈免頓纓狂。
- 感慨乘軒鶴，吁嗟拒轍螳。
- 山河賞吳起，社稷歎童汪。
- 華夏崇基本，朝廷總政綱。
- 弓偏宜舉抑，琴緩在更張。
- 陽德銷羣慝，天元秉至剛。
- 偃兵誠未易，用武復何妨。
- 雪近思王國，雲閒憶帝鄉。
- 何時聞露布，稱薦萬年觴。

## 拼音

- ji4 se4 chu1 xiu1 yu3 ， han2 mei2 shao1 yu4 shuang1 。
- yan1 zi1 jing1 ri4 yan4 ， wei1 𡾊 xi3 nian2 kang1 。
- gu1 mi3 ying2 dong1 shu2 ， ping2 pei1 po4 she4 chang2 。
- zha4 sheng1 ji4 jian4 leng3 ， bian4 se4 ru4 lou2 cang1 。
- ruo4 yuan2 chui2 liu2 lian3 ， you1 cong2 ya1 ju2 fang1 。
- niu2 yang2 xun4 wo4 ye3 ， yan4 wu4 yue4 cang1 lang4 。
- shui3 shi4 neng2 wei2 ji2 ， tian2 jia1 qi3 you3 jiang1 。
- xi1 yin1 na2 jing4 qu4 ， cun1 yu3 zui4 xiang1 jiang1 。
- zi4 xi1 fen1 tian1 qian4 ， zi1 zhou1 jie4 shui3 fang1 。
- gong4 si1 biao1 yu3 tu3 ， cuo4 xiu4 jie1 wu2 jiang1 。
- jia1 li2 nan2 chao2 hou4 ， xian1 ming2 mao4 yuan4 pang2 。
- feng1 hua2 zai4 an1 shi2 ， wen2 wu4 you3 dong1 yang2 。
- liu3 ke4 shi1 ming2 fu4 ， yan2 gong1 bi3 shi4 xiang2 。
- shan1 chuan1 wei2 tu3 qi4 ， ri4 yue4 yu4 zheng1 guang1 。
- yi4 dai4 xu1 fen2 bai3 ， feng2 chen2 lan4 jun4 zhang1 。
- rang3 ge1 zhi1 zi4 hua4 ， fu2 shou3 xin4 fei1 liang2 。
- yong3 jue2 si1 chang2 jian4 ， gao1 mo2 fa2 zhi4 nang2 。
- kui2 xin1 gong3 chen2 ji2 ， huo4 shi2 nian4 yan2 lang2 。
- xi1 shu4 fang1 pi2 shan3 ， zhong1 yuan2 jiu3 huan4 qiang1 。
- bian1 ren2 si1 li3 mu4 ， tian1 zi3 wen4 zhong1 lang2 。
- chen2 pu2 jin1 san1 shi4 ， xing1 shan1 bi3 yi4 huang1 。
- shan1 xi1 xiong2 zhan4 long3 ， he2 qu1 dou4 fen1 huang2 。
- han4 shi3 cheng2 zhang1 ye4 ， qin2 chu1 di4 shuo4 fang1 。
- xian4 rong2 shen1 de2 ce4 ， zhe1 lu3 da4 wei2 fang2 。
- xiao3 ya3 wang2 yu2 jin4 ， zhong1 xing1 shu3 zai4 tang2 。
- tai4 zong1 shen2 qie3 wu3 ， zhen1 guan1 cui4 er2 wang2 。
- dou1 yong1 san1 cai2 zhi2 ， an1 xi1 wan4 li3 chang2 。
- sheng1 ming2 mao4 cong1 xue3 ， ting2 hou4 che4 gan1 liang2 。
- sheng4 shu4 chu1 wu2 di2 ， sun1 mou2 ben3 ke4 zang1 。
- mo4 tu2 kui1 ji4 shou3 ， jun4 ming4 yi4 tui2 sang1 。
- shang4 di4 xin1 yan2 song4 ， zhen1 ren2 fen4 da4 liang2 。
- zao2 qian2 fen1 shang4 xia4 ， cao1 dou4 yun4 zhong1 yang1 。
- sha1 qi4 xi1 xing2 ma3 ， yao1 fen1 bei3 yun3 lang2 。
- san1 guan1 shou1 shuo4 mo4 ， liang3 zhen4 fu4 he2 huang2 。
- long2 hu3 qi2 wen2 bing3 ， lei2 ting2 wo3 wu3 yang2 。
- shang1 qiu2 chuan2 sheng4 di4 ， xia4 ding3 shou4 chu3 huang2 。
- tuo1 fu4 shen2 gui1 yuan3 ， mi2 lun2 zhi4 ju4 xiang2 。
- si4 wei2 yan2 fu2 zheng4 ， ba1 bing3 jin3 di1 ang2 。
- di4 guang3 bo4 ya2 chu1 ， hai3 shen1 shen2 guai4 zhang1 。
- yi2 chu2 tou1 xiao4 ju4 ， za2 zhong3 xue2 tiao4 liang2 。
- wang2 zhe3 qing1 fen1 tu3 ， ren2 ren2 zhong4 na4 huang2 。
- you2 ru2 qi4 lin2 jie4 ， bu4 shi3 yi4 yi1 shang0 。
- huo4 luan4 shou1 xiong1 qi4 ， sheng1 ping2 yin3 shang4 xiang2 。
- dai4 lin2 tong1 hao3 gu4 ， jiao3 xue2 song4 cheng2 mang2 。
- gui1 rui4 xiu1 huan1 pin4 ， jin1 xing2 ji2 nu4 mang2 。
- sheng1 min2 qu4 tang1 huo3 ， sai1 tu3 bian4 geng1 sang1 。
- yue4 ku1 ban1 zheng4 shuo4 ， yun2 feng1 ke4 mei3 xiang2 。
- da4 huang2 yi2 yan4 yi4 ， xia4 wu3 jin4 ming2 chang1 。
- qu1 wai4 meng3 guan1 dai4 ， tian1 zhong1 bu4 dian3 chang2 。
- san1 yong1 xuan1 ya3 song4 ， jiu3 yi4 zou3 ti1 hang2 。
- xian1 zhi4 zhao1 hua2 yu4 ， shen2 lai2 ruo4 shui3 xiang1 。
- lu4 ju1 jun1 yi4 yi4 ， zhu1 fei4 ci4 huang2 huang2 。
- nan2 mian4 cun2 wang2 guo2 ， xi1 ping2 fu2 ken3 tang2 。
- hu3 chen2 wu2 bei4 yu4 ， lang2 zi3 you3 bao1 cang2 。
- qie4 yu4 tun2 feng1 yi3 ， si1 xiang4 shu3 quan3 yang2 。
- chi1 yan2 tian1 ke3 shang4 ， yu2 wei4 ri4 wu2 wang2 。
- chuan2 jian4 zhao1 lu2 zhang4 ， tui1 feng1 ni4 jie2 xing2 。
- san1 he2 fan2 diao4 du4 ， liu4 jun4 ku3 yi2 shang1 。
- lü3 li4 sui1 pi2 ye4 ， you2 hun2 shang4 jie2 hang2 。
- qin3 mou2 si1 ji2 an4 ， qin2 di2 xiang3 chen2 tang1 。
- duo1 shi4 jie1 fang1 ling3 ， gu1 sheng1 te4 mian4 qiang2 。
- bie2 guan1 shi1 li3 ta4 ， qian4 zhi2 dian4 wen2 fang2 。
- wu2 ce4 jun1 xiao1 gan4 ， he2 jie1 zhi4 fu4 qiang2 。
- fen1 cong2 gao1 ge2 shu4 ， gan3 bi4 yao4 tu2 dang1 。
- ling2 xia4 ju1 wu2 shi4 ， fan2 zhong1 tuo1 wei4 huang2 。
- lu2 yu2 zhi1 wei4 mei3 ， ou1 niao3 xin4 ji1 wang4 。
- hu4 luo4 cai2 he2 qu3 ， zhi1 li2 bi4 zi4 rang3 。
- sui1 tan1 yu1 zi3 le4 ， qi3 mian3 dun4 ying1 kuang2 。
- gan3 kai3 cheng2 xuan1 he4 ， xu1 jie1 ju4 zhe2 tang2 。
- shan1 he2 shang3 wu2 qi3 ， she4 ji4 tan4 tong2 wang1 。
- hua2 xia4 chong2 ji1 ben3 ， chao2 ting2 zong3 zheng4 gang1 。
- gong1 pian1 yi2 ju3 yi4 ， qin2 huan3 zai4 geng4 zhang1 。
- yang2 de2 xiao1 qun2 te4 ， tian1 yuan2 bing3 zhi4 gang1 。
- yan3 bing1 cheng2 wei4 yi4 ， yong4 wu3 fu4 he2 fang2 。
- xue3 jin4 si1 wang2 guo2 ， yun2 xian2 yi4 di4 xiang1 。
- he2 shi2 wen2 lu4 bu4 ， cheng1 jian4 wan4 nian2 shang1 。

## 注释

## 译文

## 赏析
