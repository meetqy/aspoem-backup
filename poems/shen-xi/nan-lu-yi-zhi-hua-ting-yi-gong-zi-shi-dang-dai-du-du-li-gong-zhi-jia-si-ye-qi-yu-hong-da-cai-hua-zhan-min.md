---
id: shen-xi-nan-lu-yi-zhi-hua-ting-yi-gong-zi-shi-dang-dai-du-du-li-gong-zhi-jia-si-ye-qi-yu-hong-da-cai-hua-zhan-min
title: 南吕・一枝花廷仪公子实当代都督李公之家嗣也。器宇宏达，才华瞻敏，
titlePinyin: nan2 lü3 ・ yi4 zhi1 hua1 ting2 yi2 gong1 zi3 shi2 dang1 dai4 du1 du0 li3 gong1 zhi1 jia1 si4 ye3 。 qi4 yu3 hong2 da2 ， cai2 hua2 zhan1 min3 ，
titleSlug: nan-lu-yi-zhi-hua-ting-yi-gong-zi-shi-dang-dai-du-du-li-gong-zhi-jia-si-ye-qi-yu-hong-da-cai-hua-zhan-min
author: 沈禧
authorPinyin: shen3 xi3
authorSlug: shen-xi
dynasty: 元
dynastyPinyin: yuan2
dynastySlug: yuan
tags: []
---

## 正文

- 百氏之书，靡不该浃；至于龙韬虎略，不待言而可知也。
- 及乎礼贤下士，彬彬然诚有儒者之风，不以富贵而骄慢于人，以是人皆景仰而乐与之游。
- 今年冬适过吴门，解鞍旅馆，予得获见，遂即倾盖，欢若平生。
- 于是宿留，命酌于小楼之上，鸣琴赋诗，放歌剧饮，以罄一时之欢。
- 既而出诸名公所赠词章乐府以示予且咏然，其辞气雄伟，风调清越，不觉使人技痒。
- 愧予无似，曷克窥其阃奥而闯其藩篱哉。
- 兹不自揣，勉述〔南吕〕一阕以呈。
- 校诸杰作，固不能模楷其万一，然于期望之私，庶几有在焉。
- 瑶台上品仙，麟阁中人物。
- 胸襟开宇宙，器量溢江湖。
- 声振寰区，会见悬鱼袋，行看佩虎符。
- 锦みま人跨凤侣，金蹀躞马骤龙驹。

## 拼音

- bai3 shi4 zhi1 shu1 ， mi2 bu4 gai1 jia1 ； zhi4 yu2 long2 tao1 hu3 lüe4 ， bu2 dai4 yan2 er2 ke3 zhi1 ye3 。
- ji2 hu1 li3 xian2 xia4 shi4 ， bin1 bin1 ran2 cheng2 you3 ru2 zhe3 zhi1 feng1 ， bu4 yi3 fu4 gui4 er2 jiao1 man4 yu2 ren2 ， yi3 shi4 ren2 jie1 jing3 yang3 er2 le4 yu3 zhi1 you2 。
- jin1 nian2 dong1 shi4 guo4 wu2 men2 ， jie3 an1 lü3 guan3 ， yu3 de2 huo4 jian4 ， sui4 ji2 qing1 gai4 ， huan1 ruo4 ping2 sheng1 。
- yu2 shi4 su4 liu2 ， ming4 zhuo2 yu2 xiao3 lou2 zhi1 shang4 ， ming2 qin2 fu4 shi1 ， fang4 ge1 ju4 yin3 ， yi3 qing4 yi4 shi2 zhi1 huan1 。
- ji4 er2 chu1 zhu1 ming2 gong1 suo3 zeng4 ci2 zhang1 yue4 fu3 yi3 shi4 yu3 qie3 yong3 ran2 ， qi2 ci2 qi4 xiong2 wei3 ， feng1 tiao2 qing1 yue4 ， bu4 jue2 shi3 ren2 ji4 yang3 。
- kui4 yu3 wu2 si4 ， he2 ke4 kui1 qi2 kun3 ao4 er2 chuang3 qi2 fan1 li2 zai1 。
- zi1 bu2 zi4 chuai1 ， mian3 shu4 〔 nan2 lü3 〕 yi2 que4 yi3 cheng2 。
- xiao4 zhu1 jie2 zuo4 ， gu4 bu4 neng2 mo2 kai3 qi2 wan4 yi1 ， ran2 yu2 qi1 wang4 zhi1 si1 ， shu4 ji1 you3 zai4 yan1 。
- yao2 tai2 shang4 pin3 xian1 ， lin2 ge2 zhong1 ren2 wu4 。
- xiong1 jin1 kai1 yu3 zhou4 ， qi4 liang4 yi4 jiang1 hu2 。
- sheng1 zhen4 huan2 qu1 ， hui4 jian4 xuan2 yu2 dai4 ， xing2 kan4 pei4 hu3 fu2 。
- jin3 みま ren2 kua4 feng4 lü3 ， jin1 die2 xie4 ma3 zhou4 long2 ju1 。

## 注释

## 译文

## 赏析
