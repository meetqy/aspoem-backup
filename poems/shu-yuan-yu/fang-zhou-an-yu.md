---
id: shu-yuan-yu-fang-zhou-an-yu
title: 坊州按獄
titlePinyin: fang1 zhou1 an4 yu4
titleSlug: fang-zhou-an-yu
author: 舒元輿
authorPinyin: shu1 yuan2 yu2
authorSlug: shu-yuan-yu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 中部接戎塞，頑山四周遭。
- 風冷木長瘦，石磽人亦勞。
- 牧守苟懷仁，癢之時爲搔。
- 其愛如赤子，始得無啼號。
- 奈何貪狼心，潤屋沈脂膏。
- 攫搏如猛虎，吞噬若狂獒。
- 山禿逾高採，水窮益深撈。
- 龜魚即絕跡，鹿兔無遺毛。
- 氓苦稅外緡，吏憂笑中刀。
- 大君明四目，燭之洞秋毫。
- 眷茲一州命，慮齊墜波濤。
- 臨軒詔小臣，汝往窮貪饕。
- 分明舉公法，爲我緩窮騷。
- 小臣誠小心，奉命如煎熬。
- 飲冰不待夕，驅馬凌晨臯。
- 及此督簿書，遊詞出狴牢。
- 門牆見狼狽，案牘聞腥臊。
- 探情與之言，變態如姦猱。
- 真非既巧飾，僞意乃深韜。
- 去惡猶農夫，稂莠須耘耨。
- 恢恢布疎網，罪者何由逃。
- 自顧孱鈍姿，利器非能操。
- 六旬始歸奏，霜落秋原蒿。
- 寄謝守土臣，努力清郡曹。
- 須知聽甚卑，勿謂天之高。

## 拼音

- zhong1 bu4 jie1 rong2 sai1 ， wan2 shan1 si4 zhou1 zao1 。
- feng1 leng3 mu4 chang2 shou4 ， shi2 qiao1 ren2 yi4 lao2 。
- mu4 shou3 gou3 huai2 ren2 ， yang3 zhi1 shi2 wei2 sao1 。
- qi2 ai4 ru2 chi4 zi3 ， shi3 de2 wu2 ti2 hao4 。
- nai4 he2 tan1 lang2 xin1 ， run4 wu1 shen3 zhi1 gao1 。
- jue2 bo2 ru2 meng3 hu3 ， tun1 shi4 ruo4 kuang2 ao2 。
- shan1 tu1 yu2 gao1 cai3 ， shui3 qiong2 yi4 shen1 lao1 。
- gui1 yu2 ji2 jue2 ji4 ， lu4 tu4 wu2 yi2 mao2 。
- mang2 ku3 shui4 wai4 min2 ， li4 you1 xiao4 zhong1 dao1 。
- da4 jun1 ming2 si4 mu4 ， zhu2 zhi1 dong4 qiu1 hao2 。
- juan4 zi1 yi4 zhou1 ming4 ， lü4 qi2 zhui4 bo1 tao1 。
- lin2 xuan1 zhao4 xiao3 chen2 ， ru3 wang3 qiong2 tan1 tao1 。
- fen1 ming2 ju3 gong1 fa3 ， wei2 wo3 huan3 qiong2 sao1 。
- xiao3 chen2 cheng2 xiao3 xin1 ， feng4 ming4 ru2 jian1 ao2 。
- yin3 bing1 bu2 dai4 xi1 ， qu1 ma3 ling2 chen2 gao1 。
- ji2 ci3 du1 bo2 shu1 ， you2 ci2 chu1 bi4 lao2 。
- men2 qiang2 jian4 lang2 bei4 ， an4 du2 wen2 xing1 sao1 。
- tan4 qing2 yu3 zhi1 yan2 ， bian4 tai4 ru2 jian1 nao2 。
- zhen1 fei1 ji4 qiao3 shi4 ， wei3 yi4 nai3 shen1 tao1 。
- qu4 e4 you2 nong2 fu1 ， lang2 you3 xu1 yun2 nou4 。
- hui1 hui1 bu4 shu1 wang3 ， zui4 zhe3 he2 you2 tao2 。
- zi4 gu4 chan2 dun4 zi1 ， li4 qi4 fei1 neng2 cao1 。
- liu4 xun2 shi3 gui1 zou4 ， shuang1 luo4 qiu1 yuan2 hao1 。
- ji4 xie4 shou3 tu3 chen2 ， nu3 li4 qing1 jun4 cao2 。
- xu1 zhi1 ting1 shen4 bei1 ， wu4 wei4 tian1 zhi1 gao1 。

## 注释

## 译文

## 赏析
