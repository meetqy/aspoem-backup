---
id: shu-yuan-yu-qiao-shan-huai-gu
title: 橋山懷古
titlePinyin: qiao2 shan1 huai2 gu3
titleSlug: qiao-shan-huai-gu
author: 舒元輿
authorPinyin: shu1 yuan2 yu2
authorSlug: shu-yuan-yu
dynasty: 唐
dynastyPinyin: tang2
dynastySlug: tang
tags: []
---

## 正文

- 軒轅厭代千萬秋，淥波浩蕩東南流。
- 今來古往無不死，獨有天地長悠悠。
- 我乘驛騎到中部，古聞此地爲渠搜。
- 橋山突兀在其左，荒榛交鏁寒風愁。
- 神仙天下亦如此，況我慼促同蜉蝣。
- 誰言衣冠葬其下，不見弓劒何人收。
- 哀喧呌笑牧童戲，陰天月落狐狸遊。
- 却思皇墳立人極，車輪馬跡無不周。
- 洞庭張樂降玄鶴，涿鹿大戰摧蚩尤。
- 知勇神天不自大，風后力牧輸長籌。
- 襄城迷路問童子，帝鄉歸去無人留。
- 崆峒求道失遺跡，荆山鑄鼎餘荒丘。
- 君不見黃龍飛去山下路，斷髯成草風颼颼。

## 拼音

- xuan1 yuan2 yan4 dai4 qian1 wan4 qiu1 ， lu4 bo1 hao4 dang4 dong1 nan2 liu2 。
- jin1 lai2 gu3 wang3 wu2 bu4 si3 ， du2 you3 tian1 di4 chang2 you1 you1 。
- wo3 cheng2 yi4 qi2 dao4 zhong1 bu4 ， gu3 wen2 ci3 di4 wei2 qu2 sou1 。
- qiao2 shan1 tu1 wu4 zai4 qi2 zuo3 ， huang1 zhen1 jiao1 suo3 han2 feng1 chou2 。
- shen2 xian1 tian1 xia4 yi4 ru2 ci3 ， kuang4 wo3 qi1 cu4 tong2 fu2 you2 。
- shui2 yan2 yi1 guan1 zang4 qi2 xia4 ， bu2 jian4 gong1 jian4 he2 ren2 shou1 。
- ai1 xuan1 jiao4 xiao4 mu4 tong2 xi4 ， yin1 tian1 yue4 luo4 hu2 li0 you2 。
- que4 si1 huang2 fen2 li4 ren2 ji2 ， ju1 lun2 ma3 ji4 wu2 bu4 zhou1 。
- dong4 ting2 zhang1 le4 jiang4 xuan2 he4 ， zhuo1 lu4 da4 zhan4 cui1 chi1 you2 。
- zhi1 yong3 shen2 tian1 bu2 zi4 da4 ， feng1 hou4 li4 mu4 shu1 chang2 chou2 。
- xiang1 cheng2 mi2 lu4 wen4 tong2 zi3 ， di4 xiang1 gui1 qu4 wu2 ren2 liu2 。
- kong1 tong2 qiu2 dao4 shi1 yi2 ji4 ， jing1 shan1 zhu4 ding3 yu2 huang1 qiu1 。
- jun1 bu2 jian4 huang2 long2 fei1 qu4 shan1 xia4 lu4 ， duan4 ran2 cheng2 cao3 feng1 sou1 sou1 。

## 注释

## 译文

## 赏析
