---
id: shu-yuan-yu-ba-yue-wu-ri-zhong-bu-guan-she-du-tang-li-tian-bao-yi-lai-zhui-chuang-gu-shi
title: 八月五日中部官舍讀唐曆天寶已來追愴故事
titlePinyin: ba1 yue4 wu3 ri4 zhong1 bu4 guan1 she4 du2 tang2 li4 tian1 bao3 yi3 lai2 zhui1 chuang4 gu4 shi0
titleSlug: ba-yue-wu-ri-zhong-bu-guan-she-du-tang-li-tian-bao-yi-lai-zhui-chuang-gu-shi
author: 舒元輿
authorPinyin: shu1 yuan2 yu2
authorSlug: shu-yuan-yu
dynasty: 唐
dynastyPinyin: tang2
dynastySlug: tang
tags: []
---

## 正文

- 將尋國朝事，靜讀柳芳曆。
- 八月日之五，開卷忽感激。
- 正當天寶末，撫事坐追惜。
- 仰思聖明帝，貽禍在肘腋。
- 楊李盜吏權，貪殘日狼籍。
- 燕戎伺其便，百萬奮長戟。
- 兩河連煙塵，二京成瓦礫。
- 生人死欲盡，揳業猶不息。
- 肅宗傳寶圖，寇難連年擊。
- 天地方開泰，鑄鼎成繼述。
- 萬國哭龍衮，悲思動蠻【貊】。
- 自此千秋節，不復動金石。
- 悲風揚霜天，繐帷冷塵席。
- 零落太平老，東西亂離客。
- 往往爲余言，嗚咽淚雙滴。
- 況當近塞地，哀吹起邊笛。
- 撫几觀陳文，使我心不懌。
- 花萼笑繁華，溫泉樹容碧。
- 霓裳煙雲盡，梨園風雨隔。
- 露囊與金鏡，東逝驚波溺。
- 昔聞歡娛事，今日成慘慼。
- 神仙不可求，劒璽苔文積。
- 萬古長恨端，蕭蕭泰陵陌。

## 拼音

- jiang1 xun2 guo2 chao2 shi4 ， jing4 du2 liu3 fang1 li4 。
- ba1 yue4 ri4 zhi1 wu3 ， kai1 juan4 hu1 gan3 ji1 。
- zheng4 dang1 tian1 bao3 mo4 ， fu3 shi4 zuo4 zhui1 xi1 。
- yang3 si1 sheng4 ming2 di4 ， yi2 huo4 zai4 zhou3 ye4 。
- yang2 li3 dao4 li4 quan2 ， tan1 can2 ri4 lang2 ji2 。
- yan4 rong2 si4 qi2 bian4 ， bai3 wan4 fen4 chang2 ji3 。
- liang3 he2 lian2 yan1 chen2 ， er4 jing1 cheng2 wa3 li4 。
- sheng1 ren2 si3 yu4 jin4 ， xie1 ye4 you2 bu4 xi1 。
- su4 zong1 chuan2 bao3 tu2 ， kou4 nan2 lian2 nian2 ji1 。
- tian1 di4 fang1 kai1 tai4 ， zhu4 ding3 cheng2 ji4 shu4 。
- wan4 guo2 ku1 long2 gun3 ， bei1 si1 dong4 man2 【 mo4 】。
- zi4 ci3 qian1 qiu1 jie2 ， bu2 fu4 dong4 jin1 shi2 。
- bei1 feng1 yang2 shuang1 tian1 ， sui4 wei2 leng3 chen2 xi2 。
- ling2 luo4 tai4 ping2 lao3 ， dong1 xi1 luan4 li2 ke4 。
- wang3 wang3 wei2 yu2 yan2 ， wu1 yan4 lei4 shuang1 di1 。
- kuang4 dang1 jin4 sai1 di4 ， ai1 chui1 qi3 bian1 di2 。
- fu3 ji3 guan1 chen2 wen2 ， shi3 wo3 xin1 bu2 yi4 。
- hua1 e4 xiao4 fan2 hua2 ， wen1 quan2 shu4 rong2 bi4 。
- ni2 chang2 yan1 yun2 jin4 ， li2 yuan2 feng1 yu3 ge2 。
- lu4 nang2 yu3 jin1 jing4 ， dong1 shi4 jing1 bo1 ni4 。
- xi1 wen2 huan1 yu2 shi4 ， jin1 ri4 cheng2 can3 qi1 。
- shen2 xian1 bu4 ke3 qiu2 ， jian4 xi3 tai2 wen2 ji1 。
- wan4 gu3 chang2 hen4 duan1 ， xiao1 xiao1 tai4 ling2 mo4 。

## 注释

## 译文

## 赏析
