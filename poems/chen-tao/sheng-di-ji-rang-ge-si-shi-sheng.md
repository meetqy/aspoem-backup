---
id: chen-tao-sheng-di-ji-rang-ge-si-shi-sheng
title: 聖帝撃壤歌四十聲
titlePinyin: sheng4 di4 ji1 rang3 ge1 si4 shi2 sheng1
titleSlug: sheng-di-ji-rang-ge-si-shi-sheng
author: 陳陶
authorPinyin: chen2 tao2
authorSlug: chen-tao
dynasty: 唐
dynastyPinyin: tang2
dynastySlug: tang
tags: []
---

## 正文

- 百六承堯緒，艱難土運昌。
- 太虛橫彗孛，中野鬬豺狼。
- 帝曰更吾嗣，時哉憶聖唐。
- 英星垂將校，神嶽誕忠良。
- 鍊石醫元氣，屠鼇正昊蒼。
- 掃原鋪一德，驅祲立三光。
- 大道重蘇息，真風再發揚。
- 芟夷踰舊跡，神聖掩前王。
- 郊酒酣寥廓，鴻恩受渺茫。
- 地圖龜負出，天誥鳳銜將。
- 雜貢來山峙，羣夷入鴈行。
- 紫泥搜海岱，鴻筆富巖廊。
- 鷹象敷宸極，寰瀛作瑞坊。
- 泥丸封八表，金鏡照中央。
- 構殿基麟趾，開藩表鳳翔。
- 鑾輿親稼穡，朱幌務蠶桑。
- 戎羯輸天馬，靈仙侍玉房。
- 宮儀水蒐甲，門衛綠沈槍。
- 陶鑄超三古，車書混萬方。
- 時巡望虞舜，蒐狩法殷湯。
- 化合謳謠滿，年豐鬼蜮藏。
- 政源歸牧馬，宮法付神羊。
- 寶鼎無靈應，金甌肯破傷。
- 封山昭茂績，祠執荅嘉祥。
- 在昔宮闈僭，仍罹羿浞殃。
- 牝雞何譈䜕，猘犬漫劻勷。
- 苗禱三靈怒，桓偷九族亡。
- 鯨鯢尋挂網，魑魅旋投荒。
- 松栢霜逾翠，芝蘭露更香。
- 聖謨流祚遠，仙系發源長。
- 島嶼征徭薄，漪瀾汎稻涼。
- 鳧魚饜飡啖，荷薜足衣裳。
- 寤寐華胥國，嬉遊太素鄉。
- 鷹鸇飛接翼，忠孝住連牆。
- 有叟能調鼎，無媒隱釣璜。
- 乾坤資識量，江海入文章。
- 野鶴思蓬闕，山麋憶廟堂。
- 泥沙空淬礪，星斗屢低昂。
- 歷草何因見，衢尊豈暫忘。
- 終隨嘉橘賦，霄漢謁羲皇。

## 拼音

- bai3 liu4 cheng2 yao2 xu4 ， jian1 nan2 tu3 yun4 chang1 。
- tai4 xu1 heng2 hui4 bei4 ， zhong1 ye3 dou4 chai2 lang2 。
- di4 yue1 geng4 wu2 si4 ， shi2 zai1 yi4 sheng4 tang2 。
- ying1 xing1 chui2 jiang1 xiao4 ， shen2 yue4 dan4 zhong1 liang2 。
- lian4 shi2 yi1 yuan2 qi4 ， tu2 ao2 zheng4 hao4 cang1 。
- sao3 yuan2 pu1 yi4 de2 ， qu1 jin4 li4 san1 guang1 。
- da4 dao4 zhong4 su1 xi1 ， zhen1 feng1 zai4 fa1 yang2 。
- shan1 yi2 yu2 jiu4 ji4 ， shen2 sheng4 yan3 qian2 wang2 。
- jiao1 jiu3 han1 liao2 kuo4 ， hong2 en1 shou4 miao3 mang2 。
- di4 tu2 gui1 fu4 chu1 ， tian1 gao4 feng4 xian2 jiang1 。
- za2 gong4 lai2 shan1 zhi4 ， qun2 yi2 ru4 yan4 xing2 。
- zi3 ni2 sou1 hai3 dai4 ， hong2 bi3 fu4 yan2 lang2 。
- ying1 xiang4 fu1 chen2 ji2 ， huan2 ying2 zuo4 rui4 fang1 。
- ni2 wan2 feng1 ba1 biao3 ， jin1 jing4 zhao4 zhong1 yang1 。
- gou4 dian4 ji1 lin2 zhi3 ， kai1 fan1 biao3 feng4 xiang2 。
- luan2 yu2 qin1 jia4 se4 ， zhu1 huang3 wu4 can2 sang1 。
- rong2 jie2 shu1 tian1 ma3 ， ling2 xian1 shi4 yu4 fang2 。
- gong1 yi2 shui3 sou1 jia3 ， men2 wei4 lü4 shen3 qiang1 。
- tao2 zhu4 chao1 san1 gu3 ， ju1 shu1 hun4 wan4 fang1 。
- shi2 xun2 wang4 yu2 shun4 ， sou1 shou4 fa3 yin1 tang1 。
- hua4 he2 ou1 yao2 man3 ， nian2 feng1 gui3 yu4 cang2 。
- zheng4 yuan2 gui1 mu4 ma3 ， gong1 fa3 fu4 shen2 yang2 。
- bao3 ding3 wu2 ling2 ying1 ， jin1 ou1 ken3 po4 shang1 。
- feng1 shan1 zhao1 mao4 ji4 ， ci2 zhi2 da2 jia1 xiang2 。
- zai4 xi1 gong1 wei2 jian4 ， reng2 li2 yi4 zhuo2 yang1 。
- pin4 ji1 he2 dui4 䜕， zhi4 quan3 man4 kuang1 rang2 。
- miao2 dao3 san1 ling2 nu4 ， huan2 tou1 jiu3 zu2 wang2 。
- jing1 ni2 xun2 gua4 wang3 ， chi1 mei4 xuan2 tou2 huang1 。
- song1 bai3 shuang1 yu2 cui4 ， zhi1 lan2 lu4 geng4 xiang1 。
- sheng4 mo2 liu2 zuo4 yuan3 ， xian1 xi4 fa1 yuan2 chang2 。
- dao3 yu3 zheng1 yao2 bao2 ， yi1 lan2 fan4 dao4 liang2 。
- fu2 yu2 yan4 can1 dan4 ， he2 bi4 zu2 yi1 shang0 。
- wu4 mei4 hua2 xu1 guo2 ， xi1 you2 tai4 su4 xiang1 。
- ying1 zhan1 fei1 jie1 yi4 ， zhong1 xiao4 zhu4 lian2 qiang2 。
- you3 sou3 neng2 diao4 ding3 ， wu2 mei2 yin3 diao4 huang2 。
- qian2 kun1 zi1 shi2 liang2 ， jiang1 hai3 ru4 wen2 zhang1 。
- ye3 he4 si1 peng2 que4 ， shan1 mi2 yi4 miao4 tang2 。
- ni2 sha1 kong1 cui4 li4 ， xing1 dou3 lü3 di1 ang2 。
- li4 cao3 he2 yin1 jian4 ， qu2 zun1 qi3 zan4 wang4 。
- zhong1 sui2 jia1 ju2 fu4 ， xiao1 han4 ye4 xi1 huang2 。

## 注释

## 译文

## 赏析
