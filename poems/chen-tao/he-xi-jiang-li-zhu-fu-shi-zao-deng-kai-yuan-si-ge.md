---
id: chen-tao-he-xi-jiang-li-zhu-fu-shi-zao-deng-kai-yuan-si-ge
title: 和西江李助副使早登開元寺閣
titlePinyin: he2 xi1 jiang1 li3 zhu4 fu4 shi3 zao3 deng1 kai1 yuan2 si4 ge2
titleSlug: he-xi-jiang-li-zhu-fu-shi-zao-deng-kai-yuan-si-ge
author: 陳陶
authorPinyin: chen2 tao2
authorSlug: chen-tao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 虛豁登寶閣，三休極層構。
- 獨立天地間，煙雲滿襟袖。
- 鰲荒初落日，劍野呈綺繡。
- 秋檻祝融微，陰軒九江湊。
- 拂簷皇姑舍，錯落白榆秀。
- 倚砌天竺祠，蛟龍蟠古甃。
- 翛然觀六合，一指齊宇宙。
- 書劍忽若□，青雲日方晝。
- 南朝空蒼莽，楚澤稀耕耨。
- 萬事溺頹波，一航安可涭。
- 徒云寄麟泣，六五終難就。
- 資斧念餘生，湖光隱圭竇。
- 早聞羣黃鶴，飄舉此江岫。
- 陵谷空靄然，人樵已雛𪆪。
- 燕宮豸冠客，憑覽發清奏。
- 珠玉難嗣音，摐轅愧孤陋。

## 拼音

- xu1 huo1 deng1 bao3 ge2 ， san1 xiu1 ji2 ceng2 gou4 。
- du2 li4 tian1 di4 jian4 ， yan1 yun2 man3 jin1 xiu4 。
- ao2 huang1 chu1 luo4 ri4 ， jian4 ye3 cheng2 qi3 xiu4 。
- qiu1 jian4 zhu4 rong2 wei1 ， yin1 xuan1 jiu3 jiang1 cou4 。
- fu2 yan2 huang2 gu1 she4 ， cuo4 luo4 bai2 yu2 xiu4 。
- yi3 qi4 tian1 zhu2 ci2 ， jiao1 long2 pan2 gu3 zhou4 。
- xiao1 ran2 guan1 liu4 he2 ， yi4 zhi3 qi2 yu3 zhou4 。
- shu1 jian4 hu1 ruo4 □， qing1 yun2 ri4 fang1 zhou4 。
- nan2 chao2 kong1 cang1 mang3 ， chu3 ze2 xi1 geng1 nou4 。
- wan4 shi4 ni4 tui2 bo1 ， yi4 hang2 an1 ke3 shou4 。
- tu2 yun2 ji4 lin2 qi4 ， liu4 wu3 zhong1 nan2 jiu4 。
- zi1 fu3 nian4 yu2 sheng1 ， hu2 guang1 yin3 gui1 dou4 。
- zao3 wen2 qun2 huang2 he4 ， piao1 ju3 ci3 jiang1 xiu4 。
- ling2 gu3 kong1 ai3 ran2 ， ren2 qiao2 yi3 chu2 𪆪。
- yan4 gong1 zhi4 guan1 ke4 ， ping2 lan3 fa1 qing1 zou4 。
- zhu1 yu4 nan2 si4 yin1 ， chuang1 yuan2 kui4 gu1 lou4 。

## 注释

## 译文

## 赏析
