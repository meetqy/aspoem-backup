---
id: chen-tao-xian-ju-za-xing-wu-shou
title: 閒居雜興五首
titlePinyin: xian2 ju1 za2 xing1 wu3 shou3
titleSlug: xian-ju-za-xing-wu-shou
author: 陳陶
authorPinyin: chen2 tao2
authorSlug: chen-tao
dynasty: 唐
dynastyPinyin: tang2
dynastySlug: tang
tags: []
---

## 正文

- 虞韶九奏音猶在，只是巴童自棄遺。
- 閑臥清秋憶師曠，好風搖動古松枝。
- 一顧成周力有餘，白雲閑釣五溪魚。
- 中原莫道無麟鳳，自是皇家結網疏。
- 長愛真人王子喬，五松山月伴吹簫。
- 從他浮世悲生死，獨駕蒼鱗入九霄。
- 越裏娃童錦作襦，豔歌聲壓郢中姝。
- 無人說向張京兆，一曲江南十斛珠。
- 雲堆西望賊連營，分閫何當舉義兵。
- 莫道羔裘無壯節，古來成事盡書生。

## 拼音

- yu2 shao2 jiu3 zou4 yin1 you2 zai4 ， zhi3 shi4 ba1 tong2 zi4 qi4 yi2 。
- xian2 wo4 qing1 qiu1 yi4 shi1 kuang4 ， hao3 feng1 yao2 dong4 gu3 song1 zhi1 。
- yi2 gu4 cheng2 zhou1 li4 you3 yu2 ， bai2 yun2 xian2 diao4 wu3 xi1 yu2 。
- zhong1 yuan2 mo4 dao4 wu2 lin2 feng4 ， zi4 shi4 huang2 jia1 jie2 wang3 shu1 。
- chang2 ai4 zhen1 ren2 wang2 zi3 qiao2 ， wu3 song1 shan1 yue4 ban4 chui1 xiao1 。
- cong2 ta1 fu2 shi4 bei1 sheng1 si3 ， du2 jia4 cang1 lin2 ru4 jiu3 xiao1 。
- yue4 li3 wa2 tong2 jin3 zuo4 ru2 ， yan4 ge1 sheng1 ya1 ying3 zhong1 shu1 。
- wu2 ren2 shuo1 xiang4 zhang1 jing1 zhao4 ， yi4 qu3 jiang1 nan2 shi2 hu2 zhu1 。
- yun2 dui1 xi1 wang4 zei2 lian2 ying2 ， fen1 kun3 he2 dang1 ju3 yi4 bing1 。
- mo4 dao4 gao1 qiu2 wu2 zhuang4 jie2 ， gu3 lai2 cheng2 shi4 jin4 shu1 sheng1 。

## 注释

## 译文

## 赏析
