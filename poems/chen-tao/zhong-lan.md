---
id: chen-tao-zhong-lan
title: 種蘭
titlePinyin: zhong3 lan2
titleSlug: zhong-lan
author: 陳陶
authorPinyin: chen2 tao2
authorSlug: chen-tao
dynasty: 唐
dynastyPinyin: tang2
dynastySlug: tang
tags: []
---

## 正文

- 種蘭幽谷底，四遠聞馨香。
- 春風長養深，枝葉趁人長。
- 智水潤其根，仁鋤護其芳。
- 蒿藜不生地，惡鳥弓已藏。
- 椒桂夾四隅，茅茨居中央。
- 左鄰桃花塢，右接蓮子塘。
- 一月薰手足，兩月薰衣裳。
- 三月薰肌骨，四月薰心腸。
- 幽人飢如何，採蘭充餱糧。
- 幽人渴如何，醞蘭爲酒漿。
- 地無青苗租，白日如散王。
- 不嘗仙人藥，端坐紅霞房。
- 日夕望美人，佩花正煌煌。
- 美人久不來，佩花徒生光。
- 刈穫及葳蕤，無令見雪霜。
- 清芬信神鬼，一葉豈可忘。
- 舉頭愧青天，鼓腹詠時康。
- 下有賢公卿，上有聖明王。
- 無階荅風雨，願獻蘭一筐。

## 拼音

- zhong3 lan2 you1 gu3 di3 ， si4 yuan3 wen2 xin1 xiang1 。
- chun1 feng1 chang2 yang3 shen1 ， zhi1 ye4 chen4 ren2 chang2 。
- zhi4 shui3 run4 qi2 gen1 ， ren2 chu2 hu4 qi2 fang1 。
- hao1 li2 bu4 sheng1 di4 ， e4 niao3 gong1 yi3 cang2 。
- jiao1 gui4 jia1 si4 yu2 ， mao2 ci2 ju1 zhong1 yang1 。
- zuo3 lin2 tao2 hua1 wu4 ， you4 jie1 lian2 zi3 tang2 。
- yi1 yue4 xun1 shou3 zu2 ， liang3 yue4 xun1 yi1 shang0 。
- san1 yue4 xun1 ji1 gu3 ， si4 yue4 xun1 xin1 chang2 。
- you1 ren2 ji1 ru2 he2 ， cai3 lan2 chong1 hou2 liang2 。
- you1 ren2 ke3 ru2 he2 ， yun4 lan2 wei2 jiu3 jiang1 。
- di4 wu2 qing1 miao2 zu1 ， bai2 ri4 ru2 san4 wang2 。
- bu4 chang2 xian1 ren2 yao4 ， duan1 zuo4 hong2 xia2 fang2 。
- ri4 xi1 wang4 mei3 ren2 ， pei4 hua1 zheng4 huang2 huang2 。
- mei3 ren2 jiu3 bu4 lai2 ， pei4 hua1 tu2 sheng1 guang1 。
- yi4 huo4 ji2 wei1 rui2 ， wu2 ling4 jian4 xue3 shuang1 。
- qing1 fen1 xin4 shen2 gui3 ， yi2 ye4 qi3 ke3 wang4 。
- ju3 tou2 kui4 qing1 tian1 ， gu3 fu4 yong3 shi2 kang1 。
- xia4 you3 xian2 gong1 qing1 ， shang4 you3 sheng4 ming2 wang2 。
- wu2 jie1 da2 feng1 yu3 ， yuan4 xian4 lan2 yi4 kuang1 。

## 注释

## 译文

## 赏析
