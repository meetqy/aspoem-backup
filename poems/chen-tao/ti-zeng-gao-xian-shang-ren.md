---
id: chen-tao-ti-zeng-gao-xian-shang-ren
title: 題贈高閑上人
titlePinyin: ti2 zeng4 gao1 xian2 shang4 ren2
titleSlug: ti-zeng-gao-xian-shang-ren
author: 陳陶
authorPinyin: chen2 tao2
authorSlug: chen-tao
dynasty: 唐
dynastyPinyin: tang2
dynastySlug: tang
tags: []
---

## 正文

- 簷蔔花間客，軒轅席上珍。
- 筆江秋菡萏，僧國瑞麒麟。
- 內殿初招隱，曹溪得後塵。
- 龍蛇驚粉署，花雨對金輪。
- 白馬方依漢，朱星又入秦。
- 劇談凌鑿齒，清論倒波旬。
- 拂石先天古，降龍舊國春。
- 珠還合浦老，龍去玉州貧。
- 鴛鷺輸黃絹，場壇遶白萍。
- 鼎湖閑入夢，金閣靜通神。
- 海氣成方丈，山泉落淨巾。
- 獼猴深愛月，鷗鳥不猜人。
- 拂岳蕭蕭竹，垂空澹澹津。
- 漢珠難覓對，荆璞本來真。
- 伊傅多聯壁，劉雷競買鄰。
- 江邊有國寶，時爲劚星辰。

## 拼音

- yan2 bo0 hua1 jian4 ke4 ， xuan1 yuan2 xi2 shang4 zhen1 。
- bi3 jiang1 qiu1 han4 dan4 ， seng1 guo2 rui4 qi2 lin2 。
- nei4 dian4 chu1 zhao1 yin3 ， cao2 xi1 de2 hou4 chen2 。
- long2 she2 jing1 fen3 shu3 ， hua1 yu3 dui4 jin1 lun2 。
- bai2 ma3 fang1 yi1 han4 ， zhu1 xing1 you4 ru4 qin2 。
- ju4 tan2 ling2 zao2 chi3 ， qing1 lun4 dao3 bo1 xun2 。
- fu2 shi2 xian1 tian1 gu3 ， jiang4 long2 jiu4 guo2 chun1 。
- zhu1 huan2 he2 pu3 lao3 ， long2 qu4 yu4 zhou1 pin2 。
- yuan1 lu4 shu1 huang2 juan4 ， chang3 tan2 rao4 bai2 ping2 。
- ding3 hu2 xian2 ru4 meng4 ， jin1 ge2 jing4 tong1 shen2 。
- hai3 qi4 cheng2 fang1 zhang4 ， shan1 quan2 luo4 jing4 jin1 。
- mi2 hou2 shen1 ai4 yue4 ， ou1 niao3 bu4 cai1 ren2 。
- fu2 yue4 xiao1 xiao1 zhu2 ， chui2 kong1 dan4 dan4 jin1 。
- han4 zhu1 nan2 mi4 dui4 ， jing1 pu2 ben3 lai2 zhen1 。
- yi1 fu4 duo1 lian2 bi4 ， liu2 lei2 jing4 mai3 lin2 。
- jiang1 bian1 you3 guo2 bao3 ， shi2 wei2 zhu2 xing1 chen2 。

## 注释

## 译文

## 赏析
