---
id: chen-tao-tu-shan-huai-gu
title: 塗山懷古
titlePinyin: tu2 shan1 huai2 gu3
titleSlug: tu-shan-huai-gu
author: 陳陶
authorPinyin: chen2 tao2
authorSlug: chen-tao
dynasty: 唐
dynastyPinyin: tang2
dynastySlug: tang
tags: []
---

## 正文

- 落拓書劍晚，清秋鷹正籠。
- 塗山間來上，敬愛如登龍。
- 覽古覺神王，翛然天地空。
- 東南更何有，一醉先王風。
- 惟昔放勳世，陰晦徹成洪。
- 皇圖化魚鱉，天道漂無蹤。
- 帝乃命舟檝，掇芳儒素中。
- 高陳九州力，百道驅歸東。
- 舊物復光明，洪爐再埏鎔。
- 經門不私子，足知天下公。
- 亮曰那並生，唐虞禪華蟲。
- 茲山朝萬國，一賦寰海同。
- 十載有區宇，秋豪皆帝功。
- 垂衣不驕德，子桀如何聾。
- 握髮聞禮賢，葺茅見卑宮。
- 凡夫色難事，神聖安能恭。
- 道隱三千年，遺芳播笙鏞。
- 當時執圭處，佳氣仍童童。
- 海嶼儼清廟，天人盛祇供。
- 玄恩及花木，丹讖名崆峒。
- 異代草澤臣，何由樹勳庸。
- 堯階未曾識，誰信平生忠。
- 恨不當際會，預爲執鞭僮。
- 勞歌下山去，懷德心無窮。

## 拼音

- luo4 tuo4 shu1 jian4 wan3 ， qing1 qiu1 ying1 zheng4 long2 。
- tu2 shan1 jian4 lai2 shang4 ， jing4 ai4 ru2 deng1 long2 。
- lan3 gu3 jue2 shen2 wang2 ， xiao1 ran2 tian1 di4 kong1 。
- dong1 nan2 geng4 he2 you3 ， yi2 zui4 xian1 wang2 feng1 。
- wei2 xi1 fang4 xun1 shi4 ， yin1 hui4 che4 cheng2 hong2 。
- huang2 tu2 hua4 yu2 bie1 ， tian1 dao4 piao1 wu2 zong1 。
- di4 nai3 ming4 zhou1 ji2 ， duo1 fang1 ru2 su4 zhong1 。
- gao1 chen2 jiu3 zhou1 li4 ， bai3 dao4 qu1 gui1 dong1 。
- jiu4 wu4 fu4 guang1 ming2 ， hong2 lu2 zai4 shan1 rong2 。
- jing1 men2 bu4 si1 zi3 ， zu2 zhi1 tian1 xia4 gong1 。
- liang4 yue1 na4 bing4 sheng1 ， tang2 yu2 shan4 hua2 chong2 。
- zi1 shan1 chao2 wan4 guo2 ， yi2 fu4 huan2 hai3 tong2 。
- shi2 zai4 you3 qu1 yu3 ， qiu1 hao2 jie1 di4 gong1 。
- chui2 yi1 bu4 jiao1 de2 ， zi3 jie2 ru2 he2 long2 。
- wo4 fa4 wen2 li3 xian2 ， qi4 mao2 jian4 bei1 gong1 。
- fan2 fu1 se4 nan2 shi4 ， shen2 sheng4 an1 neng2 gong1 。
- dao4 yin3 san1 qian1 nian2 ， yi2 fang1 bo1 sheng1 yong1 。
- dang1 shi2 zhi2 gui1 chu3 ， jia1 qi4 reng2 tong2 tong2 。
- hai3 yu3 yan3 qing1 miao4 ， tian1 ren2 sheng4 qi2 gong4 。
- xuan2 en1 ji2 hua1 mu4 ， dan1 chen4 ming2 kong1 tong2 。
- yi4 dai4 cao3 ze2 chen2 ， he2 you2 shu4 xun1 yong1 。
- yao2 jie1 wei4 ceng2 shi2 ， shui2 xin4 ping2 sheng1 zhong1 。
- hen4 bu4 dang1 ji4 hui4 ， yu4 wei2 zhi2 bian1 tong2 。
- lao2 ge1 xia4 shan1 qu4 ， huai2 de2 xin1 wu2 qiong2 。

## 注释

## 译文

## 赏析
