---
id: chen-tao-ku-wang-zan-fu
title: 哭王贊府
titlePinyin: ku1 wang2 zan4 fu3
titleSlug: ku-wang-zan-fu
author: 陳陶
authorPinyin: chen2 tao2
authorSlug: chen-tao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 白水流今古，青山送死生。
- 驅馳三楚掾，倏忽一空名。
- 金玉埋臯壤，芝蘭哭弟兄。
- 龍頭孤後進，鵬翅失前程。
- 愁變風雲色，悲連鼓角聲。
- 落星辭聖代，寒夢閉佳城。
- 伊昔來江邑，從容副國英。
- 德踰棲棘美，公亞飲冰清。
- 大廈亡孤直，羣儒憶老成。
- 白駒悲里巷，梁木慟簪纓。
- 隴遂添新草，珠還滿舊籝。
- 蒼蒼難可問，原上晚煙橫。

## 拼音

- bai2 shui3 liu2 jin1 gu3 ， qing1 shan1 song4 si3 sheng1 。
- qu1 chi2 san1 chu3 yuan4 ， shu1 hu1 yi4 kong1 ming2 。
- jin1 yu4 mai2 gao1 rang3 ， zhi1 lan2 ku1 di4 xiong0 。
- long2 tou2 gu1 hou4 jin4 ， peng2 chi4 shi1 qian2 cheng2 。
- chou2 bian4 feng1 yun2 se4 ， bei1 lian2 gu3 jiao3 sheng1 。
- luo4 xing1 ci2 sheng4 dai4 ， han2 meng4 bi4 jia1 cheng2 。
- yi1 xi1 lai2 jiang1 yi4 ， cong2 rong2 fu4 guo2 ying1 。
- de2 yu2 qi1 ji2 mei3 ， gong1 ya1 yin3 bing1 qing1 。
- da4 sha4 wang2 gu1 zhi2 ， qun2 ru2 yi4 lao3 cheng2 。
- bai2 ju1 bei1 li3 xiang4 ， liang2 mu4 tong4 zan1 ying1 。
- long3 sui4 tian1 xin1 cao3 ， zhu1 huan2 man3 jiu4 ying2 。
- cang1 cang1 nan2 ke3 wen4 ， yuan2 shang4 wan3 yan1 heng2 。

## 注释

## 译文

## 赏析
