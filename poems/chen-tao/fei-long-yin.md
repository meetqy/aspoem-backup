---
id: chen-tao-fei-long-yin
title: 飛龍引
titlePinyin: fei1 long2 yin3
titleSlug: fei-long-yin
author: 陳陶
authorPinyin: chen2 tao2
authorSlug: chen-tao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 有熊之君好神仙，飡霞鍊石三千年。
- 一旦黃龍下九天，騎龍枿枿昇紫煙。
- 萬姓攀髯髯墮地，啼呼弓劍飄寒水。
- 紫鸞八九墮玉笙，金鏡空留照魑魅。
- 羽幢䙰褷銀漢秋，六宮望斷芙蓉愁。
- 應龍下揮中園笑，泓泓水遶青苔洲。
- 瑞風颯遝天光淺，瑤闕峨峨橫露苑。
- 沆瀣樓頭紫鳳歌，三株樹下青牛飯。
- 鴻朧九闕相玉皇，鈞天樂引金華郎。
- 散花童子鶴衣短，投壺姹女蛾眉長。
- 彤庭侍宴瑤池席，老兔春高桂宮白。
- 蓬萊下國賜分珪，阿母金桃容小摘。
- 仙流萬緘蟲篆春，三十六洞交風雲。
- 千年小兆一蟬蛻，丹臺職亞扶桑君。
- 金烏試浴青門水，下界蜉蝣幾迴死。

## 拼音

- you3 xiong2 zhi1 jun1 hao3 shen2 xian1 ， can1 xia2 lian4 shi2 san1 qian1 nian2 。
- yi2 dan4 huang2 long2 xia4 jiu3 tian1 ， qi2 long2 nie4 nie4 sheng1 zi3 yan1 。
- wan4 xing4 pan1 ran2 ran2 duo4 di4 ， ti2 hu1 gong1 jian4 piao1 han2 shui3 。
- zi3 luan2 ba1 jiu3 duo4 yu4 sheng1 ， jin1 jing4 kong1 liu2 zhao4 chi1 mei4 。
- yu3 zhuang4 䙰 shi1 yin2 han4 qiu1 ， liu4 gong1 wang4 duan4 fu2 rong2 chou2 。
- ying1 long2 xia4 hui1 zhong1 yuan2 xiao4 ， hong2 hong2 shui3 rao4 qing1 tai2 zhou1 。
- rui4 feng1 sa4 ta4 tian1 guang1 qian3 ， yao2 que4 e2 e2 heng2 lu4 yuan4 。
- hang4 xie4 lou2 tou2 zi3 feng4 ge1 ， san1 zhu1 shu4 xia4 qing1 niu2 fan4 。
- hong2 long2 jiu3 que4 xiang1 yu4 huang2 ， jun1 tian1 le4 yin3 jin1 hua2 lang2 。
- san4 hua1 tong2 zi3 he4 yi1 duan3 ， tou2 hu2 cha4 nü3 e2 mei2 chang2 。
- tong2 ting2 shi4 yan4 yao2 chi2 xi2 ， lao3 tu4 chun1 gao1 gui4 gong1 bai2 。
- peng2 lai2 xia4 guo2 ci4 fen1 gui1 ， a1 mu3 jin1 tao2 rong2 xiao3 zhai1 。
- xian1 liu2 wan4 jian1 chong2 zhuan4 chun1 ， san1 shi2 liu4 dong4 jiao1 feng1 yun2 。
- qian1 nian2 xiao3 zhao4 yi4 chan2 tui4 ， dan1 tai2 zhi2 ya1 fu2 sang1 jun1 。
- jin1 wu1 shi4 yu4 qing1 men2 shui3 ， xia4 jie4 fu2 you2 ji1 hui2 si3 。

## 注释

## 译文

## 赏析
