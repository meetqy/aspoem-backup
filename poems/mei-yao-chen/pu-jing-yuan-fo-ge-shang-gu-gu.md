---
id: mei-yao-chen-pu-jing-yuan-fo-ge-shang-gu-gu
title: 普凈院佛閣上孤鶻
titlePinyin: pu3 jing4 yuan4 fo2 ge2 shang4 gu1 gu3
titleSlug: pu-jing-yuan-fo-ge-shang-gu-gu
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 我新稅居見寺閣，金碧照我破屋前。
- 目看閣上聚鳩鴿，巢棲飲哺忘窮年。
- 雕簷畫壁屎污徧，以及像塑頭與肩。
- 寺僧不敢施彈射，忽有蒼鶻張毒拳。
- 鴉鳴鵲噪鸜鵒叫，怒鶻來此窺腥羶。
- 鶻心决裂不畏衆，瞥碎一腦驚後先。
- 死鳥墮空未及地，返翅下取如風旋。
- 獨當屋脊恣撦磔，啄肉披肝腸棄捐。
- 老鴟無藝又狠怯，盤飛欲近饑目穿。
- 逡巡鶻飽自飛去，爭殘不辨烏與鳶。
- 羣兒指點路人笑，我方吟憶秋江邊。

## 拼音

- wo3 xin1 shui4 ju1 jian4 si4 ge2 ， jin1 bi4 zhao4 wo3 po4 wu1 qian2 。
- mu4 kan4 ge2 shang4 ju4 jiu1 ge1 ， chao2 qi1 yin3 bu3 wang4 qiong2 nian2 。
- diao1 yan2 hua4 bi4 shi3 wu1 bian4 ， yi3 ji2 xiang4 su4 tou2 yu3 jian1 。
- si4 seng1 bu4 gan3 shi1 dan4 she4 ， hu1 you3 cang1 gu3 zhang1 du2 quan2 。
- ya1 ming2 que4 zao4 qu2 yu4 jiao4 ， nu4 gu3 lai2 ci3 kui1 xing1 shan1 。
- gu3 xin1 jue2 lie4 bu2 wei4 zhong4 ， pie1 sui4 yi4 nao3 jing1 hou4 xian1 。
- si3 niao3 duo4 kong1 wei4 ji2 di4 ， fan3 chi4 xia4 qu3 ru2 feng1 xuan2 。
- du2 dang1 wu1 ji3 zi4 che3 zhe2 ， zhuo2 rou4 pi1 gan1 chang2 qi4 juan1 。
- lao3 chi1 wu2 yi4 you4 hen3 qie4 ， pan2 fei1 yu4 jin4 ji1 mu4 chuan1 。
- qun1 xun2 gu3 bao3 zi4 fei1 qu4 ， zheng1 can2 bu2 bian4 wu1 yu3 yuan1 。
- qun2 er2 zhi3 dian3 lu4 ren2 xiao4 ， wo3 fang1 yin2 yi4 qiu1 jiang1 bian1 。

## 注释

## 译文

## 赏析
