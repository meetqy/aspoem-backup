---
id: mei-yao-chen-song-he-ji-chuan-xue-shi-zhi-han-zhou
title: 送何濟川學士知漢州
titlePinyin: song4 he2 ji4 chuan1 xue2 shi4 zhi1 han4 zhou1
titleSlug: song-he-ji-chuan-xue-shi-zhi-han-zhou
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 丞相初得君，有志重儒術。
- 乃言天下士，徒此占清秩。
- 遂懲衒鬻人，忝冒十八七。
- 進君天祿閣，比衆爲第一。
- 又薦王張韓，恬可與君匹。
- 吾儕宜慙羞，空自預朝韠。
- 欲歸無田園，强住枉歲日。
- 值君乘高軒，西望函谷出。
- 當時迎長卿，書史傳未悉。
- 車馳及襁負，千萬今可詰。
- 老農喜君來，田租不妄率。
- 織婦喜君來，縑機當俟畢。
- 府胥喜君來，督責去暴抶。
- 疾苦無不求，前人唯法律。
- 晝錦榮既浮，康民美方溢。
- 真爲丈夫志，豈是名過實。

## 拼音

- cheng2 xiang4 chu1 de2 jun1 ， you3 zhi4 zhong4 ru2 shu4 。
- nai3 yan2 tian1 xia4 shi4 ， tu2 ci3 zhan4 qing1 zhi4 。
- sui4 cheng2 xuan4 yu4 ren2 ， tian3 mao4 shi2 ba1 qi1 。
- jin4 jun1 tian1 lu4 ge2 ， bi3 zhong4 wei2 di4 yi1 。
- you4 jian4 wang2 zhang1 han2 ， tian2 ke3 yu3 jun1 pi3 。
- wu2 chai2 yi2 can2 xiu1 ， kong1 zi4 yu4 chao2 bi4 。
- yu4 gui1 wu2 tian2 yuan2 ， qiang2 zhu4 wang3 sui4 ri4 。
- zhi2 jun1 cheng2 gao1 xuan1 ， xi1 wang4 han2 gu3 chu1 。
- dang1 shi2 ying2 chang2 qing1 ， shu1 shi3 chuan2 wei4 xi1 。
- ju1 chi2 ji2 qiang3 fu4 ， qian1 wan4 jin1 ke3 jie2 。
- lao3 nong2 xi3 jun1 lai2 ， tian2 zu1 bu2 wang4 lü4 。
- zhi1 fu4 xi3 jun1 lai2 ， jian1 ji1 dang1 si4 bi4 。
- fu3 xu1 xi3 jun1 lai2 ， du1 ze2 qu4 bao4 chi4 。
- ji2 ku3 wu2 bu4 qiu2 ， qian2 ren2 wei2 fa3 lü4 。
- zhou4 jin3 rong2 ji4 fu2 ， kang1 min2 mei3 fang1 yi4 。
- zhen1 wei2 zhang4 fu0 zhi4 ， qi3 shi4 ming2 guo4 shi2 。

## 注释

## 译文

## 赏析
