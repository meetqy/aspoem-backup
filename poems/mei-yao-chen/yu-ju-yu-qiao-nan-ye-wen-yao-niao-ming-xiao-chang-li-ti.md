---
id: mei-yao-chen-yu-ju-yu-qiao-nan-ye-wen-yao-niao-ming-xiao-chang-li-ti
title: 余居御橋南夜聞妖鳥鳴效昌黎體
titlePinyin: yu2 ju1 yu4 qiao2 nan2 ye4 wen2 yao1 niao3 ming2 xiao4 chang1 li2 ti3
titleSlug: yu-ju-yu-qiao-nan-ye-wen-yao-niao-ming-xiao-chang-li-ti
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 都城夜半陰雲黑，忽聞轉轂聲咿呦。
- 嘗憶楚鄉有妖鳥，一身九首如贅疣。
- 或時月暗過閭里，緩音低語若有求。
- 小兒藏頭婦滅火，閉門雞犬不爾留。
- 我問楚俗何苦爾，云是鬼車載鬼遊。
- 鬼車載鬼奚所及，抽人之筋繫車輈。
- 昔聽此言未能信，欲訪上天終無由。
- 今來中土百物正，安得遂與南方儔。
- 上帝因風如可達，願令驅逐出九州。

## 拼音

- du1 cheng2 ye4 ban4 yin1 yun2 hei1 ， hu1 wen2 zhuan3 gu3 sheng1 yi1 you1 。
- chang2 yi4 chu3 xiang1 you3 yao1 niao3 ， yi4 shen1 jiu3 shou3 ru2 zhui4 you2 。
- huo4 shi2 yue4 an4 guo4 lü2 li3 ， huan3 yin1 di1 yu3 ruo4 you3 qiu2 。
- xiao3 er2 cang2 tou2 fu4 mie4 huo3 ， bi4 men2 ji1 quan3 bu4 er3 liu2 。
- wo3 wen4 chu3 su2 he2 ku3 er3 ， yun2 shi4 gui3 ju1 zai4 gui3 you2 。
- gui3 ju1 zai4 gui3 xi1 suo3 ji2 ， chou1 ren2 zhi1 jin1 xi4 ju1 zhou1 。
- xi1 ting1 ci3 yan2 wei4 neng2 xin4 ， yu4 fang3 shang4 tian1 zhong1 wu2 you2 。
- jin1 lai2 zhong1 tu3 bai3 wu4 zheng4 ， an1 de2 sui4 yu3 nan2 fang1 chou2 。
- shang4 di4 yin1 feng1 ru2 ke3 da2 ， yuan4 ling4 qu1 zhu2 chu1 jiu3 zhou1 。

## 注释

## 译文

## 赏析
