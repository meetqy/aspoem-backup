---
id: mei-yao-chen-yi-you-liu-yue-er-shi-yi-ri-yu-ying-pi-xu-chang-jing-shi-nei-wai-zhi-qin-ze-you-diao-shi-kun-di-cai-shi-zi-yu-zhi-er-ji-you-ren-ze-xu-ping-shu-song-zhong-dao-pei-ru-hui-ge-xie-yao-jiu-song-wo-yu-wang-shi-zhi-yuan-jin-huan-er-qu-ming-ri-yu-zuo-shi-yi-ji-yan
title: 乙酉六月二十一日予應辟許昌京師內外之親則有刁氏昆弟蔡氏子予之二季友人則胥平叔宋中道裴如晦各携肴酒送我于王氏之園盡懽而去明日予作詩以寄焉
titlePinyin: yi3 you3 liu4 yue4 er4 shi2 yi1 ri4 yu3 ying1 pi4 xu1 chang1 jing1 shi1 nei4 wai4 zhi1 qin1 ze2 you3 diao1 shi4 kun1 di4 cai4 shi4 zi3 yu3 zhi1 er4 ji4 you3 ren2 ze2 xu1 ping2 shu1 song4 zhong1 dao4 pei2 ru2 hui4 ge4 xie2 yao2 jiu3 song4 wo3 yu2 wang2 shi4 zhi1 yuan2 jin4 huan1 er2 qu4 ming2 ri4 yu3 zuo4 shi1 yi3 ji4 yan1
titleSlug: yi-you-liu-yue-er-shi-yi-ri-yu-ying-pi-xu-chang-jing-shi-nei-wai-zhi-qin-ze-you-diao-shi-kun-di-cai-shi-zi-yu-zhi-er-ji-you-ren-ze-xu-ping-shu-song-zhong-dao-pei-ru-hui-ge-xie-yao-jiu-song-wo-yu-wang-shi-zhi-yuan-jin-huan-er-qu-ming-ri-yu-zuo-shi-yi-ji-yan
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 性僻交游寡，所從天下才。
- 今朝誰出祖，親戚持樽罍。
- 晚節相知人，唯有胥宋裴。
- 所欠謝夫子，歸穰尚未迴。
- 岸傍逢名園，繫舟共徘徊。
- 嘉蓮如笑迎，照水呈丹顋。
- 南庭莆萄架，萬乳纍將磓。
- 羣卉競瑣細，紫紅相低偎。
- 尋常固邂逅，孰辨落與開。
- 酒闌各分散，白日將西頹。
- 城隅遂有隔，北道望吹臺。

## 拼音

- xing4 pi4 jiao1 you2 gua3 ， suo3 cong2 tian1 xia4 cai2 。
- jin1 zhao1 shui2 chu1 zu3 ， qin1 qi1 chi2 zun1 lei2 。
- wan3 jie2 xiang1 zhi1 ren2 ， wei2 you3 xu1 song4 pei2 。
- suo3 qian4 xie4 fu1 zi3 ， gui1 rang2 shang4 wei4 hui2 。
- an4 bang4 feng2 ming2 yuan2 ， xi4 zhou1 gong4 pai2 huai2 。
- jia1 lian2 ru2 xiao4 ying2 ， zhao4 shui3 cheng2 dan1 sai1 。
- nan2 ting2 pu2 tao2 jia4 ， wan4 ru3 lei2 jiang1 dui1 。
- qun2 hui4 jing4 suo3 xi4 ， zi3 hong2 xiang1 di1 wei1 。
- xun2 chang2 gu4 xie4 hou4 ， shu2 bian4 luo4 yu3 kai1 。
- jiu3 lan2 ge4 fen1 san4 ， bai2 ri4 jiang1 xi1 tui2 。
- cheng2 yu2 sui4 you3 ge2 ， bei3 dao4 wang4 chui1 tai2 。

## 注释

## 译文

## 赏析
