---
id: mei-yao-chen-yi-yun-he-chou-han-zhong-wen-kun-ji-lian-ju-jian-xie
title: 依韻和酬韓仲文昆季聯句見謝
titlePinyin: yi1 yun4 he2 chou2 han2 zhong4 wen2 kun1 ji4 lian2 ju4 jian4 xie4
titleSlug: yi-yun-he-chou-han-zhong-wen-kun-ji-lian-ju-jian-xie
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 冬日晴且暖，林塘思浄居。
- 往興都未盡，遂經韓氏廬。
- 韓氏兄弟賢，各各趨義塗。
- 吾儕與之游，何異田蘇俱。
- 經疑反此質，學陋慙無餘。
- 況茲諸少年，高論傾國都。
- 以及治民術，縱橫無所拘。
- 又涉方外說，於道曾不殊。
- 詩評杜兼李，字法褚與虞。
- 啜茗豈非好，啗栗强爲娛。
- 久厭官局檢，聊休體質舒。
- 次第極言笑，左右排圖書。
- 終日欣博約，貶異正則扶。
- 所頼存泛愛，未以我爲愚。
- 持歸接士論，頗亦類販沽。
- 復聯長詩來，味若餐瓊腴。
- 其辭多自損，似欲大厥譽。
- 顔子乃庶幾，仲尼稱弗如。
- 不厭會遇頻，雲龍實相須。
- 最和躡麟趾，舉步未敢渝。

## 拼音

- dong1 ri4 qing2 qie3 nuan3 ， lin2 tang2 si1 jing4 ju1 。
- wang3 xing1 dou1 wei4 jin4 ， sui4 jing1 han2 shi4 lu2 。
- han2 shi4 xiong1 di4 xian2 ， ge4 ge4 qu1 yi4 tu2 。
- wu2 chai2 yu3 zhi1 you2 ， he2 yi4 tian2 su1 ju4 。
- jing1 yi2 fan3 ci3 zhi4 ， xue2 lou4 can2 wu2 yu2 。
- kuang4 zi1 zhu1 shao4 nian2 ， gao1 lun4 qing1 guo2 dou1 。
- yi3 ji2 zhi4 min2 shu4 ， zong4 heng2 wu2 suo3 ju1 。
- you4 she4 fang1 wai4 shuo1 ， wu1 dao4 ceng2 bu4 shu1 。
- shi1 ping2 du4 jian1 li3 ， zi4 fa3 chu3 yu3 yu2 。
- chuo4 ming2 qi3 fei1 hao3 ， dan4 li4 qiang2 wei2 yu2 。
- jiu3 yan4 guan1 ju2 jian3 ， liao2 xiu1 ti3 zhi4 shu1 。
- ci4 di4 ji2 yan2 xiao4 ， zuo3 you4 pai2 tu2 shu1 。
- zhong1 ri4 xin1 bo2 yue1 ， bian3 yi4 zheng4 ze2 fu2 。
- suo3 lai4 cun2 fan4 ai4 ， wei4 yi3 wo3 wei2 yu2 。
- chi2 gui1 jie1 shi4 lun4 ， po1 yi4 lei4 fan4 gu1 。
- fu4 lian2 chang2 shi1 lai2 ， wei4 ruo4 can1 qiong2 yu2 。
- qi2 ci2 duo1 zi4 sun3 ， si4 yu4 da4 jue2 yu4 。
- yan2 zi3 nai3 shu4 ji1 ， zhong4 ni2 cheng1 fu2 ru2 。
- bu2 yan4 hui4 yu4 bin1 ， yun2 long2 shi2 xiang1 xu1 。
- zui4 he2 nie4 lin2 zhi3 ， ju3 bu4 wei4 gan3 yu2 。

## 注释

## 译文

## 赏析
