---
id: mei-yao-chen-da-xuan-tian-si-li
title: 答宣闐司理
titlePinyin: da2 xuan1 tian2 si1 li3
titleSlug: da-xuan-tian-si-li
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 風賦義趣深，傳訓或得失。
- 後人語雖淺，辨識猶百一。
- 歐陽最我知，初時且尚窒。
- 比以爲橄欖，迴甘始稱述。
- 老於文學人，尚不即究悉。
- 宜乎與世士，橫爾遭詬唧。
- 誓將默無言，負暄方抱膝。
- 非非孰是是，都莫答問詰。
- 歲暮宣參軍，辭如鮑昭逸。
- 粲然傾明珠，褒我頗過實。
- 便言楚江萍，光彩侔旭日。
- 自慙流浪蹤，不得蒿芹匹。
- 復爲苦硬句，酬報强把筆。

## 拼音

- feng1 fu4 yi4 qu4 shen1 ， chuan2 xun4 huo4 de2 shi1 。
- hou4 ren2 yu3 sui1 qian3 ， bian4 shi2 you2 bai3 yi1 。
- ou1 yang2 zui4 wo3 zhi1 ， chu1 shi2 qie3 shang4 zhi4 。
- bi3 yi3 wei2 gan3 lan3 ， hui2 gan1 shi3 cheng1 shu4 。
- lao3 wu1 wen2 xue2 ren2 ， shang4 bu4 ji2 jiu1 xi1 。
- yi2 hu1 yu3 shi4 shi4 ， heng2 er3 zao1 gou4 ji1 。
- shi4 jiang1 mo4 wu2 yan2 ， fu4 xuan1 fang1 bao4 xi1 。
- fei1 fei1 shu2 shi4 shi4 ， dou1 mo4 da2 wen4 jie2 。
- sui4 mu4 xuan1 can1 jun1 ， ci2 ru2 bao4 zhao1 yi4 。
- can4 ran2 qing1 ming2 zhu1 ， bao1 wo3 po1 guo4 shi2 。
- bian4 yan2 chu3 jiang1 ping2 ， guang1 cai3 mou2 xu4 ri4 。
- zi4 can2 liu2 lang4 zong1 ， bu4 de2 hao1 qin2 pi3 。
- fu4 wei2 ku3 ying4 ju4 ， chou2 bao4 qiang2 ba3 bi3 。

## 注释

## 译文

## 赏析
