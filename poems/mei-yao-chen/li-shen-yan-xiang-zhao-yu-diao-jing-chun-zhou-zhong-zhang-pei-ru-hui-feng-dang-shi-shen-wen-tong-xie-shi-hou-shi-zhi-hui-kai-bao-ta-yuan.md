---
id: mei-yao-chen-li-shen-yan-xiang-zhao-yu-diao-jing-chun-zhou-zhong-zhang-pei-ru-hui-feng-dang-shi-shen-wen-tong-xie-shi-hou-shi-zhi-hui-kai-bao-ta-yuan
title: 李審言相招與刁景純周仲章裴如晦馮當世沈文通謝師厚師直會開寶塔院
titlePinyin: li3 shen3 yan2 xiang1 zhao1 yu3 diao1 jing3 chun2 zhou1 zhong4 zhang1 pei2 ru2 hui4 feng2 dang1 shi4 shen3 wen2 tong1 xie4 shi1 hou4 shi1 zhi2 hui4 kai1 bao3 ta3 yuan4
titleSlug: li-shen-yan-xiang-zhao-yu-diao-jing-chun-zhou-zhong-zhang-pei-ru-hui-feng-dang-shi-shen-wen-tong-xie-shi-hou-shi-zhi-hui-kai-bao-ta-yuan
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 自君命我飲，朝暮雨傾瓦。
- 城東與城北，大道泥沒馬。
- 敢忘主人勤，顛撲困馭者。
- 衆客亦如期，陳肴藉蘭若。
- 馮裴與沈謝，辯論過終賈。
- 刁周事老成，危坐言語寡。
- 酒半時謔劇，揣狀類模寫。
- 或譏項髮禿，或指舌端傻。
- 或將冠带身，勸作梁武捨。
- 謂我大耳兒，此實已見假。
- 又效井市態，屈强體非雅。
- 順風手沙沙，逆風口哆哆。
- 竟席屢絕倒，去忌肝膽瀉。
- 規規豈無儕，達識高天下。

## 拼音

- zi4 jun1 ming4 wo3 yin3 ， chao2 mu4 yu3 qing1 wa3 。
- cheng2 dong1 yu3 cheng2 bei3 ， da4 dao4 ni2 mei2 ma3 。
- gan3 wang4 zhu3 ren2 qin2 ， dian1 pu1 kun4 yu4 zhe3 。
- zhong4 ke4 yi4 ru2 qi1 ， chen2 yao2 jie4 lan2 ruo4 。
- feng2 pei2 yu3 shen3 xie4 ， bian4 lun4 guo4 zhong1 jia3 。
- diao1 zhou1 shi4 lao3 cheng2 ， wei1 zuo4 yan2 yu3 gua3 。
- jiu3 ban4 shi2 xue4 ju4 ， chuai1 zhuang4 lei4 mo2 xie3 。
- huo4 ji1 xiang4 fa4 tu1 ， huo4 zhi3 she2 duan1 sha3 。
- huo4 jiang1 guan1 dai4 shen1 ， quan4 zuo4 liang2 wu3 she3 。
- wei4 wo3 da4 er3 er2 ， ci3 shi2 yi3 jian4 jia3 。
- you4 xiao4 jing3 shi4 tai4 ， qu1 qiang2 ti3 fei1 ya3 。
- shun4 feng1 shou3 sha1 sha1 ， ni4 feng1 kou3 duo1 duo1 。
- jing4 xi2 lü3 jue2 dao3 ， qu4 ji4 gan1 dan3 xie4 。
- gui1 gui1 qi3 wu2 chai2 ， da2 shi2 gao1 tian1 xia4 。

## 注释

## 译文

## 赏析
