---
id: mei-yao-chen-chu-dong-ye-zuo-yi-tong-cheng-shan-xing
title: 初冬夜坐憶桐城山行
titlePinyin: chu1 dong1 ye4 zuo4 yi4 tong2 cheng2 shan1 xing2
titleSlug: chu-dong-ye-zuo-yi-tong-cheng-shan-xing
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 我昔吏桐鄉，窮山使屢躡。
- 路險獨後來，心危常自怯。
- 下顧雲容容，前溪未可涉。
- 半崕風颯然，驚鳥爭墮葉。
- 修蔓不知名，丹實坼在莢。
- 林端野鼠飛，緣挽一何捷。
- 馬行聞虎氣，豎耳鼻息嗋。
- 遂投山家宿，駭汗衣尚浹。
- 歸來撫童僕，前事語妻妾。
- 吾妻常有言，艱勤壯時業。
- 安慕終日間，笑媚看婦靨。
- 自是甘努力，於今無所懾。
- 老大官雖暇，失偶淚滿睫。
- 書之空自知，城上鼓三疊。

## 拼音

- wo3 xi1 li4 tong2 xiang1 ， qiong2 shan1 shi3 lü3 nie4 。
- lu4 xian3 du2 hou4 lai2 ， xin1 wei1 chang2 zi4 qie4 。
- xia4 gu4 yun2 rong2 rong2 ， qian2 xi1 wei4 ke3 she4 。
- ban4 ya2 feng1 sa4 ran2 ， jing1 niao3 zheng1 duo4 ye4 。
- xiu1 man4 bu4 zhi1 ming2 ， dan1 shi2 che4 zai4 jia2 。
- lin2 duan1 ye3 shu3 fei1 ， yuan2 wan3 yi4 he2 jie2 。
- ma3 xing2 wen2 hu3 qi4 ， shu4 er3 bi2 xi1 xie2 。
- sui4 tou2 shan1 jia1 su4 ， hai4 han4 yi1 shang4 jia1 。
- gui1 lai2 fu3 tong2 pu2 ， qian2 shi4 yu3 qi1 qie4 。
- wu2 qi1 chang2 you3 yan2 ， jian1 qin2 zhuang4 shi2 ye4 。
- an1 mu4 zhong1 ri4 jian4 ， xiao4 mei4 kan4 fu4 ye4 。
- zi4 shi4 gan1 nu3 li4 ， wu1 jin1 wu2 suo3 she4 。
- lao3 da4 guan1 sui1 xia2 ， shi1 ou3 lei4 man3 jie2 。
- shu1 zhi1 kong1 zi4 zhi1 ， cheng2 shang4 gu3 san1 die2 。

## 注释

## 译文

## 赏析
