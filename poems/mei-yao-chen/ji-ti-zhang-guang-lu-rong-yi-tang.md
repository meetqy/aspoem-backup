---
id: mei-yao-chen-ji-ti-zhang-guang-lu-rong-yi-tang
title: 寄題張光祿榮佚堂
titlePinyin: ji4 ti2 zhang1 guang1 lu4 rong2 yi4 tang2
titleSlug: ji-ti-zhang-guang-lu-rong-yi-tang
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 疏氏昔二傅，張氏今兩卿。
- 相去千餘載，能與同令名。
- 亦嘗更侍從，况有冰玉清。
- 世懷山東業，力制河北兵。
- 雲煙忽起晦，日月不得明。
- 白首無所爲，脫身吳楚城。
- 七十還印綬，不以名教輕。
- 葺堂讀舊書，時出郊郭行。
- 水邊觀游魚，樹底愛啼鶑。
- 適逢野老語，復問農人耕。
- 紛紛世上士，車馬無此情。

## 拼音

- shu1 shi4 xi1 er4 fu4 ， zhang1 shi4 jin1 liang3 qing1 。
- xiang1 qu4 qian1 yu2 zai4 ， neng2 yu3 tong2 ling4 ming2 。
- yi4 chang2 geng4 shi4 cong2 ， kuang4 you3 bing1 yu4 qing1 。
- shi4 huai2 shan1 dong1 ye4 ， li4 zhi4 he2 bei3 bing1 。
- yun2 yan1 hu1 qi3 hui4 ， ri4 yue4 bu4 de2 ming2 。
- bai2 shou3 wu2 suo3 wei2 ， tuo1 shen1 wu2 chu3 cheng2 。
- qi1 shi2 huan2 yin4 shou4 ， bu4 yi3 ming2 jiao4 qing1 。
- qi4 tang2 du2 jiu4 shu1 ， shi2 chu1 jiao1 guo1 xing2 。
- shui3 bian1 guan1 you2 yu2 ， shu4 di3 ai4 ti2 ying1 。
- shi4 feng2 ye3 lao3 yu3 ， fu4 wen4 nong2 ren2 geng1 。
- fen1 fen1 shi4 shang4 shi4 ， ju1 ma3 wu2 ci3 qing2 。

## 注释

## 译文

## 赏析
