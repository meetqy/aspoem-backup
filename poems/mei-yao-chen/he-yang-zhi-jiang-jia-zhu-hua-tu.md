---
id: mei-yao-chen-he-yang-zhi-jiang-jia-zhu-hua-tu
title: 和楊直講夾竹花圖
titlePinyin: he2 yang2 zhi2 jiang3 jia1 zhu2 hua1 tu2
titleSlug: he-yang-zhi-jiang-jia-zhu-hua-tu
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 桃花夭紅竹浄綠，春風相間連溪谷。
- 花留蜂蝶竹有禽，三月江南看不足。
- 徐熙下筆能逼真，蠒素畫成纔六幅。
- 萼繁葉密有向背，枝瘦節疎有直曲。
- 年深粉剝見墨縱，描寫工夫始驚俗。
- 從初李氏國破亡，圖書散入公侯族。
- 公侯三世多衰微，竊貿擔頭由婢僕。
- 太學楊君固甚貧，直緣識別爭來鬻。
- 朝質綈袍暮質琴，不憂明日鐺無粥。
- 裝成如得驪頷珠，誰能更問龍牙軸。
- 竹真似竹桃似桃，不待生春長在目。

## 拼音

- tao2 hua1 yao1 hong2 zhu2 jing4 lü4 ， chun1 feng1 xiang1 jian4 lian2 xi1 gu3 。
- hua1 liu2 feng1 die2 zhu2 you3 qin2 ， san1 yue4 jiang1 nan2 kan4 bu4 zu2 。
- xu2 xi1 xia4 bi3 neng2 bi1 zhen1 ， jian3 su4 hua4 cheng2 cai2 liu4 fu2 。
- e4 fan2 ye4 mi4 you3 xiang4 bei4 ， zhi1 shou4 jie2 shu1 you3 zhi2 qu3 。
- nian2 shen1 fen3 bao1 jian4 mo4 zong4 ， miao2 xie3 gong1 fu0 shi3 jing1 su2 。
- cong2 chu1 li3 shi4 guo2 po4 wang2 ， tu2 shu1 san4 ru4 gong1 hou2 zu2 。
- gong1 hou2 san1 shi4 duo1 shuai1 wei1 ， qie4 mao4 dan1 tou2 you2 bi4 pu2 。
- tai4 xue2 yang2 jun1 gu4 shen4 pin2 ， zhi2 yuan2 shi2 bie2 zheng1 lai2 yu4 。
- chao2 zhi4 ti4 pao2 mu4 zhi4 qin2 ， bu4 you1 ming2 ri4 dang1 wu2 zhou1 。
- zhuang1 cheng2 ru2 de2 li2 han4 zhu1 ， shui2 neng2 geng4 wen4 long2 ya2 zhou2 。
- zhu2 zhen1 si4 zhu2 tao2 si4 tao2 ， bu2 dai4 sheng1 chun1 chang2 zai4 mu4 。

## 注释

## 译文

## 赏析
