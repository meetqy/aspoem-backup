---
id: mei-yao-chen-you-yin-jing-shan
title: 游隠靜山
titlePinyin: you2 yin3 jing4 shan1
titleSlug: you-yin-jing-shan
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 心存名山久，積歲未及遊。
- 將過值風雨，路不通馬牛。
- 丁壯四五人，籃轝時更休。
- 轉谷逢煙火，下隰多田疇。
- 偃穟黄壓畝，刈麻東盈丘。
- 始覺山門深，長松如騰虬。
- 直上百餘尺，蒼髯葉脩脩。
- 五峯迎人來，冷逼臺殿秋。
- 石泉出雲中，引入舍下流。
- 緣源至巖口，巖底魚可鉤。
- 天昏碧溪去，果熟青猿偷。
- 草樹不盡識，自起詩人羞。
- 濺濺澗水淺，苒苒菖蒲稠。
- 菖蒲花已晚，菖蒲茸尚柔。
- 靈根采九節，試共野僧求。
- 逡巡能致之，衰疾無甚憂。
- 昔聞有釋子，渡江用杯浮。
- 棲心向茲地，埋骨在林陬。
- 駁陰漏斜光，徒欲窮巔幽。
- 夜還南陵郭，幾落猛虎喉。

## 拼音

- xin1 cun2 ming2 shan1 jiu3 ， ji1 sui4 wei4 ji2 you2 。
- jiang1 guo4 zhi2 feng1 yu3 ， lu4 bu4 tong1 ma3 niu2 。
- ding1 zhuang4 si4 wu3 ren2 ， lan2 yu2 shi2 geng4 xiu1 。
- zhuan3 gu3 feng2 yan1 huo3 ， xia4 xi2 duo1 tian2 chou2 。
- yan3 sui4 huang2 ya1 mu3 ， yi4 ma2 dong1 ying2 qiu1 。
- shi3 jue2 shan1 men2 shen1 ， chang2 song1 ru2 teng2 qiu2 。
- zhi2 shang4 bai3 yu2 chi3 ， cang1 ran2 ye4 xiu1 xiu1 。
- wu3 feng1 ying2 ren2 lai2 ， leng3 bi1 tai2 dian4 qiu1 。
- shi2 quan2 chu1 yun2 zhong1 ， yin3 ru4 she4 xia4 liu2 。
- yuan2 yuan2 zhi4 yan2 kou3 ， yan2 di3 yu2 ke3 gou1 。
- tian1 hun1 bi4 xi1 qu4 ， guo3 shu2 qing1 yuan2 tou1 。
- cao3 shu4 bu2 jin4 shi2 ， zi4 qi3 shi1 ren2 xiu1 。
- jian4 jian4 jian4 shui3 qian3 ， ran3 ran3 chang1 pu2 chou2 。
- chang1 pu2 hua1 yi3 wan3 ， chang1 pu2 rong2 shang4 rou2 。
- ling2 gen1 cai3 jiu3 jie2 ， shi4 gong4 ye3 seng1 qiu2 。
- qun1 xun2 neng2 zhi4 zhi1 ， shuai1 ji2 wu2 shen4 you1 。
- xi1 wen2 you3 shi4 zi3 ， du4 jiang1 yong4 bei1 fu2 。
- qi1 xin1 xiang4 zi1 di4 ， mai2 gu3 zai4 lin2 zou1 。
- bo2 yin1 lou4 xie2 guang1 ， tu2 yu4 qiong2 dian1 you1 。
- ye4 huan2 nan2 ling2 guo1 ， ji1 luo4 meng3 hu3 hou2 。

## 注释

## 译文

## 赏析
