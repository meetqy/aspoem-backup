---
id: mei-yao-chen-xing-bu-ting-kan-zhu-xiao-meng-jiao-ti-he-yong-shu
title: 刑部廳看竹效孟郊體和永叔
titlePinyin: xing2 bu4 ting1 kan4 zhu2 xiao4 meng4 jiao1 ti3 he2 yong3 shu1
titleSlug: xing-bu-ting-kan-zhu-xiao-meng-jiao-ti-he-yong-shu
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 蒼蒼庭中竹，事莫歎遲速。
- 不同欄下草，一歲一迴綠。
- 朝開花照曜，暮落風相逐。
- 何如飽霜雪，冬夏森寒玉。
- 誰將種官舍，本合近巖屋。
- 不可一日無，蕭灑看未足。
- 阮生豈其愚，林中醉醽醁。
- 我當明月時，移床來此宿。

## 拼音

- cang1 cang1 ting2 zhong1 zhu2 ， shi4 mo4 tan4 chi2 su4 。
- bu4 tong2 lan2 xia4 cao3 ， yi2 sui4 yi4 hui2 lü4 。
- chao2 kai1 hua1 zhao4 yao4 ， mu4 luo4 feng1 xiang1 zhu2 。
- he2 ru2 bao3 shuang1 xue3 ， dong1 xia4 sen1 han2 yu4 。
- shui2 jiang1 zhong3 guan1 she4 ， ben3 he2 jin4 yan2 wu1 。
- bu4 ke3 yi2 ri4 wu2 ， xiao1 sa3 kan4 wei4 zu2 。
- ruan3 sheng1 qi3 qi2 yu2 ， lin2 zhong1 zui4 ling2 lu4 。
- wo3 dang1 ming2 yue4 shi2 ， yi2 chuang2 lai2 ci3 su4 。

## 注释

## 译文

## 赏析
