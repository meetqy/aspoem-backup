---
id: mei-yao-chen-song-kan-ling-zhi-tan-zhou-ning-xiang
title: 送闞令之潭州寧鄉
titlePinyin: song4 kan4 ling4 zhi1 tan2 zhou1 ning2 xiang1
titleSlug: song-kan-ling-zhi-tan-zhou-ning-xiang
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 秋風逆水急，挂席飛鳥輕。
- 三江去雖遠，一日行幾程。
- 朝辭洞庭岸，暮抵巴陵城。
- 長沙古建國，地狹賦薄征。
- 邑宰愛民者，選薦豈非精。
- 既曰處民上，固當知民情。
- 民居篁竹間，山獠相雜并。
- 教道苟未至，毫髮心起爭。
- 太剛易斷折，太柔難搘撐。
- 貴在得中道，於焉無近名。
- 聞多不祥鳥，似鴞何足驚。
- 遠方此爲常，慎勿心屏營。
- 賈誼度湘水，爲文弔屈平。
- 因君寄杯酒，爲我酹賈生。

## 拼音

- qiu1 feng1 ni4 shui3 ji2 ， gua4 xi2 fei1 niao3 qing1 。
- san1 jiang1 qu4 sui1 yuan3 ， yi2 ri4 xing2 ji1 cheng2 。
- chao2 ci2 dong4 ting2 an4 ， mu4 di3 ba1 ling2 cheng2 。
- chang2 sha1 gu3 jian4 guo2 ， di4 xia2 fu4 bao2 zheng1 。
- yi4 zai3 ai4 min2 zhe3 ， xuan3 jian4 qi3 fei1 jing1 。
- ji4 yue1 chu3 min2 shang4 ， gu4 dang1 zhi1 min2 qing2 。
- min2 ju1 huang2 zhu2 jian4 ， shan1 liao2 xiang1 za2 bing4 。
- jiao4 dao4 gou3 wei4 zhi4 ， hao2 fa4 xin1 qi3 zheng1 。
- tai4 gang1 yi4 duan4 zhe2 ， tai4 rou2 nan2 zhi1 cheng1 。
- gui4 zai4 de2 zhong1 dao4 ， wu1 yan1 wu2 jin4 ming2 。
- wen2 duo1 bu4 xiang2 niao3 ， si4 xiao1 he2 zu2 jing1 。
- yuan3 fang1 ci3 wei2 chang2 ， shen4 wu4 xin1 ping2 ying2 。
- jia3 yi4 du4 xiang1 shui3 ， wei2 wen2 diao4 qu1 ping2 。
- yin1 jun1 ji4 bei1 jiu3 ， wei2 wo3 lei4 jia3 sheng1 。

## 注释

## 译文

## 赏析
