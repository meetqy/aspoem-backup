---
id: mei-yao-chen-yu-jiang-bi-bie-er-shi-liu-nian-tian-fei-er-shi-nian-luo-zheng-shi-nian-shi-jian-zhi
title: 與蔣祕別二十六年田棐二十年羅拯十年始見之
titlePinyin: yu3 jiang3 bi4 bie2 er4 shi2 liu4 nian2 tian2 fei3 er4 shi2 nian2 luo2 zheng3 shi2 nian2 shi3 jian4 zhi1
titleSlug: yu-jiang-bi-bie-er-shi-liu-nian-tian-fei-er-shi-nian-luo-zheng-shi-nian-shi-jian-zhi
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 我今五十二，常苦離別煎。
- 屈指數離別，正去一半年。
- 三君異出處，相見有後先。
- 蔣最會遇早，羅倍晚於田。
- 仕宦比我遲，官資居我前。
- 此亦漫輕量，無限歸荒埏。
- 所喜笑語同，各驚顔貌遷。
- 髮有霜華侵，目有蜘蛛懸。
- 有酒易以醉，有奚徒用妍。
- 醒來念功名，病螾希蜿蜒。
- 安得有園廬，寬閒近林泉。
- 養魚數千頭，種薤三四廛。
- 餘蔬皆稱此，嘉果植亦然。
- 既無俗造請，窮冬事高眠。
- 囷貯白粳稻，酒沽青銅錢。
- 飯過引數杯，令兒誦嘉篇。
- 仰首看赤日，區區隨天旋。
- 朝見出滄海，莫見入虞淵。
- 畢竟將何窮，磨滅愚與賢。
- 億億萬萬載，筋骨非玉堅。
- 桐棺三寸厚，在昔誰免焉。
- 去去欲及時，嗟嗟無由緣。

## 拼音

- wo3 jin1 wu3 shi2 er4 ， chang2 ku3 li2 bie2 jian1 。
- qu1 zhi3 shu4 li2 bie2 ， zheng4 qu4 yi2 ban4 nian2 。
- san1 jun1 yi4 chu1 chu3 ， xiang1 jian4 you3 hou4 xian1 。
- jiang3 zui4 hui4 yu4 zao3 ， luo2 bei4 wan3 wu1 tian2 。
- shi4 huan4 bi3 wo3 chi2 ， guan1 zi1 ju1 wo3 qian2 。
- ci3 yi4 man4 qing1 liang2 ， wu2 xian4 gui1 huang1 shan1 。
- suo3 xi3 xiao4 yu3 tong2 ， ge4 jing1 yan2 mao4 qian1 。
- fa4 you3 shuang1 hua2 qin1 ， mu4 you3 zhi1 zhu1 xuan2 。
- you3 jiu3 yi4 yi3 zui4 ， you3 xi1 tu2 yong4 yan2 。
- xing3 lai2 nian4 gong1 ming2 ， bing4 yin3 xi1 wan1 yan2 。
- an1 de2 you3 yuan2 lu2 ， kuan1 xian2 jin4 lin2 quan2 。
- yang3 yu2 shu4 qian1 tou2 ， zhong3 xie4 san1 si4 chan2 。
- yu2 shu1 jie1 cheng1 ci3 ， jia1 guo3 zhi2 yi4 ran2 。
- ji4 wu2 su2 zao4 qing3 ， qiong2 dong1 shi4 gao1 mian2 。
- qun1 zhu4 bai2 jing1 dao4 ， jiu3 gu1 qing1 tong2 qian2 。
- fan4 guo4 yin3 shu4 bei1 ， ling4 er2 song4 jia1 pian1 。
- yang3 shou3 kan4 chi4 ri4 ， qu1 qu1 sui2 tian1 xuan2 。
- chao2 jian4 chu1 cang1 hai3 ， mo4 jian4 ru4 yu2 yuan1 。
- bi4 jing4 jiang1 he2 qiong2 ， mo2 mie4 yu2 yu3 xian2 。
- yi4 yi4 wan4 wan4 zai4 ， jin1 gu3 fei1 yu4 jian1 。
- tong2 guan1 san1 cun4 hou4 ， zai4 xi1 shui2 mian3 yan1 。
- qu4 qu4 yu4 ji2 shi2 ， jie1 jie1 wu2 you2 yuan2 。

## 注释

## 译文

## 赏析
