---
id: mei-yao-chen-song-xue-shi-fu-gui-jiang-zhou
title: 送薛氏婦歸絳州
titlePinyin: song4 xue1 shi4 fu4 gui1 jiang4 zhou1
titleSlug: song-xue-shi-fu-gui-jiang-zhou
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 在家勗爾勤，女功無不喜。
- 既嫁訓爾恭，恭己乃遠恥。
- 我家本素風，百事無有侈。
- 隨宜具奩箱，不陋復不鄙。
- 當須記母言，夜寐仍夙起。
- 慎勿窺窗戶，慎勿輒笑毀。
- 妄非勿較競，醜語勿辨理。
- 每順舅姑心，況逆舅姑耳。
- 爲婦若此能，乃是儒家子。
- 看爾十九年，門閫未嘗履。
- 一朝陟太行，悲傷黄河水。
- 車徒望何處，哭泣動鄰里。
- 生女不如男，天親反由彼。

## 拼音

- zai4 jia1 xu4 er3 qin2 ， nü3 gong1 wu2 bu4 xi3 。
- ji4 jia4 xun4 er3 gong1 ， gong1 ji3 nai3 yuan3 chi3 。
- wo3 jia1 ben3 su4 feng1 ， bai3 shi4 wu2 you3 chi3 。
- sui2 yi2 ju4 lian2 xiang1 ， bu2 lou4 fu4 bu4 bi3 。
- dang1 xu1 ji4 mu3 yan2 ， ye4 mei4 reng2 su4 qi3 。
- shen4 wu4 kui1 chuang1 hu4 ， shen4 wu4 zhe2 xiao4 hui3 。
- wang4 fei1 wu4 jiao4 jing4 ， chou3 yu3 wu4 bian4 li3 。
- mei3 shun4 jiu4 gu1 xin1 ， kuang4 ni4 jiu4 gu1 er3 。
- wei2 fu4 ruo4 ci3 neng2 ， nai3 shi4 ru2 jia1 zi3 。
- kan4 er3 shi2 jiu3 nian2 ， men2 kun3 wei4 chang2 lü3 。
- yi4 zhao1 zhi4 tai4 hang2 ， bei1 shang1 huang2 he2 shui3 。
- ju1 tu2 wang4 he2 chu3 ， ku1 qi4 dong4 lin2 li3 。
- sheng1 nü3 bu4 ru2 nan2 ， tian1 qin1 fan3 you2 bi3 。

## 注释

## 译文

## 赏析
