---
id: mei-yao-chen-qiu-feng-pian
title: 秋風篇
titlePinyin: qiu1 feng1 pian1
titleSlug: qiu-feng-pian
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 秋風白虎嘷，長庚光如刀。
- 水源縮竅穴，木根潛脂膏。
- 啄實已細毳，齧枯皆豎毛。
- 鬼啼竹籬梢，月黑爲朋曹。
- 小兒莫畏聲，破管偶值遭。
- 挂掇青紅蕡，拆剖皺刺韜。
- 熟墜存虛房，瘦歛由失薅。
- 西吹幾萬里，乃起東海濤。
- 衡舂困龜魚，白沫丘岳高。
- 原揚爛屋茅，岸裂樅船篙。
- 貧門易𦵧藉，遠遊難撐操。
- 驅雲失巫宮，迸雨入楚壕。
- 攪空神兵發，穿窟乖龍逃。
- 唯恐五色石，女媧補不牢。
- 擺落缺西北，赤子何熬熬。
- 常娥近天箕，學簸不學溞。
- 欲使糠粃盡，撼死千歲桃。
- 王母不敢訴，倚日黄人豪。
- 自與穆天子，終朝醉酕醄。
- 後得漢武帝，述以再種勞。
- 因之來橫汾，作辭心切忉。

## 拼音

- qiu1 feng1 bai2 hu3 hao2 ， chang2 geng1 guang1 ru2 dao1 。
- shui3 yuan2 suo1 qiao4 xue2 ， mu4 gen1 qian2 zhi1 gao1 。
- zhuo2 shi2 yi3 xi4 cui4 ， nie4 ku1 jie1 shu4 mao2 。
- gui3 ti2 zhu2 li2 shao1 ， yue4 hei1 wei2 peng2 cao2 。
- xiao3 er2 mo4 wei4 sheng1 ， po4 guan3 ou3 zhi2 zao1 。
- gua4 duo1 qing1 hong2 fen2 ， chai1 pou1 zhou4 ci4 tao1 。
- shu2 zhui4 cun2 xu1 fang2 ， shou4 lian3 you2 shi1 hao1 。
- xi1 chui1 ji1 wan4 li3 ， nai3 qi3 dong1 hai3 tao1 。
- heng2 chong1 kun4 gui1 yu2 ， bai2 mo4 qiu1 yue4 gao1 。
- yuan2 yang2 lan4 wu1 mao2 ， an4 lie4 cong1 chuan2 gao1 。
- pin2 men2 yi4 𦵧 jie4 ， yuan3 you2 nan2 cheng1 cao1 。
- qu1 yun2 shi1 wu1 gong1 ， beng4 yu3 ru4 chu3 hao2 。
- jiao3 kong1 shen2 bing1 fa1 ， chuan1 ku1 guai1 long2 tao2 。
- wei2 kong3 wu3 se4 shi2 ， nü3 wa1 bu3 bu4 lao2 。
- bai3 luo4 que1 xi1 bei3 ， chi4 zi3 he2 ao2 ao2 。
- chang2 e2 jin4 tian1 ji1 ， xue2 bo4 bu4 xue2 sao1 。
- yu4 shi3 kang1 bi3 jin4 ， han4 si3 qian1 sui4 tao2 。
- wang2 mu3 bu4 gan3 su4 ， yi3 ri4 huang2 ren2 hao2 。
- zi4 yu3 mu4 tian1 zi3 ， zhong1 chao2 zui4 mao2 tao2 。
- hou4 de2 han4 wu3 di4 ， shu4 yi3 zai4 zhong3 lao2 。
- yin1 zhi1 lai2 heng2 fen2 ， zuo4 ci2 xin1 qie4 dao1 。

## 注释

## 译文

## 赏析
