---
id: mei-yao-chen-han-zong-yan-si-cheng-tong-pan-deng-zhou
title: 韓宗彥寺丞通判鄧州
titlePinyin: han2 zong1 yan4 si4 cheng2 tong1 pan4 deng4 zhou1
titleSlug: han-zong-yan-si-cheng-tong-pan-deng-zhou
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 往歲陪祠泰壇下，始一相見如相知。
- 我今入幙君有待，喜得款語勝前時。
- 便嗟陳事日侵汨，雖欲數面曾無期。
- 忽聞兵吏已迎候，馬有行色車將脂。
- 賀君有意事清簡，太守亦鄙尋常爲。
- 騏驥步驟豈局促，鳳皇羽翼多威儀。
- 漢家近親不復有，召父舊聞於今隳。
- 隳由狂者生利害，曾未略究民間宜。
- 祇言引水幸圭賦，矯請罷毀功何施。
- 千載厚惠一日去，至今農畝空嗟咨。
- 夫子才高識且遠，勿畏勢力重扶持。
- 他年人作去思頌，願以大字書長碑。

## 拼音

- wang3 sui4 pei2 ci2 tai4 tan2 xia4 ， shi3 yi4 xiang1 jian4 ru2 xiang1 zhi1 。
- wo3 jin1 ru4 mu4 jun1 you3 dai4 ， xi3 de2 kuan3 yu3 sheng4 qian2 shi2 。
- bian4 jie1 chen2 shi4 ri4 qin1 mi4 ， sui1 yu4 shu4 mian4 ceng2 wu2 qi1 。
- hu1 wen2 bing1 li4 yi3 ying2 hou4 ， ma3 you3 xing2 se4 ju1 jiang1 zhi1 。
- he4 jun1 you3 yi4 shi4 qing1 jian3 ， tai4 shou3 yi4 bi3 xun2 chang2 wei2 。
- qi2 ji4 bu4 zhou4 qi3 ju2 cu4 ， feng4 huang2 yu3 yi4 duo1 wei1 yi2 。
- han4 jia1 jin4 qin1 bu2 fu4 you3 ， zhao4 fu4 jiu4 wen2 wu1 jin1 hui1 。
- hui1 you2 kuang2 zhe3 sheng1 li4 hai4 ， ceng2 wei4 lüe4 jiu1 min2 jian4 yi2 。
- qi2 yan2 yin3 shui3 xing4 gui1 fu4 ， jiao3 qing3 ba4 hui3 gong1 he2 shi1 。
- qian1 zai4 hou4 hui4 yi2 ri4 qu4 ， zhi4 jin1 nong2 mu3 kong1 jie1 zi1 。
- fu1 zi3 cai2 gao1 shi2 qie3 yuan3 ， wu4 wei4 shi4 li4 zhong4 fu2 chi2 。
- ta1 nian2 ren2 zuo4 qu4 si1 song4 ， yuan4 yi3 da4 zi4 shu1 chang2 bei1 。

## 注释

## 译文

## 赏析
