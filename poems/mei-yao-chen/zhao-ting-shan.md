---
id: mei-yao-chen-zhao-ting-shan
title: 昭亭山
titlePinyin: zhao1 ting2 shan1
titleSlug: zhao-ting-shan
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 曰山何必高，要在出雲雨。
- 昭亭非峻峯，雄雄若蹲虎。
- 旱歲一來祠，霈然隨瀝酤。
- 有草牧爾牛，有薪資爾斧。
- 有溪出其陰，有潭在其塢。
- 獸則貛與貉，魚則魴與鱮。
- 山雛水羽聲，下上相雜伍。
- 呼名如謙恭，號叫若怒侮。
- 崖竹或節疎，嶺松或復腐。
- 巨蜂結層房，養子窟深土。
- 何事山中人，采以爲市賈。
- 其容固已多，其忍吾未取。

## 拼音

- yue1 shan1 he2 bi4 gao1 ， yao4 zai4 chu1 yun2 yu3 。
- zhao1 ting2 fei1 jun4 feng1 ， xiong2 xiong2 ruo4 dun1 hu3 。
- han4 sui4 yi4 lai2 ci2 ， pei4 ran2 sui2 li4 gu1 。
- you3 cao3 mu4 er3 niu2 ， you3 xin1 zi1 er3 fu3 。
- you3 xi1 chu1 qi2 yin1 ， you3 tan2 zai4 qi2 wu4 。
- shou4 ze2 huan1 yu3 mo4 ， yu2 ze2 fang2 yu3 xu4 。
- shan1 chu2 shui3 yu3 sheng1 ， xia4 shang4 xiang1 za2 wu3 。
- hu1 ming2 ru2 qian1 gong1 ， hao4 jiao4 ruo4 nu4 wu3 。
- ya2 zhu2 huo4 jie2 shu1 ， ling3 song1 huo4 fu4 fu3 。
- ju4 feng1 jie2 ceng2 fang2 ， yang3 zi3 ku1 shen1 tu3 。
- he2 shi4 shan1 zhong1 ren2 ， cai3 yi3 wei2 shi4 jia3 。
- qi2 rong2 gu4 yi3 duo1 ， qi2 ren3 wu2 wei4 qu3 。

## 注释

## 译文

## 赏析
