---
id: mei-yao-chen-ci-yun-he-liu-yuan-fu-zi-wei-guo-yu-yin-jiu
title: 次韻和劉原甫紫微過予飲酒
titlePinyin: ci4 yun4 he2 liu2 yuan2 fu3 zi3 wei1 guo4 yu3 yin3 jiu3
titleSlug: ci-yun-he-liu-yuan-fu-zi-wei-guo-yu-yin-jiu
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 所居汴水近，未有鼓吹蛙。
- 昨日春雨晴，車騎臨我家。
- 我家苦僻遠，庭下無泥沙。
- 爲撇甕面醅，爲煎鷹爪茶。
- 乳羹芼紫蒓，蜜果飣乾瓜。
- 與我相對飲，但恨諸友遐。
- 笑語雖同昔，放浪不少加。
- 忽觀壁間字，坐歎目昏花。
- 公壯尚若此，我老死豈賒。
- 門前賣桃李，呼買婀娜華。
- 東簷大槐樹，上有鳥雀譁。
- 恃舊無猜嫌，醉弁已傾斜。
- 將去還見規，禮數何檢差。
- 後從江韓來，褫带歡莫涯。

## 拼音

- suo3 ju1 bian4 shui3 jin4 ， wei4 you3 gu3 chui1 wa1 。
- zuo2 ri4 chun1 yu3 qing2 ， ju1 qi2 lin2 wo3 jia1 。
- wo3 jia1 ku3 pi4 yuan3 ， ting2 xia4 wu2 ni2 sha1 。
- wei2 pie3 weng4 mian4 pei1 ， wei2 jian1 ying1 zhua3 cha2 。
- ru3 geng1 mao4 zi3 chun2 ， mi4 guo3 ding4 qian2 gua1 。
- yu3 wo3 xiang1 dui4 yin3 ， dan4 hen4 zhu1 you3 xia2 。
- xiao4 yu3 sui1 tong2 xi1 ， fang4 lang4 bu4 shao3 jia1 。
- hu1 guan1 bi4 jian4 zi4 ， zuo4 tan4 mu4 hun1 hua1 。
- gong1 zhuang4 shang4 ruo4 ci3 ， wo3 lao3 si3 qi3 she1 。
- men2 qian2 mai4 tao2 li3 ， hu1 mai3 e1 nuo2 hua2 。
- dong1 yan2 da4 huai2 shu4 ， shang4 you3 niao3 que4 hua2 。
- shi4 jiu4 wu2 cai1 xian2 ， zui4 bian4 yi3 qing1 xie2 。
- jiang1 qu4 huan2 jian4 gui1 ， li3 shu4 he2 jian3 cha4 。
- hou4 cong2 jiang1 han2 lai2 ， chi3 dai4 huan1 mo4 ya2 。

## 注释

## 译文

## 赏析
