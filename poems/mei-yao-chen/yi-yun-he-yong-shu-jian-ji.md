---
id: mei-yao-chen-yi-yun-he-yong-shu-jian-ji
title: 依韻和永叔見寄
titlePinyin: yi1 yun4 he2 yong3 shu1 jian4 ji4
titleSlug: yi-yun-he-yong-shu-jian-ji
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 春風約柳一片西，欲託鳥翼傳音稽。
- 昨朝偶向東城去，草草又逢驄馬蹄。
- 長髯御史威正峭，沙堤來坐氣吐霓。
- 我乘小駟雖甚瘦，喜見驂馭猶解嘶。
- 適聞南都接大尹，笑我出處今何迷。
- 恥趨捷徑身已老，懲羹何用頻吹齏。
- 蛟龍失水等蚯蚓，鱗角雖有辱在泥。
- 困居廢井誰引手，豈得更望青雲梯。
- 筆鋒勁發若强弩，餘力曾徹七重犀。
- 倦禽雄雌不飽腹，日暮徒念還巢棲。
- 大椿朝菌各有盡，此物何怪莊叟齊。
- 誠知豪俠自快樂，東郊南陌競鬭雞。
- 胸中有道無廣狹，包括宇宙在一稊。
- 何時與公去穎尾，湖水漫漫如玻瓈。
- 世間會合固不易，況乃仕宦多相睽。
- 正似郵亭戀行者，未到止息空歌驪。
- 我貧尚不給朝夕，焉得負郭置稻畦。
- 筋骸幸且稍輕健，山水縱好無路躋。
- 儻公他時買田宅，願以藜杖從招携。
- 吾兒詩書不足教，亦以助力於耕犂。

## 拼音

- chun1 feng1 yue1 liu3 yi2 pian4 xi1 ， yu4 tuo1 niao3 yi4 chuan2 yin1 ji1 。
- zuo2 chao2 ou3 xiang4 dong1 cheng2 qu4 ， cao3 cao3 you4 feng2 cong1 ma3 ti2 。
- chang2 ran2 yu4 shi3 wei1 zheng4 qiao4 ， sha1 di1 lai2 zuo4 qi4 tu3 ni2 。
- wo3 cheng2 xiao3 si4 sui1 shen4 shou4 ， xi3 jian4 can1 yu4 you2 jie3 si1 。
- shi4 wen2 nan2 du1 jie1 da4 yin3 ， xiao4 wo3 chu1 chu3 jin1 he2 mi2 。
- chi3 qu1 jie2 jing4 shen1 yi3 lao3 ， cheng2 geng1 he2 yong4 bin1 chui1 ji1 。
- jiao1 long2 shi1 shui3 deng3 qiu1 yin3 ， lin2 jiao3 sui1 you3 ru3 zai4 ni2 。
- kun4 ju1 fei4 jing3 shui2 yin3 shou3 ， qi3 de2 geng4 wang4 qing1 yun2 ti1 。
- bi3 feng1 jin4 fa1 ruo4 qiang2 nu3 ， yu2 li4 ceng2 che4 qi1 chong2 xi1 。
- juan4 qin2 xiong2 ci2 bu4 bao3 fu4 ， ri4 mu4 tu2 nian4 huan2 chao2 qi1 。
- da4 chun1 chao2 jun1 ge4 you3 jin4 ， ci3 wu4 he2 guai4 zhuang1 sou3 qi2 。
- cheng2 zhi1 hao2 xia2 zi4 kuai4 le4 ， dong1 jiao1 nan2 mo4 jing4 dou4 ji1 。
- xiong1 zhong1 you3 dao4 wu2 guang3 xia2 ， bao1 kuo4 yu3 zhou4 zai4 yi4 ti2 。
- he2 shi2 yu3 gong1 qu4 ying3 wei3 ， hu2 shui3 man4 man4 ru2 bo1 li2 。
- shi4 jian4 hui4 he2 gu4 bu2 yi4 ， kuang4 nai3 shi4 huan4 duo1 xiang4 kui2 。
- zheng4 si4 you2 ting2 lian4 xing2 zhe3 ， wei4 dao4 zhi3 xi1 kong1 ge1 li2 。
- wo3 pin2 shang4 bu4 gei3 zhao1 xi1 ， yan1 de2 fu4 guo1 zhi4 dao4 qi2 。
- jin1 hai2 xing4 qie3 shao1 qing1 jian4 ， shan1 shui3 zong4 hao3 wu2 lu4 ji1 。
- tang3 gong1 ta1 shi2 mai3 tian2 zhai2 ， yuan4 yi3 li2 zhang4 cong2 zhao1 xie2 。
- wu2 er2 shi1 shu1 bu4 zu2 jiao4 ， yi4 yi3 zhu4 li4 wu1 geng1 li2 。

## 注释

## 译文

## 赏析
