---
id: mei-yao-chen-wu-chong-qing-chu-gu-yin-ding
title: 吳沖卿出古飲鼎
titlePinyin: wu2 chong1 qing1 chu1 gu3 yin3 ding3
titleSlug: wu-chong-qing-chu-gu-yin-ding
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 精銅作鼎土不蝕，地下千年蘚花冪。
- 腹空鳳卵留藻文，足立三刀刃微直。
- 左耳可執口可斟，其上兩柱何對植。
- 從誰發掘歸吳侯，來助雅飲歡莫極。
- 又荷君家主母賢，翠羽胡琴令奏側。
- 絲聲不斷玉箏繁，繞樹黄鸝鳴不得。
- 我雖衰苶爲之醉，玩古樂今人未識。

## 拼音

- jing1 tong2 zuo4 ding3 tu3 bu4 shi2 ， di4 xia4 qian1 nian2 xian3 hua1 mi4 。
- fu4 kong1 feng4 luan3 liu2 zao3 wen2 ， zu2 li4 san1 dao1 ren4 wei1 zhi2 。
- zuo3 er3 ke3 zhi2 kou3 ke3 zhen1 ， qi2 shang4 liang3 zhu4 he2 dui4 zhi2 。
- cong2 shui2 fa1 jue2 gui1 wu2 hou2 ， lai2 zhu4 ya3 yin3 huan1 mo4 ji2 。
- you4 he2 jun1 jia1 zhu3 mu3 xian2 ， cui4 yu3 hu2 qin2 ling4 zou4 ce4 。
- si1 sheng1 bu2 duan4 yu4 zheng1 fan2 ， rao4 shu4 huang2 li2 ming2 bu4 de2 。
- wo3 sui1 shuai1 nie2 wei2 zhi1 zui4 ， wan2 gu3 le4 jin1 ren2 wei4 shi2 。

## 注释

## 译文

## 赏析
