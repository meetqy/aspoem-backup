---
id: mei-yao-chen-guan-bo-yang-shan-huo
title: 觀博陽山火
titlePinyin: guan1 bo2 yang2 shan1 huo3
titleSlug: guan-bo-yang-shan-huo
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 十月原野枯，連山起狂燒。
- 高焰過危峯，飛火入遐嶠。
- 玉石被焚灼，誰能見輝耀。
- 猿猱失輕捷，亦不暇相弔。
- 長風又助惡，怒號生萬竅。
- 炎炎赤龍奔，劃劃陰電笑。
- 願傾寒江潮，勢逆難沃澆。
- 願傾天河水，雖順雲衢遥。
- 青松心已爛，蔓草根未焦。
- 小農候春鋤，寒客失冬樵。
- 誰知兼并子，平陸閑肥饒。
- 不易天地意，長養非一朝。

## 拼音

- shi2 yue4 yuan2 ye3 ku1 ， lian2 shan1 qi3 kuang2 shao1 。
- gao1 yan4 guo4 wei1 feng1 ， fei1 huo3 ru4 xia2 jiao4 。
- yu4 shi2 bei4 fen2 zhuo2 ， shui2 neng2 jian4 hui1 yao4 。
- yuan2 nao2 shi1 qing1 jie2 ， yi4 bu4 xia2 xiang1 diao4 。
- chang2 feng1 you4 zhu4 e4 ， nu4 hao4 sheng1 wan4 qiao4 。
- yan2 yan2 chi4 long2 ben1 ， hua2 hua2 yin1 dian4 xiao4 。
- yuan4 qing1 han2 jiang1 chao2 ， shi4 ni4 nan2 wo4 jiao1 。
- yuan4 qing1 tian1 he2 shui3 ， sui1 shun4 yun2 qu2 yao2 。
- qing1 song1 xin1 yi3 lan4 ， man4 cao3 gen1 wei4 jiao1 。
- xiao3 nong2 hou4 chun1 chu2 ， han2 ke4 shi1 dong1 qiao2 。
- shui2 zhi1 jian1 bing4 zi3 ， ping2 lu4 xian2 fei2 rao2 。
- bu2 yi4 tian1 di4 yi4 ， chang2 yang3 fei1 yi4 zhao1 。

## 注释

## 译文

## 赏析
