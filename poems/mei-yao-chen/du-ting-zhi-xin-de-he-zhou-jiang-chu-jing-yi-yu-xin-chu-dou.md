---
id: mei-yao-chen-du-ting-zhi-xin-de-he-zhou-jiang-chu-jing-yi-yu-xin-chu-dou
title: 杜挺之新得和州將出京遺予薪芻豆
titlePinyin: du4 ting3 zhi1 xin1 de2 he2 zhou1 jiang1 chu1 jing1 yi2 yu3 xin1 chu2 dou4
titleSlug: du-ting-zhi-xin-de-he-zhou-jiang-chu-jing-yi-yu-xin-chu-dou
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 魯公馬病不可出，陶令言拙徒扣門。
- 舉家食粥焉用怪，但願漉酒巾常存。
- 長安侏儒勝方朔，水邊漂母哀王孫。
- 王孫功名立四極，方朔詼談干至尊。
- 我才不及三二子，摧藏自愧趨權閽。
- 前時永叔寄秉粟，一秋已免憂朝昏。
- 今君益之薪與菽，老馬病骨生精魂。
- 昨聞新拜歷陽守，王國久客虱處褌。
- 都水借船輕復淺，急趁寒汴流渾渾。
- 耳清眼明見野色，一聽江鶴醒若噴。
- 餘糧滯鈍不暇惜，均於朋契惟義惇。
- 設如河涸膠在步，縣邑亦足供雞豚。
- 却嗟我甑有時匱，莫與太倉黄鼠論。

## 拼音

- lu3 gong1 ma3 bing4 bu4 ke3 chu1 ， tao2 ling4 yan2 zhuo1 tu2 kou4 men2 。
- ju3 jia1 shi2 zhou1 yan1 yong4 guai4 ， dan4 yuan4 lu4 jiu3 jin1 chang2 cun2 。
- chang2 an1 zhu1 ru2 sheng4 fang1 shuo4 ， shui3 bian1 piao1 mu3 ai1 wang2 sun1 。
- wang2 sun1 gong1 ming2 li4 si4 ji2 ， fang1 shuo4 hui1 tan2 gan1 zhi4 zun1 。
- wo3 cai2 bu4 ji2 san1 er4 zi3 ， cui1 cang2 zi4 kui4 qu1 quan2 hun1 。
- qian2 shi2 yong3 shu1 ji4 bing3 su4 ， yi4 qiu1 yi3 mian3 you1 chao2 hun1 。
- jin1 jun1 yi4 zhi1 xin1 yu3 shu1 ， lao3 ma3 bing4 gu3 sheng1 jing1 hun2 。
- zuo2 wen2 xin1 bai4 li4 yang2 shou3 ， wang2 guo2 jiu3 ke4 shi1 chu3 kun1 。
- dou1 shui3 jie4 chuan2 qing1 fu4 qian3 ， ji2 chen4 han2 bian4 liu2 hun2 hun2 。
- er3 qing1 yan3 ming2 jian4 ye3 se4 ， yi4 ting1 jiang1 he4 xing3 ruo4 pen1 。
- yu2 liang2 zhi4 dun4 bu4 xia2 xi1 ， jun1 wu1 peng2 qi4 wei2 yi4 dun1 。
- she4 ru2 he2 he2 jiao1 zai4 bu4 ， xian4 yi4 yi4 zu2 gong4 ji1 tun2 。
- que4 jie1 wo3 zeng4 you3 shi2 kui4 ， mo4 yu3 tai4 cang1 huang2 shu3 lun4 。

## 注释

## 译文

## 赏析
