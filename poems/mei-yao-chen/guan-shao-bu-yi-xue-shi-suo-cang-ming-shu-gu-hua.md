---
id: mei-yao-chen-guan-shao-bu-yi-xue-shi-suo-cang-ming-shu-gu-hua
title: 觀邵不疑學士所藏名書古畫
titlePinyin: guan1 shao4 bu4 yi2 xue2 shi4 suo3 cang2 ming2 shu1 gu3 hua4
titleSlug: guan-shao-bu-yi-xue-shi-suo-cang-ming-shu-gu-hua
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 野性好書畫，無力能自致。
- 每遇高趣人，常許出以視。
- 邵侯多奇玩，留我特開笥。
- 首觀阮與杜，馿上瞑目醉。
- 韓幹貌四馬，臨流解鞍轡。
- 花驄照夜白，正側各畜意。
- 繫衣穿褲靴，坐立皆廐吏。
- 精神宛如生，于腮復穿鼻。
- 梅雞徐熙畫，竹間寒雀睡。
- 逸少自寫真，對鏡絕相類。
- 數本失姓名，古胡并老驥。
- 山水樹石硬，荆關藝能至。
- 巨然李成者，落筆愈奇異。
- 人物張僧繇，雖傳恐非是。
- 其餘又莫究，模搭似未備。
- 周秦已來書，行草楷篆隸。
- 聲名舊烜赫，一一果可喜。
- 邵侯愛我曹，咸使紙尾記。
- 況侯有古學，小字刻珉翠。
- 各贈墨本歸，懷寶誰肯忌。

## 拼音

- ye3 xing4 hao3 shu1 hua4 ， wu2 li4 neng2 zi4 zhi4 。
- mei3 yu4 gao1 qu4 ren2 ， chang2 xu1 chu1 yi3 shi4 。
- shao4 hou2 duo1 qi2 wan2 ， liu2 wo3 te4 kai1 si4 。
- shou3 guan1 ruan3 yu3 du4 ， lu2 shang4 ming2 mu4 zui4 。
- han2 gan4 mao4 si4 ma3 ， lin2 liu2 jie3 an1 pei4 。
- hua1 cong1 zhao4 ye4 bai2 ， zheng4 ce4 ge4 chu4 yi4 。
- xi4 yi1 chuan1 ku4 xue1 ， zuo4 li4 jie1 jiu4 li4 。
- jing1 shen2 wan3 ru2 sheng1 ， yu2 sai1 fu4 chuan1 bi2 。
- mei2 ji1 xu2 xi1 hua4 ， zhu2 jian4 han2 que4 shui4 。
- yi4 shao3 zi4 xie3 zhen1 ， dui4 jing4 jue2 xiang1 lei4 。
- shu4 ben3 shi1 xing4 ming2 ， gu3 hu2 bing4 lao3 ji4 。
- shan1 shui3 shu4 shi2 ying4 ， jing1 guan1 yi4 neng2 zhi4 。
- ju4 ran2 li3 cheng2 zhe3 ， luo4 bi3 yu4 qi2 yi4 。
- ren2 wu4 zhang1 seng1 yao2 ， sui1 chuan2 kong3 fei1 shi4 。
- qi2 yu2 you4 mo4 jiu1 ， mo2 da1 si4 wei4 bei4 。
- zhou1 qin2 yi3 lai2 shu1 ， xing2 cao3 kai3 zhuan4 li4 。
- sheng1 ming2 jiu4 xuan1 he4 ， yi1 yi1 guo3 ke3 xi3 。
- shao4 hou2 ai4 wo3 cao2 ， xian2 shi3 zhi3 wei3 ji4 。
- kuang4 hou2 you3 gu3 xue2 ， xiao3 zi4 ke4 min2 cui4 。
- ge4 zeng4 mo4 ben3 gui1 ， huai2 bao3 shui2 ken3 ji4 。

## 注释

## 译文

## 赏析
