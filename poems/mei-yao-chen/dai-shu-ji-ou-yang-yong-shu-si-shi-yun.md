---
id: mei-yao-chen-dai-shu-ji-ou-yang-yong-shu-si-shi-yun
title: 代書寄歐陽永叔四十韻
titlePinyin: dai4 shu1 ji4 ou1 yang2 yong3 shu1 si4 shi2 yun4
titleSlug: dai-shu-ji-ou-yang-yong-shu-si-shi-yun
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 始謫夷陵日，當居建德年。
- 一書冤逐客，四詠繼稱賢。
- 自謂臨江徼，相逢莫我先。
- 白醪封畫榼，素鯉養泓泉。
- 戒吏收山栗，呼童惜沼蓮。
- 只期東浦過，共醉小溪邊。
- 日日占風勢，時時到水堧。
- 安知貪挂席，不肯暫迴船。
- 自爾皆無定，歸歟亦未然。
- 指程幾一月，泝險歷三千。
- 魚鳥都難問，音塵杳莫傳。
- 因之走羸僕，試與訪南遷。
- 比及過牛峽，還聞迎璧田。
- 報言雖不獲，吉語喜多全。
- 我解歸堯闕，君移近漢淵。
- 問途曾未遠，命駕亦何緣。
- 衰野今行矣，隆中有待焉。
- 鄉亭瓜接軫，風化蟻同羶。
- 即欲朋簪盍，翻爲俗事牽。
- 愛嬰嬌啞啞，嗜寢復便便。
- 雞黍煩爲具，輪轅豈得前。
- 寄聲勤以謝，幸子恕而憐。
- 來貺誠爲望，論情恐未捐。
- 嘗親馬南郡，果謁謝臨川。
- 遂得窺顔色，重忻論簡編。
- 聊咨別後著，大出篋中篇。
- 問傳輕何學，言詩詆鄭箋。
- 飄流信窮厄，探討愈精專。
- 道舊終忘倦，評文欲廢眠。
- 寧知主人貴，但見左魚懸。
- 所至同風月，相歡憶澗瀍。
- 清歌嗟在耳，素髮怪侵顛。
- 翠堞時登眺，芳洲屢泝沿。
- 難醒撥醅醁，殊厭落頭鮮。
- 坐竹聽啼鳥，臨流聒嘒蟬。
- 孤亭起歸夢，南陌去揚鞭。
- 出餞陪雙旆，方蘄歷廣瀍。
- 始生山吏敬，頗釋利途邅。
- 會面辭何吐，離膺事已填。
- 空餘郡樓望，野色際平煙。

## 拼音

- shi3 zhe2 yi2 ling2 ri4 ， dang1 ju1 jian4 de2 nian2 。
- yi4 shu1 yuan1 zhu2 ke4 ， si4 yong3 ji4 cheng1 xian2 。
- zi4 wei4 lin2 jiang1 jiao3 ， xiang1 feng2 mo4 wo3 xian1 。
- bai2 lao2 feng1 hua4 ke1 ， su4 li3 yang3 hong2 quan2 。
- jie4 li4 shou1 shan1 li4 ， hu1 tong2 xi1 zhao3 lian2 。
- zhi1 qi1 dong1 pu3 guo4 ， gong4 zui4 xiao3 xi1 bian1 。
- ri4 ri4 zhan4 feng1 shi4 ， shi2 shi2 dao4 shui3 ruan2 。
- an1 zhi1 tan1 gua4 xi2 ， bu4 ken3 zan4 hui2 chuan2 。
- zi4 er3 jie1 wu2 ding4 ， gui1 yu2 yi4 wei4 ran2 。
- zhi3 cheng2 ji1 yi1 yue4 ， su4 xian3 li4 san1 qian1 。
- yu2 niao3 dou1 nan2 wen4 ， yin1 chen2 yao3 mo4 chuan2 。
- yin1 zhi1 zou3 lei2 pu2 ， shi4 yu3 fang3 nan2 qian1 。
- bi3 ji2 guo4 niu2 xia2 ， huan2 wen2 ying2 bi4 tian2 。
- bao4 yan2 sui1 bu2 huo4 ， ji2 yu3 xi3 duo1 quan2 。
- wo3 jie3 gui1 yao2 que4 ， jun1 yi2 jin4 han4 yuan1 。
- wen4 tu2 ceng2 wei4 yuan3 ， ming4 jia4 yi4 he2 yuan2 。
- shuai1 ye3 jin1 xing2 yi3 ， long2 zhong1 you3 dai4 yan1 。
- xiang1 ting2 gua1 jie1 zhen3 ， feng1 hua4 yi3 tong2 shan1 。
- ji2 yu4 peng2 zan1 he2 ， fan1 wei2 su2 shi4 qian1 。
- ai4 ying1 jiao1 ya3 ya3 ， shi4 qin3 fu4 bian4 bian4 。
- ji1 shu3 fan2 wei2 ju4 ， lun2 yuan2 qi3 de2 qian2 。
- ji4 sheng1 qin2 yi3 xie4 ， xing4 zi3 shu4 er2 lian2 。
- lai2 kuang4 cheng2 wei2 wang4 ， lun4 qing2 kong3 wei4 juan1 。
- chang2 qin1 ma3 nan2 jun4 ， guo3 ye4 xie4 lin2 chuan1 。
- sui4 de2 kui1 yan2 se4 ， zhong4 xin1 lun4 jian3 bian1 。
- liao2 zi1 bie2 hou4 zhu4 ， da4 chu1 qie4 zhong1 pian1 。
- wen4 chuan2 qing1 he2 xue2 ， yan2 shi1 di3 zheng4 jian1 。
- piao1 liu2 xin4 qiong2 e4 ， tan4 tao3 yu4 jing1 zhuan1 。
- dao4 jiu4 zhong1 wang4 juan4 ， ping2 wen2 yu4 fei4 mian2 。
- ning2 zhi1 zhu3 ren2 gui4 ， dan4 jian4 zuo3 yu2 xuan2 。
- suo3 zhi4 tong2 feng1 yue4 ， xiang1 huan1 yi4 jian4 chan2 。
- qing1 ge1 jie1 zai4 er3 ， su4 fa4 guai4 qin1 dian1 。
- cui4 die2 shi2 deng1 tiao4 ， fang1 zhou1 lü3 su4 yan2 。
- nan2 xing3 bo1 pei1 lu4 ， shu1 yan4 luo4 tou2 xian1 。
- zuo4 zhu2 ting1 ti2 niao3 ， lin2 liu2 guo1 hui4 chan2 。
- gu1 ting2 qi3 gui1 meng4 ， nan2 mo4 qu4 yang2 bian1 。
- chu1 jian4 pei2 shuang1 pei4 ， fang1 qi2 li4 guang3 chan2 。
- shi3 sheng1 shan1 li4 jing4 ， po1 shi4 li4 tu2 zhan1 。
- hui4 mian4 ci2 he2 tu3 ， li2 ying1 shi4 yi3 tian2 。
- kong1 yu2 jun4 lou2 wang4 ， ye3 se4 ji4 ping2 yan1 。

## 注释

## 译文

## 赏析
