---
id: mei-yao-chen-du-ting-zhi-zeng-duan-xi-yuan-yan
title: 杜挺之贈端溪圓硯
titlePinyin: du4 ting3 zhi1 zeng4 duan1 xi1 yuan2 yan4
titleSlug: du-ting-zhi-zeng-duan-xi-yuan-yan
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 雪壓古寺深，中有卧病客。
- 訪之語久清，饑馬齧庭柏。
- 案頭蠻溪硯，其狀若圓璧。
- 指此欲爲贈，而將助吟席。
- 非意予敢貪，既拒頗不懌。
- 大出楮中有，素許當自擇。
- 强持慰勤心，歸以示朋戚。
- 哂曰豈其然，爲汲寒泉滌。
- 滌彼僞飾物，紙乾見頑石。
- 清晨走髯奴，無厭願求易。
- 拜賜遂如初，明月懷吞蝕。
- 微分鸜目瑩，尚漬墨花碧。
- 詞答謂我愚，悔復料已逆。
- 明日未央朝，執手笑啞啞。

## 拼音

- xue3 ya1 gu3 si4 shen1 ， zhong1 you3 wo4 bing4 ke4 。
- fang3 zhi1 yu3 jiu3 qing1 ， ji1 ma3 nie4 ting2 bai3 。
- an4 tou2 man2 xi1 yan4 ， qi2 zhuang4 ruo4 yuan2 bi4 。
- zhi3 ci3 yu4 wei2 zeng4 ， er2 jiang1 zhu4 yin2 xi2 。
- fei1 yi4 yu3 gan3 tan1 ， ji4 ju4 po1 bu2 yi4 。
- da4 chu1 chu3 zhong1 you3 ， su4 xu1 dang1 zi4 ze2 。
- qiang2 chi2 wei4 qin2 xin1 ， gui1 yi3 shi4 peng2 qi1 。
- shen3 yue1 qi3 qi2 ran2 ， wei2 ji2 han2 quan2 di2 。
- di2 bi3 wei3 shi4 wu4 ， zhi3 qian2 jian4 wan2 shi2 。
- qing1 chen2 zou3 ran2 nu2 ， wu2 yan4 yuan4 qiu2 yi4 。
- bai4 ci4 sui4 ru2 chu1 ， ming2 yue4 huai2 tun1 shi2 。
- wei1 fen1 qu2 mu4 ying2 ， shang4 zi4 mo4 hua1 bi4 。
- ci2 da2 wei4 wo3 yu2 ， hui3 fu4 liao4 yi3 ni4 。
- ming2 ri4 wei4 yang1 chao2 ， zhi2 shou3 xiao4 ya3 ya3 。

## 注释

## 译文

## 赏析
