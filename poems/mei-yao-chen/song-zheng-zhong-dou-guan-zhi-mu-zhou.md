---
id: mei-yao-chen-song-zheng-zhong-dou-guan-zhi-mu-zhou
title: 送正仲都官知睦州
titlePinyin: song4 zheng4 zhong4 dou1 guan1 zhi1 mu4 zhou1
titleSlug: song-zheng-zhong-dou-guan-zhi-mu-zhou
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 每嗟相逢少，常苦離別多。
- 行行復壯壯，往往起悲歌。
- 古來易水上，義士有荆軻。
- 捐軀思報恩，飲恨歌奈何。
- 况彼兒女懷，牽纏如蔓蘿。
- 是以世間人，鬢髮易番番。
- 喜君得郡章，東歸隨春波。
- 灘上嚴子祠，繫船聊經過。
- 其人當漢興，富貴不可羅。
- 足加天子腹，傲去釣於河。
- 冬披破羊裘，夏披破草蓑。
- 心中小宇宙，尤哂獻玉和。
- 我慙賤丈夫，豈異戴面儺。
- 未免爲鬼笑，誰知懼揮訶。
- 安得如君行，收跡已蹉跎。
- 空將閒歲月，塵埃浪銷磨。
- 正同三峽賈，盡力向盤渦。

## 拼音

- mei3 jie1 xiang1 feng2 shao3 ， chang2 ku3 li2 bie2 duo1 。
- xing2 xing2 fu4 zhuang4 zhuang4 ， wang3 wang3 qi3 bei1 ge1 。
- gu3 lai2 yi4 shui3 shang4 ， yi4 shi4 you3 jing1 ke1 。
- juan1 qu1 si1 bao4 en1 ， yin3 hen4 ge1 nai4 he2 。
- kuang4 bi3 er2 nü3 huai2 ， qian1 chan2 ru2 man4 luo2 。
- shi4 yi3 shi4 jian4 ren2 ， bin4 fa4 yi4 fan1 fan1 。
- xi3 jun1 de2 jun4 zhang1 ， dong1 gui1 sui2 chun1 bo1 。
- tan1 shang4 yan2 zi3 ci2 ， xi4 chuan2 liao2 jing1 guo4 。
- qi2 ren2 dang1 han4 xing1 ， fu4 gui4 bu4 ke3 luo2 。
- zu2 jia1 tian1 zi3 fu4 ， ao4 qu4 diao4 wu1 he2 。
- dong1 pi1 po4 yang2 qiu2 ， xia4 pi1 po4 cao3 suo1 。
- xin1 zhong1 xiao3 yu3 zhou4 ， you2 shen3 xian4 yu4 he2 。
- wo3 can2 jian4 zhang4 fu0 ， qi3 yi4 dai4 mian4 nuo2 。
- wei4 mian3 wei2 gui3 xiao4 ， shui2 zhi1 ju4 hui1 he1 。
- an1 de2 ru2 jun1 xing2 ， shou1 ji4 yi3 cuo1 tuo2 。
- kong1 jiang1 xian2 sui4 yue4 ， chen2 ai1 lang4 xiao1 mo2 。
- zheng4 tong2 san1 xia2 jia3 ， jin4 li4 xiang4 pan2 wo1 。

## 注释

## 译文

## 赏析
