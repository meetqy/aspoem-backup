---
id: mei-yao-chen-chun-xue
title: 春雪
titlePinyin: chun1 xue3
titleSlug: chun-xue
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 臘前望盈尺，姦縮不應乞。
- 萬物及向榮，而反事凝凓。
- 與雨暗爭能，不念傷彼茁。
- 雖然便消釋，終是乖氣律。
- 新陽豈憚沮，暴柳未爲屈。
- 隨風勢更巧，著樹媚且密。
- 誰將背時棄，乃欲逞果必。
- 摧花自作花，旋積旋已失。
- 上天施命令，冬春不相匹。
- 生物與死物，其道安可壹。
- 嗚呼此飛雪，何爲在今日。

## 拼音

- la4 qian2 wang4 ying2 chi3 ， jian1 suo1 bu4 ying1 qi3 。
- wan4 wu4 ji2 xiang4 rong2 ， er2 fan3 shi4 ning2 li4 。
- yu3 yu3 an4 zheng1 neng2 ， bu2 nian4 shang1 bi3 zhuo2 。
- sui1 ran2 bian4 xiao1 shi4 ， zhong1 shi4 guai1 qi4 lü4 。
- xin1 yang2 qi3 dan4 ju3 ， bao4 liu3 wei4 wei2 qu1 。
- sui2 feng1 shi4 geng4 qiao3 ， zhu4 shu4 mei4 qie3 mi4 。
- shui2 jiang1 bei4 shi2 qi4 ， nai3 yu4 cheng3 guo3 bi4 。
- cui1 hua1 zi4 zuo4 hua1 ， xuan2 ji1 xuan2 yi3 shi1 。
- shang4 tian1 shi1 ming4 ling4 ， dong1 chun1 bu4 xiang1 pi3 。
- sheng1 wu4 yu3 si3 wu4 ， qi2 dao4 an1 ke3 yi1 。
- wu1 hu1 ci3 fei1 xue3 ， he2 wei2 zai4 jin1 ri4 。

## 注释

## 译文

## 赏析
