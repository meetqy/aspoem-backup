---
id: mei-yao-chen-wu-mei-yao
title: 寤寐謠
titlePinyin: wu4 mei4 yao2
titleSlug: wu-mei-yao
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 日月晝夜明，中匿暗靄物。
- 前世有奇疾，五日瞑未歿。
- 大夫家臣懼，鵲來視之脈不汨。
- 嘗聞秦繆公，奄奄往帝所，甚樂豈蒼卒。
- 及乎七日寤，事與此無咈。
- 果然踰二日，覺語汝忽忽。
- 從帝游鈞天，天樂聲颺動心骨。
- 有熊欲援我，我時不敢咄。
- 帝命我射之，熊死羆來突。
- 又射又死羆，帝喜笑嗢嗢。
- 二笥皆有副，拜賜未及發。
- 見兒在帝側，帝屬翟犬一。
- 曰俟子壯與，雖得都未悉。
- 復思古虞舜，勳德如白日。
- 將以其胄女，而爲七世匹。
- 是時董安于，受言藏既密。
- 遂陳鵲所云，錫田嘉彼術。
- 他日駕四牡，桓桓兵衛出。
- 矯立道上人，不避從者叱。
- 願言謁主君，見子光隘溢。
- 請君去左右，且聞君始疾。
- 臣實在帝傍，頗有良可詰。
- 詰見我何爲，見君射熊羆，命中皆不失。
- 是且曷謂然，晉難其可述。
- 賜笥與屬犬，解講見終必。
- 問姓欲以官，欻怳不見質。
- 姑布子卿能相人，翟婢賤兒真將帥。
- 馳上常山得寶符，主君自此知無卹。
- 北登夏屋邀大王，銅枓厨人擊王卒。
- 夫子姊呼天，摩笄自殺向山窟。
- 今傳所死山，摩笄名不沒。
- 其後竹書留兩節，丹砂寫素智氏滅。
- 嗚呼人事非偶然，滿飲琉璃耳方熱。

## 拼音

- ri4 yue4 zhou4 ye4 ming2 ， zhong1 ni4 an4 ai3 wu4 。
- qian2 shi4 you3 qi2 ji2 ， wu3 ri4 ming2 wei4 mo4 。
- dai4 fu0 jia1 chen2 ju4 ， que4 lai2 shi4 zhi1 mai4 bu2 mi4 。
- chang2 wen2 qin2 mou2 gong1 ， yan3 yan3 wang3 di4 suo3 ， shen4 le4 qi3 cang1 zu2 。
- ji2 hu1 qi1 ri4 wu4 ， shi4 yu3 ci3 wu2 fu2 。
- guo3 ran2 yu2 er4 ri4 ， jue2 yu3 ru3 hu1 hu1 。
- cong2 di4 you2 jun1 tian1 ， tian1 le4 sheng1 yang2 dong4 xin1 gu3 。
- you3 xiong2 yu4 yuan2 wo3 ， wo3 shi2 bu4 gan3 duo1 。
- di4 ming4 wo3 she4 zhi1 ， xiong2 si3 pi2 lai2 tu1 。
- you4 she4 you4 si3 pi2 ， di4 xi3 xiao4 wa4 wa4 。
- er4 si4 jie1 you3 fu4 ， bai4 ci4 wei4 ji2 fa1 。
- jian4 er2 zai4 di4 ce4 ， di4 shu3 zhai2 quan3 yi1 。
- yue1 si4 zi3 zhuang4 yu3 ， sui1 de2 dou1 wei4 xi1 。
- fu4 si1 gu3 yu2 shun4 ， xun1 de2 ru2 bai2 ri4 。
- jiang1 yi3 qi2 zhou4 nü3 ， er2 wei2 qi1 shi4 pi3 。
- shi4 shi2 dong3 an1 yu2 ， shou4 yan2 cang2 ji4 mi4 。
- sui4 chen2 que4 suo3 yun2 ， xi1 tian2 jia1 bi3 shu4 。
- ta1 ri4 jia4 si4 mu3 ， huan2 huan2 bing1 wei4 chu1 。
- jiao3 li4 dao4 shang4 ren2 ， bu2 bi4 cong2 zhe3 chi4 。
- yuan4 yan2 ye4 zhu3 jun1 ， jian4 zi3 guang1 ai4 yi4 。
- qing3 jun1 qu4 zuo3 you4 ， qie3 wen2 jun1 shi3 ji2 。
- chen2 shi2 zai4 di4 bang4 ， po1 you3 liang2 ke3 jie2 。
- jie2 jian4 wo3 he2 wei2 ， jian4 jun1 she4 xiong2 pi2 ， ming4 zhong4 jie1 bu4 shi1 。
- shi4 qie3 he2 wei4 ran2 ， jin4 nan2 qi2 ke3 shu4 。
- ci4 si4 yu3 shu3 quan3 ， jie3 jiang3 jian4 zhong1 bi4 。
- wen4 xing4 yu4 yi3 guan1 ， chua1 huang3 bu2 jian4 zhi4 。
- gu1 bu4 zi3 qing1 neng2 xiang1 ren2 ， zhai2 bi4 jian4 er2 zhen1 jiang1 shuai4 。
- chi2 shang4 chang2 shan1 de2 bao3 fu2 ， zhu3 jun1 zi4 ci3 zhi1 wu2 xu4 。
- bei3 deng1 xia4 wu1 yao1 da4 wang2 ， tong2 dou3 chu2 ren2 ji1 wang2 zu2 。
- fu1 zi3 zi3 hu1 tian1 ， mo2 ji1 zi4 sha1 xiang4 shan1 ku1 。
- jin1 chuan2 suo3 si3 shan1 ， mo2 ji1 ming2 bu4 mei2 。
- qi2 hou4 zhu2 shu1 liu2 liang3 jie2 ， dan1 sha1 xie3 su4 zhi4 shi4 mie4 。
- wu1 hu1 ren2 shi4 fei1 ou3 ran2 ， man3 yin3 liu2 li2 er3 fang1 re4 。

## 注释

## 译文

## 赏析
