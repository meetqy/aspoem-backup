---
id: mei-yao-chen-ji-wei-yang-xu-dai-zhi
title: 寄維陽許待制
titlePinyin: ji4 wei2 yang2 xu1 dai4 zhi4
titleSlug: ji-wei-yang-xu-dai-zhi
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 當時永叔在楊州，中秋待月後池頭。
- 約公準擬與我敵，是夜二雄張利矛。
- 我時小却避其銳，風愁雨怛常娥羞。
- 主人持出紫石屏，上有朏魄桂樹婆娑而枝虬。
- 作詩誇詫疑天公，愛惜光彩向此收。
- 四坐稽顙歎辯敏，文字響亮如清球。
- 更後數日我北去，相與送別城門樓。
- 誰知康成能飲酒，一飲三百杯不休。
- 雞鳴各自便分散，山光寺側停畫舟。
- 我來謁公公未起，卧索大白須扶頭。
- 而今倏忽已八載，公領府事予居憂。
- 歐陽始是玉堂客，批章草詔傳星流。
- 問公可憶羊叔子，雖在軍中常緩带而輕裘。
- 寄聲千里能信不。

## 拼音

- dang1 shi2 yong3 shu1 zai4 yang2 zhou1 ， zhong1 qiu1 dai4 yue4 hou4 chi2 tou2 。
- yue1 gong1 zhun3 ni3 yu3 wo3 di2 ， shi4 ye4 er4 xiong2 zhang1 li4 mao2 。
- wo3 shi2 xiao3 que4 bi4 qi2 rui4 ， feng1 chou2 yu3 da2 chang2 e2 xiu1 。
- zhu3 ren2 chi2 chu1 zi3 shi2 ping2 ， shang4 you3 fei3 po4 gui4 shu4 po2 suo1 er2 zhi1 qiu2 。
- zuo4 shi1 kua1 cha4 yi2 tian1 gong1 ， ai4 xi1 guang1 cai3 xiang4 ci3 shou1 。
- si4 zuo4 ji1 sang3 tan4 bian4 min3 ， wen2 zi4 xiang3 liang4 ru2 qing1 qiu2 。
- geng4 hou4 shu4 ri4 wo3 bei3 qu4 ， xiang1 yu3 song4 bie2 cheng2 men2 lou2 。
- shui2 zhi1 kang1 cheng2 neng2 yin3 jiu3 ， yi4 yin3 san1 bai3 bei1 bu4 xiu1 。
- ji1 ming2 ge4 zi4 bian4 fen1 san4 ， shan1 guang1 si4 ce4 ting2 hua4 zhou1 。
- wo3 lai2 ye4 gong1 gong0 wei4 qi3 ， wo4 suo3 da4 bai2 xu1 fu2 tou2 。
- er2 jin1 shu1 hu1 yi3 ba1 zai4 ， gong1 ling3 fu3 shi4 yu3 ju1 you1 。
- ou1 yang2 shi3 shi4 yu4 tang2 ke4 ， pi1 zhang1 cao3 zhao4 chuan2 xing1 liu2 。
- wen4 gong1 ke3 yi4 yang2 shu1 zi0 ， sui1 zai4 jun1 zhong1 chang2 huan3 dai4 er2 qing1 qiu2 。
- ji4 sheng1 qian1 li3 neng2 xin4 bu4 。

## 注释

## 译文

## 赏析
