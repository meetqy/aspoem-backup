---
id: mei-yao-chen-zhou-zhong-zhang-tong-pan-run-zhou
title: 周仲章通判潤州
titlePinyin: zhou1 zhong4 zhang1 tong1 pan4 run4 zhou1
titleSlug: zhou-zhong-zhang-tong-pan-run-zhou
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昔過京口山，斷崖如鞏洛。
- 抱谷黄芹泥，百丈聳垠堮。
- 山嶺與江面，地脈水可度。
- 欲鑿無淺泉，孰云南土薄。
- 君爲別乘去，便比北州樂。
- 已免卑溼憂，仍離鴞鵩惡。
- 況逢休明時，秋堞罷嚴柝。
- 夜愛寒江潮，月臨甘露閣。
- 置酒發浩歌，萬里波欲却。
- 霜蟹肥可釣，水鱗活堪斫。
- 縱飲不須休，未應滄海涸。
- 終當笑楊雄，窮壁常寂寞。
- 更知首陽人，薇蕨事亦錯。
- 不若阮步兵，醉鞍伸兩脚。
- 太守必吾徒，儻能時就酌。

## 拼音

- xi1 guo4 jing1 kou3 shan1 ， duan4 ya2 ru2 gong3 luo4 。
- bao4 gu3 huang2 qin2 ni2 ， bai3 zhang4 song3 yin2 e4 。
- shan1 ling3 yu3 jiang1 mian4 ， di4 mai4 shui3 ke3 du4 。
- yu4 zao2 wu2 qian3 quan2 ， shu2 yun2 nan2 tu3 bao2 。
- jun1 wei2 bie2 cheng2 qu4 ， bian4 bi3 bei3 zhou1 le4 。
- yi3 mian3 bei1 shi1 you1 ， reng2 li2 xiao1 fu2 e4 。
- kuang4 feng2 xiu1 ming2 shi2 ， qiu1 die2 ba4 yan2 tuo4 。
- ye4 ai4 han2 jiang1 chao2 ， yue4 lin2 gan1 lu4 ge2 。
- zhi4 jiu3 fa1 hao4 ge1 ， wan4 li3 bo1 yu4 que4 。
- shuang1 xie4 fei2 ke3 diao4 ， shui3 lin2 huo2 kan1 zhuo2 。
- zong4 yin3 bu4 xu1 xiu1 ， wei4 ying1 cang1 hai3 he2 。
- zhong1 dang1 xiao4 yang2 xiong2 ， qiong2 bi4 chang2 ji4 mo4 。
- geng4 zhi1 shou3 yang2 ren2 ， wei1 jue2 shi4 yi4 cuo4 。
- bu2 ruo4 ruan3 bu4 bing1 ， zui4 an1 shen1 liang3 jiao3 。
- tai4 shou3 bi4 wu2 tu2 ， tang3 neng2 shi2 jiu4 zhuo2 。

## 注释

## 译文

## 赏析
