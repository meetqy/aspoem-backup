---
id: mei-yao-chen-he-jiang-lin-ji-yong-xue-er-shi-yun
title: 和江鄰幾詠雪二十韻
titlePinyin: he2 jiang1 lin2 ji1 yong3 xue3 er4 shi2 yun4
titleSlug: he-jiang-lin-ji-yong-xue-er-shi-yun
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 十一月將雪，寒誰計有無。
- 雲橫凍鵩翼，霰集泣蛟珠。
- 萬里風爲使，千門玉作樞。
- 縞衣來自鄭，濤鷺卷從吳。
- 積甲聞熊耳，觀鵝入越都。
- 庭槐高臃腫，屋蓋素模胡。
- 騁巧能藏醜，論功解飾枯。
- 巢禽皆白鳳，來獸必騶虞。
- 遼俗休誇豕，燕丹久望烏。
- 袒裘無壯臂，附火念焦臚。
- 歌竹休王滿，餐毛活使蘇。
- 亡羊何可問，別鶴不應孤。
- 靡密同脂網，縈回似舞姝。
- 漸深由片片，取重本銖銖。
- 日月方收照，乾坤不辨隅。
- 雖輕自相壓，更絜亦終渝。
- 饑虎僵幽谷，游龍脫勁鬚。
- 佳人調密蔗，公子擁貂狐。
- 共是空囊客，曾非暖席儒。
- 黄昏特過我，興與灞陵俱。

## 拼音

- shi2 yi1 yue4 jiang1 xue3 ， han2 shui2 ji4 you3 wu2 。
- yun2 heng2 dong4 fu2 yi4 ， xian4 ji2 qi4 jiao1 zhu1 。
- wan4 li3 feng1 wei2 shi3 ， qian1 men2 yu4 zuo4 shu1 。
- gao3 yi1 lai2 zi4 zheng4 ， tao1 lu4 juan4 cong2 wu2 。
- ji1 jia3 wen2 xiong2 er3 ， guan1 e2 ru4 yue4 dou1 。
- ting2 huai2 gao1 yong1 zhong3 ， wu1 gai4 su4 mo2 hu2 。
- cheng3 qiao3 neng2 cang2 chou3 ， lun4 gong1 jie3 shi4 ku1 。
- chao2 qin2 jie1 bai2 feng4 ， lai2 shou4 bi4 zou1 yu2 。
- liao2 su2 xiu1 kua1 shi3 ， yan4 dan1 jiu3 wang4 wu1 。
- tan3 qiu2 wu2 zhuang4 bi4 ， fu4 huo3 nian4 jiao1 lu2 。
- ge1 zhu2 xiu1 wang2 man3 ， can1 mao2 huo2 shi3 su1 。
- wang2 yang2 he2 ke3 wen4 ， bie2 he4 bu4 ying1 gu1 。
- mi2 mi4 tong2 zhi1 wang3 ， ying2 hui2 si4 wu3 shu1 。
- jian4 shen1 you2 pian4 pian4 ， qu3 zhong4 ben3 zhu1 zhu1 。
- ri4 yue4 fang1 shou1 zhao4 ， qian2 kun1 bu2 bian4 yu2 。
- sui1 qing1 zi4 xiang1 ya1 ， geng4 jie2 yi4 zhong1 yu2 。
- ji1 hu3 jiang1 you1 gu3 ， you2 long2 tuo1 jin4 xu1 。
- jia1 ren2 diao4 mi4 zhe4 ， gong1 zi3 yong1 diao1 hu2 。
- gong4 shi4 kong1 nang2 ke4 ， ceng2 fei1 nuan3 xi2 ru2 。
- huang2 hun1 te4 guo4 wo3 ， xing1 yu3 ba4 ling2 ju4 。

## 注释

## 译文

## 赏析
