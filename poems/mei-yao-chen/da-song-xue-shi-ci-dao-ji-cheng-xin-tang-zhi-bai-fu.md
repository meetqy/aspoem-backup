---
id: mei-yao-chen-da-song-xue-shi-ci-dao-ji-cheng-xin-tang-zhi-bai-fu
title: 答宋學士次道寄澄心堂紙百幅
titlePinyin: da2 song4 xue2 shi4 ci4 dao4 ji4 cheng2 xin1 tang2 zhi3 bai3 fu2
titleSlug: da-song-xue-shi-ci-dao-ji-cheng-xin-tang-zhi-bai-fu
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 寒溪浸楮舂夜月，敲冰舉簾勻割脂。
- 焙乾堅滑若鋪玉，一幅百錢曾不疑。
- 江南老人有在者，爲予嘗說江南時。
- 李主用以藏秘府，外人取次不得窺。
- 城破猶存數千幅，致入本朝誰謂奇。
- 漫堆閒屋任塵土，七十年來人不知。
- 而今製作已輕薄，比於古紙誠堪嗤。
- 古紙精光肉理厚，邇歲好事亦稍推。
- 五六年前吾永叔，贈予兩軸令寶之。
- 是時頗敘此本末，遂號澄心堂紙詩。
- 我不善書心每愧，君又何此百幅遺。
- 重增吾赧不敢拒，且置縑箱何所爲。

## 拼音

- han2 xi1 jin4 chu3 chong1 ye4 yue4 ， qiao1 bing1 ju3 lian2 yun2 ge1 zhi1 。
- bei4 qian2 jian1 hua2 ruo4 pu1 yu4 ， yi4 fu2 bai3 qian2 ceng2 bu4 yi2 。
- jiang1 nan2 lao3 ren2 you3 zai4 zhe3 ， wei2 yu3 chang2 shuo1 jiang1 nan2 shi2 。
- li3 zhu3 yong4 yi3 cang2 mi4 fu3 ， wai4 ren2 qu3 ci4 bu4 de2 kui1 。
- cheng2 po4 you2 cun2 shu4 qian1 fu2 ， zhi4 ru4 ben3 chao2 shui2 wei4 qi2 。
- man4 dui1 xian2 wu1 ren4 chen2 tu3 ， qi1 shi2 nian2 lai2 ren2 bu4 zhi1 。
- er2 jin1 zhi4 zuo4 yi3 qing1 bao2 ， bi3 wu1 gu3 zhi3 cheng2 kan1 chi1 。
- gu3 zhi3 jing1 guang1 rou4 li3 hou4 ， er3 sui4 hao3 shi4 yi4 shao1 tui1 。
- wu3 liu4 nian2 qian2 wu2 yong3 shu1 ， zeng4 yu3 liang3 zhou2 ling4 bao3 zhi1 。
- shi4 shi2 po1 xu4 ci3 ben3 mo4 ， sui4 hao4 cheng2 xin1 tang2 zhi3 shi1 。
- wo3 bu2 shan4 shu1 xin1 mei3 kui4 ， jun1 you4 he2 ci3 bai3 fu2 yi2 。
- zhong4 zeng1 wu2 nan3 bu4 gan3 ju4 ， qie3 zhi4 jian1 xiang1 he2 suo3 wei2 。

## 注释

## 译文

## 赏析
