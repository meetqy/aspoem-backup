---
id: mei-yao-chen-zi-cong-hui-shu-bei-yan-xing-lu-ji-you-wang-wu-wu-qu-yin-yi-da
title: 子聰惠書備言行路及遊王屋物趣因以答
titlePinyin: zi3 cong1 hui4 shu1 bei4 yan2 xing2 lu4 ji2 you2 wang2 wu1 wu4 qu4 yin1 yi3 da2
titleSlug: zi-cong-hui-shu-bei-yan-xing-lu-ji-you-wang-wu-wu-qu-yin-yi-da
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 自我河橋來，清話殊未已。
- 亟言閱通疇，晨駕遂遵彼。
- 尺書忽見遺，經由皆可紀。
- 草草始辭家，怱怱渡河水。
- 前村客心速，入暮陰風起。
- 脩路隘且長，疲驂未能止。
- 茅居聒夜舂，寒犬吠墟里。
- 明發西北行，崗巒踰迤邐。
- 叢蓁但蒙密，未見山中美。
- 谷開逢邑閭，豈謂連都鄙。
- 冠带一二同，麏麋左右比。
- 問子奚所之，俛眉聊啟齒。
- 瞥往登天壇，煙雲隨步趾。
- 傍臨日觀低，却望嵩丘邇。
- 屑屑視塵埃，紛紛若螻蟻。
- 便有林壑心，期將榮宦委。
- 我昔愛青蒼，無時常徙倚。
- 今朝羨君遊，勝事空聳企。
- 徒嗟黄綬身，莫接青霞軌。
- 安得憑羽翰，幽懷寄如此。

## 拼音

- zi4 wo3 he2 qiao2 lai2 ， qing1 hua4 shu1 wei4 yi3 。
- ji2 yan2 yue4 tong1 chou2 ， chen2 jia4 sui4 zun1 bi3 。
- chi3 shu1 hu1 jian4 yi2 ， jing1 you2 jie1 ke3 ji4 。
- cao3 cao3 shi3 ci2 jia1 ， cong1 cong1 du4 he2 shui3 。
- qian2 cun1 ke4 xin1 su4 ， ru4 mu4 yin1 feng1 qi3 。
- xiu1 lu4 ai4 qie3 chang2 ， pi2 can1 wei4 neng2 zhi3 。
- mao2 ju1 guo1 ye4 chong1 ， han2 quan3 fei4 xu1 li3 。
- ming2 fa1 xi1 bei3 xing2 ， gang3 luan2 yu2 yi3 li3 。
- cong2 zhen1 dan4 meng2 mi4 ， wei4 jian4 shan1 zhong1 mei3 。
- gu3 kai1 feng2 yi4 lü2 ， qi3 wei4 lian2 dou1 bi3 。
- guan1 dai4 yi2 er4 tong2 ， jun1 mi2 zuo3 you4 bi3 。
- wen4 zi3 xi1 suo3 zhi1 ， fu3 mei2 liao2 qi3 chi3 。
- pie1 wang3 deng1 tian1 tan2 ， yan1 yun2 sui2 bu4 zhi3 。
- bang4 lin2 ri4 guan1 di1 ， que4 wang4 song1 qiu1 er3 。
- xie4 xie4 shi4 chen2 ai1 ， fen1 fen1 ruo4 lou2 yi3 。
- bian4 you3 lin2 he4 xin1 ， qi1 jiang1 rong2 huan4 wei3 。
- wo3 xi1 ai4 qing1 cang1 ， wu2 shi2 chang2 xi3 yi3 。
- jin1 zhao1 xian4 jun1 you2 ， sheng4 shi4 kong1 song3 qi3 。
- tu2 jie1 huang2 shou4 shen1 ， mo4 jie1 qing1 xia2 gui3 。
- an1 de2 ping2 yu3 han4 ， you1 huai2 ji4 ru2 ci3 。

## 注释

## 译文

## 赏析
