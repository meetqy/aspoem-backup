---
id: mei-yao-chen-tong-que-yan
title: 銅雀硯
titlePinyin: tong2 que4 yan4
titleSlug: tong-que-yan
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 歌舞人已死，臺殿棟已傾。
- 舊基生黑棘，古瓦埋深耕。
- 玉質先骨朽，松棟爲埃輕。
- 築緊風雨剝，埏和鉛膏精。
- 不作鴛鴦飛，乃有科斗情。
- 磨失沙礫粗，扣知金石聲。
- 初求畎畝下，遂厠几席清。
- 入用固爲貴，論古莫與并。
- 端溪割紫雲，空負世上名。
- 韓著毛穎傳，何獨稱陶泓。
- 儻以較歲年，泓當視如兄。

## 拼音

- ge1 wu3 ren2 yi3 si3 ， tai2 dian4 dong4 yi3 qing1 。
- jiu4 ji1 sheng1 hei1 ji2 ， gu3 wa3 mai2 shen1 geng1 。
- yu4 zhi4 xian1 gu3 xiu3 ， song1 dong4 wei2 ai1 qing1 。
- zhu4 jin3 feng1 yu3 bao1 ， shan1 he2 qian1 gao1 jing1 。
- bu2 zuo4 yuan1 yang1 fei1 ， nai3 you3 ke1 dou4 qing2 。
- mo2 shi1 sha1 li4 cu1 ， kou4 zhi1 jin1 shi2 sheng1 。
- chu1 qiu2 quan3 mu3 xia4 ， sui4 ce4 ji3 xi2 qing1 。
- ru4 yong4 gu4 wei2 gui4 ， lun4 gu3 mo4 yu3 bing4 。
- duan1 xi1 ge1 zi3 yun2 ， kong1 fu4 shi4 shang4 ming2 。
- han2 zhu4 mao2 ying3 chuan2 ， he2 du2 cheng1 tao2 hong2 。
- tang3 yi3 jiao4 sui4 nian2 ， hong2 dang1 shi4 ru2 xiong1 。

## 注释

## 译文

## 赏析
