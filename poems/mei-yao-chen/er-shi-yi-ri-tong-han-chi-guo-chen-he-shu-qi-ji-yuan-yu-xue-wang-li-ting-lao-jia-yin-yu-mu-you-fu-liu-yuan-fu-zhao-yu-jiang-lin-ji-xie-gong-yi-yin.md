---
id: mei-yao-chen-er-shi-yi-ri-tong-han-chi-guo-chen-he-shu-qi-ji-yuan-yu-xue-wang-li-ting-lao-jia-yin-yu-mu-you-fu-liu-yuan-fu-zhao-yu-jiang-lin-ji-xie-gong-yi-yin
title: 二十一日同韓持國陳和叔騏驥院遇雪往李廷老家飲予暮又赴劉原甫招與江鄰幾謝公儀飲
titlePinyin: er4 shi2 yi1 ri4 tong2 han2 chi2 guo2 chen2 he2 shu1 qi2 ji4 yuan4 yu4 xue3 wang3 li3 ting2 lao3 jia1 yin3 yu3 mu4 you4 fu4 liu2 yuan2 fu3 zhao1 yu3 jiang1 lin2 ji1 xie4 gong1 yi2 yin3
titleSlug: er-shi-yi-ri-tong-han-chi-guo-chen-he-shu-qi-ji-yuan-yu-xue-wang-li-ting-lao-jia-yin-yu-mu-you-fu-liu-yuan-fu-zhao-yu-jiang-lin-ji-xie-gong-yi-yin
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 雪游如梨園，風撼梨花落。
- 驊騮驤首時，杳杳聞天樂。
- 樓觀何參差，仙居倚寥廓。
- 羣朋思飲酒，飲舉北斗杓。
- 公子邀以歸，躍馬度城郭。
- 鵠毳拂輕裘，蛟珠亂疎箔。
- 少年氣若虹，屢起鄱陽謔。
- 壯語士膽開，狂訶僮指愕。
- 間或美笑言，又或跪酬酢。
- 或如猿狙跳，或類虎豹攫。
- 或廋秦客辭，或縱灌夫惡。
- 盃盂或遷擲，履舄或攙錯。
- 稍看雲容披，斜漏日光薄。
- 馭僕整轡銜，庖人困羹臛。
- 還家歷南市，燈燭已煜爚。
- 入門見妻孥，未暇問何若。
- 劉侯遽相招，登堂羅綽約。
- 往往奏清歌，時時更大噱。
- 江翁唱渭城，嘹唳華亭鶴。
- 半夜蜘蛛喜，微然見無著。
- 主人倍歡欣，勸客如傾壑。
- 我時已大醉，盞至不解却。
- 還思一日喧，靜坐無適莫。
- 書作異時談，竹林何愧怍。

## 拼音

- xue3 you2 ru2 li2 yuan2 ， feng1 han4 li2 hua1 luo4 。
- hua2 liu2 xiang1 shou3 shi2 ， yao3 yao3 wen2 tian1 le4 。
- lou2 guan1 he2 can1 cha4 ， xian1 ju1 yi3 liao2 kuo4 。
- qun2 peng2 si1 yin3 jiu3 ， yin3 ju3 bei3 dou3 shao2 。
- gong1 zi3 yao1 yi3 gui1 ， yue4 ma3 du4 cheng2 guo1 。
- hu2 cui4 fu2 qing1 qiu2 ， jiao1 zhu1 luan4 shu1 bo2 。
- shao4 nian2 qi4 ruo4 hong2 ， lü3 qi3 po2 yang2 xue4 。
- zhuang4 yu3 shi4 dan3 kai1 ， kuang2 he1 tong2 zhi3 e4 。
- jian4 huo4 mei3 xiao4 yan2 ， you4 huo4 gui4 chou2 zuo4 。
- huo4 ru2 yuan2 ju1 tiao4 ， huo4 lei4 hu3 bao4 jue2 。
- huo4 sou1 qin2 ke4 ci2 ， huo4 zong4 guan4 fu1 e4 。
- bei1 yu2 huo4 qian1 zhi4 ， lü3 xi4 huo4 chan1 cuo4 。
- shao1 kan4 yun2 rong2 pi1 ， xie2 lou4 ri4 guang1 bao2 。
- yu4 pu2 zheng3 pei4 xian2 ， pao2 ren2 kun4 geng1 huo4 。
- huan2 jia1 li4 nan2 shi4 ， deng1 zhu2 yi3 yu4 yue4 。
- ru4 men2 jian4 qi1 nu2 ， wei4 xia2 wen4 he2 ruo4 。
- liu2 hou2 ju4 xiang1 zhao1 ， deng1 tang2 luo2 chuo4 yue1 。
- wang3 wang3 zou4 qing1 ge1 ， shi2 shi2 geng4 da4 jue2 。
- jiang1 weng1 chang4 wei4 cheng2 ， liao2 li4 hua2 ting2 he4 。
- ban4 ye4 zhi1 zhu1 xi3 ， wei1 ran2 jian4 wu2 zhu4 。
- zhu3 ren2 bei4 huan1 xin1 ， quan4 ke4 ru2 qing1 he4 。
- wo3 shi2 yi3 da4 zui4 ， zhan3 zhi4 bu4 jie3 que4 。
- huan2 si1 yi2 ri4 xuan1 ， jing4 zuo4 wu2 shi4 mo4 。
- shu1 zuo4 yi4 shi2 tan2 ， zhu2 lin2 he2 kui4 zuo4 。

## 注释

## 译文

## 赏析
