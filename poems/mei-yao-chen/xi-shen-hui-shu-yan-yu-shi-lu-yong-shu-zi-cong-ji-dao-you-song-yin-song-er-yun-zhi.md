---
id: mei-yao-chen-xi-shen-hui-shu-yan-yu-shi-lu-yong-shu-zi-cong-ji-dao-you-song-yin-song-er-yun-zhi
title: 希深惠書言與師魯永叔子聰幾道遊嵩因誦而韻之
titlePinyin: xi1 shen1 hui4 shu1 yan2 yu3 shi1 lu3 yong3 shu1 zi0 cong1 ji1 dao4 you2 song1 yin1 song4 er2 yun4 zhi1
titleSlug: xi-shen-hui-shu-yan-yu-shi-lu-yong-shu-zi-cong-ji-dao-you-song-yin-song-er-yun-zhi
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 聞君奉宸詔，瑞祝疑靈岫。
- 山水聊得游，志願庶可就。
- 豈無朋從俱，况此一二秀。
- 方蘄建春陌，十刻殘晝漏。
- 初經緱氏嶺，古柏尚鬰茂。
- 却過轘轅關，巨石相撐鬭。
- 夕齋禮神祠，法衮被藻繡。
- 畢事登山椒，常服更短後。
- 從者十數人，輕齎不爲陋。
- 是時天清陰，力氣勇奔驟。
- 雲巖杳虧蔽，花草藏澗竇。
- 傍林有珍禽，驚聒若避彀。
- 盤石暫憩休，泓泉助吞漱。
- 上窺玉女窗，嶄絕非可構。
- 下玩搗衣碪，焜耀金紋透。
- 尹子體雄恔，攀緣愈習狃。
- 歐陽稱壯齡，疲軟屢顛踣。
- 競歡相扶持，芒屩恣踐蹂。
- 八僊存故壇，三醉孰云謬。
- 鄙哉封禪碑，數字昔鎸鏤。
- 偶誌一時事，曷虞來者詬。
- 絕頂瞰諸峯，隘然輕宇宙。
- 遥思謝塵煩，欲知羣鳥獸。
- 韓公傳石室，聞之固已舊。
- 當時興稍衰，不暇苦尋究。
- 東崖暗壑中，釋子持經咒。
- 于今二十年，飲食同猿狖。
- 君子聆法音，充爾溢膚腠。
- 嘗期躡屐過，吾儕色先愀。
- 遂乖真諦言，茲亦甘自咎。
- 中頂會幾望，凉蟾皓如晝。
- 紛紛坐談謔，草草具觴豆。
- 清露濕巾裳，誰人苦羸瘦。
- 便即忘形骸，胡爲戀纓綬。
- 或疑桂宮近，斯語豈狂瞀。
- 歸來遊少室，崷崒殊引脰。
- 石室迢遞過，探訪仍邂逅。
- 捫蘿上岑邃，僊屋何廣袤。
- 乳水出其間，涓涓自成溜。
- 凡骨此熏蒸，靈真安可覯。
- 霞壁幾千尋，四字侔篆籀。
- 咸意苔蘚文，誠爲造化授。
- 標之神清洞，民俗未嘗遘。
- 忽覺風雨冥，無能久瞻扣。
- 怱怱遂宵征，勝事皆可復。
- 俚歌縱喧譁，怪說多駮糅。
- 凌晨關塞陽，追賞顔匪厚。
- 窮極四百里，寧憚疲左右。
- 昨朝書報予，聞甚醉醇酎。
- 所嗟遊遠方，心焉倍如疚。

## 拼音

- wen2 jun1 feng4 chen2 zhao4 ， rui4 zhu4 yi2 ling2 xiu4 。
- shan1 shui3 liao2 de2 you2 ， zhi4 yuan4 shu4 ke3 jiu4 。
- qi3 wu2 peng2 cong2 ju4 ， kuang4 ci3 yi1 er4 xiu4 。
- fang1 qi2 jian4 chun1 mo4 ， shi2 ke4 can2 zhou4 lou4 。
- chu1 jing1 gou1 shi4 ling3 ， gu3 bai3 shang4 yu4 mao4 。
- que4 guo4 huan4 yuan2 guan1 ， ju4 shi2 xiang1 cheng1 dou4 。
- xi1 zhai1 li3 shen2 ci2 ， fa3 gun3 bei4 zao3 xiu4 。
- bi4 shi4 deng1 shan1 jiao1 ， chang2 fu2 geng4 duan3 hou4 。
- cong2 zhe3 shi2 shu4 ren2 ， qing1 ji1 bu4 wei2 lou4 。
- shi4 shi2 tian1 qing1 yin1 ， li4 qi4 yong3 ben1 zhou4 。
- yun2 yan2 yao3 kui1 bi4 ， hua1 cao3 cang2 jian4 dou4 。
- bang4 lin2 you3 zhen1 qin2 ， jing1 guo1 ruo4 bi4 gou4 。
- pan2 shi2 zan4 qi4 xiu1 ， hong2 quan2 zhu4 tun1 shu4 。
- shang4 kui1 yu4 nü3 chuang1 ， zhan3 jue2 fei1 ke3 gou4 。
- xia4 wan2 dao3 yi1 zhen1 ， kun1 yao4 jin1 wen2 tou4 。
- yin3 zi3 ti3 xiong2 xiao4 ， pan1 yuan2 yu4 xi2 niu3 。
- ou1 yang2 cheng1 zhuang4 ling2 ， pi2 ruan3 lü3 dian1 bo2 。
- jing4 huan1 xiang1 fu2 chi2 ， mang2 jue1 zi4 jian4 rou2 。
- ba1 xian1 cun2 gu4 tan2 ， san1 zui4 shu2 yun2 miu4 。
- bi3 zai1 feng1 shan4 bei1 ， shu4 zi4 xi1 juan1 lou4 。
- ou3 zhi4 yi4 shi2 shi4 ， he2 yu2 lai2 zhe3 gou4 。
- jue2 ding3 kan4 zhu1 feng1 ， ai4 ran2 qing1 yu3 zhou4 。
- yao2 si1 xie4 chen2 fan2 ， yu4 zhi1 qun2 niao3 shou4 。
- han2 gong1 chuan2 shi2 shi4 ， wen2 zhi1 gu4 yi3 jiu4 。
- dang1 shi2 xing1 shao1 shuai1 ， bu4 xia2 ku3 xun2 jiu1 。
- dong1 ya2 an4 he4 zhong1 ， shi4 zi3 chi2 jing1 zhou4 。
- yu2 jin1 er4 shi2 nian2 ， yin3 shi2 tong2 yuan2 you4 。
- jun1 zi3 ling2 fa3 yin1 ， chong1 er3 yi4 fu1 cou4 。
- chang2 qi1 nie4 ji1 guo4 ， wu2 chai2 se4 xian1 qiao3 。
- sui4 guai1 zhen1 di4 yan2 ， zi1 yi4 gan1 zi4 jiu4 。
- zhong1 ding3 hui4 ji1 wang4 ， liang2 chan2 hao4 ru2 zhou4 。
- fen1 fen1 zuo4 tan2 xue4 ， cao3 cao3 ju4 shang1 dou4 。
- qing1 lu4 shi1 jin1 shang0 ， shui2 ren2 ku3 lei2 shou4 。
- bian4 ji2 wang4 xing2 hai2 ， hu2 wei2 lian4 ying1 shou4 。
- huo4 yi2 gui4 gong1 jin4 ， si1 yu3 qi3 kuang2 mao4 。
- gui1 lai2 you2 shao3 shi4 ， qiu2 zu2 shu1 yin3 dou4 。
- shi2 shi4 tiao2 di4 guo4 ， tan4 fang3 reng2 xie4 hou4 。
- men2 luo2 shang4 cen2 sui4 ， xian1 wu1 he2 guang3 mao4 。
- ru3 shui3 chu1 qi2 jian4 ， juan1 juan1 zi4 cheng2 liu1 。
- fan2 gu3 ci3 xun1 zheng1 ， ling2 zhen1 an1 ke3 gou4 。
- xia2 bi4 ji1 qian1 xun2 ， si4 zi4 mou2 zhuan4 zhou4 。
- xian2 yi4 tai2 xian3 wen2 ， cheng2 wei2 zao4 hua4 shou4 。
- biao1 zhi1 shen2 qing1 dong4 ， min2 su2 wei4 chang2 gou4 。
- hu1 jue2 feng1 yu3 ming2 ， wu2 neng2 jiu3 zhan1 kou4 。
- cong1 cong1 sui4 xiao1 zheng1 ， sheng4 shi4 jie1 ke3 fu4 。
- li3 ge1 zong4 xuan1 hua2 ， guai4 shuo1 duo1 bo2 rou2 。
- ling2 chen2 guan1 sai1 yang2 ， zhui1 shang3 yan2 fei3 hou4 。
- qiong2 ji2 si4 bai3 li3 ， ning2 dan4 pi2 zuo3 you4 。
- zuo2 chao2 shu1 bao4 yu3 ， wen2 shen4 zui4 chun2 zhou4 。
- suo3 jie1 you2 yuan3 fang1 ， xin1 yan1 bei4 ru2 jiu4 。

## 注释

## 译文

## 赏析
