---
id: mei-yao-chen-ci-yun-feng-he-yong-shu-xie-wang-shang-shu-hui-mu-dan
title: 次韻奉和永叔謝王尚書惠牡丹
titlePinyin: ci4 yun4 feng4 he2 yong3 shu1 xie4 wang2 shang4 shu1 hui4 mu3 dan1
titleSlug: ci-yun-feng-he-yong-shu-xie-wang-shang-shu-hui-mu-dan
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 大梁有公子，洛陽有游俠。
- 昔時意氣相憑陵，不問興亡事栽插。
- 栽紅插綠鬭青春，春風與開春雨颯。
- 兩都富貴不相殊，走馬尋芳何合雜。
- 只聞年少競爭先，摘葉嗅花身更捷。
- 安知遺愛舊留守，馳獻百葩光浥浥。
- 尚書最重歐陽公，盈盤分去蜂偷獵。
- 但能爲樂飲醇酒，何必署名黄紙牒。
- 翰林職清文字稀，不比外官煩應接。
- 曩公爲花曾作譜，端相用意隨蝴蝶。
- 擬王擬妃姚與魏，歲歲年年千萬葉。
- 獨將顔色定高低，綠珠雖美猶爲妾。
- 從來鑒裁主端正，不藉娉婷削肩胛。
- 舊品既著新品增，偏惡妬芽須打拉。
- 嘗憶同朋有七人，每失一人淚緣睫。
- 唯我與公今且存，無復名園共携榼。
- 公因尚書戴紅紫，白髮欺公生匼匝。
- 磨墨揮毫興不衰，作詩坐使劉曹怯。
- 副本能傳幸一觀，口誦舌摇徒囁囁。

## 拼音

- da4 liang2 you3 gong1 zi3 ， luo4 yang2 you3 you2 xia2 。
- xi1 shi2 yi4 qi4 xiang1 ping2 ling2 ， bu2 wen4 xing1 wang2 shi4 zai1 cha1 。
- zai1 hong2 cha1 lü4 dou4 qing1 chun1 ， chun1 feng1 yu3 kai1 chun1 yu3 sa4 。
- liang3 dou1 fu4 gui4 bu4 xiang1 shu1 ， zou3 ma3 xun2 fang1 he2 he2 za2 。
- zhi1 wen2 nian2 shao4 jing4 zheng1 xian1 ， zhai1 ye4 xiu4 hua1 shen1 geng4 jie2 。
- an1 zhi1 yi2 ai4 jiu4 liu2 shou3 ， chi2 xian4 bai3 pa1 guang1 yi4 yi4 。
- shang4 shu1 zui4 zhong4 ou1 yang2 gong1 ， ying2 pan2 fen1 qu4 feng1 tou1 lie4 。
- dan4 neng2 wei2 le4 yin3 chun2 jiu3 ， he2 bi4 shu3 ming2 huang2 zhi3 die2 。
- han4 lin2 zhi2 qing1 wen2 zi4 xi1 ， bu4 bi3 wai4 guan1 fan2 ying1 jie1 。
- nang3 gong1 wei2 hua1 ceng2 zuo4 pu3 ， duan1 xiang4 yong4 yi4 sui2 hu2 die2 。
- ni3 wang2 ni3 fei1 yao2 yu3 wei4 ， sui4 sui4 nian2 nian2 qian1 wan4 ye4 。
- du2 jiang1 yan2 se4 ding4 gao1 di1 ， lü4 zhu1 sui1 mei3 you2 wei2 qie4 。
- cong2 lai2 jian4 cai2 zhu3 duan1 zheng4 ， bu2 jie4 ping1 ting2 xiao1 jian1 jia3 。
- jiu4 pin3 ji4 zhu4 xin1 pin3 zeng1 ， pian1 e4 du4 ya2 xu1 da3 la1 。
- chang2 yi4 tong2 peng2 you3 qi1 ren2 ， mei3 shi1 yi4 ren2 lei4 yuan2 jie2 。
- wei2 wo3 yu3 gong1 jin1 qie3 cun2 ， wu2 fu4 ming2 yuan2 gong4 xie2 ke1 。
- gong1 yin1 shang4 shu1 dai4 hong2 zi3 ， bai2 fa4 qi1 gong1 sheng1 ke1 za1 。
- mo2 mo4 hui1 hao2 xing1 bu4 shuai1 ， zuo4 shi1 zuo4 shi3 liu2 cao2 qie4 。
- fu4 ben3 neng2 chuan2 xing4 yi4 guan1 ， kou3 song4 she2 yao2 tu2 nie4 nie4 。

## 注释

## 译文

## 赏析
