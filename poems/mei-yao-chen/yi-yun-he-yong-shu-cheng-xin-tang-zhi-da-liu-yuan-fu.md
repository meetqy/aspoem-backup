---
id: mei-yao-chen-yi-yun-he-yong-shu-cheng-xin-tang-zhi-da-liu-yuan-fu
title: 依韻和永叔澄心堂紙答劉原甫
titlePinyin: yi1 yun4 he2 yong3 shu1 cheng2 xin1 tang2 zhi3 da2 liu2 yuan2 fu3
titleSlug: yi-yun-he-yong-shu-cheng-xin-tang-zhi-da-liu-yuan-fu
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 退之昔負天下才，掃掩衆說猶除埃。
- 張籍盧仝鬭新怪，最稱東野爲奇瑰。
- 當時辭人固不少，漫費紙札磨松煤。
- 歐陽今與韓相似，海水浩浩山嵬嵬。
- 石君蘇君比盧籍，以我擬郊嗟困摧。
- 公之此心實扶助，更後有力誰論哉。
- 禁林晚入接俊彥，一出古紙還相哀。
- 曼卿子美人不識，昔嘗吟唱同樽罍。
- 因之作詩答原甫，文字駚穩如刀裁。
- 怪其有紙不寄我，如此出語亦善詼。
- 往年公贈兩大軸，於今愛惜不輙開。
- 是時有詩述本末，值公再入居蘭臺。
- 崇文庫書作總目，未暇綴韻酬草萊。
- 前者京師競分買，罄竭舊府歸鄒枚。
- 自慙把筆粗成字，安可遠與鍾王陪。
- 文墨高妙公第一，宜用此紙傳將來。

## 拼音

- tui4 zhi1 xi1 fu4 tian1 xia4 cai2 ， sao3 yan3 zhong4 shuo1 you2 chu2 ai1 。
- zhang1 ji2 lu2 tong2 dou4 xin1 guai4 ， zui4 cheng1 dong1 ye3 wei2 qi2 gui1 。
- dang1 shi2 ci2 ren2 gu4 bu4 shao3 ， man4 fei4 zhi3 zha2 mo2 song1 mei2 。
- ou1 yang2 jin1 yu3 han2 xiang1 si4 ， hai3 shui3 hao4 hao4 shan1 wei2 wei2 。
- shi2 jun1 su1 jun1 bi3 lu2 ji2 ， yi3 wo3 ni3 jiao1 jie1 kun4 cui1 。
- gong1 zhi1 ci3 xin1 shi2 fu2 zhu4 ， geng4 hou4 you3 li4 shui2 lun4 zai1 。
- jin4 lin2 wan3 ru4 jie1 jun4 yan4 ， yi4 chu1 gu3 zhi3 huan2 xiang1 ai1 。
- man4 qing1 zi3 mei3 ren2 bu4 shi2 ， xi1 chang2 yin2 chang4 tong2 zun1 lei2 。
- yin1 zhi1 zuo4 shi1 da2 yuan2 fu3 ， wen2 zi4 yang3 wen3 ru2 dao1 cai2 。
- guai4 qi2 you3 zhi3 bu2 ji4 wo3 ， ru2 ci3 chu1 yu3 yi4 shan4 hui1 。
- wang3 nian2 gong1 zeng4 liang3 da4 zhou2 ， wu1 jin1 ai4 xi1 bu4 zhe2 kai1 。
- shi4 shi2 you3 shi1 shu4 ben3 mo4 ， zhi2 gong1 zai4 ru4 ju1 lan2 tai2 。
- chong2 wen2 ku4 shu1 zuo4 zong3 mu4 ， wei4 xia2 zhui4 yun4 chou2 cao3 lai2 。
- qian2 zhe3 jing1 shi1 jing4 fen1 mai3 ， qing4 jie2 jiu4 fu3 gui1 zou1 mei2 。
- zi4 can2 ba3 bi3 cu1 cheng2 zi4 ， an1 ke3 yuan3 yu3 zhong1 wang2 pei2 。
- wen2 mo4 gao1 miao4 gong1 di4 yi1 ， yi2 yong4 ci3 zhi3 chuan2 jiang1 lai2 。

## 注释

## 译文

## 赏析
