---
id: mei-yao-chen-ci-yun-da-de-hua-wei-guo-gong-fu-sui-yi-song-zhi
title: 次韻答德化尉郭功甫遂以送之
titlePinyin: ci4 yun4 da2 de2 hua4 wei4 guo1 gong1 fu3 sui4 yi3 song4 zhi1
titleSlug: ci-yun-da-de-hua-wei-guo-gong-fu-sui-yi-song-zhi
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 江南有嘉禽，乘春弄清吭。
- 流音入我耳，慰愜若獲貺。
- 朝聽已孤高，暮聽轉幽曠。
- 何多燕雀羣，聲跡不相傍。
- 始聞汾陽生，文行衆所諒。
- 獨哦青山間，悼古或悲愴。
- 棄官不屈人，頗學陶元亮。
- 是時予愛之，顔采莫得望。
- 倏然能見過，遠涉丹湖浪。
- 袖携一卷詩，行橐更無長。
- 固與俗人殊，於焉識敦尚。
- 嗟嗟二千石，不知子所向。
- 駭子發論高，萬仞聳孤嶂。
- 又如决河湍，捧土安可障。
- 吾方歎瓌材，恨未逢良匠。
- 信哉騏驥駒，誰用伯樂相。
- 自從昔還朝，汩汩走俗狀。
- 未嘗寄子書，子言今行行。
- 亦似昧相知，曾非事高閌。
- 把筆誠不勤，强意乃爲妄。
- 茲晨去湓城，聊以和子唱。
- 子辭猶瀑布，敢挹不知量。

## 拼音

- jiang1 nan2 you3 jia1 qin2 ， cheng2 chun1 nong4 qing1 keng1 。
- liu2 yin1 ru4 wo3 er3 ， wei4 qie4 ruo4 huo4 kuang4 。
- chao2 ting1 yi3 gu1 gao1 ， mu4 ting1 zhuan3 you1 kuang4 。
- he2 duo1 yan4 que4 qun2 ， sheng1 ji4 bu4 xiang1 bang4 。
- shi3 wen2 fen2 yang2 sheng1 ， wen2 xing2 zhong4 suo3 liang4 。
- du2 o4 qing1 shan1 jian4 ， dao4 gu3 huo4 bei1 chuang4 。
- qi4 guan1 bu4 qu1 ren2 ， po1 xue2 tao2 yuan2 liang4 。
- shi4 shi2 yu3 ai4 zhi1 ， yan2 cai3 mo4 de2 wang4 。
- shu1 ran2 neng2 jian4 guo4 ， yuan3 she4 dan1 hu2 lang4 。
- xiu4 xie2 yi2 juan4 shi1 ， xing2 tuo2 geng4 wu2 chang2 。
- gu4 yu3 su2 ren2 shu1 ， wu1 yan1 shi2 dun1 shang4 。
- jie1 jie1 er4 qian1 shi2 ， bu4 zhi1 zi3 suo3 xiang4 。
- hai4 zi3 fa1 lun4 gao1 ， wan4 ren4 song3 gu1 zhang4 。
- you4 ru2 jue2 he2 tuan1 ， peng3 tu3 an1 ke3 zhang4 。
- wu2 fang1 tan4 gui1 cai2 ， hen4 wei4 feng2 liang2 jiang4 。
- xin4 zai1 qi2 ji4 ju1 ， shui2 yong4 bo2 le4 xiang1 。
- zi4 cong2 xi1 huan2 chao2 ， gu3 gu3 zou3 su2 zhuang4 。
- wei4 chang2 ji4 zi3 shu1 ， zi3 yan2 jin1 xing2 xing2 。
- yi4 si4 mei4 xiang1 zhi1 ， ceng2 fei1 shi4 gao1 kang1 。
- ba3 bi3 cheng2 bu4 qin2 ， qiang2 yi4 nai3 wei2 wang4 。
- zi1 chen2 qu4 pen2 cheng2 ， liao2 yi3 he2 zi3 chang4 。
- zi3 ci2 you2 pu4 bu4 ， gan3 yi4 bu4 zhi1 liang2 。

## 注释

## 译文

## 赏析
