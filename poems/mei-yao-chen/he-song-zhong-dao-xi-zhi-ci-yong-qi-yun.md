---
id: mei-yao-chen-he-song-zhong-dao-xi-zhi-ci-yong-qi-yun
title: 和宋中道喜至次用其韻
titlePinyin: he2 song4 zhong1 dao4 xi3 zhi4 ci4 yong4 qi2 yun4
titleSlug: he-song-zhong-dao-xi-zhi-ci-yong-qi-yun
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 予從江南來，見子東浦榛。
- 問子何不治，子兄遊洛瀕。
- 子素樂文字，而復養慈親。
- 去年始陞朝，差差陪縉紳。
- 今也與吾肩，行立笑語頻。
- 未經鬢髮改，喜預班綴新。
- 思如曩時會，浩飲不計巡。
- 往謁持約史，文辭媿彬彬。
- 謂將一乘粟，欲敵千箱囷。
- 然而澤中蛇，時得龍一鱗。
- 况復周孔教，幸逢舜禹辰。
- 又究志所之，茲學豈不臻。
- 誰其起予者，視子爲席珍。
- 趨韓亦已工，比孟猶欠淳。
- 慎勿驚怪奇，怪奇世多擯。
- 吾慙遼東豕，未見西狩麟。
- 汩汩塵泥間，曷辨玉與珉。
- 昨來忽有知，所索非所循。
- 使焉轉磨衡，安得目不眴。
- 誠聞苑囿美，難遣麋鹿馴。
- 自惟體衰苶，寧堪事艱辛。
- 宜收蹭蹬迹，却返江湖濱。
- 浸脛水活活，漫灘石磷磷。
- 垂釣紅鬐登，舉袂白羽振。
- 以此全吾性，胡能往問津。
- 非同子少年，柯葉正蓁蓁。

## 拼音

- yu3 cong2 jiang1 nan2 lai2 ， jian4 zi3 dong1 pu3 zhen1 。
- wen4 zi3 he2 bu2 zhi4 ， zi3 xiong1 you2 luo4 bin1 。
- zi3 su4 le4 wen2 zi4 ， er2 fu4 yang3 ci2 qin1 。
- qu4 nian2 shi3 sheng1 chao2 ， cha4 cha4 pei2 jin4 shen1 。
- jin1 ye3 yu3 wu2 jian1 ， xing2 li4 xiao4 yu3 bin1 。
- wei4 jing1 bin4 fa4 gai3 ， xi3 yu4 ban1 zhui4 xin1 。
- si1 ru2 nang3 shi2 hui4 ， hao4 yin3 bu2 ji4 xun2 。
- wang3 ye4 chi2 yue1 shi3 ， wen2 ci2 kui4 bin1 bin1 。
- wei4 jiang1 yi4 cheng2 su4 ， yu4 di2 qian1 xiang1 qun1 。
- ran2 er2 ze2 zhong1 she2 ， shi2 de2 long2 yi4 lin2 。
- kuang4 fu4 zhou1 kong3 jiao4 ， xing4 feng2 shun4 yu3 chen2 。
- you4 jiu1 zhi4 suo3 zhi1 ， zi1 xue2 qi3 bu4 zhen1 。
- shui2 qi2 qi3 yu3 zhe3 ， shi4 zi3 wei2 xi2 zhen1 。
- qu1 han2 yi4 yi3 gong1 ， bi3 meng4 you2 qian4 chun2 。
- shen4 wu4 jing1 guai4 qi2 ， guai4 qi2 shi4 duo1 bin4 。
- wu2 can2 liao2 dong1 shi3 ， wei4 jian4 xi1 shou4 lin2 。
- gu3 gu3 chen2 ni2 jian4 ， he2 bian4 yu4 yu3 min2 。
- zuo2 lai2 hu1 you3 zhi1 ， suo3 suo3 fei1 suo3 xun2 。
- shi3 yan1 zhuan3 mo2 heng2 ， an1 de2 mu4 bu2 xuan4 。
- cheng2 wen2 yuan4 you4 mei3 ， nan2 qian3 mi2 lu4 xun4 。
- zi4 wei2 ti3 shuai1 nie2 ， ning2 kan1 shi4 jian1 xin1 。
- yi2 shou1 ceng4 deng4 ji4 ， que4 fan3 jiang1 hu2 bin1 。
- jin4 jing4 shui3 huo2 huo2 ， man4 tan1 shi2 lin2 lin2 。
- chui2 diao4 hong2 qi2 deng1 ， ju3 mei4 bai2 yu3 zhen4 。
- yi3 ci3 quan2 wu2 xing4 ， hu2 neng2 wang3 wen4 jin1 。
- fei1 tong2 zi3 shao4 nian2 ， ke1 ye4 zheng4 zhen1 zhen1 。

## 注释

## 译文

## 赏析
