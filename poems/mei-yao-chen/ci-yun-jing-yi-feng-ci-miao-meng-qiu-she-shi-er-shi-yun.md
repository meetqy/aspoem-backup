---
id: mei-yao-chen-ci-yun-jing-yi-feng-ci-miao-meng-qiu-she-shi-er-shi-yun
title: 次韻景彝奉慈廟孟秋攝事二十韻
titlePinyin: ci4 yun4 jing3 yi2 feng4 ci2 miao4 meng4 qiu1 she4 shi4 er4 shi2 yun4
titleSlug: ci-yun-jing-yi-feng-ci-miao-meng-qiu-she-shi-er-shi-yun
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 閟宮初告饗，駕輅已迎秋。
- 公衮惟時攝，齋廬用爾休。
- 椒漿茲往奠，鸞馭或來游。
- 任姒徽音繼，邦家故事脩。
- 前期嚴受誓，侵曉肅傳騶。
- 雞狗藏深戶，蚊蠅響暗溝。
- 別祠緣相漢，舊禮傚宗周。
- 蕭氣接庭燎，鼓聲通市樓。
- 樂章分廟奏，牲物用毛柔。
- 木主升新座，牙盤列庶羞。
- 叩階除劍履，宿羽動梧楸。
- 錫胙人移俎，焚辭漏晝籌。
- 豆籩將降陛，胥史劇奔牛。
- 事畢歸烏巷，陰餘晦綵油。
- 驅車多叱咤，負擔起歌謳。
- 却直中書省，重瞻十二旒。
- 詞供五更敏，詔示四方優。
- 密議存王體，斜封贊禹謀。
- 勤誠酬異等，潤色闡嘉猷。
- 强擬鄴中詠，我思康樂侯。

## 拼音

- bi4 gong1 chu1 gao4 xiang3 ， jia4 lu4 yi3 ying2 qiu1 。
- gong1 gun3 wei2 shi2 she4 ， zhai1 lu2 yong4 er3 xiu1 。
- jiao1 jiang1 zi1 wang3 dian4 ， luan2 yu4 huo4 lai2 you2 。
- ren4 si4 hui1 yin1 ji4 ， bang1 jia1 gu4 shi0 xiu1 。
- qian2 qi1 yan2 shou4 shi4 ， qin1 xiao3 su4 chuan2 zou1 。
- ji1 gou3 cang2 shen1 hu4 ， wen2 ying2 xiang3 an4 gou1 。
- bie2 ci2 yuan2 xiang1 han4 ， jiu4 li3 xiao4 zong1 zhou1 。
- xiao1 qi4 jie1 ting2 liao2 ， gu3 sheng1 tong1 shi4 lou2 。
- le4 zhang1 fen1 miao4 zou4 ， sheng1 wu4 yong4 mao2 rou2 。
- mu4 zhu3 sheng1 xin1 zuo4 ， ya2 pan2 lie4 shu4 xiu1 。
- kou4 jie1 chu2 jian4 lü3 ， su4 yu3 dong4 wu2 qiu1 。
- xi1 zuo4 ren2 yi2 zu3 ， fen2 ci2 lou4 zhou4 chou2 。
- dou4 bian1 jiang1 jiang4 bi4 ， xu1 shi3 ju4 ben1 niu2 。
- shi4 bi4 gui1 wu1 xiang4 ， yin1 yu2 hui4 cai3 you2 。
- qu1 ju1 duo1 chi4 zha4 ， fu4 dan1 qi3 ge1 ou1 。
- que4 zhi2 zhong1 shu1 sheng3 ， zhong4 zhan1 shi2 er4 liu2 。
- ci2 gong4 wu3 geng1 min3 ， zhao4 shi4 si4 fang1 you1 。
- mi4 yi4 cun2 wang2 ti3 ， xie2 feng1 zan4 yu3 mou2 。
- qin2 cheng2 chou2 yi4 deng3 ， run4 se4 chan3 jia1 you2 。
- qiang2 ni3 ye4 zhong1 yong3 ， wo3 si1 kang1 le4 hou2 。

## 注释

## 译文

## 赏析
