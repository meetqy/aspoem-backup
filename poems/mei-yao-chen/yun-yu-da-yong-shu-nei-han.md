---
id: mei-yao-chen-yun-yu-da-yong-shu-nei-han
title: 韻語答永叔內翰
titlePinyin: yun4 yu3 da2 yong3 shu1 nei4 han4
titleSlug: yun-yu-da-yong-shu-nei-han
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 世人作肥字，正如論饅頭。
- 厚皮雖然佳，俗物已可羞。
- 字法歎中絕，今將五十秋。
- 近日稍稍貴，追蹤慕前流。
- 曾未三數人，得與古昔儔。
- 古人皆能書，獨其賢者留。
- 後世不推此，但務於書求。
- 不知前日工，隨紙泯已休。
- 顔書苟不佳，世豈不寶收。
- 設如楊凝式，言且直節修。
- 又若李廷中，清慎實罕侔。
- 乃知愛其書，兼取爲人優。
- 豈書能存久，賢哲人焉廋。
- 非賢必能此，惟賢乃爲尤。
- 其餘皆泯泯，死去同馬牛。
- 大尹歐陽公，昨日喜疾瘳。
- 信筆寫此語，謂可忘病憂。
- 黄昏走小校，寄我東郭陬。
- 綴之輙成篇，聯以助吟謳。

## 拼音

- shi4 ren2 zuo4 fei2 zi4 ， zheng4 ru2 lun4 man2 tou2 。
- hou4 pi2 sui1 ran2 jia1 ， su2 wu4 yi3 ke3 xiu1 。
- zi4 fa3 tan4 zhong1 jue2 ， jin1 jiang1 wu3 shi2 qiu1 。
- jin4 ri4 shao1 shao1 gui4 ， zhui1 zong1 mu4 qian2 liu2 。
- ceng2 wei4 san1 shu4 ren2 ， de2 yu3 gu3 xi1 chou2 。
- gu3 ren2 jie1 neng2 shu1 ， du2 qi2 xian2 zhe3 liu2 。
- hou4 shi4 bu4 tui1 ci3 ， dan4 wu4 wu1 shu1 qiu2 。
- bu4 zhi1 qian2 ri4 gong1 ， sui2 zhi3 min3 yi3 xiu1 。
- yan2 shu1 gou3 bu4 jia1 ， shi4 qi3 bu4 bao3 shou1 。
- she4 ru2 yang2 ning2 shi4 ， yan2 qie3 zhi2 jie2 xiu1 。
- you4 ruo4 li3 ting2 zhong1 ， qing1 shen4 shi2 han3 mou2 。
- nai3 zhi1 ai4 qi2 shu1 ， jian1 qu3 wei2 ren2 you1 。
- qi3 shu1 neng2 cun2 jiu3 ， xian2 zhe2 ren2 yan1 sou1 。
- fei1 xian2 bi4 neng2 ci3 ， wei2 xian2 nai3 wei2 you2 。
- qi2 yu2 jie1 min3 min3 ， si3 qu4 tong2 ma3 niu2 。
- da4 yin3 ou1 yang2 gong1 ， zuo2 ri4 xi3 ji2 chou1 。
- xin4 bi3 xie3 ci3 yu3 ， wei4 ke3 wang4 bing4 you1 。
- huang2 hun1 zou3 xiao3 xiao4 ， ji4 wo3 dong1 guo1 zou1 。
- zhui4 zhi1 zhe2 cheng2 pian1 ， lian2 yi3 zhu4 yin2 ou1 。

## 注释

## 译文

## 赏析
