---
id: mei-yao-chen-ci-yun-he-yong-shu-yin-yu-jia-yong-ku-ju
title: 次韻和永叔飲余家詠枯菊
titlePinyin: ci4 yun4 he2 yong3 shu1 yin3 yu2 jia1 yong3 ku1 ju2
titleSlug: ci-yun-he-yong-shu-yin-yu-jia-yong-ku-ju
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 今年重陽公欲來，旋種中庭已開菊。
- 黄金碎翦千萬層，小樹婆娑嘉趣足。
- 鬢頭插蕊惜光煇，酒面浮英愛芬馥。
- 旋種旋摘趁時候，相笑相尋不拘束。
- 各看華髮已垂顛，豈更少年苔色綠。
- 自茲七十有三日，公又連鑣入余屋。
- 堦傍猶見舊枯叢，根底青芽歡催促。
- 但能置酒與公酌，獨欠琵琶彈啄木。
- 所歎坐客盡豪英，槐上凍鴟偷側目。
- 盤中有肉鴟伺之，烏鳥不知啼觜曲。
- 諸公醉思索筆吟，吾兒暗寫千毫禿。
- 明日持詩小吏忙，未解宿酲聊和屬。

## 拼音

- jin1 nian2 zhong4 yang2 gong1 yu4 lai2 ， xuan2 zhong3 zhong1 ting2 yi3 kai1 ju2 。
- huang2 jin1 sui4 jian3 qian1 wan4 ceng2 ， xiao3 shu4 po2 suo1 jia1 qu4 zu2 。
- bin4 tou2 cha1 rui3 xi1 guang1 hui1 ， jiu3 mian4 fu2 ying1 ai4 fen1 fu4 。
- xuan2 zhong3 xuan2 zhai1 chen4 shi2 hou4 ， xiang1 xiao4 xiang1 xun2 bu4 ju1 shu4 。
- ge4 kan4 hua2 fa4 yi3 chui2 dian1 ， qi3 geng4 shao4 nian2 tai2 se4 lü4 。
- zi4 zi1 qi1 shi2 you3 san1 ri4 ， gong1 you4 lian2 biao1 ru4 yu2 wu1 。
- jie1 bang4 you2 jian4 jiu4 ku1 cong2 ， gen1 di3 qing1 ya2 huan1 cui1 cu4 。
- dan4 neng2 zhi4 jiu3 yu3 gong1 zhuo2 ， du2 qian4 pi2 pa0 dan4 zhuo2 mu4 。
- suo3 tan4 zuo4 ke4 jin4 hao2 ying1 ， huai2 shang4 dong4 chi1 tou1 ce4 mu4 。
- pan2 zhong1 you3 rou4 chi1 si4 zhi1 ， wu1 niao3 bu4 zhi1 ti2 zi1 qu3 。
- zhu1 gong1 zui4 si1 suo3 bi3 yin2 ， wu2 er2 an4 xie3 qian1 hao2 tu1 。
- ming2 ri4 chi2 shi1 xiao3 li4 mang2 ， wei4 jie3 su4 cheng2 liao2 he2 shu3 。

## 注释

## 译文

## 赏析
