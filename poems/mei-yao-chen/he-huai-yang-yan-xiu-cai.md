---
id: mei-yao-chen-he-huai-yang-yan-xiu-cai
title: 和淮陽燕秀才
titlePinyin: he2 huai2 yang2 yan4 xiu4 cai0
titleSlug: he-huai-yang-yan-xiu-cai
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 我官忝博士，曾昧通經術。
- 前因辟書來，亦不習文律。
- 循舊臨學宮，虎革被羊質。
- 倚席未能講，占牘聊置日。
- 朴鈍既若茲，愧彼噉棗栗。
- 今者登俊賢，充詔冠庭實。
- 邦伯乃宗公，惟帝舊良弼。
- 置醴餞以行，行行季冬月。
- 騏驥入羈駕，千里終不蹶。
- 慚予延蔭人，安得結子韈。
- 心雖羨名場，才命甘汨沒。
- 祿仕二十年，屢遘龍牓揭。
- 在昔見麻衣，于今盡超越。
- 是以對杯觴，謹嚴微敢忽。
- 寧唯畏後生，自恨疎節骨。
- 肴羞羅食案，包核備時物。
- 里婦或窺觀，戶下紅裙出。
- 歸應願生男，生男付紙筆。
- 乃信讀書榮，况即服縕韠。
- 長歌食苹詩，聲淡異鳴瑟。

## 拼音

- wo3 guan1 tian3 bo2 shi4 ， ceng2 mei4 tong1 jing1 shu4 。
- qian2 yin1 pi4 shu1 lai2 ， yi4 bu4 xi2 wen2 lü4 。
- xun2 jiu4 lin2 xue2 gong1 ， hu3 ge2 bei4 yang2 zhi4 。
- yi3 xi2 wei4 neng2 jiang3 ， zhan4 du2 liao2 zhi4 ri4 。
- pu3 dun4 ji4 ruo4 zi1 ， kui4 bi3 dan4 zao3 li4 。
- jin1 zhe3 deng1 jun4 xian2 ， chong1 zhao4 guan1 ting2 shi2 。
- bang1 bo2 nai3 zong1 gong1 ， wei2 di4 jiu4 liang2 bi4 。
- zhi4 li3 jian4 yi3 xing2 ， hang2 hang2 ji4 dong1 yue4 。
- qi2 ji4 ru4 ji1 jia4 ， qian1 li3 zhong1 bu4 jue3 。
- can2 yu3 yan2 yin1 ren2 ， an1 de2 jie2 zi3 wa1 。
- xin1 sui1 xian4 ming2 chang3 ， cai2 ming4 gan1 mi4 mei2 。
- lu4 shi4 er4 shi2 nian2 ， lü3 gou4 long2 bang3 jie1 。
- zai4 xi1 jian4 ma2 yi1 ， yu2 jin1 jin4 chao1 yue4 。
- shi4 yi3 dui4 bei1 shang1 ， jin3 yan2 wei1 gan3 hu1 。
- ning2 wei2 wei4 hou4 sheng1 ， zi4 hen4 shu1 jie2 gu3 。
- yao2 xiu1 luo2 shi2 an4 ， bao1 he2 bei4 shi2 wu4 。
- li3 fu4 huo4 kui1 guan1 ， hu4 xia4 hong2 qun2 chu1 。
- gui1 ying1 yuan4 sheng1 nan2 ， sheng1 nan2 fu4 zhi3 bi3 。
- nai3 xin4 du2 shu1 rong2 ， kuang4 ji2 fu2 yun4 bi4 。
- chang2 ge1 shi2 ping2 shi1 ， sheng1 dan4 yi4 ming2 se4 。

## 注释

## 译文

## 赏析
