---
id: mei-yao-chen-yan-cheng-xu-tai-zhu-yi-shuang-jing-cha-wu-pin-cha-ju-si-mei-jin-shi-liu-shi-pian-yin-yi-wei-xie
title: 晏成續太祝遺雙井茶五品茶具四枚近詩六十篇因以爲謝
titlePinyin: yan4 cheng2 xu4 tai4 zhu4 yi2 shuang1 jing3 cha2 wu3 pin3 cha2 ju4 si4 mei2 jin4 shi1 liu4 shi2 pian1 yin1 yi3 wei2 xie4
titleSlug: yan-cheng-xu-tai-zhu-yi-shuang-jing-cha-wu-pin-cha-ju-si-mei-jin-shi-liu-shi-pian-yin-yi-wei-xie
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 始於歐陽永叔席，乃識雙井絕品茶。
- 次逢江東許子春，又出鷹爪與露芽。
- 鷹爪斷之中有光，碾成雪色浮乳花。
- 晏公風流丞相族，以此五色論等差。
- 遠走犀兵至蓬巷，青蒻出篋封題加。
- 紋柘冰瓷作精具，靈味一啜驅昏邪。
- 神還氣王讀高詠，六十五篇金出沙。
- 已從鍛鍊出至寶，終老不變傳幽遐。
- 自惟平昔所得者，何異瓦礫空盈車。
- 滌心洗腑强爲答，愈苦愈拙徒興嗟。

## 拼音

- shi3 wu1 ou1 yang2 yong3 shu1 xi2 ， nai3 shi2 shuang1 jing3 jue2 pin3 cha2 。
- ci4 feng2 jiang1 dong1 xu1 zi3 chun1 ， you4 chu1 ying1 zhua3 yu3 lu4 ya2 。
- ying1 zhua3 duan4 zhi1 zhong1 you3 guang1 ， nian3 cheng2 xue3 se4 fu2 ru3 hua1 。
- yan4 gong1 feng1 liu2 cheng2 xiang4 zu2 ， yi3 ci3 wu3 se4 lun4 deng3 cha4 。
- yuan3 zou3 xi1 bing1 zhi4 peng2 xiang4 ， qing1 ruo4 chu1 qie4 feng1 ti2 jia1 。
- wen2 zhe4 bing1 ci2 zuo4 jing1 ju4 ， ling2 wei4 yi2 chuo4 qu1 hun1 xie2 。
- shen2 huan2 qi4 wang2 du2 gao1 yong3 ， liu4 shi2 wu3 pian1 jin1 chu1 sha1 。
- yi3 cong2 duan4 lian4 chu1 zhi4 bao3 ， zhong1 lao3 bu2 bian4 chuan2 you1 xia2 。
- zi4 wei2 ping2 xi1 suo3 de2 zhe3 ， he2 yi4 wa3 li4 kong1 ying2 ju1 。
- di2 xin1 xi3 fu3 qiang2 wei2 da2 ， yu4 ku3 yu4 zhuo1 tu2 xing1 jie1 。

## 注释

## 译文

## 赏析
