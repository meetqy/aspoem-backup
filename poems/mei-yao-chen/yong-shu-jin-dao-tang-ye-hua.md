---
id: mei-yao-chen-yong-shu-jin-dao-tang-ye-hua
title: 永叔進道堂夜話
titlePinyin: yong3 shu1 jin4 dao4 tang2 ye4 hua4
titleSlug: yong-shu-jin-dao-tang-ye-hua
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 海風驅雲來，池雨打荷急。
- 虛堂開西窗，晚坐凉氣入。
- 與公語平生，事不一毫及。
- 初探易之奧，大衍遺五十。
- 乾坤露根源，君臣排角立。
- 言史書星瑞，亂止由不戢。
- 巨惡參大美，微顯豈相襲。
- 陳疏見公忠，曾無與朋執。
- 文章包元氣，天地得噓吸。
- 明吞日月光，峭古崖壁澀。
- 淵論發賢聖，暗溜聞鬼泣。
- 夜闌索酒巵，快意頻舉挹。
- 未竟天已白，左右如啟蟄。

## 拼音

- hai3 feng1 qu1 yun2 lai2 ， chi2 yu3 da3 he2 ji2 。
- xu1 tang2 kai1 xi1 chuang1 ， wan3 zuo4 liang2 qi4 ru4 。
- yu3 gong1 yu3 ping2 sheng1 ， shi4 bu4 yi4 hao2 ji2 。
- chu1 tan4 yi4 zhi1 ao4 ， da4 yan3 yi2 wu3 shi2 。
- qian2 kun1 lu4 gen1 yuan2 ， jun1 chen2 pai2 jiao3 li4 。
- yan2 shi3 shu1 xing1 rui4 ， luan4 zhi3 you2 bu4 ji2 。
- ju4 e4 can1 da4 mei3 ， wei1 xian3 qi3 xiang1 xi2 。
- chen2 shu1 jian4 gong1 zhong1 ， ceng2 wu2 yu3 peng2 zhi2 。
- wen2 zhang1 bao1 yuan2 qi4 ， tian1 di4 de2 xu1 xi1 。
- ming2 tun1 ri4 yue4 guang1 ， qiao4 gu3 ya2 bi4 se4 。
- yuan1 lun4 fa1 xian2 sheng4 ， an4 liu1 wen2 gui3 qi4 。
- ye4 lan2 suo3 jiu3 zhi1 ， kuai4 yi4 bin1 ju3 yi4 。
- wei4 jing4 tian1 yi3 bai2 ， zuo3 you4 ru2 qi3 zhe2 。

## 注释

## 译文

## 赏析
