---
id: mei-yao-chen-li-cao-pian-cheng-fa-yun-wang-si-feng-bao-chen
title: 力漕篇呈發運王司封寶臣
titlePinyin: li4 cao2 pian1 cheng2 fa1 yun4 wang2 si1 feng1 bao3 chen2
titleSlug: li-cao-pian-cheng-fa-yun-wang-si-feng-bao-chen
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 兵外肢强，兵內體壯。
- 斂之盡歸，歲以多餉。
- 東南舳艫，銜尾而上。
- 浮江浮淮，泝汴之湍。
- 汴湍不常，水衡不官。
- 惟虞溢毀，靡虞舟槃。
- 舟槃糧覆，糧孰爲足。
- 大計之數，萬百惟六。
- 帛幣錯貨，三倍其穀。
- 曰主厥漕，王之藎臣。
- 日憂河涸，運智煩神。
- 以舫實土，約流束津。
- 百步之間，若牙與齦。
- 朝漲夕降，滯舸次鱗。
- 亟乞于朝，朝不即報。
- 下上經營，風并日曝。
- 其躬其勤，秉心有操。
- 士豈無祿，視此則冒。
- 彼以榮佚，此以劬耗。
- 願答其劬，錫命錫誥。

## 拼音

- bing1 wai4 zhi1 qiang2 ， bing1 nei4 ti3 zhuang4 。
- lian3 zhi1 jin4 gui1 ， sui4 yi3 duo1 xiang3 。
- dong1 nan2 zhu2 lu2 ， xian2 wei3 er2 shang4 。
- fu2 jiang1 fu2 huai2 ， su4 bian4 zhi1 tuan1 。
- bian4 tuan1 bu4 chang2 ， shui3 heng2 bu4 guan1 。
- wei2 yu2 yi4 hui3 ， mi2 yu2 zhou1 pan2 。
- zhou1 pan2 liang2 fu4 ， liang2 shu2 wei2 zu2 。
- da4 ji4 zhi1 shu4 ， wan4 bai3 wei2 liu4 。
- bo2 bi4 cuo4 huo4 ， san1 bei4 qi2 gu3 。
- yue1 zhu3 jue2 cao2 ， wang2 zhi1 jin4 chen2 。
- ri4 you1 he2 he2 ， yun4 zhi4 fan2 shen2 。
- yi3 fang3 shi2 tu3 ， yue1 liu2 shu4 jin1 。
- bai3 bu4 zhi1 jian4 ， ruo4 ya2 yu3 yin2 。
- chao2 zhang3 xi1 jiang4 ， zhi4 ge3 ci4 lin2 。
- ji2 qi3 yu2 chao2 ， chao2 bu4 ji2 bao4 。
- xia4 shang4 jing1 ying2 ， feng1 bing4 ri4 pu4 。
- qi2 gong1 qi2 qin2 ， bing3 xin1 you3 cao1 。
- shi4 qi3 wu2 lu4 ， shi4 ci3 ze2 mao4 。
- bi3 yi3 rong2 yi4 ， ci3 yi3 qu2 hao4 。
- yuan4 da2 qi2 qu2 ， xi1 ming4 xi1 gao4 。

## 注释

## 译文

## 赏析
