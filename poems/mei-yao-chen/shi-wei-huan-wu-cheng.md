---
id: mei-yao-chen-shi-wei-huan-wu-cheng
title: 史尉還烏程
titlePinyin: shi3 wei4 huan2 wu1 cheng2
titleSlug: shi-wei-huan-wu-cheng
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 與君去年別，君來竟悲喜。
- 乘馬夜訪君，備陳昔行李。
- 五月辭吳中，六月渡揚子。
- 七月行喪妻，是月子又死。
- 買棺無橐金，助貸頼知己。
- 嬌兒晝夜啼，幼女飲食止。
- 行路况炎蒸，悲哀滿心耳。
- 青銅不忍照，憔悴鄰於鬼。
- 八月至都下，少長疾未已。
- 一婢復嗑然，老媼幾不起。
- 君門日預朝，僕乘貧可恥。
- 十月補王畿，受代隔歲紀。
- 閉門陋巷中，悶默閱書史。
- 初聞君至之，如見湖山美。
- 今聞君復還，爲我謝雲水。
- 故交儻相問，懷抱今如此。
- 豈乏南飛雁，豈無東下鯉。
- 自同嵇康懶，作書愁把紙。

## 拼音

- yu3 jun1 qu4 nian2 bie2 ， jun1 lai2 jing4 bei1 xi3 。
- cheng2 ma3 ye4 fang3 jun1 ， bei4 chen2 xi1 xing2 li0 。
- wu3 yue4 ci2 wu2 zhong1 ， liu4 yue4 du4 yang2 zi3 。
- qi1 yue4 xing2 sang1 qi1 ， shi4 yue4 zi0 you4 si3 。
- mai3 guan1 wu2 tuo2 jin1 ， zhu4 dai4 lai4 zhi1 ji3 。
- jiao1 er2 zhou4 ye4 ti2 ， you4 nü3 yin3 shi2 zhi3 。
- xing2 lu4 kuang4 yan2 zheng1 ， bei1 ai1 man3 xin1 er3 。
- qing1 tong2 bu4 ren3 zhao4 ， qiao2 cui4 lin2 wu1 gui3 。
- ba1 yue4 zhi4 dou1 xia4 ， shao3 chang2 ji2 wei4 yi3 。
- yi2 bi4 fu4 ke4 ran2 ， lao3 ao3 ji1 bu4 qi3 。
- jun1 men2 ri4 yu4 chao2 ， pu2 cheng2 pin2 ke3 chi3 。
- shi2 yue4 bu3 wang2 ji1 ， shou4 dai4 ge2 sui4 ji4 。
- bi4 men2 lou4 xiang4 zhong1 ， men4 mo4 yue4 shu1 shi3 。
- chu1 wen2 jun1 zhi4 zhi1 ， ru2 jian4 hu2 shan1 mei3 。
- jin1 wen2 jun1 fu4 huan2 ， wei2 wo3 xie4 yun2 shui3 。
- gu4 jiao1 tang3 xiang1 wen4 ， huai2 bao4 jin1 ru2 ci3 。
- qi3 fa2 nan2 fei1 yan4 ， qi3 wu2 dong1 xia4 li3 。
- zi4 tong2 ji1 kang1 lan3 ， zuo4 shu1 chou2 ba3 zhi3 。

## 注释

## 译文

## 赏析
