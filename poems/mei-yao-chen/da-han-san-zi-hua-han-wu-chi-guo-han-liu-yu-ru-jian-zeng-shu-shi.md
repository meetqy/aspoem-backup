---
id: mei-yao-chen-da-han-san-zi-hua-han-wu-chi-guo-han-liu-yu-ru-jian-zeng-shu-shi
title: 答韓三子華韓五持國韓六玉汝見贈述詩
titlePinyin: da2 han2 san1 zi3 hua2 han2 wu3 chi2 guo2 han2 liu4 yu4 ru3 jian4 zeng4 shu4 shi1
titleSlug: da-han-san-zi-hua-han-wu-chi-guo-han-liu-yu-ru-jian-zeng-shu-shi
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 聖人於詩言，曾不專其中。
- 因事有所激，因物興以通。
- 自下而磨上，是之謂國風。
- 雅章及頌篇，刺美亦道同。
- 不獨識鳥獸，而爲文字工。
- 屈原作離騷，自哀其志窮。
- 憤世嫉邪意，寄在草木蟲。
- 邇來道頗喪，有作皆言空。
- 煙雲寫形象，葩卉詠青紅。
- 人事極諛諂，引古稱辨雄。
- 經營唯切偶，榮利因被蒙。
- 遂使世上人，只曰一藝充。
- 以巧比戲弈，以聲喻鳴桐。
- 嗟嗟一何陋，甘用無言終。
- 然古有登歌，緣辭合徵宮。
- 辭由士大夫，不出於瞽矇。
- 予言與時輩，難用猶篤癃。
- 雖唱誰能聽，所遇輒瘖聾。
- 諸君前有贈，愛我言過豐。
- 君家好兄弟，響合如笙叢。
- 雖欲一一報，强說恐非衷。
- 聊書類頑石，不敢事磨礱。

## 拼音

- sheng4 ren2 wu1 shi1 yan2 ， ceng2 bu4 zhuan1 qi2 zhong1 。
- yin1 shi4 you3 suo3 ji1 ， yin1 wu4 xing1 yi3 tong1 。
- zi4 xia4 er2 mo2 shang4 ， shi4 zhi1 wei4 guo2 feng1 。
- ya3 zhang1 ji2 song4 pian1 ， ci4 mei3 yi4 dao4 tong2 。
- bu4 du2 shi2 niao3 shou4 ， er2 wei2 wen2 zi4 gong1 。
- qu1 yuan2 zuo4 li2 sao1 ， zi4 ai1 qi2 zhi4 qiong2 。
- fen4 shi4 ji2 xie2 yi4 ， ji4 zai4 cao3 mu4 chong2 。
- er3 lai2 dao4 po1 sang1 ， you3 zuo4 jie1 yan2 kong1 。
- yan1 yun2 xie3 xing2 xiang4 ， pa1 hui4 yong3 qing1 hong2 。
- ren2 shi4 ji2 yu2 chan3 ， yin3 gu3 cheng1 bian4 xiong2 。
- jing1 ying2 wei2 qie4 ou3 ， rong2 li4 yin1 bei4 meng2 。
- sui4 shi3 shi4 shang4 ren2 ， zhi1 yue1 yi2 yi4 chong1 。
- yi3 qiao3 bi3 xi4 yi4 ， yi3 sheng1 yu4 ming2 tong2 。
- jie1 jie1 yi4 he2 lou4 ， gan1 yong4 wu2 yan2 zhong1 。
- ran2 gu3 you3 deng1 ge1 ， yuan2 ci2 he2 zhi3 gong1 。
- ci2 you2 shi4 da4 fu1 ， bu4 chu1 wu1 gu3 meng1 。
- yu3 yan2 yu3 shi2 bei4 ， nan2 yong4 you2 du3 long2 。
- sui1 chang4 shui2 neng2 ting1 ， suo3 yu4 zhe2 yin1 long2 。
- zhu1 jun1 qian2 you3 zeng4 ， ai4 wo3 yan2 guo4 feng1 。
- jun1 jia1 hao3 xiong1 di4 ， xiang3 he2 ru2 sheng1 cong2 。
- sui1 yu4 yi1 yi1 bao4 ， qiang2 shuo1 kong3 fei1 zhong1 。
- liao2 shu1 lei4 wan2 shi2 ， bu4 gan3 shi4 mo2 long2 。

## 注释

## 译文

## 赏析
