---
id: mei-yao-chen-wu-ling-xing
title: 武陵行
titlePinyin: wu3 ling2 xing2
titleSlug: wu-ling-xing
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 生事在漁樵，所居亦烟水。
- 野艇一竿絲，朝朝狎清泚。
- 忽自傍藤陰，乘流轉山觜。
- 始覺景氣佳，潛通小溪裏。
- 常時不見春，入谷驚紅蕊。
- 幽興窮綠波，翫芳心莫已。
- 花外一峯明，林間碧洞啟。
- 遥聞雞犬音，漸悟人煙邇。
- 捨舟遂潛行，石徑劣容屣。
- 豁然有田園，竹果相叢倚。
- 厖眉髽髻人，倏遇心顔喜。
- 尚作秦衣裳，那知漢名氏。
- 自言逢世亂，避地因居此。
- 來時手種桃，今日開如綺。
- 更看水上花，幾度逐風委。
- 競引飯彫胡，邀飲酌瓊醴。
- 復呼童稚前，綠鬢仍皓齒。
- 翻遣念還茅，思歸釣鱣鮪。
- 將辭亦贈言，勿道丘壑美。
- 鼓枻出僊源，繁英猶邐迤。
- 薄暮返蒼洲，微風吹白芷。
- 他日欲重過，茫茫何處是。

## 拼音

- sheng1 shi4 zai4 yu2 qiao2 ， suo3 ju1 yi4 yan1 shui3 。
- ye3 ting3 yi4 gan1 si1 ， zhao1 zhao1 xia2 qing1 ci3 。
- hu1 zi4 bang4 teng2 yin1 ， cheng2 liu2 zhuan3 shan1 zi1 。
- shi3 jue2 jing3 qi4 jia1 ， qian2 tong1 xiao3 xi1 li3 。
- chang2 shi2 bu2 jian4 chun1 ， ru4 gu3 jing1 hong2 rui3 。
- you1 xing1 qiong2 lü4 bo1 ， wan2 fang1 xin1 mo4 yi3 。
- hua1 wai4 yi4 feng1 ming2 ， lin2 jian4 bi4 dong4 qi3 。
- yao2 wen2 ji1 quan3 yin1 ， jian4 wu4 ren2 yan1 er3 。
- she3 zhou1 sui4 qian2 xing2 ， shi2 jing4 lie4 rong2 xi3 。
- huo4 ran2 you3 tian2 yuan2 ， zhu2 guo3 xiang1 cong2 yi3 。
- mang2 mei2 zhua1 ji4 ren2 ， shu1 yu4 xin1 yan2 xi3 。
- shang4 zuo4 qin2 yi1 shang0 ， na4 zhi1 han4 ming2 shi4 。
- zi4 yan2 feng2 shi4 luan4 ， bi4 di4 yin1 ju1 ci3 。
- lai2 shi2 shou3 zhong3 tao2 ， jin1 ri4 kai1 ru2 qi3 。
- geng4 kan4 shui3 shang4 hua1 ， ji1 du4 zhu2 feng1 wei3 。
- jing4 yin3 fan4 diao1 hu2 ， yao1 yin3 zhuo2 qiong2 li3 。
- fu4 hu1 tong2 zhi4 qian2 ， lü4 bin4 reng2 hao4 chi3 。
- fan1 qian3 nian4 huan2 mao2 ， si1 gui1 diao4 zhan1 wei3 。
- jiang1 ci2 yi4 zeng4 yan2 ， wu4 dao4 qiu1 he4 mei3 。
- gu3 yi4 chu1 xian1 yuan2 ， fan2 ying1 you2 li3 yi3 。
- bo2 mu4 fan3 cang1 zhou1 ， wei1 feng1 chui1 bai2 zhi3 。
- ta1 ri4 yu4 zhong4 guo4 ， mang2 mang2 he2 chu3 shi4 。

## 注释

## 译文

## 赏析
