---
id: mei-yao-chen-yi-yun-he-da-guan-shan-shi-shan-zhong-jian-ji
title: 依韻和達觀禪師山中見寄
titlePinyin: yi1 yun4 he2 da2 guan1 shan4 shi1 shan1 zhong1 jian4 ji4
titleSlug: yi-yun-he-da-guan-shan-shi-shan-zhong-jian-ji
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 豶豕在塗龍在澤，豺狼食肉麝食柏。
- 蹄毛與角不對齒，啄觜兩足副以翮。
- 既能閑閑住深谷，豈使于于佩鳴玉。
- 水邊看虹山雨霽，夜與明月歸獨宿。
- 門前重嶺後羣峯，石樓朱殿藏林中。
- 銅絲緊轉轆轤響，絡緯秋老嚎西風。
- 榮利淡薄無易此，彼飲甘醲茲飲水。
- 暫將分別向喉舌，何異聲色亂眼耳。
- 孔孟久歿言可師，千古布散葉與枝。
- 今來閉戶自有趣，世上沄沄非我爲。

## 拼音

- fen2 shi3 zai4 tu2 long2 zai4 ze2 ， chai2 lang2 shi2 rou4 she4 shi2 bai3 。
- ti2 mao2 yu3 jiao3 bu2 dui4 chi3 ， zhuo2 zi1 liang3 zu2 fu4 yi3 he2 。
- ji4 neng2 xian2 xian2 zhu4 shen1 gu3 ， qi3 shi3 yu2 yu2 pei4 ming2 yu4 。
- shui3 bian1 kan4 hong2 shan1 yu3 ji4 ， ye4 yu3 ming2 yue4 gui1 du2 su4 。
- men2 qian2 zhong4 ling3 hou4 qun2 feng1 ， shi2 lou2 zhu1 dian4 cang2 lin2 zhong1 。
- tong2 si1 jin3 zhuan3 lu4 lu2 xiang3 ， luo4 wei3 qiu1 lao3 hao2 xi1 feng1 。
- rong2 li4 dan4 bo2 wu2 yi4 ci3 ， bi3 yin3 gan1 nong2 zi1 yin3 shui3 。
- zan4 jiang1 fen1 bie2 xiang4 hou2 she2 ， he2 yi4 sheng1 se4 luan4 yan3 er3 。
- kong3 meng4 jiu3 mo4 yan2 ke3 shi1 ， qian1 gu3 bu4 san4 ye4 yu3 zhi1 。
- jin1 lai2 bi4 hu4 zi4 you3 qu4 ， shi4 shang4 yun2 yun2 fei1 wo3 wei2 。

## 注释

## 译文

## 赏析
