---
id: mei-yao-chen-shi-yi-yue-er-shi-san-ri-ou-yang-yong-shu-liu-yuan-fu-fan-jing-ren-he-sheng-tu-jian-fang-zhi-shen
title: 十一月二十三日歐陽永叔劉原甫范景仁何聖徒見訪之什
titlePinyin: shi2 yi1 yue4 er4 shi2 san1 ri4 ou1 yang2 yong3 shu1 liu2 yuan2 fu3 fan4 jing3 ren2 he2 sheng4 tu2 jian4 fang3 zhi1 shen2
titleSlug: shi-yi-yue-er-shi-san-ri-ou-yang-yong-shu-liu-yuan-fu-fan-jing-ren-he-sheng-tu-jian-fang-zhi-shen
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 夷門魏公子，來過抱關人。
- 車馬立市中，貴義不恥貧。
- 市人無不驚，此老面黧皴。
- 豈將流俗眼，能辨玉與珉。
- 爾後幾千載，此賢埋埃塵。
- 誰謂四君子，蹈古猶比辰。
- 上馬後苑門，訪我東城闉。
- 爲公開蓬戶，沽酒焚紫鱗。
- 銀杯青石盤，共飲不計巡。
- 薄暮各已醉，歡笑頹冠巾。
- 來既無猜嫌，去亦無疎親。
- 曷若世上士，惟顧勢力均。

## 拼音

- yi2 men2 wei4 gong1 zi3 ， lai2 guo4 bao4 guan1 ren2 。
- ju1 ma3 li4 shi4 zhong1 ， gui4 yi4 bu4 chi3 pin2 。
- shi4 ren2 wu2 bu4 jing1 ， ci3 lao3 mian4 li2 cun1 。
- qi3 jiang1 liu2 su2 yan3 ， neng2 bian4 yu4 yu3 min2 。
- er3 hou4 ji1 qian1 zai4 ， ci3 xian2 mai2 ai1 chen2 。
- shui2 wei4 si4 jun1 zi3 ， dao3 gu3 you2 bi3 chen2 。
- shang4 ma3 hou4 yuan4 men2 ， fang3 wo3 dong1 cheng2 yin1 。
- wei2 gong1 kai1 peng2 hu4 ， gu1 jiu3 fen2 zi3 lin2 。
- yin2 bei1 qing1 shi2 pan2 ， gong4 yin3 bu2 ji4 xun2 。
- bo2 mu4 ge4 yi3 zui4 ， huan1 xiao4 tui2 guan1 jin1 。
- lai2 ji4 wu2 cai1 xian2 ， qu4 yi4 wu2 shu1 qin1 。
- he2 ruo4 shi4 shang4 shi4 ， wei2 gu4 shi4 li4 jun1 。

## 注释

## 译文

## 赏析
