---
id: mei-yao-chen-ci-yun-he-zai-bai
title: 次韻和再拜
titlePinyin: ci4 yun4 he2 zai4 bai4
titleSlug: ci-yun-he-zai-bai
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 建溪茗株成大樹，頗殊楚越所種茶。
- 先春喊山掐白萼，亦異鳥觜蜀客誇。
- 烹新鬭硬要咬盞，不同飲酒爭畫蛇。
- 從揉至碾用盡力，只取勝負相笑呀。
- 誰傳雙井與日注，終是品格稱草芽。
- 歐陽翰林百事得精妙，官職況已登清華。
- 昔得隴西大銅碾，碾多歲久深且窊。
- 昨日寄來新臠片，包以 {𥫗/撩} 蒻纏以麻。
- 唯能賸啜任腹冷，幸免酩酊冠弁斜。
- 人言飲多頭顫挑，自欲清醒氣味嘉。
- 此病雖得優醉者，醉來顛踣禍莫涯。
- 不願清風生兩腋，但願對竹兼對花。
- 還思退之在南方，嘗說稍稍能啗蟆。
- 古之賢人尚若此，我今貧陋休相嗟。
- 公不遺舊許頻往，何必絲管喧咬哇。

## 拼音

- jian4 xi1 ming2 zhu1 cheng2 da4 shu4 ， po1 shu1 chu3 yue4 suo3 zhong3 cha2 。
- xian1 chun1 han3 shan1 qia1 bai2 e4 ， yi4 yi4 niao3 zi1 shu3 ke4 kua1 。
- peng1 xin1 dou4 ying4 yao4 yao3 zhan3 ， bu4 tong2 yin3 jiu3 zheng1 hua4 she2 。
- cong2 rou2 zhi4 nian3 yong4 jin4 li4 ， zhi1 qu3 sheng4 fu4 xiang1 xiao4 ya0 。
- shui2 chuan2 shuang1 jing3 yu3 ri4 zhu4 ， zhong1 shi4 pin3 ge2 cheng1 cao3 ya2 。
- ou1 yang2 han4 lin2 bai3 shi4 de2 jing1 miao4 ， guan1 zhi2 kuang4 yi3 deng1 qing1 hua2 。
- xi1 de2 long3 xi1 da4 tong2 nian3 ， nian3 duo1 sui4 jiu3 shen1 qie3 wa1 。
- zuo2 ri4 ji4 lai2 xin1 luan2 pian4 ， bao1 yi3 {𥫗/ liao2 } ruo4 chan2 yi3 ma2 。
- wei2 neng2 sheng4 chuo4 ren4 fu4 leng3 ， xing4 mian3 ming3 ding1 guan1 bian4 xie2 。
- ren2 yan2 yin3 duo1 tou2 chan4 tiao1 ， zi4 yu4 qing1 xing3 qi4 wei4 jia1 。
- ci3 bing4 sui1 de2 you1 zui4 zhe3 ， zui4 lai2 dian1 bo2 huo4 mo4 ya2 。
- bu2 yuan4 qing1 feng1 sheng1 liang3 ye4 ， dan4 yuan4 dui4 zhu2 jian1 dui4 hua1 。
- huan2 si1 tui4 zhi1 zai4 nan2 fang1 ， chang2 shuo1 shao1 shao1 neng2 dan4 ma0 。
- gu3 zhi1 xian2 ren2 shang4 ruo4 ci3 ， wo3 jin1 pin2 lou4 xiu1 xiang1 jie1 。
- gong1 bu4 yi2 jiu4 xu1 bin1 wang3 ， he2 bi4 si1 guan3 xuan1 yao3 wa1 。

## 注释

## 译文

## 赏析
