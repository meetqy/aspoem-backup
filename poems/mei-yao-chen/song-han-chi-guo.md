---
id: mei-yao-chen-song-han-chi-guo
title: 送韓持國
titlePinyin: song4 han2 chi2 guo2
titleSlug: song-han-chi-guo
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 曰予非才敏，乃與世寡游。
- 三四洛陽友，過半已成丘。
- 晚節五六人，文行皆潔修。
- 韓氏棣萼盛，於我爲薰蕕。
- 君比衆最篤，我唱君非酬。
- 昔我竹軒下，破窗風颼飀。
- 君時不厭過，逍遥談未休。
- 頗爲俗士憎，恬不防吝尤。
- 邇來我還都，君亦辭舊州。
- 舊州君所隠，安得此久留。
- 雪晴命駕歸，使我生悲愁。
- 誰見潩水上，定更不驚鷗。

## 拼音

- yue1 yu3 fei1 cai2 min3 ， nai3 yu3 shi4 gua3 you2 。
- san1 si4 luo4 yang2 you3 ， guo4 ban4 yi3 cheng2 qiu1 。
- wan3 jie2 wu3 liu4 ren2 ， wen2 xing2 jie1 jie2 xiu1 。
- han2 shi4 di4 e4 sheng4 ， wu1 wo3 wei2 xun1 you2 。
- jun1 bi3 zhong4 zui4 du3 ， wo3 chang4 jun1 fei1 chou2 。
- xi1 wo3 zhu2 xuan1 xia4 ， po4 chuang1 feng1 sou1 liu2 。
- jun1 shi2 bu2 yan4 guo4 ， xiao1 yao2 tan2 wei4 xiu1 。
- po1 wei2 su2 shi4 zeng1 ， tian2 bu4 fang2 lin4 you2 。
- er3 lai2 wo3 huan2 dou1 ， jun1 yi4 ci2 jiu4 zhou1 。
- jiu4 zhou1 jun1 suo3 yin3 ， an1 de2 ci3 jiu3 liu2 。
- xue3 qing2 ming4 jia4 gui1 ， shi3 wo3 sheng1 bei1 chou2 。
- shui2 jian4 yi4 shui3 shang4 ， ding4 geng4 bu4 jing1 ou1 。

## 注释

## 译文

## 赏析
