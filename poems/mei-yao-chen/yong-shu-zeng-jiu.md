---
id: mei-yao-chen-yong-shu-zeng-jiu
title: 永叔贈酒
titlePinyin: yong3 shu1 zeng4 jiu3
titleSlug: yong-shu-zeng-jiu
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 大門多奇醖，一斗市錢千。
- 貧食尚不足，欲飲將何緣。
- 豈能以口腹，屈節事豪權。
- 閉戶飽於齏，作詩湧如泉。
- 一日復一夕，醒目常不眠。
- 窮臘忽可怪，雙壺故人傳。
- 呼兒欲自酌，瓦盞無完全。
- 其能饔甘脆，而況侑夭妍。
- 却令情懷惡，分與富貴偏。
- 收拾不復嘗，排置屋角邊。
- 儻有嘉客至，傾倒相與顛。
- 何暇問濃薄，但覺窗扉旋。
- 誰識我爲我，賓主各頹然。
- 始得語且橫，既醉論益堅。
- 曾不究世務，閑氣爭古先。
- 畢竟兩未决，辨吻空流涎。
- 嗟我儒者飲，聒耳無管絃。
- 雖云暫歡適，終久還愁煎。
- 自甘不偶死，寧慕金印懸。
- 願頻致此物，勿恤瘡檐肩。

## 拼音

- da4 men2 duo1 qi2 yun4 ， yi4 dou3 shi4 qian2 qian1 。
- pin2 shi2 shang4 bu4 zu2 ， yu4 yin3 jiang1 he2 yuan2 。
- qi3 neng2 yi3 kou3 fu4 ， qu1 jie2 shi4 hao2 quan2 。
- bi4 hu4 bao3 wu1 ji1 ， zuo4 shi1 yong3 ru2 quan2 。
- yi2 ri4 fu4 yi4 xi1 ， xing3 mu4 chang2 bu4 mian2 。
- qiong2 la4 hu1 ke3 guai4 ， shuang1 hu2 gu4 ren2 chuan2 。
- hu1 er2 yu4 zi4 zhuo2 ， wa3 zhan3 wu2 wan2 quan2 。
- qi2 neng2 yong1 gan1 cui4 ， er2 kuang4 you4 yao1 yan2 。
- que4 ling4 qing2 huai2 e4 ， fen1 yu3 fu4 gui4 pian1 。
- shou1 shi0 bu2 fu4 chang2 ， pai2 zhi4 wu1 jiao3 bian1 。
- tang3 you3 jia1 ke4 zhi4 ， qing1 dao3 xiang1 yu3 dian1 。
- he2 xia2 wen4 nong2 bao2 ， dan4 jue2 chuang1 fei1 xuan2 。
- shui2 shi2 wo3 wei2 wo3 ， bin1 zhu3 ge4 tui2 ran2 。
- shi3 de2 yu3 qie3 heng2 ， ji4 zui4 lun4 yi4 jian1 。
- ceng2 bu4 jiu1 shi4 wu4 ， xian2 qi4 zheng1 gu3 xian1 。
- bi4 jing4 liang3 wei4 jue2 ， bian4 wen3 kong1 liu2 xian2 。
- jie1 wo3 ru2 zhe3 yin3 ， guo1 er3 wu2 guan3 xian2 。
- sui1 yun2 zan4 huan1 shi4 ， zhong1 jiu3 huan2 chou2 jian1 。
- zi4 gan1 bu4 ou3 si3 ， ning2 mu4 jin1 yin4 xuan2 。
- yuan4 bin1 zhi4 ci3 wu4 ， wu4 xu4 chuang1 yan2 jian1 。

## 注释

## 译文

## 赏析
