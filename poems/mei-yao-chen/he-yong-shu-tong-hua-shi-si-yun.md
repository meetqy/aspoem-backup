---
id: mei-yao-chen-he-yong-shu-tong-hua-shi-si-yun
title: 和永叔桐花十四韻
titlePinyin: he2 yong3 shu1 tong2 hua1 shi2 si4 yun4
titleSlug: he-yong-shu-tong-hua-shi-si-yun
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 湛湛碧井水，其上有梧桐。
- 春隨井氣生，白花飛濛濛。
- 曉枝滴甘露，味落寒泉中。
- 結實待瑞羽，歲晚半枯空。
- 桐既無鳳皇，井豈潛蛟龍。
- 乃知至神物，未易令人逢。
- 當時集潁川，偶值黄次公。
- 次公入爲相，此鳥曷不從。
- 遂使神鶡雀，竟用奇怪窮。
- 我言非毀古，欲遵平直蹤。
- 我願二千石，但使德化隆。
- 有桐鳳不來，於桐無愧容。
- 有鳳政不舉，於鳳何爲崇。
- 答君桐花篇，聊以發我衷。

## 拼音

- zhan4 zhan4 bi4 jing3 shui3 ， qi2 shang4 you3 wu2 tong2 。
- chun1 sui2 jing3 qi4 sheng1 ， bai2 hua1 fei1 meng2 meng2 。
- xiao3 zhi1 di1 gan1 lu4 ， wei4 luo4 han2 quan2 zhong1 。
- jie2 shi2 dai4 rui4 yu3 ， sui4 wan3 ban4 ku1 kong1 。
- tong2 ji4 wu2 feng4 huang2 ， jing3 qi3 qian2 jiao1 long2 。
- nai3 zhi1 zhi4 shen2 wu4 ， wei4 yi4 ling4 ren2 feng2 。
- dang1 shi2 ji2 ying3 chuan1 ， ou3 zhi2 huang2 ci4 gong1 。
- ci4 gong1 ru4 wei2 xiang1 ， ci3 niao3 he2 bu4 cong2 。
- sui4 shi3 shen2 he2 que4 ， jing4 yong4 qi2 guai4 qiong2 。
- wo3 yan2 fei1 hui3 gu3 ， yu4 zun1 ping2 zhi2 zong1 。
- wo3 yuan4 er4 qian1 shi2 ， dan4 shi3 de2 hua4 long2 。
- you3 tong2 feng4 bu4 lai2 ， wu1 tong2 wu2 kui4 rong2 。
- you3 feng4 zheng4 bu4 ju3 ， wu1 feng4 he2 wei2 chong2 。
- da2 jun1 tong2 hua1 pian1 ， liao2 yi3 fa1 wo3 zhong1 。

## 注释

## 译文

## 赏析
