---
id: mei-yao-chen-guan-yang-zhi-mei-hua
title: 觀楊之美畫
titlePinyin: guan1 yang2 zhi1 mei3 hua4
titleSlug: guan-yang-zhi-mei-hua
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 天官乘車建朱旗，赤旛前亞風卷披。
- 二龍緩駕蒼髯垂，印箱傍挈文籍隨。
- 雙驂推軛如畏遲，行從冠服多威儀。
- 水官自有真龍騎，兩佐並跨鯨尾螭。
- 步趨羣吏怪眼眉，雲生海面無端涯。
- 雷部處上相與期，人身獸爪負鼓馳。
- 後有同類挾且搥，次執電鏡風囊吹。
- 青蛇有角魚足鬐，上下引導神所施。
- 地官既失不可知，此畫傳是閻令爲。
- 設色鮮潤筆法奇，絹理膩滑雞子皮。
- 吳生龍王多裂隳，八軸展玩忘晨炊。
- 李成山水曉景移，黄荃花竹雀擁枝。
- 韓幹馬本模搭時，神駿都失存毫氂。
- 日高腹枵眼眥眵，邂逅獲見何言疲。
- 厚謝主翁意不衰，他日飽目看無遺。

## 拼音

- tian1 guan1 cheng2 ju1 jian4 zhu1 qi2 ， chi4 fan1 qian2 ya1 feng1 juan4 pi1 。
- er4 long2 huan3 jia4 cang1 ran2 chui2 ， yin4 xiang1 bang4 qie4 wen2 ji2 sui2 。
- shuang1 can1 tui1 e4 ru2 wei4 chi2 ， xing2 cong2 guan1 fu2 duo1 wei1 yi2 。
- shui3 guan1 zi4 you3 zhen1 long2 qi2 ， liang3 zuo3 bing4 kua4 jing1 wei3 chi1 。
- bu4 qu1 qun2 li4 guai4 yan3 mei2 ， yun2 sheng1 hai3 mian4 wu2 duan1 ya2 。
- lei2 bu4 chu3 shang4 xiang1 yu3 qi1 ， ren2 shen1 shou4 zhua3 fu4 gu3 chi2 。
- hou4 you3 tong2 lei4 xie2 qie3 chui2 ， ci4 zhi2 dian4 jing4 feng1 nang2 chui1 。
- qing1 she2 you3 jiao3 yu2 zu2 qi2 ， shang4 xia4 yin3 dao3 shen2 suo3 shi1 。
- di4 guan1 ji4 shi1 bu4 ke3 zhi1 ， ci3 hua4 chuan2 shi4 yan2 ling4 wei2 。
- she4 se4 xian1 run4 bi3 fa3 qi2 ， juan4 li3 ni4 hua2 ji1 zi3 pi2 。
- wu2 sheng1 long2 wang2 duo1 lie4 hui1 ， ba1 zhou2 zhan3 wan2 wang4 chen2 chui1 。
- li3 cheng2 shan1 shui3 xiao3 jing3 yi2 ， huang2 quan2 hua1 zhu2 que4 yong1 zhi1 。
- han2 gan4 ma3 ben3 mo2 da1 shi2 ， shen2 jun4 dou1 shi1 cun2 hao2 mao2 。
- ri4 gao1 fu4 xiao1 yan3 zi4 chi1 ， xie4 hou4 huo4 jian4 he2 yan2 pi2 。
- hou4 xie4 zhu3 weng1 yi4 bu4 shuai1 ， ta1 ri4 bao3 mu4 kan4 wu2 yi2 。

## 注释

## 译文

## 赏析
