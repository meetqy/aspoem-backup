---
id: mei-yao-chen-ai-ma
title: 哀馬
titlePinyin: ai1 ma3
titleSlug: ai-ma
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 瘠彼單于馬，贈我信都侯。
- 信都惡頑惡，不使服車輈。
- 我從南土歸，涉河假扁舟。
- 將趨未央朝，無乘誰可求。
- 信都固朋義，百乏能以周。
- 遺此燕山駿，買韉安轡頭。
- 朝斬一束芻，夕煑一盎麰。
- 漸平崢嶸骨，幸騎歷冬秋。
- 自春鎖禮闈，既出被輕囚。
- 飽秣不復駕，狂躍如生虬。
- 更番一老卒，湔刷常預愁。
- 前欲往城東，始跨人立侔。
- 首落而尾擲，衰軀幾墜投。
- 邇者將贖金，行當謁冕旒。
- 私呼貴鄰兵，言調變馴柔。
- 晨往及暮還，踣地氣不收。
- 彼兵隸天廐，國馬皆仰騶。
- 其能量馬力，國馬安得稠。
- 以吾窮使然，爾能亦可羞。

## 拼音

- ji2 bi3 dan1 yu2 ma3 ， zeng4 wo3 xin4 dou1 hou2 。
- xin4 dou1 e4 wan2 e4 ， bu4 shi3 fu2 ju1 zhou1 。
- wo3 cong2 nan2 tu3 gui1 ， she4 he2 jia3 pian1 zhou1 。
- jiang1 qu1 wei4 yang1 chao2 ， wu2 cheng2 shui2 ke3 qiu2 。
- xin4 dou1 gu4 peng2 yi4 ， bai3 fa2 neng2 yi3 zhou1 。
- yi2 ci3 yan1 shan1 jun4 ， mai3 jian1 an1 pei4 tou2 。
- chao2 zhan3 yi2 shu4 chu2 ， xi1 zhu3 yi2 ang4 mou2 。
- jian4 ping2 zheng1 rong2 gu3 ， xing4 qi2 li4 dong1 qiu1 。
- zi4 chun1 suo3 li3 wei2 ， ji4 chu1 bei4 qing1 qiu2 。
- bao3 mo4 bu2 fu4 jia4 ， kuang2 yue4 ru2 sheng1 qiu2 。
- geng1 fan1 yi4 lao3 zu2 ， jian1 shua1 chang2 yu4 chou2 。
- qian2 yu4 wang3 cheng2 dong1 ， shi3 kua4 ren2 li4 mou2 。
- shou3 luo4 er2 wei3 zhi4 ， shuai1 qu1 ji1 zhui4 tou2 。
- er3 zhe3 jiang1 shu2 jin1 ， xing2 dang1 ye4 mian3 liu2 。
- si1 hu1 gui4 lin2 bing1 ， yan2 diao4 bian4 xun4 rou2 。
- chen2 wang3 ji2 mu4 huan2 ， bo2 di4 qi4 bu4 shou1 。
- bi3 bing1 li4 tian1 jiu4 ， guo2 ma3 jie1 yang3 zou1 。
- qi2 neng2 liang4 ma3 li4 ， guo2 ma3 an1 de2 chou2 。
- yi3 wu2 qiong2 shi3 ran2 ， er3 neng2 yi4 ke3 xiu1 。

## 注释

## 译文

## 赏析
