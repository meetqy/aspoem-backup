---
id: mei-yao-chen-song-zhu-biao-chen-zhi-fang-ti-ju-yun-yan
title: 送朱表臣職方提舉運鹽
titlePinyin: song4 zhu1 biao3 chen2 zhi2 fang1 ti2 ju3 yun4 yan2
titleSlug: song-zhu-biao-chen-zhi-fang-ti-ju-yun-yan
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 蜃竈煑溟渤，航鹹播楚越。
- 官榷利言盈，盜販弊相汨。
- 連艘以轉致，攪灰或沉沒。
- 雖使日鞭黥，未易窮姦窟。
- 朝廷用朱侯，提職欲無闕。
- 侯因許專畫，拜疏陳其說。
- 曰臣有更張，敢以肝膽竭。
- 荆湘嶺下城，恃遠不畏罰。
- 堂堂事私賈，遮吏遭驅突。
- 願使商自通，輸金無暴猝。
- 淮江且循常，約束備本末。
- 國用必餘資，亭民無滯物。
- 事下丞相府，論議不可拔。
- 從之東南蘇，拒之財賦遏。
- 聽侯侯往施，所便黔黎活。
- 五味既和調，萬里銷狂悖。
- 汴水桃花時，犀舟順流發。
- 過淮逢絮鮆，泊岸採蘆蕨。
- 挂帆趨浪頭，應不勞歲月。

## 拼音

- shen4 zao4 zhu3 ming2 bo2 ， hang2 xian2 bo1 chu3 yue4 。
- guan1 que4 li4 yan2 ying2 ， dao4 fan4 bi4 xiang1 mi4 。
- lian2 sou1 yi3 zhuan3 zhi4 ， jiao3 hui1 huo4 chen2 mei2 。
- sui1 shi3 ri4 bian1 qing2 ， wei4 yi4 qiong2 jian1 ku1 。
- chao2 ting2 yong4 zhu1 hou2 ， ti2 zhi2 yu4 wu2 que4 。
- hou2 yin1 xu1 zhuan1 hua4 ， bai4 shu1 chen2 qi2 shuo1 。
- yue1 chen2 you3 geng4 zhang1 ， gan3 yi3 gan1 dan3 jie2 。
- jing1 xiang1 ling3 xia4 cheng2 ， shi4 yuan3 bu2 wei4 fa2 。
- tang2 tang2 shi4 si1 jia3 ， zhe1 li4 zao1 qu1 tu1 。
- yuan4 shi3 shang1 zi4 tong1 ， shu1 jin1 wu2 bao4 cu4 。
- huai2 jiang1 qie3 xun2 chang2 ， yue1 shu4 bei4 ben3 mo4 。
- guo2 yong4 bi4 yu2 zi1 ， ting2 min2 wu2 zhi4 wu4 。
- shi4 xia4 cheng2 xiang4 fu3 ， lun4 yi4 bu4 ke3 ba2 。
- cong2 zhi1 dong1 nan2 su1 ， ju4 zhi1 cai2 fu4 e4 。
- ting1 hou2 hou2 wang3 shi1 ， suo3 bian4 qian2 li2 huo2 。
- wu3 wei4 ji4 he2 diao4 ， wan4 li3 xiao1 kuang2 bei4 。
- bian4 shui3 tao2 hua1 shi2 ， xi1 zhou1 shun4 liu2 fa1 。
- guo4 huai2 feng2 xu4 ji4 ， bo2 an4 cai3 lu2 jue2 。
- gua4 fan1 qu1 lang4 tou2 ， ying1 bu4 lao2 sui4 yue4 。

## 注释

## 译文

## 赏析
