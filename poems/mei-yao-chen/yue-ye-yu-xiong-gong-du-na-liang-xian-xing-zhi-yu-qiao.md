---
id: mei-yao-chen-yue-ye-yu-xiong-gong-du-na-liang-xian-xing-zhi-yu-qiao
title: 月夜與兄公度納凉閑行至御橋
titlePinyin: yue4 ye4 yu3 xiong1 gong1 du4 na4 liang2 xian2 xing2 zhi4 yu4 qiao2
titleSlug: yue-ye-yu-xiong-gong-du-na-liang-xian-xing-zhi-yu-qiao
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 夕月吐澄明，陰雲浄如掃。
- 空庭引天翠，爽氣生懷抱。
- 家近御橋頭，因爲橋畔遊。
- 倚欄波上影，不共水東流。
- 思歸此清夜，何處是江樓。
- 四望遠寂歷，微風動颼飀。
- 觀闕垂萬象，山河趨九州。
- 壯哉帝王宅，顧我一蜉蝣。
- 富貴非可取，田園今向秋。
- 明當拂衣去，試與問扁舟。

## 拼音

- xi1 yue4 tu3 cheng2 ming2 ， yin1 yun2 jing4 ru2 sao3 。
- kong1 ting2 yin3 tian1 cui4 ， shuang3 qi4 sheng1 huai2 bao4 。
- jia1 jin4 yu4 qiao2 tou2 ， yin1 wei2 qiao2 pan4 you2 。
- yi3 lan2 bo1 shang4 ying3 ， bu2 gong4 shui3 dong1 liu2 。
- si1 gui1 ci3 qing1 ye4 ， he2 chu3 shi4 jiang1 lou2 。
- si4 wang4 yuan3 ji4 li4 ， wei1 feng1 dong4 sou1 liu2 。
- guan1 que4 chui2 wan4 xiang4 ， shan1 he2 qu1 jiu3 zhou1 。
- zhuang4 zai1 di4 wang2 zhai2 ， gu4 wo3 yi4 fu2 you2 。
- fu4 gui4 fei1 ke3 qu3 ， tian2 yuan2 jin1 xiang4 qiu1 。
- ming2 dang1 fu2 yi1 qu4 ， shi4 yu3 wen4 pian1 zhou1 。

## 注释

## 译文

## 赏析
