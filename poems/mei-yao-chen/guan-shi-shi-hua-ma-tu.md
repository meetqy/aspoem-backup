---
id: mei-yao-chen-guan-shi-shi-hua-ma-tu
title: 觀史氏畫馬圖
titlePinyin: guan1 shi3 shi4 hua4 ma3 tu2
titleSlug: guan-shi-shi-hua-ma-tu
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 誰縫冰紈十二幅，畫出胡馬一百蹄。
- 胡人縱獵走且射，野牛駭怒頭角低。
- 黄驄鐵騮白的顙，散作五花毛不齊。
- 彎弓未發箭在手，二十五匹俱爭西。
- 往聞胡瓌能畫馬，陰山七騎皆戎奚。
- 或牽或立或仰視，閑暇意思如鳴嘶。
- 風吹裘带旗脚展，沙草一向寒凄迷。
- 鳳缾挈酒鞍挂獲，氊廬毳帳半隠堤。
- 君之二圖誠亦好，若比瓌筆猶雲泥。

## 拼音

- shui2 feng2 bing1 wan2 shi2 er4 fu2 ， hua4 chu1 hu2 ma3 yi4 bai3 ti2 。
- hu2 ren2 zong4 lie4 zou3 qie3 she4 ， ye3 niu2 hai4 nu4 tou2 jiao3 di1 。
- huang2 cong1 tie3 liu2 bai2 de0 sang3 ， san4 zuo4 wu3 hua1 mao2 bu4 qi2 。
- wan1 gong1 wei4 fa1 jian4 zai4 shou3 ， er4 shi2 wu3 pi3 ju4 zheng1 xi1 。
- wang3 wen2 hu2 gui1 neng2 hua4 ma3 ， yin1 shan1 qi1 qi2 jie1 rong2 xi1 。
- huo4 qian1 huo4 li4 huo4 yang3 shi4 ， xian2 xia2 yi4 si0 ru2 ming2 si1 。
- feng1 chui1 qiu2 dai4 qi2 jiao3 zhan3 ， sha1 cao3 yi2 xiang4 han2 qi1 mi2 。
- feng4 ping2 qie4 jiu3 an1 gua4 huo4 ， zhan1 lu2 cui4 zhang4 ban4 yin3 di1 。
- jun1 zhi1 er4 tu2 cheng2 yi4 hao3 ， ruo4 bi3 gui1 bi3 you2 yun2 ni2 。

## 注释

## 译文

## 赏析
