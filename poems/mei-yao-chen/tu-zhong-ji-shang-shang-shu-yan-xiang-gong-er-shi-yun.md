---
id: mei-yao-chen-tu-zhong-ji-shang-shang-shu-yan-xiang-gong-er-shi-yun
title: 途中寄上尚書晏相公二十韻
titlePinyin: tu2 zhong1 ji4 shang4 shang4 shu1 yan4 xiang4 gong0 er4 shi2 yun4
titleSlug: tu-zhong-ji-shang-shang-shu-yan-xiang-gong-er-shi-yun
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 驚飇入林鴉亂飛，舞空落葉相追隨。
- 秋權摧物不見跡，但使萬古生愁悲。
- 登山臨水昔感別，身作旅人安得宜。
- 單舟匹婦更無婢，朝餐每愧婦親炊。
- 平生獨以文字樂，曾未敢恥貧賤爲。
- 官雖寸進實過分，名姓已被賢者知。
- 疏愚生不謁豪貴，守此退縮行將衰。
- 潁州相公秉道德，一見不以論高卑。
- 久調元化費精力，猶且未倦刪書詩。
- 唐之文章剔蕪穢，纖悉寧有差毫釐。
- 謂其躭學可與語，便語淵奧袪佹疑。
- 浮言近意不歷口，直欲海窟拏蛟螭。
- 再拜膝前荷勤誨，垂橐稇載歸忘饑。
- 解艇水驛無幾舍，新詩又遣牙兵持。
- 上言行李覽物景，聊可與婦陳酒巵。
- 下言狂斐頗及古，陶韋比格吾不私。
- 相公貴且事翰墨，我輩豈得專遊嬉。
- 今將蒿芹薦俎豆，定亦不以微薄遺。
- 嘗令有詠無巨細，當因川陸舟車貽。
- 日對順流思疾置，老魚姦怯潛鱗鬐。

## 拼音

- jing1 biao1 ru4 lin2 ya1 luan4 fei1 ， wu3 kong1 luo4 ye4 xiang1 zhui1 sui2 。
- qiu1 quan2 cui1 wu4 bu2 jian4 ji4 ， dan4 shi3 wan4 gu3 sheng1 chou2 bei1 。
- deng1 shan1 lin2 shui3 xi1 gan3 bie2 ， shen1 zuo4 lü3 ren2 an1 de2 yi2 。
- dan1 zhou1 pi3 fu4 geng4 wu2 bi4 ， chao2 can1 mei3 kui4 fu4 qin1 chui1 。
- ping2 sheng1 du2 yi3 wen2 zi4 le4 ， ceng2 wei4 gan3 chi3 pin2 jian4 wei2 。
- guan1 sui1 cun4 jin4 shi2 guo4 fen1 ， ming2 xing4 yi3 bei4 xian2 zhe3 zhi1 。
- shu1 yu2 sheng1 bu2 ye4 hao2 gui4 ， shou3 ci3 tui4 suo1 xing2 jiang1 shuai1 。
- ying3 zhou1 xiang4 gong0 bing3 dao4 de2 ， yi2 jian4 bu4 yi3 lun4 gao1 bei1 。
- jiu3 diao4 yuan2 hua4 fei4 jing1 li4 ， you2 qie3 wei4 juan4 shan1 shu1 shi1 。
- tang2 zhi1 wen2 zhang1 ti1 wu2 hui4 ， xian1 xi1 ning2 you3 cha4 hao2 li2 。
- wei4 qi2 dan1 xue2 ke3 yu3 yu3 ， bian4 yu3 yuan1 ao4 qu1 gui3 yi2 。
- fu2 yan2 jin4 yi4 bu2 li4 kou3 ， zhi2 yu4 hai3 ku1 na2 jiao1 chi1 。
- zai4 bai4 xi1 qian2 he2 qin2 hui4 ， chui2 tuo2 kun3 zai4 gui1 wang4 ji1 。
- jie3 ting3 shui3 yi4 wu2 ji1 she4 ， xin1 shi1 you4 qian3 ya2 bing1 chi2 。
- shang4 yan2 xing2 li0 lan3 wu4 jing3 ， liao2 ke3 yu3 fu4 chen2 jiu3 zhi1 。
- xia4 yan2 kuang2 fei3 po1 ji2 gu3 ， tao2 wei2 bi3 ge2 wu2 bu4 si1 。
- xiang4 gong0 gui4 qie3 shi4 han4 mo4 ， wo3 bei4 qi3 de2 zhuan1 you2 xi1 。
- jin1 jiang1 hao1 qin2 jian4 zu3 dou4 ， ding4 yi4 bu4 yi3 wei1 bo2 yi2 。
- chang2 ling4 you3 yong3 wu2 ju4 xi4 ， dang1 yin1 chuan1 lu4 zhou1 ju1 yi2 。
- ri4 dui4 shun4 liu2 si1 ji2 zhi4 ， lao3 yu2 jian1 qie4 qian2 lin2 qi2 。

## 注释

## 译文

## 赏析
