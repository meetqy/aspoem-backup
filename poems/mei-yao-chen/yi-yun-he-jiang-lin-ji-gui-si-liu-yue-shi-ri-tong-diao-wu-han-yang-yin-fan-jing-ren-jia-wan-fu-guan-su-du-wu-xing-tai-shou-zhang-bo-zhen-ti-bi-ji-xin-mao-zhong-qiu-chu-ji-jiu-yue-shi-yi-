---
id: mei-yao-chen-yi-yun-he-jiang-lin-ji-gui-si-liu-yue-shi-ri-tong-diao-wu-han-yang-yin-fan-jing-ren-jia-wan-fu-guan-su-du-wu-xing-tai-shou-zhang-bo-zhen-ti-bi-ji-xin-mao-zhong-qiu-chu-ji-jiu-yue-shi-yi-ri-shi-yue-er-shi-er-ri-shi-er-yue-shi-yi-ri-ren-chen-er-yue-yi-ri-guan-zhi-kai-ran-you-gan
title: 依韻和江鄰幾癸巳六月十日同刁吳韓楊飲范景仁家晚赴館宿覩吳興太守章伯鎮題壁記辛卯仲秋初吉九月十一日十月二十二日十二月十一日壬辰二月一日館直慨然有感
titlePinyin: yi1 yun4 he2 jiang1 lin2 ji1 gui3 si4 liu4 yue4 shi2 ri4 tong2 diao1 wu2 han2 yang2 yin3 fan4 jing3 ren2 jia1 wan3 fu4 guan3 su4 du3 wu2 xing1 tai4 shou3 zhang1 bo2 zhen4 ti2 bi4 ji4 xin1 mao3 zhong4 qiu1 chu1 ji2 jiu3 yue4 shi2 yi1 ri4 shi2 yue4 er4 shi2 er4 ri4 shi2 er4 yue4 shi2 yi1 ri4 ren2 chen2 er4 yue4 yi2 ri4 guan3 zhi2 kai3 ran2 you3 gan3
titleSlug: yi-yun-he-jiang-lin-ji-gui-si-liu-yue-shi-ri-tong-diao-wu-han-yang-yin-fan-jing-ren-jia-wan-fu-guan-su-du-wu-xing-tai-shou-zhang-bo-zhen-ti-bi-ji-xin-mao-zhong-qiu-chu-ji-jiu-yue-shi-yi-ri-shi-yue-er-shi-er-ri-shi-er-yue-shi-yi-ri-ren-chen-er-yue-yi-ri-guan-zhi-kai-ran-you-gan
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 江翁多感槩，飲散來直廬。
- 題蹤有舊友，連蹇常與渠。
- 昨歸天祿下，念昔悲有餘。
- 未久復外補，安能戀清虛。
- 得請向苕霅，幽懷寄禽魚。
- 高城浸湖光，面面當紅蕖。
- 晚乘畫舫游，四坐羅輕裾。
- 數杯已酩酊，萬事應破除。
- 不愛趨時近，不恤與世疎。
- 百歲且過半，冉冉將焉如。
- 誰慕八十叟，猶在磻溪漁。
- 嗟哉再宿夕，乃自仲秋初。
- 清談固隔絕，可見壁上書。

## 拼音

- jiang1 weng1 duo1 gan3 gai4 ， yin3 san4 lai2 zhi2 lu2 。
- ti2 zong1 you3 jiu4 you3 ， lian2 jian3 chang2 yu3 qu2 。
- zuo2 gui1 tian1 lu4 xia4 ， nian4 xi1 bei1 you3 yu2 。
- wei4 jiu3 fu4 wai4 bu3 ， an1 neng2 lian4 qing1 xu1 。
- de2 qing3 xiang4 tiao2 zha4 ， you1 huai2 ji4 qin2 yu2 。
- gao1 cheng2 jin4 hu2 guang1 ， mian4 mian4 dang1 hong2 qu2 。
- wan3 cheng2 hua4 fang3 you2 ， si4 zuo4 luo2 qing1 ju1 。
- shu4 bei1 yi3 ming3 ding3 ， wan4 shi4 ying1 po4 chu2 。
- bu2 ai4 qu1 shi2 jin4 ， bu2 xu4 yu3 shi4 shu1 。
- bai3 sui4 qie3 guo4 ban4 ， ran3 ran3 jiang1 yan1 ru2 。
- shui2 mu4 ba1 shi2 sou3 ， you2 zai4 pan2 xi1 yu2 。
- jie1 zai1 zai4 su4 xi1 ， nai3 zi4 zhong4 qiu1 chu1 。
- qing1 tan2 gu4 ge2 jue2 ， ke3 jian4 bi4 shang4 shu1 。

## 注释

## 译文

## 赏析
