---
id: mei-yao-chen-xia-xiang-guan-li-er-shi-yun
title: 祫享觀禮二十韻
titlePinyin: xia2 xiang3 guan1 li3 er4 shi2 yun4
titleSlug: xia-xiang-guan-li-er-shi-yun
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 卜惟陽月吉，孝享禮方脩。
- 齋幄嚴宮殿，羣臣奉冕旒。
- 北風先集霰，夜雪競侵幬。
- 羽仗天街立，龍笳象魏流。
- 翌朝升寶輅，夾道列華輈。
- 琳宇躬將款，珠塵密未收。
- 撞鐘鈞奏合，奠玉日光浮。
- 捧冊叨於左，觀儀得以周。
- 帝來清廟下，月欲大刀頭。
- 既祼還初次，更衣戴遠游。
- 黄麾轉槐路，朱輦駕雲虬。
- 武士羅金甲，中人著錦褠。
- 千官入稱慶，萬國與同休。
- 却出紫宸閣，俄登宣德樓。
- 雞星傳巽令，鶴馭作天郵。
- 肆赦通皇澤，深仁被九州。
- 巍巍百世業，坦坦四夷柔。
- 惠及高年叟，恩差五等侯。
- 力田仍給復，有道俾旁求。
- 何以歌堯美，茲同擊壤謳。

## 拼音

- bu3 wei2 yang2 yue4 ji2 ， xiao4 xiang3 li3 fang1 xiu1 。
- zhai1 wo4 yan2 gong1 dian4 ， qun2 chen2 feng4 mian3 liu2 。
- bei3 feng1 xian1 ji2 xian4 ， ye4 xue3 jing4 qin1 chou2 。
- yu3 zhang4 tian1 jie1 li4 ， long2 jia1 xiang4 wei4 liu2 。
- yi4 chao2 sheng1 bao3 lu4 ， jia1 dao4 lie4 hua2 zhou1 。
- lin2 yu3 gong1 jiang1 kuan3 ， zhu1 chen2 mi4 wei4 shou1 。
- zhuang4 zhong1 jun1 zou4 he2 ， dian4 yu4 ri4 guang1 fu2 。
- peng3 ce4 dao1 wu1 zuo3 ， guan1 yi2 de2 yi3 zhou1 。
- di4 lai2 qing1 miao4 xia4 ， yue4 yu4 da4 dao1 tou2 。
- ji4 guan4 huan2 chu1 ci4 ， geng1 yi1 dai4 yuan3 you2 。
- huang2 hui1 zhuan3 huai2 lu4 ， zhu1 nian3 jia4 yun2 qiu2 。
- wu3 shi4 luo2 jin1 jia3 ， zhong1 ren2 zhu4 jin3 gou1 。
- qian1 guan1 ru4 cheng1 qing4 ， wan4 guo2 yu3 tong2 xiu1 。
- que4 chu1 zi3 chen2 ge2 ， e2 deng1 xuan1 de2 lou2 。
- ji1 xing1 chuan2 xun4 ling4 ， he4 yu4 zuo4 tian1 you2 。
- si4 she4 tong1 huang2 ze2 ， shen1 ren2 bei4 jiu3 zhou1 。
- wei1 wei1 bai3 shi4 ye4 ， tan3 tan3 si4 yi2 rou2 。
- hui4 ji2 gao1 nian2 sou3 ， en1 cha4 wu3 deng3 hou2 。
- li4 tian2 reng2 gei3 fu4 ， you3 dao4 bi3 pang2 qiu2 。
- he2 yi3 ge1 yao2 mei3 ， zi1 tong2 ji1 rang3 ou1 。

## 注释

## 译文

## 赏析
