---
id: mei-yao-chen-jian-de-xin-qiang-shi
title: 建德新牆詩
titlePinyin: jian4 de2 xin1 qiang2 shi1
titleSlug: jian-de-xin-qiang-shi
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 山廨不營堵，筠篁爲密籬。
- 初年固可蔽，晏歲不能支。
- 已被巢蜂蠹，復爲荒葛虆。
- 夏雨久枯脆，秋風遂傾敧。
- 雞鶩恣穿逸，牛羊來踐窺。
- 我議欲板築，羣走皆不怡。
- 首吏先進白，土踈不可爲。
- 潦雨忽暴集，澗流如突馳。
- 我心賾其極，斯語其見欺。
- 用竹乃戶率，破得緣而私。
- 冬斂葺西角，春調完北陲。
- 循環日有壞，煩擾無虛時。
- 介决弗爾惑，遂飭闢其基。
- 榛莽一芟去，畚鍤能悅隨。
- 膏潤非朽壤，峭削隠金鎚。
- 荏苒未踰月，屹如長雲垂。
- 疏壍備水害，既圬復蓬茨。
- 豈唯禦貛豹，亦以防狐狸。
- 且有內外隔，絕聞閭巷卑。
- 安然茲燕息，來者勿吾隳。

## 拼音

- shan1 xie4 bu4 ying2 du3 ， yun2 huang2 wei2 mi4 li2 。
- chu1 nian2 gu4 ke3 bi4 ， yan4 sui4 bu4 neng2 zhi1 。
- yi3 bei4 chao2 feng1 du4 ， fu4 wei2 huang1 ge3 lei2 。
- xia4 yu3 jiu3 ku1 cui4 ， qiu1 feng1 sui4 qing1 qi1 。
- ji1 wu4 zi4 chuan1 yi4 ， niu2 yang2 lai2 jian4 kui1 。
- wo3 yi4 yu4 ban3 zhu4 ， qun2 zou3 jie1 bu4 yi2 。
- shou3 li4 xian1 jin4 bai2 ， tu3 shu1 bu4 ke3 wei2 。
- liao2 yu3 hu1 bao4 ji2 ， jian4 liu2 ru2 tu1 chi2 。
- wo3 xin1 ze2 qi2 ji2 ， si1 yu3 qi2 jian4 qi1 。
- yong4 zhu2 nai3 hu4 lü4 ， po4 de2 yuan2 er2 si1 。
- dong1 lian3 qi4 xi1 jiao3 ， chun1 diao4 wan2 bei3 chui2 。
- xun2 huan2 ri4 you3 huai4 ， fan2 rao3 wu2 xu1 shi2 。
- jie4 jue2 fu2 er3 huo4 ， sui4 chi4 pi4 qi2 ji1 。
- zhen1 mang3 yi4 shan1 qu4 ， ben3 cha1 neng2 yue4 sui2 。
- gao1 run4 fei1 xiu3 rang3 ， qiao4 xiao1 yin3 jin1 chui2 。
- ren3 ran3 wei4 yu2 yue4 ， yi4 ru2 chang2 yun2 chui2 。
- shu1 qian4 bei4 shui3 hai4 ， ji4 wu1 fu4 peng2 ci2 。
- qi3 wei2 yu4 huan1 bao4 ， yi4 yi3 fang2 hu2 li0 。
- qie3 you3 nei4 wai4 ge2 ， jue2 wen2 lü2 xiang4 bei1 。
- an1 ran2 zi1 yan4 xi1 ， lai2 zhe3 wu4 wu2 hui1 。

## 注释

## 译文

## 赏析
