---
id: mei-yao-chen-yi-yun-he-yang-zhou-xu-dai-zhi-zhu-zhu-zhang
title: 依韻和楊州許待制竹拄杖
titlePinyin: yi1 yun4 he2 yang2 zhou1 xu1 dai4 zhi4 zhu2 zhu3 zhang4
titleSlug: yi-yun-he-yang-zhou-xu-dai-zhi-zhu-zhu-zhang
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 楚竹翦霜叢，何慙漢使筇。
- 鳩形殊用刻，馬箠不同功。
- 挺特生難變，支離分已窮。
- 輕肥思比鶴，短髮任如蓬。
- 倚以爲高趣，持之見素風。
- 步郊聊實下，行樂偶從東。
- 屢刺莓苔破，深穿苑圃通。
- 辯繁時畫地，默意或書空。
- 古血有湘跡，舊林無阮蹤。
- 將渠誰覺老，要此豈關慵。
- 莫駭傾巢鳥，須虞蠹穴蟲。
- 誰能求道術，跨作上天龍。

## 拼音

- chu3 zhu2 jian3 shuang1 cong2 ， he2 can2 han4 shi3 qiong2 。
- jiu1 xing2 shu1 yong4 ke4 ， ma3 chui2 bu4 tong2 gong1 。
- ting3 te4 sheng1 nan2 bian4 ， zhi1 li2 fen1 yi3 qiong2 。
- qing1 fei2 si1 bi3 he4 ， duan3 fa4 ren4 ru2 peng2 。
- yi3 yi3 wei2 gao1 qu4 ， chi2 zhi1 jian4 su4 feng1 。
- bu4 jiao1 liao2 shi2 xia4 ， xing2 le4 ou3 cong2 dong1 。
- lü3 ci4 mei2 tai2 po4 ， shen1 chuan1 yuan4 pu3 tong1 。
- bian4 fan2 shi2 hua4 di4 ， mo4 yi4 huo4 shu1 kong1 。
- gu3 xue4 you3 xiang1 ji4 ， jiu4 lin2 wu2 ruan3 zong1 。
- jiang1 qu2 shui2 jue2 lao3 ， yao4 ci3 qi3 guan1 yong1 。
- mo4 hai4 qing1 chao2 niao3 ， xu1 yu2 du4 xue2 chong2 。
- shui2 neng2 qiu2 dao4 shu4 ， kua4 zuo4 shang4 tian1 long2 。

## 注释

## 译文

## 赏析
