---
id: mei-yao-chen-ji-yong-xing-zhao-tao-xia-tai-wei
title: 寄永興招討夏太尉
titlePinyin: ji4 yong3 xing1 zhao1 tao3 xia4 tai4 wei4
titleSlug: ji-yong-xing-zhao-tao-xia-tai-wei
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 寶元元年西夏叛，天子命將臨戎行。
- 二年孟春果來寇，高奴城下皆氐羌。
- 五原偏師急赴敵，晝夜不息趨戰場。
- 馬煩人怠當勁虜，雖持利器安得强。
- 二師覆敗乃自取，豈是廊廟謀不臧。
- 朝廷又選益經略，三幙賢俊務所長。
- 或取李悝備邊策，或欲五道出朔方。
- 仲夏科民挾弓矢，季冬括馿齎道糧。
- 官軍未進復犯塞，搴旗殺將何倡狂。
- 遂令士卒愈沮氣，欲使乘障膽不張。
- 我願助畫跡且遠，側身西望空淒涼。
- 庶幾一言可裨益，臨風欲寄鳥翼翔。
- 所宜畜銳保城壁，轉饋先在通行商。
- 守而勿追彼自困，境上未免小奪攘。
- 譬如蚊虻噆膚體，實於肌血無大傷。
- 此言雖小可喻遠，幸公采用不我忘。
- 誠知公慮若裴度，聖上聽用同憲皇。
- 當時豈不歷歲月，猶且衆鎮未陸梁。
- 況今鷹犬乏雄勇，便擬馳騁徒蒼惶。
- 且緩須時勵犀卒，終期拉朽功莫當。

## 拼音

- bao3 yuan2 yuan2 nian2 xi1 xia4 pan4 ， tian1 zi3 ming4 jiang1 lin2 rong2 xing2 。
- er4 nian2 meng4 chun1 guo3 lai2 kou4 ， gao1 nu2 cheng2 xia4 jie1 di1 qiang1 。
- wu3 yuan2 pian1 shi1 ji2 fu4 di2 ， zhou4 ye4 bu4 xi1 qu1 zhan4 chang3 。
- ma3 fan2 ren2 dai4 dang1 jin4 lu3 ， sui1 chi2 li4 qi4 an1 de2 qiang2 。
- er4 shi1 fu4 bai4 nai3 zi4 qu3 ， qi3 shi4 lang2 miao4 mou2 bu4 zang1 。
- chao2 ting2 you4 xuan3 yi4 jing1 lüe4 ， san1 mu4 xian2 jun4 wu4 suo3 chang2 。
- huo4 qu3 li3 kui1 bei4 bian1 ce4 ， huo4 yu4 wu3 dao4 chu1 shuo4 fang1 。
- zhong4 xia4 ke1 min2 xie2 gong1 shi3 ， ji4 dong1 kuo4 lu2 ji1 dao4 liang2 。
- guan1 jun1 wei4 jin4 fu4 fan4 sai1 ， qian1 qi2 sha1 jiang1 he2 chang4 kuang2 。
- sui4 ling4 shi4 zu2 yu4 ju3 qi4 ， yu4 shi3 cheng2 zhang4 dan3 bu4 zhang1 。
- wo3 yuan4 zhu4 hua4 ji4 qie3 yuan3 ， ce4 shen1 xi1 wang4 kong1 qi1 liang2 。
- shu4 ji1 yi4 yan2 ke3 bi4 yi4 ， lin2 feng1 yu4 ji4 niao3 yi4 xiang2 。
- suo3 yi2 chu4 rui4 bao3 cheng2 bi4 ， zhuan3 kui4 xian1 zai4 tong1 xing2 shang1 。
- shou3 er2 wu4 zhui1 bi3 zi4 kun4 ， jing4 shang4 wei4 mian3 xiao3 duo2 rang3 。
- pi4 ru2 wen2 meng2 zan3 fu1 ti3 ， shi2 wu1 ji1 xue4 wu2 da4 shang1 。
- ci3 yan2 sui1 xiao3 ke3 yu4 yuan3 ， xing4 gong1 cai3 yong4 bu4 wo3 wang4 。
- cheng2 zhi1 gong1 lü4 ruo4 pei2 du4 ， sheng4 shang4 ting1 yong4 tong2 xian4 huang2 。
- dang1 shi2 qi3 bu2 li4 sui4 yue4 ， you2 qie3 zhong4 zhen4 wei4 lu4 liang2 。
- kuang4 jin1 ying1 quan3 fa2 xiong2 yong3 ， bian4 ni3 chi2 cheng3 tu2 cang1 huang2 。
- qie3 huan3 xu1 shi2 li4 xi1 zu2 ， zhong1 qi1 la1 xiu3 gong1 mo4 dang1 。

## 注释

## 译文

## 赏析
