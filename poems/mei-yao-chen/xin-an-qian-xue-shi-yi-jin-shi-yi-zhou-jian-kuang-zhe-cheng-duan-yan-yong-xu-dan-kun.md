---
id: mei-yao-chen-xin-an-qian-xue-shi-yi-jin-shi-yi-zhou-jian-kuang-zhe-cheng-duan-yan-yong-xu-dan-kun
title: 新安錢學士以近詩一軸見貺輒成短言用敘單悃
titlePinyin: xin1 an1 qian2 xue2 shi4 yi3 jin4 shi1 yi4 zhou2 jian4 kuang4 zhe2 cheng2 duan3 yan2 yong4 xu4 dan1 kun3
titleSlug: xin-an-qian-xue-shi-yi-jin-shi-yi-zhou-jian-kuang-zhe-cheng-duan-yan-yong-xu-dan-kun
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 早事太尉府，謬以才見論。
- 身作邑中吏，日陪丞相尊。
- 嵩山雲外寺，伊水渡頭村。
- 泉味入香茗，松色開清罇。
- 題詩人半醉，馬上景已昏。
- 歸來屬後乘，冠蓋迎國門。
- 悠悠失貧賤，苒苒歷凉溫。
- 而今處窮僻，落莫思舊恩。
- 終日自鮮適，終年長不言。
- 已覺人事寡，惟聞雞犬喧。
- 東風有來信，滿幅蘭與蓀。
- 深知故人意，遺我滌冥煩。
- 一章言罨畫，谿好如目存。
- 何須到雲壑，便若遊花源。
- 一一先造化，可以輕瑶琨。
- 成誦今在口，願將醒病魂。

## 拼音

- zao3 shi4 tai4 wei4 fu3 ， miu4 yi3 cai2 jian4 lun4 。
- shen1 zuo4 yi4 zhong1 li4 ， ri4 pei2 cheng2 xiang4 zun1 。
- song1 shan1 yun2 wai4 si4 ， yi1 shui3 du4 tou2 cun1 。
- quan2 wei4 ru4 xiang1 ming2 ， song1 se4 kai1 qing1 zun1 。
- ti2 shi1 ren2 ban4 zui4 ， ma3 shang4 jing3 yi3 hun1 。
- gui1 lai2 shu3 hou4 cheng2 ， guan1 gai4 ying2 guo2 men2 。
- you1 you1 shi1 pin2 jian4 ， ran3 ran3 li4 liang2 wen1 。
- er2 jin1 chu3 qiong2 pi4 ， luo4 mo4 si1 jiu4 en1 。
- zhong1 ri4 zi4 xian1 shi4 ， zhong1 nian2 chang2 bu4 yan2 。
- yi3 jue2 ren2 shi4 gua3 ， wei2 wen2 ji1 quan3 xuan1 。
- dong1 feng1 you3 lai2 xin4 ， man3 fu2 lan2 yu3 sun1 。
- shen1 zhi1 gu4 ren2 yi4 ， yi2 wo3 di2 ming2 fan2 。
- yi4 zhang1 yan2 yan3 hua4 ， xi1 hao3 ru2 mu4 cun2 。
- he2 xu1 dao4 yun2 he4 ， bian4 ruo4 you2 hua1 yuan2 。
- yi1 yi1 xian1 zao4 hua4 ， ke3 yi3 qing1 yao2 kun1 。
- cheng2 song4 jin1 zai4 kou3 ， yuan4 jiang1 xing3 bing4 hun2 。

## 注释

## 译文

## 赏析
