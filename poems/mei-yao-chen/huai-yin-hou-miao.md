---
id: mei-yao-chen-huai-yin-hou-miao
title: 淮陰侯廟
titlePinyin: huai2 yin1 hou2 miao4
titleSlug: huai-yin-hou-miao
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 韓信未遇時，忍饑坐垂釣。
- 歸來淮陰市，又復逢惡少。
- 使之出胯下，一市皆大笑。
- 龍蛇忽雲騰，蛭螾豈能料。
- 亡命乃爲將，出奇還破趙。
- 用兵不患多，所向孰敢摽。
- 功名塞天地，翦刈等蒿藋。
- 於今千百年，水上見孤廟。
- 鷺銜葭下魚，相呼尚鳴叫。
- 高皇四海平，有酒不共釂。
- 古來稱英雄，去就可以照。

## 拼音

- han2 xin4 wei4 yu4 shi2 ， ren3 ji1 zuo4 chui2 diao4 。
- gui1 lai2 huai2 yin1 shi4 ， you4 fu4 feng2 e4 shao3 。
- shi3 zhi1 chu1 kua4 xia4 ， yi2 shi4 jie1 da4 xiao4 。
- long2 she2 hu1 yun2 teng2 ， zhi4 yin3 qi3 neng2 liao4 。
- wang2 ming4 nai3 wei2 jiang1 ， chu1 qi2 huan2 po4 zhao4 。
- yong4 bing1 bu2 huan4 duo1 ， suo3 xiang4 shu2 gan3 biao1 。
- gong1 ming2 sai1 tian1 di4 ， jian3 yi4 deng3 hao1 diao4 。
- wu1 jin1 qian1 bai3 nian2 ， shui3 shang4 jian4 gu1 miao4 。
- lu4 xian2 jia1 xia4 yu2 ， xiang1 hu1 shang4 ming2 jiao4 。
- gao1 huang2 si4 hai3 ping2 ， you3 jiu3 bu2 gong4 jiao4 。
- gu3 lai2 cheng1 ying1 xiong2 ， qu4 jiu4 ke3 yi3 zhao4 。

## 注释

## 译文

## 赏析
