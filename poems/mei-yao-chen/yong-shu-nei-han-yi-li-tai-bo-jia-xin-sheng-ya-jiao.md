---
id: mei-yao-chen-yong-shu-nei-han-yi-li-tai-bo-jia-xin-sheng-ya-jiao
title: 永叔內翰遺李太博家新生鴨脚
titlePinyin: yong3 shu1 nei4 han4 yi2 li3 tai4 bo2 jia1 xin1 sheng1 ya1 jiao3
titleSlug: yong-shu-nei-han-yi-li-tai-bo-jia-xin-sheng-ya-jiao
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 北人見鴨脚，南人見胡桃。
- 識內不識外，疑若橡栗韜。
- 鴨脚類綠李，其名因葉高。
- 吾鄉宣城郡，每以此爲勞。
- 種樹三十年，結子防山猱。
- 剝核手無膚，持置宮省曹。
- 今喜生都下，薦酒壓葡萄。
- 初聞帝苑夸，又復主第襃。
- 纍纍誰採掇，玉椀上金鼇。
- 金鼇文章宗，分贈我已叨。
- 豈無異鄉感，感此微物遭。
- 一世走塵土，鬢顛得霜毛。

## 拼音

- bei3 ren2 jian4 ya1 jiao3 ， nan2 ren2 jian4 hu2 tao2 。
- shi2 nei4 bu4 shi2 wai4 ， yi2 ruo4 xiang4 li4 tao1 。
- ya1 jiao3 lei4 lü4 li3 ， qi2 ming2 yin1 ye4 gao1 。
- wu2 xiang1 xuan1 cheng2 jun4 ， mei3 yi3 ci3 wei2 lao2 。
- zhong3 shu4 san1 shi2 nian2 ， jie2 zi3 fang2 shan1 nao2 。
- bao1 he2 shou3 wu2 fu1 ， chi2 zhi4 gong1 sheng3 cao2 。
- jin1 xi3 sheng1 dou1 xia4 ， jian4 jiu3 ya1 pu2 tao0 。
- chu1 wen2 di4 yuan4 kua1 ， you4 fu4 zhu3 di4 bao1 。
- lei2 lei2 shui2 cai3 duo1 ， yu4 wan3 shang4 jin1 ao2 。
- jin1 ao2 wen2 zhang1 zong1 ， fen1 zeng4 wo3 yi3 dao1 。
- qi3 wu2 yi4 xiang1 gan3 ， gan3 ci3 wei1 wu4 zao1 。
- yi2 shi4 zou3 chen2 tu3 ， bin4 dian1 de2 shuang1 mao2 。

## 注释

## 译文

## 赏析
