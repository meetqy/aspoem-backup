---
id: mei-yao-chen-xu-liang-hui-shi-xi-ji-diao-jing-chun-xue-shi
title: 敘兩會事戲寄刁景純學士
titlePinyin: xu4 liang3 hui4 shi4 xi4 ji4 diao1 jing3 chun2 xue2 shi4
titleSlug: xu-liang-hui-shi-xi-ji-diao-jing-chun-xue-shi
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 東家紅梅開出牆，牆西女兒學新粧。
- 春風引客白日長，天河綠水浮鴛鴦。
- 摘花贈渠到渠處，更問鴛鴦寄聲去。
- 昨日吳郎坐上時，袖中小字鴛鴦付。
- 酒雖入脣不能醉，醉得人心是朝暮。
- 朝愁衾枕舊薰香，暮愁霰雪飄如絮。
- 聽他雙韻舞伊州，舞徹夭妍不轉頭。
- 衆人笑語曾不語，腸作車輪一萬周。
- 屈節請還無甚媿，當時麈尾自驅牛。

## 拼音

- dong1 jia1 hong2 mei2 kai1 chu1 qiang2 ， qiang2 xi1 nü3 er2 xue2 xin1 zhuang1 。
- chun1 feng1 yin3 ke4 bai2 ri4 chang2 ， tian1 he2 lü4 shui3 fu2 yuan1 yang1 。
- zhai1 hua1 zeng4 qu2 dao4 qu2 chu3 ， geng4 wen4 yuan1 yang1 ji4 sheng1 qu4 。
- zuo2 ri4 wu2 lang2 zuo4 shang4 shi2 ， xiu4 zhong1 xiao3 zi4 yuan1 yang1 fu4 。
- jiu3 sui1 ru4 chun2 bu4 neng2 zui4 ， zui4 de2 ren2 xin1 shi4 zhao1 mu4 。
- chao2 chou2 qin1 zhen3 jiu4 xun1 xiang1 ， mu4 chou2 xian4 xue3 piao1 ru2 xu4 。
- ting1 ta1 shuang1 yun4 wu3 yi1 zhou1 ， wu3 che4 yao1 yan2 bu4 zhuan3 tou2 。
- zhong4 ren2 xiao4 yu3 ceng2 bu4 yu3 ， chang2 zuo4 ju1 lun2 yi2 wan4 zhou1 。
- qu1 jie2 qing3 huan2 wu2 shen4 kui4 ， dang1 shi2 zhu3 wei3 zi4 qu1 niu2 。

## 注释

## 译文

## 赏析
