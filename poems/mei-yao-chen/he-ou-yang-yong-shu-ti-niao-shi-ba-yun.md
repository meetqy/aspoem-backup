---
id: mei-yao-chen-he-ou-yang-yong-shu-ti-niao-shi-ba-yun
title: 和歐陽永叔啼鳥十八韻
titlePinyin: he2 ou1 yang2 yong3 shu1 ti2 niao3 shi2 ba1 yun4
titleSlug: he-ou-yang-yong-shu-ti-niao-shi-ba-yun
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 南方窮山多野鳥，百種巧口乘春鳴。
- 深林參天不見日，滿壑呼嘯難識名。
- 但依音響得其字，因與爾雅殊形聲。
- 我昔曾有禽言詩，粗究一二啼嚎情。
- 苦竹岡頭泥滑滑，君時最賞趣向精。
- 餘篇亦各有思致，恨未與盡衆鳥評。
- 君今山郡日無事，靜聽鳥語如交爭。
- 提壺相與來勸飲，戴勝亦助能勸耕。
- 我念此鳥頗有益，如欲使君勤以行。
- 勸耕幸且强職事，勸飲亦冀無獨醒。
- 杜鵑蜀魄哭歸去，小人懷土慎勿聽。
- 城頭春鳩自謂拙，鵲巢輒處安得平。
- 高窠喬木美毛羽，哢吭葉底無如鶑。
- 口中調簧定何益，下啄蚯蚓孰曰清。
- 自餘多類不足數，一一推本煩神靈。
- 我居中土別無鳥，老鴉鸜鵒方縱橫。
- 教雛叫噪日羣集，豈有勸酒花下傾。
- 願君切莫厭啼鳥，啼鳥於君無所營。

## 拼音

- nan2 fang1 qiong2 shan1 duo1 ye3 niao3 ， bai3 zhong3 qiao3 kou3 cheng2 chun1 ming2 。
- shen1 lin2 can1 tian1 bu2 jian4 ri4 ， man3 he4 hu1 xiao4 nan2 shi2 ming2 。
- dan4 yi1 yin1 xiang3 de2 qi2 zi4 ， yin1 yu3 er3 ya3 shu1 xing2 sheng1 。
- wo3 xi1 ceng2 you3 qin2 yan2 shi1 ， cu1 jiu1 yi1 er4 ti2 hao2 qing2 。
- ku3 zhu2 gang1 tou2 ni2 hua2 hua2 ， jun1 shi2 zui4 shang3 qu4 xiang4 jing1 。
- yu2 pian1 yi4 ge4 you3 si1 zhi4 ， hen4 wei4 yu3 jin4 zhong4 niao3 ping2 。
- jun1 jin1 shan1 jun4 ri4 wu2 shi4 ， jing4 ting1 niao3 yu3 ru2 jiao1 zheng1 。
- ti2 hu2 xiang1 yu3 lai2 quan4 yin3 ， dai4 sheng4 yi4 zhu4 neng2 quan4 geng1 。
- wo3 nian4 ci3 niao3 po1 you3 yi4 ， ru2 yu4 shi3 jun1 qin2 yi3 xing2 。
- quan4 geng1 xing4 qie3 qiang2 zhi2 shi4 ， quan4 yin3 yi4 ji4 wu2 du2 xing3 。
- du4 jian1 shu3 po4 ku1 gui1 qu4 ， xiao3 ren2 huai2 tu3 shen4 wu4 ting1 。
- cheng2 tou2 chun1 jiu1 zi4 wei4 zhuo1 ， que4 chao2 zhe2 chu3 an1 de2 ping2 。
- gao1 ke1 qiao2 mu4 mei3 mao2 yu3 ， long4 keng1 ye4 di3 wu2 ru2 ying1 。
- kou3 zhong1 diao4 huang2 ding4 he2 yi4 ， xia4 zhuo2 qiu1 yin3 shu2 yue1 qing1 。
- zi4 yu2 duo1 lei4 bu4 zu2 shu4 ， yi1 yi1 tui1 ben3 fan2 shen2 ling2 。
- wo3 ju1 zhong1 tu3 bie2 wu2 niao3 ， lao3 ya1 qu2 yu4 fang1 zong4 heng2 。
- jiao4 chu2 jiao4 zao4 ri4 qun2 ji2 ， qi3 you3 quan4 jiu3 hua1 xia4 qing1 。
- yuan4 jun1 qie4 mo4 yan4 ti2 niao3 ， ti2 niao3 wu1 jun1 wu2 suo3 ying2 。

## 注释

## 译文

## 赏析
