---
id: mei-yao-chen-gu-liu
title: 古柳
titlePinyin: gu3 liu3
titleSlug: gu-liu
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 岸側古大柳，誰種臨長江。
- 中自出蠹蝎，百歲成枯腔。
- 忽值漲流沒，槎牙綴旌幢。
- 腹膚藏蛟龍，半夜雷砰韸。
- 飛霆痕尚白，如斬馬陵龐。
- 倏爾巨電至，萬弩聲裂缸。
- 又爲狂風摧，所殘惟朽樁。
- 卧幹越大鼎，絕臏不可扛。
- 就爇以照漁，駭鱗一何厖。
- 始知網罟細，未足禁突撞。
- 隆準以脫去，城下徒焚降。
- 我從洲上泊，昏曉睨船窗。
- 始終覩變毀，欲賦挑殘釭。
- 吾交評韓詩，險韻古莫雙。
- 安得共詠此，但嗟各他邦。

## 拼音

- an4 ce4 gu3 da4 liu3 ， shui2 zhong3 lin2 chang2 jiang1 。
- zhong1 zi4 chu1 du4 xie1 ， bai3 sui4 cheng2 ku1 qiang1 。
- hu1 zhi2 zhang3 liu2 mei2 ， cha2 ya2 zhui4 jing1 zhuang4 。
- fu4 fu1 cang2 jiao1 long2 ， ban4 ye4 lei2 peng1 peng2 。
- fei1 ting2 hen2 shang4 bai2 ， ru2 zhan3 ma3 ling2 pang2 。
- shu1 er3 ju4 dian4 zhi4 ， wan4 nu3 sheng1 lie4 gang1 。
- you4 wei2 kuang2 feng1 cui1 ， suo3 can2 wei2 xiu3 zhuang1 。
- wo4 gan4 yue4 da4 ding3 ， jue2 bin4 bu4 ke3 kang2 。
- jiu4 ruo4 yi3 zhao4 yu2 ， hai4 lin2 yi4 he2 mang2 。
- shi3 zhi1 wang3 gu3 xi4 ， wei4 zu2 jin4 tu1 zhuang4 。
- long2 zhun3 yi3 tuo1 qu4 ， cheng2 xia4 tu2 fen2 jiang4 。
- wo3 cong2 zhou1 shang4 bo2 ， hun1 xiao3 ni4 chuan2 chuang1 。
- shi3 zhong1 du3 bian4 hui3 ， yu4 fu4 tiao1 can2 gang1 。
- wu2 jiao1 ping2 han2 shi1 ， xian3 yun4 gu3 mo4 shuang1 。
- an1 de2 gong4 yong3 ci3 ， dan4 jie1 ge4 ta1 bang1 。

## 注释

## 译文

## 赏析
