---
id: mei-yao-chen-he-yuan-zhi-shu-meng-jian-ji
title: 和元之述夢見寄
titlePinyin: he2 yuan2 zhi1 shu4 meng4 jian4 ji4
titleSlug: he-yuan-zhi-shu-meng-jian-ji
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 高秋枕席凉，晝寢還清曠。
- 不嘲君腹便，獨夢予爾訪。
- 豈忘相規言，仍記羣小謗。
- 始知端正心，寐語尚不誑。
- 惝怳何讒人，告子亦孟浪。
- 吾聞有尸蟲，伺惡多相尚。
- 耽睡受其惑，子心恐成恙。
- 勉子守庾曹，勿使茲物王。
- 魂交昧聰明，寤後成清唱。
- 誦玩自省循，徒爾增怊悵。
- 不能檢細微，遂使言屢貺。
- 雖然甚頑鄙，內顧無過當。
- 仲尼稱天厭，季路猶行行。
- 何當謝勤誠，爲子傾嘉釀。

## 拼音

- gao1 qiu1 zhen3 xi2 liang2 ， zhou4 qin3 huan2 qing1 kuang4 。
- bu4 chao2 jun1 fu4 bian4 ， du2 meng4 yu3 er3 fang3 。
- qi3 wang4 xiang1 gui1 yan2 ， reng2 ji4 qun2 xiao3 bang4 。
- shi3 zhi1 duan1 zheng4 xin1 ， mei4 yu3 shang4 bu4 kuang2 。
- chang3 huang3 he2 chan2 ren2 ， gao4 zi3 yi4 meng4 lang4 。
- wu2 wen2 you3 shi1 chong2 ， si4 e4 duo1 xiang4 shang4 。
- dan1 shui4 shou4 qi2 huo4 ， zi3 xin1 kong3 cheng2 yang4 。
- mian3 zi3 shou3 yu3 cao2 ， wu4 shi3 zi1 wu4 wang2 。
- hun2 jiao1 mei4 cong1 ming2 ， wu4 hou4 cheng2 qing1 chang4 。
- song4 wan2 zi4 xing3 xun2 ， tu2 er3 zeng1 chao1 chang4 。
- bu4 neng2 jian3 xi4 wei1 ， sui4 shi3 yan2 lü3 kuang4 。
- sui1 ran2 shen4 wan2 bi3 ， nei4 gu4 wu2 guo4 dang1 。
- zhong4 ni2 cheng1 tian1 yan4 ， ji4 lu4 you2 hang2 hang2 。
- he2 dang1 xie4 qin2 cheng2 ， wei2 zi3 qing1 jia1 niang4 。

## 注释

## 译文

## 赏析
