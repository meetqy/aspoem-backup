---
id: mei-yao-chen-yu-er-di-guo-xi-zhi-guang-jiao-lan-ruo
title: 與二弟過溪至廣教蘭若
titlePinyin: yu3 er4 di4 guo4 xi1 zhi4 guang3 jiao4 lan2 ruo4
titleSlug: yu-er-di-guo-xi-zhi-guang-jiao-lan-ruo
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 溪水今尚淺，涉馬不及韉。
- 岸口出近郭，野徑通平田。
- 行行渡小橋，决决響細泉。
- 萬木蔭古殿，一燈明象筵。
- 長廊顔頵碑，字體家法傳。
- 空堂裴相真，白髯垂過咽。
- 名跡兩不滅，豈獨畫與鎸。
- 高僧鑿崖腹，建閣將雲連。
- 秘此龍鸞迹，足使臣僕虔。
- 脩竹間長松，森衛若被堅。
- 是必神物護，禹穴空歲年。
- 飯訖過山後，井傍携茗煎。
- 探幽偶轉谷，忽視昭亭巔。
- 蔓草不識名，步側時得牽。
- 幽禽聲各異，可辨唯杜鵑。
- 似驚俗客來，聒聒兩耳邊。
- 弊廬隔城堞，畏暮遽言還。
- 道逢張羅歸，鳥媒兼死懸。
- 遂同山梁雉，令我復喟然。
- 聊追一日事，書以爲短篇。

## 拼音

- xi1 shui3 jin1 shang4 qian3 ， she4 ma3 bu4 ji2 jian1 。
- an4 kou3 chu1 jin4 guo1 ， ye3 jing4 tong1 ping2 tian2 。
- hang2 hang2 du4 xiao3 qiao2 ， jue2 jue2 xiang3 xi4 quan2 。
- wan4 mu4 yin1 gu3 dian4 ， yi4 deng1 ming2 xiang4 yan2 。
- chang2 lang2 yan2 jun1 bei1 ， zi4 ti3 jia1 fa3 chuan2 。
- kong1 tang2 pei2 xiang1 zhen1 ， bai2 ran2 chui2 guo4 yan4 。
- ming2 ji4 liang3 bu2 mie4 ， qi3 du2 hua4 yu3 juan1 。
- gao1 seng1 zao2 ya2 fu4 ， jian4 ge2 jiang1 yun2 lian2 。
- mi4 ci3 long2 luan2 ji4 ， zu2 shi3 chen2 pu2 qian2 。
- xiu1 zhu2 jian4 chang2 song1 ， sen1 wei4 ruo4 bei4 jian1 。
- shi4 bi4 shen2 wu4 hu4 ， yu3 xue2 kong1 sui4 nian2 。
- fan4 qi4 guo4 shan1 hou4 ， jing3 bang4 xie2 ming2 jian1 。
- tan4 you1 ou3 zhuan3 gu3 ， hu1 shi4 zhao1 ting2 dian1 。
- man4 cao3 bu4 shi2 ming2 ， bu4 ce4 shi2 de2 qian1 。
- you1 qin2 sheng1 ge4 yi4 ， ke3 bian4 wei2 du4 jian1 。
- si4 jing1 su2 ke4 lai2 ， guo1 guo1 liang3 er3 bian1 。
- bi4 lu2 ge2 cheng2 die2 ， wei4 mu4 ju4 yan2 huan2 。
- dao4 feng2 zhang1 luo2 gui1 ， niao3 mei2 jian1 si3 xuan2 。
- sui4 tong2 shan1 liang2 zhi4 ， ling4 wo3 fu4 kui4 ran2 。
- liao2 zhui1 yi2 ri4 shi4 ， shu1 yi3 wei2 duan3 pian1 。

## 注释

## 译文

## 赏析
