---
id: mei-yao-chen-he-wu-chong-qing-yuan-hui
title: 和吳沖卿元會
titlePinyin: he2 wu2 chong1 qing1 yuan2 hui4
titleSlug: he-wu-chong-qing-yuan-hui
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 千官車馬閶闔來，晝漏始上閶闔開。
- 峨峨左右升龍進，昨夜雪飛雲作堆。
- 殿前冠劍魚鱗立，東風入仗旗脚迴。
- 黄鍾一奏寶扇掩，玳簾卷起香霧排。
- 鳴梢未盡霹靂響，翠輦已退黄金階。
- 聖人端冕御法座，大樂旅作聲和諧。
- 羣公抃蹈丹墀下，尚書奏瑞四夷懷。
- 乘輿却入更衣閤，通天絳袍陞玉榻。
- 百拜稱觴萬歲聞，兩廊賜食簪裾匝。
- 曲傳大定舞綴疎，波旋烟斂飭宮車。
- 衛官解嚴多士退，日光停午氣象舒。
- 吳君才筆天下傑，歸來作詩傳石渠。
- 石渠祕邃無凡愚，石渠酬唱皆嚴徐。
- 我慙短學復在後，收拾掇棄聊以書。

## 拼音

- qian1 guan1 ju1 ma3 chang1 he2 lai2 ， zhou4 lou4 shi3 shang4 chang1 he2 kai1 。
- e2 e2 zuo3 you4 sheng1 long2 jin4 ， zuo2 ye4 xue3 fei1 yun2 zuo4 dui1 。
- dian4 qian2 guan1 jian4 yu2 lin2 li4 ， dong1 feng1 ru4 zhang4 qi2 jiao3 hui2 。
- huang2 zhong1 yi2 zou4 bao3 shan4 yan3 ， dai4 lian2 juan3 qi3 xiang1 wu4 pai2 。
- ming2 shao1 wei4 jin4 pi1 li4 xiang3 ， cui4 nian3 yi3 tui4 huang2 jin1 jie1 。
- sheng4 ren2 duan1 mian3 yu4 fa3 zuo4 ， da4 le4 lü3 zuo4 sheng1 he2 xie2 。
- qun2 gong1 bian4 dao3 dan1 chi2 xia4 ， shang4 shu1 zou4 rui4 si4 yi2 huai2 。
- cheng2 yu2 que4 ru4 geng1 yi1 he2 ， tong1 tian1 jiang4 pao2 sheng1 yu4 ta4 。
- bai3 bai4 cheng1 shang1 wan4 sui4 wen2 ， liang3 lang2 ci4 shi2 zan1 ju1 za1 。
- qu3 chuan2 da4 ding4 wu3 zhui4 shu1 ， bo1 xuan2 yan1 lian3 chi4 gong1 ju1 。
- wei4 guan1 jie3 yan2 duo1 shi4 tui4 ， ri4 guang1 ting2 wu3 qi4 xiang4 shu1 。
- wu2 jun1 cai2 bi3 tian1 xia4 jie2 ， gui1 lai2 zuo4 shi1 chuan2 shi2 qu2 。
- shi2 qu2 bi4 sui4 wu2 fan2 yu2 ， shi2 qu2 chou2 chang4 jie1 yan2 xu2 。
- wo3 can2 duan3 xue2 fu4 zai4 hou4 ， shou1 shi2 duo0 qi4 liao2 yi3 shu1 。

## 注释

## 译文

## 赏析
