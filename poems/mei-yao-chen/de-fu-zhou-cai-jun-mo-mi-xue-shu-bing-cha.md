---
id: mei-yao-chen-de-fu-zhou-cai-jun-mo-mi-xue-shu-bing-cha
title: 得福州蔡君謨密學書并茶
titlePinyin: de2 fu2 zhou1 cai4 jun1 mo2 mi4 xue2 shu1 bing4 cha2
titleSlug: de-fu-zhou-cai-jun-mo-mi-xue-shu-bing-cha
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 薛老大字留山峯，百尺倒插非人蹤。
- 其下長樂太守書，矯然變怪神淵龍。
- 薛老誰何果有意，千古乃與奇筆逢。
- 太守姓出東漢邕，名齊晉魏王與鍾。
- 尺題寄我憐衰翁，刮青茗籠藤纏封。
- 紙中七十有一字，丹砂鐵顆攢芙蓉。
- 光照陋室恐飛去，鎖以漆篋緘重重。
- 茶開片銙碾葉白，亭午一啜驅昏慵。
- 顔生枕肱飲瓢水，韓子飯齏居辟雍。
- 雖窮且老不媿昔，遠荷好事紓情悰。

## 拼音

- xue1 lao3 da4 zi4 liu2 shan1 feng1 ， bai3 chi3 dao4 cha1 fei1 ren2 zong1 。
- qi2 xia4 chang2 le4 tai4 shou3 shu1 ， jiao3 ran2 bian4 guai4 shen2 yuan1 long2 。
- xue1 lao3 shui2 he2 guo3 you3 yi4 ， qian1 gu3 nai3 yu3 qi2 bi3 feng2 。
- tai4 shou3 xing4 chu1 dong1 han4 yong1 ， ming2 qi2 jin4 wei4 wang2 yu3 zhong1 。
- chi3 ti2 ji4 wo3 lian2 shuai1 weng1 ， gua1 qing1 ming2 long2 teng2 chan2 feng1 。
- zhi3 zhong1 qi1 shi2 you3 yi2 zi4 ， dan1 sha1 tie3 ke1 zan3 fu2 rong2 。
- guang1 zhao4 lou4 shi4 kong3 fei1 qu4 ， suo3 yi3 qi1 qie4 jian1 zhong4 zhong4 。
- cha2 kai1 pian4 kua3 nian3 ye4 bai2 ， ting2 wu3 yi2 chuo4 qu1 hun1 yong1 。
- yan2 sheng1 zhen3 gong1 yin3 piao2 shui3 ， han2 zi3 fan4 ji1 ju1 pi4 yong1 。
- sui1 qiong2 qie3 lao3 bu2 kui4 xi1 ， yuan3 he2 hao3 shi4 shu1 qing2 cong2 。

## 注释

## 译文

## 赏析
