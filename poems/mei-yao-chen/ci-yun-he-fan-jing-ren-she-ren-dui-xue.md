---
id: mei-yao-chen-ci-yun-he-fan-jing-ren-she-ren-dui-xue
title: 次韻和范景仁舍人對雪
titlePinyin: ci4 yun4 he2 fan4 jing3 ren2 she4 ren2 dui4 xue3
titleSlug: ci-yun-he-fan-jing-ren-she-ren-dui-xue
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 三尺沒腰雪，京華頻歲無。
- 高低相掩覆，竅隙似封糊。
- 帖缺都迷醜，增妍不問枯。
- 因時混貧富，遇物得圓觚。
- 眩目曾何數，流風不可圖。
- 冥冥山霧合，浩浩海雲鋪。
- 未覺花飛葉，先看霰集珠。
- 落機裁扇素，獵野割膚腴。
- 粲爾娥奔月，皤然叟赴酺。
- 薄才今揣稱，小巧媿非夫。

## 拼音

- san1 chi3 mei2 yao1 xue3 ， jing1 hua2 bin1 sui4 wu2 。
- gao1 di1 xiang1 yan3 fu4 ， qiao4 xi4 si4 feng1 hu2 。
- tie1 que1 dou1 mi2 chou3 ， zeng1 yan2 bu2 wen4 ku1 。
- yin1 shi2 hun4 pin2 fu4 ， yu4 wu4 de2 yuan2 gu1 。
- xuan4 mu4 ceng2 he2 shu4 ， liu2 feng1 bu4 ke3 tu2 。
- ming2 ming2 shan1 wu4 he2 ， hao4 hao4 hai3 yun2 pu1 。
- wei4 jue2 hua1 fei1 ye4 ， xian1 kan4 xian4 ji2 zhu1 。
- luo4 ji1 cai2 shan4 su4 ， lie4 ye3 ge1 fu1 yu2 。
- can4 er3 e2 ben1 yue4 ， po2 ran2 sou3 fu4 pu2 。
- bao2 cai2 jin1 chuai1 cheng1 ， xiao3 qiao3 kui4 fei1 fu1 。

## 注释

## 译文

## 赏析
