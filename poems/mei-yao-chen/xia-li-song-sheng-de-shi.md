---
id: mei-yao-chen-xia-li-song-sheng-de-shi
title: 祫禮頌聖德詩
titlePinyin: xia2 li3 song4 sheng4 de2 shi1
titleSlug: xia-li-song-sheng-de-shi
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 溥哉孝享，將事于寧。
- 文武卿士，冠劍在庭。
- 爰俟帝齋，風霰其零。
- 風霰不已，鈎陳豹尾。
- 龍旂太常，立列比比。
- 帝居路寢，百辟就次。
- 至于穀旦，漫漫翳翳。
- 帝入靈宮，左撞黄鍾。
- 陞階置玉，日氣曈鴻。
- 鴻鴻杲杲，氛駁陰掃。
- 宿于太宮，月星皓皓。
- 侍祠之臣，鵠舉鷺振。
- 或捧其匜，或進其巾。
- 輔相夾導，俯僂鱗鱗。
- 圭瓚以陳，登歌以均。
- 東向虛位，發爵親親。
- 平明帝還，紫宸序班。
- 望帝之顔，穆穆閑閑。
- 簷步廊廊，雪浮陽光。
- 大楹爛爛，朱陛煌煌。
- 稱祝萬壽，萬壽無疆。
- 却登寶輿，以御端門。
- 揭雞肆赦，雷動乾坤。
- 于時都人，于時婦女。
- 于時蠻夷，異口同語。
- 天子萬年，仁聖之主。
- 臣時執冊，與物咸覩。
- 敢播于詩，庶聞九土。

## 拼音

- pu3 zai1 xiao4 xiang3 ， jiang1 shi4 yu2 ning2 。
- wen2 wu3 qing1 shi4 ， guan1 jian4 zai4 ting2 。
- yuan2 si4 di4 zhai1 ， feng1 xian4 qi2 ling2 。
- feng1 xian4 bu4 yi3 ， gou1 chen2 bao4 wei3 。
- long2 qi2 tai4 chang2 ， li4 lie4 bi3 bi3 。
- di4 ju1 lu4 qin3 ， bai3 pi4 jiu4 ci4 。
- zhi4 yu2 gu3 dan4 ， man4 man4 yi4 yi4 。
- di4 ru4 ling2 gong1 ， zuo3 zhuang4 huang2 zhong1 。
- sheng1 jie1 zhi4 yu4 ， ri4 qi4 tong2 hong2 。
- hong2 hong2 gao3 gao3 ， fen1 bo2 yin1 sao3 。
- su4 yu2 tai4 gong1 ， yue4 xing1 hao4 hao4 。
- shi4 ci2 zhi1 chen2 ， hu2 ju3 lu4 zhen4 。
- huo4 peng3 qi2 yi2 ， huo4 jin4 qi2 jin1 。
- fu3 xiang1 jia1 dao3 ， fu3 lü3 lin2 lin2 。
- gui1 zan4 yi3 chen2 ， deng1 ge1 yi3 jun1 。
- dong1 xiang4 xu1 wei4 ， fa1 jue2 qin1 qin1 。
- ping2 ming2 di4 huan2 ， zi3 chen2 xu4 ban1 。
- wang4 di4 zhi1 yan2 ， mu4 mu4 xian2 xian2 。
- yan2 bu4 lang2 lang2 ， xue3 fu2 yang2 guang1 。
- da4 ying2 lan4 lan4 ， zhu1 bi4 huang2 huang2 。
- cheng1 zhu4 wan4 shou4 ， wan4 shou4 wu2 jiang1 。
- que4 deng1 bao3 yu2 ， yi3 yu4 duan1 men2 。
- jie1 ji1 si4 she4 ， lei2 dong4 qian2 kun1 。
- yu2 shi2 dou1 ren2 ， yu2 shi2 fu4 nü3 。
- yu2 shi2 man2 yi2 ， yi4 kou3 tong2 yu3 。
- tian1 zi3 wan4 nian2 ， ren2 sheng4 zhi1 zhu3 。
- chen2 shi2 zhi2 ce4 ， yu3 wu4 xian2 du3 。
- gan3 bo1 yu2 shi1 ， shu4 wen2 jiu3 tu3 。

## 注释

## 译文

## 赏析
