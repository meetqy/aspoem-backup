---
id: mei-yao-chen-song-shi-gong-feng-bian-kou-dou-da
title: 送史供奉汴口都大
titlePinyin: song4 shi3 gong4 feng4 bian4 kou3 dou1 da4
titleSlug: song-shi-gong-feng-bian-kou-dou-da
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 河爲中國患，亦爲中國利。
- 其患齧堤防，其利通糧饋。
- 分流入浚汴，萬貨都城萃。
- 積淫或暴漲，旱暵或滯疐。
- 疏導欲其宜，徑度有所異。
- 曩者多邀功，用之殊未至。
- 十私而五公，歲久害愈熾。
- 潰溢必歸尤，廟堂難决議。
- 明明聖天子，自選中常侍。
- 銀鐺插在貂，身小勇且智。
- 上從廣武城，下及淮與泗。
- 迴險帖鑿繁，所畫由所寄。
- 嘗以勤厥身，又能和衆吏。
- 前日有盡心，於今病憔悴。
- 此職方藉人，加餐當自爲。

## 拼音

- he2 wei2 zhong1 guo2 huan4 ， yi4 wei2 zhong1 guo2 li4 。
- qi2 huan4 nie4 di1 fang2 ， qi2 li4 tong1 liang2 kui4 。
- fen1 liu2 ru4 jun4 bian4 ， wan4 huo4 du1 cheng2 cui4 。
- ji1 yin2 huo4 bao4 zhang3 ， han4 han4 huo4 zhi4 di4 。
- shu1 dao3 yu4 qi2 yi2 ， jing4 du4 you3 suo3 yi4 。
- nang3 zhe3 duo1 yao1 gong1 ， yong4 zhi1 shu1 wei4 zhi4 。
- shi2 si1 er2 wu3 gong1 ， sui4 jiu3 hai4 yu4 chi4 。
- kui4 yi4 bi4 gui1 you2 ， miao4 tang2 nan2 jue2 yi4 。
- ming2 ming2 sheng4 tian1 zi3 ， zi4 xuan3 zhong1 chang2 shi4 。
- yin2 dang1 cha1 zai4 diao1 ， shen1 xiao3 yong3 qie3 zhi4 。
- shang4 cong2 guang3 wu3 cheng2 ， xia4 ji2 huai2 yu3 si4 。
- hui2 xian3 tie1 zao2 fan2 ， suo3 hua4 you2 suo3 ji4 。
- chang2 yi3 qin2 jue2 shen1 ， you4 neng2 he2 zhong4 li4 。
- qian2 ri4 you3 jin4 xin1 ， wu1 jin1 bing4 qiao2 cui4 。
- ci3 zhi2 fang1 jie4 ren2 ， jia1 can1 dang1 zi4 wei2 。

## 注释

## 译文

## 赏析
