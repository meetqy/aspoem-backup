---
id: mei-yao-chen-er-shi-si-ri-jiang-lin-ji-yao-guan-san-guan-shu-hua-lu-qi-suo-jian
title: 二十四日江鄰幾邀觀三館書畫錄其所見
titlePinyin: er4 shi2 si4 ri4 jiang1 lin2 ji1 yao1 guan1 san1 guan3 shu1 hua4 lu4 qi2 suo3 jian4
titleSlug: er-shi-si-ri-jiang-lin-ji-yao-guan-san-guan-shu-hua-lu-qi-suo-jian
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 五月秘府始暴書，一日江君來約予。
- 世間難有古畫筆，可往共觀臨石渠。
- 我時跨馬冒熱去，開厨發匣鳴鑰魚。
- 羲獻墨迹十一卷，水玉作軸光疏疏。
- 最奇小楷樂毅論，永和題尾付官奴。
- 又看四本絕品畫，戴嵩吳牛望青蕪。
- 李成寒林樹半枯，黄荃工妙白兔圖。
- 不知名姓貌人物，二公對弈旁觀俱。
- 黄金錯鏤爲投壺，粉障復畫一病夫。
- 後有女子執巾裾，床前紅毯平圍爐。
- 床上二姝展氍毹，繞床屏風山有無。
- 畫中見畫三重鋪，此幅巧甚意思殊。
- 孰真孰假丹青模，世事若此還可吁。

## 拼音

- wu3 yue4 mi4 fu3 shi3 bao4 shu1 ， yi2 ri4 jiang1 jun1 lai2 yue1 yu3 。
- shi4 jian4 nan2 you3 gu3 hua4 bi3 ， ke3 wang3 gong4 guan1 lin2 shi2 qu2 。
- wo3 shi2 kua4 ma3 mao4 re4 qu4 ， kai1 chu2 fa1 xia2 ming2 yue4 yu2 。
- xi1 xian4 mo4 ji4 shi2 yi1 juan4 ， shui3 yu4 zuo4 zhou2 guang1 shu1 shu1 。
- zui4 qi2 xiao3 kai3 le4 yi4 lun4 ， yong3 he2 ti2 wei3 fu4 guan1 nu2 。
- you4 kan4 si4 ben3 jue2 pin3 hua4 ， dai4 song1 wu2 niu2 wang4 qing1 wu2 。
- li3 cheng2 han2 lin2 shu4 ban4 ku1 ， huang2 quan2 gong1 miao4 bai2 tu4 tu2 。
- bu4 zhi1 ming2 xing4 mao4 ren2 wu4 ， er4 gong1 dui4 yi4 pang2 guan1 ju4 。
- huang2 jin1 cuo4 lou4 wei2 tou2 hu2 ， fen3 zhang4 fu4 hua4 yi2 bing4 fu1 。
- hou4 you3 nü3 zi3 zhi2 jin1 ju1 ， chuang2 qian2 hong2 tan3 ping2 wei2 lu2 。
- chuang2 shang4 er4 shu1 zhan3 qu2 shu1 ， rao4 chuang2 ping2 feng1 shan1 you3 wu2 。
- hua4 zhong1 jian4 hua4 san1 chong2 pu1 ， ci3 fu2 qiao3 shen4 yi4 si0 shu1 。
- shu2 zhen1 shu2 jia3 dan1 qing1 mo2 ， shi4 shi4 ruo4 ci3 huan2 ke3 xu1 。

## 注释

## 译文

## 赏析
