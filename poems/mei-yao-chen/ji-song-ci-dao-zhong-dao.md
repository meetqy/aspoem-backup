---
id: mei-yao-chen-ji-song-ci-dao-zhong-dao
title: 寄宋次道中道
titlePinyin: ji4 song4 ci4 dao4 zhong1 dao4
titleSlug: ji-song-ci-dao-zhong-dao
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 再來魏闕下，舊友無一人。
- 或爲美官去，或爲泉下塵。
- 晚節相知者，操節許松筠。
- 日世常山公，伯仲文學均。
- 與我數還往，以義爲比鄰。
- 屢假篋中書，校證多護真。
- 次述盈百卷，補亡如繼秦。
- 中作淵明詩，平淡可擬倫。
- 於時多驕佚，黄卷罕所親。
- 昨以興西師，往往劍射伸。
- 短衣誇走馬，睅目語常瞋。
- 欲效西山勇，遂笑東魯仁。
- 捨本趨富貴，乃與市賈濱。
- 以此較於子，素業固未泯。
- 前日之許昌，別君已經旬。
- 偶然值河决，窮坐如涸鱗。
- 臨風思有寄，夜詠還達晨。

## 拼音

- zai4 lai2 wei4 que4 xia4 ， jiu4 you3 wu2 yi4 ren2 。
- huo4 wei2 mei3 guan1 qu4 ， huo4 wei2 quan2 xia4 chen2 。
- wan3 jie2 xiang1 zhi1 zhe3 ， cao1 jie2 xu1 song1 yun2 。
- ri4 shi4 chang2 shan1 gong1 ， bo2 zhong4 wen2 xue2 jun1 。
- yu3 wo3 shu4 huan2 wang3 ， yi3 yi4 wei2 bi3 lin2 。
- lü3 jia3 qie4 zhong1 shu1 ， xiao4 zheng4 duo1 hu4 zhen1 。
- ci4 shu4 ying2 bai3 juan4 ， bu3 wang2 ru2 ji4 qin2 。
- zhong1 zuo4 yuan1 ming2 shi1 ， ping2 dan4 ke3 ni3 lun2 。
- wu1 shi2 duo1 jiao1 yi4 ， huang2 juan4 han3 suo3 qin1 。
- zuo2 yi3 xing1 xi1 shi1 ， wang3 wang3 jian4 she4 shen1 。
- duan3 yi1 kua1 zou3 ma3 ， han4 mu4 yu3 chang2 chen1 。
- yu4 xiao4 xi1 shan1 yong3 ， sui4 xiao4 dong1 lu3 ren2 。
- she3 ben3 qu1 fu4 gui4 ， nai3 yu3 shi4 jia3 bin1 。
- yi3 ci3 jiao4 wu1 zi3 ， su4 ye4 gu4 wei4 min3 。
- qian2 ri4 zhi1 xu1 chang1 ， bie2 jun1 yi3 jing1 xun2 。
- ou3 ran2 zhi2 he2 jue2 ， qiong2 zuo4 ru2 he2 lin2 。
- lin2 feng1 si1 you3 ji4 ， ye4 yong3 huan2 da2 chen2 。

## 注释

## 译文

## 赏析
