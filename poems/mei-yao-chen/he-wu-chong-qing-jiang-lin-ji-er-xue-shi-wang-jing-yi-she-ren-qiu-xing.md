---
id: mei-yao-chen-he-wu-chong-qing-jiang-lin-ji-er-xue-shi-wang-jing-yi-she-ren-qiu-xing
title: 和吳沖卿江鄰幾二學士王景彝舍人秋興
titlePinyin: he2 wu2 chong1 qing1 jiang1 lin2 ji1 er4 xue2 shi4 wang2 jing3 yi2 she4 ren2 qiu1 xing1
titleSlug: he-wu-chong-qing-jiang-lin-ji-er-xue-shi-wang-jing-yi-she-ren-qiu-xing
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我謂蓬瀛客，清切不畏炎。
- 及觀秋興篇，無遠此窮閻。
- 乃知天地大，節候無愛嫌。
- 寒不爲富減，暑不爲貧添。
- 向者遭蒸炊，靡不同炮燖。
- 西風吹雨至，凉氣何纖纖。
- 霈然沃萬物，不更畢宿占。
- 紈扇捉苦倦，盤冰得仍厭。
- 蠅癡驅又來，蚊嚵喙猶尖。
- 絺衣不復浹，醅醪壓初甜。
- 客有憎壁蝎，客有困靴襜。
- 一以磔爲喜，一以嬾自謙。
- 唯有螭頭人，朝立宮殿簷。
- 盛誇樓觀高，又極星斗瞻。
- 予慙異羣公，歸意如陶潛。
- 自念菊將坼，復思禾可鎌。
- 舂禾作釀熟，獨邀影與蟾。
- 此樂雖易有，彼榮安得兼。

## 拼音

- wo3 wei4 peng2 ying2 ke4 ， qing1 qie4 bu2 wei4 yan2 。
- ji2 guan1 qiu1 xing1 pian1 ， wu2 yuan3 ci3 qiong2 yan2 。
- nai3 zhi1 tian1 di4 da4 ， jie2 hou4 wu2 ai4 xian2 。
- han2 bu4 wei2 fu4 jian3 ， shu3 bu4 wei2 pin2 tian1 。
- xiang4 zhe3 zao1 zheng1 chui1 ， mi2 bu4 tong2 pao4 xun2 。
- xi1 feng1 chui1 yu3 zhi4 ， liang2 qi4 he2 xian1 xian1 。
- pei4 ran2 wo4 wan4 wu4 ， bu2 geng4 bi4 su4 zhan4 。
- wan2 shan4 zhuo1 ku3 juan4 ， pan2 bing1 de2 reng2 yan4 。
- ying2 chi1 qu1 you4 lai2 ， wen2 chan2 hui4 you2 jian1 。
- chi1 yi1 bu2 fu4 jia1 ， pei1 lao2 ya1 chu1 tian2 。
- ke4 you3 zeng1 bi4 xie1 ， ke4 you3 kun4 xue1 chan1 。
- yi4 yi3 zhe2 wei2 xi3 ， yi4 yi3 lan3 zi4 qian1 。
- wei2 you3 chi1 tou2 ren2 ， chao2 li4 gong1 dian4 yan2 。
- sheng4 kua1 lou2 guan1 gao1 ， you4 ji2 xing1 dou3 zhan1 。
- yu3 can2 yi4 qun2 gong1 ， gui1 yi4 ru2 tao2 qian2 。
- zi4 nian4 ju2 jiang1 che4 ， fu4 si1 he2 ke3 lian2 。
- chong1 he2 zuo4 niang4 shu2 ， du2 yao1 ying3 yu3 chan2 。
- ci3 le4 sui1 yi4 you3 ， bi3 rong2 an1 de2 jian1 。

## 注释

## 译文

## 赏析
