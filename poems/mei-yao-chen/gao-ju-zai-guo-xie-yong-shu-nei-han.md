---
id: mei-yao-chen-gao-ju-zai-guo-xie-yong-shu-nei-han
title: 高車再過謝永叔內翰
titlePinyin: gao1 ju1 zai4 guo4 xie4 yong3 shu1 nei4 han4
titleSlug: gao-ju-zai-guo-xie-yong-shu-nei-han
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 世人重貴不重舊，重舊今見歐陽公。
- 昨朝喜我都門入，高車臨岸進船篷。
- 俯躬拜我禮愈下，騶徒竊語音微通。
- 我公聲名壓朝右，何厚於此瘦老翁。
- 笑言啞啞似平昔，妻子信說如梁鴻。
- 自茲連雨泥沒脛，未得謁帝明光宮。
- 冒陰履濕就稅地，親賓未過知巷窮。
- 復聞傳呼公又至，黄金絡馬聲瓏瓏。
- 紫袍寶带照屋室，飲水啜茗當清風。
- 邀以新詩出古律，霜髯屢頷摇寒松。
- 因嗟近代貴莫比，官爲司空仍侍中。
- 今成冢丘已寂寞，文字豈得留無窮。
- 以此易彼可勿媿，浮榮有若送雨虹。
- 須臾斷滅不復見，唯有明月常當空。
- 況我學不爲買祿，直欲到死攀軻雄。
- 一飯足以飽我腹，一衣足以飾我躬。
- 老雖得職不足顯，願與公去驩樂同。
- 驩樂同，治園田，潁水東。

## 拼音

- shi4 ren2 zhong4 gui4 bu2 zhong4 jiu4 ， zhong4 jiu4 jin1 jian4 ou1 yang2 gong1 。
- zuo2 chao2 xi3 wo3 dou1 men2 ru4 ， gao1 ju1 lin2 an4 jin4 chuan2 peng2 。
- fu3 gong1 bai4 wo3 li3 yu4 xia4 ， zou1 tu2 qie4 yu3 yin1 wei1 tong1 。
- wo3 gong1 sheng1 ming2 ya1 chao2 you4 ， he2 hou4 wu1 ci3 shou4 lao3 weng1 。
- xiao4 yan2 ya3 ya3 si4 ping2 xi1 ， qi1 zi0 xin4 shuo1 ru2 liang2 hong2 。
- zi4 zi1 lian2 yu3 ni2 mei2 jing4 ， wei4 de2 ye4 di4 ming2 guang1 gong1 。
- mao4 yin1 lü3 shi1 jiu4 shui4 di4 ， qin1 bin1 wei4 guo4 zhi1 xiang4 qiong2 。
- fu4 wen2 chuan2 hu1 gong1 you4 zhi4 ， huang2 jin1 luo4 ma3 sheng1 long2 long2 。
- zi3 pao2 bao3 dai4 zhao4 wu1 shi4 ， yin3 shui3 chuo4 ming2 dang1 qing1 feng1 。
- yao1 yi3 xin1 shi1 chu1 gu3 lü4 ， shuang1 ran2 lü3 han4 yao2 han2 song1 。
- yin1 jie1 jin4 dai4 gui4 mo4 bi3 ， guan1 wei2 si1 kong1 reng2 shi4 zhong1 。
- jin1 cheng2 zhong3 qiu1 yi3 ji4 mo4 ， wen2 zi4 qi3 de2 liu2 wu2 qiong2 。
- yi3 ci3 yi4 bi3 ke3 wu4 kui4 ， fu2 rong2 you3 ruo4 song4 yu3 hong2 。
- xu1 yu2 duan4 mie4 bu2 fu4 jian4 ， wei2 you3 ming2 yue4 chang2 dang1 kong1 。
- kuang4 wo3 xue2 bu4 wei2 mai3 lu4 ， zhi2 yu4 dao4 si3 pan1 ke1 xiong2 。
- yi2 fan4 zu2 yi3 bao3 wo3 fu4 ， yi4 yi1 zu2 yi3 shi4 wo3 gong1 。
- lao3 sui1 de2 zhi2 bu4 zu2 xian3 ， yuan4 yu3 gong1 qu4 huan1 le4 tong2 。
- huan1 le4 tong2 ， zhi4 yuan2 tian2 ， ying3 shui3 dong1 。

## 注释

## 译文

## 赏析
