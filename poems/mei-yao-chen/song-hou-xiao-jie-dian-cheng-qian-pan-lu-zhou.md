---
id: mei-yao-chen-song-hou-xiao-jie-dian-cheng-qian-pan-lu-zhou
title: 送侯孝傑殿丞簽判潞州
titlePinyin: song4 hou2 xiao4 jie2 dian4 cheng2 qian1 pan4 lu4 zhou1
titleSlug: song-hou-xiao-jie-dian-cheng-qian-pan-lu-zhou
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 同在洛陽時，交游盡豪傑。
- 倏忽三十年，浮沈漸磨滅。
- 惟餘一二人，或位冠夔禼。
- 我今存若亡，似竹空有節。
- 人皆欲吹置，老硬不可截。
- 君自緱山來，別我不畏熱。
- 言作潞從事，家貧祿仕切。
- 六月上太行，辛勤非計拙。
- 天當氣候凉，清風自騷屑。
- 雖云數日勞，斗與炎蒸絕。
- 君本公王孫，才行實修潔。
- 鏘鏘發英聲，瑩瑩如佩玦。
- 是爲君子器，終見不渝涅。
- 相逢未易期，夢寐歸鼓枻。

## 拼音

- tong2 zai4 luo4 yang2 shi2 ， jiao1 you2 jin4 hao2 jie2 。
- shu1 hu1 san1 shi2 nian2 ， fu2 shen3 jian4 mo2 mie4 。
- wei2 yu2 yi1 er4 ren2 ， huo4 wei4 guan1 kui2 xie4 。
- wo3 jin1 cun2 ruo4 wang2 ， si4 zhu2 kong1 you3 jie2 。
- ren2 jie1 yu4 chui1 zhi4 ， lao3 ying4 bu4 ke3 jie2 。
- jun1 zi4 gou1 shan1 lai2 ， bie2 wo3 bu2 wei4 re4 。
- yan2 zuo4 lu4 cong2 shi4 ， jia1 pin2 lu4 shi4 qie4 。
- liu4 yue4 shang4 tai4 hang2 ， xin1 qin2 fei1 ji4 zhuo1 。
- tian1 dang1 qi4 hou4 liang2 ， qing1 feng1 zi4 sao1 xie4 。
- sui1 yun2 shu4 ri4 lao2 ， dou4 yu3 yan2 zheng1 jue2 。
- jun1 ben3 gong1 wang2 sun1 ， cai2 xing2 shi2 xiu1 jie2 。
- qiang1 qiang1 fa1 ying1 sheng1 ， ying2 ying2 ru2 pei4 jue2 。
- shi4 wei2 jun1 zi3 qi4 ， zhong1 jian4 bu4 yu2 nie4 。
- xiang1 feng2 wei4 yi4 qi1 ， meng4 mei4 gui1 gu3 yi4 。

## 注释

## 译文

## 赏析
