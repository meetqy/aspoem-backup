---
id: mei-yao-chen-biao-chen-zhai-zhong-yue-hua-er-yin
title: 表臣齋中閱畫而飲
titlePinyin: biao3 chen2 zhai1 zhong1 yue4 hua4 er2 yin3
titleSlug: biao-chen-zhai-zhong-yue-hua-er-yin
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 嘗觀韓幹馬，人物亦如生。
- 君收四病骨，無肉只崢嶸。
- 二匹癢磨樹，二匹縱其情。
- 意思若不任，千里未可行。
- 古絹蠹已盡，彩色無精明。
- 歎惜傳至此，幾人金帛輕。
- 隋時有名筆，獨寫嚴君平。
- 猶持杖頭錢，罷肆心莫營。
- 魁然中貴人，坐榻不知名。
- 畫中有畫屏，山石侔天成。
- 今時長沙叟，獼猴檞林橫。
- 疏毛與設色，前代何角爭。
- 餘存品雖高，我未易敢評。
- 主人愈好事，緘笥酒壺傾。

## 拼音

- chang2 guan1 han2 gan4 ma3 ， ren2 wu4 yi4 ru2 sheng1 。
- jun1 shou1 si4 bing4 gu3 ， wu2 rou4 zhi1 zheng1 rong2 。
- er4 pi3 yang3 mo2 shu4 ， er4 pi3 zong4 qi2 qing2 。
- yi4 si0 ruo4 bu2 ren4 ， qian1 li3 wei4 ke3 xing2 。
- gu3 juan4 du4 yi3 jin4 ， cai3 se4 wu2 jing1 ming2 。
- tan4 xi1 chuan2 zhi4 ci3 ， ji1 ren2 jin1 bo2 qing1 。
- sui2 shi2 you3 ming2 bi3 ， du2 xie3 yan2 jun1 ping2 。
- you2 chi2 zhang4 tou2 qian2 ， ba4 si4 xin1 mo4 ying2 。
- kui2 ran2 zhong1 gui4 ren2 ， zuo4 ta4 bu4 zhi1 ming2 。
- hua4 zhong1 you3 hua4 ping2 ， shan1 shi2 mou2 tian1 cheng2 。
- jin1 shi2 chang2 sha1 sou3 ， mi2 hou2 jie3 lin2 heng2 。
- shu1 mao2 yu3 she4 se4 ， qian2 dai4 he2 jiao3 zheng1 。
- yu2 cun2 pin3 sui1 gao1 ， wo3 wei4 yi4 gan3 ping2 。
- zhu3 ren2 yu4 hao3 shi4 ， jian1 si4 jiu3 hu2 qing1 。

## 注释

## 译文

## 赏析
