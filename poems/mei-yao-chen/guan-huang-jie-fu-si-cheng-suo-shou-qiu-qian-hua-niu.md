---
id: mei-yao-chen-guan-huang-jie-fu-si-cheng-suo-shou-qiu-qian-hua-niu
title: 觀黄介夫寺丞所收丘潛畫牛
titlePinyin: guan1 huang2 jie4 fu1 si4 cheng2 suo3 shou1 qiu1 qian2 hua4 niu2
titleSlug: guan-huang-jie-fu-si-cheng-suo-shou-qiu-qian-hua-niu
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 丘畫吳牛希戴嵩，吳牛角偃彎如弓。
- 老牯望㹀犢望母，母下平坡離牧童。
- 牧童吹笛坡頭坐，古樹蕭騷葉戰風。
- 黄君買畫都城中，不惜滿貫穿青銅。
- 賣從誰家不肖子，傳自幾世賢卿翁。
- 今時貴人所尚同，競借觀玩題紙窮。
- 紙窮磊落見墨妙，東府西樞三四公。
- 應識古人丹青蹟，又辨古人於物通。
- 一毛一尾不取次，豈以後代爲盲聾。
- 願推此意佐國論，況乃聖德同堯聰。

## 拼音

- qiu1 hua4 wu2 niu2 xi1 dai4 song1 ， wu2 niu2 jiao3 yan3 wan1 ru2 gong1 。
- lao3 gu3 wang4 㹀 du2 wang4 mu3 ， mu3 xia4 ping2 po1 li2 mu4 tong2 。
- mu4 tong2 chui1 di2 po1 tou2 zuo4 ， gu3 shu4 xiao1 sao1 ye4 zhan4 feng1 。
- huang2 jun1 mai3 hua4 du1 cheng2 zhong1 ， bu4 xi1 man3 guan4 chuan1 qing1 tong2 。
- mai4 cong2 shui2 jia1 bu2 xiao4 zi3 ， chuan2 zi4 ji1 shi4 xian2 qing1 weng1 。
- jin1 shi2 gui4 ren2 suo3 shang4 tong2 ， jing4 jie4 guan1 wan2 ti2 zhi3 qiong2 。
- zhi3 qiong2 lei3 luo4 jian4 mo4 miao4 ， dong1 fu3 xi1 shu1 san1 si4 gong1 。
- ying1 shi2 gu3 ren2 dan1 qing1 ji4 ， you4 bian4 gu3 ren2 wu1 wu4 tong1 。
- yi4 mao2 yi4 wei3 bu4 qu3 ci4 ， qi3 yi3 hou4 dai4 wei2 mang2 long2 。
- yuan4 tui1 ci3 yi4 zuo3 guo2 lun4 ， kuang4 nai3 sheng4 de2 tong2 yao2 cong1 。

## 注释

## 译文

## 赏析
