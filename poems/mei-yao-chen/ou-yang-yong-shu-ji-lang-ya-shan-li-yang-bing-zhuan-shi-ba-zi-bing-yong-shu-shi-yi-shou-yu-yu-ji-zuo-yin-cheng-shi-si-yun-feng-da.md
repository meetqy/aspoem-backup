---
id: mei-yao-chen-ou-yang-yong-shu-ji-lang-ya-shan-li-yang-bing-zhuan-shi-ba-zi-bing-yong-shu-shi-yi-shou-yu-yu-ji-zuo-yin-cheng-shi-si-yun-feng-da
title: 歐陽永叔寄琅琊山李陽冰篆十八字并永叔詩一首欲予繼作因成十四韻奉答
titlePinyin: ou1 yang2 yong3 shu1 ji4 lang2 ya2 shan1 li3 yang2 bing1 zhuan4 shi2 ba1 zi4 bing4 yong3 shu1 shi1 yi4 shou3 yu4 yu3 ji4 zuo4 yin1 cheng2 shi2 si4 yun4 feng4 da2
titleSlug: ou-yang-yong-shu-ji-lang-ya-shan-li-yang-bing-zhuan-shi-ba-zi-bing-yong-shu-shi-yi-shou-yu-yu-ji-zuo-yin-cheng-shi-si-yun-feng-da
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我坐許昌塵土中，山翠泉聲違眼耳。
- 公雖被謫守滁陽，日少郡事窮山水。
- 東南有風西北來，忽得書詩連數紙。
- 并寄陽冰古篆字，字形矯矯龍蛇起。
- 其文乃只題姓名，大曆六年春氣尾。
- 報云此篆無人知，野僧好事爲公指。
- 公留巖下久徘徊，公剔莓苔汲泉洗。
- 點畫雖然未苦訛，霜侵風剝多皴理。
- 公疑鳥迹踏蒼崖，山祇愛惜將有以。
- 雲藏至今不近俗，月伴古源清且泚。
- 此石公知石不知，公與前人定知己。
- 墨模幾幅許傳玩，譬於玦玉終可喜。
- 況復爲詩刻其下，句奇字峻驚山鬼。
- 何當少得從公游，爲公揮筆寧非美。

## 拼音

- wo3 zuo4 xu1 chang1 chen2 tu3 zhong1 ， shan1 cui4 quan2 sheng1 wei2 yan3 er3 。
- gong1 sui1 bei4 zhe2 shou3 chu2 yang2 ， ri4 shao3 jun4 shi4 qiong2 shan1 shui3 。
- dong1 nan2 you3 feng1 xi1 bei3 lai2 ， hu1 de2 shu1 shi1 lian2 shu4 zhi3 。
- bing4 ji4 yang2 bing1 gu3 zhuan4 zi4 ， zi4 xing2 jiao3 jiao3 long2 she2 qi3 。
- qi2 wen2 nai3 zhi1 ti2 xing4 ming2 ， da4 li4 liu4 nian2 chun1 qi4 wei3 。
- bao4 yun2 ci3 zhuan4 wu2 ren2 zhi1 ， ye3 seng1 hao3 shi4 wei2 gong1 zhi3 。
- gong1 liu2 yan2 xia4 jiu3 pai2 huai2 ， gong1 ti1 mei2 tai2 ji2 quan2 xi3 。
- dian3 hua4 sui1 ran2 wei4 ku3 e2 ， shuang1 qin1 feng1 bao1 duo1 cun1 li3 。
- gong1 yi2 niao3 ji4 ta4 cang1 ya2 ， shan1 qi2 ai4 xi1 jiang1 you3 yi3 。
- yun2 cang2 zhi4 jin1 bu2 jin4 su2 ， yue4 ban4 gu3 yuan2 qing1 qie3 ci3 。
- ci3 shi2 gong1 zhi1 shi2 bu4 zhi1 ， gong1 yu3 qian2 ren2 ding4 zhi1 ji3 。
- mo4 mo2 ji1 fu2 xu1 chuan2 wan2 ， pi4 wu1 jue2 yu4 zhong1 ke3 xi3 。
- kuang4 fu4 wei2 shi1 ke4 qi2 xia4 ， ju4 qi2 zi4 jun4 jing1 shan1 gui3 。
- he2 dang1 shao3 de2 cong2 gong1 you2 ， wei2 gong1 hui1 bi3 ning2 fei1 mei3 。

## 注释

## 译文

## 赏析
