---
id: mei-yao-chen-da-feng
title: 大風
titlePinyin: da4 feng1
titleSlug: da-feng
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 夜風晝不止，天理何可常。
- 正當春木榮，擺磨枝葉傷。
- 東皇務長養，乃值此物狂。
- 曷不訴於帝，斥之出遠方。
- 風伯有罪五，孰肯進皂囊。
- 往時歲苦旱，救熱雨欲滂。
- 吹之不使下，雲雷遂深藏。
- 復摇江海波，白日沈舟航。
- 又卷關塞沙，千里填河隍。
- 拔木與退鷁，書傳言已詳。
- 今者天柔和，煦煦皆敷芳。
- 獨爾何不仁，嚎怒事雄强。
- 既其背天時，誅殛固所當。
- 鳶鳴兼虎嘯，助惡黨亦昌。

## 拼音

- ye4 feng1 zhou4 bu4 zhi3 ， tian1 li3 he2 ke3 chang2 。
- zheng4 dang1 chun1 mu4 rong2 ， bai3 mo2 zhi1 ye4 shang1 。
- dong1 huang2 wu4 chang2 yang3 ， nai3 zhi2 ci3 wu4 kuang2 。
- he2 bu2 su4 wu1 di4 ， chi4 zhi1 chu1 yuan3 fang1 。
- feng1 bo2 you3 zui4 wu3 ， shu2 ken3 jin4 zao4 nang2 。
- wang3 shi2 sui4 ku3 han4 ， jiu4 re4 yu3 yu4 pang1 。
- chui1 zhi1 bu4 shi3 xia4 ， yun2 lei2 sui4 shen1 cang2 。
- fu4 yao2 jiang1 hai3 bo1 ， bai2 ri4 shen3 zhou1 hang2 。
- you4 juan4 guan1 sai1 sha1 ， qian1 li3 tian2 he2 huang2 。
- ba2 mu4 yu3 tui4 yi4 ， shu1 chuan2 yan2 yi3 xiang2 。
- jin1 zhe3 tian1 rou2 he2 ， xu4 xu4 jie1 fu1 fang1 。
- du2 er3 he2 bu4 ren2 ， hao2 nu4 shi4 xiong2 qiang2 。
- ji4 qi2 bei4 tian1 shi2 ， zhu1 ji2 gu4 suo3 dang1 。
- yuan1 ming2 jian1 hu3 xiao4 ， zhu4 e4 dang3 yi4 chang1 。

## 注释

## 译文

## 赏析
