---
id: mei-yao-chen-song-liu-lang-zhong-zhi-guang-de-jun
title: 送劉郎中知廣德軍
titlePinyin: song4 liu2 lang2 zhong1 zhi1 guang3 de2 jun1
titleSlug: song-liu-lang-zhong-zhi-guang-de-jun
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 昔在少年時，辛勤事諸父。
- 諸父爲桃州，物宜皆可數。
- 事君勤職貢，采茗先穀雨。
- 劭農井田桑，科薅重鋤斧。
- 城西大靈祠，措意初似禹。
- 將通吳境河，身自同豕伍。
- 期婦來餉時，壇上必鳴鼓。
- 一爲烏所誤，愧恨去不覩。
- 至今存遺堤，五丈立堅土。
- 正如開轘轅，黄熊慙啟姥。
- 功利欲及民，血食宜簋簠。
- 祠後有高山，山頭多棟宇。
- 此實諸父爲，禾麻可就俯。
- 歲登有樂事，或亦作歌舞。
- 賦詩當清明，解禊思洛浦。
- 其言在黑石，往往被樂府。
- 于今三十年，追想漸成古。
- 公將乘朱輪，去問民疾苦。
- 治術自有具，薄言無所補。
- 缺將陳迹書，又且劇莽鹵。

## 拼音

- xi1 zai4 shao4 nian2 shi2 ， xin1 qin2 shi4 zhu1 fu4 。
- zhu1 fu4 wei2 tao2 zhou1 ， wu4 yi2 jie1 ke3 shu4 。
- shi4 jun1 qin2 zhi2 gong4 ， cai3 ming2 xian1 gu3 yu3 。
- shao4 nong2 jing3 tian2 sang1 ， ke1 hao1 zhong4 chu2 fu3 。
- cheng2 xi1 da4 ling2 ci2 ， cuo4 yi4 chu1 si4 yu3 。
- jiang1 tong1 wu2 jing4 he2 ， shen1 zi4 tong2 shi3 wu3 。
- qi1 fu4 lai2 xiang3 shi2 ， tan2 shang4 bi4 ming2 gu3 。
- yi4 wei2 wu1 suo3 wu4 ， kui4 hen4 qu4 bu4 du3 。
- zhi4 jin1 cun2 yi2 di1 ， wu3 zhang4 li4 jian1 tu3 。
- zheng4 ru2 kai1 huan4 yuan2 ， huang2 xiong2 can2 qi3 lao3 。
- gong1 li4 yu4 ji2 min2 ， xue4 shi2 yi2 gui3 fu3 。
- ci2 hou4 you3 gao1 shan1 ， shan1 tou2 duo1 dong4 yu3 。
- ci3 shi2 zhu1 fu4 wei2 ， he2 ma2 ke3 jiu4 fu3 。
- sui4 deng1 you3 le4 shi4 ， huo4 yi4 zuo4 ge1 wu3 。
- fu4 shi1 dang1 qing1 ming2 ， jie3 xi4 si1 luo4 pu3 。
- qi2 yan2 zai4 hei1 shi2 ， wang3 wang3 bei4 le4 fu3 。
- yu2 jin1 san1 shi2 nian2 ， zhui1 xiang3 jian4 cheng2 gu3 。
- gong1 jiang1 cheng2 zhu1 lun2 ， qu4 wen4 min2 ji2 ku3 。
- zhi4 shu4 zi4 you3 ju4 ， bo2 yan2 wu2 suo3 bu3 。
- que1 jiang1 chen2 ji4 shu1 ， you4 qie3 ju4 mang3 lu3 。

## 注释

## 译文

## 赏析
