---
id: mei-yao-chen-ci-yun-yong-shu-qi-yao-you-gan
title: 次韻永叔乞藥有感
titlePinyin: ci4 yun4 yong3 shu1 qi3 yao4 you3 gan3
titleSlug: ci-yun-yong-shu-qi-yao-you-gan
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 子厚論鍾乳，要若鵝翎筒。
- 安取啗棗栗，謂相出山東。
- 所産有所美，慎勿憑村僮。
- 公問我餌藥，石臼將使礱。
- 我餌乃藤根，得方非倉公。
- 曾聞李習之，其品今頗同。
- 此物俗爲賤，不入貴品中。
- 吾妻希孟光，自舂供梁鴻。
- 荏苒歲月久，顔丹聽益聰。
- 雖能氣血盛，不療貧病攻。
- 何如面黧黑，腰金明光宮。
- 亦莫如學釣，緡鉤懸香藭。
- 但知烟水樂，寧計身瘠豐。
- 我生無快意，豈異抱篤癃。
- 公乎忽我求，略辨雌與雄。
- 雄赤而雌白，由來不同功。
- 沙合固切似，朋好殊未窮。
- 長年苟不遇，笑殺渭上翁。

## 拼音

- zi3 hou4 lun4 zhong1 ru3 ， yao4 ruo4 e2 ling2 tong3 。
- an1 qu3 dan4 zao3 li4 ， wei4 xiang1 chu1 shan1 dong1 。
- suo3 chan3 you3 suo3 mei3 ， shen4 wu4 ping2 cun1 tong2 。
- gong1 wen4 wo3 er3 yao4 ， shi2 jiu4 jiang1 shi3 long2 。
- wo3 er3 nai3 teng2 gen1 ， de2 fang1 fei1 cang1 gong1 。
- ceng2 wen2 li3 xi2 zhi1 ， qi2 pin3 jin1 po1 tong2 。
- ci3 wu4 su2 wei2 jian4 ， bu2 ru4 gui4 pin3 zhong1 。
- wu2 qi1 xi1 meng4 guang1 ， zi4 chong1 gong4 liang2 hong2 。
- ren3 ran3 sui4 yue4 jiu3 ， yan2 dan1 ting1 yi4 cong1 。
- sui1 neng2 qi4 xue4 sheng4 ， bu4 liao2 pin2 bing4 gong1 。
- he2 ru2 mian4 li2 hei1 ， yao1 jin1 ming2 guang1 gong1 。
- yi4 mo4 ru2 xue2 diao4 ， min2 gou1 xuan2 xiang1 qiong2 。
- dan4 zhi1 yan1 shui3 le4 ， ning2 ji4 shen1 ji2 feng1 。
- wo3 sheng1 wu2 kuai4 yi4 ， qi3 yi4 bao4 du3 long2 。
- gong1 hu1 hu1 wo3 qiu2 ， lüe4 bian4 ci2 yu3 xiong2 。
- xiong2 chi4 er2 ci2 bai2 ， you2 lai2 bu4 tong2 gong1 。
- sha1 he2 gu4 qie4 si4 ， peng2 hao3 shu1 wei4 qiong2 。
- chang2 nian2 gou3 bu2 yu4 ， xiao4 sha1 wei4 shang4 weng1 。

## 注释

## 译文

## 赏析
