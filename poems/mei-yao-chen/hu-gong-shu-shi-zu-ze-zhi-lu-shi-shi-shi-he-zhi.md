---
id: mei-yao-chen-hu-gong-shu-shi-zu-ze-zhi-lu-shi-shi-shi-he-zhi
title: 胡公疎示祖擇之盧氏石詩和之
titlePinyin: hu2 gong1 shu1 shi4 zu3 ze2 zhi1 lu2 shi4 shi2 shi1 he2 zhi1
titleSlug: hu-gong-shu-shi-zu-ze-zhi-lu-shi-shi-shi-he-zhi
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 袁州太守蓬山客，來過盧家尋怪石。
- 盧家百物今已空，唯石難移留舊蹟。
- 埋沒尚存三四分，雨淋日炙如皴皵。
- 太守惻然呼健兒，荷鋤秉鍤爭來役。
- 健兒掘土不爲堅，旋旋剜沙見圭隙。
- 漸奇漸異人忘勞，更索更深知幾尺。
- 瘦峯削出嵩華骨，虛竅鑿破蛟螭額。
- 千指曳繩車四輪，擊鼓助力歸東陌。
- 東陌東頭湖水傍，黄泥洗盡何蒼碧。
- 故宅愈冷東湖喧，貴賤競觀無礙隔。
- 太守自憐堅直心，愛少憎多屢遭謫。
- 南至蒼梧及桂林，名山徧訪無窮僻。
- 所宜厭慣不入眼，向此歌吟尤愛惜。
- 我思永叔滁陽時，大誇古翠菱溪獲。
- 作詩遠寄予與蘇，高唱相隨無節拍。
- 今知賢人趣向同，玩好託情亡俗格。
- 建康從事胡公疎，一見詫君如李白。
- 雄才落筆瀉天河，綴韻孤清仍險窄。
- 入探虎穴誰爲難，辭通造化方能敵。
- 殿後吾雖膽力强，獨鞭疲馬終無益。

## 拼音

- yuan2 zhou1 tai4 shou3 peng2 shan1 ke4 ， lai2 guo4 lu2 jia1 xun2 guai4 shi2 。
- lu2 jia1 bai3 wu4 jin1 yi3 kong1 ， wei2 shi2 nan2 yi2 liu2 jiu4 ji4 。
- mai2 mei2 shang4 cun2 san1 si4 fen1 ， yu3 lin2 ri4 zhi4 ru2 cun1 que4 。
- tai4 shou3 ce4 ran2 hu1 jian4 er2 ， he2 chu2 bing3 cha1 zheng1 lai2 yi4 。
- jian4 er2 jue2 tu3 bu4 wei2 jian1 ， xuan2 xuan2 wan1 sha1 jian4 gui1 xi4 。
- jian4 qi2 jian4 yi4 ren2 wang4 lao2 ， geng4 suo3 geng4 shen1 zhi1 ji1 chi3 。
- shou4 feng1 xiao1 chu1 song1 hua2 gu3 ， xu1 qiao4 zao2 po4 jiao1 chi1 e2 。
- qian1 zhi3 ye4 sheng2 ju1 si4 lun2 ， ji1 gu3 zhu4 li4 gui1 dong1 mo4 。
- dong1 mo4 dong1 tou2 hu2 shui3 bang4 ， huang2 ni2 xi3 jin4 he2 cang1 bi4 。
- gu4 zhai2 yu4 leng3 dong1 hu2 xuan1 ， gui4 jian4 jing4 guan1 wu2 ai4 ge2 。
- tai4 shou3 zi4 lian2 jian1 zhi2 xin1 ， ai4 shao3 zeng1 duo1 lü3 zao1 zhe2 。
- nan2 zhi4 cang1 wu2 ji2 gui4 lin2 ， ming2 shan1 bian4 fang3 wu2 qiong2 pi4 。
- suo3 yi2 yan4 guan4 bu2 ru4 yan3 ， xiang4 ci3 ge1 yin2 you2 ai4 xi1 。
- wo3 si1 yong3 shu1 chu2 yang2 shi2 ， da4 kua1 gu3 cui4 ling2 xi1 huo4 。
- zuo4 shi1 yuan3 ji4 yu3 yu3 su1 ， gao1 chang4 xiang1 sui2 wu2 jie2 pai1 。
- jin1 zhi1 xian2 ren2 qu4 xiang4 tong2 ， wan2 hao3 tuo1 qing2 wang2 su2 ge2 。
- jian4 kang1 cong2 shi4 hu2 gong1 shu1 ， yi2 jian4 cha4 jun1 ru2 li3 bai2 。
- xiong2 cai2 luo4 bi3 xie4 tian1 he2 ， zhui4 yun4 gu1 qing1 reng2 xian3 zhai3 。
- ru4 tan4 hu3 xue2 shui2 wei2 nan2 ， ci2 tong1 zao4 hua4 fang1 neng2 di2 。
- dian4 hou4 wu2 sui1 dan3 li4 qiang2 ， du2 bian1 pi2 ma3 zhong1 wu2 yi4 。

## 注释

## 译文

## 赏析
