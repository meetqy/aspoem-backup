---
id: mei-yao-chen-zheng-yue-er-shi-si-ri-tong-jiang-lin-ji-han-chi-guo-guo-shi-shang-miao
title: 正月二十四日同江鄰幾韓持國過師商廟
titlePinyin: zheng1 yue4 er4 shi2 si4 ri4 tong2 jiang1 lin2 ji1 han2 chi2 guo2 guo4 shi1 shang1 miao4
titleSlug: zheng-yue-er-shi-si-ri-tong-jiang-lin-ji-han-chi-guo-guo-shi-shang-miao
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 大梁城西隅，競傳師商廟。
- 二墳在其傍，枯棘誰往弔。
- 予嘗發夢寐，事已驗曩少。
- 時逾二十春，偶過非素料。
- 江韓寔並駕，寂默苦同調。
- 下馬共羅拜，驚愚真可笑。
- 致恭古賢人，且異媚近要。
- 在昔魏公子，夷門尊隠燿。
- 終知養松筠，曾不類蒿藋。
- 我輩頗識公，虛名何所釣。

## 拼音

- da4 liang2 cheng2 xi1 yu2 ， jing4 chuan2 shi1 shang1 miao4 。
- er4 fen2 zai4 qi2 bang4 ， ku1 ji2 shui2 wang3 diao4 。
- yu3 chang2 fa1 meng4 mei4 ， shi4 yi3 yan4 nang3 shao3 。
- shi2 yu2 er4 shi2 chun1 ， ou3 guo4 fei1 su4 liao4 。
- jiang1 han2 shi2 bing4 jia4 ， ji4 mo4 ku3 tong2 diao4 。
- xia4 ma3 gong4 luo2 bai4 ， jing1 yu2 zhen1 ke3 xiao4 。
- zhi4 gong1 gu3 xian2 ren2 ， qie3 yi4 mei4 jin4 yao4 。
- zai4 xi1 wei4 gong1 zi3 ， yi2 men2 zun1 yin3 yao4 。
- zhong1 zhi1 yang3 song1 yun2 ， ceng2 bu2 lei4 hao1 diao4 。
- wo3 bei4 po1 shi2 gong1 ， xu1 ming2 he2 suo3 diao4 。

## 注释

## 译文

## 赏析
