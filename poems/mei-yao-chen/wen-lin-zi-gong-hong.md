---
id: mei-yao-chen-wen-lin-zi-gong-hong
title: 聞臨淄公薨
titlePinyin: wen2 lin2 zi1 gong1 hong1
titleSlug: wen-lin-zi-gong-hong
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 至和癸巳十二月兮，友人語我火犯房。
- 芒射鈎鈐而拂上相兮，禍非弼臣誰可當。
- 昨日聞太宰悟天道而畏忌兮，歸卧其第三拜章。
- 太宰既不得請而賜黄金百兩以爲壽兮，諫官御史猶擊强。
- 明年孟陬臨淄公薨兮，果然邦國橈棟梁。
- 豈無神醫善藥以起疾兮，固知稟命有短長。
- 公自十三歲而先帝兮，謂肖九齡宜相唐。
- 後由石渠鳳閣禁林以登樞兮，俄佩相印居廟堂。
- 出入藩輔留守兩都兮，其民詠歌盈康莊。
- 官爲喉舌勳爵一品兮，經筵講義尊蕭匡。
- 年逾順耳不爲夭兮，文字百卷存縑箱。
- 子孫侁侁同雁行，二女貴婿富與楊。
- 未知歸葬何土鄉，臨川松柏安可忘。
- 我爲故吏摧肝腸，洒淚作雨春悲凉。
- 精魄其歸於天乎，必爲星宿還高張。
- 骨肌其歸於土乎，必爲蕙芷不滅香。
- 墓碑墓銘誰能盡其美，我爲欲傳萬古須歐陽。

## 拼音

- zhi4 he2 gui3 si4 shi2 er4 yue4 xi1 ， you3 ren2 yu3 wo3 huo3 fan4 fang2 。
- mang2 she4 gou1 qian2 er2 fu2 shang4 xiang1 xi1 ， huo4 fei1 bi4 chen2 shui2 ke3 dang1 。
- zuo2 ri4 wen2 tai4 zai3 wu4 tian1 dao4 er2 wei4 ji4 xi1 ， gui1 wo4 qi2 di4 san1 bai4 zhang1 。
- tai4 zai3 ji4 bu4 de2 qing3 er2 ci4 huang2 jin1 bai3 liang3 yi3 wei2 shou4 xi1 ， jian4 guan1 yu4 shi3 you2 ji1 qiang2 。
- ming2 nian2 meng4 zou1 lin2 zi1 gong1 hong1 xi1 ， guo3 ran2 bang1 guo2 rao2 dong4 liang2 。
- qi3 wu2 shen2 yi1 shan4 yao4 yi3 qi3 ji2 xi1 ， gu4 zhi1 bing3 ming4 you3 duan3 chang2 。
- gong1 zi4 shi2 san1 sui4 er2 xian1 di4 xi1 ， wei4 xiao4 jiu3 ling2 yi2 xiang1 tang2 。
- hou4 you2 shi2 qu2 feng4 ge2 jin4 lin2 yi3 deng1 shu1 xi1 ， e2 pei4 xiang1 yin4 ju1 miao4 tang2 。
- chu1 ru4 fan1 fu3 liu2 shou3 liang3 dou1 xi1 ， qi2 min2 yong3 ge1 ying2 kang1 zhuang1 。
- guan1 wei2 hou2 she2 xun1 jue2 yi1 pin3 xi1 ， jing1 yan2 jiang3 yi4 zun1 xiao1 kuang1 。
- nian2 yu2 shun4 er3 bu4 wei2 yao1 xi1 ， wen2 zi4 bai3 juan4 cun2 jian1 xiang1 。
- zi3 sun1 shen1 shen1 tong2 yan4 hang2 ， er4 nü3 gui4 xu4 fu4 yu3 yang2 。
- wei4 zhi1 gui1 zang4 he2 tu3 xiang1 ， lin2 chuan1 song1 bai3 an1 ke3 wang4 。
- wo3 wei2 gu4 li4 cui1 gan1 chang2 ， sa3 lei4 zuo4 yu3 chun1 bei1 liang2 。
- jing1 po4 qi2 gui1 wu1 tian1 hu1 ， bi4 wei2 xing1 xiu4 huan2 gao1 zhang1 。
- gu3 ji1 qi2 gui1 wu1 tu3 hu1 ， bi4 wei2 hui4 zhi3 bu2 mie4 xiang1 。
- mu4 bei1 mu4 ming2 shui2 neng2 jin4 qi2 mei3 ， wo3 wei2 yu4 chuan2 wan4 gu3 xu1 ou1 yang2 。

## 注释

## 译文

## 赏析
