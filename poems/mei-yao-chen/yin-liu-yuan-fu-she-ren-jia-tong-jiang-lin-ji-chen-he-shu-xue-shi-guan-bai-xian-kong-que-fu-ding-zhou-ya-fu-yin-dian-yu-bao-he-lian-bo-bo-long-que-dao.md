---
id: mei-yao-chen-yin-liu-yuan-fu-she-ren-jia-tong-jiang-lin-ji-chen-he-shu-xue-shi-guan-bai-xian-kong-que-fu-ding-zhou-ya-fu-yin-dian-yu-bao-he-lian-bo-bo-long-que-dao
title: 飲劉原甫舍人家同江鄰幾陳和叔學士觀白鷴孔雀鳧鼎周亞夫印鈿玉寶赫連勃勃龍雀刀
titlePinyin: yin3 liu2 yuan2 fu3 she4 ren2 jia1 tong2 jiang1 lin2 ji1 chen2 he2 shu1 xue2 shi4 guan1 bai2 xian2 kong3 que4 fu2 ding3 zhou1 ya1 fu1 yin4 dian4 yu4 bao3 he4 lian2 bo2 bo2 long2 que4 dao1
titleSlug: yin-liu-yuan-fu-she-ren-jia-tong-jiang-lin-ji-chen-he-shu-xue-shi-guan-bai-xian-kong-que-fu-ding-zhou-ya-fu-yin-dian-yu-bao-he-lian-bo-bo-long-que-dao
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 主人鳳皇池，二客天祿閣。
- 共來東軒飲，高輪雜談謔。
- 南籠養白鷴，北籠養孔雀。
- 素質水紋纖，翠毛金縷薄。
- 大誇鳬柄鼎，不比龍頭杓。
- 玉印傳條侯，字辯亞與惡。
- 鈿劍刻辟邪，符寶殊制作。
- 末觀赫連刀，龍雀鑄鐶鍔。
- 每出一物玩，必勸衆賓酌。
- 又令三雲髻，行酒何綽約。
- 固非世俗驩，自得閱古樂。
- 聖賢泯泯去，安有不死藥。
- 竟知不免此，烏用强檢縛。
- 開目即是今，轉目已成昨。
- 歸時見月上，酒醒見月落。
- 怳然如夢寐，前語誠不錯。

## 拼音

- zhu3 ren2 feng4 huang2 chi2 ， er4 ke4 tian1 lu4 ge2 。
- gong4 lai2 dong1 xuan1 yin3 ， gao1 lun2 za2 tan2 xue4 。
- nan2 long2 yang3 bai2 xian2 ， bei3 long2 yang3 kong3 que4 。
- su4 zhi4 shui3 wen2 xian1 ， cui4 mao2 jin1 lü3 bao2 。
- da4 kua1 fu2 bing3 ding3 ， bu4 bi3 long2 tou2 shao2 。
- yu4 yin4 chuan2 tiao2 hou2 ， zi4 bian4 ya1 yu3 e4 。
- dian4 jian4 ke4 bi4 xie2 ， fu2 bao3 shu1 zhi4 zuo4 。
- mo4 guan1 he4 lian2 dao1 ， long2 que4 zhu4 huan2 e4 。
- mei3 chu1 yi2 wu4 wan2 ， bi4 quan4 zhong4 bin1 zhuo2 。
- you4 ling4 san1 yun2 ji4 ， xing2 jiu3 he2 chuo4 yue1 。
- gu4 fei1 shi4 su2 huan1 ， zi4 de2 yue4 gu3 le4 。
- sheng4 xian2 min3 min3 qu4 ， an1 you3 bu4 si3 yao4 。
- jing4 zhi1 bu4 mian3 ci3 ， wu1 yong4 qiang2 jian3 fu4 。
- kai1 mu4 ji2 shi4 jin1 ， zhuan3 mu4 yi3 cheng2 zuo2 。
- gui1 shi2 jian4 yue4 shang4 ， jiu3 xing3 jian4 yue4 luo4 。
- huang3 ran2 ru2 meng4 mei4 ， qian2 yu3 cheng2 bu2 cuo4 。

## 注释

## 译文

## 赏析
