---
id: mei-yao-chen-yi-yun-he-song-zhong-dao-jian-ji
title: 依韻和宋中道見寄
titlePinyin: yi1 yun4 he2 song4 zhong1 dao4 jian4 ji4
titleSlug: yi-yun-he-song-zhong-dao-jian-ji
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 歲在涒灘初別子，子適廣平裨郡理。
- 廉頗臺傾有遺址，今逢四方弓久弛。
- 時不用兵皆樂鄉，念我貧居天子庠。
- 抱經臨案空循行，貌垢不洗顔蒼蒼。
- 得時少壯相揄揚，獨行無侶心浶浪。
- 腸如轆轤轉井床，內饑外寒膚粟芒。
- 若此煎炒何心腸。
- 王都浩浩多球琅，懷珉安可爭焜煌。
- 舊朋升騰皆俊良，歿不發語生括囊。
- 巍巍堯舜開明堂，大調金石來鳳皇。
- 鴛鴦戟翼方在梁，福祿其宜無不臧。
- 已甘老死填溝隍，殭尸闔棺猶目張。
- 仲尼生世尚徨徨，豈能强聒爭蹌蹌。
- 未由見子舉以觴，北望大河衣袂攘。
- 牽牛橫漢不服箱，欲往乘車無可當。
- 天駟有星名曰房，又欲乘馬行幽荒。
- 牛雖蹄瑩馬眼光，既不我駕路阻長。
- 我懷炳炳何日忘，半夜攬琴彈履霜。
- 寫意緘辭無雁將，低雲作雪正蒼茫。

## 拼音

- sui4 zai4 tun1 tan1 chu1 bie2 zi3 ， zi3 shi4 guang3 ping2 bi4 jun4 li3 。
- lian2 po1 tai2 qing1 you3 yi2 zhi3 ， jin1 feng2 si4 fang1 gong1 jiu3 chi2 。
- shi2 bu2 yong4 bing1 jie1 le4 xiang1 ， nian4 wo3 pin2 ju1 tian1 zi3 xiang2 。
- bao4 jing1 lin2 an4 kong1 xun2 xing2 ， mao4 gou4 bu4 xi3 yan2 cang1 cang1 。
- de2 shi2 shao3 zhuang4 xiang1 yu2 yang2 ， du2 xing2 wu2 lü3 xin1 lao2 lang4 。
- chang2 ru2 lu4 lu2 zhuan3 jing3 chuang2 ， nei4 ji1 wai4 han2 fu1 su4 mang2 。
- ruo4 ci3 jian1 chao3 he2 xin1 chang2 。
- wang2 du1 hao4 hao4 duo1 qiu2 lang2 ， huai2 min2 an1 ke3 zheng1 kun1 huang2 。
- jiu4 peng2 sheng1 teng2 jie1 jun4 liang2 ， mo4 bu4 fa1 yu3 sheng1 kuo4 nang2 。
- wei1 wei1 yao2 shun4 kai1 ming2 tang2 ， da4 diao4 jin1 shi2 lai2 feng4 huang2 。
- yuan1 yang1 ji3 yi4 fang1 zai4 liang2 ， fu2 lu4 qi2 yi2 wu2 bu4 zang1 。
- yi3 gan1 lao3 si3 tian2 gou1 huang2 ， jiang1 shi1 he2 guan1 you2 mu4 zhang1 。
- zhong4 ni2 sheng1 shi4 shang4 huang2 huang2 ， qi3 neng2 qiang2 guo1 zheng1 qiang1 qiang1 。
- wei4 you2 jian4 zi3 ju3 yi3 shang1 ， bei3 wang4 da4 he2 yi1 mei4 rang3 。
- qian1 niu2 heng2 han4 bu4 fu2 xiang1 ， yu4 wang3 cheng2 ju1 wu2 ke3 dang1 。
- tian1 si4 you3 xing1 ming2 yue1 fang2 ， you4 yu4 cheng2 ma3 xing2 you1 huang1 。
- niu2 sui1 ti2 ying2 ma3 yan3 guang1 ， ji4 bu4 wo3 jia4 lu4 zu3 chang2 。
- wo3 huai2 bing3 bing3 he2 ri4 wang4 ， ban4 ye4 lan3 qin2 dan4 lü3 shuang1 。
- xie3 yi4 jian1 ci2 wu2 yan4 jiang1 ， di1 yun2 zuo4 xue3 zheng4 cang1 mang2 。

## 注释

## 译文

## 赏析
