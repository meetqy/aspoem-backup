---
id: mei-yao-chen-ru-fen-pin-nu
title: 汝墳貧女
titlePinyin: ru3 fen2 pin2 nü3
titleSlug: ru-fen-pin-nu
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 汝墳貧家女，行哭音悽愴。
- 自言有老父，孤獨無丁壯。
- 郡吏來何暴，縣官不敢抗。
- 督遣勿稽留，龍鍾去携仗。
- 勤勤囑四鄰，幸願相依傍。
- 適聞閭里歸，問訊疑猶强。
- 果然寒雨中，僵死壤河上。
- 弱質無以託，橫尸無以葬。
- 生女不如男，雖存何所當。
- 拊膺呼蒼天，生死將奈向。

## 拼音

- ru3 fen2 pin2 jia1 nü3 ， xing2 ku1 yin1 qi1 chuang4 。
- zi4 yan2 you3 lao3 fu4 ， gu1 du2 wu2 ding1 zhuang4 。
- jun4 li4 lai2 he2 bao4 ， xian4 guan1 bu4 gan3 kang4 。
- du1 qian3 wu4 ji1 liu2 ， long2 zhong1 qu4 xie2 zhang4 。
- qin2 qin2 zhu3 si4 lin2 ， xing4 yuan4 xiang1 yi1 bang4 。
- shi4 wen2 lü2 li3 gui1 ， wen4 xun4 yi2 you2 qiang2 。
- guo3 ran2 han2 yu3 zhong1 ， jiang1 si3 rang3 he2 shang4 。
- ruo4 zhi4 wu2 yi3 tuo1 ， heng2 shi1 wu2 yi3 zang4 。
- sheng1 nü3 bu4 ru2 nan2 ， sui1 cun2 he2 suo3 dang1 。
- fu3 ying1 hu1 cang1 tian1 ， sheng1 si3 jiang1 nai4 xiang4 。

## 注释

## 译文

## 赏析
