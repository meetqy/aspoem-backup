---
id: mei-yao-chen-ning-ling-zu-feng-yu-ji-dou-xia-qin-jiu
title: 寧陵阻風雨寄都下親舊
titlePinyin: ning2 ling2 zu3 feng1 yu3 ji4 dou1 xia4 qin1 jiu4
titleSlug: ning-ling-zu-feng-yu-ji-dou-xia-qin-jiu
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 晝夜風不止，寒樹嚎未休。
- 人言雨殺風，雨急風未柔。
- 獨扶慈母喪，淚與河水流。
- 河水有冬竭，淚泉長在眸。
- 予生五十二，再解官居憂。
- 昨者母疾亟，骨肉相聚愁。
- 橐中無一錢，緩急何可求。
- 母當臨終時，囑我貧莫羞。
- 隨宜具棺斂，厚貸壓人頭。
- 死事定無益，生償且無由。
- 泣涕聽母言，心腸如剜鉤。
- 小子雖不令，長養恩曷酬。
- 旦夕期速平，後事勿預謀。
- 願母强藥食，更延百千秋。
- 固云莫望我，我魂已飛遊。
- 語畢忽奄逝，撫膺呼裂喉。
- 未能一物備，迷亂將安投。
- 艱窘見風義，乃有令朋儔。
- 致賻或錢帛，最力李與劉。
- 禁省及石渠，奠助日不周。
- 裴楊乞銘蓋，文篆古復遒。
- 潭饒兩大艦，朝索暮泛浮。
- 哀憐荷君子，才德慙未脩。
- 三日違大梁，兩宿此遲留。
- 聊書同些挽，試託楚人謳。

## 拼音

- zhou4 ye4 feng1 bu4 zhi3 ， han2 shu4 hao2 wei4 xiu1 。
- ren2 yan2 yu3 sha1 feng1 ， yu3 ji2 feng1 wei4 rou2 。
- du2 fu2 ci2 mu3 sang1 ， lei4 yu3 he2 shui3 liu2 。
- he2 shui3 you3 dong1 jie2 ， lei4 quan2 chang2 zai4 mou2 。
- yu3 sheng1 wu3 shi2 er4 ， zai4 jie3 guan1 ju1 you1 。
- zuo2 zhe3 mu3 ji2 ji2 ， gu3 rou4 xiang1 ju4 chou2 。
- tuo2 zhong1 wu2 yi4 qian2 ， huan3 ji2 he2 ke3 qiu2 。
- mu3 dang1 lin2 zhong1 shi2 ， zhu3 wo3 pin2 mo4 xiu1 。
- sui2 yi2 ju4 guan1 lian3 ， hou4 dai4 ya1 ren2 tou2 。
- si3 shi4 ding4 wu2 yi4 ， sheng1 chang2 qie3 wu2 you2 。
- qi4 ti4 ting1 mu3 yan2 ， xin1 chang2 ru2 wan1 gou1 。
- xiao3 zi0 sui1 bu2 ling4 ， chang2 yang3 en1 he2 chou2 。
- dan4 xi1 qi1 su4 ping2 ， hou4 shi4 wu4 yu4 mou2 。
- yuan4 mu3 qiang2 yao4 shi2 ， geng4 yan2 bai3 qian1 qiu1 。
- gu4 yun2 mo4 wang4 wo3 ， wo3 hun2 yi3 fei1 you2 。
- yu3 bi4 hu1 yan3 shi4 ， fu3 ying1 hu1 lie4 hou2 。
- wei4 neng2 yi2 wu4 bei4 ， mi2 luan4 jiang1 an1 tou2 。
- jian1 jiong3 jian4 feng1 yi4 ， nai3 you3 ling4 peng2 chou2 。
- zhi4 fu4 huo4 qian2 bo2 ， zui4 li4 li3 yu3 liu2 。
- jin4 sheng3 ji2 shi2 qu2 ， dian4 zhu4 ri4 bu4 zhou1 。
- pei2 yang2 qi3 ming2 gai4 ， wen2 zhuan4 gu3 fu4 qiu2 。
- tan2 rao2 liang3 da4 jian4 ， chao2 suo3 mu4 fan4 fu2 。
- ai1 lian2 he2 jun1 zi3 ， cai2 de2 can2 wei4 xiu1 。
- san1 ri4 wei2 da4 liang2 ， liang3 su4 ci3 chi2 liu2 。
- liao2 shu1 tong2 xie1 wan3 ， shi4 tuo1 chu3 ren2 ou1 。

## 注释

## 译文

## 赏析
