---
id: mei-yao-chen-fu-diao-jing-chun-zhao-zuo-jiang-jin-jiu-cheng-tong-hui
title: 赴刁景純招作將進酒呈同會
titlePinyin: fu4 diao1 jing3 chun2 zhao1 zuo4 jiang1 jin4 jiu3 cheng2 tong2 hui4
titleSlug: fu-diao-jing-chun-zhao-zuo-jiang-jin-jiu-cheng-tong-hui
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 日光如鎔金，湧上滄海流。
- 一朝復一朝，鑄出萬古愁。
- 大鑪石破碎，世事安得休。
- 明月只照夜，時時如屈鉤。
- 常娥與玉兔，擣藥何所瘳。
- 大患不自治，更被蝦蟆偷。
- 我思天地間，二物最取尤。
- 措置尚若此，細故曷用憂。
- 著書欲傳道，未必如孔丘。
- 當時及後代，見薄彼耽周。
- 功名信難立，德行徒自脩。
- 勞勞於我生，蔕挂同贅疣。
- 不如聽鄰笛，就其舉盃甌。
- 笛不煩教養，酒不煩取求。
- 從今醉至春，從夏醉至秋。
- 勿禁雞㹠魚，間薦鶉雁鳩。
- 况多南方物，鹹腥美咽喉。
- 計較無以過，試共阮籍謀。

## 拼音

- ri4 guang1 ru2 rong2 jin1 ， yong3 shang4 cang1 hai3 liu2 。
- yi4 zhao1 fu4 yi4 zhao1 ， zhu4 chu1 wan4 gu3 chou2 。
- da4 lu2 shi2 po4 sui4 ， shi4 shi4 an1 de2 xiu1 。
- ming2 yue4 zhi1 zhao4 ye4 ， shi2 shi2 ru2 qu1 gou1 。
- chang2 e2 yu3 yu4 tu4 ， dao3 yao4 he2 suo3 chou1 。
- da4 huan4 bu2 zi4 zhi4 ， geng4 bei4 xia1 ma0 tou1 。
- wo3 si1 tian1 di4 jian4 ， er4 wu4 zui4 qu3 you2 。
- cuo4 zhi4 shang4 ruo4 ci3 ， xi4 gu4 he2 yong4 you1 。
- zhu4 shu1 yu4 chuan2 dao4 ， wei4 bi4 ru2 kong3 qiu1 。
- dang1 shi2 ji2 hou4 dai4 ， jian4 bao2 bi3 dan1 zhou1 。
- gong1 ming2 xin4 nan2 li4 ， de2 xing2 tu2 zi4 xiu1 。
- lao2 lao2 wu1 wo3 sheng1 ， di4 gua4 tong2 zhui4 you2 。
- bu4 ru2 ting1 lin2 di2 ， jiu4 qi2 ju3 bei1 ou1 。
- di2 bu4 fan2 jiao4 yang3 ， jiu3 bu4 fan2 qu3 qiu2 。
- cong2 jin1 zui4 zhi4 chun1 ， cong2 xia4 zui4 zhi4 qiu1 。
- wu4 jin4 ji1 㹠 yu2 ， jian4 jian4 chun2 yan4 jiu1 。
- kuang4 duo1 nan2 fang1 wu4 ， xian2 xing1 mei3 yan1 hou2 。
- ji4 jiao4 wu2 yi3 guo4 ， shi4 gong4 ruan3 ji2 mou2 。

## 注释

## 译文

## 赏析
