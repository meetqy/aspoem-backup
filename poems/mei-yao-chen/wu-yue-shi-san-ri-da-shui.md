---
id: mei-yao-chen-wu-yue-shi-san-ri-da-shui
title: 五月十三日大水
titlePinyin: wu3 yue4 shi2 san1 ri4 da4 shui3
titleSlug: wu-yue-shi-san-ri-da-shui
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 誰知山中水，忽向舍外流。
- 誰知門前路，已通溪中舟。
- 窮蛇上竹枝，聚蚓登階陬。
- 我家地勢高，四顧如湖滮。
- 浮萍穿籬眼，斷葑過屋頭。
- 官吏救市橋，停車當市樓。
- 應念此中居，望不辯馬牛。
- 危湍瀉天河，漫漫無汀洲。
- 羣蛙正得時，日夜鳴不休。
- 戢戢後池魚，隨波去難留。
- 揚鬐雖自在，江上多網鉤。
- 紛紜閭里兒，踴躍競學泅。
- 吾慕孔宣父，有意乘桴浮。

## 拼音

- shui2 zhi1 shan1 zhong1 shui3 ， hu1 xiang4 she4 wai4 liu2 。
- shui2 zhi1 men2 qian2 lu4 ， yi3 tong1 xi1 zhong1 zhou1 。
- qiong2 she2 shang4 zhu2 zhi1 ， ju4 yin3 deng1 jie1 zou1 。
- wo3 jia1 di4 shi4 gao1 ， si4 gu4 ru2 hu2 biao1 。
- fu2 ping2 chuan1 li2 yan3 ， duan4 feng1 guo4 wu1 tou2 。
- guan1 li4 jiu4 shi4 qiao2 ， ting2 ju1 dang1 shi4 lou2 。
- ying1 nian4 ci3 zhong1 ju1 ， wang4 bu2 bian4 ma3 niu2 。
- wei1 tuan1 xie4 tian1 he2 ， man4 man4 wu2 ting1 zhou1 。
- qun2 wa1 zheng4 de2 shi2 ， ri4 ye4 ming2 bu4 xiu1 。
- ji2 ji2 hou4 chi2 yu2 ， sui2 bo1 qu4 nan2 liu2 。
- yang2 qi2 sui1 zi4 zai4 ， jiang1 shang4 duo1 wang3 gou1 。
- fen1 yun2 lü2 li3 er2 ， yong3 yue4 jing4 xue2 qiu2 。
- wu2 mu4 kong3 xuan1 fu4 ， you3 yi4 cheng2 fu2 fu2 。

## 注释

## 译文

## 赏析
