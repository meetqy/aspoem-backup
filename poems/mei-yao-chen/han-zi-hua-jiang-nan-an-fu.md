---
id: mei-yao-chen-han-zi-hua-jiang-nan-an-fu
title: 韓子華江南安撫
titlePinyin: han2 zi3 hua2 jiang1 nan2 an1 fu3
titleSlug: han-zi-hua-jiang-nan-an-fu
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 韓侯出持節，志在撫黔黎。
- 縣官負弩迎，刺史躍馬隨。
- 千里宣德澤，煦如春風馳。
- 寒潮不起浪，怗怗威馮夷。
- 借問何致耳，試聽將所爲。
- 立車呼父老，勞以哀矜詞。
- 我從大明宮，天子親諭之。
- 憂汝歲屢凶，吏不恤汝疲。
- 已輸又索糴，囷橐無孑遺。
- 此非陛下意，恐使汝輩疑。
- 疾苦汝告我，不憚爲汝治。
- 父老必喜拜，如餒得飼麋。
- 我稱此大是，一一無不宜。
- 南方二十州，歡聲無幼耆。
- 壺漿擁大道，婦女闖短籬。
- 行聞江漢間，復有宣王詩。

## 拼音

- han2 hou2 chu1 chi2 jie2 ， zhi4 zai4 fu3 qian2 li2 。
- xian4 guan1 fu4 nu3 ying2 ， ci4 shi3 yue4 ma3 sui2 。
- qian1 li3 xuan1 de2 ze2 ， xu4 ru2 chun1 feng1 chi2 。
- han2 chao2 bu4 qi3 lang4 ， tie1 tie1 wei1 feng2 yi2 。
- jie4 wen4 he2 zhi4 er3 ， shi4 ting1 jiang1 suo3 wei2 。
- li4 ju1 hu1 fu4 lao3 ， lao2 yi3 ai1 jin1 ci2 。
- wo3 cong2 da4 ming2 gong1 ， tian1 zi3 qin1 yu4 zhi1 。
- you1 ru3 sui4 lü3 xiong1 ， li4 bu2 xu4 ru3 pi2 。
- yi3 shu1 you4 suo3 di2 ， qun1 tuo2 wu2 jie2 yi2 。
- ci3 fei1 bi4 xia4 yi4 ， kong3 shi3 ru3 bei4 yi2 。
- ji2 ku3 ru3 gao4 wo3 ， bu2 dan4 wei2 ru3 zhi4 。
- fu4 lao3 bi4 xi3 bai4 ， ru2 nei3 de2 si4 mi2 。
- wo3 cheng1 ci3 da4 shi4 ， yi1 yi1 wu2 bu4 yi2 。
- nan2 fang1 er4 shi2 zhou1 ， huan1 sheng1 wu2 you4 qi2 。
- hu2 jiang1 yong1 da4 dao4 ， fu4 nü3 chuang3 duan3 li2 。
- xing2 wen2 jiang1 han4 jian4 ， fu4 you3 xuan1 wang2 shi1 。

## 注释

## 译文

## 赏析
