---
id: mei-yao-chen-da-xuan-cheng-zhang-zhu-bo-yi-ya-shan-cha-ci-qi-yun
title: 答宣城張主簿遺鴉山茶次其韻
titlePinyin: da2 xuan1 cheng2 zhang1 zhu3 bo2 yi2 ya1 shan1 cha2 ci4 qi2 yun4
titleSlug: da-xuan-cheng-zhang-zhu-bo-yi-ya-shan-cha-ci-qi-yun
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昔觀唐人詩，茶詠鴉山嘉。
- 鴉銜茶子生，遂同山名鴉。
- 重以初槍旗，采之穿煙霞。
- 江南雖盛産，處處無此茶。
- 纖嫩如雀舌，煎烹比露芽。
- 競收青篛焙，不重漉酒紗。
- 顧渚亦頗近，蒙頂來以遐。
- 雙井鷹掇爪，建溪春剝葩。
- 日鑄弄香美，天目猶稻麻。
- 吳人與越人，各各相鬭夸。
- 傳買費金帛，愛貪無夷華。
- 甘苦不一致，精麤還有差。
- 至珍非貴多，爲贈勿言些。
- 如何煩縣僚，忽遺及我家。
- 雪貯雙砂罌，詩琢無玉瑕。
- 文字搜怪奇，難於抱長蛇。
- 明珠滿紙上，剩畜不爲奢。
- 玩久手生胝，窺久眼生花。
- 嘗聞茗消肉，應亦可破瘕。
- 飲啜氣覺清，賞重歎復嗟。
- 歎嗟既不足，吟誦又豈加。
- 我今實强爲，君莫笑我耶。

## 拼音

- xi1 guan1 tang2 ren2 shi1 ， cha2 yong3 ya1 shan1 jia1 。
- ya1 xian2 cha2 zi3 sheng1 ， sui4 tong2 shan1 ming2 ya1 。
- zhong4 yi3 chu1 qiang1 qi2 ， cai3 zhi1 chuan1 yan1 xia2 。
- jiang1 nan2 sui1 sheng4 chan3 ， chu3 chu3 wu2 ci3 cha2 。
- xian1 nen4 ru2 que4 she2 ， jian1 peng1 bi3 lu4 ya2 。
- jing4 shou1 qing1 ruo4 bei4 ， bu2 zhong4 lu4 jiu3 sha1 。
- gu4 zhu3 yi4 po1 jin4 ， meng2 ding3 lai2 yi3 xia2 。
- shuang1 jing3 ying1 duo1 zhua3 ， jian4 xi1 chun1 bao1 pa1 。
- ri4 zhu4 nong4 xiang1 mei3 ， tian1 mu4 you2 dao4 ma2 。
- wu2 ren2 yu3 yue4 ren2 ， ge4 ge4 xiang1 dou4 kua1 。
- chuan2 mai3 fei4 jin1 bo2 ， ai4 tan1 wu2 yi2 hua2 。
- gan1 ku3 bu4 yi2 zhi4 ， jing1 cu1 huan2 you3 cha4 。
- zhi4 zhen1 fei1 gui4 duo1 ， wei2 zeng4 wu4 yan2 xie1 。
- ru2 he2 fan2 xian4 liao2 ， hu1 yi2 ji2 wo3 jia1 。
- xue3 zhu4 shuang1 sha1 ying1 ， shi1 zhuo2 wu2 yu4 xia2 。
- wen2 zi4 sou1 guai4 qi2 ， nan2 wu1 bao4 chang2 she2 。
- ming2 zhu1 man3 zhi3 shang4 ， sheng4 chu4 bu4 wei2 she1 。
- wan2 jiu3 shou3 sheng1 zhi1 ， kui1 jiu3 yan3 sheng1 hua1 。
- chang2 wen2 ming2 xiao1 rou4 ， ying1 yi4 ke3 po4 jia3 。
- yin3 chuo4 qi4 jue2 qing1 ， shang3 zhong4 tan4 fu4 jie1 。
- tan4 jie1 ji4 bu4 zu2 ， yin2 song4 you4 qi3 jia1 。
- wo3 jin1 shi2 qiang2 wei2 ， jun1 mo4 xiao4 wo3 ye1 。

## 注释

## 译文

## 赏析
