---
id: mei-yao-chen-shang-bai-ji
title: 傷白雞
titlePinyin: shang1 bai2 ji1
titleSlug: shang-bai-ji
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 我庭有素雞，翎羽白如脂。
- 日所慮狂犬，未嘗憂孽貍。
- 暝棲向簷隙，朝啄循階基。
- 每先烏鳥鳴，不失風雨時。
- 雖吾囷廩薄，尚汝稻粱遺。
- 昨宵天氣黑，陰物恣所窺。
- 潛來銜搏去，但覺聲音悲。
- 開門俾馳救，已過牆東陲。
- 呵叱不敢食，奪然留在茲。
- 湧血被其頸，嗋呷氣甚危。
- 皓臆變丹赤，霜翅兩離披。
- 憫心欲之活，碎腦安能治。
- 委瘞從爾命，孰忍薑桂爲。
- 猶看零落毛，蕩漾隨風吹。
- 念始託茲地，蒙幸信可知。
- 充庖豈云患，度日無苦饑。
- 如何遇兇獸，毒汝曾不疑。
- 斯事義雖小，得以深理推。
- 鄧生賜山鑄，未免終餒而。
- 人道尚乃爾，愴焉聊俛眉。

## 拼音

- wo3 ting2 you3 su4 ji1 ， ling2 yu3 bai2 ru2 zhi1 。
- ri4 suo3 lü4 kuang2 quan3 ， wei4 chang2 you1 nie4 li2 。
- ming2 qi1 xiang4 yan2 xi4 ， chao2 zhuo2 xun2 jie1 ji1 。
- mei3 xian1 wu1 niao3 ming2 ， bu4 shi1 feng1 yu3 shi2 。
- sui1 wu2 qun1 lin3 bao2 ， shang4 ru3 dao4 liang2 yi2 。
- zuo2 xiao1 tian1 qi4 hei1 ， yin1 wu4 zi4 suo3 kui1 。
- qian2 lai2 xian2 bo2 qu4 ， dan4 jue2 sheng1 yin1 bei1 。
- kai1 men2 bi3 chi2 jiu4 ， yi3 guo4 qiang2 dong1 chui2 。
- he1 chi4 bu4 gan3 shi2 ， duo2 ran2 liu2 zai4 zi1 。
- yong3 xue4 bei4 qi2 jing3 ， xie2 xia1 qi4 shen4 wei1 。
- hao4 yi4 bian4 dan1 chi4 ， shuang1 chi4 liang3 li2 pi1 。
- min3 xin1 yu4 zhi1 huo2 ， sui4 nao3 an1 neng2 zhi4 。
- wei3 yi4 cong2 er3 ming4 ， shu2 ren3 jiang1 gui4 wei2 。
- you2 kan4 ling2 luo4 mao2 ， dang4 yang4 sui2 feng1 chui1 。
- nian4 shi3 tuo1 zi1 di4 ， meng2 xing4 xin4 ke3 zhi1 。
- chong1 pao2 qi3 yun2 huan4 ， du4 ri4 wu2 ku3 ji1 。
- ru2 he2 yu4 xiong1 shou4 ， du2 ru3 ceng2 bu4 yi2 。
- si1 shi4 yi4 sui1 xiao3 ， de2 yi3 shen1 li3 tui1 。
- deng4 sheng1 ci4 shan1 zhu4 ， wei4 mian3 zhong1 nei3 er2 。
- ren2 dao4 shang4 nai3 er3 ， chuang4 yan1 liao2 fu3 mei2 。

## 注释

## 译文

## 赏析
