---
id: mei-yao-chen-yong-zhou-shou-wang-gong-zao-ji-jiu-yan-ting-ji-yun-ci-di-yi-shi-liu-zi-hou-suo-shuo-wan-shi-ting-ye-yin-wei-er-bai-yan-yi-da-yuan-dang-liu-yong
title: 永州守王公慥寄九巖亭記云此地疑是柳子厚所說萬石亭也因爲二百言以答願當留詠
titlePinyin: yong3 zhou1 shou3 wang2 gong1 zao4 ji4 jiu3 yan2 ting2 ji4 yun2 ci3 di4 yi2 shi4 liu3 zi0 hou4 suo3 shuo1 wan4 shi2 ting2 ye3 yin1 wei2 er4 bai3 yan2 yi3 da2 yuan4 dang1 liu2 yong3
titleSlug: yong-zhou-shou-wang-gong-zao-ji-jiu-yan-ting-ji-yun-ci-di-yi-shi-liu-zi-hou-suo-shuo-wan-shi-ting-ye-yin-wei-er-bai-yan-yi-da-yuan-dang-liu-yong
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 天地磨今古，賢愚爲埃塵。
- 草樹易變改，山川無故新。
- 眷言零陵守，白髮駕朱輪。
- 間來問遺老，俯跡哀昔人。
- 昔人者誰歟，元和前放臣。
- 下上窮幽荒，憔悴楚水濱。
- 試觀當時記，圖寫未必真。
- 最苦來黄溪，坐石數游鱗。
- 有鳥大如鵠，東向立不踆。
- 始買钴鉧潭，鄠杜難計緡。
- 冉溪袁家洞，亂石多磷磷。
- 深里與沸白，若盡無窮津。
- 石渠連巖泓，菖蒲被其垠。
- 窮勝得其詭，衆美誰齊均。
- 西澗石爲底，豈無芹與蘋。
- 澗崖如堂席，澗響如龍唇。
- 折竹掃陳葉，羅榻同衆賓。
- 其言粲星斗，百歲猶比晨。
- 萬石乃淺近，尚可資覆巾。
- 而況前所說，但恐煩鎸珉。

## 拼音

- tian1 di4 mo2 jin1 gu3 ， xian2 yu2 wei2 ai1 chen2 。
- cao3 shu4 yi4 bian4 gai3 ， shan1 chuan1 wu2 gu4 xin1 。
- juan4 yan2 ling2 ling2 shou3 ， bai2 fa4 jia4 zhu1 lun2 。
- jian4 lai2 wen4 yi2 lao3 ， fu3 ji4 ai1 xi1 ren2 。
- xi1 ren2 zhe3 shui2 yu2 ， yuan2 he2 qian2 fang4 chen2 。
- xia4 shang4 qiong2 you1 huang1 ， qiao2 cui4 chu3 shui3 bin1 。
- shi4 guan1 dang1 shi2 ji4 ， tu2 xie3 wei4 bi4 zhen1 。
- zui4 ku3 lai2 huang2 xi1 ， zuo4 shi2 shu4 you2 lin2 。
- you3 niao3 da4 ru2 hu2 ， dong1 xiang4 li4 bu4 cun1 。
- shi3 mai3 gu3 mu3 tan2 ， hu4 du4 nan2 ji4 min2 。
- ran3 xi1 yuan2 jia1 dong4 ， luan4 shi2 duo1 lin2 lin2 。
- shen1 li3 yu3 fei4 bai2 ， ruo4 jin4 wu2 qiong2 jin1 。
- shi2 qu2 lian2 yan2 hong2 ， chang1 pu2 bei4 qi2 yin2 。
- qiong2 sheng4 de2 qi2 gui3 ， zhong4 mei3 shui2 qi2 jun1 。
- xi1 jian4 shi2 wei2 di3 ， qi3 wu2 qin2 yu3 pin2 。
- jian4 ya2 ru2 tang2 xi2 ， jian4 xiang3 ru2 long2 chun2 。
- zhe2 zhu2 sao3 chen2 ye4 ， luo2 ta4 tong2 zhong4 bin1 。
- qi2 yan2 can4 xing1 dou3 ， bai3 sui4 you2 bi3 chen2 。
- wan4 shi2 nai3 qian3 jin4 ， shang4 ke3 zi1 fu4 jin1 。
- er2 kuang4 qian2 suo3 shuo1 ， dan4 kong3 fan2 juan1 min2 。

## 注释

## 译文

## 赏析
