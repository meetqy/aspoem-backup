---
id: mei-yao-chen-yi-yun-he-xi-shen-xin-qiu-hui-dong-tang
title: 依韻和希深新秋會東堂
titlePinyin: yi1 yun4 he2 xi1 shen1 xin1 qiu1 hui4 dong1 tang2
titleSlug: yi-yun-he-xi-shen-xin-qiu-hui-dong-tang
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 何必水周堂，翛然萬木凉。
- 朋簪茲共樂，節物自迎商。
- 巧笑承歡劇，新詞度曲長。
- 驂鸞悲霧扇，泛蟻釂雲漿。
- 並蒂榴房熟，連叢桂蘂香。
- 人初投轄醉，客甚摻撾狂。
- 鬢約寒鴉碧，衣輕舞蝶黄。
- 流波閑任注，錯席豈依行。
- 亹亹談寧倦，厭厭夜未央。
- 良時誠可惜，清燕此無荒。

## 拼音

- he2 bi4 shui3 zhou1 tang2 ， xiao1 ran2 wan4 mu4 liang2 。
- peng2 zan1 zi1 gong4 le4 ， jie2 wu4 zi4 ying2 shang1 。
- qiao3 xiao4 cheng2 huan1 ju4 ， xin1 ci2 du4 qu3 chang2 。
- can1 luan2 bei1 wu4 shan4 ， fan4 yi3 jiao4 yun2 jiang1 。
- bing4 di4 liu2 fang2 shu2 ， lian2 cong2 gui4 rui3 xiang1 。
- ren2 chu1 tou2 xia2 zui4 ， ke4 shen4 chan1 zhua1 kuang2 。
- bin4 yue1 han2 ya1 bi4 ， yi1 qing1 wu3 die2 huang2 。
- liu2 bo1 xian2 ren4 zhu4 ， cuo4 xi2 qi3 yi1 xing2 。
- wei3 wei3 tan2 ning2 juan4 ， yan4 yan4 ye4 wei4 yang1 。
- liang2 shi2 cheng2 ke3 xi1 ， qing1 yan4 ci3 wu2 huang1 。

## 注释

## 译文

## 赏析
