---
id: mei-yao-chen-ci-yun-da-huang-jie-fu-qi-shi-yun
title: 次韻答黄介夫七十韻
titlePinyin: ci4 yun4 da2 huang2 jie4 fu1 qi1 shi2 yun4
titleSlug: ci-yun-da-huang-jie-fu-qi-shi-yun
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 春風不擇草，萬卉皆發萌。
- 盛夏一長養，秋實俱與成。
- 舂粒以蒸炊，刈枯以煎烹。
- 工師調五音，不問咸與韺。
- 自取衆律和，黍谷動華英。
- 可以薦祖廟，可以陳帝庭。
- 良將統萬卒，所向若驚霆。
- 戰鬭衆益勇，號令夜益明。
- 破敵必拉朽，不見堅陣橫。
- 我觀欲物際，亦在農力興。
- 我觀合奏時，亦在考擊并。
- 我觀成功日，亦在間得情。
- 草木有美惡，造化無喜憎。
- 五聲有高下，一致不可評。
- 三軍用貔虎，不較蚊睫螟。
- 大君設時網，廣海無漏鯨。
- 磊落黄夫子，爲學不自輕。
- 四十登賢科，良賈售百朋。
- 得志豈計晚，成名等衆熒。
- 舊交半存沒，新知慕徒傾。
- 老鶴晴一唳，隨風無近聲。
- 好論古今詩，品藻笑鍾嶸。
- 欲掃李杜壇，未審誰主盟。
- 我衰百事倦，白首聊窮經。
- 兩目生昏花，猶勝張籍盲。
- 讀書愛日永，秉扇自驅蠅。
- 但惡亂我思，非與小物勍。
- 清飈颯然來，喜得如弟兄。
- 散帙空堂上，垂冠髮星星。
- 載誦堯舜篇，幸今時太平。
- 不學遁世士，投竿泛東溟。
- 不襲貪生人，煉氣噏日精。
- 不羨富貴翁，歌吹滿重城。
- 獨守螢火光，莫擥蟾蜍晶。
- 人生轉頭間，未免一銘旌。
- 區區逐甘鮮，鼎鼎夸佩纓。
- 安知西山餓，熟識綿上耕。
- 彼勿歎鳳衰，此正歌鴻冥。
- 分合沒窮巷，迹澀蹈高閎。
- 妻子易爲飽，粟帛不足營。
- 豈乏一器飯，豈乏一杯羹。
- 肯爲濁河濁，願作清濟清。
- 韓愈嘗有言，百物皆能鳴。
- 特稱孟東野，貧篋文字盈。
- 到死只凍餒，何異埋秦阬。
- 今我已過甚，日醉希步兵。
- 神仙多羽翼，一一飛蓬瀛。
- 乃知無道氣，難可强留形。
- 鄙性實樸鈍，曾非傲公卿。
- 昔隨衆一往，或值謗議騰。
- 曰我非親舊，曰我非門生。
- 又固非賢豪，安得知爾名。
- 是時聞此言，舌直目且瞠。
- 俄然我有答，賢相持權衡。
- 喜士同周公，其德莫與京。
- 我去豈不送，我往豈不迎。
- 自爲筋力寡，路遠艱於行。
- 未若歸教子，遺金徒滿籝。
- 歲月苦易得，顔貌日可驚。
- 身雖厭役役，心亦遠硜硜。
- 歸思吳洲橘，夢憶楚江萍。
- 試看兩圍碁，白黑何所爭。
- 朝脫泥塗困，暮失雲衢亨。
- 物理既難常，達生重飛觥。
- 曾以文豹章，遠喻子懷能。
- 曩者忤貴勢，悔說烏鳥靈。
- 烏靈反見怒，終恨屈此誠。
- 當時語頗錯，盍呼爲大鵬。
- 於茲儻遇之，應解頸頰赬。
- 韻盡意未盡，且用此報瓊。

## 拼音

- chun1 feng1 bu4 ze2 cao3 ， wan4 hui4 jie1 fa1 meng2 。
- sheng4 xia4 yi4 chang2 yang3 ， qiu1 shi2 ju4 yu3 cheng2 。
- chong1 li4 yi3 zheng1 chui1 ， yi4 ku1 yi3 jian1 peng1 。
- gong1 shi1 diao4 wu3 yin1 ， bu2 wen4 xian2 yu3 ying1 。
- zi4 qu3 zhong4 lü4 he2 ， shu3 gu3 dong4 hua2 ying1 。
- ke3 yi3 jian4 zu3 miao4 ， ke3 yi3 chen2 di4 ting2 。
- liang2 jiang1 tong3 wan4 zu2 ， suo3 xiang4 ruo4 jing1 ting2 。
- zhan4 dou4 zhong4 yi4 yong3 ， hao4 ling4 ye4 yi4 ming2 。
- po4 di2 bi4 la1 xiu3 ， bu2 jian4 jian1 zhen4 heng2 。
- wo3 guan1 yu4 wu4 ji4 ， yi4 zai4 nong2 li4 xing1 。
- wo3 guan1 he2 zou4 shi2 ， yi4 zai4 kao3 ji1 bing4 。
- wo3 guan1 cheng2 gong1 ri4 ， yi4 zai4 jian4 de2 qing2 。
- cao3 mu4 you3 mei3 e4 ， zao4 hua4 wu2 xi3 zeng1 。
- wu3 sheng1 you3 gao1 xia4 ， yi2 zhi4 bu4 ke3 ping2 。
- san1 jun1 yong4 pi2 hu3 ， bu2 jiao4 wen2 jie2 ming2 。
- da4 jun1 she4 shi2 wang3 ， guang3 hai3 wu2 lou4 jing1 。
- lei3 luo4 huang2 fu1 zi3 ， wei2 xue2 bu2 zi4 qing1 。
- si4 shi2 deng1 xian2 ke1 ， liang2 jia3 shou4 bai3 peng2 。
- de2 zhi4 qi3 ji4 wan3 ， cheng2 ming2 deng3 zhong4 ying2 。
- jiu4 jiao1 ban4 cun2 mei2 ， xin1 zhi1 mu4 tu2 qing1 。
- lao3 he4 qing2 yi2 li4 ， sui2 feng1 wu2 jin4 sheng1 。
- hao3 lun4 gu3 jin1 shi1 ， pin3 zao3 xiao4 zhong1 rong2 。
- yu4 sao3 li3 du4 tan2 ， wei4 shen3 shui2 zhu3 meng2 。
- wo3 shuai1 bai3 shi4 juan4 ， bai2 shou3 liao2 qiong2 jing1 。
- liang3 mu4 sheng1 hun1 hua1 ， you2 sheng4 zhang1 ji2 mang2 。
- du2 shu1 ai4 ri4 yong3 ， bing3 shan4 zi4 qu1 ying2 。
- dan4 e4 luan4 wo3 si1 ， fei1 yu3 xiao3 wu4 qing2 。
- qing1 biao1 sa4 ran2 lai2 ， xi3 de2 ru2 di4 xiong0 。
- san4 zhi4 kong1 tang2 shang4 ， chui2 guan1 fa4 xing1 xing0 。
- zai4 song4 yao2 shun4 pian1 ， xing4 jin1 shi2 tai4 ping2 。
- bu4 xue2 dun4 shi4 shi4 ， tou2 gan1 fan4 dong1 ming2 。
- bu4 xi2 tan1 sheng1 ren2 ， lian4 qi4 xi1 ri4 jing1 。
- bu2 xian4 fu4 gui4 weng1 ， ge1 chui1 man3 zhong4 cheng2 。
- du2 shou3 ying2 huo3 guang1 ， mo4 lan3 chan2 chu2 jing1 。
- ren2 sheng1 zhuan3 tou2 jian4 ， wei4 mian3 yi4 ming2 jing1 。
- qu1 qu1 zhu2 gan1 xian1 ， ding3 ding3 kua1 pei4 ying1 。
- an1 zhi1 xi1 shan1 e4 ， shu2 shi2 mian2 shang4 geng1 。
- bi3 wu4 tan4 feng4 shuai1 ， ci3 zheng4 ge1 hong2 ming2 。
- fen1 he2 mei2 qiong2 xiang4 ， ji4 se4 dao3 gao1 hong2 。
- qi1 zi0 yi4 wei2 bao3 ， su4 bo2 bu4 zu2 ying2 。
- qi3 fa2 yi2 qi4 fan4 ， qi3 fa2 yi4 bei1 geng1 。
- ken3 wei2 zhuo2 he2 zhuo2 ， yuan4 zuo4 qing1 ji4 qing1 。
- han2 yu4 chang2 you3 yan2 ， bai3 wu4 jie1 neng2 ming2 。
- te4 cheng1 meng4 dong1 ye3 ， pin2 qie4 wen2 zi4 ying2 。
- dao4 si3 zhi1 dong4 nei3 ， he2 yi4 mai2 qin2 keng1 。
- jin1 wo3 yi3 guo4 shen4 ， ri4 zui4 xi1 bu4 bing1 。
- shen2 xian1 duo1 yu3 yi4 ， yi1 yi1 fei1 peng2 ying2 。
- nai3 zhi1 wu2 dao4 qi4 ， nan2 ke3 qiang2 liu2 xing2 。
- bi3 xing4 shi2 pu3 dun4 ， ceng2 fei1 ao4 gong1 qing1 。
- xi1 sui2 zhong4 yi4 wang3 ， huo4 zhi2 bang4 yi4 teng2 。
- yue1 wo3 fei1 qin1 jiu4 ， yue1 wo3 fei1 men2 sheng1 。
- you4 gu4 fei1 xian2 hao2 ， an1 de2 zhi1 er3 ming2 。
- shi4 shi2 wen2 ci3 yan2 ， she2 zhi2 mu4 qie3 cheng1 。
- e2 ran2 wo3 you3 da2 ， xian2 xiang1 chi2 quan2 heng2 。
- xi3 shi4 tong2 zhou1 gong1 ， qi2 de2 mo4 yu3 jing1 。
- wo3 qu4 qi3 bu2 song4 ， wo3 wang3 qi3 bu4 ying2 。
- zi4 wei2 jin1 li4 gua3 ， lu4 yuan3 jian1 wu1 xing2 。
- wei4 ruo4 gui1 jiao4 zi3 ， yi2 jin1 tu2 man3 ying2 。
- sui4 yue4 ku3 yi4 de2 ， yan2 mao4 ri4 ke3 jing1 。
- shen1 sui1 yan4 yi4 yi4 ， xin1 yi4 yuan3 keng1 keng1 。
- gui1 si1 wu2 zhou1 ju2 ， meng4 yi4 chu3 jiang1 ping2 。
- shi4 kan4 liang3 wei2 qi2 ， bai2 hei1 he2 suo3 zheng1 。
- chao2 tuo1 ni2 tu2 kun4 ， mu4 shi1 yun2 qu2 heng1 。
- wu4 li3 ji4 nan2 chang2 ， da2 sheng1 zhong4 fei1 gong1 。
- ceng2 yi3 wen2 bao4 zhang1 ， yuan3 yu4 zi3 huai2 neng2 。
- nang3 zhe3 wu3 gui4 shi4 ， hui3 shuo1 wu1 niao3 ling2 。
- wu1 ling2 fan3 jian4 nu4 ， zhong1 hen4 qu1 ci3 cheng2 。
- dang1 shi2 yu3 po1 cuo4 ， he2 hu1 wei2 da4 peng2 。
- wu1 zi1 tang3 yu4 zhi1 ， ying1 jie3 jing3 jia2 cheng1 。
- yun4 jin4 yi4 wei4 jin4 ， qie3 yong4 ci3 bao4 qiong2 。

## 注释

## 译文

## 赏析
