---
id: mei-yao-chen-yong-shu-nei-han-jian-suo-xie-gong-you-song-shu-gan-tan-xi-shen-shi-lu-zi-cong-ji-dao-jie-wei-yi-wu-du-gong-yu-yu-er-ren-zai-yin-zuo-wu-yan-yi-xu-zhi
title: 永叔內翰見索謝公遊嵩書感歎希深師魯子聰幾道皆爲異物獨公與余二人在因作五言以敘之
titlePinyin: yong3 shu1 nei4 han4 jian4 suo3 xie4 gong1 you2 song1 shu1 gan3 tan4 xi1 shen1 shi1 lu3 zi3 cong1 ji1 dao4 jie1 wei2 yi4 wu4 du2 gong1 yu3 yu2 er4 ren2 zai4 yin1 zuo4 wu3 yan2 yi3 xu4 zhi1
titleSlug: yong-shu-nei-han-jian-suo-xie-gong-you-song-shu-gan-tan-xi-shen-shi-lu-zi-cong-ji-dao-jie-wei-yi-wu-du-gong-yu-yu-er-ren-zai-yin-zuo-wu-yan-yi-xu-zhi
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 昔在洛陽時，共遊銅駞陌。
- 尋花不見人，前代公侯宅。
- 深堂鎖塵埃，空壁鬭蜥蜴。
- 楸陰布苔綠，野蔓纏石碧。
- 池魚有偷釣，林鳥有巧射。
- 園隸見我來，朱門暫開闢。
- 園婦見我還，便掃車馬跡。
- 何以掃馬跡，實亦畏他客。
- 我輩唯適情，一葉未嘗摘。
- 他人或所至，生菓不得惜。
- 又憶遊嵩山，勝趣無不索。
- 各具一壺酒，各蠟一雙屐。
- 登危相扶牽，遇平相笑噱。
- 石搗雲衣輕，巖裂天窗窄。
- 上飲醒心泉，高巔溜寒液。
- 下看峯半雨，廣甸飛甘澤。
- 夜宿岳頂寺，明月入戶白。
- 分吟露氣冷，猛酌面易赤。
- 明朝循歸途，兩脛痛若剌。
- 日旰就馬乘，香草路迫阨。
- 却望峻極居，已與天外隔。
- 薄暮投少林，漱濯整冠幘。
- 碑觀巡幸僧，指古定空壁。
- 誓將新詠章，燈前互詆擿。
- 楊生護己短，一字不肯易。
- 明年移河陽，簿書日堆積。
- 忽得謝公書，大夸遊覽劇。
- 自嵩歷石堂，蘚花題洞額。
- 其文曰神清，固非人筆畫。
- 乃知二公貴，逆告意可賾。
- 遂由龍門歸，里堠環數驛。
- 我時詩以答，或歌或辨責。
- 責我不喜僧，性實未所獲。
- 凡今三十年，纍塚拱松柏。
- 唯與公非才，同在不同昔。
- 昔日同少壯，今且異肥瘠。
- 昔日同微祿，今且異烜赫。
- 昔同騎破韉，今控銀轡革。
- 昔同自謳歌，今執樂指百。
- 死者誠可悲，存者獨窮厄。
- 但比死者優，貧存何所益。

## 拼音

- xi1 zai4 luo4 yang2 shi2 ， gong4 you2 tong2 tuo2 mo4 。
- xun2 hua1 bu2 jian4 ren2 ， qian2 dai4 gong1 hou2 zhai2 。
- shen1 tang2 suo3 chen2 ai1 ， kong1 bi4 dou4 xi1 yi4 。
- qiu1 yin1 bu4 tai2 lü4 ， ye3 man4 chan2 shi2 bi4 。
- chi2 yu2 you3 tou1 diao4 ， lin2 niao3 you3 qiao3 she4 。
- yuan2 li4 jian4 wo3 lai2 ， zhu1 men2 zan4 kai1 pi4 。
- yuan2 fu4 jian4 wo3 huan2 ， bian4 sao3 ju1 ma3 ji4 。
- he2 yi3 sao3 ma3 ji4 ， shi2 yi4 wei4 ta1 ke4 。
- wo3 bei4 wei2 shi4 qing2 ， yi2 ye4 wei4 chang2 zhai1 。
- ta1 ren2 huo4 suo3 zhi4 ， sheng1 guo3 bu4 de2 xi1 。
- you4 yi4 you2 song1 shan1 ， sheng4 qu4 wu2 bu4 suo3 。
- ge4 ju4 yi4 hu2 jiu3 ， ge4 la4 yi4 shuang1 ji1 。
- deng1 wei1 xiang1 fu2 qian1 ， yu4 ping2 xiang1 xiao4 jue2 。
- shi2 dao3 yun2 yi1 qing1 ， yan2 lie4 tian1 chuang1 zhai3 。
- shang4 yin3 xing3 xin1 quan2 ， gao1 dian1 liu1 han2 ye4 。
- xia4 kan4 feng1 ban4 yu3 ， guang3 dian4 fei1 gan1 ze2 。
- ye4 su4 yue4 ding3 si4 ， ming2 yue4 ru4 hu4 bai2 。
- fen1 yin2 lu4 qi4 leng3 ， meng3 zhuo2 mian4 yi4 chi4 。
- ming2 chao2 xun2 gui1 tu2 ， liang3 jing4 tong4 ruo4 la4 。
- ri4 gan4 jiu4 ma3 cheng2 ， xiang1 cao3 lu4 po4 e4 。
- que4 wang4 jun4 ji2 ju1 ， yi3 yu3 tian1 wai4 ge2 。
- bo2 mu4 tou2 shao4 lin2 ， shu4 zhuo2 zheng3 guan1 ze2 。
- bei1 guan1 xun2 xing4 seng1 ， zhi3 gu3 ding4 kong1 bi4 。
- shi4 jiang1 xin1 yong3 zhang1 ， deng1 qian2 hu4 di3 ti1 。
- yang2 sheng1 hu4 ji3 duan3 ， yi2 zi4 bu4 ken3 yi4 。
- ming2 nian2 yi2 he2 yang2 ， bo2 shu1 ri4 dui1 ji1 。
- hu1 de2 xie4 gong1 shu1 ， da4 kua1 you2 lan3 ju4 。
- zi4 song1 li4 shi2 tang2 ， xian3 hua1 ti2 dong4 e2 。
- qi2 wen2 yue1 shen2 qing1 ， gu4 fei1 ren2 bi3 hua4 。
- nai3 zhi1 er4 gong1 gui4 ， ni4 gao4 yi4 ke3 ze2 。
- sui4 you2 long2 men2 gui1 ， li3 hou4 huan2 shu4 yi4 。
- wo3 shi2 shi1 yi3 da2 ， huo4 ge1 huo4 bian4 ze2 。
- ze2 wo3 bu4 xi3 seng1 ， xing4 shi2 wei4 suo3 huo4 。
- fan2 jin1 san1 shi2 nian2 ， lei2 zhong3 gong3 song1 bai3 。
- wei2 yu3 gong1 fei1 cai2 ， tong2 zai4 bu4 tong2 xi1 。
- xi1 ri4 tong2 shao3 zhuang4 ， jin1 qie3 yi4 fei2 ji2 。
- xi1 ri4 tong2 wei1 lu4 ， jin1 qie3 yi4 xuan1 he4 。
- xi1 tong2 qi2 po4 jian1 ， jin1 kong4 yin2 pei4 ge2 。
- xi1 tong2 zi4 ou1 ge1 ， jin1 zhi2 le4 zhi3 bai3 。
- si3 zhe3 cheng2 ke3 bei1 ， cun2 zhe3 du2 qiong2 e4 。
- dan4 bi3 si3 zhe3 you1 ， pin2 cun2 he2 suo3 yi4 。

## 注释

## 译文

## 赏析
