---
id: mei-yao-chen-yi-yun-chou-yong-shu-zai-shi
title: 依韻酬永叔再示
titlePinyin: yi1 yun4 chou2 yong3 shu1 zai4 shi4
titleSlug: yi-yun-chou-yong-shu-zai-shi
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 前歲守廩京城西，有如勾踐巢會稽。
- 引杯嘗膽未雪恥，怒蛙起揖當涔蹄。
- 海天白日蔽光影，霹靂一過收雲霓。
- 九臯澄明鶴翅濕，欲暮刷羽聲嘶嘶。
- 客來東方美鬚鬣，夜光出袖行無迷。
- 授予照眼已希世，自顧臭辣猶萍齏。
- 文章製作比善塑，物象變怪一以泥。
- 泥雖各用有巧拙，巧之高絕非由梯。
- 又聞東夷蹈水底，騎頸直踞通天犀。
- 曼卿子美摟入室，似使二嫂治朕棲。
- 舜歸在牀不可得，此實素分非能齊。
- 而今我獨向田里，秋稼已熟烹黄雞。
- 自傾白酒坐溪上，誰念往日無粱稊。
- 鄰邦或有寄嘉釀，瓦罌土缶盛玻瓈。
- 昨喜得書書滿紙，官尊職大憐我睽。
- 怪我書亂苦簡略，疲駑豈敢攀駿驪。
- 貴賤交情古來有，胸中不欲置畛畦。
- 世間百事厭著意，但願無病年壽躋。
- 田園未多亦粗給，兒女況足資提携。
- 終當去問綿上叟，自與野老月下犂。

## 拼音

- qian2 sui4 shou3 lin3 jing1 cheng2 xi1 ， you3 ru2 gou1 jian4 chao2 hui4 ji1 。
- yin3 bei1 chang2 dan3 wei4 xue3 chi3 ， nu4 wa1 qi3 yi1 dang1 cen2 ti2 。
- hai3 tian1 bai2 ri4 bi4 guang1 ying3 ， pi1 li4 yi2 guo4 shou1 yun2 ni2 。
- jiu3 gao1 cheng2 ming2 he4 chi4 shi1 ， yu4 mu4 shua1 yu3 sheng1 si1 si1 。
- ke4 lai2 dong1 fang1 mei3 xu1 lie4 ， ye4 guang1 chu1 xiu4 xing2 wu2 mi2 。
- shou4 yu3 zhao4 yan3 yi3 xi1 shi4 ， zi4 gu4 chou4 la4 you2 ping2 ji1 。
- wen2 zhang1 zhi4 zuo4 bi3 shan4 su4 ， wu4 xiang4 bian4 guai4 yi4 yi3 ni2 。
- ni2 sui1 ge4 yong4 you3 qiao3 zhuo1 ， qiao3 zhi1 gao1 jue2 fei1 you2 ti1 。
- you4 wen2 dong1 yi2 dao3 shui3 di3 ， qi2 jing3 zhi2 ju4 tong1 tian1 xi1 。
- man4 qing1 zi3 mei3 lou3 ru4 shi4 ， si4 shi3 er4 sao3 zhi4 zhen4 qi1 。
- shun4 gui1 zai4 chuang2 bu4 ke3 de2 ， ci3 shi2 su4 fen1 fei1 neng2 qi2 。
- er2 jin1 wo3 du2 xiang4 tian2 li3 ， qiu1 jia4 yi3 shu2 peng1 huang2 ji1 。
- zi4 qing1 bai2 jiu3 zuo4 xi1 shang4 ， shui2 nian4 wang3 ri4 wu2 liang2 ti2 。
- lin2 bang1 huo4 you3 ji4 jia1 niang4 ， wa3 ying1 tu3 fou3 sheng4 bo1 li2 。
- zuo2 xi3 de2 shu1 shu1 man3 zhi3 ， guan1 zun1 zhi2 da4 lian2 wo3 kui2 。
- guai4 wo3 shu1 luan4 ku3 jian3 lüe4 ， pi2 nu2 qi3 gan3 pan1 jun4 li2 。
- gui4 jian4 jiao1 qing0 gu3 lai2 you3 ， xiong1 zhong1 bu2 yu4 zhi4 zhen3 qi2 。
- shi4 jian4 bai3 shi4 yan4 zhu4 yi4 ， dan4 yuan4 wu2 bing4 nian2 shou4 ji1 。
- tian2 yuan2 wei4 duo1 yi4 cu1 gei3 ， er2 nü3 kuang4 zu2 zi1 ti2 xie2 。
- zhong1 dang1 qu4 wen4 mian2 shang4 sou3 ， zi4 yu3 ye3 lao3 yue4 xia4 li2 。

## 注释

## 译文

## 赏析
