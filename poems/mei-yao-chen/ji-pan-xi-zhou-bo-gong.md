---
id: mei-yao-chen-ji-pan-xi-zhou-bo-gong
title: 寄潘歙州伯恭
titlePinyin: ji4 pan1 xi1 zhou1 bo2 gong1
titleSlug: ji-pan-xi-zhou-bo-gong
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 我貧性愛酒，有酒無錢沽。
- 新安走牙兵，六月至我廬。
- 手中持尺題，肩上擔瓦壺。
- 高山度青天，救此愁腸枯。
- 開之聊傾樽，渴肺如澆酥。
- 醉來欲學李白騎鯨魚，又思阮籍跨蹇馿。
- 上溪無健鱗，下嶺無壯駒，憶君南望空長吁。

## 拼音

- wo3 pin2 xing4 ai4 jiu3 ， you3 jiu3 wu2 qian2 gu1 。
- xin1 an1 zou3 ya2 bing1 ， liu4 yue4 zhi4 wo3 lu2 。
- shou3 zhong1 chi2 chi3 ti2 ， jian1 shang4 dan1 wa3 hu2 。
- gao1 shan1 du4 qing1 tian1 ， jiu4 ci3 chou2 chang2 ku1 。
- kai1 zhi1 liao2 qing1 zun1 ， ke3 fei4 ru2 jiao1 su1 。
- zui4 lai2 yu4 xue2 li3 bai2 qi2 jing1 yu2 ， you4 si1 ruan3 ji2 kua4 jian3 lu2 。
- shang4 xi1 wu2 jian4 lin2 ， xia4 ling3 wu2 zhuang4 ju1 ， yi4 jun1 nan2 wang4 kong1 chang2 xu1 。

## 注释

## 译文

## 赏析
