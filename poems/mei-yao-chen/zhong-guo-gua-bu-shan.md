---
id: mei-yao-chen-zhong-guo-gua-bu-shan
title: 重過瓜步山
titlePinyin: zhong4 guo4 gua1 bu4 shan1
titleSlug: zhong-guo-gua-bu-shan
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 魏武敗忘歸，孤軍處山頂。
- 雖鄰江上浦，鑿巖山巔井。
- 豈是欲勞兵，防患在萌穎。
- 我昔常登臨，徘徊愛晴景。
- 片雨西北來，風雷變俄頃。
- 疾行下危磴，屨脫不及整。
- 霑濡入舟中，幼子喜抱頸。
- 問我適何之，衣濕不太冷。
- 昨暮泊其陽，月黑夜正永。
- 雁從沙際鳴，旅枕自耿耿。
- 平明夾櫓去，廟樹聳寒嶺。
- 舉首生白雲，飄摇水中影。

## 拼音

- wei4 wu3 bai4 wang4 gui1 ， gu1 jun1 chu3 shan1 ding3 。
- sui1 lin2 jiang1 shang4 pu3 ， zao2 yan2 shan1 dian1 jing3 。
- qi3 shi4 yu4 lao2 bing1 ， fang2 huan4 zai4 meng2 ying3 。
- wo3 xi1 chang2 deng1 lin2 ， pai2 huai2 ai4 qing2 jing3 。
- pian4 yu3 xi1 bei3 lai2 ， feng1 lei2 bian4 e2 qing3 。
- ji2 xing2 xia4 wei1 deng4 ， ju4 tuo1 bu4 ji2 zheng3 。
- zhan1 ru2 ru4 zhou1 zhong1 ， you4 zi3 xi3 bao4 jing3 。
- wen4 wo3 shi4 he2 zhi1 ， yi1 shi1 bu2 tai4 leng3 。
- zuo2 mu4 bo2 qi2 yang2 ， yue4 hei1 ye4 zheng4 yong3 。
- yan4 cong2 sha1 ji4 ming2 ， lü3 zhen3 zi4 geng3 geng3 。
- ping2 ming2 jia1 lu3 qu4 ， miao4 shu4 song3 han2 ling3 。
- ju3 shou3 sheng1 bai2 yun2 ， piao1 yao2 shui3 zhong1 ying3 。

## 注释

## 译文

## 赏析
