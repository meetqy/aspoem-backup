---
id: mei-yao-chen-ji-ti-xi-luo-zhi-shi-zhang-bi-bu-jing-ju-yuan-si-tang
title: 寄題西洛致仕張比部靜居院四堂
titlePinyin: ji4 ti2 xi1 luo4 zhi4 shi4 zhang1 bi3 bu4 jing4 ju1 yuan4 si4 tang2
titleSlug: ji-ti-xi-luo-zhi-shi-zhang-bi-bu-jing-ju-yuan-si-tang
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 張侯歸靜居，堂宇結四隅。
- 堂中何所有，書畫羅籤厨。
- 四堂各異名，名異義亦殊。
- 夷心與會真，內以道德娛。
- 清白及金蘭，外爲子孫模。
- 西南夜落蟾，東北朝生烏。
- 天門風相通，盛衰理可無。
- 蒨爾松檜樹，間之花石株。
- 雨晴氣候佳，鄰里或來俱。
- 遣摘班林筍，共持香粳盂。
- 飯畢循徑行，不使僮僕扶。
- 所至舊衣坐，遍歷日過晡。
- 時遇園果熟，甘漿而粉膚。
- 就枝掇鮮美，咀味銷冰酥。
- 以此樂歲月，豈是忘形軀。
- 禮法不我棄，勞吝不我紆。
- 上不媿二疎，下不泛五湖。
- 自有逍遥趣，幸世遭唐虞。

## 拼音

- zhang1 hou2 gui1 jing4 ju1 ， tang2 yu3 jie2 si4 yu2 。
- tang2 zhong1 he2 suo3 you3 ， shu1 hua4 luo2 qian1 chu2 。
- si4 tang2 ge4 yi4 ming2 ， ming2 yi4 yi4 yi4 shu1 。
- yi2 xin1 yu3 hui4 zhen1 ， nei4 yi3 dao4 de2 yu2 。
- qing1 bai2 ji2 jin1 lan2 ， wai4 wei2 zi3 sun1 mo2 。
- xi1 nan2 ye4 luo4 chan2 ， dong1 bei3 chao2 sheng1 wu1 。
- tian1 men2 feng1 xiang1 tong1 ， sheng4 shuai1 li3 ke3 wu2 。
- qian4 er3 song1 gui4 shu4 ， jian4 zhi1 hua1 shi2 zhu1 。
- yu3 qing2 qi4 hou4 jia1 ， lin2 li3 huo4 lai2 ju4 。
- qian3 zhai1 ban1 lin2 sun3 ， gong4 chi2 xiang1 jing1 yu2 。
- fan4 bi4 xun2 jing4 xing2 ， bu4 shi3 tong2 pu2 fu2 。
- suo3 zhi4 jiu4 yi1 zuo4 ， bian4 li4 ri4 guo4 bu1 。
- shi2 yu4 yuan2 guo3 shu2 ， gan1 jiang1 er2 fen3 fu1 。
- jiu4 zhi1 duo1 xian1 mei3 ， zui3 wei4 xiao1 bing1 su1 。
- yi3 ci3 le4 sui4 yue4 ， qi3 shi4 wang4 xing2 qu1 。
- li3 fa3 bu4 wo3 qi4 ， lao2 lin4 bu4 wo3 yu1 。
- shang4 bu2 kui4 er4 shu1 ， xia4 bu2 fan4 wu3 hu2 。
- zi4 you3 xiao1 yao2 qu4 ， xing4 shi4 zao1 tang2 yu2 。

## 注释

## 译文

## 赏析
