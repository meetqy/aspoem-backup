---
id: mei-yao-chen-yin-jiu-cheng-lin-ji-yuan-fu
title: 飲酒呈鄰幾原甫
titlePinyin: yin3 jiu3 cheng2 lin2 ji1 yuan2 fu3
titleSlug: yin-jiu-cheng-lin-ji-yuan-fu
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 天地不爭行，日月不爭明。
- 晝夜自顯晦，冬春自枯榮。
- 夸父逐日死，共工觸天傾。
- 二子不量力，空有千古名。
- 寄語賢與愚，何嘗見長生。
- 我願會良友，醉顔日常赬。
- 東海爲酒罇，五湖爲杯羹。
- 海罄湖且竭，盡倒爲解酲。
- 苟死不復知，苟生徒牽情。
- 項籍乘牛車，馳上廣武城。
- 强梁取秦鹿，慷慨猶爲輕。
- 歸來卧酒家，豈得慙公卿。
- 樂亦但如此，舉世任營營。

## 拼音

- tian1 di4 bu4 zheng1 xing2 ， ri4 yue4 bu4 zheng1 ming2 。
- zhou4 ye4 zi4 xian3 hui4 ， dong1 chun1 zi4 ku1 rong2 。
- kua1 fu4 zhu2 ri4 si3 ， gong4 gong1 chu4 tian1 qing1 。
- er4 zi3 bu2 liang4 li4 ， kong1 you3 qian1 gu3 ming2 。
- ji4 yu3 xian2 yu3 yu2 ， he2 chang2 jian4 chang2 sheng1 。
- wo3 yuan4 hui4 liang2 you3 ， zui4 yan2 ri4 chang2 cheng1 。
- dong1 hai3 wei2 jiu3 zun1 ， wu3 hu2 wei2 bei1 geng1 。
- hai3 qing4 hu2 qie3 jie2 ， jin4 dao3 wei2 jie3 cheng2 。
- gou3 si3 bu2 fu4 zhi1 ， gou3 sheng1 tu2 qian1 qing2 。
- xiang4 ji2 cheng2 niu2 ju1 ， chi2 shang4 guang3 wu3 cheng2 。
- qiang2 liang2 qu3 qin2 lu4 ， kang1 kai3 you2 wei2 qing1 。
- gui1 lai2 wo4 jiu3 jia1 ， qi3 de2 can2 gong1 qing1 。
- le4 yi4 dan4 ru2 ci3 ， ju3 shi4 ren4 ying2 ying2 。

## 注释

## 译文

## 赏析
