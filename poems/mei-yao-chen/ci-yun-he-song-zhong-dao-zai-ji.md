---
id: mei-yao-chen-ci-yun-he-song-zhong-dao-zai-ji
title: 次韻和宋中道再寄
titlePinyin: ci4 yun4 he2 song4 zhong1 dao4 zai4 ji4
titleSlug: ci-yun-he-song-zhong-dao-zai-ji
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 鴻鴈北來聲甚悲，黄昏野雀相並枝。
- 是時靜默月色淡，摵摵風草摇枯衰。
- 夜深扣門兵卒至，八行文字曾無奇。
- 書尾又看詩兩紙，若逢飲食充渴饑。
- 駿馬明珠未入用，千金美價思燕隨。
- 無鹽嫫母正逞貌，越客未可言西施。
- 子雖淹迴年且壯，不比老醜令人嗤。
- 朝廷得賢盛朱紫，玉階金闥步委蛇。
- 聖君納諫無不聽，吾徒跡遠空行危。
- 況乃庭下聞咸池，報書此方君可喜。
- 我心如此頗得之。

## 拼音

- hong2 yan4 bei3 lai2 sheng1 shen4 bei1 ， huang2 hun1 ye3 que4 xiang1 bing4 zhi1 。
- shi4 shi2 jing4 mo4 yue4 se4 dan4 ， se4 se4 feng1 cao3 yao2 ku1 shuai1 。
- ye4 shen1 kou4 men2 bing1 zu2 zhi4 ， ba1 hang2 wen2 zi4 ceng2 wu2 qi2 。
- shu1 wei3 you4 kan4 shi1 liang3 zhi3 ， ruo4 feng2 yin3 shi2 chong1 ke3 ji1 。
- jun4 ma3 ming2 zhu1 wei4 ru4 yong4 ， qian1 jin1 mei3 jia4 si1 yan4 sui2 。
- wu2 yan2 mo2 mu3 zheng4 cheng3 mao4 ， yue4 ke4 wei4 ke3 yan2 xi1 shi1 。
- zi3 sui1 yan1 hui2 nian2 qie3 zhuang4 ， bu4 bi3 lao3 chou3 ling4 ren2 chi1 。
- chao2 ting2 de2 xian2 sheng4 zhu1 zi3 ， yu4 jie1 jin1 ta4 bu4 wei1 yi2 。
- sheng4 jun1 na4 jian4 wu2 bu4 ting1 ， wu2 tu2 ji4 yuan3 kong1 xing2 wei1 。
- kuang4 nai3 ting2 xia4 wen2 xian2 chi2 ， bao4 shu1 ci3 fang1 jun1 ke3 xi3 。
- wo3 xin1 ru2 ci3 po1 de2 zhi1 。

## 注释

## 译文

## 赏析
