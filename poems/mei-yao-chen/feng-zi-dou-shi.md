---
id: mei-yao-chen-feng-zi-dou-shi
title: 馮子都詩
titlePinyin: feng2 zi3 dou1 shi1
titleSlug: feng-zi-dou-shi
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 黄金畫車屋，韋絮緣車輪。
- 牽以五采絲，藉以刺繡茵。
- 出入長信宮，晝夜將誰親。
- 所親美且少，玉頰丹砂脣。
- 殷羅縫輕襦，明珠攢緇巾。
- 半醉卧車中，侍婢躡行塵。
- 憶昔廣明亭，將軍愛憐頻。
- 便房不使殉，易寵在茲辰。
- 嗣侯喜驅逐，平樂多從賓。
- 青絲穿五銖，累室貯百珍。
- 歡與子都異，矯與子都均。
- 用財糞土擲，吐氣日月踆。
- 天地可齊久，禍患豈有因。
- 秋風茂陵下，蒼蘚上騏驎。

## 拼音

- huang2 jin1 hua4 ju1 wu1 ， wei2 xu4 yuan2 ju1 lun2 。
- qian1 yi3 wu3 cai3 si1 ， jie4 yi3 ci4 xiu4 yin1 。
- chu1 ru4 chang2 xin4 gong1 ， zhou4 ye4 jiang1 shui2 qin1 。
- suo3 qin1 mei3 qie3 shao3 ， yu4 jia2 dan1 sha1 chun2 。
- yin1 luo2 feng2 qing1 ru2 ， ming2 zhu1 zan3 zi1 jin1 。
- ban4 zui4 wo4 ju1 zhong1 ， shi4 bi4 nie4 xing2 chen2 。
- yi4 xi1 guang3 ming2 ting2 ， jiang1 jun1 ai4 lian2 bin1 。
- bian4 fang2 bu4 shi3 xun4 ， yi4 chong3 zai4 zi1 chen2 。
- si4 hou2 xi3 qu1 zhu2 ， ping2 le4 duo1 cong2 bin1 。
- qing1 si1 chuan1 wu3 zhu1 ， lei4 shi4 zhu4 bai3 zhen1 。
- huan1 yu3 zi3 dou1 yi4 ， jiao3 yu3 zi3 dou1 jun1 。
- yong4 cai2 fen4 tu3 zhi4 ， tu3 qi4 ri4 yue4 cun1 。
- tian1 di4 ke3 qi2 jiu3 ， huo4 huan4 qi3 you3 yin1 。
- qiu1 feng1 mao4 ling2 xia4 ， cang1 xian3 shang4 qi2 lin2 。

## 注释

## 译文

## 赏析
