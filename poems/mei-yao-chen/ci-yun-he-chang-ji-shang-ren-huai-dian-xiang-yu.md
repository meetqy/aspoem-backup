---
id: mei-yao-chen-ci-yun-he-chang-ji-shang-ren-huai-dian-xiang-yu
title: 次韻和長吉上人淮甸相遇
titlePinyin: ci4 yun4 he2 chang2 ji2 shang4 ren2 huai2 dian4 xiang1 yu4
titleSlug: ci-yun-he-chang-ji-shang-ren-huai-dian-xiang-yu
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 淮上一相遇，憶在京都時。
- 雖驚歲月換，未改松桂姿。
- 童侍兩三人，瓶錫相與隨。
- 自言東越來，篋中多好詩。
- 文字皆妥帖，業術無傾欹。
- 前輩嘗有言，清氣散人脾。
- 語妙見情性，說之聊解頤。
- 始推杼山學，得非素所師。
- 此固有深趣，吾心久已知。
- 橫琴乃玄悟，豈必弄鳴絲。
- 古樂衆少聽，誰知彼吹箎。
- 師曠沒世後，伯牙衆身悲。
- 願同黄鵠舉，遠歸滄海涯。
- 老驥雖不病，長坂安可馳。
- 天台況奇勝，日夕勞夢思。
- 尚忝齒纓綬，終年趨路岐。
- 俯愧淵中魚，游泳水之湄。
- 仰羨雲間鷙，凌厲辭縶維。
- 居嘗起斯念，未去情不怡。
- 今朝更道舊，感愴各嚬眉。
- 同遊謝公門，遠想袂霑洟。
- 惜哉胡不仁，碎彼東方琪。
- 又出數紙書，手澤尚可披。
- 眷眷疇昔意，於今當語誰。
- 復遺三百言，玩味自挽髭。
- 序事盡成故，慨吟良有資。
- 其詞何亹亹，宛若對風規。
- 冷然聳心目，不覺整冠緌。
- 重以超俗韻，顧予賤職司。
- 是猶猿鳥情，並此駑櫪卑。
- 報投仍勉强，實謬匠者爲。
- 應哂不量力，短兵茲已疲。

## 拼音

- huai2 shang4 yi4 xiang1 yu4 ， yi4 zai4 jing1 du1 shi2 。
- sui1 jing1 sui4 yue4 huan4 ， wei4 gai3 song1 gui4 zi1 。
- tong2 shi4 liang3 san1 ren2 ， ping2 xi1 xiang1 yu3 sui2 。
- zi4 yan2 dong1 yue4 lai2 ， qie4 zhong1 duo1 hao3 shi1 。
- wen2 zi4 jie1 tuo3 tie1 ， ye4 shu4 wu2 qing1 qi1 。
- qian2 bei4 chang2 you3 yan2 ， qing1 qi4 san4 ren2 pi2 。
- yu3 miao4 jian4 qing2 xing4 ， shuo1 zhi1 liao2 jie3 yi2 。
- shi3 tui1 zhu4 shan1 xue2 ， de2 fei1 su4 suo3 shi1 。
- ci3 gu4 you3 shen1 qu4 ， wu2 xin1 jiu3 yi3 zhi1 。
- heng2 qin2 nai3 xuan2 wu4 ， qi3 bi4 nong4 ming2 si1 。
- gu3 le4 zhong4 shao3 ting1 ， shui2 zhi1 bi3 chui1 chi2 。
- shi1 kuang4 mei2 shi4 hou4 ， bo2 ya2 zhong4 shen1 bei1 。
- yuan4 tong2 huang2 hu2 ju3 ， yuan3 gui1 cang1 hai3 ya2 。
- lao3 ji4 sui1 bu2 bing4 ， chang2 ban3 an1 ke3 chi2 。
- tian1 tai2 kuang4 qi2 sheng4 ， ri4 xi1 lao2 meng4 si1 。
- shang4 tian3 chi3 ying1 shou4 ， zhong1 nian2 qu1 lu4 qi2 。
- fu3 kui4 yuan1 zhong1 yu2 ， you2 yong3 shui3 zhi1 mei2 。
- yang3 xian4 yun2 jian4 zhi4 ， ling2 li4 ci2 zhi2 wei2 。
- ju1 chang2 qi3 si1 nian4 ， wei4 qu4 qing2 bu4 yi2 。
- jin1 zhao1 geng4 dao4 jiu4 ， gan3 chuang4 ge4 pin2 mei2 。
- tong2 you2 xie4 gong1 men2 ， yuan3 xiang3 mei4 zhan1 yi2 。
- xi1 zai1 hu2 bu4 ren2 ， sui4 bi3 dong1 fang1 qi2 。
- you4 chu1 shu4 zhi3 shu1 ， shou3 ze2 shang4 ke3 pi1 。
- juan4 juan4 chou2 xi1 yi4 ， wu1 jin1 dang1 yu3 shui2 。
- fu4 yi2 san1 bai3 yan2 ， wan2 wei4 zi4 wan3 zi1 。
- xu4 shi4 jin4 cheng2 gu4 ， kai3 yin2 liang2 you3 zi1 。
- qi2 ci2 he2 wei3 wei3 ， wan3 ruo4 dui4 feng1 gui1 。
- leng3 ran2 song3 xin1 mu4 ， bu4 jue2 zheng3 guan1 rui2 。
- zhong4 yi3 chao1 su2 yun4 ， gu4 yu3 jian4 zhi2 si1 。
- shi4 you2 yuan2 niao3 qing2 ， bing4 ci3 nu2 li4 bei1 。
- bao4 tou2 reng2 mian3 qiang3 ， shi2 miu4 jiang4 zhe3 wei2 。
- ying1 shen3 bu2 liang4 li4 ， duan3 bing1 zi1 yi3 pi2 。

## 注释

## 译文

## 赏析
