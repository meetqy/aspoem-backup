---
id: mei-yao-chen-song-liao-yi-gui-heng-shan
title: 送廖倚歸衡山
titlePinyin: song4 liao4 yi3 gui1 heng2 shan1
titleSlug: song-liao-yi-gui-heng-shan
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 雌猿夜啼別湘東，曉尋故人背孤桐。
- 孤桐有聲彈不響，弦絕曲在埋蒿蓬。
- 知音萬古期必逢，今日已聞天下雄。
- 陟山涉水不辭遠，文章大名居禁中。
- 扣門一見顔色喜，抱琴三歎含徵宮。
- 九疇不汨微禹力，堯舜豈無明與聰。
- 推根致本賢意合，敘述況值太史公。
- 貿金得玉莫忘寶，却過洞庭乘朔風。
- 猿休啼月月色好，還來舊山伴狙翁。

## 拼音

- ci2 yuan2 ye4 ti2 bie2 xiang1 dong1 ， xiao3 xun2 gu4 ren2 bei4 gu1 tong2 。
- gu1 tong2 you3 sheng1 dan4 bu4 xiang3 ， xian2 jue2 qu3 zai4 mai2 hao1 peng2 。
- zhi1 yin1 wan4 gu3 qi1 bi4 feng2 ， jin1 ri4 yi3 wen2 tian1 xia4 xiong2 。
- zhi4 shan1 she4 shui3 bu4 ci2 yuan3 ， wen2 zhang1 da4 ming2 ju1 jin4 zhong1 。
- kou4 men2 yi2 jian4 yan2 se4 xi3 ， bao4 qin2 san1 tan4 han2 zhi3 gong1 。
- jiu3 chou2 bu2 mi4 wei1 yu3 li4 ， yao2 shun4 qi3 wu2 ming2 yu3 cong1 。
- tui1 gen1 zhi4 ben3 xian2 yi4 he2 ， xu4 shu4 kuang4 zhi2 tai4 shi3 gong1 。
- mao4 jin1 de2 yu4 mo4 wang4 bao3 ， que4 guo4 dong4 ting2 cheng2 shuo4 feng1 。
- yuan2 xiu1 ti2 yue4 yue4 se4 hao3 ， huan2 lai2 jiu4 shan1 ban4 ju1 weng1 。

## 注释

## 译文

## 赏析
