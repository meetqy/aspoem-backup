---
id: mei-yao-chen-song-cao-ce-chong-ban-zhu-bo-xiang-zhou
title: 送曹測崇班駐泊相州
titlePinyin: song4 cao2 ce4 chong2 ban1 zhu4 bo2 xiang1 zhou1
titleSlug: song-cao-ce-chong-ban-zhu-bo-xiang-zhou
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 知君鄴城去，歷覽古時蹟。
- 峨峨銅雀臺，其下遺瓦礫。
- 不化鴛鴦飛，多近蟾蜍滴。
- 哀哉魏武帝，雄智圖九錫。
- 俄聞望西陵，作妓向朝夕。
- 曾何百年間，事往如霹靂。
- 空餘幾仞土，陰峭古蘚碧。
- 下有牧羊人，上有牂與䍽。
- 寒風吹枯草，草短聲剌剌。
- 珠翠爲埃塵，冠劍埋百尺。
- 顔回飲一瓢，仲尼不暖席。
- 擁徒食人肝，生莫如盜跖。
- 令名今猶存，焉在刻金石。
- 我輩當太平，白首如戰敵。
- 又知爲善樂，尚媿苟仕籍。
- 行行勤撫兵，豎威酬德澤。

## 拼音

- zhi1 jun1 ye4 cheng2 qu4 ， li4 lan3 gu3 shi2 ji4 。
- e2 e2 tong2 que4 tai2 ， qi2 xia4 yi2 wa3 li4 。
- bu2 hua4 yuan1 yang1 fei1 ， duo1 jin4 chan2 chu2 di1 。
- ai1 zai1 wei4 wu3 di4 ， xiong2 zhi4 tu2 jiu3 xi1 。
- e2 wen2 wang4 xi1 ling2 ， zuo4 ji4 xiang4 zhao1 xi1 。
- ceng2 he2 bai3 nian2 jian4 ， shi4 wang3 ru2 pi1 li4 。
- kong1 yu2 ji1 ren4 tu3 ， yin1 qiao4 gu3 xian3 bi4 。
- xia4 you3 mu4 yang2 ren2 ， shang4 you3 zang1 yu3 䍽。
- han2 feng1 chui1 ku1 cao3 ， cao3 duan3 sheng1 la4 la4 。
- zhu1 cui4 wei2 ai1 chen2 ， guan1 jian4 mai2 bai3 chi3 。
- yan2 hui2 yin3 yi4 piao2 ， zhong4 ni2 bu4 nuan3 xi2 。
- yong1 tu2 shi2 ren2 gan1 ， sheng1 mo4 ru2 dao4 zhi2 。
- ling4 ming2 jin1 you2 cun2 ， yan1 zai4 ke4 jin1 shi2 。
- wo3 bei4 dang1 tai4 ping2 ， bai2 shou3 ru2 zhan4 di2 。
- you4 zhi1 wei2 shan4 le4 ， shang4 kui4 gou3 shi4 ji2 。
- hang2 hang2 qin2 fu3 bing1 ， shu4 wei1 chou2 de2 ze2 。

## 注释

## 译文

## 赏析
