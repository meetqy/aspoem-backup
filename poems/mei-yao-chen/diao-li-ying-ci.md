---
id: mei-yao-chen-diao-li-ying-ci
title: 弔李膺辭
titlePinyin: diao4 li3 ying1 ci2
titleSlug: diao-li-ying-ci
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 陰蜺橫天，長劍欲抉，匣穎未露兮精鋼已折。
- 層冰塞川，猛炬方烈，凝氣未銷兮高焰已滅。
- 雖忠毅之有志兮，當衰運之閉結。
- 嗟身禍之不免兮，甘就死於縲絏。
- 何賢者之景慕兮，或自表而謝絕。
- 惟荀公之獲御兮，見顔間之氣悅。
- 奚服媚之若茲兮，蓋操秉乎峻節。
- 風裁獨高而罕接兮，號龍門而無凡轍。
- 允簡亢不容於時兮，玉雖碎而猶潔。
- 痛漢綱之頹圮兮，又何毀乎賢哲。
- 歷千古而可悲兮，故余不得而面結。
- 叨此邦而長民兮，過舊壠而增咽。
- 嗟異代之有遇兮，若登履乎閫闑。
- 對風樹之蕭蕭兮，想魂氣之未竭。
- 聊感槩於斯兮，寫憂心之惙惙。

## 拼音

- yin1 ni2 heng2 tian1 ， chang2 jian4 yu4 jue2 ， xia2 ying3 wei4 lu4 xi1 jing1 gang1 yi3 zhe2 。
- ceng2 bing1 sai1 chuan1 ， meng3 ju4 fang1 lie4 ， ning2 qi4 wei4 xiao1 xi1 gao1 yan4 yi3 mie4 。
- sui1 zhong1 yi4 zhi1 you3 zhi4 xi1 ， dang1 shuai1 yun4 zhi1 bi4 jie2 。
- jie1 shen1 huo4 zhi1 bu4 mian3 xi1 ， gan1 jiu4 si3 wu1 lei2 xie4 。
- he2 xian2 zhe3 zhi1 jing3 mu4 xi1 ， huo4 zi4 biao3 er2 xie4 jue2 。
- wei2 xun2 gong1 zhi1 huo4 yu4 xi1 ， jian4 yan2 jian4 zhi1 qi4 yue4 。
- xi1 fu2 mei4 zhi1 ruo4 zi1 xi1 ， gai4 cao1 bing3 hu1 jun4 jie2 。
- feng1 cai2 du2 gao1 er2 han3 jie1 xi1 ， hao4 long2 men2 er2 wu2 fan2 zhe2 。
- yun3 jian3 kang4 bu4 rong2 wu1 shi2 xi1 ， yu4 sui1 sui4 er2 you2 jie2 。
- tong4 han4 gang1 zhi1 tui2 pi3 xi1 ， you4 he2 hui3 hu1 xian2 zhe2 。
- li4 qian1 gu3 er2 ke3 bei1 xi1 ， gu4 yu2 bu4 de2 er2 mian4 jie2 。
- dao1 ci3 bang1 er2 chang2 min2 xi1 ， guo4 jiu4 long3 er2 zeng1 yan4 。
- jie1 yi4 dai4 zhi1 you3 yu4 xi1 ， ruo4 deng1 lü3 hu1 kun3 nie4 。
- dui4 feng1 shu4 zhi1 xiao1 xiao1 xi1 ， xiang3 hun2 qi4 zhi1 wei4 jie2 。
- liao2 gan3 gai4 wu1 si1 xi1 ， xie3 you1 xin1 zhi1 chuo4 chuo4 。

## 注释

## 译文

## 赏析
