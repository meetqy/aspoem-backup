---
id: mei-yao-chen-he-song-zhong-dao-yuan-xi-er-shou-qi-yi
title: 和宋中道元夕二首  其一
titlePinyin: he2 song4 zhong1 dao4 yuan2 xi1 er4 shou3     qi2 yi1
titleSlug: he-song-zhong-dao-yuan-xi-er-shou-qi-yi
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 結山當衢面九門，華燈滿國月半昏。
- 春泥踏盡遊人繁，鳴蹕下天歌吹喧。
- 深坊靜曲走車轅，爭前鬭盛亡卑尊。
- 靚妝麗服何柔溫，交觀互視各吐吞。
- 磨肩一過難久存，眼尾獲笑迷精魂。
- 貂裘比比王侯孫，夜闌鞍馬相馳奔。

## 拼音

- jie2 shan1 dang1 qu2 mian4 jiu3 men2 ， hua2 deng1 man3 guo2 yue4 ban4 hun1 。
- chun1 ni2 ta4 jin4 you2 ren2 fan2 ， ming2 bi4 xia4 tian1 ge1 chui1 xuan1 。
- shen1 fang1 jing4 qu3 zou3 ju1 yuan2 ， zheng1 qian2 dou4 sheng4 wang2 bei1 zun1 。
- jing4 zhuang1 li2 fu2 he2 rou2 wen1 ， jiao1 guan1 hu4 shi4 ge4 tu3 tun1 。
- mo2 jian1 yi2 guo4 nan2 jiu3 cun2 ， yan3 wei3 huo4 xiao4 mi2 jing1 hun2 。
- diao1 qiu2 bi3 bi3 wang2 hou2 sun1 ， ye4 lan2 an1 ma3 xiang1 chi2 ben1 。

## 注释

## 译文

## 赏析
