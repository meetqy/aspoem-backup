---
id: mei-yao-chen-zheng-zhong-jian-zeng-yi-yun-he-da
title: 正仲見贈依韻和答
titlePinyin: zheng4 zhong4 jian4 zeng4 yi1 yun4 he2 da2
titleSlug: zheng-zhong-jian-zeng-yi-yun-he-da
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 平生好書詩，一意在抱槧。
- 既無鈌雲劍，身世遭黮黭。
- 恥游公相門，甘自守恬淡。
- 妻孥每寒饑，內愧劇剜憯。
- 時頼二三友，乞米慰窮慘。
- 雖然情懷惡，亦未廢誦覽。
- 如負會稽辱，欲雪效嘗膽。
- 作文持與人，百不得一頷。
- 聖猶嗜好殊，獨取菖蒲歜。
- 我愚希六義，將使鬼神感。
- 譬彼捕長黥，區區只持窨。
- 青天挂虹霓，踴跂不可擥。
- 太華五千仞，妄學巨靈撼。
- 幸且同蛙黽，近樂在井坎。
- 蒼髮况種種，存非衛髦髧。
- 吳侯琅玕姿，而來視亂菼。
- 鳳皇五色毛，曷羨未翅蝻。
- 染夏有正采，安用此淺黲。
- 乃知叔度陂，萬頃見澄澹。
- 孟軻患爲師，薄劣亦何敢。

## 拼音

- ping2 sheng1 hao3 shu1 shi1 ， yi2 yi4 zai4 bao4 qian4 。
- ji4 wu2 jue2 yun2 jian4 ， shen1 shi4 zao1 dan4 yan3 。
- chi3 you2 gong1 xiang4 men2 ， gan1 zi4 shou3 tian2 dan4 。
- qi1 nu2 mei3 han2 ji1 ， nei4 kui4 ju4 wan1 can3 。
- shi2 lai4 er4 san1 you3 ， qi3 mi3 wei4 qiong2 can3 。
- sui1 ran2 qing2 huai2 e4 ， yi4 wei4 fei4 song4 lan3 。
- ru2 fu4 hui4 ji1 ru3 ， yu4 xue3 xiao4 chang2 dan3 。
- zuo4 wen2 chi2 yu3 ren2 ， bai3 bu4 de2 yi2 han4 。
- sheng4 you2 shi4 hao4 shu1 ， du2 qu3 chang1 pu2 chu4 。
- wo3 yu2 xi1 liu4 yi4 ， jiang1 shi3 gui3 shen2 gan3 。
- pi4 bi3 bu3 chang2 qing2 ， qu1 qu1 zhi1 chi2 xun1 。
- qing1 tian1 gua4 hong2 ni2 ， yong3 qi2 bu4 ke3 lan3 。
- tai4 hua2 wu3 qian1 ren4 ， wang4 xue2 ju4 ling2 han4 。
- xing4 qie3 tong2 wa1 min3 ， jin4 le4 zai4 jing3 kan3 。
- cang1 fa4 kuang4 zhong3 zhong3 ， cun2 fei1 wei4 mao2 dan4 。
- wu2 hou2 lang2 gan1 zi1 ， er2 lai2 shi4 luan4 tan3 。
- feng4 huang2 wu3 se4 mao2 ， he2 xian4 wei4 chi4 nan3 。
- ran3 xia4 you3 zheng4 cai3 ， an1 yong4 ci3 qian3 can3 。
- nai3 zhi1 shu1 du4 bei1 ， wan4 qing3 jian4 cheng2 dan4 。
- meng4 ke1 huan4 wei2 shi1 ， bao2 lie4 yi4 he2 gan3 。

## 注释

## 译文

## 赏析
