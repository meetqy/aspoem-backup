---
id: mei-yao-chen-ci-yun-he-yong-shu-zeng-bie-ze-zhi-fu-shan-jiao
title: 次韻和永叔贈別擇之赴陝郊
titlePinyin: ci4 yun4 he2 yong3 shu1 zeng4 bie2 ze2 zhi1 fu4 shan3 jiao1
titleSlug: ci-yun-he-yong-shu-zeng-bie-ze-zhi-fu-shan-jiao
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 古人相送贈以言，今人相送舉以酒。
- 酒行殷勤意豈疎，酒罷躊躇悲更有。
- 行當何之來者誰，陝府兵吏爭迎走。
- 壺漿往往過函關，翰林惜別方携手。
- 自言老大遇知難，願得公詩爲不朽。
- 公因索筆作長謠，落落寓言誠十九。
- 我慙竹管厠宮懸，縱合律度應非偶。
- 太守西行已不貧，忽獲明珠盈大斗。
- 歸立螭頭未是遲，暫向棠陰問遺叟。

## 拼音

- gu3 ren2 xiang1 song4 zeng4 yi3 yan2 ， jin1 ren2 xiang1 song4 ju3 yi3 jiu3 。
- jiu3 xing2 yin1 qin2 yi4 qi3 shu1 ， jiu3 ba4 chou2 chu2 bei1 geng4 you3 。
- xing2 dang1 he2 zhi1 lai2 zhe3 shui2 ， shan3 fu3 bing1 li4 zheng1 ying2 zou3 。
- hu2 jiang1 wang3 wang3 guo4 han2 guan1 ， han4 lin2 xi1 bie2 fang1 xie2 shou3 。
- zi4 yan2 lao3 da4 yu4 zhi1 nan2 ， yuan4 de2 gong1 shi1 wei2 bu4 xiu3 。
- gong1 yin1 suo3 bi3 zuo4 chang2 yao2 ， luo4 luo4 yu4 yan2 cheng2 shi2 jiu3 。
- wo3 can2 zhu2 guan3 ce4 gong1 xuan2 ， zong4 he2 lü4 du4 ying1 fei1 ou3 。
- tai4 shou3 xi1 xing2 yi3 bu4 pin2 ， hu1 huo4 ming2 zhu1 ying2 da4 dou4 。
- gui1 li4 chi1 tou2 wei4 shi4 chi2 ， zan4 xiang4 tang2 yin1 wen4 yi2 sou3 。

## 注释

## 译文

## 赏析
