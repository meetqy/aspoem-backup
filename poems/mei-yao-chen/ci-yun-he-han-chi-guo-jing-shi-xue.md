---
id: mei-yao-chen-ci-yun-he-han-chi-guo-jing-shi-xue
title: 次韻和韓持國京師雪
titlePinyin: ci4 yun4 he2 han2 chi2 guo2 jing1 shi1 xue3
titleSlug: ci-yun-he-han-chi-guo-jing-shi-xue
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 寒威無遠近，素色混高低。
- 玉路平何廣，天形浩莫倪。
- 壓階寧辨玉，封谷不須泥。
- 殄厲非乖候，資農必慰黎。
- 大輸中府帛，雜有上公圭。
- 星弁交光衆，珠旒動影迷。
- 淩波妃度洛，銷鼎士烹齊。
- 工鏤罇奇獸，鮮粧印女奚。
- 簾開白羽扇，橋跨半輪霓。
- 走吠生氂犬，姦埋縮殻蠵。
- 力狂墀下馬，聲噤樹頭雞。
- 團綴花爭發，燖庖羜已刲。
- 獵人初逐跡，饑鳥未辭棲。
- 凍酒誰能貰，危樓不厭躋。
- 狐冰疑在耳，貍玉刻成蹄。
- 可席纖腰舞，盈盤素手携。
- 休傳上林雁，曾繫子卿題。
- 願逐周王駿，瑶池勝越溪。

## 拼音

- han2 wei1 wu2 yuan3 jin4 ， su4 se4 hun4 gao1 di1 。
- yu4 lu4 ping2 he2 guang3 ， tian1 xing2 hao4 mo4 ni2 。
- ya1 jie1 ning2 bian4 yu4 ， feng1 gu3 bu4 xu1 ni2 。
- tian3 li4 fei1 guai1 hou4 ， zi1 nong2 bi4 wei4 li2 。
- da4 shu1 zhong1 fu3 bo2 ， za2 you3 shang4 gong1 gui1 。
- xing1 bian4 jiao1 guang1 zhong4 ， zhu1 liu2 dong4 ying3 mi2 。
- ling2 bo1 fei1 du4 luo4 ， xiao1 ding3 shi4 peng1 qi2 。
- gong1 lou4 zun1 qi2 shou4 ， xian1 zhuang1 yin4 nü3 xi1 。
- lian2 kai1 bai2 yu3 shan4 ， qiao2 kua4 ban4 lun2 ni2 。
- zou3 fei4 sheng1 mao2 quan3 ， jian1 mai2 suo1 qiao4 xi1 。
- li4 kuang2 chi2 xia4 ma3 ， sheng1 jin4 shu4 tou2 ji1 。
- tuan2 zhui4 hua1 zheng1 fa1 ， xun2 pao2 zhu4 yi3 kui1 。
- lie4 ren2 chu1 zhu2 ji4 ， ji1 niao3 wei4 ci2 qi1 。
- dong4 jiu3 shui2 neng2 shi4 ， wei1 lou2 bu2 yan4 ji1 。
- hu2 bing1 yi2 zai4 er3 ， li2 yu4 ke4 cheng2 ti2 。
- ke3 xi2 xian1 yao1 wu3 ， ying2 pan2 su4 shou3 xie2 。
- xiu1 chuan2 shang4 lin2 yan4 ， ceng2 xi4 zi3 qing1 ti2 。
- yuan4 zhu2 zhou1 wang2 jun4 ， yao2 chi2 sheng4 yue4 xi1 。

## 注释

## 译文

## 赏析
