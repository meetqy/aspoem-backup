---
id: mei-yao-chen-da-pei-song-xu-yi
title: 答裴送序意
titlePinyin: da2 pei2 song4 xu4 yi4
titleSlug: da-pei-song-xu-yi
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 我欲之許子有贈，爲我爲學勿所偏。
- 誠知子心苦愛我，欲我文字無不全。
- 居常見我足吟詠，乃以述作爲不然。
- 始曰子知今則否，固亦未能無諭焉。
- 我於詩言豈徒爾，因事激風成小篇。
- 辭雖淺陋頗剋苦，未到二雅未忍捐。
- 安取唐季二三子，區區物象磨窮年。
- 苦苦著書豈無意，貧希祿廩塵俗牽。
- 書辭辯說多碌碌，吾敢虛語同後先。
- 唯當稍稍緝銘誌，願以直法書諸賢。
- 恐子未諭我此意，把筆慨歎臨長川。

## 拼音

- wo3 yu4 zhi1 xu1 zi3 you3 zeng4 ， wei2 wo3 wei2 xue2 wu4 suo3 pian1 。
- cheng2 zhi1 zi3 xin1 ku3 ai4 wo3 ， yu4 wo3 wen2 zi4 wu2 bu4 quan2 。
- ju1 chang2 jian4 wo3 zu2 yin2 yong3 ， nai3 yi3 shu4 zuo4 wei2 bu4 ran2 。
- shi3 yue1 zi3 zhi1 jin1 ze2 fou3 ， gu4 yi4 wei4 neng2 wu2 yu4 yan1 。
- wo3 wu1 shi1 yan2 qi3 tu2 er3 ， yin1 shi4 ji1 feng1 cheng2 xiao3 pian1 。
- ci2 sui1 qian3 lou4 po1 kei1 ku3 ， wei4 dao4 er4 ya3 wei4 ren3 juan1 。
- an1 qu3 tang2 ji4 er4 san1 zi3 ， qu1 qu1 wu4 xiang4 mo2 qiong2 nian2 。
- ku3 ku3 zhu4 shu1 qi3 wu2 yi4 ， pin2 xi1 lu4 lin3 chen2 su2 qian1 。
- shu1 ci2 bian4 shuo1 duo1 lu4 lu4 ， wu2 gan3 xu1 yu3 tong2 hou4 xian1 。
- wei2 dang1 shao1 shao1 ji2 ming2 zhi4 ， yuan4 yi3 zhi2 fa3 shu1 zhu1 xian2 。
- kong3 zi3 wei4 yu4 wo3 ci3 yi4 ， ba3 bi3 kai3 tan4 lin2 chang2 chuan1 。

## 注释

## 译文

## 赏析
