---
id: mei-yao-chen-tong-cai-jun-mo-jiang-lin-ji-guan-song-zhong-dao-shu-hua
title: 同蔡君謨江鄰幾觀宋中道書畫
titlePinyin: tong2 cai4 jun1 mo2 jiang1 lin2 ji1 guan1 song4 zhong1 dao4 shu1 hua4
titleSlug: tong-cai-jun-mo-jiang-lin-ji-guan-song-zhong-dao-shu-hua
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 君謨善書能別書，宣獻家藏天下無。
- 宣獻既歿二子立，漆匣甲乙收盈厨。
- 鍾王真蹟尚可覩，歐褚遺墨非因模。
- 開元大曆名流夥，一一手澤存有餘。
- 行草楷正大小異，點畫勁宛精神殊。
- 坐中鄰幾素近視，最辨纖悉時驚吁。
- 逡巡蔡侯得所得，索研鋪紙纔須臾。
- 一掃一幅太快健，檀溪躍過瘦的顱。
- 觀書已畢復觀畫，數軸江吳種稻圖。
- 稻苗秧秧水拍拍，羣鷺矯翼人荷鋤。
- 陂塍高下石籠密，竹樹參倚荆籬疎。
- 大車立輪轉流急，小犢欺顧稚子驅。
- 令人頻有故鄉念，春事況及蠶桑初。
- 虎頭將軍畫列女，二十餘子拖裙裾。
- 許穆夫人尤窈窕，因誦載馳誠起予。
- 余無書性無田區，美人雖見身老癯。
- 舉頭事事不稱意，不如倒盡君酒壺。

## 拼音

- jun1 mo2 shan4 shu1 neng2 bie2 shu1 ， xuan1 xian4 jia1 cang2 tian1 xia4 wu2 。
- xuan1 xian4 ji4 mo4 er4 zi3 li4 ， qi1 xia2 jia3 yi3 shou1 ying2 chu2 。
- zhong1 wang2 zhen1 ji4 shang4 ke3 du3 ， ou1 chu3 yi2 mo4 fei1 yin1 mo2 。
- kai1 yuan2 da4 li4 ming2 liu2 huo3 ， yi1 yi1 shou3 ze2 cun2 you3 yu2 。
- xing2 cao3 kai3 zheng4 da4 xiao3 yi4 ， dian3 hua4 jin4 wan3 jing1 shen2 shu1 。
- zuo4 zhong1 lin2 ji1 su4 jin4 shi4 ， zui4 bian4 xian1 xi1 shi2 jing1 xu1 。
- qun1 xun2 cai4 hou2 de2 suo3 de2 ， suo3 yan2 pu1 zhi3 cai2 xu1 yu2 。
- yi4 sao3 yi4 fu2 tai4 kuai4 jian4 ， tan2 xi1 yue4 guo4 shou4 de0 lu2 。
- guan1 shu1 yi3 bi4 fu4 guan1 hua4 ， shu4 zhou2 jiang1 wu2 zhong3 dao4 tu2 。
- dao4 miao2 yang1 yang1 shui3 pai1 pai1 ， qun2 lu4 jiao3 yi4 ren2 he2 chu2 。
- bei1 cheng2 gao1 xia4 shi2 long2 mi4 ， zhu2 shu4 can1 yi3 jing1 li2 shu1 。
- da4 ju1 li4 lun2 zhuan3 liu2 ji2 ， xiao3 du2 qi1 gu4 zhi4 zi3 qu1 。
- ling4 ren2 bin1 you3 gu4 xiang1 nian4 ， chun1 shi4 kuang4 ji2 can2 sang1 chu1 。
- hu3 tou2 jiang1 jun1 hua4 lie4 nü3 ， er4 shi2 yu2 zi3 tuo1 qun2 ju1 。
- xu1 mu4 fu1 ren2 you2 yao3 tiao3 ， yin1 song4 zai4 chi2 cheng2 qi3 yu3 。
- yu2 wu2 shu1 xing4 wu2 tian2 qu1 ， mei3 ren2 sui1 jian4 shen1 lao3 qu2 。
- ju3 tou2 shi4 shi4 bu4 cheng1 yi4 ， bu4 ru2 dao3 jin4 jun1 jiu3 hu2 。

## 注释

## 译文

## 赏析
