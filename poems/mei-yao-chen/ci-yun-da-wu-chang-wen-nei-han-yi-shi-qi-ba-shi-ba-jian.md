---
id: mei-yao-chen-ci-yun-da-wu-chang-wen-nei-han-yi-shi-qi-ba-shi-ba-jian
title: 次韻答吳長文內翰遺石器八十八件
titlePinyin: ci4 yun4 da2 wu2 chang2 wen2 nei4 han4 yi2 shi2 qi4 ba1 shi2 ba1 jian4
titleSlug: ci-yun-da-wu-chang-wen-nei-han-yi-shi-qi-ba-shi-ba-jian
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 山工日斵器，殊匪事樵牧。
- 掘地取雲根，剖堅如剖玉。
- 食具與果具，待賓良有勗。
- 亦將茶具并，飽啜時出俗。
- 公何都贈予，金多不入目。
- 我家固宜之，瓦椀居漏屋。
- 得此尤稱窮，客來無不足。
- 唯應赤脚婢，收拾怨常酷。
- 夏席堆青齏，冬盤飣旨蓄。
- 竟無粱肉饌，甚愧蕭家錄。

## 拼音

- shan1 gong1 ri4 zhuo2 qi4 ， shu1 fei3 shi4 qiao2 mu4 。
- jue2 di4 qu3 yun2 gen1 ， pou1 jian1 ru2 pou1 yu4 。
- shi2 ju4 yu3 guo3 ju4 ， dai4 bin1 liang2 you3 xu4 。
- yi4 jiang1 cha2 ju4 bing4 ， bao3 chuo4 shi2 chu1 su2 。
- gong1 he2 dou1 zeng4 yu3 ， jin1 duo1 bu2 ru4 mu4 。
- wo3 jia1 gu4 yi2 zhi1 ， wa3 wan3 ju1 lou4 wu1 。
- de2 ci3 you2 cheng1 qiong2 ， ke4 lai2 wu2 bu4 zu2 。
- wei2 ying1 chi4 jiao3 bi4 ， shou1 shi0 yuan4 chang2 ku4 。
- xia4 xi2 dui1 qing1 ji1 ， dong1 pan2 ding4 zhi3 xu4 。
- jing4 wu2 liang2 rou4 zhuan4 ， shen4 kui4 xiao1 jia1 lu4 。

## 注释

## 译文

## 赏析
