---
id: mei-yao-chen-fan-rao-zhou-zuo-zhong-ke-yu-shi-he-tun-yu
title: 范饒州坐中客語食河豚魚
titlePinyin: fan4 rao2 zhou1 zuo4 zhong1 ke4 yu3 shi2 he2 tun2 yu2
titleSlug: fan-rao-zhou-zuo-zhong-ke-yu-shi-he-tun-yu
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 春洲生荻芽，春岸飛楊花。
- 河豚當是時，貴不數魚蝦。
- 其狀已可怪，其毒亦莫加。
- 忿腹若封豕，怒目猶吳蛙。
- 庖煎苟失所，入喉爲鏌鋣。
- 若此喪軀體，何須資齒牙。
- 持問南方人，黨護復矜誇。
- 皆言美無度，誰謂死如麻。
- 我語不能屈，自思空咄嗟。
- 退之來潮陽，始憚餐籠蛇。
- 子厚居柳州，而甘食蝦蟆。
- 二物雖可憎，性命無舛差。
- 斯味曾不比，中藏禍無涯。
- 甚美惡亦稱，此言誠可嘉。

## 拼音

- chun1 zhou1 sheng1 di2 ya2 ， chun1 an4 fei1 yang2 hua1 。
- he2 tun2 dang1 shi4 shi2 ， gui4 bu2 shu4 yu2 xia1 。
- qi2 zhuang4 yi3 ke3 guai4 ， qi2 du2 yi4 mo4 jia1 。
- fen4 fu4 ruo4 feng1 shi3 ， nu4 mu4 you2 wu2 wa1 。
- pao2 jian1 gou3 shi1 suo3 ， ru4 hou2 wei2 mo4 ye2 。
- ruo4 ci3 sang1 qu1 ti3 ， he2 xu1 zi1 chi3 ya2 。
- chi2 wen4 nan2 fang1 ren2 ， dang3 hu4 fu4 jin1 kua1 。
- jie1 yan2 mei3 wu2 du4 ， shui2 wei4 si3 ru2 ma2 。
- wo3 yu3 bu4 neng2 qu1 ， zi4 si1 kong1 duo1 jie1 。
- tui4 zhi1 lai2 chao2 yang2 ， shi3 dan4 can1 long2 she2 。
- zi3 hou4 ju1 liu3 zhou1 ， er2 gan1 shi2 xia1 ma0 。
- er4 wu4 sui1 ke3 zeng1 ， xing4 ming4 wu2 chuan3 cha4 。
- si1 wei4 ceng2 bu4 bi3 ， zhong1 cang2 huo4 wu2 ya2 。
- shen4 mei3 e4 yi4 cheng1 ， ci3 yan2 cheng2 ke3 jia1 。

## 注释

## 译文

## 赏析
