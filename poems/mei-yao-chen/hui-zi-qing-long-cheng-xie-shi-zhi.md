---
id: mei-yao-chen-hui-zi-qing-long-cheng-xie-shi-zhi
title: 迴自青龍呈謝師直
titlePinyin: hui2 zi4 qing1 long2 cheng2 xie4 shi1 zhi2
titleSlug: hui-zi-qing-long-cheng-xie-shi-zhi
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 共君相別三四年，巖巖瘦骨還依然。
- 唯髭比舊多且黑，學術久已不可肩。
- 嗟余老大無所用，白髮冉冉將侵顛。
- 文章自是與時背，妻餓兒啼無一錢。
- 幸得詩書銷白日，豈顧富貴摩青天。
- 而今飲酒亦復少，未及再酌腸如煎。
- 前夕與君歡且飲，飲纔數盞我已眠。
- 雞鳴犬吠似聒耳，舉頭屋室皆左旋。
- 起來整巾不稱意，挂帆直走滄海邊。
- 便欲騎鯨去萬里，列缺不借霹靂鞭。
- 氣沮心衰計欲睡，夢想先到蘋渚前。
- 與君無復更留醉，醉死誰能如謫僊。

## 拼音

- gong4 jun1 xiang1 bie2 san1 si4 nian2 ， yan2 yan2 shou4 gu3 huan2 yi1 ran2 。
- wei2 zi1 bi3 jiu4 duo1 qie3 hei1 ， xue2 shu4 jiu3 yi3 bu4 ke3 jian1 。
- jie1 yu2 lao3 da4 wu2 suo3 yong4 ， bai2 fa4 ran3 ran3 jiang1 qin1 dian1 。
- wen2 zhang1 zi4 shi4 yu3 shi2 bei4 ， qi1 e4 er2 ti2 wu2 yi4 qian2 。
- xing4 de2 shi1 shu1 xiao1 bai2 ri4 ， qi3 gu4 fu4 gui4 mo2 qing1 tian1 。
- er2 jin1 yin3 jiu3 yi4 fu4 shao3 ， wei4 ji2 zai4 zhuo2 chang2 ru2 jian1 。
- qian2 xi1 yu3 jun1 huan1 qie3 yin3 ， yin3 cai2 shu4 zhan3 wo3 yi3 mian2 。
- ji1 ming2 quan3 fei4 si4 guo1 er3 ， ju3 tou2 wu1 shi4 jie1 zuo3 xuan2 。
- qi3 lai2 zheng3 jin1 bu4 cheng1 yi4 ， gua4 fan1 zhi2 zou3 cang1 hai3 bian1 。
- bian4 yu4 qi2 jing1 qu4 wan4 li3 ， lie4 que1 bu2 jie4 pi1 li4 bian1 。
- qi4 ju3 xin1 shuai1 ji4 yu4 shui4 ， meng4 xiang3 xian1 dao4 pin2 zhu3 qian2 。
- yu3 jun1 wu2 fu4 geng4 liu2 zui4 ， zui4 si3 shui2 neng2 ru2 zhe2 xian1 。

## 注释

## 译文

## 赏析
