---
id: mei-yao-chen-ci-yun-he-wu-zheng-zhong-yi-yu-wang-nan-ling-jian-ji-jian-hui-xin-yun-zao-xie
title: 次韻和吳正仲以予往南陵見寄兼惠新醖早蟹
titlePinyin: ci4 yun4 he2 wu2 zheng4 zhong4 yi3 yu3 wang3 nan2 ling2 jian4 ji4 jian1 hui4 xin1 yun4 zao3 xie4
titleSlug: ci-yun-he-wu-zheng-zhong-yi-yu-wang-nan-ling-jian-ji-jian-hui-xin-yun-zao-xie
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 我念仲氏疾，走轂不暇膏。
- 久處田園閒，風日慣犯冒。
- 暮過春穀溪，亭長或前勞。
- 乃心在手足，豈得事請造。
- 邑僚相哀憐，曾未曰簡傲。
- 朝夕論藥品，況是素所好。
- 頗能識精麤，固靡窮突奧。
- 吾親日倚戶，西首只待報。
- 不知羸苶劇，飲餌須諭導。
- 既平憂已寬，勝境思一到。
- 原田經秋霖，步履畏宿潦。
- 山中趣多幽，松下浄不掃。
- 言歸尚泥塗，雲綻喜暫曝。
- 還將奉談笑，近已逢問耗。
- 入門得寄詩，欲覽整白帽。
- 酒壺及霜蟹，致釀知談操。
- 豈同里中俗，唯罪往不告。
- 醉來夜揮毫，明月爲絕倒。

## 拼音

- wo3 nian4 zhong4 shi4 ji2 ， zou3 gu3 bu4 xia2 gao1 。
- jiu3 chu3 tian2 yuan2 xian2 ， feng1 ri4 guan4 fan4 mao4 。
- mu4 guo4 chun1 gu3 xi1 ， ting2 chang2 huo4 qian2 lao2 。
- nai3 xin1 zai4 shou3 zu2 ， qi3 de2 shi4 qing3 zao4 。
- yi4 liao2 xiang1 ai1 lian2 ， ceng2 wei4 yue1 jian3 ao4 。
- zhao1 xi1 lun4 yao4 pin3 ， kuang4 shi4 su4 suo3 hao3 。
- po1 neng2 shi2 jing1 cu1 ， gu4 mi2 qiong2 tu1 ao4 。
- wu2 qin1 ri4 yi3 hu4 ， xi1 shou3 zhi1 dai4 bao4 。
- bu4 zhi1 lei2 nie2 ju4 ， yin3 er3 xu1 yu4 dao3 。
- ji4 ping2 you1 yi3 kuan1 ， sheng4 jing4 si1 yi2 dao4 。
- yuan2 tian2 jing1 qiu1 lin2 ， bu4 lü3 wei4 su4 liao2 。
- shan1 zhong1 qu4 duo1 you1 ， song1 xia4 jing4 bu4 sao3 。
- yan2 gui1 shang4 ni2 tu2 ， yun2 zhan4 xi3 zan4 pu4 。
- huan2 jiang1 feng4 tan2 xiao4 ， jin4 yi3 feng2 wen4 hao4 。
- ru4 men2 de2 ji4 shi1 ， yu4 lan3 zheng3 bai2 mao4 。
- jiu3 hu2 ji2 shuang1 xie4 ， zhi4 niang4 zhi1 tan2 cao1 。
- qi3 tong2 li3 zhong1 su2 ， wei2 zui4 wang3 bu2 gao4 。
- zui4 lai2 ye4 hui1 hao2 ， ming2 yue4 wei2 jue2 dao3 。

## 注释

## 译文

## 赏析
