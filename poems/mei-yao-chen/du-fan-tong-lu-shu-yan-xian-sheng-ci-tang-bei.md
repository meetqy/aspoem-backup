---
id: mei-yao-chen-du-fan-tong-lu-shu-yan-xian-sheng-ci-tang-bei
title: 讀范桐廬述嚴先生祠堂碑
titlePinyin: du2 fan4 tong2 lu2 shu4 yan2 xian1 sheng0 ci2 tang2 bei1
titleSlug: du-fan-tong-lu-shu-yan-xian-sheng-ci-tang-bei
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 二蛇志不同，相得榛莽裏。
- 一蛇化爲龍，一蛇化爲雉。
- 龍飛上高衢，雉飛入深水。
- 爲蜃自得宜，潛游滄海涘。
- 變化雖各殊，有道固終始。
- 光武與嚴陵，其義亦云爾。
- 所遇在草昧，既貴不爲起。
- 翻然歸富春，曾不相助治。
- 至今存清芬，烜赫耀圖史。
- 人傳七里灘，昔日來釣此。
- 灘上水濺濺，灘下石齒齒。
- 其人不可見，其事清且美。
- 有客乘朱輪，徘徊想前軌。
- 著辭刻之碑，復使存厥祀。
- 欲以廉貪夫，又以立懦士。
- 千載名不忘，休哉古君子。

## 拼音

- er4 she2 zhi4 bu4 tong2 ， xiang1 de2 zhen1 mang3 li3 。
- yi4 she2 hua4 wei2 long2 ， yi4 she2 hua4 wei2 zhi4 。
- long2 fei1 shang4 gao1 qu2 ， zhi4 fei1 ru4 shen1 shui3 。
- wei2 shen4 zi4 de2 yi2 ， qian2 you2 cang1 hai3 si4 。
- bian4 hua4 sui1 ge4 shu1 ， you3 dao4 gu4 zhong1 shi3 。
- guang1 wu3 yu3 yan2 ling2 ， qi2 yi4 yi4 yun2 er3 。
- suo3 yu4 zai4 cao3 mei4 ， ji4 gui4 bu4 wei2 qi3 。
- fan1 ran2 gui1 fu4 chun1 ， ceng2 bu4 xiang1 zhu4 zhi4 。
- zhi4 jin1 cun2 qing1 fen1 ， xuan1 he4 yao4 tu2 shi3 。
- ren2 chuan2 qi1 li3 tan1 ， xi1 ri4 lai2 diao4 ci3 。
- tan1 shang4 shui3 jian4 jian4 ， tan1 xia4 shi2 chi3 chi3 。
- qi2 ren2 bu4 ke3 jian4 ， qi2 shi4 qing1 qie3 mei3 。
- you3 ke4 cheng2 zhu1 lun2 ， pai2 huai2 xiang3 qian2 gui3 。
- zhu4 ci2 ke4 zhi1 bei1 ， fu4 shi3 cun2 jue2 si4 。
- yu4 yi3 lian2 tan1 fu1 ， you4 yi3 li4 nuo4 shi4 。
- qian1 zai4 ming2 bu2 wang4 ， xiu1 zai1 gu3 jun1 zi3 。

## 注释

## 译文

## 赏析
