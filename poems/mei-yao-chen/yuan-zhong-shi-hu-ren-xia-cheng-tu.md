---
id: mei-yao-chen-yuan-zhong-shi-hu-ren-xia-cheng-tu
title: 元忠示胡人下程圖
titlePinyin: yuan2 zhong1 shi4 hu2 ren2 xia4 cheng2 tu2
titleSlug: yuan-zhong-shi-hu-ren-xia-cheng-tu
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 單于獵罷卧錦紅，解鞍休騎荒磧中。
- 蒼駒騧駱六十匹，隠谷映坡分尾鬉。
- 九駞五牛羊頗倍，沙草晚牧生寒風。
- 貴賤小大指五百，執作意態皆不同。
- 二鷹在臂二鷹架，駿犬當對寧爭功。
- 氊廬鼎列帳幙擁，鼓角未吹驚塞鴻。
- 土山高高置烽燧，毛囊貯獲閑刀弓。
- 水泉在側挹其上，長河杳杳流無窮。
- 素紈六幅筆何巧，胡瓌盡妙誰能通。
- 今日都城有別識，別識共許劉元忠。

## 拼音

- dan1 yu2 lie4 ba4 wo4 jin3 hong2 ， jie3 an1 xiu1 qi2 huang1 qi4 zhong1 。
- cang1 ju1 gua1 luo4 liu4 shi2 pi3 ， yin3 gu3 ying4 po1 fen1 wei3 zong1 。
- jiu3 tuo2 wu3 niu2 yang2 po1 bei4 ， sha1 cao3 wan3 mu4 sheng1 han2 feng1 。
- gui4 jian4 xiao3 da4 zhi3 wu3 bai3 ， zhi2 zuo4 yi4 tai4 jie1 bu4 tong2 。
- er4 ying1 zai4 bi4 er4 ying1 jia4 ， jun4 quan3 dang1 dui4 ning2 zheng1 gong1 。
- zhan1 lu2 ding3 lie4 zhang4 mu4 yong1 ， gu3 jiao3 wei4 chui1 jing1 sai1 hong2 。
- tu3 shan1 gao1 gao1 zhi4 feng1 sui4 ， mao2 nang2 zhu4 huo4 xian2 dao1 gong1 。
- shui3 quan2 zai4 ce4 yi4 qi2 shang4 ， chang2 he2 yao3 yao3 liu2 wu2 qiong2 。
- su4 wan2 liu4 fu2 bi3 he2 qiao3 ， hu2 gui1 jin4 miao4 shui2 neng2 tong1 。
- jin1 ri4 du1 cheng2 you3 bie2 shi2 ， bie2 shi2 gong4 xu1 liu2 yuan2 zhong1 。

## 注释

## 译文

## 赏析
