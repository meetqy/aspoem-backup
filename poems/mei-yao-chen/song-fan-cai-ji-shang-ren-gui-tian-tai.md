---
id: mei-yao-chen-song-fan-cai-ji-shang-ren-gui-tian-tai
title: 送梵才吉上人歸天台
titlePinyin: song4 fan4 cai2 ji2 shang4 ren2 gui1 tian1 tai2
titleSlug: song-fan-cai-ji-shang-ren-gui-tian-tai
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 頃余遊鞏洛，值子入天台。
- 當時羣卿士，共羨出氛埃。
- 荏苒逾一紀，却向人間來。
- 問子何爲爾，言興般若臺。
- 雖將發愚闇，般若安在哉。
- 此教久已熾，增海非一杯。
- 我言亦爝火，豈使萬木灰。
- 蓋欲守中道，焉能力損裁。
- 子勿疑我言，遂以爲嫌猜。
- 忽聞携錫杖，思向石橋迴。
- 城霞與琪樹，璨璨助詩才。
- 嘉辭徧入口，幸足息巖隈。

## 拼音

- qing3 yu2 you2 gong3 luo4 ， zhi2 zi3 ru4 tian1 tai2 。
- dang1 shi2 qun2 qing1 shi4 ， gong4 xian4 chu1 fen1 ai1 。
- ren3 ran3 yu2 yi2 ji4 ， que4 xiang4 ren2 jian4 lai2 。
- wen4 zi3 he2 wei2 er3 ， yan2 xing1 bo1 re3 tai2 。
- sui1 jiang1 fa1 yu2 an4 ， bo1 re3 an1 zai4 zai1 。
- ci3 jiao4 jiu3 yi3 chi4 ， zeng1 hai3 fei1 yi4 bei1 。
- wo3 yan2 yi4 jue2 huo3 ， qi3 shi3 wan4 mu4 hui1 。
- gai4 yu4 shou3 zhong1 dao4 ， yan1 neng2 li4 sun3 cai2 。
- zi3 wu4 yi2 wo3 yan2 ， sui4 yi3 wei2 xian2 cai1 。
- hu1 wen2 xie2 xi1 zhang4 ， si1 xiang4 shi2 qiao2 hui2 。
- cheng2 xia2 yu3 qi2 shu4 ， can4 can4 zhu4 shi1 cai2 。
- jia1 ci2 bian4 ru4 kou3 ， xing4 zu2 xi1 yan2 wei1 。

## 注释

## 译文

## 赏析
