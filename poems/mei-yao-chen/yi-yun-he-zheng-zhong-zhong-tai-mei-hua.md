---
id: mei-yao-chen-yi-yun-he-zheng-zhong-zhong-tai-mei-hua
title: 依韻和正仲重臺梅花
titlePinyin: yi1 yun4 he2 zheng4 zhong4 zhong4 tai2 mei2 hua1
titleSlug: yi-yun-he-zheng-zhong-zhong-tai-mei-hua
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 芳梅何蒨蒨，素葉吐層層。
- 近臘寒猶勁，先春氣已承。
- 冷香傳去遠，靜豔密還增。
- 有意常欺雪，無功合鏤冰。
- 早煙籠玉暖，凍雨浴脂凝。
- 漢女新粧薄，燕姬瘦骨稜。
- 壓枝唯恐折，簇萼似難勝。
- 神物終來護，江鄉未解矜。
- 獨奇心豈欲，寄遠客何曾。
- 不見黄鸝度，寧防粉蝶凌。
- 月光臨更好，谿水照偏能。
- 畫軸開雲霧，宮刀翦綵繒。
- 都無筆可衒，莫信巧堪憑。
- 丹杏塵多雜，夭桃俗所稱。
- 故林嘗渴望，大庾更愁登。
- 重和陽春曲，聲辭猥媿仍。

## 拼音

- fang1 mei2 he2 qian4 qian4 ， su4 ye4 tu3 ceng2 ceng2 。
- jin4 la4 han2 you2 jin4 ， xian1 chun1 qi4 yi3 cheng2 。
- leng3 xiang1 chuan2 qu4 yuan3 ， jing4 yan4 mi4 huan2 zeng1 。
- you3 yi4 chang2 qi1 xue3 ， wu2 gong1 he2 lou4 bing1 。
- zao3 yan1 long2 yu4 nuan3 ， dong4 yu3 yu4 zhi1 ning2 。
- han4 nü3 xin1 zhuang1 bao2 ， yan4 ji1 shou4 gu3 leng2 。
- ya1 zhi1 wei2 kong3 zhe2 ， cu4 e4 si4 nan2 sheng4 。
- shen2 wu4 zhong1 lai2 hu4 ， jiang1 xiang1 wei4 jie3 jin1 。
- du2 qi2 xin1 qi3 yu4 ， ji4 yuan3 ke4 he2 ceng2 。
- bu2 jian4 huang2 li2 du4 ， ning2 fang2 fen3 die2 ling2 。
- yue4 guang1 lin2 geng4 hao3 ， xi1 shui3 zhao4 pian1 neng2 。
- hua4 zhou2 kai1 yun2 wu4 ， gong1 dao1 jian3 cai3 zeng1 。
- dou1 wu2 bi3 ke3 xuan4 ， mo4 xin4 qiao3 kan1 ping2 。
- dan1 xing4 chen2 duo1 za2 ， yao1 tao2 su2 suo3 cheng1 。
- gu4 lin2 chang2 ke3 wang4 ， da4 yu3 geng4 chou2 deng1 。
- zhong4 he2 yang2 chun1 qu3 ， sheng1 ci2 wei3 kui4 reng2 。

## 注释

## 译文

## 赏析
