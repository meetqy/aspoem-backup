---
id: mei-yao-chen-huan-wu-chang-wen-she-ren-shi-juan
title: 還吳長文舍人詩卷
titlePinyin: huan2 wu2 chang2 wen2 she4 ren2 shi1 juan4
titleSlug: huan-wu-chang-wen-she-ren-shi-juan
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 松液化茯苓，又因爲琥珀。
- 遇物必得形，毛髮曾不隔。
- 君子亦豹變，其文蔚可覿。
- 今者逢吳侯，滿腹貯經籍。
- 噴吐五色霓，自堪垂典冊。
- 詩教始二南，皆著賢聖跡。
- 後世竟翦裁，破碎隨刀尺。
- 我輩强追倣，畫龍成蜥蜴。
- 有唐文最盛，韓伏甫與白。
- 甫白無不包，甄陶咸所索。
- 侯初守二郡，山水多助益。
- 升高觴嘉賓，賦筆速鷹翮。
- 葺書成大軸，許我觀琮璧。
- 真物固易辨，恨無百金易。
- 借從懷袖歸，誦玩廢朝夕。
- 譬如遊國都，惝怳失阡陌。
- 苦吟三十年，所獲唯巾幗。
- 豈比夸受降，甲齊熊耳積。
- 重見元和風，珠玉敵海舶。
- 自慙寒餓爲，何張空避席。

## 拼音

- song1 ye4 hua4 fu2 ling2 ， you4 yin1 wei2 hu3 po4 。
- yu4 wu4 bi4 de2 xing2 ， mao2 fa4 ceng2 bu4 ge2 。
- jun1 zi3 yi4 bao4 bian4 ， qi2 wen2 wei4 ke3 di2 。
- jin1 zhe3 feng2 wu2 hou2 ， man3 fu4 zhu4 jing1 ji2 。
- pen1 tu3 wu3 se4 ni2 ， zi4 kan1 chui2 dian3 ce4 。
- shi1 jiao4 shi3 er4 nan2 ， jie1 zhu4 xian2 sheng4 ji4 。
- hou4 shi4 jing4 jian3 cai2 ， po4 sui4 sui2 dao1 chi3 。
- wo3 bei4 qiang2 zhui1 fang3 ， hua4 long2 cheng2 xi1 yi4 。
- you3 tang2 wen2 zui4 sheng4 ， han2 fu2 fu3 yu3 bai2 。
- fu3 bai2 wu2 bu4 bao1 ， zhen1 tao2 xian2 suo3 suo3 。
- hou2 chu1 shou3 er4 jun4 ， shan1 shui3 duo1 zhu4 yi4 。
- sheng1 gao1 shang1 jia1 bin1 ， fu4 bi3 su4 ying1 he2 。
- qi4 shu1 cheng2 da4 zhou2 ， xu1 wo3 guan1 cong2 bi4 。
- zhen1 wu4 gu4 yi4 bian4 ， hen4 wu2 bai3 jin1 yi4 。
- jie4 cong2 huai2 xiu4 gui1 ， song4 wan2 fei4 zhao1 xi1 。
- pi4 ru2 you2 guo2 dou1 ， chang3 huang3 shi1 qian1 mo4 。
- ku3 yin2 san1 shi2 nian2 ， suo3 huo4 wei2 jin1 guo2 。
- qi3 bi3 kua1 shou4 xiang2 ， jia3 qi2 xiong2 er3 ji1 。
- zhong4 jian4 yuan2 he2 feng1 ， zhu1 yu4 di2 hai3 bo2 。
- zi4 can2 han2 e4 wei2 ， he2 zhang1 kong1 bi4 xi2 。

## 注释

## 译文

## 赏析
