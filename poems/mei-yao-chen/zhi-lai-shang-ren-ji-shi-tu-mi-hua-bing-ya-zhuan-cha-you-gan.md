---
id: mei-yao-chen-zhi-lai-shang-ren-ji-shi-tu-mi-hua-bing-ya-zhuan-cha-you-gan
title: 志來上人寄示酴醾花并壓磚茶有感
titlePinyin: zhi4 lai2 shang4 ren2 ji4 shi4 tu2 mi2 hua1 bing4 ya1 zhuan1 cha2 you3 gan3
titleSlug: zhi-lai-shang-ren-ji-shi-tu-mi-hua-bing-ya-zhuan-cha-you-gan
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 京都三月酴醾開，高架交垂自爲洞。
- 素葉層層紫蕊香，釀歸光祿春生甕。
- 東陌西池走鈿車，芳林廣囿飛朱鞚。
- 二年不到大梁城，江邊淚滴肝腸痛。
- 況茲齒髮漸衰老，已是憂愁不如衆。
- 宣城北寺來上人，獨有一叢盤嫩蕻。
- 去歲遊吳求不得，今朝還喜自持送。
- 眼底雖同往日看，樽前所憶皆成夢。
- 又置新茶采雨前，鳥觜壓磚雲色弄。
- 對花却酒煑香泉，强詠才慙非白鳳。

## 拼音

- jing1 du1 san1 yue4 tu2 mi2 kai1 ， gao1 jia4 jiao1 chui2 zi4 wei2 dong4 。
- su4 ye4 ceng2 ceng2 zi3 rui3 xiang1 ， niang4 gui1 guang1 lu4 chun1 sheng1 weng4 。
- dong1 mo4 xi1 chi2 zou3 dian4 ju1 ， fang1 lin2 guang3 you4 fei1 zhu1 kong4 。
- er4 nian2 bu2 dao4 da4 liang2 cheng2 ， jiang1 bian1 lei4 di1 gan1 chang2 tong4 。
- kuang4 zi1 chi3 fa4 jian4 shuai1 lao3 ， yi3 shi4 you1 chou2 bu4 ru2 zhong4 。
- xuan1 cheng2 bei3 si4 lai2 shang4 ren2 ， du2 you3 yi4 cong2 pan2 nen4 hong2 。
- qu4 sui4 you2 wu2 qiu2 bu4 de2 ， jin1 chao2 huan2 xi3 zi4 chi2 song4 。
- yan3 di3 sui1 tong2 wang3 ri4 kan4 ， zun1 qian2 suo3 yi4 jie1 cheng2 meng4 。
- you4 zhi4 xin1 cha2 cai3 yu3 qian2 ， niao3 zi1 ya1 zhuan1 yun2 se4 nong4 。
- dui4 hua1 que4 jiu3 zhu3 xiang1 quan2 ， qiang2 yong3 cai2 can2 fei1 bai2 feng4 。

## 注释

## 译文

## 赏析
