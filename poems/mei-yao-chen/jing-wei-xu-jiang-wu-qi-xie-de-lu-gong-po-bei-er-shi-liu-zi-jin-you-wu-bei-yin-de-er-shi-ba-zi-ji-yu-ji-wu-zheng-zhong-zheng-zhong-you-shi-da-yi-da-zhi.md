---
id: mei-yao-chen-jing-wei-xu-jiang-wu-qi-xie-de-lu-gong-po-bei-er-shi-liu-zi-jin-you-wu-bei-yin-de-er-shi-ba-zi-ji-yu-ji-wu-zheng-zhong-zheng-zhong-you-shi-da-yi-da-zhi
title: 涇尉徐絳於其廨得魯公破碑二十六字近又於碑陰得二十八字寄予及吳正仲正仲有詩答亦答之
titlePinyin: jing1 wei4 xu2 jiang4 wu1 qi2 xie4 de2 lu3 gong1 po4 bei1 er4 shi2 liu4 zi4 jin4 you4 wu1 bei1 yin1 de2 er4 shi2 ba1 zi4 ji4 yu3 ji2 wu2 zheng4 zhong4 zheng4 zhong4 you3 shi1 da2 yi4 da2 zhi1
titleSlug: jing-wei-xu-jiang-wu-qi-xie-de-lu-gong-po-bei-er-shi-liu-zi-jin-you-wu-bei-yin-de-er-shi-ba-zi-ji-yu-ji-wu-zheng-zhong-zheng-zhong-you-shi-da-yi-da-zhi
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 顔公忠血化爲碧，顔公奇筆留在石。
- 十存三四復不完，完者椎模少稜壁。
- 許昌斷碣稱最佳，已經田火侵鉤畫。
- 今復涇山好事人，別識偶得從糞礫。
- 青天雲破星辰明，牽牛半沒河敘白。
- 日來翻覆又覩字，久苦堙埋窟螻蟈。
- 碑身上下亡八九，況乃龜蚨與螭額。
- 不知歲月紀述由，真卿二字如新蹟。
- 蠶頭缺齾燕尾斷，斬玉摧金競𦵧藉。
- 顔公名與喬嶽齊，置在窮鄉猶棄擲。
- 孤城野鬼多神靈，守此隳殘應自惜。
- 不虞發掘出幽沉，泣雨霏霏愁向夕。
- 氈敲墨刷將寄誰，不付驚弦付鸞翮。
- 鸞飛萬里徧八荒，豈止持傳吳楚客。
- 中郎有孫能此書，要官木刻輸金帛。
- 方爲大尹雖少閑，得之究玩如轂炙。
- 我鬢蓬然兩眼花，欲學辛勤定無益。
- 人生愛留身後名，□□立勳書史冊。
- □□終知有磨滅，至剛可銷堅可折。
- 欲圖億載安所設，世上轉頭方耳熱。

## 拼音

- yan2 gong1 zhong1 xue4 hua4 wei2 bi4 ， yan2 gong1 qi2 bi3 liu2 zai4 shi2 。
- shi2 cun2 san1 si4 fu4 bu4 wan2 ， wan2 zhe3 zhui1 mo2 shao3 leng2 bi4 。
- xu1 chang1 duan4 jie2 cheng1 zui4 jia1 ， yi3 jing1 tian2 huo3 qin1 gou1 hua4 。
- jin1 fu4 jing1 shan1 hao3 shi4 ren2 ， bie2 shi2 ou3 de2 cong2 fen4 li4 。
- qing1 tian1 yun2 po4 xing1 chen2 ming2 ， qian1 niu2 ban4 mei2 he2 xu4 bai2 。
- ri4 lai2 fan1 fu4 you4 du3 zi4 ， jiu3 ku3 yin1 mai2 ku1 lou2 guo1 。
- bei1 shen1 shang4 xia4 wang2 ba1 jiu3 ， kuang4 nai3 gui1 fu2 yu3 chi1 e2 。
- bu4 zhi1 sui4 yue4 ji4 shu4 you2 ， zhen1 qing1 er4 zi4 ru2 xin1 ji4 。
- can2 tou2 que1 ya4 yan4 wei3 duan4 ， zhan3 yu4 cui1 jin1 jing4 𦵧 jie4 。
- yan2 gong1 ming2 yu3 qiao2 yue4 qi2 ， zhi4 zai4 qiong2 xiang1 you2 qi4 zhi4 。
- gu1 cheng2 ye3 gui3 duo1 shen2 ling2 ， shou3 ci3 hui1 can2 ying1 zi4 xi1 。
- bu4 yu2 fa1 jue2 chu1 you1 chen2 ， qi4 yu3 fei1 fei1 chou2 xiang4 xi1 。
- zhan1 qiao1 mo4 shua1 jiang1 ji4 shui2 ， bu2 fu4 jing1 xian2 fu4 luan2 he2 。
- luan2 fei1 wan4 li3 bian4 ba1 huang1 ， qi3 zhi3 chi2 chuan2 wu2 chu3 ke4 。
- zhong1 lang2 you3 sun1 neng2 ci3 shu1 ， yao4 guan1 mu4 ke4 shu1 jin1 bo2 。
- fang1 wei2 da4 yin3 sui1 shao3 xian2 ， de2 zhi1 jiu1 wan2 ru2 gu3 zhi4 。
- wo3 bin4 peng2 ran2 liang3 yan3 hua1 ， yu4 xue2 xin1 qin2 ding4 wu2 yi4 。
- ren2 sheng1 ai4 liu2 shen1 hou4 ming2 ，□□ li4 xun1 shu1 shi3 ce4 。
- □□ zhong1 zhi1 you3 mo2 mie4 ， zhi4 gang1 ke3 xiao1 jian1 ke3 zhe2 。
- yu4 tu2 yi4 zai4 an1 suo3 she4 ， shi4 shang4 zhuan3 tou2 fang1 er3 re4 。

## 注释

## 译文

## 赏析
