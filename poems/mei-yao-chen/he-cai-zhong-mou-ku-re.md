---
id: mei-yao-chen-he-cai-zhong-mou-ku-re
title: 和蔡仲謀苦熱
titlePinyin: he2 cai4 zhong4 mou2 ku3 re4
titleSlug: he-cai-zhong-mou-ku-re
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 大熱曝萬物，萬物不可逃。
- 燥者欲出火，液者欲流膏。
- 飛鳥厭其羽，走獸厭其毛。
- 人亦畏絺綌，况乃服冠袍。
- 廣厦雖云託，呼風不動毫。
- 未知林泉間，何以異我曹。
- 蠅蚊更晝夜，膚體困爬搔。
- 四序苟迭代，會有秋氣高。

## 拼音

- da4 re4 pu4 wan4 wu4 ， wan4 wu4 bu4 ke3 tao2 。
- zao4 zhe3 yu4 chu1 huo3 ， ye4 zhe3 yu4 liu2 gao1 。
- fei1 niao3 yan4 qi2 yu3 ， zou3 shou4 yan4 qi2 mao2 。
- ren2 yi4 wei4 chi1 xi4 ， kuang4 nai3 fu2 guan1 pao2 。
- guang3 sha4 sui1 yun2 tuo1 ， hu1 feng1 bu2 dong4 hao2 。
- wei4 zhi1 lin2 quan2 jian4 ， he2 yi3 yi4 wo3 cao2 。
- ying2 wen2 geng4 zhou4 ye4 ， fu1 ti3 kun4 pa2 sao1 。
- si4 xu4 gou3 die2 dai4 ， hui4 you3 qiu1 qi4 gao1 。

## 注释

## 译文

## 赏析
