---
id: mei-yao-chen-feng-he-zi-hua-chi-guo-yu-ru-lai-yin-xi-xuan
title: 奉和子華持國玉汝來飲西軒
titlePinyin: feng4 he2 zi3 hua2 chi2 guo2 yu4 ru3 lai2 yin3 xi1 xuan1
titleSlug: feng-he-zi-hua-chi-guo-yu-ru-lai-yin-xi-xuan
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 我誠官局冷，終日事靡括。
- 每躭古人書，似與世俗闊。
- 同道三四人，來過慰饑渴。
- 迭相陳語言，曾未厭刀呾。
- 自中將過晡，留飯具麄糲。
- 薄酒繼以斟，不覺寒日沒。
- 愚妻方罷沐，供飯愧倉卒。
- 凍婢昧煎和，親調首忘髴。
- 每食各驚顧，誰謂不黔突。
- 倦僕暖吾薪，饑馬飽吾秣。
- 馬無歸嘶聲，僕有顔色活。
- 安穩不知疲，明釭仍爲撥。
- 醉言實無次，曾未窮本末。
- 諸君競相先，出口論莫奪。
- 復云天地間，此能有幾達。
- 我聞顔汗下，恐後謗難遏。
- 其間常有言，但未見疵齾。
- 終當輕有若，悔目已屢䀣。
- 信哉羣玉林，豈得依朽枿。
- 吾心爲之然，收舌如斷割。
- 寄音謝豪俊，茲藴只圭撮。

## 拼音

- wo3 cheng2 guan1 ju2 leng3 ， zhong1 ri4 shi4 mi2 kuo4 。
- mei3 dan1 gu3 ren2 shu1 ， si4 yu3 shi4 su2 kuo4 。
- tong2 dao4 san1 si4 ren2 ， lai2 guo4 wei4 ji1 ke3 。
- die2 xiang1 chen2 yu3 yan2 ， ceng2 wei4 yan4 dao1 da2 。
- zi4 zhong1 jiang1 guo4 bu1 ， liu2 fan4 ju4 cu1 li4 。
- bo2 jiu3 ji4 yi3 zhen1 ， bu4 jue2 han2 ri4 mei2 。
- yu2 qi1 fang1 ba4 mu4 ， gong4 fan4 kui4 cang1 zu2 。
- dong4 bi4 mei4 jian1 he2 ， qin1 diao4 shou3 wang4 fu2 。
- mei3 shi2 ge4 jing1 gu4 ， shui2 wei4 bu4 qian2 tu1 。
- juan4 pu2 nuan3 wu2 xin1 ， ji1 ma3 bao3 wu2 mo4 。
- ma3 wu2 gui1 si1 sheng1 ， pu2 you3 yan2 se4 huo2 。
- an1 wen3 bu4 zhi1 pi2 ， ming2 gang1 reng2 wei2 bo1 。
- zui4 yan2 shi2 wu2 ci4 ， ceng2 wei4 qiong2 ben3 mo4 。
- zhu1 jun1 jing4 xiang1 xian1 ， chu1 kou3 lun4 mo4 duo2 。
- fu4 yun2 tian1 di4 jian4 ， ci3 neng2 you3 ji1 da2 。
- wo3 wen2 yan2 han4 xia4 ， kong3 hou4 bang4 nan2 e4 。
- qi2 jian4 chang2 you3 yan2 ， dan4 wei4 jian4 ci1 ya4 。
- zhong1 dang1 qing1 you3 ruo4 ， hui3 mu4 yi3 lü3 䀣。
- xin4 zai1 qun2 yu4 lin2 ， qi3 de2 yi1 xiu3 nie4 。
- wu2 xin1 wei2 zhi1 ran2 ， shou1 she2 ru2 duan4 ge1 。
- ji4 yin1 xie4 hao2 jun4 ， zi1 yun4 zhi1 gui1 cuo1 。

## 注释

## 译文

## 赏析
