---
id: mei-yao-chen-qiu-ri-tong-xi-shen-kun-zhong-you-long-men-xiang-shan-wan-fan-yi-chuan-shang-yong-jiu-zhi-xi-shang-ge-fu-gu-shi-yi-ji-yi-shi-zhi-yu
title: 秋日同希深昆仲遊龍門香山晚泛伊川觴詠久之席上各賦古詩以極一時之娛
titlePinyin: qiu1 ri4 tong2 xi1 shen1 kun1 zhong4 you2 long2 men2 xiang1 shan1 wan3 fan4 yi1 chuan1 shang1 yong3 jiu3 zhi1 xi2 shang4 ge4 fu4 gu3 shi1 yi3 ji2 yi4 shi2 zhi1 yu2
titleSlug: qiu-ri-tong-xi-shen-kun-zhong-you-long-men-xiang-shan-wan-fan-yi-chuan-shang-yong-jiu-zhi-xi-shang-ge-fu-gu-shi-yi-ji-yi-shi-zhi-yu
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 落日川上好，徘徊弄孤舟。
- 鳴桹進山口，清唱發渡頭。
- 淺瀨不可泝，停橈信中流。
- 山樽對蒼翠，溪鳥自沉浮。
- 濯足破嵐影，采菱臨芳洲。
- 千龕晚煙寂，雙壁紅樹秋。
- 細細石澗泉，摇摇波際樓。
- 澄潭若瀉鑑，萬象已盈眸。
- 康樂足清尚，惠連仍此遊。
- 摘景固無遺，揮筆曾未休。
- 醉來同淵明，興盡殊子猷。
- 歸傍漁梁靜，行看夜火幽。
- 露華初滴滴，夜吹何颼颼。
- 不犯嚴城漏，誰言憐近丘。

## 拼音

- luo4 ri4 chuan1 shang4 hao3 ， pai2 huai2 nong4 gu1 zhou1 。
- ming2 lang2 jin4 shan1 kou3 ， qing1 chang4 fa1 du4 tou2 。
- qian3 lai4 bu4 ke3 su4 ， ting2 rao2 xin4 zhong1 liu2 。
- shan1 zun1 dui4 cang1 cui4 ， xi1 niao3 zi4 chen2 fu2 。
- zhuo2 zu2 po4 lan2 ying3 ， cai3 ling2 lin2 fang1 zhou1 。
- qian1 kan1 wan3 yan1 ji4 ， shuang1 bi4 hong2 shu4 qiu1 。
- xi4 xi4 shi2 jian4 quan2 ， yao2 yao2 bo1 ji4 lou2 。
- cheng2 tan2 ruo4 xie4 jian4 ， wan4 xiang4 yi3 ying2 mou2 。
- kang1 le4 zu2 qing1 shang4 ， hui4 lian2 reng2 ci3 you2 。
- zhai1 jing3 gu4 wu2 yi2 ， hui1 bi3 ceng2 wei4 xiu1 。
- zui4 lai2 tong2 yuan1 ming2 ， xing1 jin4 shu1 zi3 you2 。
- gui1 bang4 yu2 liang2 jing4 ， xing2 kan4 ye4 huo3 you1 。
- lu4 hua2 chu1 di1 di1 ， ye4 chui1 he2 sou1 sou1 。
- bu2 fan4 yan2 cheng2 lou4 ， shui2 yan2 lian2 jin4 qiu1 。

## 注释

## 译文

## 赏析
