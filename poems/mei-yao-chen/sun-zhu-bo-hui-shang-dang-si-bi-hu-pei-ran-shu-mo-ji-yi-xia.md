---
id: mei-yao-chen-sun-zhu-bo-hui-shang-dang-si-bi-hu-pei-ran-shu-mo-ji-yi-xia
title: 孫主簿惠上黨寺壁胡霈然書墨迹一匣
titlePinyin: sun1 zhu3 bo2 hui4 shang4 dang3 si4 bi4 hu2 pei4 ran2 shu1 mo4 ji4 yi4 xia2
titleSlug: sun-zhu-bo-hui-shang-dang-si-bi-hu-pei-ran-shu-mo-ji-yi-xia
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 上黨佛祠何可觀，開元瑞物圖高閣。
- 又有長廊古壁上，復是名輩題丹雘。
- 當時泥用絲作筋，意欲千載無剝落。
- 書奇畫妙了不識，訛傳墨土能治瘧。
- 寺僧不惜人掐取，筆畫遂缺如鳥啄。
- 後來好事恐磨滅，寶刀裁剗泥如剝。
- 取之龕置綠板匣，便寶箱楮同美璞。
- 拂拭還看體勢生，盤屈蒼虬舞鸞鷟。
- 在昔不畏屋壁壞，今也常恐兒童撲。
- 夫君知我心所重，南歸贈以致誠慤。
- 此時雖喜落吾手，老大腕硬無由學。
- 但當拜貺不敢忘，莫爲報言曾未數。

## 拼音

- shang4 dang3 fo2 ci2 he2 ke3 guan1 ， kai1 yuan2 rui4 wu4 tu2 gao1 ge2 。
- you4 you3 chang2 lang2 gu3 bi4 shang4 ， fu4 shi4 ming2 bei4 ti2 dan1 huo4 。
- dang1 shi2 ni2 yong4 si1 zuo4 jin1 ， yi4 yu4 qian1 zai4 wu2 bao1 luo4 。
- shu1 qi2 hua4 miao4 le0 bu4 shi2 ， e2 chuan2 mo4 tu3 neng2 zhi4 nüe4 。
- si4 seng1 bu4 xi1 ren2 qia1 qu3 ， bi3 hua4 sui4 que1 ru2 niao3 zhuo2 。
- hou4 lai2 hao3 shi4 kong3 mo2 mie4 ， bao3 dao1 cai2 chan3 ni2 ru2 bao1 。
- qu3 zhi1 kan1 zhi4 lü4 ban3 xia2 ， bian4 bao3 xiang1 chu3 tong2 mei3 pu2 。
- fu2 shi4 huan2 kan4 ti3 shi4 sheng1 ， pan2 qu1 cang1 qiu2 wu3 luan2 zhuo2 。
- zai4 xi1 bu2 wei4 wu1 bi4 huai4 ， jin1 ye3 chang2 kong3 er2 tong2 pu1 。
- fu1 jun1 zhi1 wo3 xin1 suo3 zhong4 ， nan2 gui1 zeng4 yi3 zhi4 cheng2 que4 。
- ci3 shi2 sui1 xi3 luo4 wu2 shou3 ， lao3 da4 wan4 ying4 wu2 you2 xue2 。
- dan4 dang1 bai4 kuang4 bu4 gan3 wang4 ， mo4 wei2 bao4 yan2 ceng2 wei4 shu4 。

## 注释

## 译文

## 赏析
