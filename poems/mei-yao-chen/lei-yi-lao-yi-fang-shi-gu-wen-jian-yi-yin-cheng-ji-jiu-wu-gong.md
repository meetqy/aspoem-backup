---
id: mei-yao-chen-lei-yi-lao-yi-fang-shi-gu-wen-jian-yi-yin-cheng-ji-jiu-wu-gong
title: 雷逸老以倣石鼓文見遺因呈祭酒吳公
titlePinyin: lei2 yi4 lao3 yi3 fang3 shi2 gu3 wen2 jian4 yi2 yin1 cheng2 ji4 jiu3 wu2 gong1
titleSlug: lei-yi-lao-yi-fang-shi-gu-wen-jian-yi-yin-cheng-ji-jiu-wu-gong
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 石鼓作自周宣王，宣王發憤蒐岐陽。
- 我車我馬攻既良，射夫其同弓矢張。
- 舫舟又漁鱄鱮魴，何以貫之維柳楊。
- 從官執筆言成章，書在鼓腰鎸刻臧。
- 歷秦漢魏下及唐，無人著眼來形相。
- 村童戲坐老死喪，世復一世如鳥翔。
- 唯聞元和韓侍郎，始得紙本歌且詳。
- 欲以氈苞歸上庠，大官媕阿駞肯將。
- 傳至我朝一鼓亡，九鼓缺剝文失行。
- 近人偶見安碓床，亡鼓作臼刳中央。
- 心喜遺篆猶在傍，以臼易臼庸何傷。
- 以石補空恐舂梁，神物會合居一方。
- 雷氏有子胡而長，日模月倣志暮强。
- 聚完辨舛經星霜，四百六十飛鳳皇。
- 書成大軸綠錦裝，偏斜曲直筋肯藏。
- 携之謁我巧趨蹌，我無別識心徬徨。
- 雖與乃父非故鄉，少與乃父同杯觴。
- 老向太學鬢已蒼，樂子好古親縑箱。
- 誰能千載師史倉，勤此冷淡何肝腸。
- 而今祭酒裨聖皇，五經新石立兩廊。
- 我欲效韓非癡狂，載致出關無所障。
- 至寶宜列孔子堂，固勝朽版堆屋牆。
- 然須雷生往度量，登車裹護今相當。
- 誠非急務煩紀綱，太平得有朝廷光。
- 山水大字輦已嘗，於此豈不同粃糠。
- 海隅異獸乘舟航，連日道路費芻糧。
- 又與茲器殊柔剛，感慨作詩聊激昂。
- 願因諫疏投皂囊，夜觀奎壁正吐芒。
- 天有河鼓亦焜煌，持比負鼎干成湯。

## 拼音

- shi2 gu3 zuo4 zi4 zhou1 xuan1 wang2 ， xuan1 wang2 fa1 fen4 sou1 qi2 yang2 。
- wo3 ju1 wo3 ma3 gong1 ji4 liang2 ， she4 fu1 qi2 tong2 gong1 shi3 zhang1 。
- fang3 zhou1 you4 yu2 zhuan1 xu4 fang2 ， he2 yi3 guan4 zhi1 wei2 liu3 yang2 。
- cong2 guan1 zhi2 bi3 yan2 cheng2 zhang1 ， shu1 zai4 gu3 yao1 juan1 ke4 zang1 。
- li4 qin2 han4 wei4 xia4 ji2 tang2 ， wu2 ren2 zhu4 yan3 lai2 xing2 xiang4 。
- cun1 tong2 xi4 zuo4 lao3 si3 sang1 ， shi4 fu4 yi2 shi4 ru2 niao3 xiang2 。
- wei2 wen2 yuan2 he2 han2 shi4 lang2 ， shi3 de2 zhi3 ben3 ge1 qie3 xiang2 。
- yu4 yi3 zhan1 bao1 gui1 shang4 xiang2 ， da4 guan1 an1 a1 tuo2 ken3 jiang1 。
- chuan2 zhi4 wo3 chao2 yi4 gu3 wang2 ， jiu3 gu3 que1 bao1 wen2 shi1 xing2 。
- jin4 ren2 ou3 jian4 an1 dui4 chuang2 ， wang2 gu3 zuo4 jiu4 ku1 zhong1 yang1 。
- xin1 xi3 yi2 zhuan4 you2 zai4 bang4 ， yi3 jiu4 yi4 jiu4 yong1 he2 shang1 。
- yi3 shi2 bu3 kong1 kong3 chong1 liang2 ， shen2 wu4 hui4 he2 ju1 yi4 fang1 。
- lei2 shi4 you3 zi3 hu2 er2 chang2 ， ri4 mo2 yue4 fang3 zhi4 mu4 qiang2 。
- ju4 wan2 bian4 chuan3 jing1 xing1 shuang1 ， si4 bai3 liu4 shi2 fei1 feng4 huang2 。
- shu1 cheng2 da4 zhou2 lü4 jin3 zhuang1 ， pian1 xie2 qu1 zhi2 jin1 ken3 cang2 。
- xie2 zhi1 ye4 wo3 qiao3 qu1 qiang1 ， wo3 wu2 bie2 shi2 xin1 pang2 huang2 。
- sui1 yu3 nai3 fu4 fei1 gu4 xiang1 ， shao3 yu3 nai3 fu4 tong2 bei1 shang1 。
- lao3 xiang4 tai4 xue2 bin4 yi3 cang1 ， le4 zi3 hao3 gu3 qin1 jian1 xiang1 。
- shui2 neng2 qian1 zai4 shi1 shi3 cang1 ， qin2 ci3 leng3 dan4 he2 gan1 chang2 。
- er2 jin1 ji4 jiu3 bi4 sheng4 huang2 ， wu3 jing1 xin1 shi2 li4 liang3 lang2 。
- wo3 yu4 xiao4 han2 fei1 chi1 kuang2 ， zai4 zhi4 chu1 guan1 wu2 suo3 zhang4 。
- zhi4 bao3 yi2 lie4 kong3 zi3 tang2 ， gu4 sheng4 xiu3 ban3 dui1 wu1 qiang2 。
- ran2 xu1 lei2 sheng1 wang3 du4 liang2 ， deng1 ju1 guo3 hu4 jin1 xiang1 dang1 。
- cheng2 fei1 ji2 wu4 fan2 ji4 gang1 ， tai4 ping2 dei3 you3 chao2 ting2 guang1 。
- shan1 shui3 da4 zi4 nian3 yi3 chang2 ， wu1 ci3 qi3 bu4 tong2 bi3 kang1 。
- hai3 yu2 yi4 shou4 cheng2 zhou1 hang2 ， lian2 ri4 dao4 lu4 fei4 chu2 liang2 。
- you4 yu3 zi1 qi4 shu1 rou2 gang1 ， gan3 kai3 zuo4 shi1 liao2 ji1 ang2 。
- yuan4 yin1 jian4 shu1 tou2 zao4 nang2 ， ye4 guan1 kui2 bi4 zheng4 tu3 mang2 。
- tian1 you3 he2 gu3 yi4 kun1 huang2 ， chi2 bi3 fu4 ding3 gan1 cheng2 tang1 。

## 注释

## 译文

## 赏析
