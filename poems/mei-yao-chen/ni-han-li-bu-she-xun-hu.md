---
id: mei-yao-chen-ni-han-li-bu-she-xun-hu
title: 擬韓吏部射訓狐
titlePinyin: ni3 han2 li4 bu4 she4 xun4 hu2
titleSlug: ni-han-li-bu-she-xun-hu
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 黄昏月暗妖鳥鳴，尨然鈍質麤豪聲。
- 憑凶自異立屋角，潛事觜吻欲我驚。
- 豈知慣聞此醜狡，呼集鬼物夸陰獰。
- 夕盜雞雛無畏避，曾遭彈射沉泥坑。
- 汝今病翼未甚愈，還作舊態侵平明。
- 陽烏曈曈出東海，照汝宜喪膽與精。
- 何爲世人苦憎汝，汝常盜物資已榮。
- 儻有弓矢勿污辱，殺此非得去惡名。
- 養雛四三已相似，眼腦實異鸞皇生。
- 一朝車輪翅墮地，狐鼠入穴梟黨烹。

## 拼音

- huang2 hun1 yue4 an4 yao1 niao3 ming2 ， meng2 ran2 dun4 zhi4 cu1 hao2 sheng1 。
- ping2 xiong1 zi4 yi4 li4 wu1 jiao3 ， qian2 shi4 zi1 wen3 yu4 wo3 jing1 。
- qi3 zhi1 guan4 wen2 ci3 chou3 jiao3 ， hu1 ji2 gui3 wu4 kua1 yin1 ning2 。
- xi1 dao4 ji1 chu2 wu2 wei4 bi4 ， ceng2 zao1 dan4 she4 chen2 ni2 keng1 。
- ru3 jin1 bing4 yi4 wei4 shen4 yu4 ， huan2 zuo4 jiu4 tai4 qin1 ping2 ming2 。
- yang2 wu1 tong2 tong2 chu1 dong1 hai3 ， zhao4 ru3 yi2 sang1 dan3 yu3 jing1 。
- he2 wei2 shi4 ren2 ku3 zeng1 ru3 ， ru3 chang2 dao4 wu4 zi1 yi3 rong2 。
- tang3 you3 gong1 shi3 wu4 wu1 ru3 ， sha1 ci3 fei1 dei3 qu4 e4 ming2 。
- yang3 chu2 si4 san1 yi3 xiang1 si4 ， yan3 nao3 shi2 yi4 luan2 huang2 sheng1 。
- yi4 zhao1 ju1 lun2 chi4 duo4 di4 ， hu2 shu3 ru4 xue2 xiao1 dang3 peng1 。

## 注释

## 译文

## 赏析
