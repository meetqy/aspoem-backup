---
id: mei-yao-chen-qian-jun-yi-xue-shi-ri-ben-dao
title: 錢君倚學士日本刀
titlePinyin: qian2 jun1 yi3 xue2 shi4 ri4 ben3 dao1
titleSlug: qian-jun-yi-xue-shi-ri-ben-dao
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 宋
dynastyPinyin: song4
dynastySlug: song
tags: []
---

## 正文

- 日本大刀色青熒，魚皮帖欛沙點星。
- 東胡腰鞘過滄海，舶帆落越棲灣汀。
- 賣珠入市盡明月，解絛換酒琉璃缾。
- 當壚重貨不重寶，滿貫穿銅去求好。
- 會稽上吏新得名，始將傳玩恨不早。
- 歸來天祿示朋游，光芒曾射扶桑島。
- 坐中燭明魑魅遯，呂虔不見王祥老。
- 古者文事必武備，今人褒衣何足道。
- 干將太阿世上無，拂拭共觀休懊惱。

## 拼音

- ri4 ben3 da4 dao1 se4 qing1 ying2 ， yu2 pi2 tie1 ba4 sha1 dian3 xing1 。
- dong1 hu2 yao1 qiao4 guo4 cang1 hai3 ， bo2 fan1 luo4 yue4 qi1 wan1 ting1 。
- mai4 zhu1 ru4 shi4 jin4 ming2 yue4 ， jie3 tao1 huan4 jiu3 liu2 li2 ping2 。
- dang1 lu2 zhong4 huo4 bu2 zhong4 bao3 ， man3 guan4 chuan1 tong2 qu4 qiu2 hao3 。
- hui4 ji1 shang4 li4 xin1 de2 ming2 ， shi3 jiang1 chuan2 wan2 hen4 bu4 zao3 。
- gui1 lai2 tian1 lu4 shi4 peng2 you2 ， guang1 mang2 ceng2 she4 fu2 sang1 dao3 。
- zuo4 zhong1 zhu2 ming2 chi1 mei4 dun4 ， lü3 qian2 bu2 jian4 wang2 xiang2 lao3 。
- gu3 zhe3 wen2 shi4 bi4 wu3 bei4 ， jin1 ren2 bao1 yi1 he2 zu2 dao4 。
- gan1 jiang1 tai4 e1 shi4 shang4 wu2 ， fu2 shi4 gong4 guan1 xiu1 ao4 nao3 。

## 注释

## 译文

## 赏析
