---
id: mei-yao-chen-song-shi-chang-yan-she-ren-huan-shu-bai-sao
title: 送石昌言舍人還蜀拜掃
titlePinyin: song4 shi2 chang1 yan2 she4 ren2 huan2 shu3 bai4 sao3
titleSlug: song-shi-chang-yan-she-ren-huan-shu-bai-sao
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 紫微星宿何煌煌，掖垣華閣上相當。
- 舍人亦與泰階近，兩兩聯裾如雁行。
- 其間飛星入王壘，天子賜告歸故鄉。
- 錦韉金轡照棧去，文園渴令難可望。
- 楊雄位卑纔執戟，豈有爵祿多文章。
- 石公官顯職且貴，還家展墓酹椒漿。
- 太守趨塵里人避，岷山松柏風淒涼。
- 椎牛行酒與耆舊，耆舊醉歸呼此郎。
- 公置名分共其樂，敦厚世俗時陶唐。
- 郎呼只作曩日視，安知鏘玉侍明光。
- 歸來却向鳳池直，詔言一出稱廟堂。
- 廟堂蕭曹不草草，潤色鼓動辭琅琅。
- 鰲頭蓬萊便可到，蜀人更賀烹豬羊。

## 拼音

- zi3 wei1 xing1 su4 he2 huang2 huang2 ， ye4 yuan2 hua2 ge2 shang4 xiang1 dang1 。
- she4 ren2 yi4 yu3 tai4 jie1 jin4 ， liang3 liang3 lian2 ju1 ru2 yan4 hang2 。
- qi2 jian4 fei1 xing1 ru4 wang2 lei3 ， tian1 zi3 ci4 gao4 gui1 gu4 xiang1 。
- jin3 jian1 jin1 pei4 zhao4 zhan4 qu4 ， wen2 yuan2 ke3 ling4 nan2 ke3 wang4 。
- yang2 xiong2 wei4 bei1 cai2 zhi2 ji3 ， qi3 you3 jue2 lu4 duo1 wen2 zhang1 。
- shi2 gong1 guan1 xian3 zhi2 qie3 gui4 ， huan2 jia1 zhan3 mu4 lei4 jiao1 jiang1 。
- tai4 shou3 qu1 chen2 li3 ren2 bi4 ， min2 shan1 song1 bai3 feng1 qi1 liang2 。
- zhui1 niu2 xing2 jiu3 yu3 qi2 jiu4 ， qi2 jiu4 zui4 gui1 hu1 ci3 lang2 。
- gong1 zhi4 ming2 fen4 gong4 qi2 le4 ， dun1 hou4 shi4 su2 shi2 tao2 tang2 。
- lang2 hu1 zhi1 zuo4 nang3 ri4 shi4 ， an1 zhi1 qiang1 yu4 shi4 ming2 guang1 。
- gui1 lai2 que4 xiang4 feng4 chi2 zhi2 ， zhao4 yan2 yi4 chu1 cheng1 miao4 tang2 。
- miao4 tang2 xiao1 cao2 bu4 cao3 cao3 ， run4 se4 gu3 dong4 ci2 lang2 lang2 。
- ao2 tou2 peng2 lai2 bian4 ke3 dao4 ， shu3 ren2 geng4 he4 peng1 zhu1 yang2 。

## 注释

## 译文

## 赏析
