---
id: mei-yao-chen-he-qi-weng-you-qi-shan-si-ci-qi-yun
title: 和綺翁遊齊山寺次其韻
titlePinyin: he2 qi3 weng1 you2 qi2 shan1 si4 ci4 qi2 yun4
titleSlug: he-qi-weng-you-qi-shan-si-ci-qi-yun
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 蒼山南望截雲煙，中有紺宇通諸天。
- 長橋直度清溪水，寒湖收潦曠平田。
- 古木陰森大堤上，千峯濃淡高樓前。
- 龍筍未迸角出縮，虎石亂踞筋拳攣。
- 陰崖乳泉濕苔蘚，陽谷暖氣留蘭荃。
- 澗戶曉闢煙的的，松軒夜啟月娟娟。
- 聞有謫僊乘興入，飄然欲拍洪崖肩。
- 玩遊逐勝不覺遠，露奇發怪工無全。
- 捫蘿但識康樂徑，飲酒安問遠公禪。
- 清猿不到俗士耳，香草已入騷人篇。
- 水鳥念佛次浄界，野鹿銜花來象筵。
- 在昔探賞猶可數，深景秀句今得傳。
- 辭韻險絕茲所駭，何特杜牧專當年。
- 重以平淡若古樂，聽之疏越如朱絃。
- 秘藏褚中爲不朽，咨諏坐上皆曰然。
- 誰意麤官獲此貺，洗去鄙吝空池邊。
- 聊欲報言罕驛使，春郊唯見雁連連。

## 拼音

- cang1 shan1 nan2 wang4 jie2 yun2 yan1 ， zhong1 you3 gan4 yu3 tong1 zhu1 tian1 。
- chang2 qiao2 zhi2 du4 qing1 xi1 shui3 ， han2 hu2 shou1 liao2 kuang4 ping2 tian2 。
- gu3 mu4 yin1 sen1 da4 di1 shang4 ， qian1 feng1 nong2 dan4 gao1 lou2 qian2 。
- long2 sun3 wei4 beng4 jiao3 chu1 suo1 ， hu3 shi2 luan4 ju4 jin1 quan2 luan2 。
- yin1 ya2 ru3 quan2 shi1 tai2 xian3 ， yang2 gu3 nuan3 qi4 liu2 lan2 quan2 。
- jian4 hu4 xiao3 pi4 yan1 de0 de0 ， song1 xuan1 ye4 qi3 yue4 juan1 juan1 。
- wen2 you3 zhe2 xian1 cheng2 xing1 ru4 ， piao1 ran2 yu4 pai1 hong2 ya2 jian1 。
- wan2 you2 zhu2 sheng4 bu4 jue2 yuan3 ， lu4 qi2 fa1 guai4 gong1 wu2 quan2 。
- men2 luo2 dan4 shi2 kang1 le4 jing4 ， yin3 jiu3 an1 wen4 yuan3 gong1 shan4 。
- qing1 yuan2 bu2 dao4 su2 shi4 er3 ， xiang1 cao3 yi3 ru4 sao1 ren2 pian1 。
- shui3 niao3 nian4 fo2 ci4 jing4 jie4 ， ye3 lu4 xian2 hua1 lai2 xiang4 yan2 。
- zai4 xi1 tan4 shang3 you2 ke3 shu4 ， shen1 jing3 xiu4 ju4 jin1 de2 chuan2 。
- ci2 yun4 xian3 jue2 zi1 suo3 hai4 ， he2 te4 du4 mu4 zhuan1 dang1 nian2 。
- zhong4 yi3 ping2 dan4 ruo4 gu3 le4 ， ting1 zhi1 shu1 yue4 ru2 zhu1 xian2 。
- mi4 cang2 chu3 zhong1 wei2 bu4 xiu3 ， zi1 zou1 zuo4 shang4 jie1 yue1 ran2 。
- shui2 yi4 cu1 guan1 huo4 ci3 kuang4 ， xi3 qu4 bi3 lin4 kong1 chi2 bian1 。
- liao2 yu4 bao4 yan2 han3 yi4 shi3 ， chun1 jiao1 wei2 jian4 yan4 lian2 lian2 。

## 注释

## 译文

## 赏析
