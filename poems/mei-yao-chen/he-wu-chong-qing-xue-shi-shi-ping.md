---
id: mei-yao-chen-he-wu-chong-qing-xue-shi-shi-ping
title: 和吳沖卿學士石屏
titlePinyin: he2 wu2 chong1 qing1 xue2 shi4 shi2 ping2
titleSlug: he-wu-chong-qing-xue-shi-shi-ping
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 吳夫子，佩銀龜。
- 乘天馬，索怪奇。
- 忽得虢略一片石，其中白色圓如規。
- 又有樹與烏，畫手雖妙何能爲。
- 吳乃持問歐陽公，比公曩獲尤可疑。
- 疑不爲辨賦以詩，詩辭粲粲明星垂。
- 復遣齎來使我和，坐上鉅公傍睨之。
- 范侯實有楊雄學，咸云此理難究推。
- 我歸滌慮反覆思，義雖不經聊解頤。
- 月與太陽合朔時，陽烏飛上桂樹枝。
- 枝上作窠生羣兒，人不知天公。
- 天公欲俾世間見，影著石面如黏黐。
- 烏既不得去，月亦不可移。
- 留爲千古作好玩，慎勿傾撲同玉碑。

## 拼音

- wu2 fu1 zi3 ， pei4 yin2 gui1 。
- cheng2 tian1 ma3 ， suo3 guai4 qi2 。
- hu1 de2 guo2 lüe4 yi2 pian4 shi2 ， qi2 zhong1 bai2 se4 yuan2 ru2 gui1 。
- you4 you3 shu4 yu3 wu1 ， hua4 shou3 sui1 miao4 he2 neng2 wei2 。
- wu2 nai3 chi2 wen4 ou1 yang2 gong1 ， bi3 gong1 nang3 huo4 you2 ke3 yi2 。
- yi2 bu4 wei2 bian4 fu4 yi3 shi1 ， shi1 ci2 can4 can4 ming2 xing1 chui2 。
- fu4 qian3 ji1 lai2 shi3 wo3 he2 ， zuo4 shang4 ju4 gong1 bang4 ni4 zhi1 。
- fan4 hou2 shi2 you3 yang2 xiong2 xue2 ， xian2 yun2 ci3 li3 nan2 jiu1 tui1 。
- wo3 gui1 di2 lü4 fan3 fu4 si1 ， yi4 sui1 bu4 jing1 liao2 jie3 yi2 。
- yue4 yu3 tai4 yang2 he2 shuo4 shi2 ， yang2 wu1 fei1 shang4 gui4 shu4 zhi1 。
- zhi1 shang4 zuo4 ke1 sheng1 qun2 er2 ， ren2 bu4 zhi1 tian1 gong1 。
- tian1 gong1 yu4 bi3 shi4 jian4 jian4 ， ying3 zhu4 shi2 mian4 ru2 nian2 chi1 。
- wu1 ji4 bu4 de2 qu4 ， yue4 yi4 bu4 ke3 yi2 。
- liu2 wei2 qian1 gu3 zuo4 hao3 wan2 ， shen4 wu4 qing1 pu1 tong2 yu4 bei1 。

## 注释

## 译文

## 赏析
