---
id: mei-yao-chen-yi-yun-he-zhang-zhong-le-si-cheng-jian-zeng
title: 依韻和張中樂寺丞見贈
titlePinyin: yi1 yun4 he2 zhang1 zhong1 le4 si4 cheng2 jian4 zeng4
titleSlug: yi-yun-he-zhang-zhong-le-si-cheng-jian-zeng
author: 梅堯臣
authorPinyin: mei2 yao2 chen2
authorSlug: mei-yao-chen
dynasty: 唐
dynastyPinyin: tang2
dynastySlug: tang
tags: [] 
---

## 正文

- 朝車走轔轔，暮車走𨌠𨌠。
- 黄埃蔽車輪，赤日爍車屋。
- 靡論遠與近，安問疎與熟。
- 賢愚各有求，往返相磨轂。
- 我馬不出門，我蹟亦以跼。
- 心慕中樂賢，道義聞且宿。
- 其言清而新，其貌古不俗。
- 書可到二王，辯可折五鹿。
- 往見未爲勞，定交然後篤。
- 惠詩何勁敏，對敵射銅鏃。
- 穿楊有舊手，驚雀無全目。
- 强酬非所當，宜將弓矢速。

## 拼音

- chao2 ju1 zou3 lin2 lin2 ， mu4 ju1 zou3 𨌠𨌠。
- huang2 ai1 bi4 ju1 lun2 ， chi4 ri4 shuo4 ju1 wu1 。
- mi2 lun4 yuan3 yu3 jin4 ， an1 wen4 shu1 yu3 shu2 。
- xian2 yu2 ge4 you3 qiu2 ， wang3 fan3 xiang1 mo2 gu3 。
- wo3 ma3 bu4 chu1 men2 ， wo3 ji4 yi4 yi3 ju2 。
- xin1 mu4 zhong1 le4 xian2 ， dao4 yi4 wen2 qie3 su4 。
- qi2 yan2 qing1 er2 xin1 ， qi2 mao4 gu3 bu4 su2 。
- shu1 ke3 dao4 er4 wang2 ， bian4 ke3 zhe2 wu3 lu4 。
- wang3 jian4 wei4 wei2 lao2 ， ding4 jiao1 ran2 hou4 du3 。
- hui4 shi1 he2 jin4 min3 ， dui4 di2 she4 tong2 zu2 。
- chuan1 yang2 you3 jiu4 shou3 ， jing1 que4 wu2 quan2 mu4 。
- qiang2 chou2 fei1 suo3 dang1 ， yi2 jiang1 gong1 shi3 su4 。

## 注释

## 译文

## 赏析
