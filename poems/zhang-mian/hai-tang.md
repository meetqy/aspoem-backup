---
id: zhang-mian-hai-tang
title: 海棠
titlePinyin: hai3 tang2
titleSlug: hai-tang
author: 張冕
authorPinyin: zhang1 mian3
authorSlug: zhang-mian
dynasty: 宋
dynastyPinyin: song4
dynastySlug: song
tags: []
---

## 正文

- 海棠栽植遍塵寰，未必成都欲咏難。
- 山木瓜開千顆顆，水林檎發一攢攢。
- 初疑紅豆爭頭綴，忽覺燕脂衆手丸。
- 西蜀僧家根撥小，南荆官舍樹支寬。
- 高穿羣木無因蔽，平倚危樓最好看。
- 十畝園林渾似火，數方池面悉如丹。
- 錦袍萬丈仍連袂，珠被齊光更合歡。
- 風嫋細腰妝正罷，露晞銅雀淚新乾。
- 晨曦遠借彤雲暖，秋魄微侵甲帳寒。
- 會讌豈勞供幄幕，採香應見費龍檀。
- 穠燒游女青絲髮，殷染妖姬白玉冠。
- 賓席半移隈茜綬，使車多熱簇雕鞍。
- 層層排朵縈飛蝶，密密交柯宿翠翰。
- 詩客早慚矜鏤管，畫工誰敢衒霜紈。
- 本期相伴千場醉，可忍輕邀百卉殘。
- 川路尚移隨迅瀨，蕃船猶折出長瀾。
- 飄零絳雪深盈尺，收拾晴霞散結團。
- 時去獨應賢者識，色空前有達人觀。
- 譜爲僊子終須美，實作寒梅況不酸。
- 五六年來離別恨，春宵頻夢石臺盤。

## 拼音

- hai3 tang2 zai1 zhi2 bian4 chen2 huan2 ， wei4 bi4 cheng2 du1 yu4 yong3 nan2 。
- shan1 mu4 gua1 kai1 qian1 ke1 ke1 ， shui3 lin2 qin2 fa1 yi4 zan3 zan3 。
- chu1 yi2 hong2 dou4 zheng1 tou2 zhui4 ， hu1 jue2 yan4 zhi1 zhong4 shou3 wan2 。
- xi1 shu3 seng1 jia1 gen1 bo1 xiao3 ， nan2 jing1 guan1 she4 shu4 zhi1 kuan1 。
- gao1 chuan1 qun2 mu4 wu2 yin1 bi4 ， ping2 yi3 wei1 lou2 zui4 hao3 kan4 。
- shi2 mu3 yuan2 lin2 hun2 si4 huo3 ， shu4 fang1 chi2 mian4 xi1 ru2 dan1 。
- jin3 pao2 wan4 zhang4 reng2 lian2 mei4 ， zhu1 bei4 qi2 guang1 geng4 he2 huan1 。
- feng1 niao3 xi4 yao1 zhuang1 zheng4 ba4 ， lu4 xi1 tong2 que4 lei4 xin1 qian2 。
- chen2 xi1 yuan3 jie4 tong2 yun2 nuan3 ， qiu1 po4 wei1 qin1 jia3 zhang4 han2 。
- hui4 yan4 qi3 lao2 gong4 wo4 mu4 ， cai3 xiang1 ying1 jian4 fei4 long2 tan2 。
- nong2 shao1 you2 nü3 qing1 si1 fa4 ， yin1 ran3 yao1 ji1 bai2 yu4 guan1 。
- bin1 xi2 ban4 yi2 wei1 qian4 shou4 ， shi3 ju1 duo1 re4 cu4 diao1 an1 。
- ceng2 ceng2 pai2 duo3 ying2 fei1 die2 ， mi4 mi4 jiao1 ke1 su4 cui4 han4 。
- shi1 ke4 zao3 can2 jin1 lou4 guan3 ， hua4 gong1 shui2 gan3 xuan4 shuang1 wan2 。
- ben3 qi1 xiang1 ban4 qian1 chang3 zui4 ， ke3 ren3 qing1 yao1 bai3 hui4 can2 。
- chuan1 lu4 shang4 yi2 sui2 xun4 lai4 ， fan1 chuan2 you2 zhe2 chu1 chang2 lan2 。
- piao1 ling2 jiang4 xue3 shen1 ying2 chi3 ， shou1 shi0 qing2 xia2 san4 jie2 tuan2 。
- shi2 qu4 du2 ying1 xian2 zhe3 shi2 ， se4 kong1 qian2 you3 da2 ren2 guan1 。
- pu3 wei2 xian1 zi3 zhong1 xu1 mei3 ， shi2 zuo4 han2 mei2 kuang4 bu4 suan1 。
- wu3 liu4 nian2 lai2 li2 bie2 hen4 ， chun1 xiao1 bin1 meng4 shi2 tai2 pan2 。

## 注释

## 译文

## 赏析
