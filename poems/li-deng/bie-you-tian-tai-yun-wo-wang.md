---
id: li-deng-bie-you-tian-tai-yun-wo-wang
title: 別遊天台雲卧往
titlePinyin: bie2 you2 tian1 tai2 yun2 wo4 wang3
titleSlug: bie-you-tian-tai-yun-wo-wang
author: 利登
authorPinyin: li4 deng1
authorSlug: li-deng
dynasty: 宋
dynastyPinyin: song4
dynastySlug: song
tags: []
---

## 正文

- 半月陪杖屨，此別情詎忘。
- 平生兩知心，蹤跡長相望。
- 茲遊天相之，簷雨對夜床。
- 旅行得心朋，在客如家鄉。
- 如何遽此去，泛彼天台航。
- 知君愛奇觀，赤城有霞光。
- 儻逢五百尊，問我今行藏。
- 詩骨瘦未改，雙鬢塵已蒼。

## 拼音

- ban4 yue4 pei2 zhang4 ju4 ， ci3 bie2 qing2 ju4 wang4 。
- ping2 sheng1 liang3 zhi1 xin1 ， zong1 ji4 chang2 xiang1 wang4 。
- zi1 you2 tian1 xiang1 zhi1 ， yan2 yu3 dui4 ye4 chuang2 。
- lü3 xing2 de2 xin1 peng2 ， zai4 ke4 ru2 jia1 xiang1 。
- ru2 he2 ju4 ci3 qu4 ， fan4 bi3 tian1 tai2 hang2 。
- zhi1 jun1 ai4 qi2 guan1 ， chi4 cheng2 you3 xia2 guang1 。
- tang3 feng2 wu3 bai3 zun1 ， wen4 wo3 jin1 xing2 cang2 。
- shi1 gu3 shou4 wei4 gai3 ， shuang1 bin4 chen2 yi3 cang1 。

## 注释

## 译文

## 赏析
