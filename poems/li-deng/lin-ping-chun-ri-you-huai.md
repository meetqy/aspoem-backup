---
id: li-deng-lin-ping-chun-ri-you-huai
title: 臨平春日有懷
titlePinyin: lin2 ping2 chun1 ri4 you3 huai2
titleSlug: lin-ping-chun-ri-you-huai
author: 利登
authorPinyin: li4 deng1
authorSlug: li-deng
dynasty: 宋
dynastyPinyin: song4
dynastySlug: song
tags: []
---

## 正文

- 少年賤生理，嗜書彊解事。
- 長懷希南風，趨數慚北鄙。
- 乾坤雙鬢改，日月寸心死。
- 誓從鹿豕遊，乃復叨一第。
- 兩年三作別，雲霧生馬耳。
- 臨平二月春，花事歸桃李。
- 獨尋處士梅，三肅湖邊水。
- 一官未得仕，畏首復畏尾。
- 旁觀未知羞，自愧已無地。
- 懸知簪紱禽，擾擾事萬起。
- 終當綠霧中，友彼乘龜子。
- 南柯不世勳，僅足雄衆蟻。

## 拼音

- shao4 nian2 jian4 sheng1 li3 ， shi4 shu1 qiang2 jie3 shi4 。
- chang2 huai2 xi1 nan2 feng1 ， qu1 shu4 can2 bei3 bi3 。
- qian2 kun1 shuang1 bin4 gai3 ， ri4 yue4 cun4 xin1 si3 。
- shi4 cong2 lu4 shi3 you2 ， nai3 fu4 dao1 yi2 di4 。
- liang3 nian2 san1 zuo4 bie2 ， yun2 wu4 sheng1 ma3 er3 。
- lin2 ping2 er4 yue4 chun1 ， hua1 shi4 gui1 tao2 li3 。
- du2 xun2 chu3 shi4 mei2 ， san1 su4 hu2 bian1 shui3 。
- yi4 guan1 wei4 de2 shi4 ， wei4 shou3 fu4 wei4 wei3 。
- pang2 guan1 wei4 zhi1 xiu1 ， zi4 kui4 yi3 wu2 di4 。
- xuan2 zhi1 zan1 fu2 qin2 ， rao3 rao3 shi4 wan4 qi3 。
- zhong1 dang1 lü4 wu4 zhong1 ， you3 bi3 cheng2 gui1 zi3 。
- nan2 ke1 bu2 shi4 xun1 ， jin3 zu2 xiong2 zhong4 yi3 。

## 注释

## 译文

## 赏析
