---
id: qian-shen-ci-yun-ji-chuan-xi-shan-bi-shu
title: 次韻濟川西山避暑
titlePinyin: ci4 yun4 ji4 chuan1 xi1 shan1 bi4 shu3
titleSlug: ci-yun-ji-chuan-xi-shan-bi-shu
author: 錢紳
authorPinyin: qian2 shen1
authorSlug: qian-shen
dynasty: 宋
dynastyPinyin: song4
dynastySlug: song
tags: []
---

## 正文

- 西山藴靈異，九曲面崚嶒。
- 泉石漱鳴玊，松蘿掛古藤。
- 勢雄掀宇宙，地大壓丘陵。
- 日永清陰覆，朝來爽氣澄。
- 幽尋嘉賞致，結客避歊蒸。
- 散髪喧畦畛，支頤倦躡登。
- 武陵百慮釋，丹列遠思凝。
- 度樾追遐景，煎茶憶若冰。
- 土芝青削玉，琬液綠如澠。
- 霜氣連蒼昊，冰威鑠鈍蠅。
- 心酣醒復醉，意適寢還興。
- 蝸角徒爭觸，蜂腰謾逞能。
- 纓塵心自濯，松韻響無明。
- 自廓倚天劍，愁無繋日繩。
- 舒懷高達士，得趣鄙山僧。
- 雲態幾相挽，禽音似許譍。
- 嵐姿渾欲滴，秋色漸相矜。
- 籧笛凉余思，衾禂樂未曾。
- 虚閑消毒螫，放曠屏牽仍。
- 高興無時盡，何辭興再乘。

## 拼音

- xi1 shan1 yun4 ling2 yi4 ， jiu3 qu1 mian4 ling2 ceng2 。
- quan2 shi2 shu4 ming2 su4 ， song1 luo2 gua4 gu3 teng2 。
- shi4 xiong2 xian1 yu3 zhou4 ， di4 da4 ya1 qiu1 ling2 。
- ri4 yong3 qing1 yin1 fu4 ， chao2 lai2 shuang3 qi4 cheng2 。
- you1 xun2 jia1 shang3 zhi4 ， jie2 ke4 bi4 xiao1 zheng1 。
- san4 fa4 xuan1 qi2 zhen3 ， zhi1 yi2 juan4 nie4 deng1 。
- wu3 ling2 bai3 lü4 shi4 ， dan1 lie4 yuan3 si1 ning2 。
- du4 yue4 zhui1 xia2 jing3 ， jian1 cha2 yi4 ruo4 bing1 。
- tu3 zhi1 qing1 xiao1 yu4 ， wan3 ye4 lü4 ru2 mian3 。
- shuang1 qi4 lian2 cang1 hao4 ， bing1 wei1 shuo4 dun4 ying2 。
- xin1 han1 xing3 fu4 zui4 ， yi4 shi4 qin3 huan2 xing1 。
- wo1 jiao3 tu2 zheng1 chu4 ， feng1 yao1 man2 cheng3 neng2 。
- ying1 chen2 xin1 zi4 zhuo2 ， song1 yun4 xiang3 wu2 ming2 。
- zi4 kuo4 yi3 tian1 jian4 ， chou2 wu2 ji4 ri4 sheng2 。
- shu1 huai2 gao1 da2 shi4 ， de2 qu4 bi3 shan1 seng1 。
- yun2 tai4 ji1 xiang1 wan3 ， qin2 yin1 si4 xu1 ying1 。
- lan2 zi1 hun2 yu4 di1 ， qiu1 se4 jian4 xiang1 jin1 。
- qu2 di2 liang2 yu2 si1 ， qin1 dao3 le4 wei4 ceng2 。
- xu1 xian2 xiao1 du2 shi4 ， fang4 kuang4 ping2 qian1 reng2 。
- gao1 xing1 wu2 shi2 jin4 ， he2 ci2 xing1 zai4 cheng2 。

## 注释

## 译文

## 赏析
