---
id: yuan-fu-jian-mu-dan-cheng-zhu-you
title: 見牡丹呈諸友
titlePinyin: jian4 mu3 dan1 cheng2 zhu1 you3
titleSlug: jian-mu-dan-cheng-zhu-you
author: 袁甫
authorPinyin: yuan2 fu3
authorSlug: yuan-fu
dynasty: 宋
dynastyPinyin: song4
dynastySlug: song
tags: []
---

## 正文

- 從來洛花天下最，姚黄魏紫尤奇異。
- 坐令百花失顔色，喚作國香誰是對。
- 十年之前來新安，閲盡妖嬈興欲蘭。
- 晚得一枝睡露蟬，分明好似畫中看。
- 人世匆匆駒過隙，重遊正值春三月。
- 園丁折得數般來，旋買甆瓶謾成列。
- 殷紅照日更嫣然，輕素含風玉色鮮。
- 中有楊妃曾一捻，咄哉尤物累天全。
- 我今褰帷問疾苦，皇華那受妖花汙。
- 擲置道旁何足惜，亦如佞人吾所惡。
- 頓使心胸和且平，况聞麥隴香氣騰。
- 處處一犁春雨足，家家合掌慶豐登。

## 拼音

- cong2 lai2 luo4 hua1 tian1 xia4 zui4 ， yao2 huang2 wei4 zi3 you2 qi2 yi4 。
- zuo4 ling4 bai3 hua1 shi1 yan2 se4 ， huan4 zuo4 guo2 xiang1 shui2 shi4 dui4 。
- shi2 nian2 zhi1 qian2 lai2 xin1 an1 ， yue4 jin4 yao1 rao2 xing1 yu4 lan2 。
- wan3 de2 yi4 zhi1 shui4 lu4 chan2 ， fen1 ming2 hao3 si4 hua4 zhong1 kan4 。
- ren2 shi4 cong1 cong1 ju1 guo4 xi4 ， zhong4 you2 zheng4 zhi2 chun1 san1 yue4 。
- yuan2 ding1 zhe2 de2 shu4 ban1 lai2 ， xuan2 mai3 ci2 ping2 man2 cheng2 lie4 。
- yin1 hong2 zhao4 ri4 geng4 yan1 ran2 ， qing1 su4 han2 feng1 yu4 se4 xian1 。
- zhong1 you3 yang2 fei1 ceng2 yi4 nian3 ， duo1 zai1 you2 wu4 lei4 tian1 quan2 。
- wo3 jin1 qian1 wei2 wen4 ji2 ku3 ， huang2 hua2 na4 shou4 yao1 hua1 wu1 。
- zhi4 zhi4 dao4 pang2 he2 zu2 xi1 ， yi4 ru2 ning4 ren2 wu2 suo3 e4 。
- dun4 shi3 xin1 xiong1 he2 qie3 ping2 ， kuang4 wen2 mai4 long3 xiang1 qi4 teng2 。
- chu3 chu3 yi4 li2 chun1 yu3 zu2 ， jia1 jia1 he2 zhang3 qing4 feng1 deng1 。

## 注释

## 译文

## 赏析
