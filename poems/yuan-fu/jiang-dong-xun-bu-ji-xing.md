---
id: yuan-fu-jiang-dong-xun-bu-ji-xing
title: 江東巡部紀行
titlePinyin: jiang1 dong1 xun2 bu4 ji4 xing2
titleSlug: jiang-dong-xun-bu-ji-xing
author: 袁甫
authorPinyin: yuan2 fu3
authorSlug: yuan-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 春過三之一，輕車走阡陌。
- 平坂抹池陽，迤邐山路埆。
- 風顛吹人面，雪滑皸人足。
- 忽然銅鉦掛，九華醒兩目。
- 自經千萬劫，寒翠光堪摘。
- 半霄非人間，大江橫其側。
- 行行逼宣州，麻姑正面矗。
- 且上敬亭山，感慨懷李白。
- 聽說三洞天，渴見恨無翮。
- 巖幽鬼神哭，罅開星月燭。
- 金沙爛吾前，祖師燈未沒。
- 賡酬二三子，不覺詩筆禿。
- 歙州我舊遊，迎笑兒童簇。
- 本無棠蔭芾，漫云恩波沐。
- 黄山悵無緣，不得搜仙窟。
- 祁門山何如，險與石埭埒。
- 山花溪邊明，時有新鳬浴。
- 古木龍吟嘯，巨石虎蹲伏。
- 偉哉岳鄂王，提兵舊盤礴。
- 像設儼遺祠，光芒射斗宿。
- 凌晨拜祠下，憂思心惻惻。
- 無心惜落花，惟愁民捐瘠。
- 浮梁與樂安，五十笑步百。
- 幸瞻慈湖祠，風聲尚堪憶。
- 鍾君我所敬，能續慈湖脈。
- 乍合又倏離，人事渺無極。
- 別友情無奈，看山意無足。
- 山圍如城郭，漸逼鳴山麓。
- 父老闌道叫，一路藉神福。
- 問爾所欲何，作廟新奕奕。
- 我來爲爾民，爾欲我籌度。
- 越宿至薌谿，三山森在列。
- 顧我一瓣香，端爲象翁設。
- 象翁百世師，此道揭日月。
- 書堂卜築成，屋與人俱傑。
- 深夜濟濟容，學子紛四集。
- 前廊問伊誰，同門舊知識。
- 新知有二鄭，操行端矩矱。
- 此學其興乎，欲去令人惜。
- 大字書磨崖，字徑二三尺。
- 匆匆過安仁，交友相追逐。
- 湯董最可人，吉德侔金玉。
- 干越今稱賢，閭閻聲籍籍。
- 此聲買無價，民彝知未滅。
- 我行三千里，六十零四日。
- 明當抵番江，秉燭寫胸臆。
- 若夫諮諏事，多頼諸賢力。
- 云何略不書，此是使者職。

## 拼音

- chun1 guo4 san1 zhi1 yi1 ， qing1 ju1 zou3 qian1 mo4 。
- ping2 ban3 mo3 chi2 yang2 ， yi3 li3 shan1 lu4 que4 。
- feng1 dian1 chui1 ren2 mian4 ， xue3 hua2 jun1 ren2 zu2 。
- hu1 ran2 tong2 zheng1 gua4 ， jiu3 hua2 xing3 liang3 mu4 。
- zi4 jing1 qian1 wan4 jie2 ， han2 cui4 guang1 kan1 zhai1 。
- ban4 xiao1 fei1 ren2 jian4 ， da4 jiang1 heng2 qi2 ce4 。
- hang2 hang2 bi1 xuan1 zhou1 ， ma2 gu1 zheng4 mian4 chu4 。
- qie3 shang4 jing4 ting2 shan1 ， gan3 kai3 huai2 li3 bai2 。
- ting1 shuo1 san1 dong4 tian1 ， ke3 jian4 hen4 wu2 he2 。
- yan2 you1 gui3 shen2 ku1 ， xia4 kai1 xing1 yue4 zhu2 。
- jin1 sha1 lan4 wu2 qian2 ， zu3 shi1 deng1 wei4 mei2 。
- geng1 chou2 er4 san1 zi3 ， bu4 jue2 shi1 bi3 tu1 。
- xi1 zhou1 wo3 jiu4 you2 ， ying2 xiao4 er2 tong2 cu4 。
- ben3 wu2 tang2 yin1 fei4 ， man4 yun2 en1 bo1 mu4 。
- huang2 shan1 chang4 wu2 yuan2 ， bu4 de2 sou1 xian1 ku1 。
- qi2 men2 shan1 he2 ru2 ， xian3 yu3 shi2 dai4 lie4 。
- shan1 hua1 xi1 bian1 ming2 ， shi2 you3 xin1 fu2 yu4 。
- gu3 mu4 long2 yin2 xiao4 ， ju4 shi2 hu3 dun1 fu2 。
- wei3 zai1 yue4 e4 wang2 ， ti2 bing1 jiu4 pan2 bo2 。
- xiang4 she4 yan3 yi2 ci2 ， guang1 mang2 she4 dou4 su4 。
- ling2 chen2 bai4 ci2 xia4 ， you1 si1 xin1 ce4 ce4 。
- wu2 xin1 xi1 luo4 hua1 ， wei2 chou2 min2 juan1 ji2 。
- fu2 liang2 yu3 le4 an1 ， wu3 shi2 xiao4 bu4 bai3 。
- xing4 zhan1 ci2 hu2 ci2 ， feng1 sheng1 shang4 kan1 yi4 。
- zhong1 jun1 wo3 suo3 jing4 ， neng2 xu4 ci2 hu2 mai4 。
- zha4 he2 you4 shu1 li2 ， ren2 shi4 miao3 wu2 ji2 。
- bie2 you3 qing2 wu2 nai4 ， kan4 shan1 yi4 wu2 zu2 。
- shan1 wei2 ru2 cheng2 guo1 ， jian4 bi1 ming2 shan1 lu4 。
- fu4 lao3 lan2 dao4 jiao4 ， yi2 lu4 jie4 shen2 fu2 。
- wen4 er3 suo3 yu4 he2 ， zuo4 miao4 xin1 yi4 yi4 。
- wo3 lai2 wei2 er3 min2 ， er3 yu4 wo3 chou2 du4 。
- yue4 su4 zhi4 xiang1 xi1 ， san1 shan1 sen1 zai4 lie4 。
- gu4 wo3 yi2 ban4 xiang1 ， duan1 wei2 xiang4 weng1 she4 。
- xiang4 weng1 bai3 shi4 shi1 ， ci3 dao4 jie1 ri4 yue4 。
- shu1 tang2 bu3 zhu4 cheng2 ， wu1 yu3 ren2 ju4 jie2 。
- shen1 ye4 ji4 ji4 rong2 ， xue2 zi3 fen1 si4 ji2 。
- qian2 lang2 wen4 yi1 shui2 ， tong2 men2 jiu4 zhi1 shi2 。
- xin1 zhi1 you3 er4 zheng4 ， cao1 xing2 duan1 ju3 yue1 。
- ci3 xue2 qi2 xing1 hu1 ， yu4 qu4 ling4 ren2 xi1 。
- da4 zi4 shu1 mo2 ya2 ， zi4 jing4 er4 san1 chi3 。
- cong1 cong1 guo4 an1 ren2 ， jiao1 you3 xiang1 zhui1 zhu2 。
- tang1 dong3 zui4 ke3 ren2 ， ji2 de2 mou2 jin1 yu4 。
- gan1 yue4 jin1 cheng1 xian2 ， lü2 yan2 sheng1 ji2 ji2 。
- ci3 sheng1 mai3 wu2 jia4 ， min2 yi2 zhi1 wei4 mie4 。
- wo3 xing2 san1 qian1 li3 ， liu4 shi2 ling2 si4 ri4 。
- ming2 dang1 di3 fan1 jiang1 ， bing3 zhu2 xie3 xiong1 yi4 。
- ruo4 fu2 zi1 zou1 shi4 ， duo1 lai4 zhu1 xian2 li4 。
- yun2 he2 lüe4 bu4 shu1 ， ci3 shi4 shi3 zhe3 zhi2 。

## 注释

## 译文

## 赏析
