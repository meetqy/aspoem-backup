---
id: yuan-fu-fan-yang-xi-qing-zeng-mu-liao
title: 番陽喜晴贈幕僚
titlePinyin: fan1 yang2 xi3 qing2 zeng4 mu4 liao2
titleSlug: fan-yang-xi-qing-zeng-mu-liao
author: 袁甫
authorPinyin: yuan2 fu3
authorSlug: yuan-fu
dynasty: 宋
dynastyPinyin: song4
dynastySlug: song
tags: []
---

## 正文

- 大江以東，歲屢弗康。
- 民病未蘇，正茲憂惶。
- 一雨六旬，巨浸湯湯。
- 我告上帝，是祈是禳。
- 我來宿齋，室名朝陽。
- 顧瞻斯名，與我心當。
- 天告我兆，厥應果彰。
- 朝陽一升，陰沴伏藏。
- 衆水歸壑，殃轉爲祥。
- 民奠攸居，歲保金穰。
- 耄倪載詠，喜氣洋洋。
- 匪我顓蒙，能動上蒼。
- 頼我諸友，罔或怠荒。
- 齋事孔明，純誠是將。
- 上帝昭格，隨此瓣香。
- 我勉諸友，秉德日彊。
- 朝陽在我，自然發光。
- 陽復之始，養而勿傷。
- 常如對帝，中正齋莊。
- 乃保終吉，以活吾氓。
- 稍或安肆，罔念作狂。
- 政刑弗謹，號令弗臧。
- 天非可恃，祥覆爲殃。
- 敬之敬之，斯須勿忘。
- 既以告友，抑以自防。

## 拼音

- da4 jiang1 yi3 dong1 ， sui4 lü3 fu2 kang1 。
- min2 bing4 wei4 su1 ， zheng4 zi1 you1 huang2 。
- yi4 yu3 liu4 xun2 ， ju4 jin4 tang1 tang1 。
- wo3 gao4 shang4 di4 ， shi4 qi2 shi4 rang2 。
- wo3 lai2 su4 zhai1 ， shi4 ming2 chao2 yang2 。
- gu4 zhan1 si1 ming2 ， yu3 wo3 xin1 dang1 。
- tian1 gao4 wo3 zhao4 ， jue2 ying1 guo3 zhang1 。
- chao2 yang2 yi4 sheng1 ， yin1 li4 fu2 cang2 。
- zhong4 shui3 gui1 he4 ， yang1 zhuan3 wei2 xiang2 。
- min2 dian4 you1 ju1 ， sui4 bao3 jin1 rang2 。
- mao4 ni2 zai4 yong3 ， xi3 qi4 yang2 yang2 。
- fei3 wo3 zhuan1 meng2 ， neng2 dong4 shang4 cang1 。
- lai4 wo3 zhu1 you3 ， wang3 huo4 dai4 huang1 。
- zhai1 shi4 kong3 ming2 ， chun2 cheng2 shi4 jiang1 。
- shang4 di4 zhao1 ge2 ， sui2 ci3 ban4 xiang1 。
- wo3 mian3 zhu1 you3 ， bing3 de2 ri4 qiang2 。
- chao2 yang2 zai4 wo3 ， zi4 ran2 fa1 guang1 。
- yang2 fu4 zhi1 shi3 ， yang3 er2 wu4 shang1 。
- chang2 ru2 dui4 di4 ， zhong1 zheng4 zhai1 zhuang1 。
- nai3 bao3 zhong1 ji2 ， yi3 huo2 wu2 mang2 。
- shao1 huo4 an1 si4 ， wang3 nian4 zuo4 kuang2 。
- zheng4 xing2 fu2 jin3 ， hao4 ling4 fu2 zang1 。
- tian1 fei1 ke3 shi4 ， xiang2 fu4 wei2 yang1 。
- jing4 zhi1 jing4 zhi1 ， si1 xu1 wu4 wang4 。
- ji4 yi3 gao4 you3 ， yi4 yi3 zi4 fang2 。

## 注释

## 译文

## 赏析
