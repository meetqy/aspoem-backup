---
id: yuan-fu-he-jin-zhai-xiong-yun
title: 和晉齋兄韻
titlePinyin: he2 jin4 zhai1 xiong1 yun4
titleSlug: he-jin-zhai-xiong-yun
author: 袁甫
authorPinyin: yuan2 fu3
authorSlug: yuan-fu
dynasty: 宋
dynastyPinyin: song4
dynastySlug: song
tags: []
---

## 正文

- 斟酌元氣，斗爲帝車。
- 四時迭運，其信也且。
- 天道不言，莫非教歟。
- 日之升矣，雲翳掃除。
- 本無體質，湛然太虛。
- 歷山舜耕，雷澤舜漁。
- 天德首出，茲焉權輿。
- 晉齋作詩，誨語勤劬。
- 我處山樊，飲水飯蔬。
- 一雨蘇旱，民氣歡如。
- 東鄰殺牛，西鄰刲豬。
- 市賈不售，始到吾廬。
- 買來烹之，每食無餘。
- 凉哉枕簟，凄其葛綀。
- 忽念世塗，滔滔淪胥。
- 自昔興亡，具載詩書。
- 蠱弊極矣，誰與爬梳。
- 已而諦思，驚餌如魚。
- 誰謂王門，可輕曳裾。
- 觀詩末章，荷兄警予。
- 老冉冉至，虛度望舒。
- 學貴密察，勿事恢疏。
- 一念微差，惡草必鋤。
- 真剛大勇，那可躊躇。
- 未濟濡尾，既濟濡袽。
- 元自昭晰，無惑可祛。
- 拜兄忠告，其敢忘諸。
- 且此養疴，誰毀誰譽。

## 拼音

- zhen1 zhuo2 yuan2 qi4 ， dou4 wei2 di4 ju1 。
- si4 shi2 die2 yun4 ， qi2 xin4 ye3 qie3 。
- tian1 dao4 bu4 yan2 ， mo4 fei1 jiao4 yu2 。
- ri4 zhi1 sheng1 yi3 ， yun2 yi4 sao3 chu2 。
- ben3 wu2 ti3 zhi4 ， zhan4 ran2 tai4 xu1 。
- li4 shan1 shun4 geng1 ， lei2 ze2 shun4 yu2 。
- tian1 de2 shou3 chu1 ， zi1 yan1 quan2 yu2 。
- jin4 zhai1 zuo4 shi1 ， hui4 yu3 qin2 qu2 。
- wo3 chu3 shan1 fan2 ， yin3 shui3 fan4 shu1 。
- yi4 yu3 su1 han4 ， min2 qi4 huan1 ru2 。
- dong1 lin2 sha1 niu2 ， xi1 lin2 kui1 zhu1 。
- shi4 jia3 bu2 shou4 ， shi3 dao4 wu2 lu2 。
- mai3 lai2 peng1 zhi1 ， mei3 shi2 wu2 yu2 。
- liang2 zai1 zhen3 dian4 ， qi1 qi2 ge3 shu1 。
- hu1 nian4 shi4 tu2 ， tao1 tao1 lun2 xu1 。
- zi4 xi1 xing1 wang2 ， ju4 zai4 shi1 shu1 。
- gu3 bi4 ji2 yi3 ， shui2 yu3 pa2 shu1 。
- yi3 er2 di4 si1 ， jing1 er3 ru2 yu2 。
- shui2 wei4 wang2 men2 ， ke3 qing1 ye4 ju1 。
- guan1 shi1 mo4 zhang1 ， he2 xiong1 jing3 yu3 。
- lao3 ran3 ran3 zhi4 ， xu1 du4 wang4 shu1 。
- xue2 gui4 mi4 cha2 ， wu4 shi4 hui1 shu1 。
- yi2 nian4 wei1 cha1 ， e4 cao3 bi4 chu2 。
- zhen1 gang1 da4 yong3 ， na4 ke3 chou2 chu2 。
- wei4 ji4 ru2 wei3 ， ji4 ji4 ru2 ru2 。
- yuan2 zi4 zhao1 xi1 ， wu2 huo4 ke3 qu1 。
- bai4 xiong1 zhong1 gao4 ， qi2 gan3 wang4 zhu1 。
- qie3 ci3 yang3 ke1 ， shui2 hui3 shui2 yu4 。

## 注释

## 译文

## 赏析
