---
id: yuan-fu-xin-hai-han-shi-qing-ming-zhi-jiao-du-ling-xian-sheng-zan-gui-sheng-ye-yu-zhu-sheng-shi-ba-you-hou-yuan-du-zuo-xiao-ran-xi-zuo-chang-ju-shi-zhu-er
title: 辛亥寒食清明之交杜陵先生暫歸省謁與諸生食罷游後園獨坐蕭然戲作長句示諸兒
titlePinyin: xin1 hai4 han2 shi2 qing1 ming2 zhi1 jiao1 du4 ling2 xian1 sheng0 zan4 gui1 sheng3 ye4 yu3 zhu1 sheng1 shi2 ba4 you2 hou4 yuan2 du2 zuo4 xiao1 ran2 xi4 zuo4 chang2 ju4 shi4 zhu1 er2
titleSlug: xin-hai-han-shi-qing-ming-zhi-jiao-du-ling-xian-sheng-zan-gui-sheng-ye-yu-zhu-sheng-shi-ba-you-hou-yuan-du-zuo-xiao-ran-xi-zuo-chang-ju-shi-zhu-er
author: 袁甫
authorPinyin: yuan2 fu3
authorSlug: yuan-fu
dynasty: 宋
dynastyPinyin: song4
dynastySlug: song
tags: []
---

## 正文

- 春風吹花次第芳，桃紅李白薔薇黄。
- 榆錢柳絮飛欲狂，酴醾引蔓草木香。
- 老人燕坐窺虞唐，目覽千載游八荒。
- 羣兒奔趨如羣羊，走過東阡復西廂。
- 歸來汗喘無可將，何如明窗治墨莊。
- 讀誦經史聲琅琅，音節閒美非笙簧。
- 有如農夫勤理秧，秋來乃有千斯倉。
- 先生既至心不忙，背念衮衮傾三湘。
- 一語蹇吃涕泗滂，老大空腹徒悲傷。
- 聖明天子坐未央，收拾俊傑羅文章。
- 褎然舉首充賢良，仲舒軾轍俱軒昂。
- 吾家有子雛鳳凰，聲價一日馳帝鄉。
- 隨羣逐隊恣頡頏，終抱糞壤如蜣蜋。

## 拼音

- chun1 feng1 chui1 hua1 ci4 di4 fang1 ， tao2 hong2 li3 bai2 qiang2 wei1 huang2 。
- yu2 qian2 liu3 xu4 fei1 yu4 kuang2 ， tu2 mi2 yin3 man4 cao3 mu4 xiang1 。
- lao3 ren2 yan4 zuo4 kui1 yu2 tang2 ， mu4 lan3 qian1 zai4 you2 ba1 huang1 。
- qun2 er2 ben1 qu1 ru2 qun2 yang2 ， zou3 guo4 dong1 qian1 fu4 xi1 xiang1 。
- gui1 lai2 han4 chuan3 wu2 ke3 jiang1 ， he2 ru2 ming2 chuang1 zhi4 mo4 zhuang1 。
- du2 song4 jing1 shi3 sheng1 lang2 lang2 ， yin1 jie2 xian2 mei3 fei1 sheng1 huang2 。
- you3 ru2 nong2 fu1 qin2 li3 yang1 ， qiu1 lai2 nai3 you3 qian1 si1 cang1 。
- xian1 sheng0 ji4 zhi4 xin1 bu4 mang2 ， bei4 nian4 gun3 gun3 qing1 san1 xiang1 。
- yi4 yu3 jian3 chi1 ti4 si4 pang1 ， lao3 da4 kong1 fu4 tu2 bei1 shang1 。
- sheng4 ming2 tian1 zi3 zuo4 wei4 yang1 ， shou1 shi0 jun4 jie2 luo2 wen2 zhang1 。
- xiu4 ran2 ju3 shou3 chong1 xian2 liang2 ， zhong4 shu1 shi4 zhe2 ju4 xuan1 ang2 。
- wu2 jia1 you3 zi3 chu2 feng4 huang2 ， sheng1 jia4 yi2 ri4 chi2 di4 xiang1 。
- sui2 qun2 zhu2 dui4 zi4 jie2 hang2 ， zhong1 bao4 fen4 rang3 ru2 qiang1 lang2 。

## 注释

## 译文

## 赏析
