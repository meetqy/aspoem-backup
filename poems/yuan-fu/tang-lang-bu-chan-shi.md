---
id: yuan-fu-tang-lang-bu-chan-shi
title: 螳蜋捕蟬詩
titlePinyin: tang2 lang2 bu3 chan2 shi1
titleSlug: tang-lang-bu-chan-shi
author: 袁甫
authorPinyin: yuan2 fu3
authorSlug: yuan-fu
dynasty: 宋
dynastyPinyin: song4
dynastySlug: song
tags: []
---

## 正文

- 鳴蜩善擇木，木美葉敷腴。
- 國于美蔭中，自慶無他虞。
- 螳蜋伺其便，欲進復趦趄。
- 怒臂俄一施，捕取如囚拘。
- 委身膏利吻，性命纔須臾。
- 均之細微物，一何强弱殊。
- 蜩乎汝無識，自知其過歟。
- 物在宇宙間，謹默迺安居。
- 今汝獨聒聒，晝夜長喧呼。
- 汝閙力不足，彼靜智有餘。
- 勝負從此決，誰謂汝非辜。
- 螳蜋既得意，自謂真良圖。
- 那知僅一飽，燕鵲已窺覦。
- 出爾反乎爾，胡能獨全軀。
- 乃知禍與福，不係巧與愚。
- 嘵嘵固不免，默默復何如。
- 置之不足道，燕坐觀厥初。

## 拼音

- ming2 tiao2 shan4 ze2 mu4 ， mu4 mei3 ye4 fu1 yu2 。
- guo2 yu2 mei3 yin1 zhong1 ， zi4 qing4 wu2 ta1 yu2 。
- tang2 lang2 si4 qi2 bian4 ， yu4 jin4 fu4 zi1 ju1 。
- nu4 bi4 e2 yi4 shi1 ， bu3 qu3 ru2 qiu2 ju1 。
- wei3 shen1 gao1 li4 wen3 ， xing4 ming4 cai2 xu1 yu2 。
- jun1 zhi1 xi4 wei1 wu4 ， yi4 he2 qiang2 ruo4 shu1 。
- tiao2 hu1 ru3 wu2 shi2 ， zi4 zhi1 qi2 guo4 yu2 。
- wu4 zai4 yu3 zhou4 jian4 ， jin3 mo4 nai3 an1 ju1 。
- jin1 ru3 du2 guo1 guo1 ， zhou4 ye4 chang2 xuan1 hu1 。
- ru3 nao4 li4 bu4 zu2 ， bi3 jing4 zhi4 you3 yu2 。
- sheng4 fu4 cong2 ci3 jue2 ， shui2 wei4 ru3 fei1 gu1 。
- tang2 lang2 ji4 de2 yi4 ， zi4 wei4 zhen1 liang2 tu2 。
- na4 zhi1 jin3 yi4 bao3 ， yan4 que4 yi3 kui1 yu2 。
- chu1 er3 fan3 hu1 er3 ， hu2 neng2 du2 quan2 qu1 。
- nai3 zhi1 huo4 yu3 fu2 ， bu2 xi4 qiao3 yu3 yu2 。
- xiao1 xiao1 gu4 bu4 mian3 ， mo4 mo4 fu4 he2 ru2 。
- zhi4 zhi1 bu4 zu2 dao4 ， yan4 zuo4 guan1 jue2 chu1 。

## 注释

## 译文

## 赏析
