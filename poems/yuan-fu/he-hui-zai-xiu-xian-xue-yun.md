---
id: yuan-fu-he-hui-zai-xiu-xian-xue-yun
title: 和惠宰修縣學韻
titlePinyin: he2 hui4 zai3 xiu1 xian4 xue2 yun4
titleSlug: he-hui-zai-xiu-xian-xue-yun
author: 袁甫
authorPinyin: yuan2 fu3
authorSlug: yuan-fu
dynasty: 宋
dynastyPinyin: song4
dynastySlug: song
tags: []
---

## 正文

- 人爵非貴，天爵惟尊。
- 賢哉惠侯，興學祁門。
- 祁門之士，夙號有文。
- 兌習久廢，索居離羣。
- 自侯來思，銳志興復。
- 士脫舊穴，遷于喬木。
- 人性本善，混混源泉。
- 四端素具，若火始然。
- 誰其啟之，君子德風。
- 既修學宮，藏修其中。
- 內養克充，外養亦備。
- 爾不吾負，吾寧爾棄。
- 壇名舞雩，樂道無欲。
- 梁跨幽澗，潺潺潄玉。
- 面此清致，皆學之助。
- 本心融明，庶幾寡過。
- 滔滔世途，人而匪天。
- 兒童之戲，殆類紙鳶。

## 拼音

- ren2 jue2 fei1 gui4 ， tian1 jue2 wei2 zun1 。
- xian2 zai1 hui4 hou2 ， xing1 xue2 qi2 men2 。
- qi2 men2 zhi1 shi4 ， su4 hao4 you3 wen2 。
- dui4 xi2 jiu3 fei4 ， suo3 ju1 li2 qun2 。
- zi4 hou2 lai2 si1 ， rui4 zhi4 xing1 fu4 。
- shi4 tuo1 jiu4 xue2 ， qian1 yu2 qiao2 mu4 。
- ren2 xing4 ben3 shan4 ， hun4 hun0 yuan2 quan2 。
- si4 duan1 su4 ju4 ， ruo4 huo3 shi3 ran2 。
- shui2 qi2 qi3 zhi1 ， jun1 zi3 de2 feng1 。
- ji4 xiu1 xue2 gong1 ， cang2 xiu1 qi2 zhong1 。
- nei4 yang3 ke4 chong1 ， wai4 yang3 yi4 bei4 。
- er3 bu4 wu2 fu4 ， wu2 ning2 er3 qi4 。
- tan2 ming2 wu3 yu2 ， le4 dao4 wu2 yu4 。
- liang2 kua4 you1 jian4 ， chan2 chan2 shu4 yu4 。
- mian4 ci3 qing1 zhi4 ， jie1 xue2 zhi1 zhu4 。
- ben3 xin1 rong2 ming2 ， shu4 ji1 gua3 guo4 。
- tao1 tao1 shi4 tu2 ， ren2 er2 fei3 tian1 。
- er2 tong2 zhi1 xi4 ， dai4 lei4 zhi3 yuan1 。

## 注释

## 译文

## 赏析
