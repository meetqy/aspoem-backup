---
id: xin-qi-ji-he-zhao-jin-chen-fu-wen-ji-cui-yan-qu-lei-shi
title: 和趙晉臣敷文積翠巖去纇石
titlePinyin: he2 zhao4 jin4 chen2 fu1 wen2 ji1 cui4 yan2 qu4 lei4 shi2
titleSlug: he-zhao-jin-chen-fu-wen-ji-cui-yan-qu-lei-shi
author: 辛棄疾
authorPinyin: xin1 qi4 ji2
authorSlug: xin-qi-ji
dynasty: 宋
dynastyPinyin: song4
dynastySlug: song
tags: []
---

## 正文

- 兩峰如長喉，有石鯁其內。
- 千金隨侯珠，磊落見微纇。
- 何言西子美，捧心作顰態。
- 夷齊立著肩，欲間使分背。
- 小虧或大全，知惡及真愛。
- 堂堂老充國，荒尋得幽對。
- 朝夕與山語，俯仰彌三載。
- 謂我知子心，茅塞厭薈薱。
- 有美玉於斯，雕琢那可廢。
- 芝蘭生當戶，雖芳亦芟刈。
- 邑有從事賢，聞之重慷慨。
- 太清點浮雲，誰令久滓穢。
- 指揮俄頃間，急雨破春塊。
- 開豁喜新闢，偪仄忘舊礙。
- 得非神禹手，勇鑿恥不逮。
- 又如持金篦，刮膜生美睞。
- 渠言農去草，見惡佩前誨。
- 主人吟古風，格調劇清裁。
- 我評此章句，真是杜陵輩。
- 入蜀脚未定，欲擲石笋退。
- 火與金水同，其石爲鑠焠。
- 勸君莫放手，玉石恐俱碎。
- 纍然頸下癭，割之命隨潰。
- 此石幸勝之，此舉君勿再。
- 姑置毋多談，俱想增勝槩。
- 會當携酒去，物理剖茫昧。
- 此邦劉知道，光焰文章在。
- 今將清風峽，與巖傳百代。

## 拼音

- liang3 feng1 ru2 chang2 hou2 ， you3 shi2 geng3 qi2 nei4 。
- qian1 jin1 sui2 hou2 zhu1 ， lei3 luo4 jian4 wei1 lei4 。
- he2 yan2 xi1 zi3 mei3 ， peng3 xin1 zuo4 pin2 tai4 。
- yi2 qi2 li4 zhu4 jian1 ， yu4 jian4 shi3 fen1 bei4 。
- xiao3 kui1 huo4 da4 quan2 ， zhi1 e4 ji2 zhen1 ai4 。
- tang2 tang2 lao3 chong1 guo2 ， huang1 xun2 de2 you1 dui4 。
- zhao1 xi1 yu3 shan1 yu3 ， fu3 yang3 mi2 san1 zai4 。
- wei4 wo3 zhi1 zi3 xin1 ， mao2 se4 yan4 hui4 dui4 。
- you3 mei3 yu4 wu1 si1 ， diao1 zhuo2 na4 ke3 fei4 。
- zhi1 lan2 sheng1 dang1 hu4 ， sui1 fang1 yi4 shan1 yi4 。
- yi4 you3 cong2 shi4 xian2 ， wen2 zhi1 zhong4 kang1 kai3 。
- tai4 qing1 dian3 fu2 yun2 ， shui2 ling4 jiu3 zi3 hui4 。
- zhi3 hui1 e2 qing3 jian4 ， ji2 yu3 po4 chun1 kuai4 。
- kai1 huo1 xi3 xin1 pi4 ， bi1 ze4 wang4 jiu4 ai4 。
- de2 fei1 shen2 yu3 shou3 ， yong3 zao2 chi3 bu4 dai3 。
- you4 ru2 chi2 jin1 bi4 ， gua1 mo2 sheng1 mei3 lai4 。
- qu2 yan2 nong2 qu4 cao3 ， jian4 e4 pei4 qian2 hui4 。
- zhu3 ren2 yin2 gu3 feng1 ， ge2 diao4 ju4 qing1 cai2 。
- wo3 ping2 ci3 zhang1 ju4 ， zhen1 shi4 du4 ling2 bei4 。
- ru4 shu3 jiao3 wei4 ding4 ， yu4 zhi4 shi2 sun3 tui4 。
- huo3 yu3 jin1 shui3 tong2 ， qi2 shi2 wei2 shuo4 cui4 。
- quan4 jun1 mo4 fang4 shou3 ， yu4 shi2 kong3 ju4 sui4 。
- lei2 ran2 jing3 xia4 ying3 ， ge1 zhi1 ming4 sui2 kui4 。
- ci3 shi2 xing4 sheng4 zhi1 ， ci3 ju3 jun1 wu4 zai4 。
- gu1 zhi4 wu2 duo1 tan2 ， ju4 xiang3 zeng1 sheng4 gai4 。
- hui4 dang1 xie2 jiu3 qu4 ， wu4 li3 pou1 mang2 mei4 。
- ci3 bang1 liu2 zhi1 dao4 ， guang1 yan4 wen2 zhang1 zai4 。
- jin1 jiang1 qing1 feng1 xia2 ， yu3 yan2 chuan2 bai3 dai4 。

## 注释

## 译文

## 赏析
