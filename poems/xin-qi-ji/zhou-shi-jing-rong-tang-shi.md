---
id: xin-qi-ji-zhou-shi-jing-rong-tang-shi
title: 周氏敬榮堂詩
titlePinyin: zhou1 shi4 jing4 rong2 tang2 shi1
titleSlug: zhou-shi-jing-rong-tang-shi
author: 辛棄疾
authorPinyin: xin1 qi4 ji2
authorSlug: xin-qi-ji
dynasty: 唐
dynastyPinyin: tang2
dynastySlug: tang
tags: [] 
---

## 正文

- 泰伯古至德，以遜天下聞。
- 周公去未遠，二叔乃流言。
- 春風棠棣萼，秋日脊令原。
- 豈無良友生，歲晏誰急難。
- 當年召公詩，慮缺兄弟恩。
- 賢哉首陽子，此粟久不餐。
- 末俗益可嗟，有貨無天倫。
- 倉卒競錙銖，或不暇掩親。
- 朝從官府去，暮與妻妾論。
- 手植父桑柘，俄頃楚越分。
- 口澤母杯圈，改作脣齒寒。
- 我觀天地間，孰不知愛身。
- 有伐其左臂，那復右者存。
- 君看百足蟲，至死身不顛。
- 一矢折甚易，累十力則艱。
- 世其有不知，利欲令智昏。
- 周君千載士，金玉四弟昆。
- 狀如商山皓，雍雍古衣冠。
- 又如孔門科，行義皆可尊。
- 我行前岡上，人指孝友門。
- 邀我飲其家，本末能具陳。
- 我家所自出，嘉祐劉三元。
- 至今起俗說，聞者薄夫醇。
- 逮我先君子，仁孝儉且文。
- 室有相乳貓，庭有同心蘭。
- 推梨更遜棗，左右兒曹歡。
- 尺布與斗粟，咄哉彼何人。
- 比屋二百年，試比東西隣。
- 東家餘破釜，西里今頹垣。
- 萁豆自煎煮，拔地無本根。
- 逼逼守遺戒，豈不在子孫。
- 矧復學聖賢，遑恤後富貧。
- 誰書百忍字，何不一笑溫。
- 我老悲古道，聞此摧肺肝。
- 洗盞前致詞，福善天匪慳。
- 聖朝重揖遜，欲堯舜此民。
- 請君大其門，車馬行便蕃。
- 長歌謫仙李，茂記文公韓。
- 我詩聊復再，語拙意則真。
- 此書君勿嗤，儻俟採詩官。

## 拼音

- tai4 bo2 gu3 zhi4 de2 ， yi3 xun4 tian1 xia4 wen2 。
- zhou1 gong1 qu4 wei4 yuan3 ， er4 shu1 nai3 liu2 yan2 。
- chun1 feng1 tang2 di4 e4 ， qiu1 ri4 ji3 ling4 yuan2 。
- qi3 wu2 liang2 you3 sheng1 ， sui4 yan4 shui2 ji2 nan2 。
- dang1 nian2 zhao4 gong1 shi1 ， lü4 que1 xiong1 di4 en1 。
- xian2 zai1 shou3 yang2 zi3 ， ci3 su4 jiu3 bu4 can1 。
- mo4 su2 yi4 ke3 jie1 ， you3 huo4 wu2 tian1 lun2 。
- cang1 zu2 jing4 zi1 zhu1 ， huo4 bu4 xia2 yan3 qin1 。
- chao2 cong2 guan1 fu3 qu4 ， mu4 yu3 qi1 qie4 lun4 。
- shou3 zhi2 fu4 sang1 zhe4 ， e2 qing3 chu3 yue4 fen1 。
- kou3 ze2 mu3 bei1 quan1 ， gai3 zuo4 chun2 chi3 han2 。
- wo3 guan1 tian1 di4 jian4 ， shu2 bu4 zhi1 ai4 shen1 。
- you3 fa2 qi2 zuo3 bi4 ， na4 fu4 you4 zhe3 cun2 。
- jun1 kan4 bai3 zu2 chong2 ， zhi4 si3 shen1 bu4 dian1 。
- yi4 shi3 zhe2 shen4 yi4 ， lei4 shi2 li4 ze2 jian1 。
- shi4 qi2 you3 bu4 zhi1 ， li4 yu4 ling4 zhi4 hun1 。
- zhou1 jun1 qian1 zai4 shi4 ， jin1 yu4 si4 di4 kun1 。
- zhuang4 ru2 shang1 shan1 hao4 ， yong1 yong1 gu3 yi1 guan1 。
- you4 ru2 kong3 men2 ke1 ， xing2 yi4 jie1 ke3 zun1 。
- wo3 xing2 qian2 gang1 shang4 ， ren2 zhi3 xiao4 you3 men2 。
- yao1 wo3 yin3 qi2 jia1 ， ben3 mo4 neng2 ju4 chen2 。
- wo3 jia1 suo3 zi4 chu1 ， jia1 you4 liu2 san1 yuan2 。
- zhi4 jin1 qi3 su2 shuo1 ， wen2 zhe3 bao2 fu1 chun2 。
- dai3 wo3 xian1 jun1 zi3 ， ren2 xiao4 jian3 qie3 wen2 。
- shi4 you3 xiang1 ru3 mao1 ， ting2 you3 tong2 xin1 lan2 。
- tui1 li2 geng4 xun4 zao3 ， zuo3 you4 er2 cao2 huan1 。
- chi3 bu4 yu3 dou4 su4 ， duo1 zai1 bi3 he2 ren2 。
- bi3 wu1 er4 bai3 nian2 ， shi4 bi3 dong1 xi1 lin2 。
- dong1 jia1 yu2 po4 fu3 ， xi1 li3 jin1 tui2 yuan2 。
- qi2 dou4 zi4 jian1 zhu3 ， ba2 di4 wu2 ben3 gen1 。
- bi1 bi1 shou3 yi2 jie4 ， qi3 bu2 zai4 zi3 sun1 。
- shen3 fu4 xue2 sheng4 xian2 ， huang2 xu4 hou4 fu4 pin2 。
- shui2 shu1 bai3 ren3 zi4 ， he2 bu4 yi2 xiao4 wen1 。
- wo3 lao3 bei1 gu3 dao4 ， wen2 ci3 cui1 fei4 gan1 。
- xi3 zhan3 qian2 zhi4 ci2 ， fu2 shan4 tian1 fei3 qian1 。
- sheng4 chao2 zhong4 yi1 xun4 ， yu4 yao2 shun4 ci3 min2 。
- qing3 jun1 da4 qi2 men2 ， ju1 ma3 xing2 bian4 fan1 。
- chang2 ge1 zhe2 xian1 li3 ， mao4 ji4 wen2 gong1 han2 。
- wo3 shi1 liao2 fu4 zai4 ， yu3 zhuo1 yi4 ze2 zhen1 。
- ci3 shu1 jun1 wu4 chi1 ， tang3 si4 cai3 shi1 guan1 。

## 注释

## 译文

## 赏析
