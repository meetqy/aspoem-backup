---
id: du-guang-ting-sheng-si-ge-jue-san
title: 生死歌訣 三
titlePinyin: sheng1 si3 ge1 jue2   san1
titleSlug: sheng-si-ge-jue-san
author: 杜光庭
authorPinyin: du4 guang1 ting2
authorSlug: du-guang-ting
dynasty: 唐
dynastyPinyin: tang2
dynastySlug: tang
tags: []
---

## 正文

- 浮弦多是風頭痛，積聚體疼胸膈噎。
- 緊實號爲寒熱證，澁瀉煩燥小便澁。
- 芤脈蓋因陽耗散，鼻衂無時精炁竭。
- 脈沉兼优是重陰，氣刺胸膨癥塊結。
- 風寒相傳脈浮遲，外受寒邪內風熱。
- 肺受風寒痰欬嗽，左手見之心戰佚。
- 弱而兼濡是陽虛，汗出憎寒炁羸劣。
- 風濕風溫及濕溫，脈候交差要分別。
- 汗無重汗耳無知，妄語無瘖各部委是暍。
- 洪數脈來陽氣盛，目赤舌乾唇破裂。
- 浮而兼緊腎之虛，溫助寒邪益精血。
- 陽絕尺中脈細微，針灸勿令精炁絕。
- 促結代脈是脾虛，若見之時難救得，女人尺中須要盛，浮細沉遲是虛證。
- 忽然胗得寸中盈，六部無邪身有孕。
- 童女童男何以別？須看天真無損缺。
- 大凡童子脈來沉，童女尺中洪拍拍。
- 男子婦人精血衰，假饒覆溢脈無回。
- 一呼四至爲平脈，一呼一至死相催。
- 傷寒舌黑洗不紅，藥洗分明定吉凶。
- 汗若脈和無惡候，脈如躁疾命將殂。
- 中風目閉口開者，喉中拽鋸炁不敷。
- 脈若洪弦由可救，浮大多應命不甦。
- 男女五勞洪數脈，定知不久炁長吁。
- 大抵七表八裏脈，相連九道作程途。
- 表裏脈分輕重病，九怪傳來病不舒。
- 胗脈要分輕與少，始知生死可枝梧。
- 浮洪短促爲陽弱，沉細兼長陰有餘。
- 如此分張輕重斷，豈同俗眼一凡夫。
- 六部鬼賊是如何，造化陰陽事更多。
- 心火怕逢沉滑脈，肺金猶怕浮洪克。
- 唯有脾元惡木侵，四時寄旺本無形。
- 甲乙最嫌金炁重，腎中脈緩水無盈。
- 一位克重當須斷，二位克重却分輕。
- 三位克時難救療，縱然暫醒必歸冥。
- 水火相臨分上下，金木相侵事必凌。
- 水土二宮俱要靜，一宮有克少安寧。
- 高士要知刑克賊，孰能考究記心經。
- 春怕庚辛秋惡候，夏嫌水氣火相刑。
- 刑剋只分輕與重，自然切脈甚精明。
- 左手胗得重病脈，右手脈候却調勻。
- 只斷脈中須應病，故知命脈得和平。
- 假此一例餘倣此，醫門學者要勞心。
- （以上三首均見《宛委別藏》影寫本杜光庭《廣成先生玉函經》。
- ）。

## 拼音

- fu2 xian2 duo1 shi4 feng1 tou2 tong4 ， ji1 ju4 ti3 teng2 xiong1 ge2 ye1 。
- jin3 shi2 hao4 wei2 han2 re4 zheng4 ， se4 xie4 fan2 zao4 xiao3 bian4 se4 。
- kou1 mai4 gai4 yin1 yang2 hao4 san4 ， bi2 nü4 wu2 shi2 jing1 qi4 jie2 。
- mai4 chen2 jian1 you1 shi4 zhong4 yin1 ， qi4 ci4 xiong1 peng2 zheng1 kuai4 jie2 。
- feng1 han2 xiang1 chuan2 mai4 fu2 chi2 ， wai4 shou4 han2 xie2 nei4 feng1 re4 。
- fei4 shou4 feng1 han2 tan2 kai4 sou4 ， zuo3 shou3 jian4 zhi1 xin1 zhan4 yi4 。
- ruo4 er2 jian1 ru2 shi4 yang2 xu1 ， han4 chu1 zeng1 han2 qi4 lei2 lie4 。
- feng1 shi1 feng1 wen1 ji2 shi1 wen1 ， mai4 hou4 jiao1 chai1 yao4 fen1 bie2 。
- han4 wu2 zhong4 han4 er3 wu2 zhi1 ， wang4 yu3 wu2 yin1 ge4 bu4 wei3 shi4 ye1 。
- hong2 shu4 mai4 lai2 yang2 qi4 sheng4 ， mu4 chi4 she2 qian2 chun2 po4 lie4 。
- fu2 er2 jian1 jin3 shen4 zhi1 xu1 ， wen1 zhu4 han2 xie2 yi4 jing1 xue4 。
- yang2 jue2 chi3 zhong1 mai4 xi4 wei1 ， zhen1 jiu3 wu4 ling4 jing1 qi4 jue2 。
- cu4 jie2 dai4 mai4 shi4 pi2 xu1 ， ruo4 jian4 zhi1 shi2 nan2 jiu4 de2 ， nü3 ren2 chi3 zhong1 xu1 yao4 sheng4 ， fu2 xi4 chen2 chi2 shi4 xu1 zheng4 。
- hu1 ran2 zhen1 de2 cun4 zhong1 ying2 ， liu4 bu4 wu2 xie2 shen1 you3 yun4 。
- tong2 nü3 tong2 nan2 he2 yi3 bie2 ？ xu1 kan4 tian1 zhen1 wu2 sun3 que1 。
- da4 fan2 tong2 zi3 mai4 lai2 chen2 ， tong2 nü3 chi3 zhong1 hong2 pai1 pai1 。
- nan2 zi3 fu4 ren2 jing1 xue4 shuai1 ， jia3 rao2 fu4 yi4 mai4 wu2 hui2 。
- yi4 hu1 si4 zhi4 wei2 ping2 mai4 ， yi4 hu1 yi2 zhi4 si3 xiang1 cui1 。
- shang1 han2 she2 hei1 xi3 bu4 hong2 ， yao4 xi3 fen1 ming2 ding4 ji2 xiong1 。
- han4 ruo4 mai4 he2 wu2 e4 hou4 ， mai4 ru2 zao4 ji2 ming4 jiang1 cu2 。
- zhong1 feng1 mu4 bi4 kou3 kai1 zhe3 ， hou2 zhong1 zhuai4 ju4 qi4 bu4 fu1 。
- mai4 ruo4 hong2 xian2 you2 ke3 jiu4 ， fu2 da4 duo1 ying1 ming4 bu4 su1 。
- nan2 nü3 wu3 lao2 hong2 shu4 mai4 ， ding4 zhi1 bu4 jiu3 qi4 chang2 xu1 。
- da4 di3 qi1 biao3 ba1 li3 mai4 ， xiang1 lian2 jiu3 dao4 zuo4 cheng2 tu2 。
- biao3 li3 mai4 fen1 qing1 zhong4 bing4 ， jiu3 guai4 chuan2 lai2 bing4 bu4 shu1 。
- zhen1 mai4 yao4 fen1 qing1 yu3 shao3 ， shi3 zhi1 sheng1 si3 ke3 zhi1 wu2 。
- fu2 hong2 duan3 cu4 wei2 yang2 ruo4 ， chen2 xi4 jian1 chang2 yin1 you3 yu2 。
- ru2 ci3 fen1 zhang1 qing1 zhong4 duan4 ， qi3 tong2 su2 yan3 yi4 fan2 fu1 。
- liu4 bu4 gui3 zei2 shi4 ru2 he2 ， zao4 hua4 yin1 yang2 shi4 geng4 duo1 。
- xin1 huo3 pa4 feng2 chen2 hua2 mai4 ， fei4 jin1 you2 pa4 fu2 hong2 ke4 。
- wei2 you3 pi2 yuan2 e4 mu4 qin1 ， si4 shi2 ji4 wang4 ben3 wu2 xing2 。
- jia3 yi3 zui4 xian2 jin1 qi4 zhong4 ， shen4 zhong1 mai4 huan3 shui3 wu2 ying2 。
- yi2 wei4 ke4 zhong4 dang1 xu1 duan4 ， er4 wei4 ke4 zhong4 que4 fen1 qing1 。
- san1 wei4 ke4 shi2 nan2 jiu4 liao2 ， zong4 ran2 zan4 xing3 bi4 gui1 ming2 。
- shui3 huo3 xiang1 lin2 fen1 shang4 xia4 ， jin1 mu4 xiang1 qin1 shi4 bi4 ling2 。
- shui3 tu3 er4 gong1 ju4 yao4 jing4 ， yi4 gong1 you3 ke4 shao3 an1 ning2 。
- gao1 shi4 yao4 zhi1 xing2 ke4 zei2 ， shu2 neng2 kao3 jiu1 ji4 xin1 jing1 。
- chun1 pa4 geng1 xin1 qiu1 e4 hou4 ， xia4 xian2 shui3 qi4 huo3 xiang1 xing2 。
- xing2 kei1 zhi1 fen1 qing1 yu3 zhong4 ， zi4 ran2 qie4 mai4 shen4 jing1 ming2 。
- zuo3 shou3 zhen1 de2 zhong4 bing4 mai4 ， you4 shou3 mai4 hou4 que4 diao4 yun2 。
- zhi1 duan4 mai4 zhong1 xu1 ying1 bing4 ， gu4 zhi1 ming4 mai4 de2 he2 ping2 。
- jia3 ci3 yi2 li4 yu2 fang3 ci3 ， yi1 men2 xue2 zhe3 yao4 lao2 xin1 。
- （ yi3 shang4 san1 shou3 jun1 jian4 《 wan3 wei3 bie2 cang2 》 ying3 xie3 ben3 du4 guang1 ting2 《 guang3 cheng2 xian1 sheng0 yu4 han2 jing1 》。
- ）。

## 注释

## 译文

## 赏析
