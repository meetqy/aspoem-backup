---
id: du-guang-ting-ji-dao-de
title: 紀道德
titlePinyin: ji4 dao4 de2
titleSlug: ji-dao-de
author: 杜光庭
authorPinyin: du4 guang1 ting2
authorSlug: du-guang-ting
dynasty: 唐
dynastyPinyin: tang2
dynastySlug: tang
tags: []
---

## 正文

- 道，德。
- 清虛，玄默。
- 生帝先，爲聖則。
- 聽之不聞，摶之不得。
- 至德本無爲，人中多自惑。
- 在洗心而息慮，亦知白而守黑。
- 百姓日用而不知，上士勤行而必克。
- 既鼓鑄於乾坤品物，信充仞乎東西南北。
- 三皇高拱兮任以自然，五帝垂衣兮修之不忒。
- 以心體之者爲四海之主，以身彎之者爲萬夫之特。
- 有皓齒青娥者爲伐命之斧，蘊奇謀廣智者爲盜國之賊。
- 曾未若軒后順風兮清靜自化，曾未若臯陶邁種兮溫恭允塞。
- 故可以越圓清方濁兮不始不終，何止乎居九流五常兮理家理國。
- 豈不聞乎天地於道德也無以清寧，豈不聞乎道德於天地也有踰繩墨。
- 語不云乎仲尼有言朝聞道夕死可矣，所以垂萬古歷百王不敢離之於頃刻。

## 拼音

- dao4 ， de2 。
- qing1 xu1 ， xuan2 mo4 。
- sheng1 di4 xian1 ， wei2 sheng4 ze2 。
- ting1 zhi1 bu4 wen2 ， tuan2 zhi1 bu4 de2 。
- zhi4 de2 ben3 wu2 wei2 ， ren2 zhong1 duo1 zi4 huo4 。
- zai4 xi3 xin1 er2 xi1 lü4 ， yi4 zhi1 bai2 er2 shou3 hei1 。
- bai3 xing4 ri4 yong4 er2 bu4 zhi1 ， shang4 shi4 qin2 xing2 er2 bi4 ke4 。
- ji4 gu3 zhu4 wu1 qian2 kun1 pin3 wu4 ， xin4 chong1 ren4 hu1 dong1 xi1 nan2 bei3 。
- san1 huang2 gao1 gong3 xi1 ren4 yi3 zi4 ran2 ， wu3 di4 chui2 yi1 xi1 xiu1 zhi1 bu2 te4 。
- yi3 xin1 ti3 zhi1 zhe3 wei2 si4 hai3 zhi1 zhu3 ， yi3 shen1 wan1 zhi1 zhe3 wei2 wan4 fu1 zhi1 te4 。
- you3 hao4 chi3 qing1 e2 zhe3 wei2 fa2 ming4 zhi1 fu3 ， yun4 qi2 mou2 guang3 zhi4 zhe3 wei2 dao4 guo2 zhi1 zei2 。
- ceng2 wei4 ruo4 xuan1 hou4 shun4 feng1 xi1 qing1 jing4 zi4 hua4 ， ceng2 wei4 ruo4 gao1 tao2 mai4 zhong3 xi1 wen1 gong1 yun3 sai1 。
- gu4 ke3 yi3 yue4 yuan2 qing1 fang1 zhuo2 xi1 bu4 shi3 bu4 zhong1 ， he2 zhi3 hu1 ju1 jiu3 liu2 wu3 chang2 xi1 li3 jia1 li3 guo2 。
- qi3 bu4 wen2 hu1 tian1 di4 wu1 dao4 de2 ye3 wu2 yi3 qing1 ning2 ， qi3 bu4 wen2 hu1 dao4 de2 wu1 tian1 di4 ye3 you3 yu2 sheng2 mo4 。
- yu3 bu4 yun2 hu1 zhong4 ni2 you3 yan2 chao2 wen2 dao4 xi1 si3 ke3 yi3 ， suo3 yi3 chui2 wan4 gu3 li4 bai3 wang2 bu4 gan3 li2 zhi1 wu1 qing3 ke4 。

## 注释

## 译文

## 赏析
