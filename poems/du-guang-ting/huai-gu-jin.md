---
id: du-guang-ting-huai-gu-jin
title: 懷古今
titlePinyin: huai2 gu3 jin1
titleSlug: huai-gu-jin
author: 杜光庭
authorPinyin: du4 guang1 ting2
authorSlug: du-guang-ting
dynasty: 唐
dynastyPinyin: tang2
dynastySlug: tang
tags: []
---

## 正文

- 古，今。
- 感事，傷心。
- 驚得喪，歎浮沈。
- 風駈寒署，川注光陰。
- 始衒朱顏麗，俄悲白髮侵。
- 嗟四豪之不返，痛七貴以難尋。
- 夸父興懷於落照，田文起怨於鳴琴。
- 鴈足淒涼兮傳恨緒，鳳臺寂寞兮有遺音。
- 朔漠幽囚兮天長地久，瀟湘隔別兮水闊煙深。
- 誰能絕聖韜賢餐芝餌朮，誰能含光遁世鍊石燒金。
- 君不見屈大夫紉蘭而發諫，君不見賈太傅忌鵩而愁吟。
- 君不見四皓避秦峨峨戀商嶺，君不見二疎辭漢飄飄歸故林。
- 胡爲乎冒進貪名踐危途與傾轍，胡爲乎怙權恃寵顧華飾與彫簪。
- 吾所以思抗跡忘機用虛無爲師範，吾所以思去奢滅慾保道德爲規箴。
- 不能勞神傚蘇子張生兮於時而縱辯，不能勞神傚楊朱墨翟兮揮涕以沾襟。

## 拼音

- gu3 ， jin1 。
- gan3 shi4 ， shang1 xin1 。
- jing1 de2 sang1 ， tan4 fu2 shen3 。
- feng1 qu1 han2 shu3 ， chuan1 zhu4 guang1 yin1 。
- shi3 xuan4 zhu1 yan2 li2 ， e2 bei1 bai2 fa4 qin1 。
- jie1 si4 hao2 zhi1 bu4 fan3 ， tong4 qi1 gui4 yi3 nan2 xun2 。
- kua1 fu4 xing1 huai2 wu1 luo4 zhao4 ， tian2 wen2 qi3 yuan4 wu1 ming2 qin2 。
- yan4 zu2 qi1 liang2 xi1 chuan2 hen4 xu4 ， feng4 tai2 ji4 mo4 xi1 you3 yi2 yin1 。
- shuo4 mo4 you1 qiu2 xi1 tian1 chang2 di4 jiu3 ， xiao1 xiang1 ge2 bie2 xi1 shui3 kuo4 yan1 shen1 。
- shui2 neng2 jue2 sheng4 tao1 xian2 can1 zhi1 er3 zhu2 ， shui2 neng2 han2 guang1 dun4 shi4 lian4 shi2 shao1 jin1 。
- jun1 bu2 jian4 qu1 dai4 fu0 ren4 lan2 er2 fa1 jian4 ， jun1 bu2 jian4 jia3 tai4 fu4 ji4 fu2 er2 chou2 yin2 。
- jun1 bu2 jian4 si4 hao4 bi4 qin2 e2 e2 lian4 shang1 ling3 ， jun1 bu2 jian4 er4 shu1 ci2 han4 piao1 piao1 gui1 gu4 lin2 。
- hu2 wei2 hu1 mao4 jin4 tan1 ming2 jian4 wei1 tu2 yu3 qing1 zhe2 ， hu2 wei2 hu1 hu4 quan2 shi4 chong3 gu4 hua2 shi4 yu3 diao1 zan1 。
- wu2 suo3 yi3 si1 kang4 ji4 wang4 ji1 yong4 xu1 wu2 wei2 shi1 fan4 ， wu2 suo3 yi3 si1 qu4 she1 mie4 yu4 bao3 dao4 de2 wei2 gui1 zhen1 。
- bu4 neng2 lao2 shen2 xiao4 su1 zi3 zhang1 sheng1 xi1 wu1 shi2 er2 zong4 bian4 ， bu4 neng2 lao2 shen2 xiao4 yang2 zhu1 mo4 zhai2 xi1 hui1 ti4 yi3 zhan1 jin1 。

## 注释

## 译文

## 赏析
