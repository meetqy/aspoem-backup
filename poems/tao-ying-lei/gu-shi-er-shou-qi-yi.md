---
id: tao-ying-lei-gu-shi-er-shou-qi-yi
title: 古詩二首  其一
titlePinyin: gu3 shi1 er4 shou3     qi2 yi1
titleSlug: gu-shi-er-shou-qi-yi
author: 陶應靁
authorPinyin: tao2 ying1 lei2
authorSlug: tao-ying-lei
dynasty: 宋
dynastyPinyin: song4
dynastySlug: song
tags: []
---

## 正文

- 晨選期門士，大獵南山陽。
- 白日照旌旗，咫尺臨清光。
- 之子才且武，結髪在戎行。
- 控弮拉羆虎，餘勇殊未央。
- 回車宴五柞，舉烽令行觴。
- 禾黍被中野，松柏生高岡。
- 借問何所思，所思在冀方。
- 彼美冀方士，安得同翱翔。
- 峨峨切雲冠，奕奕夫容劍。
- 揚揚徒旅繁，濟濟駕紫燕。
- 行行向雙闕，去上未央殿。
- 君明臣亦良，四海皆清晏。
- 齋房多靈芝，郊藪鳳凰見。
- 群臣亦何爲，稱功勸封禪。
- 中夜整冠带，覽彼明月光。
- 屏營不能寐，憂心獨怦怦。
- 危坐待月發，牽牛直南榮。
- 盈庭樹蘭蕙，芬香日凋零。
- 客行隨所適，感物懷故鄉。
- 朝發雁門道，夕入蘭臺宮。
- 佳賓會若雲，列鼎吹笙簧。
- 終歲極燕樂，保己有餘慶。

## 拼音

- chen2 xuan3 qi1 men2 shi4 ， da4 lie4 nan2 shan1 yang2 。
- bai2 ri4 zhao4 jing1 qi2 ， zhi3 chi3 lin2 qing1 guang1 。
- zhi1 zi3 cai2 qie3 wu3 ， jie2 fa4 zai4 rong2 xing2 。
- kong4 quan1 la1 pi2 hu3 ， yu2 yong3 shu1 wei4 yang1 。
- hui2 ju1 yan4 wu3 zha4 ， ju3 feng1 ling4 xing2 shang1 。
- he2 shu3 bei4 zhong1 ye3 ， song1 bai3 sheng1 gao1 gang1 。
- jie4 wen4 he2 suo3 si1 ， suo3 si1 zai4 ji4 fang1 。
- bi3 mei3 ji4 fang1 shi4 ， an1 de2 tong2 ao2 xiang2 。
- e2 e2 qie4 yun2 guan1 ， yi4 yi4 fu1 rong2 jian4 。
- yang2 yang2 tu2 lü3 fan2 ， ji4 ji4 jia4 zi3 yan4 。
- hang2 hang2 xiang4 shuang1 que4 ， qu4 shang4 wei4 yang1 dian4 。
- jun1 ming2 chen2 yi4 liang2 ， si4 hai3 jie1 qing1 yan4 。
- zhai1 fang2 duo1 ling2 zhi1 ， jiao1 sou3 feng4 huang2 jian4 。
- qun2 chen2 yi4 he2 wei2 ， cheng1 gong1 quan4 feng1 shan4 。
- zhong1 ye4 zheng3 guan1 dai4 ， lan3 bi3 ming2 yue4 guang1 。
- ping2 ying2 bu4 neng2 mei4 ， you1 xin1 du2 peng1 peng1 。
- wei1 zuo4 dai4 yue4 fa1 ， qian1 niu2 zhi2 nan2 rong2 。
- ying2 ting2 shu4 lan2 hui4 ， fen1 xiang1 ri4 diao1 ling2 。
- ke4 xing2 sui2 suo3 shi4 ， gan3 wu4 huai2 gu4 xiang1 。
- chao2 fa1 yan4 men2 dao4 ， xi1 ru4 lan2 tai2 gong1 。
- jia1 bin1 hui4 ruo4 yun2 ， lie4 ding3 chui1 sheng1 huang2 。
- zhong1 sui4 ji2 yan4 le4 ， bao3 ji3 you3 yu2 qing4 。

## 注释

## 译文

## 赏析
