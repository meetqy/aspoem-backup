---
id: cai-jiao-yang-zhou
title: 洋州
titlePinyin: yang2 zhou1
titleSlug: yang-zhou
author: 蔡交
authorPinyin: cai4 jiao1
authorSlug: cai-jiao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 武定新雄閫，豐寧舊奧墟。
- 地兼秦蜀美，川會漢洋紆。
- 翠壘環封嶺，清流躍野渠。
- 安知下斜谷，別得上華胥。
- 乾酒香村落，生金富里閭。
- 晴軒迎螮蝀，夜管送蟾蜍。
- 啼烏絃幽塢，芳花繡碧墟。
- 路飛遊女蓋，巷曳隱人裾。
- 陸會尋穿石，江遨揭聚魚。
- 繳將藤解坼，耗用穀驅除。
- 雙竹溪翁杖，柔芎壩戶蔬。
- 鎮留僊婿恨，巖邃佛人居。
- 照市成都錦，盈庠闕里書。
- 採茶驚雉鷓，護橘趁狨狙。
- 俗洽庭無訟，年豐廥有儲。
- 大資州將懶，藐與世賢疏。
- 統總村何有，甘酣分有餘。
- 正宜心自怍，更有位誰如。
- 未執歸田耒，猶乘集事車。
- 好於閑靜處，積漸學樵漁。

## 拼音

- wu3 ding4 xin1 xiong2 kun3 ， feng1 ning2 jiu4 ao4 xu1 。
- di4 jian1 qin2 shu3 mei3 ， chuan1 hui4 han4 yang2 yu1 。
- cui4 lei3 huan2 feng1 ling3 ， qing1 liu2 yue4 ye3 qu2 。
- an1 zhi1 xia4 xie2 gu3 ， bie2 de2 shang4 hua2 xu1 。
- qian2 jiu3 xiang1 cun1 luo4 ， sheng1 jin1 fu4 li3 lü2 。
- qing2 xuan1 ying2 di4 dong1 ， ye4 guan3 song4 chan2 chu2 。
- ti2 wu1 xian2 you1 wu4 ， fang1 hua1 xiu4 bi4 xu1 。
- lu4 fei1 you2 nü3 gai4 ， xiang4 ye4 yin3 ren2 ju1 。
- lu4 hui4 xun2 chuan1 shi2 ， jiang1 ao2 jie1 ju4 yu2 。
- jiao3 jiang1 teng2 jie3 che4 ， hao4 yong4 gu3 qu1 chu2 。
- shuang1 zhu2 xi1 weng1 zhang4 ， rou2 xiong1 ba4 hu4 shu1 。
- zhen4 liu2 xian1 xu4 hen4 ， yan2 sui4 fo2 ren2 ju1 。
- zhao4 shi4 cheng2 du1 jin3 ， ying2 xiang2 que4 li3 shu1 。
- cai3 cha2 jing1 zhi4 zhe4 ， hu4 ju2 chen4 rong2 ju1 。
- su2 qia4 ting2 wu2 song4 ， nian2 feng1 kuai4 you3 chu3 。
- da4 zi1 zhou1 jiang1 lan3 ， miao3 yu3 shi4 xian2 shu1 。
- tong3 zong3 cun1 he2 you3 ， gan1 han1 fen1 you3 yu2 。
- zheng4 yi2 xin1 zi4 zuo4 ， geng4 you3 wei4 shui2 ru2 。
- wei4 zhi2 gui1 tian2 lei3 ， you2 cheng2 ji2 shi4 ju1 。
- hao3 wu1 xian2 jing4 chu3 ， ji1 jian4 xue2 qiao2 yu2 。

## 注释

## 译文

## 赏析
