---
id: liu-chang-tong-yong-shu-zeng-shen-bo-shi
title: 同永叔贈沈博士
titlePinyin: tong2 yong3 shu1 zeng4 shen3 bo2 shi4
titleSlug: tong-yong-shu-zeng-shen-bo-shi
author: 劉敞
authorPinyin: liu2 chang3
authorSlug: liu-chang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 我不識醉翁亭，又不聞醉翁吟。
- 但見醉翁詩，愛彼絕境逢良琴。
- 上多高峰下流泉，後有芳草前茂林。
- 玄猨黄鵠翩翻共悲鳴兮，白雲翠靄倏忽而陽陰。
- 此間真意不可盡，未遇知者猶荒岑。
- 醉翁昔時逃世紛，戀此酩酊遺朝簪。
- 心雖獨醒迹彌晦，舉俗莫得窺浮沈。
- 邇來十年定誰覺，獨沈夫子明其心。
- 寫之絲桐寄逸賞，曲度寥落含高深。
- 絕調衆耳多不省，醉翁一聞能别音。
- 乃知精識自有合，何必相與凌崎嶔。
- 伯牙鍾子期，目擊意已歆。
- 蓬萊三山蕩析不可見，惟有水仙之操傳至今。
- 安知後世萬千歲，此地不爲水火侵。
- 但存君詩與君曲，雖遠猶可期登臨。
- 沈夫子，與醉翁，斯言至悲君更尋。

## 拼音

- wo3 bu4 shi2 zui4 weng1 ting2 ， you4 bu4 wen2 zui4 weng1 yin2 。
- dan4 jian4 zui4 weng1 shi1 ， ai4 bi3 jue2 jing4 feng2 liang2 qin2 。
- shang4 duo1 gao1 feng1 xia4 liu2 quan2 ， hou4 you3 fang1 cao3 qian2 mao4 lin2 。
- xuan2 yuan2 huang2 hu2 pian1 fan1 gong4 bei1 ming2 xi1 ， bai2 yun2 cui4 ai3 shu1 hu1 er2 yang2 yin1 。
- ci3 jian4 zhen1 yi4 bu4 ke3 jin4 ， wei4 yu4 zhi1 zhe3 you2 huang1 cen2 。
- zui4 weng1 xi1 shi2 tao2 shi4 fen1 ， lian4 ci3 ming3 ding3 yi2 chao2 zan1 。
- xin1 sui1 du2 xing3 ji4 mi2 hui4 ， ju3 su2 mo4 de2 kui1 fu2 shen3 。
- er3 lai2 shi2 nian2 ding4 shui2 jue2 ， du2 shen3 fu1 zi3 ming2 qi2 xin1 。
- xie3 zhi1 si1 tong2 ji4 yi4 shang3 ， qu3 du4 liao2 luo4 han2 gao1 shen1 。
- jue2 diao4 zhong4 er3 duo1 bu4 sheng3 ， zui4 weng1 yi4 wen2 neng2 bie2 yin1 。
- nai3 zhi1 jing1 shi2 zi4 you3 he2 ， he2 bi4 xiang1 yu3 ling2 qi2 qin1 。
- bo2 ya2 zhong1 zi3 qi1 ， mu4 ji1 yi4 yi3 xin1 。
- peng2 lai2 san1 shan1 dang4 xi1 bu4 ke3 jian4 ， wei2 you3 shui3 xian1 zhi1 cao1 chuan2 zhi4 jin1 。
- an1 zhi1 hou4 shi4 wan4 qian1 sui4 ， ci3 di4 bu4 wei2 shui3 huo3 qin1 。
- dan4 cun2 jun1 shi1 yu3 jun1 qu3 ， sui1 yuan3 you2 ke3 qi1 deng1 lin2 。
- shen3 fu1 zi3 ， yu3 zui4 weng1 ， si1 yan2 zhi4 bei1 jun1 geng4 xun2 。

## 注释

## 译文

## 赏析
