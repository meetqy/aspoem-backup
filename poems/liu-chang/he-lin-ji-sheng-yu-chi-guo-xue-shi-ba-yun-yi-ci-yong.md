---
id: liu-chang-he-lin-ji-sheng-yu-chi-guo-xue-shi-ba-yun-yi-ci-yong
title: 和鄰幾聖俞持國雪十八韻依次用
titlePinyin: he2 lin2 ji1 sheng4 yu2 chi2 guo2 xue3 shi2 ba1 yun4 yi1 ci4 yong4
titleSlug: he-lin-ji-sheng-yu-chi-guo-xue-shi-ba-yun-yi-ci-yong
author: 劉敞
authorPinyin: liu2 chang3
authorSlug: liu-chang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 集霰羣陰結，飛霙萬寓低。
- 乾坤豁開闢，方域露端倪。
- 廣宇規茅藉，彫墻築粉泥。
- 山容包紫翠，壤色變玄黎。
- 筒葛來従越，冰紈製自齊。
- 遊歡慰枚馬，獵興助良奚。
- 飾貌沽珍粹，因方衒角圭。
- 隙間巇可抵，行際道先迷。
- 沾服驚遊霧，臨淵怪飲蜺。
- 調元思暖津，跧伏憫靈蠵。
- 幾誤烏成鵠，纔分鶴處雞。
- 慘膚森若竪，墮指酷逾刲。
- 澤國水還襲，焦原足易棲。
- 貧儒欣夜誦，季女戚朝儕。
- 舟楫膠藏壑，驊騮滑踠蹄。
- 斵冰歌競若，擿埴杖頻攜。
- 景幸人人得，詩從物物題。
- 長吟歌真樂，安羨舞前溪。

## 拼音

- ji2 xian4 qun2 yin1 jie2 ， fei1 ying1 wan4 yu4 di1 。
- qian2 kun1 huo1 kai1 pi4 ， fang1 yu4 lu4 duan1 ni2 。
- guang3 yu3 gui1 mao2 jie4 ， diao1 qiang2 zhu4 fen3 ni2 。
- shan1 rong2 bao1 zi3 cui4 ， rang3 se4 bian4 xuan2 li2 。
- tong3 ge3 lai2 cong2 yue4 ， bing1 wan2 zhi4 zi4 qi2 。
- you2 huan1 wei4 mei2 ma3 ， lie4 xing1 zhu4 liang2 xi1 。
- shi4 mao4 gu1 zhen1 cui4 ， yin1 fang1 xuan4 jiao3 gui1 。
- xi4 jian4 xi1 ke3 di3 ， xing2 ji4 dao4 xian1 mi2 。
- zhan1 fu2 jing1 you2 wu4 ， lin2 yuan1 guai4 yin3 ni2 。
- diao4 yuan2 si1 nuan3 jin1 ， quan2 fu2 min3 ling2 xi1 。
- ji1 wu4 wu1 cheng2 hu2 ， cai2 fen1 he4 chu3 ji1 。
- can3 fu1 sen1 ruo4 shu4 ， duo4 zhi3 ku4 yu2 kui1 。
- ze2 guo2 shui3 huan2 xi2 ， jiao1 yuan2 zu2 yi4 qi1 。
- pin2 ru2 xin1 ye4 song4 ， ji4 nü3 qi1 chao2 chai2 。
- zhou1 ji2 jiao1 cang2 he4 ， hua2 liu2 hua2 wan3 ti2 。
- zhuo2 bing1 ge1 jing4 ruo4 ， ti1 zhi2 zhang4 bin1 xie2 。
- jing3 xing4 ren2 ren2 de2 ， shi1 cong2 wu4 wu4 ti2 。
- chang2 yin2 ge1 zhen1 le4 ， an1 xian4 wu3 qian2 xi1 。

## 注释

## 译文

## 赏析
