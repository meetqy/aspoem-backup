---
id: liu-chang-zeng-mei-sheng-yu
title: 贈梅聖俞
titlePinyin: zeng4 mei2 sheng4 yu2
titleSlug: zeng-mei-sheng-yu
author: 劉敞
authorPinyin: liu2 chang3
authorSlug: liu-chang
dynasty: 宋
dynastyPinyin: song4
dynastySlug: song
tags: []
---

## 正文

- 耳聞梅聖俞，及此将十載。
- 洛下聚英豪，文華富如海。
- 聲名動冠劍，久合參朝寀。
- 何意幕中客，新違江上宰。
- 材高雖用晚，大器終有在。
- 三公識者多，薦拔可立待。
- 棲棲九衢裏，塵土增厭殆。
- 相逢恨知晚，乍似去貧餒。
- 鄰居幸見過，沃此胸礧磈。

## 拼音

- er3 wen2 mei2 sheng4 yu2 ， ji2 ci3 jiang1 shi2 zai4 。
- luo4 xia4 ju4 ying1 hao2 ， wen2 hua2 fu4 ru2 hai3 。
- sheng1 ming2 dong4 guan1 jian4 ， jiu3 he2 can1 chao2 cai3 。
- he2 yi4 mu4 zhong1 ke4 ， xin1 wei2 jiang1 shang4 zai3 。
- cai2 gao1 sui1 yong4 wan3 ， da4 qi4 zhong1 you3 zai4 。
- san1 gong1 shi2 zhe3 duo1 ， jian4 ba2 ke3 li4 dai4 。
- qi1 qi1 jiu3 qu2 li3 ， chen2 tu3 zeng1 yan4 dai4 。
- xiang1 feng2 hen4 zhi1 wan3 ， zha4 si4 qu4 pin2 nei3 。
- lin2 ju1 xing4 jian4 guo4 ， wo4 ci3 xiong1 lei2 wei3 。

## 注释

## 译文

## 赏析
