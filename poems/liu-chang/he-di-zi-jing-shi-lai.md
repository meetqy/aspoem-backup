---
id: liu-chang-he-di-zi-jing-shi-lai
title: 和弟自京師來
titlePinyin: he2 di4 zi4 jing1 shi1 lai2
titleSlug: he-di-zi-jing-shi-lai
author: 劉敞
authorPinyin: liu2 chang3
authorSlug: liu-chang
dynasty: 宋
dynastyPinyin: song4
dynastySlug: song
tags: []
---

## 正文

- 四海無風濤，五年再相逢。
- 會合如此難，況我罹百凶。
- 悲端素填膺，觸事涙滿胸。
- 欲言不能語，豈知涕所從。
- 良久得仰視，恍忽如夢中。
- 非復平昔遊，豈復平昔容。
- 危生若霜葉，懔懔待烈風。
- 不有親戚歡，其如憂患攻。
- 破啼强爲笑，意氣徒衰翁。
- 慰爾友于情，急難義所隆。

## 拼音

- si4 hai3 wu2 feng1 tao1 ， wu3 nian2 zai4 xiang1 feng2 。
- hui4 he2 ru2 ci3 nan2 ， kuang4 wo3 li2 bai3 xiong1 。
- bei1 duan1 su4 tian2 ying1 ， chu4 shi4 lei4 man3 xiong1 。
- yu4 yan2 bu4 neng2 yu3 ， qi3 zhi1 ti4 suo3 cong2 。
- liang2 jiu3 de2 yang3 shi4 ， huang3 hu1 ru2 meng4 zhong1 。
- fei1 fu4 ping2 xi1 you2 ， qi3 fu4 ping2 xi1 rong2 。
- wei1 sheng1 ruo4 shuang1 ye4 ， lin3 lin3 dai4 lie4 feng1 。
- bu4 you3 qin1 qi1 huan1 ， qi2 ru2 you1 huan4 gong1 。
- po4 ti2 qiang2 wei2 xiao4 ， yi4 qi4 tu2 shuai1 weng1 。
- wei4 er3 you3 yu2 qing2 ， ji2 nan2 yi4 suo3 long2 。

## 注释

## 译文

## 赏析
