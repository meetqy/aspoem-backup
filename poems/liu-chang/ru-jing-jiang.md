---
id: liu-chang-ru-jing-jiang
title: 入荆江
titlePinyin: ru4 jing1 jiang1
titleSlug: ru-jing-jiang
author: 劉敞
authorPinyin: liu2 chang3
authorSlug: liu-chang
dynasty: 宋
dynastyPinyin: song4
dynastySlug: song
tags: []
---

## 正文

- 此江自岷山，浩瀚浮西極。
- 中爲三峽束，壅閼氣憤激。
- 崩騰得平地，千里怒未息。
- 雖投洞庭闊，争道猶逼窄。
- 觸岸皆倒流，勢兼萬牛力。
- 渾黄不可鑒，咫尺瞢玄白。
- 頗似崑崙流，洩源下積石。
- 逶迤屢屈折，九曲乃大直。
- 始信枉渚歌，至今猶悽惻。
- 中流忽沙沸，惨惨半江黑。
- 俄頃成丘陵，方舟渡安得。
- 坤儀理專静，何故輙損益。
- 多異真窮鄉，所逢豈中國。
- 墨生忍黔突，孔子不暖席。
- 賢聖亦遠遊，吾寧倦行役。

## 拼音

- ci3 jiang1 zi4 min2 shan1 ， hao4 han4 fu2 xi1 ji2 。
- zhong1 wei2 san1 xia2 shu4 ， yong1 e4 qi4 fen4 ji1 。
- beng1 teng2 de2 ping2 di4 ， qian1 li3 nu4 wei4 xi1 。
- sui1 tou2 dong4 ting2 kuo4 ， zheng1 dao4 you2 bi1 zhai3 。
- chu4 an4 jie1 dao4 liu2 ， shi4 jian1 wan4 niu2 li4 。
- hun2 huang2 bu4 ke3 jian4 ， zhi3 chi3 meng2 xuan2 bai2 。
- po1 si4 kun1 lun2 liu2 ， xie4 yuan2 xia4 ji1 shi2 。
- wei1 yi2 lü3 qu1 zhe2 ， jiu3 qu1 nai3 da4 zhi2 。
- shi3 xin4 wang3 zhu3 ge1 ， zhi4 jin1 you2 qi1 ce4 。
- zhong1 liu2 hu1 sha1 fei4 ， can3 can3 ban4 jiang1 hei1 。
- e2 qing3 cheng2 qiu1 ling2 ， fang1 zhou1 du4 an1 de2 。
- kun1 yi2 li3 zhuan1 jing4 ， he2 gu4 zhe2 sun3 yi4 。
- duo1 yi4 zhen1 qiong2 xiang1 ， suo3 feng2 qi3 zhong1 guo2 。
- mo4 sheng1 ren3 qian2 tu1 ， kong3 zi3 bu4 nuan3 xi2 。
- xian2 sheng4 yi4 yuan3 you2 ， wu2 ning2 juan4 xing2 yi4 。

## 注释

## 译文

## 赏析
