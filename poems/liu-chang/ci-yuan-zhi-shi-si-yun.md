---
id: liu-chang-ci-yuan-zhi-shi-si-yun
title: 次袁陟十四韻
titlePinyin: ci4 yuan2 zhi4 shi2 si4 yun4
titleSlug: ci-yuan-zhi-shi-si-yun
author: 劉敞
authorPinyin: liu2 chang3
authorSlug: liu-chang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 羈旅嗟無友，佯狂漢水陰。
- 相逢幸傾蓋，送别悵分襟。
- 之子雖吏隱，高名何陸沈。
- 蛟龍蟠學海，風雨潤詞林。
- 寡和嘗歌郢，傳經雅屬參。
- 丈人今諭蜀，幹譽爾勞心。
- 接淅予征遠，看雲反顧深。
- 旅懷兼去住，秋色愴登臨。
- 信有江山助，宜無霧露侵。
- 相思見逸唱，清絕響寒砧。
- 擊節時孤笑，開樽憶共斟。
- 歳華幾向晚，客恨孰能禁。
- 城闕愁回首，詩人誨嗣音。
- 曾非青玉案，爲愧洛生吟。

## 拼音

- ji1 lü3 jie1 wu2 you3 ， yang2 kuang2 han4 shui3 yin1 。
- xiang1 feng2 xing4 qing1 gai4 ， song4 bie2 chang4 fen1 jin1 。
- zhi1 zi3 sui1 li4 yin3 ， gao1 ming2 he2 lu4 shen3 。
- jiao1 long2 pan2 xue2 hai3 ， feng1 yu3 run4 ci2 lin2 。
- gua3 he2 chang2 ge1 ying3 ， chuan2 jing1 ya3 shu3 can1 。
- zhang4 ren2 jin1 yu4 shu3 ， gan4 yu4 er3 lao2 xin1 。
- jie1 xi1 yu3 zheng1 yuan3 ， kan4 yun2 fan3 gu4 shen1 。
- lü3 huai2 jian1 qu4 zhu4 ， qiu1 se4 chuang4 deng1 lin2 。
- xin4 you3 jiang1 shan1 zhu4 ， yi2 wu2 wu4 lu4 qin1 。
- xiang1 si1 jian4 yi4 chang4 ， qing1 jue2 xiang3 han2 zhen1 。
- ji1 jie2 shi2 gu1 xiao4 ， kai1 zun1 yi4 gong4 zhen1 。
- sui4 hua2 ji1 xiang4 wan3 ， ke4 hen4 shu2 neng2 jin4 。
- cheng2 que4 chou2 hui2 shou3 ， shi1 ren2 hui4 si4 yin1 。
- ceng2 fei1 qing1 yu4 an4 ， wei2 kui4 luo4 sheng1 yin2 。

## 注释

## 译文

## 赏析
