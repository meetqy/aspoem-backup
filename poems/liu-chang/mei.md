---
id: liu-chang-mei
title: 梅
titlePinyin: mei2
titleSlug: mei
author: 劉敞
authorPinyin: liu2 chang3
authorSlug: liu-chang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 江東梅樹江西客，僻地相逢眼俱白。
- 雜花亂草鬭青春，玉樹瓊枝比顔色。
- 輕陰漠漠寒不返，清雨高風旦連夕。
- 惜無白日照芳菲，決雲之劍那能得。
- 忽憶曾過上林苑，五柞長楊心所識。
- 結根擢秀皆尋常，得地翻宜帝王側。
- 后皇嘉樹無遠邇，爾生自合居南國。
- 勉留佳實和君羮，丁寧婦女無所摘。

## 拼音

- jiang1 dong1 mei2 shu4 jiang1 xi1 ke4 ， pi4 di4 xiang1 feng2 yan3 ju4 bai2 。
- za2 hua1 luan4 cao3 dou4 qing1 chun1 ， yu4 shu4 qiong2 zhi1 bi3 yan2 se4 。
- qing1 yin1 mo4 mo4 han2 bu4 fan3 ， qing1 yu3 gao1 feng1 dan4 lian2 xi1 。
- xi1 wu2 bai2 ri4 zhao4 fang1 fei1 ， jue2 yun2 zhi1 jian4 na4 neng2 de2 。
- hu1 yi4 ceng2 guo4 shang4 lin2 yuan4 ， wu3 zha4 chang2 yang2 xin1 suo3 shi2 。
- jie2 gen1 zhuo2 xiu4 jie1 xun2 chang2 ， de2 di4 fan1 yi2 di4 wang2 ce4 。
- hou4 huang2 jia1 shu4 wu2 yuan3 er3 ， er3 sheng1 zi4 he2 ju1 nan2 guo2 。
- mian3 liu2 jia1 shi2 he2 jun1 geng1 ， ding1 ning2 fu4 nü3 wu2 suo3 zhai1 。

## 注释

## 译文

## 赏析
