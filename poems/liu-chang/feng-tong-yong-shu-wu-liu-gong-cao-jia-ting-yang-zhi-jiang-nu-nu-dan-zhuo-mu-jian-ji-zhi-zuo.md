---
id: liu-chang-feng-tong-yong-shu-wu-liu-gong-cao-jia-ting-yang-zhi-jiang-nu-nu-dan-zhuo-mu-jian-ji-zhi-zuo
title: 奉同永叔於劉功曹家聽楊直講女奴彈啄木見寄之作
titlePinyin: feng4 tong2 yong3 shu1 wu1 liu2 gong1 cao2 jia1 ting1 yang2 zhi2 jiang3 nü3 nu2 dan4 zhuo2 mu4 jian4 ji4 zhi1 zuo4
titleSlug: feng-tong-yong-shu-wu-liu-gong-cao-jia-ting-yang-zhi-jiang-nu-nu-dan-zhuo-mu-jian-ji-zhi-zuo
author: 劉敞
authorPinyin: liu2 chang3
authorSlug: liu-chang
dynasty: 宋
dynastyPinyin: song4
dynastySlug: song
tags: []
---

## 正文

- 空林多風霜霰零，啄木朝饑悲長鳴。
- 口雖能呼心不平，誰彈琵琶象其聲。
- 雌雄切直相丁嚶，欲飛未飛皆有情。
- 琵琶八十有四調，此曲獨得傳玄妙。
- 翠鬟小女眉目殊，能承主歡供客娛。
- 轉關揮撥意澹如，坐人雖多旁若無。
- 醉翁引觴不汝餘，歌詩彈鋏歸來乎。
- 兩君韻高尚如此，何況櫪上之馬淵中魚。
- 我生不曉世俗樂，頃臥江城更寂寞。
- 園中有時聞啄木，雖有高下無宮角。
- 木聲梨然當人心，猋氏之風殆可學。
- 淵明無弦非無意，白髮秋來自少樂。
- 得公新詩濯我愁，因問楊子更借不，我欲醉聽江城樓。

## 拼音

- kong1 lin2 duo1 feng1 shuang1 xian4 ling2 ， zhuo2 mu4 chao2 ji1 bei1 chang2 ming2 。
- kou3 sui1 neng2 hu1 xin1 bu4 ping2 ， shui2 dan4 pi2 pa0 xiang4 qi2 sheng1 。
- ci2 xiong2 qie4 zhi2 xiang1 ding1 ying1 ， yu4 fei1 wei4 fei1 jie1 you3 qing2 。
- pi2 pa0 ba1 shi2 you3 si4 diao4 ， ci3 qu3 du2 de2 chuan2 xuan2 miao4 。
- cui4 huan2 xiao3 nü3 mei2 mu4 shu1 ， neng2 cheng2 zhu3 huan1 gong4 ke4 yu2 。
- zhuan3 guan1 hui1 bo1 yi4 dan4 ru2 ， zuo4 ren2 sui1 duo1 pang2 ruo4 wu2 。
- zui4 weng1 yin3 shang1 bu4 ru3 yu2 ， ge1 shi1 dan4 jia2 gui1 lai2 hu1 。
- liang3 jun1 yun4 gao1 shang4 ru2 ci3 ， he2 kuang4 li4 shang4 zhi1 ma3 yuan1 zhong1 yu2 。
- wo3 sheng1 bu4 xiao3 shi4 su2 le4 ， qing3 wo4 jiang1 cheng2 geng4 ji4 mo4 。
- yuan2 zhong1 you3 shi2 wen2 zhuo2 mu4 ， sui1 you3 gao1 xia4 wu2 gong1 jiao3 。
- mu4 sheng1 li2 ran2 dang1 ren2 xin1 ， biao1 shi4 zhi1 feng1 dai4 ke3 xue2 。
- yuan1 ming2 wu2 xian2 fei1 wu2 yi4 ， bai2 fa4 qiu1 lai2 zi4 shao3 le4 。
- de2 gong1 xin1 shi1 zhuo2 wo3 chou2 ， yin1 wen4 yang2 zi3 geng4 jie4 bu4 ， wo3 yu4 zui4 ting1 jiang1 cheng2 lou2 。

## 注释

## 译文

## 赏析
