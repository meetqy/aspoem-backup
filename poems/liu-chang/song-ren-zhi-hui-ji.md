---
id: liu-chang-song-ren-zhi-hui-ji
title: 送人之會稽
titlePinyin: song4 ren2 zhi1 hui4 ji1
titleSlug: song-ren-zhi-hui-ji
author: 劉敞
authorPinyin: liu2 chang3
authorSlug: liu-chang
dynasty: 宋
dynastyPinyin: song4
dynastySlug: song
tags: []
---

## 正文

- 鷹隼羞逐巢上雛，騏騮恥隨廄中駒。
- 由來俊邁惡羈縶，子獨三年留上都。
- 江南秋風鱸魚美，庖鱠炊粳東入吳。
- 腰間蘭佩垂左右，船若神仙人不如。
- 會稽古來好風俗，嚴助買臣相繼驅。
- 近來太守廷中臣，拔賢好善當朝無。
- 子今東去懷自許，解榻非君尚誰與。
- 剋日飛聲動洛陽，聽君如聽雷門鼓。

## 拼音

- ying1 sun3 xiu1 zhu2 chao2 shang4 chu2 ， qi2 liu2 chi3 sui2 jiu4 zhong1 ju1 。
- you2 lai2 jun4 mai4 e4 ji1 zhi2 ， zi3 du2 san1 nian2 liu2 shang4 dou1 。
- jiang1 nan2 qiu1 feng1 lu2 yu2 mei3 ， pao2 kuai4 chui1 jing1 dong1 ru4 wu2 。
- yao1 jian4 lan2 pei4 chui2 zuo3 you4 ， chuan2 ruo4 shen2 xian1 ren2 bu4 ru2 。
- hui4 ji1 gu3 lai2 hao3 feng1 su2 ， yan2 zhu4 mai3 chen2 xiang1 ji4 qu1 。
- jin4 lai2 tai4 shou3 ting2 zhong1 chen2 ， ba2 xian2 hao3 shan4 dang1 chao2 wu2 。
- zi3 jin1 dong1 qu4 huai2 zi4 xu1 ， jie3 ta4 fei1 jun1 shang4 shui2 yu3 。
- kei1 ri4 fei1 sheng1 dong4 luo4 yang2 ， ting1 jun1 ru2 ting1 lei2 men2 gu3 。

## 注释

## 译文

## 赏析
