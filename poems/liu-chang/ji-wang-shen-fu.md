---
id: liu-chang-ji-wang-shen-fu
title: 寄王深甫
titlePinyin: ji4 wang2 shen1 fu3
titleSlug: ji-wang-shen-fu
author: 劉敞
authorPinyin: liu2 chang3
authorSlug: liu-chang
dynasty: 宋
dynastyPinyin: song4
dynastySlug: song
tags: []
---

## 正文

- 城東與城西，相去咫尺耳。
- 不得同朝夕，譬如隔山水。
- 況兹歷三秋，正復累百里。
- 念我誰與遊，悵然豈能已。
- 古人稱莫逆，未必居密邇。
- 自嫌感豫深，更失笑談理。
- 寡陋使心憂，空虚見人喜。
- 觀過而知仁，且當謝君子。

## 拼音

- cheng2 dong1 yu3 cheng2 xi1 ， xiang1 qu4 zhi3 chi3 er3 。
- bu4 de2 tong2 zhao1 xi1 ， pi4 ru2 ge2 shan1 shui3 。
- kuang4 zi1 li4 san1 qiu1 ， zheng4 fu4 lei4 bai3 li3 。
- nian4 wo3 shui2 yu3 you2 ， chang4 ran2 qi3 neng2 yi3 。
- gu3 ren2 cheng1 mo4 ni4 ， wei4 bi4 ju1 mi4 er3 。
- zi4 xian2 gan3 yu4 shen1 ， geng4 shi1 xiao4 tan2 li3 。
- gua3 lou4 shi3 xin1 you1 ， kong1 xu1 jian4 ren2 xi3 。
- guan1 guo4 er2 zhi1 ren2 ， qie3 dang1 xie4 jun1 zi3 。

## 注释

## 译文

## 赏析
