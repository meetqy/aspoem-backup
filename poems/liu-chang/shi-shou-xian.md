---
id: liu-chang-shi-shou-xian
title: 石首縣
titlePinyin: shi2 shou3 xian4
titleSlug: shi-shou-xian
author: 劉敞
authorPinyin: liu2 chang3
authorSlug: liu-chang
dynasty: 宋
dynastyPinyin: song4
dynastySlug: song
tags: []
---

## 正文

- 叢石浮水中，峻隄缺復連。
- 往往爲深潭，波流自回環。
- 秋山未搖落，碧樹皆參天。
- 仰觀積水痕，仍在高樹巔。
- 里人半巢居，出入隨烏鳶。
- 令尹亦菜色，市樓寂無烟。
- 皇天不純命，百姓何震愆。
- 苦云耕織廢，租税尚未蠲。
- 赤子向漂蕩，所存皆偶然。
- 雖知負官輸，未忍更棄捐。
- 奈何唐堯世，復見昏墊年。
- 何以救汝饑，朝廷急憂邊。

## 拼音

- cong2 shi2 fu2 shui3 zhong1 ， jun4 di1 que1 fu4 lian2 。
- wang3 wang3 wei2 shen1 tan2 ， bo1 liu2 zi4 hui2 huan2 。
- qiu1 shan1 wei4 yao2 luo4 ， bi4 shu4 jie1 can1 tian1 。
- yang3 guan1 ji1 shui3 hen2 ， reng2 zai4 gao1 shu4 dian1 。
- li3 ren2 ban4 chao2 ju1 ， chu1 ru4 sui2 wu1 yuan1 。
- ling4 yin3 yi4 cai4 se4 ， shi4 lou2 ji4 wu2 yan1 。
- huang2 tian1 bu4 chun2 ming4 ， bai3 xing4 he2 zhen4 qian1 。
- ku3 yun2 geng1 zhi1 fei4 ， zu1 shui4 shang4 wei4 juan1 。
- chi4 zi3 xiang4 piao1 dang4 ， suo3 cun2 jie1 ou3 ran2 。
- sui1 zhi1 fu4 guan1 shu1 ， wei4 ren3 geng4 qi4 juan1 。
- nai4 he2 tang2 yao2 shi4 ， fu4 jian4 hun1 dian4 nian2 。
- he2 yi3 jiu4 ru3 ji1 ， chao2 ting2 ji2 you1 bian1 。

## 注释

## 译文

## 赏析
