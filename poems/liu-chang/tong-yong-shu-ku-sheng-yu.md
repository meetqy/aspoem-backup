---
id: liu-chang-tong-yong-shu-ku-sheng-yu
title: 同永叔哭聖俞
titlePinyin: tong2 yong3 shu1 ku1 sheng4 yu2
titleSlug: tong-yong-shu-ku-sheng-yu
author: 劉敞
authorPinyin: liu2 chang3
authorSlug: liu-chang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 子真之後千餘年，人物寥落無幾傳。
- 聖俞晚出江海壖，眉目自覺真神仙。
- 氣如陽秋和以妍，文若河漢清且淵。
- 大鈞匠物豈强鐫，飛黄絕塵寧俟鞭。
- 名爲實賓道所捐，才與時逆行苦邅。
- 起草建禮衰可憐，掌教國子寒無氈。
- 誰不富貴君重遷，誰不耄期君疾蹎。
- 長松摧壑芝焚烟，誰其尸之當問天。
- 遺草大小三千篇，白玉落落珠聯聯。
- 此自可敵當世權，物莫兩大猶信然。
- 我家江南再世前，與君通家情有連。
- 見君總角今華顛，于我莫逆好已偏。
- 今也已矣嗟絕絃，涙如翻波正淪漣。
- 翰林文章日月懸，鑿石銘德埋九泉。
- 上書立後祿紹先，分宅恤窮祭有田。
- 嗚呼豈非天下賢。
- 義不背死而苟焉，念子可以無悁悁。

## 拼音

- zi3 zhen1 zhi1 hou4 qian1 yu2 nian2 ， ren2 wu4 liao2 luo4 wu2 ji1 chuan2 。
- sheng4 yu2 wan3 chu1 jiang1 hai3 ruan2 ， mei2 mu4 zi4 jue2 zhen1 shen2 xian1 。
- qi4 ru2 yang2 qiu1 he2 yi3 yan2 ， wen2 ruo4 he2 han4 qing1 qie3 yuan1 。
- da4 jun1 jiang4 wu4 qi3 qiang2 juan1 ， fei1 huang2 jue2 chen2 ning2 si4 bian1 。
- ming2 wei2 shi2 bin1 dao4 suo3 juan1 ， cai2 yu3 shi2 ni4 xing2 ku3 zhan1 。
- qi3 cao3 jian4 li3 shuai1 ke3 lian2 ， zhang3 jiao4 guo2 zi3 han2 wu2 zhan1 。
- shui2 bu2 fu4 gui4 jun1 zhong4 qian1 ， shui2 bu2 mao4 qi1 jun1 ji2 dian1 。
- chang2 song1 cui1 he4 zhi1 fen2 yan1 ， shui2 qi2 shi1 zhi1 dang1 wen4 tian1 。
- yi2 cao3 da4 xiao3 san1 qian1 pian1 ， bai2 yu4 luo4 luo4 zhu1 lian2 lian2 。
- ci3 zi4 ke3 di2 dang1 shi4 quan2 ， wu4 mo4 liang3 da4 you2 xin4 ran2 。
- wo3 jia1 jiang1 nan2 zai4 shi4 qian2 ， yu3 jun1 tong1 jia1 qing2 you3 lian2 。
- jian4 jun1 zong3 jiao3 jin1 hua2 dian1 ， yu2 wo3 mo4 ni4 hao3 yi3 pian1 。
- jin1 ye3 yi3 yi3 jie1 jue2 xian2 ， lei4 ru2 fan1 bo1 zheng4 lun2 lian2 。
- han4 lin2 wen2 zhang1 ri4 yue4 xuan2 ， zao2 shi2 ming2 de2 mai2 jiu3 quan2 。
- shang4 shu1 li4 hou4 lu4 shao4 xian1 ， fen1 zhai2 xu4 qiong2 ji4 you3 tian2 。
- wu1 hu1 qi3 fei1 tian1 xia4 xian2 。
- yi4 bu2 bei4 si3 er2 gou3 yan1 ， nian4 zi3 ke3 yi3 wu2 yuan1 yuan1 。

## 注释

## 译文

## 赏析
