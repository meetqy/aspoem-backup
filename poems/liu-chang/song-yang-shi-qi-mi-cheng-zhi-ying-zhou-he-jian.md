---
id: liu-chang-song-yang-shi-qi-mi-cheng-zhi-ying-zhou-he-jian
title: 送楊十七秘丞知瀛州河間
titlePinyin: song4 yang2 shi2 qi1 mi4 cheng2 zhi1 ying2 zhou1 he2 jian4
titleSlug: song-yang-shi-qi-mi-cheng-zhi-ying-zhou-he-jian
author: 劉敞
authorPinyin: liu2 chang3
authorSlug: liu-chang
dynasty: 宋
dynastyPinyin: song4
dynastySlug: song
tags: []
---

## 正文

- 洪濤翻金堤，冀州變泥塗。
- 哀哉百萬室，所憂半爲魚。
- 流穴接道路，呻吟交里閭。
- 若無慈仁長，安使疲疹蘇。
- 子在新密時，治聲溢西都。
- 大水無麥禾，閔然若疾痛。
- 不忍使者求，建言解其粗。
- 邦人喜更生，老幼歡以呼。
- 繩墨制奸吏，弦歌訓諸儒。
- 復新卓侯廟，慕用已不誣。
- 今者河朔行，豈其易然乎。
- 彼將譽所試，况子材有餘。
- 但恨治者小，百里爲區區。
- 割雞用牛刀，孔聖所歎吁。
- 賢者必愛民，民活心乃愉。
- 幼學長行之，固爲聖人徒。
- 位下非所恤，勉哉寧君軀。

## 拼音

- hong2 tao1 fan1 jin1 di1 ， ji4 zhou1 bian4 ni2 tu2 。
- ai1 zai1 bai3 wan4 shi4 ， suo3 you1 ban4 wei2 yu2 。
- liu2 xue2 jie1 dao4 lu4 ， shen1 yin2 jiao1 li3 lü2 。
- ruo4 wu2 ci2 ren2 chang2 ， an1 shi3 pi2 zhen3 su1 。
- zi3 zai4 xin1 mi4 shi2 ， zhi4 sheng1 yi4 xi1 du1 。
- da4 shui3 wu2 mai4 he2 ， min3 ran2 ruo4 ji2 tong4 。
- bu4 ren3 shi3 zhe3 qiu2 ， jian4 yan2 jie3 qi2 cu1 。
- bang1 ren2 xi3 geng1 sheng1 ， lao3 you4 huan1 yi3 hu1 。
- sheng2 mo4 zhi4 jian1 li4 ， xian2 ge1 xun4 zhu1 ru2 。
- fu4 xin1 zhuo2 hou2 miao4 ， mu4 yong4 yi3 bu4 wu1 。
- jin1 zhe3 he2 shuo4 xing2 ， qi3 qi2 yi4 ran2 hu1 。
- bi3 jiang1 yu4 suo3 shi4 ， kuang4 zi3 cai2 you3 yu2 。
- dan4 hen4 zhi4 zhe3 xiao3 ， bai3 li3 wei2 qu1 qu1 。
- ge1 ji1 yong4 niu2 dao1 ， kong3 sheng4 suo3 tan4 xu1 。
- xian2 zhe3 bi4 ai4 min2 ， min2 huo2 xin1 nai3 yu2 。
- you4 xue2 chang2 xing2 zhi1 ， gu4 wei2 sheng4 ren2 tu2 。
- wei4 xia4 fei1 suo3 xu4 ， mian3 zai1 ning2 jun1 qu1 。

## 注释

## 译文

## 赏析
