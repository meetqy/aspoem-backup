---
id: liu-chang-he-chi-guo-deng-kai-bao-si-shang-fang-yuan-ji-kong-ning-ji-cui-xiang-zhi-sun-man-shu
title: 和持國登開寶寺上方院寄孔寧極崔象之孫曼叔
titlePinyin: he2 chi2 guo2 deng1 kai1 bao3 si4 shang4 fang1 yuan4 ji4 kong3 ning2 ji2 cui1 xiang4 zhi1 sun1 man4 shu1
titleSlug: he-chi-guo-deng-kai-bao-si-shang-fang-yuan-ji-kong-ning-ji-cui-xiang-zhi-sun-man-shu
author: 劉敞
authorPinyin: liu2 chang3
authorSlug: liu-chang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 重山抱城起，清川带野回。
- 深嚴古佛寺，嵽嵲聳高臺。
- 此地宜眺覽，冠絕都城隈。
- 遠近見千里，令人心目開。
- 憶在七月中，丞相自魏來。
- 百官迎道傍，休騎兹徘徊。
- 衣冠相勝凌，塵土如炎灰。
- 我隨衆人趨，出入再歷階。
- 不得及此時，披襟濯氛埃。
- 至今意耿耿，負愧不可裁。
- 邇來讀君詩，足慰平生懷。
- 忽如升其巔，四顧心悠哉。
- 往者不可及，信陵久已頽。
- 來者不可見，孔侯與孫崔。
- 古今殊茫茫，慨嘆成歡哀。
- 會復從君遊，于焉謝崔嵬。

## 拼音

- chong2 shan1 bao4 cheng2 qi3 ， qing1 chuan1 dai4 ye3 hui2 。
- shen1 yan2 gu3 fo2 si4 ， di4 nie4 song3 gao1 tai2 。
- ci3 di4 yi2 tiao4 lan3 ， guan1 jue2 du1 cheng2 wei1 。
- yuan3 jin4 jian4 qian1 li3 ， ling4 ren2 xin1 mu4 kai1 。
- yi4 zai4 qi1 yue4 zhong1 ， cheng2 xiang4 zi4 wei4 lai2 。
- bai3 guan1 ying2 dao4 bang4 ， xiu1 qi2 zi1 pai2 huai2 。
- yi1 guan1 xiang1 sheng4 ling2 ， chen2 tu3 ru2 yan2 hui1 。
- wo3 sui2 zhong4 ren2 qu1 ， chu1 ru4 zai4 li4 jie1 。
- bu4 de2 ji2 ci3 shi2 ， pi1 jin1 zhuo2 fen1 ai1 。
- zhi4 jin1 yi4 geng3 geng3 ， fu4 kui4 bu4 ke3 cai2 。
- er3 lai2 du2 jun1 shi1 ， zu2 wei4 ping2 sheng1 huai2 。
- hu1 ru2 sheng1 qi2 dian1 ， si4 gu4 xin1 you1 zai1 。
- wang3 zhe3 bu4 ke3 ji2 ， xin4 ling2 jiu3 yi3 tui2 。
- lai2 zhe3 bu4 ke3 jian4 ， kong3 hou2 yu3 sun1 cui1 。
- gu3 jin1 shu1 mang2 mang2 ， kai3 tan4 cheng2 huan1 ai1 。
- hui4 fu4 cong2 jun1 you2 ， yu2 yan1 xie4 cui1 wei2 。

## 注释

## 译文

## 赏析
