---
id: liu-chang-feng-tong-lin-ji-yong-xue
title: 奉同鄰幾詠雪
titlePinyin: feng4 tong2 lin2 ji1 yong3 xue3
titleSlug: feng-tong-lin-ji-yong-xue
author: 劉敞
authorPinyin: liu2 chang3
authorSlug: liu-chang
dynasty: 宋
dynastyPinyin: song4
dynastySlug: song
tags: []
---

## 正文

- 侵旦滿城雪，從天萬里風。
- 陰沈朝日變，慘澹宿雲同。
- 徑渡湖沙遠，羣飛海上空。
- 崩騰兼上下，眩晃失西東。
- 帝所銀爲闕，河濱貝作宫。
- 瑤林高不極，璧水闊無窮。
- 巨麗神仙境，精微造化工。
- 霏花争爛漫，噴霧極溟濛。
- 埽灑埃塵豁，苞含物象充。
- 牛衣愁病客，鶴髪思衰翁。
- 侵冒貂餘黑，憑凌火似紅。
- 厲威深刻轢，正色坦昭融。
- 妒舞多珍鷺，迷羣有斷鴻。
- 陽微怯頻復，陰老恣驕雄。
- 蔀屋貧奢等，輝窗晝夜通。
- 歲華驚朔易，故老識年豐。
- 占賦慚賓右，聞歌慕郢中。
- 閉門徒自喜，乘興力難崇。

## 拼音

- qin1 dan4 man3 cheng2 xue3 ， cong2 tian1 wan4 li3 feng1 。
- yin1 shen3 zhao1 ri4 bian4 ， can3 dan4 su4 yun2 tong2 。
- jing4 du4 hu2 sha1 yuan3 ， qun2 fei1 hai3 shang4 kong1 。
- beng1 teng2 jian1 shang4 xia4 ， xuan4 huang4 shi1 xi1 dong1 。
- di4 suo3 yin2 wei2 que4 ， he2 bin1 bei4 zuo4 gong1 。
- yao2 lin2 gao1 bu4 ji2 ， bi4 shui3 kuo4 wu2 qiong2 。
- ju4 li2 shen2 xian1 jing4 ， jing1 wei1 zao4 hua4 gong1 。
- fei1 hua1 zheng1 lan4 man4 ， pen1 wu4 ji2 ming2 meng2 。
- sao4 sa3 ai1 chen2 huo1 ， bao1 han2 wu4 xiang4 chong1 。
- niu2 yi1 chou2 bing4 ke4 ， he4 fa4 si1 shuai1 weng1 。
- qin1 mao4 diao1 yu2 hei1 ， ping2 ling2 huo3 si4 hong2 。
- li4 wei1 shen1 ke4 li4 ， zheng4 se4 tan3 zhao1 rong2 。
- du4 wu3 duo1 zhen1 lu4 ， mi2 qun2 you3 duan4 hong2 。
- yang2 wei1 qie4 bin1 fu4 ， yin1 lao3 zi4 jiao1 xiong2 。
- bu4 wu1 pin2 she1 deng3 ， hui1 chuang1 zhou4 ye4 tong1 。
- sui4 hua2 jing1 shuo4 yi4 ， gu4 lao3 shi2 nian2 feng1 。
- zhan4 fu4 can2 bin1 you4 ， wen2 ge1 mu4 ying3 zhong1 。
- bi4 men2 tu2 zi4 xi3 ， cheng2 xing1 li4 nan2 chong2 。

## 注释

## 译文

## 赏析
