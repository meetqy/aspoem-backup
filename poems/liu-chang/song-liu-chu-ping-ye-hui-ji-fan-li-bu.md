---
id: liu-chang-song-liu-chu-ping-ye-hui-ji-fan-li-bu
title: 送劉初平謁會稽范吏部
titlePinyin: song4 liu2 chu1 ping2 ye4 hui4 ji1 fan4 li4 bu4
titleSlug: song-liu-chu-ping-ye-hui-ji-fan-li-bu
author: 劉敞
authorPinyin: liu2 chang3
authorSlug: liu-chang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 劉生大梁客，五十恥獨醒。
- 觀書泛爲通，不肯明一經。
- 壯歲懷慷慨，邊游忍伶仃。
- 擔簦售白璧，垂蒯提青萍。
- 歸來面朝士，口寫山川形。
- 公侯盡高意，禮數争分庭。
- 落魄破小節，浮游謝塵冥。
- 詼諧若流輠，捷勝如建瓴。
- 荏苒混朝市，繽紛邁年齡。
- 有云致官爵，百說無一聽。
- 二子才劍吷，衆豪固螟蛉。
- 以兹滯玉帛，亦不羞巖坰。
- 太尉辟開府，中丞請居廷。
- 拂衣東南走，高揖千巖青。
- 禹穴發窮寶，雷門叩驚霆。
- 邦侯萬人傑，憂國心無寧。
- 得善輙觧榻，發奇肖開硎。
- 抽辭肯聽瑩，宴舊方淹停。
- 箬下進醇酎，鑑中結飛鈴。
- 高哉鴻鵠心，去矣窮滄溟。

## 拼音

- liu2 sheng1 da4 liang2 ke4 ， wu3 shi2 chi3 du2 xing3 。
- guan1 shu1 fan4 wei2 tong1 ， bu4 ken3 ming2 yi4 jing1 。
- zhuang4 sui4 huai2 kang1 kai3 ， bian1 you2 ren3 ling2 ding1 。
- dan1 deng1 shou4 bai2 bi4 ， chui2 kuai3 ti2 qing1 ping2 。
- gui1 lai2 mian4 chao2 shi4 ， kou3 xie3 shan1 chuan1 xing2 。
- gong1 hou2 jin4 gao1 yi4 ， li3 shu4 zheng1 fen1 ting2 。
- luo4 po4 po4 xiao3 jie2 ， fu2 you2 xie4 chen2 ming2 。
- hui1 xie2 ruo4 liu2 guo3 ， jie2 sheng4 ru2 jian4 ling2 。
- ren3 ran3 hun4 chao2 shi4 ， bin1 fen1 mai4 nian2 ling2 。
- you3 yun2 zhi4 guan1 jue2 ， bai3 shuo1 wu2 yi4 ting1 。
- er4 zi3 cai2 jian4 xue4 ， zhong4 hao2 gu4 ming2 ling2 。
- yi3 zi1 zhi4 yu4 bo2 ， yi4 bu4 xiu1 yan2 jiong1 。
- tai4 wei4 pi4 kai1 fu3 ， zhong1 cheng2 qing3 ju1 ting2 。
- fu2 yi1 dong1 nan2 zou3 ， gao1 yi1 qian1 yan2 qing1 。
- yu3 xue2 fa1 qiong2 bao3 ， lei2 men2 kou4 jing1 ting2 。
- bang1 hou2 wan4 ren2 jie2 ， you1 guo2 xin1 wu2 ning2 。
- de2 shan4 zhe2 jie3 ta4 ， fa1 qi2 xiao4 kai1 xing2 。
- chou1 ci2 ken3 ting1 ying2 ， yan4 jiu4 fang1 yan1 ting2 。
- ruo4 xia4 jin4 chun2 zhou4 ， jian4 zhong1 jie2 fei1 ling2 。
- gao1 zai1 hong2 hu2 xin1 ， qu4 yi3 qiong2 cang1 ming2 。

## 注释

## 译文

## 赏析
