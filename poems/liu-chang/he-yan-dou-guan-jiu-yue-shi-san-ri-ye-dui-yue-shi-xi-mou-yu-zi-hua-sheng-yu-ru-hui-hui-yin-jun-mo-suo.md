---
id: liu-chang-he-yan-dou-guan-jiu-yue-shi-san-ri-ye-dui-yue-shi-xi-mou-yu-zi-hua-sheng-yu-ru-hui-hui-yin-jun-mo-suo
title: 和閻都官九月十三日夜對月是夕某與子華聖俞如晦會飲君謨所
titlePinyin: he2 yan2 dou1 guan1 jiu3 yue4 shi2 san1 ri4 ye4 dui4 yue4 shi4 xi1 mou3 yu3 zi3 hua2 sheng4 yu2 ru2 hui4 hui4 yin3 jun1 mo2 suo3
titleSlug: he-yan-dou-guan-jiu-yue-shi-san-ri-ye-dui-yue-shi-xi-mou-yu-zi-hua-sheng-yu-ru-hui-hui-yin-jun-mo-suo
author: 劉敞
authorPinyin: liu2 chang3
authorSlug: liu-chang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 秋霖恣淫溢，后土無時乾。
- 忽驚浮雲盡，更覺天宇寛。
- 涼月如白璧，飛來青冥端。
- 衆星稍滅没，驚鵲自盤桓。
- 興發思遠遊，惜無凌風翰。
- 聊尋故人家，呼酒澆肺肝。
- 適與二三子，四座俱解鞍。
- 意合心同賞，百觴不辭難。
- 玩古騐漢魏，舞姝試邯鄲。
- 詼諧雜謡語，大笑傾衣冠。
- 足爲一時樂，未悟清夜闌。
- 毎至絕倒處，恨君不獲觀。
- 明發得新詩，照人瑩琅玕。
- 又知共兹翫，正若相從歡。
- 君本青雲人，淹留尚郎官。
- 曠懷不自屑，遇景宴且般。
- 古來悲秋士，局促宋與潘。
- 相望如轅駒，豈足爲君歎。

## 拼音

- qiu1 lin2 zi4 yin2 yi4 ， hou4 tu3 wu2 shi2 qian2 。
- hu1 jing1 fu2 yun2 jin4 ， geng4 jue2 tian1 yu3 kuan1 。
- liang2 yue4 ru2 bai2 bi4 ， fei1 lai2 qing1 ming2 duan1 。
- zhong4 xing1 shao1 mie4 mei2 ， jing1 que4 zi4 pan2 huan2 。
- xing1 fa1 si1 yuan3 you2 ， xi1 wu2 ling2 feng1 han4 。
- liao2 xun2 gu4 ren2 jia1 ， hu1 jiu3 jiao1 fei4 gan1 。
- shi4 yu3 er4 san1 zi3 ， si4 zuo4 ju4 jie3 an1 。
- yi4 he2 xin1 tong2 shang3 ， bai3 shang1 bu4 ci2 nan2 。
- wan2 gu3 yan4 han4 wei4 ， wu3 shu1 shi4 han2 dan1 。
- hui1 xie2 za2 yao2 yu3 ， da4 xiao4 qing1 yi1 guan1 。
- zu2 wei2 yi4 shi2 le4 ， wei4 wu4 qing1 ye4 lan2 。
- mei3 zhi4 jue2 dao3 chu3 ， hen4 jun1 bu2 huo4 guan1 。
- ming2 fa1 de2 xin1 shi1 ， zhao4 ren2 ying2 lang2 gan1 。
- you4 zhi1 gong4 zi1 wan2 ， zheng4 ruo4 xiang1 cong2 huan1 。
- jun1 ben3 qing1 yun2 ren2 ， yan1 liu2 shang4 lang2 guan1 。
- kuang4 huai2 bu2 zi4 xie4 ， yu4 jing3 yan4 qie3 ban1 。
- gu3 lai2 bei1 qiu1 shi4 ， ju2 cu4 song4 yu3 pan1 。
- xiang1 wang4 ru2 yuan2 ju1 ， qi3 zu2 wei2 jun1 tan4 。

## 注释

## 译文

## 赏析
