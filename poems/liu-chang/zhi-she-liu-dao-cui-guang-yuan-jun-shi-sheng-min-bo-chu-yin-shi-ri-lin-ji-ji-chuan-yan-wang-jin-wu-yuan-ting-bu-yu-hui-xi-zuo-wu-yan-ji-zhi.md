---
id: liu-chang-zhi-she-liu-dao-cui-guang-yuan-jun-shi-sheng-min-bo-chu-yin-shi-ri-lin-ji-ji-chuan-yan-wang-jin-wu-yuan-ting-bu-yu-hui-xi-zuo-wu-yan-ji-zhi
title: 直舍留道粹廣淵君實聖民伯初飲是日鄰幾濟川宴王金吾園亭不預會戯作五言寄之
titlePinyin: zhi2 she4 liu2 dao4 cui4 guang3 yuan1 jun1 shi2 sheng4 min2 bo2 chu1 yin3 shi4 ri4 lin2 ji1 ji4 chuan1 yan4 wang2 jin1 wu2 yuan2 ting2 bu2 yu4 hui4 xi4 zuo4 wu3 yan2 ji4 zhi1
titleSlug: zhi-she-liu-dao-cui-guang-yuan-jun-shi-sheng-min-bo-chu-yin-shi-ri-lin-ji-ji-chuan-yan-wang-jin-wu-yuan-ting-bu-yu-hui-xi-zuo-wu-yan-ji-zhi
author: 劉敞
authorPinyin: liu2 chang3
authorSlug: liu-chang
dynasty: 宋
dynastyPinyin: song4
dynastySlug: song
tags: []
---

## 正文

- 校讎中秘書，聞子宴城隅。
- 大第丞相府，主人執金吾。
- 浮雲駐清唱，回雪舞妖姝。
- 金罍溢醇液，犀筯厭鮮腴。
- 高談鬱不發，應接固已劬。
- 我從四五公，置酒此石渠。
- 開窗埽殘雪，列俎焚枯魚。
- 谹言規姚姒，小說本虞初。
- 不知敝緼寒，未覺膏粱殊。
- 從容忽竟日，此樂亦誰如。
- 長安事交游，貧富固有徒。
- 不恨我失君，恨子不顧予。
- 回頭成陳迹，萬事與化俱。
- 題詩寄餘歡，毋乃笑其迂。

## 拼音

- xiao4 chou2 zhong1 mi4 shu1 ， wen2 zi3 yan4 cheng2 yu2 。
- da4 di4 cheng2 xiang4 fu3 ， zhu3 ren2 zhi2 jin1 wu2 。
- fu2 yun2 zhu4 qing1 chang4 ， hui2 xue3 wu3 yao1 shu1 。
- jin1 lei2 yi4 chun2 ye4 ， xi1 zhu4 yan4 xian1 yu2 。
- gao1 tan2 yu4 bu4 fa1 ， ying1 jie1 gu4 yi3 qu2 。
- wo3 cong2 si4 wu3 gong1 ， zhi4 jiu3 ci3 shi2 qu2 。
- kai1 chuang1 sao4 can2 xue3 ， lie4 zu3 fen2 ku1 yu2 。
- hong2 yan2 gui1 yao2 si4 ， xiao3 shuo1 ben3 yu2 chu1 。
- bu4 zhi1 bi4 yun4 han2 ， wei4 jue2 gao1 liang2 shu1 。
- cong2 rong2 hu1 jing4 ri4 ， ci3 le4 yi4 shui2 ru2 。
- chang2 an1 shi4 jiao1 you2 ， pin2 fu4 gu4 you3 tu2 。
- bu2 hen4 wo3 shi1 jun1 ， hen4 zi3 bu2 gu4 yu3 。
- hui2 tou2 cheng2 chen2 ji4 ， wan4 shi4 yu3 hua4 ju4 。
- ti2 shi1 ji4 yu2 huan1 ， wu2 nai3 xiao4 qi2 yu1 。

## 注释

## 译文

## 赏析
