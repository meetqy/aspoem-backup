---
id: liu-chang-he-wang-dai-zhi-xin-zuo-bai-lu-ting-qi-yan-shi-yun
title: 和王待制新作白鷺亭七言十韻
titlePinyin: he2 wang2 dai4 zhi4 xin1 zuo4 bai2 lu4 ting2 qi1 yan2 shi2 yun4
titleSlug: he-wang-dai-zhi-xin-zuo-bai-lu-ting-qi-yan-shi-yun
author: 劉敞
authorPinyin: liu2 chang3
authorSlug: liu-chang
dynasty: 宋
dynastyPinyin: song4
dynastySlug: song
tags: []
---

## 正文

- 六朝形勢會層軒，前俯蒼洲卻踐山。
- 二水中分鑑澄澈，萬峰離立翠回環。
- 古人遺賞興亡外，良守來居仁智間。
- 聽訟遂同棠樹愛，放懷真與海漚閒。
- 嘯餘風雨知何處，望及雲霞若可攀。
- 喬木參天愴城郭，浮萍滿地笑人寰。
- 楚謠清絕酣秋興，吳拂從容舞玉顔。
- 象魏由來心自遠，湡浯聊復樂忘還。
- 掖垣幸許追遐躅，天祿仍欣接近班。
- 塵土揚州頭欲白，遠從君借慰疏孱。

## 拼音

- liu4 chao2 xing2 shi4 hui4 ceng2 xuan1 ， qian2 fu3 cang1 zhou1 que4 jian4 shan1 。
- er4 shui3 zhong1 fen1 jian4 cheng2 che4 ， wan4 feng1 li2 li4 cui4 hui2 huan2 。
- gu3 ren2 yi2 shang3 xing1 wang2 wai4 ， liang2 shou3 lai2 ju1 ren2 zhi4 jian4 。
- ting1 song4 sui4 tong2 tang2 shu4 ai4 ， fang4 huai2 zhen1 yu3 hai3 ou1 xian2 。
- xiao4 yu2 feng1 yu3 zhi1 he2 chu3 ， wang4 ji2 yun2 xia2 ruo4 ke3 pan1 。
- qiao2 mu4 can1 tian1 chuang4 cheng2 guo1 ， fu2 ping2 man3 di4 xiao4 ren2 huan2 。
- chu3 yao2 qing1 jue2 han1 qiu1 xing1 ， wu2 fu2 cong2 rong2 wu3 yu4 yan2 。
- xiang4 wei4 you2 lai2 xin1 zi4 yuan3 ， yu2 wu2 liao2 fu4 le4 wang4 huan2 。
- ye4 yuan2 xing4 xu1 zhui1 xia2 zhu2 ， tian1 lu4 reng2 xin1 jie1 jin4 ban1 。
- chen2 tu3 yang2 zhou1 tou2 yu4 bai2 ， yuan3 cong2 jun1 jie4 wei4 shu1 chan2 。

## 注释

## 译文

## 赏析
