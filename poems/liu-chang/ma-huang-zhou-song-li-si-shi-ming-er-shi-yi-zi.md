---
id: liu-chang-ma-huang-zhou-song-li-si-shi-ming-er-shi-yi-zi
title: 麻黄州送李斯石銘二十一字
titlePinyin: ma2 huang2 zhou1 song4 li3 si1 shi2 ming2 er4 shi2 yi1 zi4
titleSlug: ma-huang-zhou-song-li-si-shi-ming-er-shi-yi-zi
author: 劉敞
authorPinyin: liu2 chang3
authorSlug: liu-chang
dynasty: 宋
dynastyPinyin: song4
dynastySlug: song
tags: []
---

## 正文

- 麻侯昔爲萊子國，海濱漁人獻文石。
- 云是秦始皇帝東巡碑，二十一字李斯迹。
- 桑田變海岸爲谷，此石亦沈滄海側。
- 浪翻水轉石段空，偶存數尺非人力。
- 文章雖傳失首尾，猶與史記無差忒。
- 字形訛缺非昔時，蟄龍病虺相排迮。
- 念昔屬車八十一，氣如虎狼食中國。
- 方士獻策通神仙，諛臣奮筆夸功德。
- 始皇未死名已滅，秦地初分石皆泐。
- 邇來似覺天意然，欲令後世羞其惑。
- 君不見夏禹九鼎傳三王，末年乃隨殷社亡。
- 時平往往暫一見，龍文玉鉉曾無傷。
- 聖賢作事宜萬代，事非聖賢多立壞。

## 拼音

- ma2 hou2 xi1 wei2 lai2 zi3 guo2 ， hai3 bin1 yu2 ren2 xian4 wen2 shi2 。
- yun2 shi4 qin2 shi3 huang2 di4 dong1 xun2 bei1 ， er4 shi2 yi1 zi4 li3 si1 ji4 。
- sang1 tian2 bian4 hai3 an4 wei2 gu3 ， ci3 shi2 yi4 shen3 cang1 hai3 ce4 。
- lang4 fan1 shui3 zhuan3 shi2 duan4 kong1 ， ou3 cun2 shu4 chi3 fei1 ren2 li4 。
- wen2 zhang1 sui1 chuan2 shi1 shou3 wei3 ， you2 yu3 shi3 ji4 wu2 cha4 te4 。
- zi4 xing2 e2 que1 fei1 xi1 shi2 ， zhe2 long2 bing4 hui1 xiang1 pai2 ze2 。
- nian4 xi1 shu3 ju1 ba1 shi2 yi1 ， qi4 ru2 hu3 lang2 shi2 zhong1 guo2 。
- fang1 shi4 xian4 ce4 tong1 shen2 xian1 ， yu2 chen2 fen4 bi3 kua1 gong1 de2 。
- shi3 huang2 wei4 si3 ming2 yi3 mie4 ， qin2 di4 chu1 fen1 shi2 jie1 le4 。
- er3 lai2 si4 jue2 tian1 yi4 ran2 ， yu4 ling4 hou4 shi4 xiu1 qi2 huo4 。
- jun1 bu2 jian4 xia4 yu3 jiu3 ding3 chuan2 san1 wang2 ， mo4 nian2 nai3 sui2 yin1 she4 wang2 。
- shi2 ping2 wang3 wang3 zan4 yi2 jian4 ， long2 wen2 yu4 xuan4 ceng2 wu2 shang1 。
- sheng4 xian2 zuo4 shi4 yi2 wan4 dai4 ， shi4 fei1 sheng4 xian2 duo1 li4 huai4 。

## 注释

## 译文

## 赏析
