---
id: liu-chang-shi-tou-cheng
title: 石頭城
titlePinyin: shi2 tou2 cheng2
titleSlug: shi-tou-cheng
author: 劉敞
authorPinyin: liu2 chang3
authorSlug: liu-chang
dynasty: 宋
dynastyPinyin: song4
dynastySlug: song
tags: []
---

## 正文

- 石頭非人力，翠壁百仞高。
- 上盤巉巖雲，下激涌湧濤。
- 攀躋猿猱苦，游涌魚鼈勞。
- 乃知百萬師，未易損一毛。
- 混茫有開鑿，形勢豈一朝。
- 太古至德世，斯民各逍遙。
- 艱難非所嬰，秦漢仍寂寥。
- 發揮自孫氏，力控劉與曹。
- 基業何崔巍，謀謨亦雄豪。
- 龍蟠與虎踞，勢足萬古牢。
- 德義苟不修，忽焉亡其操。
- 繽紛不一姓，氣象何蕭條。
- 往者游獵區，盡爲黍稷苗。
- 前事不可忘，後來鑒孔昭。
- 客行倦煩促，勝槩愜所遭。
- 眇然抱幽想，慷慨成鬱陶。
- 古人若騰波，逝者日已滔。
- 壯觀誰與論，悠悠背行舠。

## 拼音

- shi2 tou2 fei1 ren2 li4 ， cui4 bi4 bai3 ren4 gao1 。
- shang4 pan2 chan2 yan2 yun2 ， xia4 ji1 yong3 yong3 tao1 。
- pan1 ji1 yuan2 nao2 ku3 ， you2 yong3 yu2 bie1 lao2 。
- nai3 zhi1 bai3 wan4 shi1 ， wei4 yi4 sun3 yi4 mao2 。
- hun4 mang2 you3 kai1 zao2 ， xing2 shi4 qi3 yi4 zhao1 。
- tai4 gu3 zhi4 de2 shi4 ， si1 min2 ge4 xiao1 yao2 。
- jian1 nan2 fei1 suo3 ying1 ， qin2 han4 reng2 ji4 liao2 。
- fa1 hui1 zi4 sun1 shi4 ， li4 kong4 liu2 yu3 cao2 。
- ji1 ye4 he2 cui1 wei1 ， mou2 mo2 yi4 xiong2 hao2 。
- long2 pan2 yu3 hu3 ju4 ， shi4 zu2 wan4 gu3 lao2 。
- de2 yi4 gou3 bu4 xiu1 ， hu1 yan1 wang2 qi2 cao1 。
- bin1 fen1 bu4 yi2 xing4 ， qi4 xiang4 he2 xiao1 tiao2 。
- wang3 zhe3 you2 lie4 qu1 ， jin4 wei2 shu3 ji4 miao2 。
- qian2 shi4 bu4 ke3 wang4 ， hou4 lai2 jian4 kong3 zhao1 。
- ke4 xing2 juan4 fan2 cu4 ， sheng4 gai4 qie4 suo3 zao1 。
- miao3 ran2 bao4 you1 xiang3 ， kang1 kai3 cheng2 yu4 tao2 。
- gu3 ren2 ruo4 teng2 bo1 ， shi4 zhe3 ri4 yi3 tao1 。
- zhuang4 guan1 shui2 yu3 lun4 ， you1 you1 bei4 xing2 dao1 。

## 注释

## 译文

## 赏析
