---
id: liu-chang-deng-shan-zhi-si-shang-fang-zeng-tong-you-zhu-gong
title: 登禪智寺上方贈同遊諸公
titlePinyin: deng1 shan4 zhi4 si4 shang4 fang1 zeng4 tong2 you2 zhu1 gong1
titleSlug: deng-shan-zhi-si-shang-fang-zeng-tong-you-zhu-gong
author: 劉敞
authorPinyin: liu2 chang3
authorSlug: liu-chang
dynasty: 宋
dynastyPinyin: song4
dynastySlug: song
tags: []
---

## 正文

- 重岡抱城起，清川带野回。
- 舊都遷陵谷，遺寺空池臺。
- 脩竹入晻靄，荒溪轉崔嵬。
- 鳴禽畏人起，故老驚客來。
- 置酒感興廢，浩歌寄歡哀。
- 伊昔游此人，于今安在哉。
- 谷深春先覺，地爽景後頽。
- 造適假一笑，願君盡餘杯。

## 拼音

- zhong4 gang1 bao4 cheng2 qi3 ， qing1 chuan1 dai4 ye3 hui2 。
- jiu4 dou1 qian1 ling2 gu3 ， yi2 si4 kong1 chi2 tai2 。
- xiu1 zhu2 ru4 an3 ai3 ， huang1 xi1 zhuan3 cui1 wei2 。
- ming2 qin2 wei4 ren2 qi3 ， gu4 lao3 jing1 ke4 lai2 。
- zhi4 jiu3 gan3 xing1 fei4 ， hao4 ge1 ji4 huan1 ai1 。
- yi1 xi1 you2 ci3 ren2 ， yu2 jin1 an1 zai4 zai1 。
- gu3 shen1 chun1 xian1 jue2 ， di4 shuang3 jing3 hou4 tui2 。
- zao4 shi4 jia3 yi1 xiao4 ， yuan4 jun1 jin4 yu2 bei1 。

## 注释

## 译文

## 赏析
