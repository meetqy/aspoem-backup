---
id: liu-chang-jia-xing-fei-shan-jiao-chang-yue-wu-shi-yan
title: 駕幸飛山教場閱武侍宴
titlePinyin: jia4 xing4 fei1 shan1 jiao4 chang3 yue4 wu3 shi4 yan4
titleSlug: jia-xing-fei-shan-jiao-chang-yue-wu-shi-yan
author: 劉敞
authorPinyin: liu2 chang3
authorSlug: liu-chang
dynasty: 宋
dynastyPinyin: song4
dynastySlug: song
tags: []
---

## 正文

- 冬令三農畢，時巡萬乘行。
- 川源分壁壘，貔虎望麾旌。
- 王氣雲成殿，天光日繞營。
- 風隨鼓桴急，塵絕馬蹄輕。
- 發石機投短，抨弦火激眀。
- 響振摧列缺，影墮落欃槍。
- 令下凝霜肅，恩加挾纊平。
- 搴旗輕俯仰，奪槊妙縱横。
- 壯士前歌勇，儒生從觀榮。
- 炙行熢燧舉，觴溢海濤傾。
- 清道遙傳警，鳴鞭夕向城。
- 欲知威略遠，區外讋天聲。

## 拼音

- dong1 ling4 san1 nong2 bi4 ， shi2 xun2 wan4 cheng2 xing2 。
- chuan1 yuan2 fen1 bi4 lei3 ， pi2 hu3 wang4 hui1 jing1 。
- wang2 qi4 yun2 cheng2 dian4 ， tian1 guang1 ri4 rao4 ying2 。
- feng1 sui2 gu3 fu2 ji2 ， chen2 jue2 ma3 ti2 qing1 。
- fa1 shi2 ji1 tou2 duan3 ， peng1 xian2 huo3 ji1 ming2 。
- xiang3 zhen4 cui1 lie4 que1 ， ying3 duo4 luo4 chan2 qiang1 。
- ling4 xia4 ning2 shuang1 su4 ， en1 jia1 xie2 kuang4 ping2 。
- qian1 qi2 qing1 fu3 yang3 ， duo2 shuo4 miao4 zong4 heng2 。
- zhuang4 shi4 qian2 ge1 yong3 ， ru2 sheng1 cong2 guan1 rong2 。
- zhi4 xing2 feng1 sui4 ju3 ， shang1 yi4 hai3 tao1 qing1 。
- qing1 dao4 yao2 chuan2 jing3 ， ming2 bian1 xi1 xiang4 cheng2 。
- yu4 zhi1 wei1 lüe4 yuan3 ， qu1 wai4 zhe2 tian1 sheng1 。

## 注释

## 译文

## 赏析
