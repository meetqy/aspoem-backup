---
id: liu-chang-bu-ju-xie-yan-gong
title: 卜居謝晏公
titlePinyin: bu3 ju1 xie4 yan4 gong1
titleSlug: bu-ju-xie-yan-gong
author: 劉敞
authorPinyin: liu2 chang3
authorSlug: liu-chang
dynasty: 宋
dynastyPinyin: song4
dynastySlug: song
tags: []
---

## 正文

- 燕雀赴廣廈，雞鶩就卑棲。
- 我生共有託，生理與汝齊。
- 憂患歷險艱，轉徙疲東西。
- 常慕蠻與觸，所居能自賫。
- 哀吟蹈楚郊，主人欲招攜。
- 卜築煩里旅，婦姑免勃谿。
- 此邦非故鄉，習俗素所迷。
- 頗以羈見忌，得安糝與藜。
- 下見賢相仁，恤隱逾天倪。
- 陰德少陽報，眉壽至介圭。
- 已當受一廛，終身活灌畦。

## 拼音

- yan4 que4 fu4 guang3 sha4 ， ji1 wu4 jiu4 bei1 qi1 。
- wo3 sheng1 gong4 you3 tuo1 ， sheng1 li3 yu3 ru3 qi2 。
- you1 huan4 li4 xian3 jian1 ， zhuan3 xi3 pi2 dong1 xi1 。
- chang2 mu4 man2 yu3 chu4 ， suo3 ju1 neng2 zi4 ji1 。
- ai1 yin2 dao3 chu3 jiao1 ， zhu3 ren2 yu4 zhao1 xie2 。
- bu3 zhu4 fan2 li3 lü3 ， fu4 gu1 mian3 bo2 xi1 。
- ci3 bang1 fei1 gu4 xiang1 ， xi2 su2 su4 suo3 mi2 。
- po1 yi3 ji1 jian4 ji4 ， de2 an1 san3 yu3 li2 。
- xia4 jian4 xian2 xiang1 ren2 ， xu4 yin3 yu2 tian1 ni2 。
- yin1 de2 shao3 yang2 bao4 ， mei2 shou4 zhi4 jie4 gui1 。
- yi3 dang1 shou4 yi4 chan2 ， zhong1 shen1 huo2 guan4 qi2 。

## 注释

## 译文

## 赏析
