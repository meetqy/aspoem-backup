---
id: liu-chang-de-ru-zhou-she-di-xin-shi
title: 得汝州舍弟新詩
titlePinyin: de2 ru3 zhou1 she4 di4 xin1 shi1
titleSlug: de-ru-zhou-she-di-xin-shi
author: 劉敞
authorPinyin: liu2 chang3
authorSlug: liu-chang
dynasty: 宋
dynastyPinyin: song4
dynastySlug: song
tags: []
---

## 正文

- 魯人貴韶濩，海鳥眩以憂。
- 豈不盛鐘鼓，性違理自愁。
- 憶在田野時，終歳頗優游。
- 食魚出有車，夏葛冬亦裘。
- 弄翰不自量，著書望孔周。
- 處身笑汲汲，視世良悠悠。
- 誤及時君門，過緣名字求。
- 軒冕非已好，簿書反自羞。
- 因欲飾所短，强爲妻子謀。
- 精神敝蹇淺，學殖誰勸修。
- 歸卧常喟然，歳月屢以流。
- 愧爾從軍詩，氣完語更遒。
- 豈獨古人風，遠與王粲儔。
- 實爲平生賞，若慰鍾儀囚。
- 我年向四十，蒼髪已滿頭。
- 篋中無寸書，磨滅悲蜉蝣。
- 念此可以驚，如何復淹留。
- 昔買吳下田，頗聞利鋤耰。
- 汝宦何時歸，相與尋滄洲。
- 處使有茅屋，出使有漁舟。
- 知命贊易篇，沒身記春秋。
- 但令文章顯，不愧時俗偷。
- 世事非所了，咄哉無夷猶。

## 拼音

- lu3 ren2 gui4 shao2 hu4 ， hai3 niao3 xuan4 yi3 you1 。
- qi3 bu2 sheng4 zhong1 gu3 ， xing4 wei2 li3 zi4 chou2 。
- yi4 zai4 tian2 ye3 shi2 ， zhong1 sui4 po1 you1 you2 。
- shi2 yu2 chu1 you3 ju1 ， xia4 ge3 dong1 yi4 qiu2 。
- nong4 han4 bu2 zi4 liang4 ， zhu4 shu1 wang4 kong3 zhou1 。
- chu3 shen1 xiao4 ji2 ji2 ， shi4 shi4 liang2 you1 you1 。
- wu4 ji2 shi2 jun1 men2 ， guo4 yuan2 ming2 zi4 qiu2 。
- xuan1 mian3 fei1 yi3 hao3 ， bo2 shu1 fan3 zi4 xiu1 。
- yin1 yu4 shi4 suo3 duan3 ， qiang2 wei2 qi1 zi0 mou2 。
- jing1 shen2 bi4 jian3 qian3 ， xue2 zhi2 shui2 quan4 xiu1 。
- gui1 wo4 chang2 kui4 ran2 ， sui4 yue4 lü3 yi3 liu2 。
- kui4 er3 cong2 jun1 shi1 ， qi4 wan2 yu3 geng4 qiu2 。
- qi3 du2 gu3 ren2 feng1 ， yuan3 yu3 wang2 can4 chou2 。
- shi2 wei2 ping2 sheng1 shang3 ， ruo4 wei4 zhong1 yi2 qiu2 。
- wo3 nian2 xiang4 si4 shi2 ， cang1 fa4 yi3 man3 tou2 。
- qie4 zhong1 wu2 cun4 shu1 ， mo2 mie4 bei1 fu2 you2 。
- nian4 ci3 ke3 yi3 jing1 ， ru2 he2 fu4 yan1 liu2 。
- xi1 mai3 wu2 xia4 tian2 ， po1 wen2 li4 chu2 you1 。
- ru3 huan4 he2 shi2 gui1 ， xiang1 yu3 xun2 cang1 zhou1 。
- chu3 shi3 you3 mao2 wu1 ， chu1 shi3 you3 yu2 zhou1 。
- zhi1 ming4 zan4 yi4 pian1 ， mei2 shen1 ji4 chun1 qiu1 。
- dan4 ling4 wen2 zhang1 xian3 ， bu2 kui4 shi2 su2 tou1 。
- shi4 shi4 fei1 suo3 le0 ， duo1 zai1 wu2 yi2 you2 。

## 注释

## 译文

## 赏析
