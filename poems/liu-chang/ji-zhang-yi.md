---
id: liu-chang-ji-zhang-yi
title: 寄張宜
titlePinyin: ji4 zhang1 yi2
titleSlug: ji-zhang-yi
author: 劉敞
authorPinyin: liu2 chang3
authorSlug: liu-chang
dynasty: 宋
dynastyPinyin: song4
dynastySlug: song
tags: []
---

## 正文

- 張君于福樂，先進野人也。
- 曩者吾見之，大驚彼何者。
- 鬚眉交蒼白，被服必儒雅。
- 故善殷周間，不居王鄭下。
- 諸士多及門，之子獨在野。
- 食有脱粟飯，出無款段馬。
- 鄉閭行雖高，時俗知亦寡。
- 昨聞修庠序，造士繫陶冶。
- 斯人宜聘起，可以專楚檟。
- 養賢須勤渠，風教隨用舍。
- 望君萬里餘，誰謂我心寫。

## 拼音

- zhang1 jun1 yu2 fu2 le4 ， xian1 jin4 ye3 ren2 ye3 。
- nang3 zhe3 wu2 jian4 zhi1 ， da4 jing1 bi3 he2 zhe3 。
- xu1 mei2 jiao1 cang1 bai2 ， bei4 fu2 bi4 ru2 ya3 。
- gu4 shan4 yin1 zhou1 jian4 ， bu4 ju1 wang2 zheng4 xia4 。
- zhu1 shi4 duo1 ji2 men2 ， zhi1 zi3 du2 zai4 ye3 。
- shi2 you3 tuo1 su4 fan4 ， chu1 wu2 kuan3 duan4 ma3 。
- xiang1 lü2 xing2 sui1 gao1 ， shi2 su2 zhi1 yi4 gua3 。
- zuo2 wen2 xiu1 xiang2 xu4 ， zao4 shi4 xi4 tao2 ye3 。
- si1 ren2 yi2 pin4 qi3 ， ke3 yi3 zhuan1 chu3 jia3 。
- yang3 xian2 xu1 qin2 qu2 ， feng1 jiao4 sui2 yong4 she4 。
- wang4 jun1 wan4 li3 yu2 ， shui2 wei4 wo3 xin1 xie3 。

## 注释

## 译文

## 赏析
