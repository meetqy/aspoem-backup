---
id: liu-chang-song-huai-an-li-shi-jun-tun-tian
title: 送懷安李使君屯田
titlePinyin: song4 huai2 an1 li3 shi3 jun1 tun2 tian2
titleSlug: song-huai-an-li-shi-jun-tun-tian
author: 劉敞
authorPinyin: liu2 chang3
authorSlug: liu-chang
dynasty: 宋
dynastyPinyin: song4
dynastySlug: song
tags: []
---

## 正文

- 汝潁多奇士，磊落布方冊。
- 先進存古風，若人復令德。
- 詩書秀英華，鷹鶻勇排擊。
- 曩者從軍行，早聞平戎策。
- 縱横志未展，慷慨意更激。
- 坐驚齒牙脱，忽使頭髪白。
- 頗與嵇阮同，閉關以藏迹。
- 老驥甘道路，黄鵠羞斥澤。
- 復持一麾去，堅取萬里役。
- 旌旗暗長亭，已想蜀山碧。
- 鼓吹喧前除，稍知楚風易。
- 專城自足貴，遠覽固多適。
- 胡爲結離愁，恨此晚同得。

## 拼音

- ru3 ying3 duo1 qi2 shi4 ， lei3 luo4 bu4 fang1 ce4 。
- xian1 jin4 cun2 gu3 feng1 ， ruo4 ren2 fu4 ling4 de2 。
- shi1 shu1 xiu4 ying1 hua2 ， ying1 gu3 yong3 pai2 ji1 。
- nang3 zhe3 cong2 jun1 xing2 ， zao3 wen2 ping2 rong2 ce4 。
- zong4 heng2 zhi4 wei4 zhan3 ， kang1 kai3 yi4 geng4 ji1 。
- zuo4 jing1 chi3 ya2 tuo1 ， hu1 shi3 tou2 fa4 bai2 。
- po1 yu3 ji1 ruan3 tong2 ， bi4 guan1 yi3 cang2 ji4 。
- lao3 ji4 gan1 dao4 lu4 ， huang2 hu2 xiu1 chi4 ze2 。
- fu4 chi2 yi4 hui1 qu4 ， jian1 qu3 wan4 li3 yi4 。
- jing1 qi2 an4 chang2 ting2 ， yi3 xiang3 shu3 shan1 bi4 。
- gu3 chui1 xuan1 qian2 chu2 ， shao1 zhi1 chu3 feng1 yi4 。
- zhuan1 cheng2 zi4 zu2 gui4 ， yuan3 lan3 gu4 duo1 shi4 。
- hu2 wei2 jie2 li2 chou2 ， hen4 ci3 wan3 tong2 de2 。

## 注释

## 译文

## 赏析
