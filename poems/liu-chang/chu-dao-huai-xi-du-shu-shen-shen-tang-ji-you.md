---
id: liu-chang-chu-dao-huai-xi-du-shu-shen-shen-tang-ji-you
title: 初到淮西讀書申申堂寄友
titlePinyin: chu1 dao4 huai2 xi1 du2 shu1 shen1 shen1 tang2 ji4 you3
titleSlug: chu-dao-huai-xi-du-shu-shen-shen-tang-ji-you
author: 劉敞
authorPinyin: liu2 chang3
authorSlug: liu-chang
dynasty: 宋
dynastyPinyin: song4
dynastySlug: song
tags: []
---

## 正文

- 禀性實無用，干名謬所望。
- 中爲祿仕逼，誤有世俗償。
- 組綬見羈縻，簿書正搶攘。
- 語言畏時忌，談笑憂事妨。
- 往者託山林，未能下羲皇。
- 邇來失吾真，終日幾發狂。
- 期會非本務，米鹽豈大方。
- 灑心賴篇籍，發興依松篁。
- 朋友素所畏，道路阻且長。
- 怨極倘見思，寄聲慰離腸。

## 拼音

- bing3 xing4 shi2 wu2 yong4 ， gan1 ming2 miu4 suo3 wang4 。
- zhong1 wei2 lu4 shi4 bi1 ， wu4 you3 shi4 su2 chang2 。
- zu3 shou4 jian4 ji1 mi2 ， bo2 shu1 zheng4 qiang1 rang3 。
- yu3 yan2 wei4 shi2 ji4 ， tan2 xiao4 you1 shi4 fang2 。
- wang3 zhe3 tuo1 shan1 lin2 ， wei4 neng2 xia4 xi1 huang2 。
- er3 lai2 shi1 wu2 zhen1 ， zhong1 ri4 ji1 fa1 kuang2 。
- qi1 hui4 fei1 ben3 wu4 ， mi3 yan2 qi3 da4 fang1 。
- sa3 xin1 lai4 pian1 ji2 ， fa1 xing1 yi1 song1 huang2 。
- peng2 you0 su4 suo3 wei4 ， dao4 lu4 zu3 qie3 chang2 。
- yuan4 ji2 tang3 jian4 si1 ， ji4 sheng1 wei4 li2 chang2 。

## 注释

## 译文

## 赏析
