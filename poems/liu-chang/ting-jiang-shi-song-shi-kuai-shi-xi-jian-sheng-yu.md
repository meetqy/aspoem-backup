---
id: liu-chang-ting-jiang-shi-song-shi-kuai-shi-xi-jian-sheng-yu
title: 聽江十誦食鱠詩戲簡聖俞
titlePinyin: ting1 jiang1 shi2 song4 shi2 kuai4 shi1 xi4 jian3 sheng4 yu2
titleSlug: ting-jiang-shi-song-shi-kuai-shi-xi-jian-sheng-yu
author: 劉敞
authorPinyin: liu2 chang3
authorSlug: liu-chang
dynasty: 宋
dynastyPinyin: song4
dynastySlug: song
tags: []
---

## 正文

- 長安貧客食無魚，浩歌彈鋏歸來乎。
- 主人聆歌知客意，酌酒買魚相與醉。
- 一魚百金不可償，操刀作鱠揮雪霜。
- 鱗分骨解珠玉光，舉盤引筯絲線長。
- 楚飯彫胡香且潔，吳羮入口如沃雪。
- 主歡賦詩客稱壽，裂簡搖毫落寒月。
- 我亦羈旅秋蕭條，思鱸回首江漢遙。
- 過門大嚼取快意，詠詩忘味如聞韶。
- 君若乘風駕滄海，更鱠長鯨且相待。

## 拼音

- chang2 an1 pin2 ke4 shi2 wu2 yu2 ， hao4 ge1 dan4 jia2 gui1 lai2 hu1 。
- zhu3 ren2 ling2 ge1 zhi1 ke4 yi4 ， zhuo2 jiu3 mai3 yu2 xiang1 yu3 zui4 。
- yi4 yu2 bai3 jin1 bu4 ke3 chang2 ， cao1 dao1 zuo4 kuai4 hui1 xue3 shuang1 。
- lin2 fen1 gu3 jie3 zhu1 yu4 guang1 ， ju3 pan2 yin3 zhu4 si1 xian4 chang2 。
- chu3 fan4 diao1 hu2 xiang1 qie3 jie2 ， wu2 geng1 ru4 kou3 ru2 wo4 xue3 。
- zhu3 huan1 fu4 shi1 ke4 cheng1 shou4 ， lie4 jian3 yao2 hao2 luo4 han2 yue4 。
- wo3 yi4 ji1 lü3 qiu1 xiao1 tiao2 ， si1 lu2 hui2 shou3 jiang1 han4 yao2 。
- guo4 men2 da4 jiao2 qu3 kuai4 yi4 ， yong3 shi1 wang4 wei4 ru2 wen2 shao2 。
- jun1 ruo4 cheng2 feng1 jia4 cang1 hai3 ， geng4 kuai4 chang2 jing1 qie3 xiang1 dai4 。

## 注释

## 译文

## 赏析
