---
id: liu-chang-chu-cao-er-shou-qi-er
title: 除草二首  其二
titlePinyin: chu2 cao3 er4 shou3     qi2 er4
titleSlug: chu-cao-er-shou-qi-er
author: 劉敞
authorPinyin: liu2 chang3
authorSlug: liu-chang
dynasty: 宋
dynastyPinyin: song4
dynastySlug: song
tags: []
---

## 正文

- 中庭不踰畝，百草何荒蕪。
- 綠葉間紫莖，薫蕕互相渝。
- 所憐薄筋力，豈愛不埽除。
- 賢者曾蒿萊，吾徒亦何如。
- 公侵藩垣出，蔓也自難圖。
- 下牀值蛇蟒，依隱行鬱紆。
- 至使蚊蚋多，不堪匝肌膚。
- 古人遺我言，芳蘭戒必鋤。
- 努力蔑小惠，作詩感躊躇。

## 拼音

- zhong1 ting2 bu4 yu2 mu3 ， bai3 cao3 he2 huang1 wu2 。
- lü4 ye4 jian4 zi3 jing4 ， xun1 you2 hu4 xiang1 yu2 。
- suo3 lian2 bao2 jin1 li4 ， qi3 ai4 bu2 sao4 chu2 。
- xian2 zhe3 ceng2 hao1 lai2 ， wu2 tu2 yi4 he2 ru2 。
- gong1 qin1 fan1 yuan2 chu1 ， man4 ye3 zi4 nan2 tu2 。
- xia4 chuang2 zhi2 she2 mang3 ， yi1 yin3 xing2 yu4 yu1 。
- zhi4 shi3 wen2 rui4 duo1 ， bu4 kan1 za1 ji1 fu1 。
- gu3 ren2 yi2 wo3 yan2 ， fang1 lan2 jie4 bi4 chu2 。
- nu3 li4 mie4 xiao3 hui4 ， zuo4 shi1 gan3 chou2 chu2 。

## 注释

## 译文

## 赏析
