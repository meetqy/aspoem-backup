---
id: liu-chang-zhong-zhu-ou-shu
title: 種竹偶書
titlePinyin: zhong3 zhu2 ou3 shu1
titleSlug: zhong-zhu-ou-shu
author: 劉敞
authorPinyin: liu2 chang3
authorSlug: liu-chang
dynasty: 宋
dynastyPinyin: song4
dynastySlug: song
tags: []
---

## 正文

- 少有王子癖，長憐此君雅。
- 常嫌地喧窄，不敢謀瀟灑。
- 昨日山客來，勸我栽砌下。
- 感荷知我心，遂得移遶舍。
- 其中置磐石，可以措尊斚。
- 于此更一座，以待違名者。
- 山禽時復來，清囀如郊野。
- 其餘即無見，不辨春與夏。
- 吾惟厭時俗，人亦來者寡。
- 順然兩無議，外譽焉足假。
- 新筍漸盈尺，新枝已鋪瓦。
- 燕雀勿相驚，深沈似隆夏。

## 拼音

- shao3 you3 wang2 zi3 pi3 ， chang2 lian2 ci3 jun1 ya3 。
- chang2 xian2 di4 xuan1 zhai3 ， bu4 gan3 mou2 xiao1 sa3 。
- zuo2 ri4 shan1 ke4 lai2 ， quan4 wo3 zai1 qi4 xia4 。
- gan3 he4 zhi1 wo3 xin1 ， sui4 de2 yi2 rao4 she4 。
- qi2 zhong1 zhi4 pan2 shi2 ， ke3 yi3 cuo4 zun1 jia3 。
- yu2 ci3 geng4 yi2 zuo4 ， yi3 dai4 wei2 ming2 zhe3 。
- shan1 qin2 shi2 fu4 lai2 ， qing1 zhuan4 ru2 jiao1 ye3 。
- qi2 yu2 ji2 wu2 jian4 ， bu2 bian4 chun1 yu3 xia4 。
- wu2 wei2 yan4 shi2 su2 ， ren2 yi4 lai2 zhe3 gua3 。
- shun4 ran2 liang3 wu2 yi4 ， wai4 yu4 yan1 zu2 jia3 。
- xin1 sun3 jian4 ying2 chi3 ， xin1 zhi1 yi3 pu1 wa3 。
- yan4 que4 wu4 xiang1 jing1 ， shen1 shen3 si4 long2 xia4 。

## 注释

## 译文

## 赏析
