---
id: liu-chang-he-jiang-shi-yin-fan-jing-ren-jia-wan-su-mi-ge-du-bo-zhen-ti-bi-ji-fan-zhi-ri-yue-gan-zhi-zuo-wu-gu
title: 和江十飲范景仁家晚宿秘閣睹伯鎮題壁記番直日月感之作五古
titlePinyin: he2 jiang1 shi2 yin3 fan4 jing3 ren2 jia1 wan3 su4 mi4 ge2 du3 bo2 zhen4 ti2 bi4 ji4 fan1 zhi2 ri4 yue4 gan3 zhi1 zuo4 wu3 gu3
titleSlug: he-jiang-shi-yin-fan-jing-ren-jia-wan-su-mi-ge-du-bo-zhen-ti-bi-ji-fan-zhi-ri-yue-gan-zhi-zuo-wu-gu
author: 劉敞
authorPinyin: liu2 chang3
authorSlug: liu-chang
dynasty: 宋
dynastyPinyin: song4
dynastySlug: song
tags: []
---

## 正文

- 阮公有大度，于世無所營。
- 顧獨好飲酒，而欣爲步兵。
- 未嘗語是非，舉俗駭且驚。
- 夫豈知胸中，磥磈獨不平。
- 西登廣武原，咄嗟豎子明。
- 朅來蓬池上，詠懷激哀聲。
- 此風久不聞，寥落成千齡。
- 鄰幾頗其流，貧賤能忘形。
- 校書天祿閣，不忍游公卿。
- 時從好事飲，傲兀人間情。
- 髪白不自疑，歸來臥前楹。
- 顧是壁上書，始知歳月傾。
- 喟然感舊交，因欲東南行。
- 黄鵠真去矣，白雲遠冥冥。
- 吾聞至人語，大塊勞我生。
- 天地一毫間，出處何重輕。
- 但使樽有酒，長醉不用醒。
- 君當觧此意，獨往何必清。

## 拼音

- ruan3 gong1 you3 da4 du4 ， yu2 shi4 wu2 suo3 ying2 。
- gu4 du2 hao3 yin3 jiu3 ， er2 xin1 wei2 bu4 bing1 。
- wei4 chang2 yu3 shi4 fei1 ， ju3 su2 hai4 qie3 jing1 。
- fu1 qi3 zhi1 xiong1 zhong1 ， lei3 wei3 du2 bu4 ping2 。
- xi1 deng1 guang3 wu3 yuan2 ， duo1 jie1 shu4 zi3 ming2 。
- qie4 lai2 peng2 chi2 shang4 ， yong3 huai2 ji1 ai1 sheng1 。
- ci3 feng1 jiu3 bu4 wen2 ， liao2 luo4 cheng2 qian1 ling2 。
- lin2 ji1 po1 qi2 liu2 ， pin2 jian4 neng2 wang4 xing2 。
- xiao4 shu1 tian1 lu4 ge2 ， bu4 ren3 you2 gong1 qing1 。
- shi2 cong2 hao3 shi4 yin3 ， ao4 wu4 ren2 jian4 qing2 。
- fa4 bai2 bu2 zi4 yi2 ， gui1 lai2 wo4 qian2 ying2 。
- gu4 shi4 bi4 shang4 shu1 ， shi3 zhi1 sui4 yue4 qing1 。
- kui4 ran2 gan3 jiu4 jiao1 ， yin1 yu4 dong1 nan2 xing2 。
- huang2 hu2 zhen1 qu4 yi3 ， bai2 yun2 yuan3 ming2 ming2 。
- wu2 wen2 zhi4 ren2 yu3 ， da4 kuai4 lao2 wo3 sheng1 。
- tian1 di4 yi4 hao2 jian4 ， chu1 chu3 he2 zhong4 qing1 。
- dan4 shi3 zun1 you3 jiu3 ， chang2 zui4 bu2 yong4 xing3 。
- jun1 dang1 jie3 ci3 yi4 ， du2 wang3 he2 bi4 qing1 。

## 注释

## 译文

## 赏析
