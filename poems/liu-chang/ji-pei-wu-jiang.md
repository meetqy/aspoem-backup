---
id: liu-chang-ji-pei-wu-jiang
title: 寄裴吳江
titlePinyin: ji4 pei2 wu2 jiang1
titleSlug: ji-pei-wu-jiang
author: 劉敞
authorPinyin: liu2 chang3
authorSlug: liu-chang
dynasty: 宋
dynastyPinyin: song4
dynastySlug: song
tags: []
---

## 正文

- 王喬一雙鳧，乃是尚方履。
- 誤逐閶闔風，飄然太湖水。
- 湖水連天涯，茫茫湛清輝。
- 秋來興不盡，似欲都忘歸。
- 玉疊鱠如雪，碧壺酒若澠。
- 醉輒問左右，何如張季鷹。
- 君乃蓬邱人，神仙有名籍。
- 不應自放浪，久爲塵中客。
- 我頃卧廣陵，西風見白髪。
- 八月觀海濤，壯心謝超越。
- 因欲解印綬，從君五湖遊。
- 功名非所及，爲具鴟夷舟。

## 拼音

- wang2 qiao2 yi4 shuang1 fu2 ， nai3 shi4 shang4 fang1 lü3 。
- wu4 zhu2 chang1 he2 feng1 ， piao1 ran2 tai4 hu2 shui3 。
- hu2 shui3 lian2 tian1 ya2 ， mang2 mang2 zhan4 qing1 hui1 。
- qiu1 lai2 xing1 bu2 jin4 ， si4 yu4 dou1 wang4 gui1 。
- yu4 die2 kuai4 ru2 xue3 ， bi4 hu2 jiu3 ruo4 mian3 。
- zui4 zhe2 wen4 zuo3 you4 ， he2 ru2 zhang1 ji4 ying1 。
- jun1 nai3 peng2 qiu1 ren2 ， shen2 xian1 you3 ming2 ji2 。
- bu4 ying1 zi4 fang4 lang4 ， jiu3 wei2 chen2 zhong1 ke4 。
- wo3 qing3 wo4 guang3 ling2 ， xi1 feng1 jian4 bai2 fa4 。
- ba1 yue4 guan1 hai3 tao1 ， zhuang4 xin1 xie4 chao1 yue4 。
- yin1 yu4 jie3 yin4 shou4 ， cong2 jun1 wu3 hu2 you2 。
- gong1 ming2 fei1 suo3 ji2 ， wei2 ju4 chi1 yi2 zhou1 。

## 注释

## 译文

## 赏析
