---
id: liu-chang-huai-xi-yan-ping-yi-shi-jian-ji-yin-shu-xia-cheng-ji-shi-yong-chou-lai-chang
title: 淮西延平以詩見寄因書陜城即事用酬來唱
titlePinyin: huai2 xi1 yan2 ping2 yi3 shi1 jian4 ji4 yin1 shu1 xia2 cheng2 ji2 shi4 yong4 chou2 lai2 chang4
titleSlug: huai-xi-yan-ping-yi-shi-jian-ji-yin-shu-xia-cheng-ji-shi-yong-chou-lai-chang
author: 劉敞
authorPinyin: liu2 chang3
authorSlug: liu-chang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 陜郊古云重，雄勝地所該。
- 羣山左右顧，大河西北來。
- 府署憑中高，一日萬景開。
- 是時八九月，秋色清池臺。
- 樽酒雨餘酌，笙歌雲際回。
- 追歡緬前會，真樂非昔陪。
- 賓客雖日過，禮俗多嫌猜。
- 于焉備廚傳，安得忘形骸。
- 神交與心賞，懷舊何悠哉。

## 拼音

- xia2 jiao1 gu3 yun2 zhong4 ， xiong2 sheng4 di4 suo3 gai1 。
- qun2 shan1 zuo3 you4 gu4 ， da4 he2 xi1 bei3 lai2 。
- fu3 shu3 ping2 zhong1 gao1 ， yi2 ri4 wan4 jing3 kai1 。
- shi4 shi2 ba1 jiu3 yue4 ， qiu1 se4 qing1 chi2 tai2 。
- zun1 jiu3 yu3 yu2 zhuo2 ， sheng1 ge1 yun2 ji4 hui2 。
- zhui1 huan1 mian3 qian2 hui4 ， zhen1 le4 fei1 xi1 pei2 。
- bin1 ke4 sui1 ri4 guo4 ， li3 su2 duo1 xian2 cai1 。
- yu2 yan1 bei4 chu2 chuan2 ， an1 de2 wang4 xing2 hai2 。
- shen2 jiao1 yu3 xin1 shang3 ， huai2 jiu4 he2 you1 zai1 。

## 注释

## 译文

## 赏析
