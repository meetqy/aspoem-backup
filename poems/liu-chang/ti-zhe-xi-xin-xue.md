---
id: liu-chang-ti-zhe-xi-xin-xue
title: 題浙西新學
titlePinyin: ti2 zhe4 xi1 xin1 xue2
titleSlug: ti-zhe-xi-xin-xue
author: 劉敞
authorPinyin: liu2 chang3
authorSlug: liu-chang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 文翁昔時理蜀土，能令蜀人似鄒魯。
- 范公今者鎮江東，亦云教化似文翁。
- 文翁范公本同志，蜀人吳人有殊異。
- 蜀人之先自魚鳧，不聞道德能過吳。
- 吳前泰伯後季札，禮讓繼爲天下師。
- 迄今遺風未全滅，得逢賢侯益昭晰。
- 本之舊俗已相百，況乃磨礱皆俊傑。
- 當時文翁化蜀者，獨有揚雄及司馬。
- 後生可畏不可誣，安知不在吳公下。
- 吳人于今歌且仰，我公去矣安所倣。
- 願公上佐天王明，姬文孔術從兹行。

## 拼音

- wen2 weng1 xi1 shi2 li3 shu3 tu3 ， neng2 ling4 shu3 ren2 si4 zou1 lu3 。
- fan4 gong1 jin1 zhe3 zhen4 jiang1 dong1 ， yi4 yun2 jiao4 hua4 si4 wen2 weng1 。
- wen2 weng1 fan4 gong1 ben3 tong2 zhi4 ， shu3 ren2 wu2 ren2 you3 shu1 yi4 。
- shu3 ren2 zhi1 xian1 zi4 yu2 fu2 ， bu4 wen2 dao4 de2 neng2 guo4 wu2 。
- wu2 qian2 tai4 bo2 hou4 ji4 zha2 ， li3 rang4 ji4 wei2 tian1 xia4 shi1 。
- qi4 jin1 yi2 feng1 wei4 quan2 mie4 ， de2 feng2 xian2 hou2 yi4 zhao1 xi1 。
- ben3 zhi1 jiu4 su2 yi3 xiang1 bai3 ， kuang4 nai3 mo2 long2 jie1 jun4 jie2 。
- dang1 shi2 wen2 weng1 hua4 shu3 zhe3 ， du2 you3 yang2 xiong2 ji2 si1 ma3 。
- hou4 sheng1 ke3 wei4 bu4 ke3 wu1 ， an1 zhi1 bu2 zai4 wu2 gong1 xia4 。
- wu2 ren2 yu2 jin1 ge1 qie3 yang3 ， wo3 gong1 qu4 yi3 an1 suo3 fang3 。
- yuan4 gong1 shang4 zuo3 tian1 wang2 ming2 ， ji1 wen2 kong3 shu4 cong2 zi1 xing2 。

## 注释

## 译文

## 赏析
