---
id: liu-chang-jun-zhai-yan-ju-ji-hai-ling-dao-cui-yi-zhen-jing-xiu-gao-you-bu-yi-san-tai-shou-xue-shi
title: 郡齋燕居寄海陵道粹儀真景休高郵不疑三太守學士
titlePinyin: jun4 zhai1 yan4 ju1 ji4 hai3 ling2 dao4 cui4 yi2 zhen1 jing3 xiu1 gao1 you2 bu4 yi2 san1 tai4 shou3 xue2 shi4
titleSlug: jun-zhai-yan-ju-ji-hai-ling-dao-cui-yi-zhen-jing-xiu-gao-you-bu-yi-san-tai-shou-xue-shi
author: 劉敞
authorPinyin: liu2 chang3
authorSlug: liu-chang
dynasty: 宋
dynastyPinyin: song4
dynastySlug: song
tags: []
---

## 正文

- 尚容恥玩世，畏景希就陰。
- 一麾諧微願，千里非遐心。
- 平生志江海，寤寐在山林。
- 及此吏如隱，始知古猶今。
- 鷾鴯避落實，蜎蠉安蹄涔。
- 但恐得已多，尚非力可任。
- 諸公蓬萊秀，夙昔交契深。
- 擊柝聲相聞，照鄰光四臨。
- 清濁涇以渭，離合商與參。
- 願言三秋思，毋閟金玉音。

## 拼音

- shang4 rong2 chi3 wan2 shi4 ， wei4 jing3 xi1 jiu4 yin1 。
- yi4 hui1 xie2 wei1 yuan4 ， qian1 li3 fei1 xia2 xin1 。
- ping2 sheng1 zhi4 jiang1 hai3 ， wu4 mei4 zai4 shan1 lin2 。
- ji2 ci3 li4 ru2 yin3 ， shi3 zhi1 gu3 you2 jin1 。
- yi4 er2 bi4 luo4 shi2 ， yuan1 xuan1 an1 ti2 cen2 。
- dan4 kong3 de2 yi3 duo1 ， shang4 fei1 li4 ke3 ren4 。
- zhu1 gong1 peng2 lai2 xiu4 ， su4 xi1 jiao1 qi4 shen1 。
- ji1 tuo4 sheng1 xiang1 wen2 ， zhao4 lin2 guang1 si4 lin2 。
- qing1 zhuo2 jing1 yi3 wei4 ， li2 he2 shang1 yu3 can1 。
- yuan4 yan2 san1 qiu1 si1 ， wu2 bi4 jin1 yu4 yin1 。

## 注释

## 译文

## 赏析
