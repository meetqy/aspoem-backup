---
id: liu-chang-qiu-ji-yan-bei-xuan
title: 秋霽宴北軒
titlePinyin: qiu1 ji4 yan4 bei3 xuan1
titleSlug: qiu-ji-yan-bei-xuan
author: 劉敞
authorPinyin: liu2 chang3
authorSlug: liu-chang
dynasty: 宋
dynastyPinyin: song4
dynastySlug: song
tags: []
---

## 正文

- 北軒屬秋霽，曉見風葉零。
- 置觴命賓友，環坐飛渌醽。
- 遇適輒獻笑，放言豁中扃。
- 兀然不省醉，起見天上星。
- 勉强相勸引，我謡子宜聽。
- 幸無兵農憂，稔歳蒙休寧。
- 讀書業文外，惟有醉不醒。
- 世途若波濤，富貴乃浮萍。
- 置之無可稱，視彼鴻冥冥。

## 拼音

- bei3 xuan1 shu3 qiu1 ji4 ， xiao3 jian4 feng1 ye4 ling2 。
- zhi4 shang1 ming4 bin1 you3 ， huan2 zuo4 fei1 lu4 ling2 。
- yu4 shi4 zhe2 xian4 xiao4 ， fang4 yan2 huo1 zhong1 jiong1 。
- wu4 ran2 bu4 sheng3 zui4 ， qi3 jian4 tian1 shang4 xing1 。
- mian3 qiang3 xiang1 quan4 yin3 ， wo3 yao2 zi3 yi2 ting1 。
- xing4 wu2 bing1 nong2 you1 ， ren3 sui4 meng2 xiu1 ning2 。
- du2 shu1 ye4 wen2 wai4 ， wei2 you3 zui4 bu4 xing3 。
- shi4 tu2 ruo4 bo1 tao1 ， fu4 gui4 nai3 fu2 ping2 。
- zhi4 zhi1 wu2 ke3 cheng1 ， shi4 bi3 hong2 ming2 ming2 。

## 注释

## 译文

## 赏析
