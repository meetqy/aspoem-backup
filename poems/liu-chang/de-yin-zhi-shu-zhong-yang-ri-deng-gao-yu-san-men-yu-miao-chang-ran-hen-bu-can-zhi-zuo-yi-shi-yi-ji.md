---
id: liu-chang-de-yin-zhi-shu-zhong-yang-ri-deng-gao-yu-san-men-yu-miao-chang-ran-hen-bu-can-zhi-zuo-yi-shi-yi-ji
title: 得隱直書重陽日登高于三門禹廟悵然恨不參之作一詩以寄
titlePinyin: de2 yin3 zhi2 shu1 zhong4 yang2 ri4 deng1 gao1 yu2 san1 men2 yu3 miao4 chang4 ran2 hen4 bu4 can1 zhi1 zuo4 yi4 shi1 yi3 ji4
titleSlug: de-yin-zhi-shu-zhong-yang-ri-deng-gao-yu-san-men-yu-miao-chang-ran-hen-bu-can-zhi-zuo-yi-shi-yi-ji
author: 劉敞
authorPinyin: liu2 chang3
authorSlug: liu-chang
dynasty: 宋
dynastyPinyin: song4
dynastySlug: song
tags: []
---

## 正文

- 九日情何極，三門望特高。
- 大河横日夜，砥柱析毫毛。
- 眺覽興亡古，登臨意氣豪。
- 窮源悲絕域，微禹歎容刀。
- 萬事浮雲去，前賢逝水滔。
- 秋陰生遠塞，殺氣起臨洮。
- 努力追遊晚，逢人應接勞。
- 黄花滿酌酒，白鷺看驚濤。
- 醉舞相傾倚，商歌散欎陶。
- 别離懷病友，書禮諭綈袍。
- 俗態隨傖父，愁吟困楚騷。
- 飛車儻可得，攜手恣遊遨。

## 拼音

- jiu3 ri4 qing2 he2 ji2 ， san1 men2 wang4 te4 gao1 。
- da4 he2 heng2 ri4 ye4 ， di3 zhu4 xi1 hao2 mao2 。
- tiao4 lan3 xing1 wang2 gu3 ， deng1 lin2 yi4 qi4 hao2 。
- qiong2 yuan2 bei1 jue2 yu4 ， wei1 yu3 tan4 rong2 dao1 。
- wan4 shi4 fu2 yun2 qu4 ， qian2 xian2 shi4 shui3 tao1 。
- qiu1 yin1 sheng1 yuan3 sai1 ， sha1 qi4 qi3 lin2 tao2 。
- nu3 li4 zhui1 you2 wan3 ， feng2 ren2 ying1 jie1 lao2 。
- huang2 hua1 man3 zhuo2 jiu3 ， bai2 lu4 kan4 jing1 tao1 。
- zui4 wu3 xiang1 qing1 yi3 ， shang1 ge1 san4 yu4 tao2 。
- bie2 li2 huai2 bing4 you3 ， shu1 li3 yu4 ti4 pao2 。
- su2 tai4 sui2 cang1 fu4 ， chou2 yin2 kun4 chu3 sao1 。
- fei1 ju1 tang3 ke3 de2 ， xie2 shou3 zi4 you2 ao2 。

## 注释

## 译文

## 赏析
