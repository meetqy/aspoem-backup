---
id: liu-chang-ji-mi-ling-yang-yan-wen-zai-ju-xue-guan-jie-zhong-zheng
title: 寄密令楊彦文再舉學官皆中正
titlePinyin: ji4 mi4 ling4 yang2 yan4 wen2 zai4 ju3 xue2 guan1 jie1 zhong1 zheng4
titleSlug: ji-mi-ling-yang-yan-wen-zai-ju-xue-guan-jie-zhong-zheng
author: 劉敞
authorPinyin: liu2 chang3
authorSlug: liu-chang
dynasty: 宋
dynastyPinyin: song4
dynastySlug: song
tags: []
---

## 正文

- 三年不相見，相見當何時。
- 曩别不謂久，後期庸可知。
- 周南滯留地，宿昔太史悲。
- 春草愁山中，王孫髪垂絲。
- 懷寶常若迷，獻玉常若疑。
- 聞君已屢薦，終歳獨差池。
- 得鹿在詭遇，亡羊實多岐。
- 著書成自樂，回首空相思。

## 拼音

- san1 nian2 bu4 xiang1 jian4 ， xiang1 jian4 dang1 he2 shi2 。
- nang3 bie2 bu2 wei4 jiu3 ， hou4 qi1 yong1 ke3 zhi1 。
- zhou1 nan2 zhi4 liu2 di4 ， su4 xi1 tai4 shi3 bei1 。
- chun1 cao3 chou2 shan1 zhong1 ， wang2 sun1 fa4 chui2 si1 。
- huai2 bao3 chang2 ruo4 mi2 ， xian4 yu4 chang2 ruo4 yi2 。
- wen2 jun1 yi3 lü3 jian4 ， zhong1 sui4 du2 cha4 chi2 。
- de2 lu4 zai4 gui3 yu4 ， wang2 yang2 shi2 duo1 qi2 。
- zhu4 shu1 cheng2 zi4 le4 ， hui2 shou3 kong1 xiang1 si1 。

## 注释

## 译文

## 赏析
