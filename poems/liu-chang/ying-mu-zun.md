---
id: liu-chang-ying-mu-zun
title: 癭木樽
titlePinyin: ying3 mu4 zun1
titleSlug: ying-mu-zun
author: 劉敞
authorPinyin: liu2 chang3
authorSlug: liu-chang
dynasty: 宋
dynastyPinyin: song4
dynastySlug: song
tags: []
---

## 正文

- 先民任天真，吾得見其器。
- 其器云如何，蓋若刳木類。
- 不戕生以戚，不傷材以蔽。
- 不以遠見遺，不以枯見棄。
- 因其無用姿，授以有用意。
- 取彼自然象，廓此閎然制。
- 豈無彫磨工，不欲敗淳粹。
- 豈無青黄文，不欲增巧僞。
- 其高豈無蓋，不設簋簠制。
- 其下豈無舟，不著雞鳥麗。
- 任真肆穫落，肯慕金玉貴。
- 兒童誚敦朴，婦女驚醜異。
- 豈若輕薄子，形容混兹世。
- 矜愚以相高，飾貎以自喜。
- 淳風陷衰薄，古道喪簡易。
- 自非窊樽民，慎勿同一醉。

## 拼音

- xian1 min2 ren4 tian1 zhen1 ， wu2 de2 jian4 qi2 qi4 。
- qi2 qi4 yun2 ru2 he2 ， gai4 ruo4 ku1 mu4 lei4 。
- bu4 qiang1 sheng1 yi3 qi1 ， bu4 shang1 cai2 yi3 bi4 。
- bu4 yi3 yuan3 jian4 yi2 ， bu4 yi3 ku1 jian4 qi4 。
- yin1 qi2 wu2 yong4 zi1 ， shou4 yi3 you3 yong4 yi4 。
- qu3 bi3 zi4 ran2 xiang4 ， kuo4 ci3 hong2 ran2 zhi4 。
- qi3 wu2 diao1 mo2 gong1 ， bu2 yu4 bai4 chun2 cui4 。
- qi3 wu2 qing1 huang2 wen2 ， bu2 yu4 zeng1 qiao3 wei3 。
- qi2 gao1 qi3 wu2 gai4 ， bu2 she4 gui3 fu3 zhi4 。
- qi2 xia4 qi3 wu2 zhou1 ， bu2 zhu4 ji1 niao3 li2 。
- ren4 zhen1 si4 huo4 luo4 ， ken3 mu4 jin1 yu4 gui4 。
- er2 tong2 qiao4 dun1 pu3 ， fu4 nü3 jing1 chou3 yi4 。
- qi3 ruo4 qing1 bao2 zi0 ， xing2 rong2 hun4 zi1 shi4 。
- jin1 yu2 yi3 xiang1 gao1 ， shi4 ni2 yi3 zi4 xi3 。
- chun2 feng1 xian4 shuai1 bao2 ， gu3 dao4 sang1 jian3 yi4 。
- zi4 fei1 wa1 zun1 min2 ， shen4 wu4 tong2 yi2 zui4 。

## 注释

## 译文

## 赏析
