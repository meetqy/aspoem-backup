---
id: liu-chang-he-zhang-jing-chun-chu-zhi-guan-zhong
title: 和張景純初置館中
titlePinyin: he2 zhang1 jing3 chun2 chu1 zhi4 guan3 zhong1
titleSlug: he-zhang-jing-chun-chu-zhi-guan-zhong
author: 劉敞
authorPinyin: liu2 chang3
authorSlug: liu-chang
dynasty: 宋
dynastyPinyin: song4
dynastySlug: song
tags: []
---

## 正文

- 張也湖海士，心與迹並真。
- 語默或不常，時以爲狂人。
- 蹉跎太倉史，奔走京華塵。
- 頗如喪家狗，纍纍敝精神。
- 雖游公卿間，望絕要路津。
- 感激自上書，生當致青雲。
- 天光回日月，聖澤熙陽春。
- 禁林給筆札，中府紬典墳。
- 羣玉連帝居，東壁臨北辰。
- 飛騰怪清切，寓直懷珍羣。
- 慷慨氣益遒，咏歌思逾新。
- 昔賢稽古力，利祿不足云。
- 登瀛以爲榮，襆被寧厭頻。
- 君乃鸞鳳姿，方當極逢辰。
- 豈若楊執戟，白頭專校文。

## 拼音

- zhang1 ye3 hu2 hai3 shi4 ， xin1 yu3 ji4 bing4 zhen1 。
- yu3 mo4 huo4 bu4 chang2 ， shi2 yi3 wei2 kuang2 ren2 。
- cuo1 tuo2 tai4 cang1 shi3 ， ben1 zou3 jing1 hua2 chen2 。
- po1 ru2 sang1 jia1 gou3 ， lei2 lei2 bi4 jing1 shen2 。
- sui1 you2 gong1 qing1 jian4 ， wang4 jue2 yao4 lu4 jin1 。
- gan3 ji1 zi4 shang4 shu1 ， sheng1 dang1 zhi4 qing1 yun2 。
- tian1 guang1 hui2 ri4 yue4 ， sheng4 ze2 xi1 yang2 chun1 。
- jin4 lin2 gei3 bi3 zha2 ， zhong1 fu3 chou1 dian3 fen2 。
- qun2 yu4 lian2 di4 ju1 ， dong1 bi4 lin2 bei3 chen2 。
- fei1 teng2 guai4 qing1 qie4 ， yu4 zhi2 huai2 zhen1 qun2 。
- kang1 kai3 qi4 yi4 qiu2 ， yong3 ge1 si1 yu2 xin1 。
- xi1 xian2 ji1 gu3 li4 ， li4 lu4 bu4 zu2 yun2 。
- deng1 ying2 yi3 wei2 rong2 ， fu2 bei4 ning2 yan4 bin1 。
- jun1 nai3 luan2 feng4 zi1 ， fang1 dang1 ji2 feng2 chen2 。
- qi3 ruo4 yang2 zhi2 ji3 ， bai2 tou2 zhuan1 xiao4 wen2 。

## 注释

## 译文

## 赏析
