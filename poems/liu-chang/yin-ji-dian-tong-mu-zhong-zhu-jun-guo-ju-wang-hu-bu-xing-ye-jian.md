---
id: liu-chang-yin-ji-dian-tong-mu-zhong-zhu-jun-guo-ju-wang-hu-bu-xing-ye-jian
title: 因季點同幕中諸君過車輞湖步行野間
titlePinyin: yin1 ji4 dian3 tong2 mu4 zhong1 zhu1 jun1 guo4 ju1 wang3 hu2 bu4 xing2 ye3 jian4
titleSlug: yin-ji-dian-tong-mu-zhong-zhu-jun-guo-ju-wang-hu-bu-xing-ye-jian
author: 劉敞
authorPinyin: liu2 chang3
authorSlug: liu-chang
dynasty: 宋
dynastyPinyin: song4
dynastySlug: song
tags: []
---

## 正文

- 山野宜獨往，出郭愧賓從。
- 終爲吏事役，猶與賢者共。
- 平湖色清淺，霜落冰始凍。
- 遠郊氣氤氲，臘近春稍動。
- 鳥飛甚閒暇，獸起或驚縱。
- 愛此去人遠，相勸解君鞚。
- 崇岡象崤阪，宿莽似雲夢。
- 游目際天地，褰裳凌菰葑。
- 吟非騷人怨，賞及舞雩誦。
- 塗遠意逾適，笑彼阮籍慟。

## 拼音

- shan1 ye3 yi2 du2 wang3 ， chu1 guo1 kui4 bin1 cong2 。
- zhong1 wei2 li4 shi4 yi4 ， you2 yu3 xian2 zhe3 gong4 。
- ping2 hu2 se4 qing1 qian3 ， shuang1 luo4 bing1 shi3 dong4 。
- yuan3 jiao1 qi4 yin1 yun1 ， la4 jin4 chun1 shao1 dong4 。
- niao3 fei1 shen4 xian2 xia2 ， shou4 qi3 huo4 jing1 zong4 。
- ai4 ci3 qu4 ren2 yuan3 ， xiang1 quan4 jie3 jun1 kong4 。
- chong2 gang1 xiang4 xiao2 ban3 ， su4 mang3 si4 yun2 meng4 。
- you2 mu4 ji4 tian1 di4 ， qian1 shang0 ling2 gu1 feng1 。
- yin2 fei1 sao1 ren2 yuan4 ， shang3 ji2 wu3 yu2 song4 。
- tu2 yuan3 yi4 yu2 shi4 ， xiao4 bi3 ruan3 ji2 tong4 。

## 注释

## 译文

## 赏析
