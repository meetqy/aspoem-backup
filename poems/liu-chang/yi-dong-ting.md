---
id: liu-chang-yi-dong-ting
title: 憶洞庭
titlePinyin: yi4 dong4 ting2
titleSlug: yi-dong-ting
author: 劉敞
authorPinyin: liu2 chang3
authorSlug: liu-chang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 少年慷慨輕遠行，岀入楚越多所經。
- 每令百川盡衣带，獨憶岳陽觀洞庭。
- 方輿沈潛似無地，倚蓋回還徒見星。
- 始疑上帝限南北，恐有漏澤連青冥。
- 西風八月氛霧收，曠宇千里令人醒。
- 苦爲外境相誘掖，欲棄塵世浮滄溟。
- 當時發狂頗自怪，真擬乘興攜湘靈。
- 至今局促不如意，坐視歲月無時停。
- 涼秋滿眼更多感，回首尚覺君山青。

## 拼音

- shao4 nian2 kang1 kai3 qing1 yuan3 xing2 ， chu1 ru4 chu3 yue4 duo1 suo3 jing1 。
- mei3 ling4 bai3 chuan1 jin4 yi1 dai4 ， du2 yi4 yue4 yang2 guan1 dong4 ting2 。
- fang1 yu2 shen3 qian2 si4 wu2 di4 ， yi3 gai4 hui2 huan2 tu2 jian4 xing1 。
- shi3 yi2 shang4 di4 xian4 nan2 bei3 ， kong3 you3 lou4 ze2 lian2 qing1 ming2 。
- xi1 feng1 ba1 yue4 fen1 wu4 shou1 ， kuang4 yu3 qian1 li3 ling4 ren2 xing3 。
- ku3 wei2 wai4 jing4 xiang1 you4 ye4 ， yu4 qi4 chen2 shi4 fu2 cang1 ming2 。
- dang1 shi2 fa1 kuang2 po1 zi4 guai4 ， zhen1 ni3 cheng2 xing1 xie2 xiang1 ling2 。
- zhi4 jin1 ju2 cu4 bu4 ru2 yi4 ， zuo4 shi4 sui4 yue4 wu2 shi2 ting2 。
- liang2 qiu1 man3 yan3 geng4 duo1 gan3 ， hui2 shou3 shang4 jue2 jun1 shan1 qing1 。

## 注释

## 译文

## 赏析
