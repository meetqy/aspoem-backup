---
id: liu-chang-he-yong-shu-shi-jiu-yun-song-wei-guang
title: 和永叔十九韻送魏廣
titlePinyin: he2 yong3 shu1 shi2 jiu3 yun4 song4 wei4 guang3
titleSlug: he-yong-shu-shi-jiu-yun-song-wei-guang
author: 劉敞
authorPinyin: liu2 chang3
authorSlug: liu-chang
dynasty: 宋
dynastyPinyin: song4
dynastySlug: song
tags: []
---

## 正文

- 信陵貴公子，仁義不掛口。
- 猶有三千客，名聲極高厚。
- 而况賢者門，四方所奔走。
- 豈無青雲士，磊落照前後。
- 我雖非其人，慕用意殊久。
- 差池混出處，百望乖一隅。
- 羈旅陳蔡間，忙如喪家狗。
- 擔簦始自致，傾蓋許白首。
- 中堂陳詩書，高會置樽酒。
- 豈惟聽餘論，復喜識賓友。
- 魏侯希世珍，頗爲平生舊。
- 他時恨契闊，並生喜邂逅。
- 危冠切浮雲，長劍掛南斗。
- 同志此莫逆，孤遊信無負。
- 切磋變新巧，綵繪飾餘醜。
- 自謂當窮年，如何復分手。
- 士生得所師，文學致不朽。
- 吾衰莫自力，子壯諒何有。
- 當取天下名，還爲生人壽。

## 拼音

- xin4 ling2 gui4 gong1 zi3 ， ren2 yi4 bu2 gua4 kou3 。
- you2 you3 san1 qian1 ke4 ， ming2 sheng1 ji2 gao1 hou4 。
- er2 kuang4 xian2 zhe3 men2 ， si4 fang1 suo3 ben1 zou3 。
- qi3 wu2 qing1 yun2 shi4 ， lei3 luo4 zhao4 qian2 hou4 。
- wo3 sui1 fei1 qi2 ren2 ， mu4 yong4 yi4 shu1 jiu3 。
- cha4 chi2 hun4 chu1 chu3 ， bai3 wang4 guai1 yi4 yu2 。
- ji1 lü3 chen2 cai4 jian4 ， mang2 ru2 sang1 jia1 gou3 。
- dan1 deng1 shi3 zi4 zhi4 ， qing1 gai4 xu1 bai2 shou3 。
- zhong1 tang2 chen2 shi1 shu1 ， gao1 hui4 zhi4 zun1 jiu3 。
- qi3 wei2 ting1 yu2 lun4 ， fu4 xi3 shi2 bin1 you3 。
- wei4 hou2 xi1 shi4 zhen1 ， po1 wei2 ping2 sheng1 jiu4 。
- ta1 shi2 hen4 qi4 kuo4 ， bing4 sheng1 xi3 xie4 hou4 。
- wei1 guan1 qie4 fu2 yun2 ， chang2 jian4 gua4 nan2 dou4 。
- tong2 zhi4 ci3 mo4 ni4 ， gu1 you2 xin4 wu2 fu4 。
- qie1 cuo1 bian4 xin1 qiao3 ， cai3 hui4 shi4 yu2 chou3 。
- zi4 wei4 dang1 qiong2 nian2 ， ru2 he2 fu4 fen1 shou3 。
- shi4 sheng1 de2 suo3 shi1 ， wen2 xue2 zhi4 bu4 xiu3 。
- wu2 shuai1 mo4 zi4 li4 ， zi3 zhuang4 liang4 he2 you3 。
- dang1 qu3 tian1 xia4 ming2 ， huan2 wei2 sheng1 ren2 shou4 。

## 注释

## 译文

## 赏析
