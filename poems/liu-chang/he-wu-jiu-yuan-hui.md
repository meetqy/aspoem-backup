---
id: liu-chang-he-wu-jiu-yuan-hui
title: 和吳九元會
titlePinyin: he2 wu2 jiu3 yuan2 hui4
titleSlug: he-wu-jiu-yuan-hui
author: 劉敞
authorPinyin: liu2 chang3
authorSlug: liu-chang
dynasty: 宋
dynastyPinyin: song4
dynastySlug: song
tags: []
---

## 正文

- 漢家初成長樂宫，亦以十月朝百工。
- 武夫崛起少儀節，秦制苟簡非王風。
- 猶云始知天子貴，此甚可笑田舍翁。
- 聖朝禮樂百年備，文物寖盛兼羲農。
- 月正元日古所用，數歲一講賓王公。
- 東至日出西太蒙，南極丹穴北崆峒。
- 重譯款關惟恐後，奉琛薦幣無不恭。
- 太常調樂辨韶武，少府拭璧差桓躬。
- 旗常卷舒王路肅，干羽出沒頑民從。
- 協風入律效朔易，瑞雪盈尺迎年豐。
- 陰慘陽舒變頃刻，天決地闢含沖融。
- 君看此等聖人事，豈得復顧叔孫通。
- 道旁撃壤九齡叟，校室受書三尺童。
- 慣習昇平不自覺，豈悟帝力高無窮。
- 賴君作詩播英實，如以鳴鼓祛昏聾。
- 吾知朝廷億萬載，與地侔富天比崇。

## 拼音

- han4 jia1 chu1 cheng2 chang2 le4 gong1 ， yi4 yi3 shi2 yue4 chao2 bai3 gong1 。
- wu3 fu1 jue2 qi3 shao3 yi2 jie2 ， qin2 zhi4 gou3 jian3 fei1 wang2 feng1 。
- you2 yun2 shi3 zhi1 tian1 zi3 gui4 ， ci3 shen4 ke3 xiao4 tian2 she4 weng1 。
- sheng4 chao2 li3 le4 bai3 nian2 bei4 ， wen2 wu4 jin4 sheng4 jian1 xi1 nong2 。
- yue4 zheng4 yuan2 ri4 gu3 suo3 yong4 ， shu4 sui4 yi4 jiang3 bin1 wang2 gong1 。
- dong1 zhi4 ri4 chu1 xi1 tai4 meng2 ， nan2 ji2 dan1 xue2 bei3 kong1 tong2 。
- zhong4 yi4 kuan3 guan1 wei2 kong3 hou4 ， feng4 chen1 jian4 bi4 wu2 bu4 gong1 。
- tai4 chang2 diao4 le4 bian4 shao2 wu3 ， shao4 fu3 shi4 bi4 cha4 huan2 gong1 。
- qi2 chang2 juan3 shu1 wang2 lu4 su4 ， gan1 yu3 chu1 mei2 wan2 min2 cong2 。
- xie2 feng1 ru4 lü4 xiao4 shuo4 yi4 ， rui4 xue3 ying2 chi3 ying2 nian2 feng1 。
- yin1 can3 yang2 shu1 bian4 qing3 ke4 ， tian1 jue2 di4 pi4 han2 chong1 rong2 。
- jun1 kan4 ci3 deng3 sheng4 ren2 shi4 ， qi3 de2 fu4 gu4 shu1 sun1 tong1 。
- dao4 pang2 ji1 rang3 jiu3 ling2 sou3 ， xiao4 shi4 shou4 shu1 san1 chi3 tong2 。
- guan4 xi2 sheng1 ping2 bu2 zi4 jue2 ， qi3 wu4 di4 li4 gao1 wu2 qiong2 。
- lai4 jun1 zuo4 shi1 bo1 ying1 shi2 ， ru2 yi3 ming2 gu3 qu1 hun1 long2 。
- wu2 zhi1 chao2 ting2 yi4 wan4 zai4 ， yu3 di4 mou2 fu4 tian1 bi3 chong2 。

## 注释

## 译文

## 赏析
