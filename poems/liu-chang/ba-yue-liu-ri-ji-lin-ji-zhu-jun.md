---
id: liu-chang-ba-yue-liu-ri-ji-lin-ji-zhu-jun
title: 八月六日寄鄰幾諸君
titlePinyin: ba1 yue4 liu4 ri4 ji4 lin2 ji1 zhu1 jun1
titleSlug: ba-yue-liu-ri-ji-lin-ji-zhu-jun
author: 劉敞
authorPinyin: liu2 chang3
authorSlug: liu-chang
dynasty: 宋
dynastyPinyin: song4
dynastySlug: song
tags: []
---

## 正文

- 謬爲天官屬，得與選事親。
- 略計三百州，綠衣九千人。
- 較材迷長短，守法愧因循。
- 救末知不足，澄源力難伸。
- 諸君備鄉老，多士競國賓。
- 鑒形肖止水，播物參洪鈞。
- 解論皆造微，詳延必逢真。
- 仰成寛吏責，端本慰吾民。
- 功則太平始，任非百職倫。
- 聚精會冠劍，重鑰閟埃塵。
- 寄重地必禁，問迹疏無因。
- 風雨何蕭蕭，雞鳴夜將晨。
- 一日如三月，況兹别累旬。

## 拼音

- miu4 wei2 tian1 guan1 shu3 ， de2 yu3 xuan3 shi4 qin1 。
- lüe4 ji4 san1 bai3 zhou1 ， lü4 yi1 jiu3 qian1 ren2 。
- jiao4 cai2 mi2 chang2 duan3 ， shou3 fa3 kui4 yin1 xun2 。
- jiu4 mo4 zhi1 bu4 zu2 ， cheng2 yuan2 li4 nan2 shen1 。
- zhu1 jun1 bei4 xiang1 lao3 ， duo1 shi4 jing4 guo2 bin1 。
- jian4 xing2 xiao4 zhi3 shui3 ， bo1 wu4 can1 hong2 jun1 。
- jie3 lun4 jie1 zao4 wei1 ， xiang2 yan2 bi4 feng2 zhen1 。
- yang3 cheng2 kuan1 li4 ze2 ， duan1 ben3 wei4 wu2 min2 。
- gong1 ze2 tai4 ping2 shi3 ， ren4 fei1 bai3 zhi2 lun2 。
- ju4 jing1 hui4 guan1 jian4 ， zhong4 yue4 bi4 ai1 chen2 。
- ji4 zhong4 di4 bi4 jin4 ， wen4 ji4 shu1 wu2 yin1 。
- feng1 yu3 he2 xiao1 xiao1 ， ji1 ming2 ye4 jiang1 chen2 。
- yi2 ri4 ru2 san1 yue4 ， kuang4 zi1 bie2 lei4 xun2 。

## 注释

## 译文

## 赏析
