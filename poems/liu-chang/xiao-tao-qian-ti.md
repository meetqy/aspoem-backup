---
id: liu-chang-xiao-tao-qian-ti
title: 效陶潛體
titlePinyin: xiao4 tao2 qian2 ti3
titleSlug: xiao-tao-qian-ti
author: 劉敞
authorPinyin: liu2 chang3
authorSlug: liu-chang
dynasty: 宋
dynastyPinyin: song4
dynastySlug: song
tags: []
---

## 正文

- 出門逢一士，抱書向南山。
- 問其何爲爾，欲語輒復歎。
- 少小貴詩書，志業覬孔顔。
- 爾來三十載，鬢髪倐已斑。
- 唐虞不可待，世譽亦恥干。
- 寧赴巖谷老，行行未遽還。
- 其言乃可感，使我再凄然。
- 人生歸有命，窮達何足言。
- 勸爾飲此酒，唐虞在其間。

## 拼音

- chu1 men2 feng2 yi2 shi4 ， bao4 shu1 xiang4 nan2 shan1 。
- wen4 qi2 he2 wei2 er3 ， yu4 yu3 zhe2 fu4 tan4 。
- shao3 xiao3 gui4 shi1 shu1 ， zhi4 ye4 ji4 kong3 yan2 。
- er3 lai2 san1 shi2 zai4 ， bin4 fa4 shu1 yi3 ban1 。
- tang2 yu2 bu4 ke3 dai4 ， shi4 yu4 yi4 chi3 gan1 。
- ning2 fu4 yan2 gu3 lao3 ， hang2 hang2 wei4 ju4 huan2 。
- qi2 yan2 nai3 ke3 gan3 ， shi3 wo3 zai4 qi1 ran2 。
- ren2 sheng1 gui1 you3 ming4 ， qiong2 da2 he2 zu2 yan2 。
- quan4 er3 yin3 ci3 jiu3 ， tang2 yu2 zai4 qi2 jian4 。

## 注释

## 译文

## 赏析
