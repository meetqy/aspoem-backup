---
id: liu-chang-wen-gan
title: 温柑
titlePinyin: wen1 gan1
titleSlug: wen-gan
author: 劉敞
authorPinyin: liu2 chang3
authorSlug: liu-chang
dynasty: 宋
dynastyPinyin: song4
dynastySlug: song
tags: []
---

## 正文

- 后皇富佳樹，柑實掩羣衆。
- 磊落驪珠圓，參差金壺重。
- 剖丹瓊瑤碎，蓄潤霜雪凍。
- 封苞萬里險，照耀高堂供。
- 憶昔伯禹籍，蒼茫闕斯貢。
- 及乎騷人賦，流落遺爾頌。
- 反登橘柚輩，海物隨錯綜。
- 圖諜迷萬世，不平竟誰訟。
- 頗疑古未有，彼故得豪縦。
- 溟海通蓬萊，近由仙者種。
- 又疑美過絕，讒口斥不用。
- 寂寥三王時，此理彌可痛。
- 安得舉其族，北遷越巖洞。
- 歲比萬戶封，蠲煩與人共。

## 拼音

- hou4 huang2 fu4 jia1 shu4 ， gan1 shi2 yan3 qun2 zhong4 。
- lei3 luo4 li2 zhu1 yuan2 ， can1 cha4 jin1 hu2 zhong4 。
- pou1 dan1 qiong2 yao2 sui4 ， xu4 run4 shuang1 xue3 dong4 。
- feng1 bao1 wan4 li3 xian3 ， zhao4 yao4 gao1 tang2 gong4 。
- yi4 xi1 bo2 yu3 ji2 ， cang1 mang2 que4 si1 gong4 。
- ji2 hu1 sao1 ren2 fu4 ， liu2 luo4 yi2 er3 song4 。
- fan3 deng1 ju2 you4 bei4 ， hai3 wu4 sui2 cuo4 zong1 。
- tu2 die2 mi2 wan4 shi4 ， bu4 ping2 jing4 shui2 song4 。
- po1 yi2 gu3 wei4 you3 ， bi3 gu4 de2 hao2 zong4 。
- ming2 hai3 tong1 peng2 lai2 ， jin4 you2 xian1 zhe3 zhong3 。
- you4 yi2 mei3 guo4 jue2 ， chan2 kou3 chi4 bu2 yong4 。
- ji4 liao2 san1 wang2 shi2 ， ci3 li3 mi2 ke3 tong4 。
- an1 de2 ju3 qi2 zu2 ， bei3 qian1 yue4 yan2 dong4 。
- sui4 bi3 wan4 hu4 feng1 ， juan1 fan2 yu3 ren2 gong4 。

## 注释

## 译文

## 赏析
