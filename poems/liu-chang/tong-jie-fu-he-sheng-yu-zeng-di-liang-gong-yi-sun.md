---
id: liu-chang-tong-jie-fu-he-sheng-yu-zeng-di-liang-gong-yi-sun
title: 同介甫和聖俞贈狄梁公裔孫
titlePinyin: tong2 jie4 fu3 he2 sheng4 yu2 zeng4 di2 liang2 gong1 yi4 sun1
titleSlug: tong-jie-fu-he-sheng-yu-zeng-di-liang-gong-yi-sun
author: 劉敞
authorPinyin: liu2 chang3
authorSlug: liu-chang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 陳平智有餘，周勃勇無敵。
- 兩人相提衡，終復漢社稷。
- 梁公柱石姿，獨立謝羣力。
- 匡居多直言，薦士有深畫。
- 既扶将頽運，復起未然策。
- 事業兼二子，浩然雪霜白。
- 偏材戒獨往，特達見令德。
- 誰謂十世遠，風義猶不隔。
- 末孫何支離，畎畝有餓色。
- 明詔問樂鄉，布衣列士籍。
- 名垂天壤間，氣使懦夫激。
- 聞君商聲歌，更若出金石。

## 拼音

- chen2 ping2 zhi4 you3 yu2 ， zhou1 bo2 yong3 wu2 di2 。
- liang3 ren2 xiang1 ti2 heng2 ， zhong1 fu4 han4 she4 ji4 。
- liang2 gong1 zhu4 shi2 zi1 ， du2 li4 xie4 qun2 li4 。
- kuang1 ju1 duo1 zhi2 yan2 ， jian4 shi4 you3 shen1 hua4 。
- ji4 fu2 jiang1 tui2 yun4 ， fu4 qi3 wei4 ran2 ce4 。
- shi4 ye4 jian1 er4 zi3 ， hao4 ran2 xue3 shuang1 bai2 。
- pian1 cai2 jie4 du2 wang3 ， te4 da2 jian4 ling4 de2 。
- shui2 wei4 shi2 shi4 yuan3 ， feng1 yi4 you2 bu4 ge2 。
- mo4 sun1 he2 zhi1 li2 ， quan3 mu3 you3 e4 se4 。
- ming2 zhao4 wen4 le4 xiang1 ， bu4 yi1 lie4 shi4 ji2 。
- ming2 chui2 tian1 rang3 jian4 ， qi4 shi3 nuo4 fu1 ji1 。
- wen2 jun1 shang1 sheng1 ge1 ， geng4 ruo4 chu1 jin1 shi2 。

## 注释

## 译文

## 赏析
