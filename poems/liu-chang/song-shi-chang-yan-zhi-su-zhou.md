---
id: liu-chang-song-shi-chang-yan-zhi-su-zhou
title: 送石昌言知宿州
titlePinyin: song4 shi2 chang1 yan2 zhi1 su4 zhou1
titleSlug: song-shi-chang-yan-zhi-su-zhou
author: 劉敞
authorPinyin: liu2 chang3
authorSlug: liu-chang
dynasty: 宋
dynastyPinyin: song4
dynastySlug: song
tags: []
---

## 正文

- 宦情重居內，世論輕守藩。
- 出處苟自得，重輕安足原。
- 昔常怪蕭傅，恥乘太守幡。
- 頗獨多嚴生，厭直金馬門。
- 優游樹風迹，宣布流上恩。
- 何負廷中臣，而貶千乘尊。
- 石侯古人風，自令薄夫敦。
- 平日不汲汲，左遷更軒軒。
- 輕舟趣行裝，合符去天閽。
- 高卧可以治，簿書豈所煩。
- 我亦羈旅人，不堪市朝喧。
- 又無適時用，坐自悲素餐。
- 願爲江湖長，聊復育元元。
- 子若未北歸，相過識吾言。

## 拼音

- huan4 qing2 zhong4 ju1 nei4 ， shi4 lun4 qing1 shou3 fan1 。
- chu1 chu3 gou3 zi4 de2 ， zhong4 qing1 an1 zu2 yuan2 。
- xi1 chang2 guai4 xiao1 fu4 ， chi3 cheng2 tai4 shou3 fan1 。
- po1 du2 duo1 yan2 sheng1 ， yan4 zhi2 jin1 ma3 men2 。
- you1 you2 shu4 feng1 ji4 ， xuan1 bu4 liu2 shang4 en1 。
- he2 fu4 ting2 zhong1 chen2 ， er2 bian3 qian1 cheng2 zun1 。
- shi2 hou2 gu3 ren2 feng1 ， zi4 ling4 bao2 fu1 dun1 。
- ping2 ri4 bu4 ji2 ji2 ， zuo3 qian1 geng4 xuan1 xuan1 。
- qing1 zhou1 qu4 xing2 zhuang1 ， he2 fu2 qu4 tian1 hun1 。
- gao1 wo4 ke3 yi3 zhi4 ， bo2 shu1 qi3 suo3 fan2 。
- wo3 yi4 ji1 lü3 ren2 ， bu4 kan1 shi4 chao2 xuan1 。
- you4 wu2 shi4 shi2 yong4 ， zuo4 zi4 bei1 su4 can1 。
- yuan4 wei2 jiang1 hu2 chang2 ， liao2 fu4 yu4 yuan2 yuan2 。
- zi3 ruo4 wei4 bei3 gui1 ， xiang1 guo4 shi2 wu2 yan2 。

## 注释

## 译文

## 赏析
