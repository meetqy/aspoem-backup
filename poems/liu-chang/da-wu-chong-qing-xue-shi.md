---
id: liu-chang-da-wu-chong-qing-xue-shi
title: 答吳沖卿學士
titlePinyin: da2 wu2 chong1 qing1 xue2 shi4
titleSlug: da-wu-chong-qing-xue-shi
author: 劉敞
authorPinyin: liu2 chang3
authorSlug: liu-chang
dynasty: 宋
dynastyPinyin: song4
dynastySlug: song
tags: []
---

## 正文

- 人生若浮雲，聚散不自知。
- 昔與子相逢，綵衣汝水湄。
- 兩家賀羊酒，道路生光輝。
- 變故一朝革，各在天一涯。
- 我病陳蔡間，固窮莫自持。
- 君爲周南居，流涕極所思。
- 日月忽已改，舊游不可追。
- 豈悟羣玉峰，攜手如素期。
- 感愴從中來，當歡反成悲。
- 求友聆嘉音，喟然見新詩。
- 廢學老將落，積憂志益衰。
- 俛仰諸公間，嘿嘿慚見嗤。
- 子我平生交，夙昔聆箴規。
- 相愛當見朂，勿同衆人爲。

## 拼音

- ren2 sheng1 ruo4 fu2 yun2 ， ju4 san4 bu2 zi4 zhi1 。
- xi1 yu3 zi3 xiang1 feng2 ， cai3 yi1 ru3 shui3 mei2 。
- liang3 jia1 he4 yang2 jiu3 ， dao4 lu4 sheng1 guang1 hui1 。
- bian4 gu4 yi4 zhao1 ge2 ， ge4 zai4 tian1 yi4 ya2 。
- wo3 bing4 chen2 cai4 jian4 ， gu4 qiong2 mo4 zi4 chi2 。
- jun1 wei2 zhou1 nan2 ju1 ， liu2 ti4 ji2 suo3 si1 。
- ri4 yue4 hu1 yi3 gai3 ， jiu4 you2 bu4 ke3 zhui1 。
- qi3 wu4 qun2 yu4 feng1 ， xie2 shou3 ru2 su4 qi1 。
- gan3 chuang4 cong2 zhong1 lai2 ， dang1 huan1 fan3 cheng2 bei1 。
- qiu2 you3 ling2 jia1 yin1 ， kui4 ran2 jian4 xin1 shi1 。
- fei4 xue2 lao3 jiang1 luo4 ， ji1 you1 zhi4 yi4 shuai1 。
- fu3 yang3 zhu1 gong1 jian4 ， hei1 hei1 can2 jian4 chi1 。
- zi3 wo3 ping2 sheng1 jiao1 ， su4 xi1 ling2 zhen1 gui1 。
- xiang1 ai4 dang1 jian4 xu4 ， wu4 tong2 zhong4 ren2 wei2 。

## 注释

## 译文

## 赏析
