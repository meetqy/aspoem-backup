---
id: liu-chang-chun-han-tian-duo-feng-zeng-shen-fu
title: 春旱天多風贈深甫
titlePinyin: chun1 han4 tian1 duo1 feng1 zeng4 shen1 fu3
titleSlug: chun-han-tian-duo-feng-zeng-shen-fu
author: 劉敞
authorPinyin: liu2 chang3
authorSlug: liu-chang
dynasty: 宋
dynastyPinyin: song4
dynastySlug: song
tags: []
---

## 正文

- 春旱天多風，十步不見人。
- 自非勢利役，誰肯輕出門。
- 我亦閉戶居，寂寞臥晏温。
- 歎息中庭花，散隨扶搖翻。
- 百芳半摧折，白日或翳昏。
- 安得超塵埃，高乘雲雷奔。
- 壯心更激烈，中熱生肺肝。
- 愧君憂陋巷，眷眷迂輕軒。
- 高論清我懷，忽然失冥煩。

## 拼音

- chun1 han4 tian1 duo1 feng1 ， shi2 bu4 bu2 jian4 ren2 。
- zi4 fei1 shi4 li4 yi4 ， shui2 ken3 qing1 chu1 men2 。
- wo3 yi4 bi4 hu4 ju1 ， ji4 mo4 wo4 yan4 wen1 。
- tan4 xi1 zhong1 ting2 hua1 ， san4 sui2 fu2 yao2 fan1 。
- bai3 fang1 ban4 cui1 zhe2 ， bai2 ri4 huo4 yi4 hun1 。
- an1 de2 chao1 chen2 ai1 ， gao1 cheng2 yun2 lei2 ben1 。
- zhuang4 xin1 geng4 ji1 lie4 ， zhong1 re4 sheng1 fei4 gan1 。
- kui4 jun1 you1 lou4 xiang4 ， juan4 juan4 yu1 qing1 xuan1 。
- gao1 lun4 qing1 wo3 huai2 ， hu1 ran2 shi1 ming2 fan2 。

## 注释

## 译文

## 赏析
