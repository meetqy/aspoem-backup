---
id: liu-chang-he-yin-zhi
title: 賀隱直
titlePinyin: he4 yin3 zhi2
titleSlug: he-yin-zhi
author: 劉敞
authorPinyin: liu2 chang3
authorSlug: liu-chang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 三年守一官，五年調一職。
- 選門萬餘人，過半頭髪白。
- 賢愚必待次，先後各循格。
- 相與爲波流，其誰辨白黑。
- 子今特招起，方與塵土隔。
- 翰林誠知人，中丞亦好德。
- 古来御史屬，自與二府敵。
- 於今任雖卑，其實名不易。
- 必将寄紀綱，豈獨親簿籍。
- 鴻鵠須遠飛，騏驥無近迹。
- 往矣勿自疑，天方佑正直。

## 拼音

- san1 nian2 shou3 yi4 guan1 ， wu3 nian2 diao4 yi4 zhi2 。
- xuan3 men2 wan4 yu2 ren2 ， guo4 ban4 tou2 fa4 bai2 。
- xian2 yu2 bi4 dai4 ci4 ， xian1 hou4 ge4 xun2 ge2 。
- xiang1 yu3 wei2 bo1 liu2 ， qi2 shui2 bian4 bai2 hei1 。
- zi3 jin1 te4 zhao1 qi3 ， fang1 yu3 chen2 tu3 ge2 。
- han4 lin2 cheng2 zhi1 ren2 ， zhong1 cheng2 yi4 hao3 de2 。
- gu3 lai2 yu4 shi3 shu3 ， zi4 yu3 er4 fu3 di2 。
- wu1 jin1 ren4 sui1 bei1 ， qi2 shi2 ming2 bu2 yi4 。
- bi4 jiang1 ji4 ji4 gang1 ， qi3 du2 qin1 bu4 ji2 。
- hong2 hu2 xu1 yuan3 fei1 ， qi2 ji4 wu2 jin4 ji4 。
- wang3 yi3 wu4 zi4 yi2 ， tian1 fang1 you4 zheng4 zhi2 。

## 注释

## 译文

## 赏析
