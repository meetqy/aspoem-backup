---
id: liu-chang-guan-yong-shu-wu-dai-shi
title: 觀永叔五代史
titlePinyin: guan1 yong3 shu1 wu3 dai4 shi3
titleSlug: guan-yong-shu-wu-dai-shi
author: 劉敞
authorPinyin: liu2 chang3
authorSlug: liu-chang
dynasty: 宋
dynastyPinyin: song4
dynastySlug: song
tags: []
---

## 正文

- 大均運元和，萬物分一氣。
- 相雜以成文，自然故爲貴。
- 道衰三王末，議出百家沸。
- 仲尼日月也，薄日爲之既。
- 春秋曰筆削，天地復經緯。
- 大法初粲然，亂臣以爲畏。
- 微言迨秦漢，變雅從晉魏。
- 逐末競錐刀，澆淳玩花卉。
- 安知作述本，庸識文章意。
- 中間馬與班，二子稱彷彿。
- 猶云崇貨力，尚或排剛毅。
- 才難乃其然，可以長歔欷。
- 退之不爲史，于道其猶未。
- 胡爲體明哲，曾是回怨誹。
- 國典竟蕪雜，唐風亦隱厞。
- 陵夷九易姓，禍亂森如蝟。
- 儒術駭中絕，斯民遲攸塈。
- 紛紜混朱紫，清濁誰涇渭。
- 龍飛真人出，虎變斯文蔚。
- 天意晚有屬，先生拔乎彚。
- 是非原正始，簡古斥辭費。
- 哀善傷獲麟，疾邪記有蜚。
- 處心必至公，撥亂豈多諱。
- 何必藏名山，端如避羅罻。
- 曰余仰爐治，有意自勍剕。
- 踵門投耒耜，假蔭親蔽芾。
- 所望窺册府，無寧辱賙餼。
- 狂者實進取，日中固必熭。
- 飲河雖非量，滿腹尚自慰。
- 演孔幸受經，居齋竊忘味。

## 拼音

- da4 jun1 yun4 yuan2 he2 ， wan4 wu4 fen1 yi2 qi4 。
- xiang1 za2 yi3 cheng2 wen2 ， zi4 ran2 gu4 wei2 gui4 。
- dao4 shuai1 san1 wang2 mo4 ， yi4 chu1 bai3 jia1 fei4 。
- zhong4 ni2 ri4 yue4 ye3 ， bao2 ri4 wei2 zhi1 ji4 。
- chun1 qiu1 yue1 bi3 xiao1 ， tian1 di4 fu4 jing1 wei3 。
- da4 fa3 chu1 can4 ran2 ， luan4 chen2 yi3 wei2 wei4 。
- wei1 yan2 dai4 qin2 han4 ， bian4 ya3 cong2 jin4 wei4 。
- zhu2 mo4 jing4 zhui1 dao1 ， jiao1 chun2 wan2 hua1 hui4 。
- an1 zhi1 zuo4 shu4 ben3 ， yong1 shi2 wen2 zhang1 yi4 。
- zhong1 jian4 ma3 yu3 ban1 ， er4 zi3 cheng1 pang2 fu2 。
- you2 yun2 chong2 huo4 li4 ， shang4 huo4 pai2 gang1 yi4 。
- cai2 nan2 nai3 qi2 ran2 ， ke3 yi3 chang2 xu1 xi1 。
- tui4 zhi1 bu4 wei2 shi3 ， yu2 dao4 qi2 you2 wei4 。
- hu2 wei2 ti3 ming2 zhe2 ， ceng2 shi4 hui2 yuan4 fei3 。
- guo2 dian3 jing4 wu2 za2 ， tang2 feng1 yi4 yin3 fei4 。
- ling2 yi2 jiu3 yi4 xing4 ， huo4 luan4 sen1 ru2 wei4 。
- ru2 shu4 hai4 zhong1 jue2 ， si1 min2 chi2 you1 ji4 。
- fen1 yun2 hun4 zhu1 zi3 ， qing1 zhuo2 shui2 jing1 wei4 。
- long2 fei1 zhen1 ren2 chu1 ， hu3 bian4 si1 wen2 wei4 。
- tian1 yi4 wan3 you3 shu3 ， xian1 sheng0 ba2 hu1 hui4 。
- shi4 fei1 yuan2 zheng4 shi3 ， jian3 gu3 chi4 ci2 fei4 。
- ai1 shan4 shang1 huo4 lin2 ， ji2 xie2 ji4 you3 fei1 。
- chu3 xin1 bi4 zhi4 gong1 ， bo1 luan4 qi3 duo1 hui4 。
- he2 bi4 cang2 ming2 shan1 ， duan1 ru2 bi4 luo2 wei4 。
- yue1 yu2 yang3 lu2 zhi4 ， you3 yi4 zi4 qing2 fei4 。
- zhong3 men2 tou2 lei3 si4 ， jia3 yin1 qin1 bi4 fei4 。
- suo3 wang4 kui1 ce4 fu3 ， wu2 ning2 ru3 zhou1 xi4 。
- kuang2 zhe3 shi2 jin4 qu3 ， ri4 zhong1 gu4 bi4 wei4 。
- yin3 he2 sui1 fei1 liang2 ， man3 fu4 shang4 zi4 wei4 。
- yan3 kong3 xing4 shou4 jing1 ， ju1 zhai1 qie4 wang4 wei4 。

## 注释

## 译文

## 赏析
