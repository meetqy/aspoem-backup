---
id: liu-chang-lei-shi-zi-tui-ji-shi-gu-wei-li-gu-ding-sheng-yu-zuo-chang-shi-xu-zhi-zhu-gong-ji-zuo-yu-yi-ji-qi-hou
title: 雷氏子推迹石鼓爲隸古定聖俞作長詩敘之諸公繼作予亦繼其後
titlePinyin: lei2 shi4 zi3 tui1 ji4 shi2 gu3 wei2 li4 gu3 ding4 sheng4 yu2 zuo4 chang2 shi1 xu4 zhi1 zhu1 gong1 ji4 zuo4 yu3 yi4 ji4 qi2 hou4
titleSlug: lei-shi-zi-tui-ji-shi-gu-wei-li-gu-ding-sheng-yu-zuo-chang-shi-xu-zhi-zhu-gong-ji-zuo-yu-yi-ji-qi-hou
author: 劉敞
authorPinyin: liu2 chang3
authorSlug: liu-chang
dynasty: 宋
dynastyPinyin: song4
dynastySlug: song
tags: []
---

## 正文

- 結繩既亡書契出，文字變化尤倏忽。
- 太山七十有二代，遺事昏昏萬無一。
- 岐陽石鼓起晚周，宣王之詩史籀筆。
- 天下金石凡幾存，此當爲甲彼皆乙。
- 體勢鳥迹雜蝌蚪，詞章車攻與吉日。
- 六書既廢小雅缺，能使兼存此其實。
- 韓公昔甞歌感激，若弦周詩播琴瑟。
- 雷生今復隸古定，如破魯璧傳簡帙。
- 道之難行乃若兹，二千年間能事畢。
- 先王親用必貴本，流俗玩文因喪質。
- 此雖于今似不急，豈不班班見儒術。
- 藏之天府自其所，大訓河圖亦何物。
- 會稽羣玉久冥寞，漆簡韋編尚彷彿。
- 昔人雖死名不朽，智者能爲巧當述。
- 太學先生事起廢，誦此勤勤救埋沒。
- 會令永與天壌傳，不比酒誥俄然失。

## 拼音

- jie2 sheng2 ji4 wang2 shu1 qi4 chu1 ， wen2 zi4 bian4 hua4 you2 shu1 hu1 。
- tai4 shan1 qi1 shi2 you3 er4 dai4 ， yi2 shi4 hun1 hun1 wan4 wu2 yi1 。
- qi2 yang2 shi2 gu3 qi3 wan3 zhou1 ， xuan1 wang2 zhi1 shi1 shi3 zhou4 bi3 。
- tian1 xia4 jin1 shi2 fan2 ji1 cun2 ， ci3 dang1 wei2 jia3 bi3 jie1 yi3 。
- ti3 shi4 niao3 ji4 za2 ke1 dou3 ， ci2 zhang1 ju1 gong1 yu3 ji2 ri4 。
- liu4 shu1 ji4 fei4 xiao3 ya3 que1 ， neng2 shi3 jian1 cun2 ci3 qi2 shi2 。
- han2 gong1 xi1 chang2 ge1 gan3 ji1 ， ruo4 xian2 zhou1 shi1 bo1 qin2 se4 。
- lei2 sheng1 jin1 fu4 li4 gu3 ding4 ， ru2 po4 lu3 bi4 chuan2 jian3 zhi4 。
- dao4 zhi1 nan2 xing2 nai3 ruo4 zi1 ， er4 qian1 nian2 jian4 neng2 shi4 bi4 。
- xian1 wang2 qin1 yong4 bi4 gui4 ben3 ， liu2 su2 wan2 wen2 yin1 sang1 zhi4 。
- ci3 sui1 yu2 jin1 si4 bu4 ji2 ， qi3 bu4 ban1 ban1 jian4 ru2 shu4 。
- cang2 zhi1 tian1 fu3 zi4 qi2 suo3 ， da4 xun4 he2 tu2 yi4 he2 wu4 。
- hui4 ji1 qun2 yu4 jiu3 ming2 mo4 ， qi1 jian3 wei2 bian1 shang4 pang2 fu2 。
- xi1 ren2 sui1 si3 ming2 bu4 xiu3 ， zhi4 zhe3 neng2 wei2 qiao3 dang1 shu4 。
- tai4 xue2 xian1 sheng0 shi4 qi3 fei4 ， song4 ci3 qin2 qin2 jiu4 mai2 mei2 。
- hui4 ling4 yong3 yu3 tian1 rang3 chuan2 ， bu4 bi3 jiu3 gao4 e2 ran2 shi1 。

## 注释

## 译文

## 赏析
