---
id: liu-chang-chu-cheng
title: 出城
titlePinyin: chu1 cheng2
titleSlug: chu-cheng
author: 劉敞
authorPinyin: liu2 chang3
authorSlug: liu-chang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 出城得自便，下馬事幽討。
- 曠野荒不耕，蒺藜牛滿道。
- 往往逢饑人，羣輩掘野草。
- 不惟黄頭兒，亦有白髪老。
- 問之指積水，此去殊浩浩。
- 室廬久漂蕩，樹木多立槁。
- 食此且賖死，堯年亦久澇。
- 不能去墳墓，更欲依蒲藻。
- 昨來計蓮芡，頗不減粳稻。
- 明年當大種，妻子或相保。

## 拼音

- chu1 cheng2 de2 zi4 bian4 ， xia4 ma3 shi4 you1 tao3 。
- kuang4 ye3 huang1 bu4 geng1 ， ji2 li2 niu2 man3 dao4 。
- wang3 wang3 feng2 ji1 ren2 ， qun2 bei4 jue2 ye3 cao3 。
- bu4 wei2 huang2 tou2 er2 ， yi4 you3 bai2 fa4 lao3 。
- wen4 zhi1 zhi3 ji1 shui3 ， ci3 qu4 shu1 hao4 hao4 。
- shi4 lu2 jiu3 piao1 dang4 ， shu4 mu4 duo1 li4 gao3 。
- shi2 ci3 qie3 she1 si3 ， yao2 nian2 yi4 jiu3 lao4 。
- bu4 neng2 qu4 fen2 mu4 ， geng4 yu4 yi1 pu2 zao3 。
- zuo2 lai2 ji4 lian2 qian4 ， po1 bu4 jian3 jing1 dao4 。
- ming2 nian2 dang1 da4 zhong3 ， qi1 zi0 huo4 xiang1 bao3 。

## 注释

## 译文

## 赏析
