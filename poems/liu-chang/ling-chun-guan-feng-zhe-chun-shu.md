---
id: liu-chang-ling-chun-guan-feng-zhe-chun-shu
title: 靈椿館風折椿樹
titlePinyin: ling2 chun1 guan3 feng1 zhe2 chun1 shu4
titleSlug: ling-chun-guan-feng-zhe-chun-shu
author: 劉敞
authorPinyin: liu2 chang3
authorSlug: liu-chang
dynasty: 宋
dynastyPinyin: song4
dynastySlug: song
tags: []
---

## 正文

- 野人獨愛靈椿館，館前靈椿聳危幹。
- 風柔雨練三月餘，奕奕中庭蔭華傘。
- 清陰及物不自惜，赤日當天損炎旱。
- 危簷密牖清有餘，翠竹猗桐何足算。
- 南山白虎嘯狂飇，孤根易動枝條散。
- 芳華寂寞未及衰，萎遲遂比溝中斷。
- 君不見月中紫桂天上榆，有名無實安自如。
- 天河均澗易生植，甘露灑葉長扶疏。
- 結根得所應自貴，庇蔭雖遠真徒虚。
- 靈椿乎，莊子浪叟誠爾徒。
- 爾當自取八千歲，今顛蹶矣人誰扶。

## 拼音

- ye3 ren2 du2 ai4 ling2 chun1 guan3 ， guan3 qian2 ling2 chun1 song3 wei1 gan4 。
- feng1 rou2 yu3 lian4 san1 yue4 yu2 ， yi4 yi4 zhong1 ting2 yin1 hua2 san3 。
- qing1 yin1 ji2 wu4 bu2 zi4 xi1 ， chi4 ri4 dang1 tian1 sun3 yan2 han4 。
- wei1 yan2 mi4 you3 qing1 you3 yu2 ， cui4 zhu2 yi1 tong2 he2 zu2 suan4 。
- nan2 shan1 bai2 hu3 xiao4 kuang2 biao1 ， gu1 gen1 yi4 dong4 zhi1 tiao2 san4 。
- fang1 hua2 ji4 mo4 wei4 ji2 shuai1 ， wei3 chi2 sui4 bi3 gou1 zhong1 duan4 。
- jun1 bu2 jian4 yue4 zhong1 zi3 gui4 tian1 shang4 yu2 ， you3 ming2 wu2 shi2 an1 zi4 ru2 。
- tian1 he2 jun1 jian4 yi4 sheng1 zhi2 ， gan1 lu4 sa3 ye4 chang2 fu2 shu1 。
- jie2 gen1 de2 suo3 ying1 zi4 gui4 ， bi4 yin1 sui1 yuan3 zhen1 tu2 xu1 。
- ling2 chun1 hu1 ， zhuang1 zi3 lang4 sou3 cheng2 er3 tu2 。
- er3 dang1 zi4 qu3 ba1 qian1 sui4 ， jin1 dian1 jue3 yi3 ren2 shui2 fu2 。

## 注释

## 译文

## 赏析
