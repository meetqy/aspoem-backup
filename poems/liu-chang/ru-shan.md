---
id: liu-chang-ru-shan
title: 入山
titlePinyin: ru4 shan1
titleSlug: ru-shan
author: 劉敞
authorPinyin: liu2 chang3
authorSlug: liu-chang
dynasty: 宋
dynastyPinyin: song4
dynastySlug: song
tags: []
---

## 正文

- 連山何叢叢，相背復相向。
- 盤溪殆千曲，險石彌萬狀。
- 或疑天地翻，斗起渤碣浪。
- 蹙沓更騰凌，變化倐奇壯。
- 舟車未爲用，夷夏永觖望。
- 鑿空伊誰氏，重譯肇霸王。
- 茫茫千萬歲，冉冉道交喪。
- 薄伐策已卑，割據事逾妄。
- 衣冠慘分裂，玉帛敝辭讓。
- 至仁有柔服，遠馭恥懲創。
- 非無一丸泥，不乏萬人將。
- 齊讎紓九世，魯錦輕百兩。
- 羊腸勞躋攀，魚齒困沿並。
- 彼岐亦云岨，易簡德固曠。
- 大哉天作詩，因見聖者量。

## 拼音

- lian2 shan1 he2 cong2 cong2 ， xiang1 bei4 fu4 xiang1 xiang4 。
- pan2 xi1 dai4 qian1 qu3 ， xian3 shi2 mi2 wan4 zhuang4 。
- huo4 yi2 tian1 di4 fan1 ， dou4 qi3 bo2 jie2 lang4 。
- cu4 ta4 geng4 teng2 ling2 ， bian4 hua4 shu1 qi2 zhuang4 。
- zhou1 ju1 wei4 wei2 yong4 ， yi2 xia4 yong3 jue2 wang4 。
- zao2 kong1 yi1 shui2 shi4 ， zhong4 yi4 zhao4 ba4 wang2 。
- mang2 mang2 qian1 wan4 sui4 ， ran3 ran3 dao4 jiao1 sang1 。
- bao2 fa2 ce4 yi3 bei1 ， ge1 ju4 shi4 yu2 wang4 。
- yi1 guan1 can3 fen1 lie4 ， yu4 bo2 bi4 ci2 rang4 。
- zhi4 ren2 you3 rou2 fu2 ， yuan3 yu4 chi3 cheng2 chuang4 。
- fei1 wu2 yi4 wan2 ni2 ， bu4 fa2 wan4 ren2 jiang1 。
- qi2 chou2 shu1 jiu3 shi4 ， lu3 jin3 qing1 bai3 liang3 。
- yang2 chang2 lao2 ji1 pan1 ， yu2 chi3 kun4 yan2 bing4 。
- bi3 qi2 yi4 yun2 qu1 ， yi4 jian3 de2 gu4 kuang4 。
- da4 zai1 tian1 zuo4 shi1 ， yin1 jian4 sheng4 zhe3 liang2 。

## 注释

## 译文

## 赏析
