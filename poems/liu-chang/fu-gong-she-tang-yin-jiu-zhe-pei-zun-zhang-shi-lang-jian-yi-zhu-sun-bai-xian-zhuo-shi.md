---
id: liu-chang-fu-gong-she-tang-yin-jiu-zhe-pei-zun-zhang-shi-lang-jian-yi-zhu-sun-bai-xian-zhuo-shi
title: 府公射堂飲酒輒陪尊丈侍郎兼揖諸孫拜獻拙詩
titlePinyin: fu3 gong1 she4 tang2 yin3 jiu3 zhe2 pei2 zun1 zhang4 shi4 lang2 jian1 yi1 zhu1 sun1 bai4 xian4 zhuo1 shi1
titleSlug: fu-gong-she-tang-yin-jiu-zhe-pei-zun-zhang-shi-lang-jian-yi-zhu-sun-bai-xian-zhuo-shi
author: 劉敞
authorPinyin: liu2 chang3
authorSlug: liu-chang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 煌煌南極星，粲粲北維斗。
- 稟齡瑞明時，運柄燮萬有。
- 降神非尋常，希世曾一偶。
- 積善如公家，于今見純佑。
- 安車告歸日，三府升平久。
- 萬石均祿秩，魯公拜前後。
- 茫茫周漢來，此事復聞否。
- 黄金鑄大印，綠絲綰長綬。
- 方爲累世滎，況多後來秀。
- 戲禽試强弩，勸客滿春酒。
- 賤子敢再拜，願公更眉壽。

## 拼音

- huang2 huang2 nan2 ji2 xing1 ， can4 can4 bei3 wei2 dou4 。
- bing3 ling2 rui4 ming2 shi2 ， yun4 bing3 xie4 wan4 you3 。
- jiang4 shen2 fei1 xun2 chang2 ， xi1 shi4 ceng2 yi4 ou3 。
- ji1 shan4 ru2 gong1 jia0 ， yu2 jin1 jian4 chun2 you4 。
- an1 ju1 gao4 gui1 ri4 ， san1 fu3 sheng1 ping2 jiu3 。
- wan4 shi2 jun1 lu4 zhi4 ， lu3 gong1 bai4 qian2 hou4 。
- mang2 mang2 zhou1 han4 lai2 ， ci3 shi4 fu4 wen2 fou3 。
- huang2 jin1 zhu4 da4 yin4 ， lü4 si1 wan3 chang2 shou4 。
- fang1 wei2 lei3 shi4 xing2 ， kuang4 duo1 hou4 lai2 xiu4 。
- xi4 qin2 shi4 qiang2 nu3 ， quan4 ke4 man3 chun1 jiu3 。
- jian4 zi3 gan3 zai4 bai4 ， yuan4 gong1 geng4 mei2 shou4 。

## 注释

## 译文

## 赏析
