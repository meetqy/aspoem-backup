---
id: liu-chang-jin-gu-lu
title: 今古路
titlePinyin: jin1 gu3 lu4
titleSlug: jin-gu-lu
author: 劉敞
authorPinyin: liu2 chang3
authorSlug: liu-chang
dynasty: 宋
dynastyPinyin: song4
dynastySlug: song
tags: []
---

## 正文

- 出門道路多，縱横不可測。
- 我今欲遠行，須問曾行客。
- 徐徐逢路人，借問青松側。
- 客曰今何往，答之遊京國。
- 客乃指要路，而言行有益。
- 古路雖大道，不如今路直。
- 但行今人路，猶如假羽翼。
- 彼客别我去，獨自躊躇立。
- 爲見今古路，信乃無差忒。
- 今路足輪蹄，古路多荆棘。
- 欲行今人路，恐背古人迹。
- 欲行古人路，今人笑迂僻。
- 又擬不出門，奈何饑寒逼。
- 哀哀此時路，悠悠蒼天色。
- 不避今人嫌，路須行古陌。
- 古陌雖然遠，且保無蹶失。
- 勉哉自勉哉，前去難云適。
- 不獲見楊朱，萬古凝愁魄。

## 拼音

- chu1 men2 dao4 lu4 duo1 ， zong4 heng2 bu4 ke3 ce4 。
- wo3 jin1 yu4 yuan3 xing2 ， xu1 wen4 ceng2 xing2 ke4 。
- xu2 xu2 feng2 lu4 ren2 ， jie4 wen4 qing1 song1 ce4 。
- ke4 yue1 jin1 he2 wang3 ， da2 zhi1 you2 jing1 guo2 。
- ke4 nai3 zhi3 yao4 lu4 ， er2 yan2 xing2 you3 yi4 。
- gu3 lu4 sui1 da4 dao4 ， bu4 ru2 jin1 lu4 zhi2 。
- dan4 xing2 jin1 ren2 lu4 ， you2 ru2 jia3 yu3 yi4 。
- bi3 ke4 bie2 wo3 qu4 ， du2 zi4 chou2 chu2 li4 。
- wei2 jian4 jin1 gu3 lu4 ， xin4 nai3 wu2 cha4 te4 。
- jin1 lu4 zu2 lun2 ti2 ， gu3 lu4 duo1 jing1 ji2 。
- yu4 xing2 jin1 ren2 lu4 ， kong3 bei4 gu3 ren2 ji4 。
- yu4 xing2 gu3 ren2 lu4 ， jin1 ren2 xiao4 yu1 pi4 。
- you4 ni3 bu4 chu1 men2 ， nai4 he2 ji1 han2 bi1 。
- ai1 ai1 ci3 shi2 lu4 ， you1 you1 cang1 tian1 se4 。
- bu2 bi4 jin1 ren2 xian2 ， lu4 xu1 xing2 gu3 mo4 。
- gu3 mo4 sui1 ran2 yuan3 ， qie3 bao3 wu2 jue3 shi1 。
- mian3 zai1 zi4 mian3 zai1 ， qian2 qu4 nan2 yun2 shi4 。
- bu2 huo4 jian4 yang2 zhu1 ， wan4 gu3 ning2 chou2 po4 。

## 注释

## 译文

## 赏析
