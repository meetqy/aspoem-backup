---
id: liu-chang-an-pang-dao-shu
title: 岸旁倒樹
titlePinyin: an4 pang2 dao3 shu4
titleSlug: an-pang-dao-shu
author: 劉敞
authorPinyin: liu2 chang3
authorSlug: liu-chang
dynasty: 宋
dynastyPinyin: song4
dynastySlug: song
tags: []
---

## 正文

- 滄洲老樹生幾秋，幹如墨龍根紫虬。
- 雨水摧激勢突兀，夭矯出飲滄江流。
- 危不見持顛不扶，蕭蕭生意令人愁。
- 豈無耕夫與過客，暫時憇爾行則休。
- 西風八月海水飛，枯槎昔曾凌斗牛。
- 恐爾漂零未終極，掛帆欲去仍回頭。

## 拼音

- cang1 zhou1 lao3 shu4 sheng1 ji1 qiu1 ， gan4 ru2 mo4 long2 gen1 zi3 qiu2 。
- yu3 shui3 cui1 ji1 shi4 tu1 wu4 ， yao1 jiao3 chu1 yin3 cang1 jiang1 liu2 。
- wei1 bu2 jian4 chi2 dian1 bu4 fu2 ， xiao1 xiao1 sheng1 yi4 ling4 ren2 chou2 。
- qi3 wu2 geng1 fu1 yu3 guo4 ke4 ， zan4 shi2 qi4 er3 xing2 ze2 xiu1 。
- xi1 feng1 ba1 yue4 hai3 shui3 fei1 ， ku1 cha2 xi1 ceng2 ling2 dou4 niu2 。
- kong3 er3 piao1 ling2 wei4 zhong1 ji2 ， gua4 fan1 yu4 qu4 reng2 hui2 tou2 。

## 注释

## 译文

## 赏析
