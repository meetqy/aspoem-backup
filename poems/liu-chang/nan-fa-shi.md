---
id: liu-chang-nan-fa-shi
title: 南伐詩
titlePinyin: nan2 fa2 shi1
titleSlug: nan-fa-shi
author: 劉敞
authorPinyin: liu2 chang3
authorSlug: liu-chang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 兵行何怱忽，百里不一息。
- 南征有期會，相觀各努力。
- 三年戍西荒，蟣虱生金革。
- 歸來席未煖，羽檄何奔迫。
- 行行當逾嶺，五月逼炎赫。
- 尚有筋骨存，所虞生死隔。
- 山林如惔焚，溪水沸湍激。
- 自古皆有言，一夫萬人敵。
- 蝮蛇長相逐，虎豹不可格。
- 主将貪功名，謀臣貴恩澤。
- 奈何輕人命，棄置曾不惜。
- 探湯入其中，未半死已積。
- 蒼生亦齊民，不必皆盗賊。
- 賢主尚扇暍，仲春猶掩骼。
- 一身不自愛，所懼失爲國。
- 堯舜有舊書，廟堂爲法則。

## 拼音

- bing1 xing2 he2 cong1 hu1 ， bai3 li3 bu4 yi4 xi1 。
- nan2 zheng1 you3 qi1 hui4 ， xiang1 guan1 ge4 nu3 li4 。
- san1 nian2 shu4 xi1 huang1 ， ji3 shi1 sheng1 jin1 ge2 。
- gui1 lai2 xi2 wei4 xuan1 ， yu3 xi2 he2 ben1 po4 。
- hang2 hang2 dang1 yu2 ling3 ， wu3 yue4 bi1 yan2 he4 。
- shang4 you3 jin1 gu3 cun2 ， suo3 yu2 sheng1 si3 ge2 。
- shan1 lin2 ru2 dan4 fen2 ， xi1 shui3 fei4 tuan1 ji1 。
- zi4 gu3 jie1 you3 yan2 ， yi4 fu1 wan4 ren2 di2 。
- fu4 she2 chang2 xiang1 zhu2 ， hu3 bao4 bu4 ke3 ge2 。
- zhu3 jiang4 tan1 gong1 ming2 ， mou2 chen2 gui4 en1 ze2 。
- nai4 he2 qing1 ren2 ming4 ， qi4 zhi4 ceng2 bu4 xi1 。
- tan4 tang1 ru4 qi2 zhong1 ， wei4 ban4 si3 yi3 ji1 。
- cang1 sheng1 yi4 qi2 min2 ， bu2 bi4 jie1 dao4 zei2 。
- xian2 zhu3 shang4 shan4 ye1 ， zhong4 chun1 you2 yan3 ge2 。
- yi4 shen1 bu2 zi4 ai4 ， suo3 ju4 shi1 wei2 guo2 。
- yao2 shun4 you3 jiu4 shu1 ， miao4 tang2 wei2 fa3 ze2 。

## 注释

## 译文

## 赏析
