---
id: liu-chang-hua-shan-yin-zhe-tu
title: 華山隱者圖
titlePinyin: hua2 shan1 yin3 zhe3 tu2
titleSlug: hua-shan-yin-zhe-tu
author: 劉敞
authorPinyin: liu2 chang3
authorSlug: liu-chang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 神仙不可學，淺俗如醯雞。
- 逍遙二三叟，乃獨秦遺黎。
- 避地思遠適，名山得幽棲。
- 深巖紫芝秀，歸路桃花迷。
- 稍遠人世隔，遂忘陵谷移。
- 至今山中人，往往猶見之。
- 吾聞秦皇帝，甚慕真人爲。
- 駕石窺蓬萊，載車象雲蜺。
- 沙丘往不返，四海忽若遺。
- 安知全真子，近在西山垂。
- 一千二百年，修身未嘗衰。
- 古稱山澤臞，非復萬乘期。
- 觀君此圖意，有以和天倪。

## 拼音

- shen2 xian1 bu4 ke3 xue2 ， qian3 su2 ru2 xi1 ji1 。
- xiao1 yao2 er4 san1 sou3 ， nai3 du2 qin2 yi2 li2 。
- bi4 di4 si1 yuan3 shi4 ， ming2 shan1 de2 you1 qi1 。
- shen1 yan2 zi3 zhi1 xiu4 ， gui1 lu4 tao2 hua1 mi2 。
- shao1 yuan3 ren2 shi4 ge2 ， sui4 wang4 ling2 gu3 yi2 。
- zhi4 jin1 shan1 zhong1 ren2 ， wang3 wang3 you2 jian4 zhi1 。
- wu2 wen2 qin2 huang2 di4 ， shen4 mu4 zhen1 ren2 wei2 。
- jia4 shi2 kui1 peng2 lai2 ， zai4 ju1 xiang4 yun2 ni2 。
- sha1 qiu1 wang3 bu4 fan3 ， si4 hai3 hu1 ruo4 yi2 。
- an1 zhi1 quan2 zhen1 zi3 ， jin4 zai4 xi1 shan1 chui2 。
- yi4 qian1 er4 bai3 nian2 ， xiu1 shen1 wei4 chang2 shuai1 。
- gu3 cheng1 shan1 ze2 qu2 ， fei1 fu4 wan4 cheng2 qi1 。
- guan1 jun1 ci3 tu2 yi4 ， you3 yi3 he2 tian1 ni2 。

## 注释

## 译文

## 赏析
