---
id: liu-chang-qu-yuan-gu-ci
title: 屈原嘏辭
titlePinyin: qu1 yuan2 gu3 ci2
titleSlug: qu-yuan-gu-ci
author: 劉敞
authorPinyin: liu2 chang3
authorSlug: liu-chang
dynasty: 宋
dynastyPinyin: song4
dynastySlug: song
tags: []
---

## 正文

- 維時仲夏，吉日維午。
- 神歆既祠，錫辭以嘏。
- 曰：朕之初生，皇揆予度。
- 嘉朕以名，終身是守。
- 抑豈不淑，不幸逢遇。
- 離愍被憂，天不可訴。
- 宗國爲墟，寧敢自賊。
- 惟朕忍生，豈不永年。
- 悁悁荆人，是拯是憐。
- 赴水蹈波，歳不廢旃。
- 既招朕魂，巫祝昔先。
- 豈朕是私，将德是傳。
- 淪胥及溺，初亦不悛。
- 其後風靡，民益輕死。
- 匪朕之心，是豈爲義。
- 婦弔其夫，母傷其子。
- 人訊其端，指予以詈。
- 予亦念之，其本有自。
- 昔朕婞直，不爲衆下。
- 世予尚之，謂予好怒。
- 昔朕不容，自投于江。
- 世予尚之，謂予棄躬。
- 既習而鬥，既遠益謬。
- 被朕僞名，汙朕以咎。
- 朕生不時，亂世是遘。
- 民之秉彝，嘉是直道。
- 從仁于井，朕亦不取。
- 汝禁其俗，幸懷朕忠。
- 好競以誣，一何不聰。
- 我實鬼神，民焉是主。
- 其祀其禱，予之所厚。
- 予懼天明，焉事戲豫。
- 予憫横流，焉事競渡。
- 予懷堯舜，焉事狎侮。
- 汝惟賢人，曾不予怒。
- 徇俗雷同，譏予以好。
- 履常徇直，切諫盡節。
- 人神所扶，未必皆福。
- 去邪即正，何以有罸。
- 曾非予懷，可禁其僞。
- 毋使佞臣，指予爲戒。
- 錫爾多福，畀爾龐眉。
- 使爾忠言，于君畢宜。

## 拼音

- wei2 shi2 zhong4 xia4 ， ji2 ri4 wei2 wu3 。
- shen2 xin1 ji4 ci2 ， xi1 ci2 yi3 gu3 。
- yue1 ： zhen4 zhi1 chu1 sheng1 ， huang2 kui2 yu3 du4 。
- jia1 zhen4 yi3 ming2 ， zhong1 shen1 shi4 shou3 。
- yi4 qi3 bu4 shu1 ， bu2 xing4 feng2 yu4 。
- li2 min3 bei4 you1 ， tian1 bu4 ke3 su4 。
- zong1 guo2 wei2 xu1 ， ning2 gan3 zi4 zei2 。
- wei2 zhen4 ren3 sheng1 ， qi3 bu4 yong3 nian2 。
- yuan1 yuan1 jing1 ren2 ， shi4 zheng3 shi4 lian2 。
- fu4 shui3 dao3 bo1 ， sui4 bu2 fei4 zhan1 。
- ji4 zhao1 zhen4 hun2 ， wu1 zhu4 xi1 xian1 。
- qi3 zhen4 shi4 si1 ， jiang1 de2 shi4 chuan2 。
- lun2 xu1 ji2 ni4 ， chu1 yi4 bu4 quan1 。
- qi2 hou4 feng1 mi2 ， min2 yi4 qing1 si3 。
- fei3 zhen4 zhi1 xin1 ， shi4 qi3 wei2 yi4 。
- fu4 diao4 qi2 fu1 ， mu3 shang1 qi2 zi3 。
- ren2 xun4 qi2 duan1 ， zhi3 yu3 yi3 li4 。
- yu3 yi4 nian4 zhi1 ， qi2 ben3 you3 zi4 。
- xi1 zhen4 xing4 zhi2 ， bu4 wei2 zhong4 xia4 。
- shi4 yu3 shang4 zhi1 ， wei4 yu3 hao3 nu4 。
- xi1 zhen4 bu4 rong2 ， zi4 tou2 yu2 jiang1 。
- shi4 yu3 shang4 zhi1 ， wei4 yu3 qi4 gong1 。
- ji4 xi2 er2 dou4 ， ji4 yuan3 yi4 miu4 。
- bei4 zhen4 wei3 ming2 ， wu1 zhen4 yi3 jiu4 。
- zhen4 sheng1 bu4 shi2 ， luan4 shi4 shi4 gou4 。
- min2 zhi1 bing3 yi2 ， jia1 shi4 zhi2 dao4 。
- cong2 ren2 yu2 jing3 ， zhen4 yi4 bu4 qu3 。
- ru3 jin4 qi2 su2 ， xing4 huai2 zhen4 zhong1 。
- hao3 jing4 yi3 wu1 ， yi4 he2 bu4 cong1 。
- wo3 shi2 gui3 shen2 ， min2 yan1 shi4 zhu3 。
- qi2 si4 qi2 dao3 ， yu3 zhi1 suo3 hou4 。
- yu3 ju4 tian1 ming2 ， yan1 shi4 xi4 yu4 。
- yu3 min3 heng2 liu2 ， yan1 shi4 jing4 du4 。
- yu3 huai2 yao2 shun4 ， yan1 shi4 xia2 wu3 。
- ru3 wei2 xian2 ren2 ， ceng2 bu4 yu3 nu4 。
- xun4 su2 lei2 tong2 ， ji1 yu3 yi3 hao3 。
- lü3 chang2 xun4 zhi2 ， qie4 jian4 jin4 jie2 。
- ren2 shen2 suo3 fu2 ， wei4 bi4 jie1 fu2 。
- qu4 xie2 ji2 zheng4 ， he2 yi3 you3 fa2 。
- ceng2 fei1 yu3 huai2 ， ke3 jin4 qi2 wei3 。
- wu2 shi3 ning4 chen2 ， zhi3 yu3 wei2 jie4 。
- xi1 er3 duo1 fu2 ， bi4 er3 pang2 mei2 。
- shi3 er3 zhong1 yan2 ， yu2 jun1 bi4 yi2 。

## 注释

## 译文

## 赏析
