---
id: liu-chang-guan-shui
title: 觀水
titlePinyin: guan1 shui3
titleSlug: guan-shui
author: 劉敞
authorPinyin: liu2 chang3
authorSlug: liu-chang
dynasty: 宋
dynastyPinyin: song4
dynastySlug: song
tags: []
---

## 正文

- 楚山積陰霖，百谷盛號怒。
- 虎豹亡其曹，蛟龍失所据。
- 勢排蒼崖列，力與巨石注。
- 頃刻浮青天，微茫浸高樹。
- 兹城依平原，自古北懸瓠。
- 墊溢安敢辭，漂浮實所懼。
- 禹功不可及，河伯欲誰惡。
- 寧以蛙龜歡，姑爲下民蠧。
- 築防力不足，疏瀉志猶慕。
- 安得鞭馮蠵，從兹萬里騖。

## 拼音

- chu3 shan1 ji1 yin1 lin2 ， bai3 gu3 sheng4 hao4 nu4 。
- hu3 bao4 wang2 qi2 cao2 ， jiao1 long2 shi1 suo3 ju4 。
- shi4 pai2 cang1 ya2 lie4 ， li4 yu3 ju4 shi2 zhu4 。
- qing3 ke4 fu2 qing1 tian1 ， wei1 mang2 jin4 gao1 shu4 。
- zi1 cheng2 yi1 ping2 yuan2 ， zi4 gu3 bei3 xuan2 hu4 。
- dian4 yi4 an1 gan3 ci2 ， piao1 fu2 shi2 suo3 ju4 。
- yu3 gong1 bu4 ke3 ji2 ， he2 bo2 yu4 shui2 e4 。
- ning2 yi3 wa1 gui1 huan1 ， gu1 wei2 xia4 min2 du4 。
- zhu4 fang2 li4 bu4 zu2 ， shu1 xie4 zhi4 you2 mu4 。
- an1 de2 bian1 feng2 xi1 ， cong2 zi1 wan4 li3 wu4 。

## 注释

## 译文

## 赏析
