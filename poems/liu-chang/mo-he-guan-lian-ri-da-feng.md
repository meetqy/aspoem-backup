---
id: liu-chang-mo-he-guan-lian-ri-da-feng
title: 墨河館連日大風
titlePinyin: mo4 he2 guan3 lian2 ri4 da4 feng1
titleSlug: mo-he-guan-lian-ri-da-feng
author: 劉敞
authorPinyin: liu2 chang3
authorSlug: liu-chang
dynasty: 宋
dynastyPinyin: song4
dynastySlug: song
tags: []
---

## 正文

- 空桐倚不周，近戴北斗魁。
- 上天限夷夏，自古常風霾。
- 我行迫隆冬，周覽窮荒回。
- 魑魅醜正直，共工負其材。
- 初如百萬兵，鳴鼓天上來。
- 日月慘不光，星辰爲之頹。
- 又如海水翻，洪洞奔天臺。
- 四顧無復人，但聽萬壑雷。
- 搖山墮危石，略野荒纖荄。
- 鳥雀失食悲，虎豹忘羣哀。
- 大呌不自聞，卻行尚欲摧。
- 而我仗漢節，何由脱氛埃。
- 先王外荒服，赤子棄草萊。
- 陰奸竊號令，天網殊恢恢。
- 我車傷崔嵬，我馬勞虺隤。
- 感彼雞鳴詩，聊以慰永懷。

## 拼音

- kong1 tong2 yi3 bu4 zhou1 ， jin4 dai4 bei3 dou3 kui2 。
- shang4 tian1 xian4 yi2 xia4 ， zi4 gu3 chang2 feng1 mai2 。
- wo3 xing2 po4 long2 dong1 ， zhou1 lan3 qiong2 huang1 hui2 。
- chi1 mei4 chou3 zheng4 zhi2 ， gong4 gong1 fu4 qi2 cai2 。
- chu1 ru2 bai3 wan4 bing1 ， ming2 gu3 tian1 shang4 lai2 。
- ri4 yue4 can3 bu4 guang1 ， xing1 chen2 wei2 zhi1 tui2 。
- you4 ru2 hai3 shui3 fan1 ， hong2 dong4 ben1 tian1 tai2 。
- si4 gu4 wu2 fu4 ren2 ， dan4 ting1 wan4 he4 lei2 。
- yao2 shan1 duo4 wei1 shi2 ， lüe4 ye3 huang1 xian1 gai1 。
- niao3 que4 shi1 shi2 bei1 ， hu3 bao4 wang4 qun2 ai1 。
- da4 jiao4 bu2 zi4 wen2 ， que4 xing2 shang4 yu4 cui1 。
- er2 wo3 zhang4 han4 jie2 ， he2 you2 tuo1 fen1 ai1 。
- xian1 wang2 wai4 huang1 fu2 ， chi4 zi3 qi4 cao3 lai2 。
- yin1 jian1 qie4 hao4 ling4 ， tian1 wang3 shu1 hui1 hui1 。
- wo3 ju1 shang1 cui1 wei2 ， wo3 ma3 lao2 hui1 tui2 。
- gan3 bi3 ji1 ming2 shi1 ， liao2 yi3 wei4 yong3 huai2 。

## 注释

## 译文

## 赏析
