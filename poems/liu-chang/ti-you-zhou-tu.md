---
id: liu-chang-ti-you-zhou-tu
title: 題幽州圖
titlePinyin: ti2 you1 zhou1 tu2
titleSlug: ti-you-zhou-tu
author: 劉敞
authorPinyin: liu2 chang3
authorSlug: liu-chang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 代北屯兵盛，漁陽突騎精。
- 棄捐看異域，感激問蒼生。
- 尚識榆關路，仍存漢郡名。
- 可憐成反拒，未見請横行。
- 先帝曾親伐，斯人昔徯征。
- 大功危一跌，遺恨似平城。
- 往者干戈役，因之玉帛盟。
- 權宜緩中國，苟且就升平。
- 名號于今錯，恩威自此輕。
- 奈何卑聖主，豈不負宗祊。
- 事有違經合，功難與浴評。
- 復讎宜百世，刷恥望諸卿。
- 封畛唐虞舊，氛祲渤碣清。
- 遺黎出塗炭，故老見簪纓。
- 寒谷青陽及，幽都日月眀。
- 此懷如萬一，高揖謝縱横。

## 拼音

- dai4 bei3 tun2 bing1 sheng4 ， yu2 yang2 tu1 qi2 jing1 。
- qi4 juan1 kan4 yi4 yu4 ， gan3 ji1 wen4 cang1 sheng1 。
- shang4 shi2 yu2 guan1 lu4 ， reng2 cun2 han4 jun4 ming2 。
- ke3 lian2 cheng2 fan3 ju4 ， wei4 jian4 qing3 heng2 xing2 。
- xian1 di4 ceng2 qin1 fa2 ， si1 ren2 xi1 xi1 zheng1 。
- da4 gong1 wei1 yi4 die1 ， yi2 hen4 si4 ping2 cheng2 。
- wang3 zhe3 gan1 ge1 yi4 ， yin1 zhi1 yu4 bo2 meng2 。
- quan2 yi2 huan3 zhong1 guo2 ， gou3 qie3 jiu4 sheng1 ping2 。
- ming2 hao4 yu2 jin1 cuo4 ， en1 wei1 zi4 ci3 qing1 。
- nai4 he2 bei1 sheng4 zhu3 ， qi3 bu2 fu4 zong1 beng1 。
- shi4 you3 wei2 jing1 he2 ， gong1 nan2 yu3 yu4 ping2 。
- fu4 chou2 yi2 bai3 shi4 ， shua1 chi3 wang4 zhu1 qing1 。
- feng1 zhen3 tang2 yu2 jiu4 ， fen1 jin4 bo2 jie2 qing1 。
- yi2 li2 chu1 tu2 tan4 ， gu4 lao3 jian4 zan1 ying1 。
- han2 gu3 qing1 yang2 ji2 ， you1 dou1 ri4 yue4 ming2 。
- ci3 huai2 ru2 wan4 yi1 ， gao1 yi1 xie4 zong4 heng2 。

## 注释

## 译文

## 赏析
