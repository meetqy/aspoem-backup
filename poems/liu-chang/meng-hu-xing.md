---
id: liu-chang-meng-hu-xing
title: 猛虎行
titlePinyin: meng3 hu3 xing2
titleSlug: meng-hu-xing
author: 劉敞
authorPinyin: liu2 chang3
authorSlug: liu-chang
dynasty: 宋
dynastyPinyin: song4
dynastySlug: song
tags: []
---

## 正文

- 陸不辭虎豹怒，水不避蛟龍争。
- 衆人亦有命，大賢豈虚生。
- 千歲猶須臾，四野如戶庭。
- 解弓掛扶桑，脱劍倚太清。
- 騰身騎日月，萬事如蚊𧉬。
- 貧賤有固窮，慷慨激中情。
- 炎火燎崑邱，乃知白璧精。
- 雪霜沒衆草，高松獨青青。
- 寧生歌車下，戚促兒女聲。
- 時至乘化遷，運頽與物冥。
- 震雷不經聽，芥蔕何足嬰。
- 君不見賈豎競錐刀，蚍蜉利羶腥。
- 何如乘雲御氣遊咸池，長嘯濯我冠與纓。

## 拼音

- lu4 bu4 ci2 hu3 bao4 nu4 ， shui3 bu2 bi4 jiao1 long2 zheng1 。
- zhong4 ren2 yi4 you3 ming4 ， da4 xian2 qi3 xu1 sheng1 。
- qian1 sui4 you2 xu1 yu2 ， si4 ye3 ru2 hu4 ting2 。
- jie3 gong1 gua4 fu2 sang1 ， tuo1 jian4 yi3 tai4 qing1 。
- teng2 shen1 qi2 ri4 yue4 ， wan4 shi4 ru2 wen2 𧉬。
- pin2 jian4 you3 gu4 qiong2 ， kang1 kai3 ji1 zhong1 qing2 。
- yan2 huo3 liao2 kun1 qiu1 ， nai3 zhi1 bai2 bi4 jing1 。
- xue3 shuang1 mei2 zhong4 cao3 ， gao1 song1 du2 qing1 qing1 。
- ning2 sheng1 ge1 ju1 xia4 ， qi1 cu4 er2 nü3 sheng1 。
- shi2 zhi4 cheng2 hua4 qian1 ， yun4 tui2 yu3 wu4 ming2 。
- zhen4 lei2 bu4 jing1 ting1 ， jie4 di4 he2 zu2 ying1 。
- jun1 bu2 jian4 jia3 shu4 jing4 zhui1 dao1 ， pi2 fu2 li4 shan1 xing1 。
- he2 ru2 cheng2 yun2 yu4 qi4 you2 xian2 chi2 ， chang2 xiao4 zhuo2 wo3 guan1 yu3 ying1 。

## 注释

## 译文

## 赏析
