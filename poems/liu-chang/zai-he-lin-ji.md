---
id: liu-chang-zai-he-lin-ji
title: 再和鄰幾
titlePinyin: zai4 he2 lin2 ji1
titleSlug: zai-he-lin-ji
author: 劉敞
authorPinyin: liu2 chang3
authorSlug: liu-chang
dynasty: 宋
dynastyPinyin: song4
dynastySlug: song
tags: []
---

## 正文

- 冱寒凋暮節，大雪冒神州。
- 氣象昏千里，光芒混六幽。
- 度前蚊過目，隕曠葉驚秋。
- 烟素長誰引，雲羅薄自浮。
- 勢輕低更起，影亂去還留。
- 玉石均朝采，珠璣共暗投。
- 圍城眀組練，格野亂旗旒。
- 模象羣形富，牢籠衆險周。
- 履空諳曳縱，騁望快登樓。
- 栖璧函珍带，裝簾耀寶鈎。
- 潤應何澤比，甘豈井泉侔。
- 萬物紛同態，繁陰慘共愁。
- 波聲增渤澥，原色借來麰。
- 邀醉時吹面，欺貧屢灑裘。
- 驅除夏蠱盡，排迮楚氛收。
- 人謝泥塗辱，家成汗漫遊。
- 畫圖饒粉堊，比興極歌謳。
- 積久風逾厲，消遲歲聿遒。
- 短才非子敵，秘思爲君抽。
- 高韻侵梁郢，煩言不可酬。

## 拼音

- hu4 han2 diao1 mu4 jie2 ， da4 xue3 mao4 shen2 zhou1 。
- qi4 xiang4 hun1 qian1 li3 ， guang1 mang2 hun4 liu4 you1 。
- du4 qian2 wen2 guo4 mu4 ， yun3 kuang4 ye4 jing1 qiu1 。
- yan1 su4 chang2 shui2 yin3 ， yun2 luo2 bao2 zi4 fu2 。
- shi4 qing1 di1 geng4 qi3 ， ying3 luan4 qu4 huan2 liu2 。
- yu4 shi2 jun1 chao2 cai3 ， zhu1 ji1 gong4 an4 tou2 。
- wei2 cheng2 ming2 zu3 lian4 ， ge2 ye3 luan4 qi2 liu2 。
- mo2 xiang4 qun2 xing2 fu4 ， lao2 long2 zhong4 xian3 zhou1 。
- lü3 kong1 an1 ye4 zong4 ， cheng3 wang4 kuai4 deng1 lou2 。
- qi1 bi4 han2 zhen1 dai4 ， zhuang1 lian2 yao4 bao3 gou1 。
- run4 ying1 he2 ze2 bi3 ， gan1 qi3 jing3 quan2 mou2 。
- wan4 wu4 fen1 tong2 tai4 ， fan2 yin1 can3 gong4 chou2 。
- bo1 sheng1 zeng1 bo2 xie4 ， yuan2 se4 jie4 lai2 mou2 。
- yao1 zui4 shi2 chui1 mian4 ， qi1 pin2 lü3 sa3 qiu2 。
- qu1 chu2 xia4 gu3 jin4 ， pai2 ze2 chu3 fen1 shou1 。
- ren2 xie4 ni2 tu2 ru3 ， jia1 cheng2 han4 man4 you2 。
- hua4 tu2 rao2 fen3 e4 ， bi3 xing1 ji2 ge1 ou1 。
- ji1 jiu3 feng1 yu2 li4 ， xiao1 chi2 sui4 yu4 qiu2 。
- duan3 cai2 fei1 zi3 di2 ， mi4 si1 wei2 jun1 chou1 。
- gao1 yun4 qin1 liang2 ying3 ， fan2 yan2 bu4 ke3 chou2 。

## 注释

## 译文

## 赏析
