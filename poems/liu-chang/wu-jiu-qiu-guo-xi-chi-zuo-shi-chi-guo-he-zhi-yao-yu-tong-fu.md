---
id: liu-chang-wu-jiu-qiu-guo-xi-chi-zuo-shi-chi-guo-he-zhi-yao-yu-tong-fu
title: 吳九秋過西池作詩持國和之邀予同賦
titlePinyin: wu2 jiu3 qiu1 guo4 xi1 chi2 zuo4 shi1 chi2 guo2 he2 zhi1 yao1 yu3 tong2 fu4
titleSlug: wu-jiu-qiu-guo-xi-chi-zuo-shi-chi-guo-he-zhi-yao-yu-tong-fu
author: 劉敞
authorPinyin: liu2 chang3
authorSlug: liu-chang
dynasty: 宋
dynastyPinyin: song4
dynastySlug: song
tags: []
---

## 正文

- 三山凌波濤，雲漢邈氛埃。
- 世無乘槎客，安得窮昭回。
- 天門洞閶闔，海池含風雷。
- 淵淪蛟龍室，焜炫金銀臺。
- 西顥何蕭條，百芳日已摧。
- 誰能瑩心賞，喟子懷仙才。
- 時變感所思，駐車載徘徊。
- 已秋孰願夏，覽物彌歡哀。
- 韓生肆爽言，觀變均齊諧。
- 而我拘俗者，俊游日已乖。
- 欲濯纓上塵，何時與君偕。

## 拼音

- san1 shan1 ling2 bo1 tao1 ， yun2 han4 miao3 fen1 ai1 。
- shi4 wu2 cheng2 cha2 ke4 ， an1 de2 qiong2 zhao1 hui2 。
- tian1 men2 dong4 chang1 he2 ， hai3 chi2 han2 feng1 lei2 。
- yuan1 lun2 jiao1 long2 shi4 ， kun1 xuan4 jin1 yin2 tai2 。
- xi1 hao4 he2 xiao1 tiao2 ， bai3 fang1 ri4 yi3 cui1 。
- shui2 neng2 ying2 xin1 shang3 ， kui4 zi3 huai2 xian1 cai2 。
- shi2 bian4 gan3 suo3 si1 ， zhu4 ju1 zai4 pai2 huai2 。
- yi3 qiu1 shu2 yuan4 xia4 ， lan3 wu4 mi2 huan1 ai1 。
- han2 sheng1 si4 shuang3 yan2 ， guan1 bian4 jun1 qi2 xie2 。
- er2 wo3 ju1 su2 zhe3 ， jun4 you2 ri4 yi3 guai1 。
- yu4 zhuo2 ying1 shang4 chen2 ， he2 shi2 yu3 jun1 xie2 。

## 注释

## 译文

## 赏析
