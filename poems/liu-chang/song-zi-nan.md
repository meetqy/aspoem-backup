---
id: liu-chang-song-zi-nan
title: 送子南
titlePinyin: song4 zi3 nan2
titleSlug: song-zi-nan
author: 劉敞
authorPinyin: liu2 chang3
authorSlug: liu-chang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 南師鼓琴者，餘力推步精。
- 千里求知音，徒步入王城。
- 能高頗自負，一一游公卿。
- 朝廷富貴人，寵辱心若驚。
- 聞至必解榻，招邀劇生平。
- 以兹祿命術，獨得當時名。
- 朱絃與素徽，棄置莫爲聽。
- 往往默自撫，或疑非斷聲。
- 紅塵車馬中，隨俗翻營營。
- 振衣忽長歎，吾已知時情。
- 卷槖郤東下，野風蕭然清。
- 且賫山水意，永待鍾期生。

## 拼音

- nan2 shi1 gu3 qin2 zhe3 ， yu2 li4 tui1 bu4 jing1 。
- qian1 li3 qiu2 zhi1 yin1 ， tu2 bu4 ru4 wang2 cheng2 。
- neng2 gao1 po1 zi4 fu4 ， yi1 yi1 you2 gong1 qing1 。
- chao2 ting2 fu4 gui4 ren2 ， chong3 ru3 xin1 ruo4 jing1 。
- wen2 zhi4 bi4 jie3 ta4 ， zhao1 yao1 ju4 sheng1 ping2 。
- yi3 zi1 lu4 ming4 shu4 ， du2 de2 dang1 shi2 ming2 。
- zhu1 xian2 yu3 su4 hui1 ， qi4 zhi4 mo4 wei2 ting1 。
- wang3 wang3 mo4 zi4 fu3 ， huo4 yi2 fei1 duan4 sheng1 。
- hong2 chen2 ju1 ma3 zhong1 ， sui2 su2 fan1 ying2 ying2 。
- zhen4 yi1 hu1 chang2 tan4 ， wu2 yi3 zhi1 shi2 qing2 。
- juan4 tuo2 xi4 dong1 xia4 ， ye3 feng1 xiao1 ran2 qing1 。
- qie3 ji1 shan1 shui3 yi4 ， yong3 dai4 zhong1 qi1 sheng1 。

## 注释

## 译文

## 赏析
