---
id: liu-chang-zhu-bo-qiang-wen
title: 逐伯强文
titlePinyin: zhu2 bo2 qiang2 wen2
titleSlug: zhu-bo-qiang-wen
author: 劉敞
authorPinyin: liu2 chang3
authorSlug: liu-chang
dynasty: 宋
dynastyPinyin: song4
dynastySlug: song
tags: []
---

## 正文

- 皇皇上天兮，浩浩后土。
- 厥生孔繁兮，其施甚溥。
- 陶陶仲夏兮，草木蕃廡。
- 鳥獸孳息兮，我民樂胥。
- 我民孔靈兮，上帝是仁。
- 天子孔聖兮，百工日新。
- 上無秕政兮，下無悖人。
- 鄰里其集兮，樂哉欣欣。
- 伯强何爲兮，孰畀以政。
- 反世五福兮，持極以令。
- 我民不怡兮，既喪其盛。
- 白黑眩瞀兮，孰詧其正。
- 謂壽反天兮，謂康反病。
- 仁義無益兮，苟且爲幸。
- 嗟爾子强兮，其獨何心。
- 絕世和氣兮，俾民不任。
- 上天孔神兮，大德曰生。
- 天不可長罔兮，民不可久侵。
- 天誅誠加兮靡所避，雷公驅兮風伯逝，嗟爾子强兮何所詣。
- 南有蠻兮，爲寇爲逋。
- 西羌戎兮，恃艱自虞。
- 天子孔仁兮，靡焉畢屠。
- 子强往兮，代天伐誅。
- 嗟中國兮，不可久留。
- 子不去兮，顛倒思予。

## 拼音

- huang2 huang2 shang0 tian1 xi1 ， hao4 hao4 hou4 tu3 。
- jue2 sheng1 kong3 fan2 xi1 ， qi2 shi1 shen4 pu3 。
- tao2 tao2 zhong4 xia4 xi1 ， cao3 mu4 fan1 wu3 。
- niao3 shou4 zi1 xi1 xi1 ， wo3 min2 le4 xu1 。
- wo3 min2 kong3 ling2 xi1 ， shang4 di4 shi4 ren2 。
- tian1 zi3 kong3 sheng4 xi1 ， bai3 gong1 ri4 xin1 。
- shang4 wu2 bi3 zheng4 xi1 ， xia4 wu2 bei4 ren2 。
- lin2 li3 qi2 ji2 xi1 ， le4 zai1 xin1 xin1 。
- bo2 qiang2 he2 wei2 xi1 ， shu2 bi4 yi3 zheng4 。
- fan3 shi4 wu3 fu2 xi1 ， chi2 ji2 yi3 ling4 。
- wo3 min2 bu4 yi2 xi1 ， ji4 sang1 qi2 sheng4 。
- bai2 hei1 xuan4 mao4 xi1 ， shu2 cha2 qi2 zheng4 。
- wei4 shou4 fan3 tian1 xi1 ， wei4 kang1 fan3 bing4 。
- ren2 yi4 wu2 yi4 xi1 ， gou3 qie3 wei2 xing4 。
- jie1 er3 zi3 qiang2 xi1 ， qi2 du2 he2 xin1 。
- jue2 shi4 he2 qi4 xi1 ， bi3 min2 bu2 ren4 。
- shang4 tian1 kong3 shen2 xi1 ， da4 de2 yue1 sheng1 。
- tian1 bu4 ke3 chang2 wang3 xi1 ， min2 bu4 ke3 jiu3 qin1 。
- tian1 zhu1 cheng2 jia1 xi1 mi2 suo3 bi4 ， lei2 gong1 qu1 xi1 feng1 bo2 shi4 ， jie1 er3 zi3 qiang2 xi1 he2 suo3 yi4 。
- nan2 you3 man2 xi1 ， wei2 kou4 wei2 bu1 。
- xi1 qiang1 rong2 xi1 ， shi4 jian1 zi4 yu2 。
- tian1 zi3 kong3 ren2 xi1 ， mi2 yan1 bi4 tu2 。
- zi3 qiang2 wang3 xi1 ， dai4 tian1 fa2 zhu1 。
- jie1 zhong1 guo2 xi1 ， bu4 ke3 jiu3 liu2 。
- zi3 bu2 qu4 xi1 ， dian1 dao3 si1 yu3 。

## 注释

## 译文

## 赏析
