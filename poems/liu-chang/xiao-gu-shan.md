---
id: liu-chang-xiao-gu-shan
title: 小孤山
titlePinyin: xiao3 gu1 shan1
titleSlug: xiao-gu-shan
author: 劉敞
authorPinyin: liu2 chang3
authorSlug: liu-chang
dynasty: 宋
dynastyPinyin: song4
dynastySlug: song
tags: []
---

## 正文

- 驚波觸南崖，反怒射北壁。
- 蒼山相與排，所謂小孤石。
- 蟠根萬仞淵，聳角百丈碧。
- 祠堂豁精嚴，行旅進粉澤。
- 或云婦女神，肸蠁頗有迹。
- 吾知定名意，似欲旌介特。
- 流俗失其真，傳聞莫開釋。
- 居人私其利，禍福妄損益。
- 競爲媢妒說，以誣聪明德。
- 先王秩山川，禮典有廟食。
- 奈何媚於竈，屈己忘正直。
- 吾欲爲小孤，作書解行客。
- 復恐不見從，嗟哉世多惑。

## 拼音

- jing1 bo1 chu4 nan2 ya2 ， fan3 nu4 she4 bei3 bi4 。
- cang1 shan1 xiang1 yu3 pai2 ， suo3 wei4 xiao3 gu1 shi2 。
- pan2 gen1 wan4 ren4 yuan1 ， song3 jiao3 bai3 zhang4 bi4 。
- ci2 tang2 huo1 jing1 yan2 ， xing2 lü3 jin4 fen3 ze2 。
- huo4 yun2 fu4 nü3 shen2 ， xi1 xiang3 po1 you3 ji4 。
- wu2 zhi1 ding4 ming2 yi4 ， si4 yu4 jing1 jie4 te4 。
- liu2 su2 shi1 qi2 zhen1 ， chuan2 wen2 mo4 kai1 shi4 。
- ju1 ren2 si1 qi2 li4 ， huo4 fu2 wang4 sun3 yi4 。
- jing4 wei2 mao4 du4 shuo1 ， yi3 wu1 cong1 ming0 de2 。
- xian1 wang2 zhi4 shan1 chuan1 ， li3 dian3 you3 miao4 shi2 。
- nai4 he2 mei4 wu1 zao4 ， qu1 ji3 wang4 zheng4 zhi2 。
- wu2 yu4 wei2 xiao3 gu1 ， zuo4 shu1 jie3 xing2 ke4 。
- fu4 kong3 bu2 jian4 cong2 ， jie1 zai1 shi4 duo1 huo4 。

## 注释

## 译文

## 赏析
