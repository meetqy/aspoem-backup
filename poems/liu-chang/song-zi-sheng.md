---
id: liu-chang-song-zi-sheng
title: 送孜生
titlePinyin: song4 zi1 sheng1
titleSlug: song-zi-sheng
author: 劉敞
authorPinyin: liu2 chang3
authorSlug: liu-chang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 遭遇爵位輕，治平進取難。
- 不見明經士，白首成一官。
- 憐爾吾家駒，學問知所安。
- 得名萬衆中，奮迅生羽翰。
- 天子臨廣廷，公卿肅衣冠。
- 傳呼署甲乙，誰不傾目觀。
- 我時忝陪侍，趨拜玉座前。
- 鄂秀莩亦榮，不自知欣懽。
- 勿言勢尚卑，無以地固寒。
- 鸞鳯曾棘棲，蛟龍亦泥蟠。
- 孟軻稱三樂，富貴不與焉。
- 恨我不如爾，千鍾益悲歎。
- 奈何方遠别，浩蕩江湖間。
- 臨分豈自勝，流涕空汍瀾。

## 拼音

- zao1 yu4 jue2 wei4 qing1 ， zhi4 ping2 jin4 qu3 nan2 。
- bu2 jian4 ming2 jing1 shi4 ， bai2 shou3 cheng2 yi4 guan1 。
- lian2 er3 wu2 jia1 ju1 ， xue2 wen4 zhi1 suo3 an1 。
- de2 ming2 wan4 zhong4 zhong1 ， fen4 xun4 sheng1 yu3 han4 。
- tian1 zi3 lin2 guang3 ting2 ， gong1 qing1 su4 yi1 guan1 。
- chuan2 hu1 shu3 jia3 yi3 ， shui2 bu4 qing1 mu4 guan1 。
- wo3 shi2 tian3 pei2 shi4 ， qu1 bai4 yu4 zuo4 qian2 。
- e4 xiu4 piao3 yi4 rong2 ， bu2 zi4 zhi1 xin1 huan1 。
- wu4 yan2 shi4 shang4 bei1 ， wu2 yi3 di4 gu4 han2 。
- luan2 feng4 ceng2 ji2 qi1 ， jiao1 long2 yi4 ni2 pan2 。
- meng4 ke1 cheng1 san1 le4 ， fu4 gui4 bu4 yu3 yan1 。
- hen4 wo3 bu4 ru2 er3 ， qian1 zhong1 yi4 bei1 tan4 。
- nai4 he2 fang1 yuan3 bie2 ， hao4 dang4 jiang1 hu2 jian4 。
- lin2 fen1 qi3 zi4 sheng4 ， liu2 ti4 kong1 wan2 lan2 。

## 注释

## 译文

## 赏析
