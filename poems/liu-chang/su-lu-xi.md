---
id: liu-chang-su-lu-xi
title: 宿綠溪
titlePinyin: su4 lü4 xi1
titleSlug: su-lu-xi
author: 劉敞
authorPinyin: liu2 chang3
authorSlug: liu-chang
dynasty: 宋
dynastyPinyin: song4
dynastySlug: song
tags: []
---

## 正文

- 雲昏江水闊，兩淮不可測。
- 山丘望亦迷，馬牛豈易識。
- 高帆乘長風，俄傾屢欹仄。
- 未知所趣向，稍稍萬宇黑。
- 近津見蘆葦，其外水正白。
- 操舟投其間，宿鳥俱闢易。
- 水深不可纜，叢梗以爲力。
- 蚊蚋秋尚繁，不眠坐通夕。
- 中宵風逾厲，潮水相蕩擊。
- 安得似人者，謦欬在我側。
- 天明啓牖戶，願見白日色。
- 莽蒼暘谷間，竟爲霧雨隔。
- 追觀宵征處，波惡生悸惕。
- 絕糧非陳蔡，從者亦悽惻。

## 拼音

- yun2 hun1 jiang1 shui3 kuo4 ， liang3 huai2 bu4 ke3 ce4 。
- shan1 qiu1 wang4 yi4 mi2 ， ma3 niu2 qi3 yi4 shi2 。
- gao1 fan1 cheng2 chang2 feng1 ， e2 qing1 lü3 qi1 ze4 。
- wei4 zhi1 suo3 qu4 xiang4 ， shao1 shao1 wan4 yu3 hei1 。
- jin4 jin1 jian4 lu2 wei3 ， qi2 wai4 shui3 zheng4 bai2 。
- cao1 zhou1 tou2 qi2 jian4 ， su4 niao3 ju4 pi4 yi4 。
- shui3 shen1 bu4 ke3 lan3 ， cong2 geng3 yi3 wei2 li4 。
- wen2 rui4 qiu1 shang4 fan2 ， bu4 mian2 zuo4 tong1 xi1 。
- zhong1 xiao1 feng1 yu2 li4 ， chao2 shui3 xiang1 dang4 ji1 。
- an1 de2 si4 ren2 zhe3 ， qing3 kai4 zai4 wo3 ce4 。
- tian1 ming2 qi3 you3 hu4 ， yuan4 jian4 bai2 ri4 se4 。
- mang3 cang1 yang2 gu3 jian4 ， jing4 wei2 wu4 yu3 ge2 。
- zhui1 guan1 xiao1 zheng1 chu3 ， bo1 e4 sheng1 ji4 ti4 。
- jue2 liang2 fei1 chen2 cai4 ， cong2 zhe3 yi4 qi1 ce4 。

## 注释

## 译文

## 赏析
