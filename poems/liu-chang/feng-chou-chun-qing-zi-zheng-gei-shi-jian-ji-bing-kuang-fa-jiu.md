---
id: liu-chang-feng-chou-chun-qing-zi-zheng-gei-shi-jian-ji-bing-kuang-fa-jiu
title: 奉酬春卿資政給事見寄并貺法酒
titlePinyin: feng4 chou2 chun1 qing1 zi1 zheng4 gei3 shi4 jian4 ji4 bing4 kuang4 fa3 jiu3
titleSlug: feng-chou-chun-qing-zi-zheng-gei-shi-jian-ji-bing-kuang-fa-jiu
author: 劉敞
authorPinyin: liu2 chang3
authorSlug: liu-chang
dynasty: 宋
dynastyPinyin: song4
dynastySlug: song
tags: []
---

## 正文

- 王甸雄三輔，侯邦重百城。
- 公雖縱談笑，人自服神明。
- 烹幹元和正，陶鎔庶物精。
- 優游破餘地，灑落動高情。
- 訟比甘棠息，居無吠犬驚。
- 勤追頖宫學，繼出汝南評。
- 風雅移方俗，弦歌溢頌聲。
- 忘年及晚輩，與進絕諸生。
- 預列登堂拜，陪參别乘行。
- 襟懷向客盡，風彩照人清。
- 弧矢親觀德，滄浪並濯纓。
- 宴餘花爛漫，獵罷雪縱横。
- 末節形骸外，良辰樂賞并。
- 西曹寛吏讁，東閣借賓榮。
- 密席眀金炬，佳人出玉笙。
- 聽歌濃黛斂，看舞小腰輕。
- 敢謂招攜訊，由來許與誠。
- 會知私坎井，未可屈長鯨。
- 鳳尾騰中詔，麟符寄别京。
- 去思邈已遠，陳迹浩難平。
- 叩叩煩書禮，悠悠想旆旌。
- 何時命霖雨，舉世望阿衡。
- 逸唱回春藻，深衷釋吝萌。
- 自然心醉久，那在酒如餳。

## 拼音

- wang2 dian4 xiong2 san1 fu3 ， hou2 bang1 zhong4 bai3 cheng2 。
- gong1 sui1 zong4 tan2 xiao4 ， ren2 zi4 fu2 shen2 ming2 。
- peng1 gan4 yuan2 he2 zheng4 ， tao2 rong2 shu4 wu4 jing1 。
- you1 you2 po4 yu2 di4 ， sa3 luo4 dong4 gao1 qing2 。
- song4 bi3 gan1 tang2 xi1 ， ju1 wu2 fei4 quan3 jing1 。
- qin2 zhui1 pan4 gong1 xue2 ， ji4 chu1 ru3 nan2 ping2 。
- feng1 ya3 yi2 fang1 su2 ， xian2 ge1 yi4 song4 sheng1 。
- wang4 nian2 ji2 wan3 bei4 ， yu3 jin4 jue2 zhu1 sheng1 。
- yu4 lie4 deng1 tang2 bai4 ， pei2 can1 bie2 cheng2 xing2 。
- jin1 huai2 xiang4 ke4 jin4 ， feng1 cai3 zhao4 ren2 qing1 。
- hu2 shi3 qin1 guan1 de2 ， cang1 lang4 bing4 zhuo2 ying1 。
- yan4 yu2 hua1 lan4 man4 ， lie4 ba4 xue3 zong4 heng2 。
- mo4 jie2 xing2 hai2 wai4 ， liang2 chen2 le4 shang3 bing4 。
- xi1 cao2 kuan1 li4 zhe2 ， dong1 ge2 jie4 bin1 rong2 。
- mi4 xi2 ming2 jin1 ju4 ， jia1 ren2 chu1 yu4 sheng1 。
- ting1 ge1 nong2 dai4 lian3 ， kan4 wu3 xiao3 yao1 qing1 。
- gan3 wei4 zhao1 xie2 xun4 ， you2 lai2 xu1 yu3 cheng2 。
- hui4 zhi1 si1 kan3 jing3 ， wei4 ke3 qu1 chang2 jing1 。
- feng4 wei3 teng2 zhong1 zhao4 ， lin2 fu2 ji4 bie2 jing1 。
- qu4 si1 miao3 yi3 yuan3 ， chen2 ji4 hao4 nan2 ping2 。
- kou4 kou4 fan2 shu1 li3 ， you1 you1 xiang3 pei4 jing1 。
- he2 shi2 ming4 lin2 yu3 ， ju3 shi4 wang4 a1 heng2 。
- yi4 chang4 hui2 chun1 zao3 ， shen1 zhong1 shi4 lin4 meng2 。
- zi4 ran2 xin1 zui4 jiu3 ， na4 zai4 jiu3 ru2 xing2 。

## 注释

## 译文

## 赏析
