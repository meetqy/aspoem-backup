---
id: liu-chang-feng-he-yong-shu-ye-wen-feng-sheng-you-gan-yong-qi-yun
title: 奉和永叔夜聞風聲有感用其韻
titlePinyin: feng4 he2 yong3 shu1 ye4 wen2 feng1 sheng1 you3 gan3 yong4 qi2 yun4
titleSlug: feng-he-yong-shu-ye-wen-feng-sheng-you-gan-yong-qi-yun
author: 劉敞
authorPinyin: liu2 chang3
authorSlug: liu-chang
dynasty: 宋
dynastyPinyin: song4
dynastySlug: song
tags: []
---

## 正文

- 往爲名山客，浩蕩多奇觀。
- 六月湖海卧，飄飄生羽翰。
- 悮升紫垣籍，草野非所安。
- 金火三伏交，束带愁衣冠。
- 飛塵變形骸，內熱焦肺肝。
- 豈惟天有時，人事亦可歎。
- 適有凉風來，蕭騷庭葉乾。
- 感之意飛動，忽若驂龍鸞。
- 銀漢水可涉，枯槎去無難。
- 洞庭魚正肥，遊子行足歡。
- 飲酒讀離騷，睥睨天壤寛。
- 要當以樂死，日月誰控摶。
- 夫子文章伯，已在青雲端。
- 且方濟一世，詎肯哀盤桓。
- 作詩破冥煩，磊落冰雪顔。
- 懔懔屈宋詞，千秋劇椒蘭。

## 拼音

- wang3 wei2 ming2 shan1 ke4 ， hao4 dang4 duo1 qi2 guan1 。
- liu4 yue4 hu2 hai3 wo4 ， piao1 piao1 sheng1 yu3 han4 。
- wu4 sheng1 zi3 yuan2 ji2 ， cao3 ye3 fei1 suo3 an1 。
- jin1 huo3 san1 fu2 jiao1 ， shu4 dai4 chou2 yi1 guan1 。
- fei1 chen2 bian4 xing2 hai2 ， nei4 re4 jiao1 fei4 gan1 。
- qi3 wei2 tian1 you3 shi2 ， ren2 shi4 yi4 ke3 tan4 。
- shi4 you3 liang2 feng1 lai2 ， xiao1 sao1 ting2 ye4 qian2 。
- gan3 zhi1 yi4 fei1 dong4 ， hu1 ruo4 can1 long2 luan2 。
- yin2 han4 shui3 ke3 she4 ， ku1 cha2 qu4 wu2 nan2 。
- dong4 ting2 yu2 zheng4 fei2 ， you2 zi3 xing2 zu2 huan1 。
- yin3 jiu3 du2 li2 sao1 ， pi4 ni4 tian1 rang3 kuan1 。
- yao4 dang1 yi3 le4 si3 ， ri4 yue4 shui2 kong4 tuan2 。
- fu1 zi3 wen2 zhang1 bo2 ， yi3 zai4 qing1 yun2 duan1 。
- qie3 fang1 ji4 yi2 shi4 ， ju4 ken3 ai1 pan2 huan2 。
- zuo4 shi1 po4 ming2 fan2 ， lei3 luo4 bing1 xue3 yan2 。
- lin3 lin3 qu1 song4 ci2 ， qian1 qiu1 ju4 jiao1 lan2 。

## 注释

## 译文

## 赏析
