---
id: liu-chang-han-lin-shi-ping-feng
title: 寒林石屏風
titlePinyin: han2 lin2 shi2 ping2 feng1
titleSlug: han-lin-shi-ping-feng
author: 劉敞
authorPinyin: liu2 chang3
authorSlug: liu-chang
dynasty: 宋
dynastyPinyin: song4
dynastySlug: song
tags: []
---

## 正文

- 屏風畫山皆任假，寒林石屏自然者。
- 蒼紋紺脈亂交加，短樹高枝自瀟灑。
- 觀者寧分畫與非，但怪奇妙非人爲。
- 又疑古苔著石瘦，何得本末無纖遺。
- 桑田變海松柏死，寒暑不及榮枯期。
- 佳哉大鈞育羣類，埏鎔精巧無巨細。
- 天真通貎皆生成，俗師筆墨那形似。
- 居人幽獨最相宜，樸厚遠謝雕鏤姿。
- 城中雲母屏更好，慎勿浪示豪家兒。

## 拼音

- ping2 feng1 hua4 shan1 jie1 ren4 jia3 ， han2 lin2 shi2 ping2 zi4 ran2 zhe3 。
- cang1 wen2 gan4 mai4 luan4 jiao1 jia1 ， duan3 shu4 gao1 zhi1 zi4 xiao1 sa3 。
- guan1 zhe3 ning2 fen1 hua4 yu3 fei1 ， dan4 guai4 qi2 miao4 fei1 ren2 wei2 。
- you4 yi2 gu3 tai2 zhu4 shi2 shou4 ， he2 de2 ben3 mo4 wu2 xian1 yi2 。
- sang1 tian2 bian4 hai3 song1 bai3 si3 ， han2 shu3 bu4 ji2 rong2 ku1 qi1 。
- jia1 zai1 da4 jun1 yu4 qun2 lei4 ， shan1 rong2 jing1 qiao3 wu2 ju4 xi4 。
- tian1 zhen1 tong1 ni2 jie1 sheng1 cheng2 ， su2 shi1 bi3 mo4 na4 xing2 si4 。
- ju1 ren2 you1 du2 zui4 xiang1 yi2 ， pu3 hou4 yuan3 xie4 diao1 lou4 zi1 。
- cheng2 zhong1 yun2 mu3 ping2 geng4 hao3 ， shen4 wu4 lang4 shi4 hao2 jia1 er2 。

## 注释

## 译文

## 赏析
