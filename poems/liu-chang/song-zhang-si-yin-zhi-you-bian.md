---
id: liu-chang-song-zhang-si-yin-zhi-you-bian
title: 送張四隱直遊邊
titlePinyin: song4 zhang1 si4 yin3 zhi2 you2 bian1
titleSlug: song-zhang-si-yin-zhi-you-bian
author: 劉敞
authorPinyin: liu2 chang3
authorSlug: liu-chang
dynasty: 宋
dynastyPinyin: song4
dynastySlug: song
tags: []
---

## 正文

- 吾昔讀漢書，遠嘉馬文淵。
- 慷慨有大志，不辭走窮邊。
- 嘗言功名期，當及少壯年。
- 生圖萬里勛，死裹馬革還。
- 此語頗豪蕩，書之在青編。
- 其人雖已亡，其意猶凛焉。
- 羌戎未伏誅，王旅多喪偏。
- 安得如此人，西行隴與汧。
- 借籌資方略，還爲天子言。
- 海上惟歎息，今時豈無賢。
- 忽聞張公子，奮起殊欣然。
- 歷覽涇渭旁，究觀敵根源。
- 寧復謝古人，正堪豁憂煎。
- 衛青出行伍，去病幸有天。
- 相繼取封侯，有若翻手間。
- 男兒誰不如，可得甘棄捐。
- 讀書反三黜，何用師孔宣。
- 我豈少游徒，規規守鄉田。
- 力弱非志弱，送君心長懸。

## 拼音

- wu2 xi1 du2 han4 shu1 ， yuan3 jia1 ma3 wen2 yuan1 。
- kang1 kai3 you3 da4 zhi4 ， bu4 ci2 zou3 qiong2 bian1 。
- chang2 yan2 gong1 ming2 qi1 ， dang1 ji2 shao3 zhuang4 nian2 。
- sheng1 tu2 wan4 li3 xun1 ， si3 guo3 ma3 ge2 huan2 。
- ci3 yu3 po1 hao2 dang4 ， shu1 zhi1 zai4 qing1 bian1 。
- qi2 ren2 sui1 yi3 wang2 ， qi2 yi4 you2 lin3 yan1 。
- qiang1 rong2 wei4 fu2 zhu1 ， wang2 lü3 duo1 sang1 pian1 。
- an1 de2 ru2 ci3 ren2 ， xi1 xing2 long3 yu3 qian1 。
- jie4 chou2 zi1 fang1 lüe4 ， huan2 wei2 tian1 zi3 yan2 。
- hai3 shang4 wei2 tan4 xi1 ， jin1 shi2 qi3 wu2 xian2 。
- hu1 wen2 zhang1 gong1 zi3 ， fen4 qi3 shu1 xin1 ran2 。
- li4 lan3 jing1 wei4 pang2 ， jiu1 guan1 di2 gen1 yuan2 。
- ning2 fu4 xie4 gu3 ren2 ， zheng4 kan1 huo1 you1 jian1 。
- wei4 qing1 chu1 hang2 wu3 ， qu4 bing4 xing4 you3 tian1 。
- xiang1 ji4 qu3 feng1 hou2 ， you3 ruo4 fan1 shou3 jian4 。
- nan2 er2 shui2 bu4 ru2 ， ke3 de2 gan1 qi4 juan1 。
- du2 shu1 fan3 san1 chu4 ， he2 yong4 shi1 kong3 xuan1 。
- wo3 qi3 shao3 you2 tu2 ， gui1 gui1 shou3 xiang1 tian2 。
- li4 ruo4 fei1 zhi4 ruo4 ， song4 jun1 xin1 chang2 xuan2 。

## 注释

## 译文

## 赏析
