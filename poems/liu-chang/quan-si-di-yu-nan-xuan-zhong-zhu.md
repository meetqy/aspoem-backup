---
id: liu-chang-quan-si-di-yu-nan-xuan-zhong-zhu
title: 勸思弟于南軒種竹
titlePinyin: quan4 si1 di4 yu2 nan2 xuan1 zhong3 zhu2
titleSlug: quan-si-di-yu-nan-xuan-zhong-zhu
author: 劉敞
authorPinyin: liu2 chang3
authorSlug: liu-chang
dynasty: 宋
dynastyPinyin: song4
dynastySlug: song
tags: []
---

## 正文

- 世皆笑幽獨，何不少自貶。
- 種竹南軒間，亦足以相檢。
- 況兹歲華晚，衆卉日凋歛。
- 清節良自如，栽培匪爲諂。
- 豈知窗戶側，秀色窺荏苒。
- 會茲東南美，相對情不慊。
- 楚人昔頌橘，行比伯夷忝。
- 此君最孤高，堅直難外掩。
- 凛氣有精粹，筠光射圭琰。
- 他時雪中客，往往疑清剡。

## 拼音

- shi4 jie1 xiao4 you1 du2 ， he2 bu4 shao3 zi4 bian3 。
- zhong3 zhu2 nan2 xuan1 jian4 ， yi4 zu2 yi3 xiang1 jian3 。
- kuang4 zi1 sui4 hua2 wan3 ， zhong4 hui4 ri4 diao1 lian3 。
- qing1 jie2 liang2 zi4 ru2 ， zai1 pei2 fei3 wei2 chan3 。
- qi3 zhi1 chuang1 hu4 ce4 ， xiu4 se4 kui1 ren3 ran3 。
- hui4 zi1 dong1 nan2 mei3 ， xiang1 dui4 qing2 bu2 qie4 。
- chu3 ren2 xi1 song4 ju2 ， xing2 bi3 bo2 yi2 tian3 。
- ci3 jun1 zui4 gu1 gao1 ， jian1 zhi2 nan2 wai4 yan3 。
- lin3 qi4 you3 jing1 cui4 ， yun2 guang1 she4 gui1 yan3 。
- ta1 shi2 xue3 zhong1 ke4 ， wang3 wang3 yi2 qing1 yan3 。

## 注释

## 译文

## 赏析
