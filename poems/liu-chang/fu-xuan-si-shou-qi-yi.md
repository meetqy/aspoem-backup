---
id: liu-chang-fu-xuan-si-shou-qi-yi
title: 負暄四首  其一
titlePinyin: fu4 xuan1 si4 shou3     qi2 yi1
titleSlug: fu-xuan-si-shou-qi-yi
author: 劉敞
authorPinyin: liu2 chang3
authorSlug: liu-chang
dynasty: 宋
dynastyPinyin: song4
dynastySlug: song
tags: []
---

## 正文

- 歳晚天地閉，積陰凍乾坤。
- 大鈞止亭育，羣鬼私自尊。
- 竊弄造化柄，擅令衆陰存。
- 幽奸發玄漠，死氣蒸黎元。
- 朋黨漸相蔽，大辰訴其冤。
- 帝惟百物憂，恐不見陽春。
- 敕使拘衆鬼，朝曦送微温。
- 大明煥幽鬱，和氣迥崑崙。
- 初曉尚餘禀，漸高遂增暄。
- 煩冥避窮朔，玉燭調中原。
- 衆蟄久僵俘，今來更騰鶱。
- 微禽鷃與雀，弄影勢飛翻。
- 草木反生意，益思擢鮮繁。
- 潛魚離冰穴，無數遊清源。
- 嗟我同此慶，兀然坐朝昏。
- 緼袍幸可賴，卒歳無復論。
- 稍稍出辭氣，仰天荷公恩。
- 始知過狐白，願得陳至尊。
- 昔宋有愚叟，亦能款君門。
- 况今事西討，十萬羅櫜鞬。
- 烽火通警急，鐡衣遶夷蕃。
- 幸悲墮指魄，少慰無衣魂。
- 誠使勝挾纊，豈在衣便蕃。
- 斯言出感激，忠信非詐諼。
- 何由露天聽，虎豹守天閽。

## 拼音

- sui4 wan3 tian1 di4 bi4 ， ji1 yin1 dong4 qian2 kun1 。
- da4 jun1 zhi3 ting2 yu4 ， qun2 gui3 si1 zi4 zun1 。
- qie4 nong4 zao4 hua4 bing3 ， shan4 ling4 zhong4 yin1 cun2 。
- you1 jian1 fa1 xuan2 mo4 ， si3 qi4 zheng1 li2 yuan2 。
- peng2 dang3 jian4 xiang1 bi4 ， da4 chen2 su4 qi2 yuan1 。
- di4 wei2 bai3 wu4 you1 ， kong3 bu2 jian4 yang2 chun1 。
- chi4 shi3 ju1 zhong4 gui3 ， chao2 xi1 song4 wei1 wen1 。
- da4 ming2 huan4 you1 yu4 ， he2 qi4 jiong3 kun1 lun2 。
- chu1 xiao3 shang4 yu2 bing3 ， jian4 gao1 sui4 zeng1 xuan1 。
- fan2 ming2 bi4 qiong2 shuo4 ， yu4 zhu2 diao4 zhong1 yuan2 。
- zhong4 zhe2 jiu3 jiang1 fu2 ， jin1 lai2 geng4 teng2 xian1 。
- wei1 qin2 yan4 yu3 que4 ， nong4 ying3 shi4 fei1 fan1 。
- cao3 mu4 fan3 sheng1 yi4 ， yi4 si1 zhuo2 xian1 fan2 。
- qian2 yu2 li2 bing1 xue2 ， wu2 shu4 you2 qing1 yuan2 。
- jie1 wo3 tong2 ci3 qing4 ， wu4 ran2 zuo4 chao2 hun1 。
- yun4 pao2 xing4 ke3 lai4 ， zu2 sui4 wu2 fu4 lun4 。
- shao1 shao1 chu1 ci2 qi4 ， yang3 tian1 he2 gong1 en1 。
- shi3 zhi1 guo4 hu2 bai2 ， yuan4 de2 chen2 zhi4 zun1 。
- xi1 song4 you3 yu2 sou3 ， yi4 neng2 kuan3 jun1 men2 。
- kuang4 jin1 shi4 xi1 tao3 ， shi2 wan4 luo2 gao1 jian1 。
- feng1 huo3 tong1 jing3 ji2 ， tie3 yi1 rao4 yi2 fan1 。
- xing4 bei1 duo4 zhi3 po4 ， shao3 wei4 wu2 yi1 hun2 。
- cheng2 shi3 sheng4 xie2 kuang4 ， qi3 zai4 yi1 bian4 fan1 。
- si1 yan2 chu1 gan3 ji1 ， zhong1 xin4 fei1 zha4 xuan1 。
- he2 you2 lu4 tian1 ting1 ， hu3 bao4 shou3 tian1 hun1 。

## 注释

## 译文

## 赏析
