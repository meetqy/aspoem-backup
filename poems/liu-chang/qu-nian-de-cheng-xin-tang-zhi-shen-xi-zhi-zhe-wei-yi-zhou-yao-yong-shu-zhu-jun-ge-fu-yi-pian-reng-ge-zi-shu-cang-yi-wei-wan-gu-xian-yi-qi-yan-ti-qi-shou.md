---
id: liu-chang-qu-nian-de-cheng-xin-tang-zhi-shen-xi-zhi-zhe-wei-yi-zhou-yao-yong-shu-zhu-jun-ge-fu-yi-pian-reng-ge-zi-shu-cang-yi-wei-wan-gu-xian-yi-qi-yan-ti-qi-shou
title: 去年得澄心堂紙甚惜之輒爲一軸邀永叔諸君各賦一篇仍各自書藏以爲翫故先以七言題其首
titlePinyin: qu4 nian2 de2 cheng2 xin1 tang2 zhi3 shen4 xi1 zhi1 zhe2 wei2 yi4 zhou2 yao1 yong3 shu1 zhu1 jun1 ge4 fu4 yi4 pian1 reng2 ge4 zi4 shu1 cang2 yi3 wei2 wan2 gu4 xian1 yi3 qi1 yan2 ti2 qi2 shou3
titleSlug: qu-nian-de-cheng-xin-tang-zhi-shen-xi-zhi-zhe-wei-yi-zhou-yao-yong-shu-zhu-jun-ge-fu-yi-pian-reng-ge-zi-shu-cang-yi-wei-wan-gu-xian-yi-qi-yan-ti-qi-shou
author: 劉敞
authorPinyin: liu2 chang3
authorSlug: liu-chang
dynasty: 宋
dynastyPinyin: song4
dynastySlug: song
tags: []
---

## 正文

- 六朝文物江南多，江南君臣玉樹歌。
- 擘牋弄翰春風裏，斵冰析玉作宫紙。
- 當時百金售一幅，澄心堂中千萬軸。
- 摛辭欲卷東海波，乘興未盡南山竹。
- 樓船夜濟降幡出，龍驤將軍數軍實。
- 舳艫銜尾獻天子，流落人間萬無一。
- 我從故府得百枚，憶昔繁麗今塵埃。
- 秘藏篋笥自矜玩，亦恐歲久空成灰。
- 後人聞名寧復得，就令得之當不識。
- 君能賦此哀江南，寫示千秋永無極。

## 拼音

- liu4 chao2 wen2 wu4 jiang1 nan2 duo1 ， jiang1 nan2 jun1 chen2 yu4 shu4 ge1 。
- bo4 jian1 nong4 han4 chun1 feng1 li3 ， zhuo2 bing1 xi1 yu4 zuo4 gong1 zhi3 。
- dang1 shi2 bai3 jin1 shou4 yi4 fu2 ， cheng2 xin1 tang2 zhong1 qian1 wan4 zhou2 。
- chi1 ci2 yu4 juan4 dong1 hai3 bo1 ， cheng2 xing1 wei4 jin4 nan2 shan1 zhu2 。
- lou2 chuan2 ye4 ji4 jiang4 fan1 chu1 ， long2 xiang1 jiang1 jun1 shu4 jun1 shi2 。
- zhu2 lu2 xian2 wei3 xian4 tian1 zi3 ， liu2 luo4 ren2 jian4 wan4 wu2 yi1 。
- wo3 cong2 gu4 fu3 de2 bai3 mei2 ， yi4 xi1 fan2 li2 jin1 chen2 ai1 。
- mi4 cang2 qie4 si4 zi4 jin1 wan2 ， yi4 kong3 sui4 jiu3 kong1 cheng2 hui1 。
- hou4 ren2 wen2 ming2 ning2 fu4 de2 ， jiu4 ling4 de2 zhi1 dang1 bu4 shi2 。
- jun1 neng2 fu4 ci3 ai1 jiang1 nan2 ， xie3 shi4 qian1 qiu1 yong3 wu2 ji2 。

## 注释

## 译文

## 赏析
