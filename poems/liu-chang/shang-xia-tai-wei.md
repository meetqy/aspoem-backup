---
id: liu-chang-shang-xia-tai-wei
title: 上夏太尉
titlePinyin: shang4 xia4 tai4 wei4
titleSlug: shang-xia-tai-wei
author: 劉敞
authorPinyin: liu2 chang3
authorSlug: liu-chang
dynasty: 宋
dynastyPinyin: song4
dynastySlug: song
tags: []
---

## 正文

- 四海傳烽急，長安亦響振。
- 老儒稽變事，强敵暴生民。
- 廷議衣冠客，書聞草野臣。
- 諸公咸世傑，天子識平津。
- 開府三司舊，提兵十萬新。
- 丹青大信著，明白睿謀伸。
- 賜馬飛龍亞，分衣寶带親。
- 貔貅帳下士，鵷鵠幕中賓。
- 虎節關河雪，天街畢昴塵。
- 朔方須築郡，燕谷豫含春。
- 策效曾無敵，師行輒有神。
- 人心惟助順，天道亦親仁。
- 執鉞來刑虢，勾芒下賜秦。
- 成功符屈指，默化劇陶鈞。
- 既已通西域，還應察珮珉。
- 焉知充國頌，不足壯麒麟。

## 拼音

- si4 hai3 chuan2 feng1 ji2 ， chang2 an1 yi4 xiang3 zhen4 。
- lao3 ru2 ji1 bian4 shi4 ， qiang2 di2 bao4 sheng1 min2 。
- ting2 yi4 yi1 guan1 ke4 ， shu1 wen2 cao3 ye3 chen2 。
- zhu1 gong1 xian2 shi4 jie2 ， tian1 zi3 shi2 ping2 jin1 。
- kai1 fu3 san1 si1 jiu4 ， ti2 bing1 shi2 wan4 xin1 。
- dan1 qing1 da4 xin4 zhu4 ， ming2 bai0 rui4 mou2 shen1 。
- ci4 ma3 fei1 long2 ya1 ， fen1 yi1 bao3 dai4 qin1 。
- pi2 xiu1 zhang4 xia4 shi4 ， yuan1 hu2 mu4 zhong1 bin1 。
- hu3 jie2 guan1 he2 xue3 ， tian1 jie1 bi4 mao3 chen2 。
- shuo4 fang1 xu1 zhu4 jun4 ， yan4 gu3 yu4 han2 chun1 。
- ce4 xiao4 ceng2 wu2 di2 ， shi1 xing2 zhe2 you3 shen2 。
- ren2 xin1 wei2 zhu4 shun4 ， tian1 dao4 yi4 qin1 ren2 。
- zhi2 yue4 lai2 xing2 guo2 ， gou1 mang2 xia4 ci4 qin2 。
- cheng2 gong1 fu2 qu1 zhi3 ， mo4 hua4 ju4 tao2 jun1 。
- ji4 yi3 tong1 xi1 yu4 ， huan2 ying1 cha2 pei4 min2 。
- yan1 zhi1 chong1 guo2 song4 ， bu4 zu2 zhuang4 qi2 lin2 。

## 注释

## 译文

## 赏析
