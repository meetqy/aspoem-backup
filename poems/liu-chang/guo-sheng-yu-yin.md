---
id: liu-chang-guo-sheng-yu-yin
title: 過聖俞飲
titlePinyin: guo4 sheng4 yu2 yin3
titleSlug: guo-sheng-yu-yin
author: 劉敞
authorPinyin: liu2 chang3
authorSlug: liu-chang
dynasty: 唐
dynastyPinyin: tang2
dynastySlug: tang
tags: [] 
---

## 正文

- 積雨不出門，局促如井蛙。
- 初晴强人意，今日來君家。
- 下馬笑握手，埽階去塵沙。
- 銀瓶撥醅酒，紫碗雙井茶。
- 黄雀隨素魴，安榴雜木瓜。
- 舉非一方物，遠或萬里遐。
- 不知王侯宅，此味何以加。
- 扶疏庭下槐，燦爛盤中花。
- 春事豈不多，遊覽何必賒。
- 與公平生親，總角見髪華。
- 飲當外形骸，語當恕喧譁。
- 縱心倒所詣，相對白日斜。
- 江韓亦我徒，但恨宿約差。
- 願使公多財，此樂寧有涯。

## 拼音

- ji1 yu3 bu4 chu1 men2 ， ju2 cu4 ru2 jing3 wa1 。
- chu1 qing2 qiang2 ren2 yi4 ， jin1 ri4 lai2 jun1 jia1 。
- xia4 ma3 xiao4 wo4 shou3 ， sao4 jie1 qu4 chen2 sha1 。
- yin2 ping2 bo1 pei1 jiu3 ， zi3 wan3 shuang1 jing3 cha2 。
- huang2 que4 sui2 su4 fang2 ， an1 liu2 za2 mu4 gua1 。
- ju3 fei1 yi4 fang1 wu4 ， yuan3 huo4 wan4 li3 xia2 。
- bu4 zhi1 wang2 hou2 zhai2 ， ci3 wei4 he2 yi3 jia1 。
- fu2 shu1 ting2 xia4 huai2 ， can4 lan4 pan2 zhong1 hua1 。
- chun1 shi4 qi3 bu4 duo1 ， you2 lan3 he2 bi4 she1 。
- yu3 gong1 ping2 sheng1 qin1 ， zong3 jiao3 jian4 fa4 hua2 。
- yin3 dang1 wai4 xing2 hai2 ， yu3 dang1 shu4 xuan1 hua2 。
- zong4 xin1 dao3 suo3 yi4 ， xiang1 dui4 bai2 ri4 xie2 。
- jiang1 han2 yi4 wo3 tu2 ， dan4 hen4 su4 yue1 cha4 。
- yuan4 shi3 gong1 duo1 cai2 ， ci3 le4 ning2 you3 ya2 。

## 注释

## 译文

## 赏析
