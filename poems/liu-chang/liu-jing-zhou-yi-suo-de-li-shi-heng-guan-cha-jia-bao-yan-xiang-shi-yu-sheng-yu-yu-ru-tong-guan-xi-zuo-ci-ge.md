---
id: liu-chang-liu-jing-zhou-yi-suo-de-li-shi-heng-guan-cha-jia-bao-yan-xiang-shi-yu-sheng-yu-yu-ru-tong-guan-xi-zuo-ci-ge
title: 劉涇州以所得李士衡觀察家寶硯相示與聖俞玉汝同觀戯作此歌
titlePinyin: liu2 jing1 zhou1 yi3 suo3 de2 li3 shi4 heng2 guan1 cha2 jia1 bao3 yan4 xiang1 shi4 yu3 sheng4 yu2 yu4 ru3 tong2 guan1 xi4 zuo4 ci3 ge1
titleSlug: liu-jing-zhou-yi-suo-de-li-shi-heng-guan-cha-jia-bao-yan-xiang-shi-yu-sheng-yu-yu-ru-tong-guan-xi-zuo-ci-ge
author: 劉敞
authorPinyin: liu2 chang3
authorSlug: liu-chang
dynasty: 宋
dynastyPinyin: song4
dynastySlug: song
tags: []
---

## 正文

- 李侯寶硯劉侯得，上有刺史李元刻。
- 云是天寶八年冬，端州東溪靈卵石。
- 我語二客此不然，天寶稱載不稱年。
- 刺史爲守州爲郡，此獨云爾奚所傳。
- 兩君盧胡爲絕倒，嗟爾于人幾爲寶。
- 萬事售僞必眩真，此固區區無足道。

## 拼音

- li3 hou2 bao3 yan4 liu2 hou2 de2 ， shang4 you3 ci4 shi3 li3 yuan2 ke4 。
- yun2 shi4 tian1 bao3 ba1 nian2 dong1 ， duan1 zhou1 dong1 xi1 ling2 luan3 shi2 。
- wo3 yu3 er4 ke4 ci3 bu4 ran2 ， tian1 bao3 cheng1 zai4 bu4 cheng1 nian2 。
- ci4 shi3 wei2 shou3 zhou1 wei2 jun4 ， ci3 du2 yun2 er3 xi1 suo3 chuan2 。
- liang3 jun1 lu2 hu2 wei2 jue2 dao3 ， jie1 er3 yu2 ren2 ji1 wei2 bao3 。
- wan4 shi4 shou4 wei3 bi4 xuan4 zhen1 ， ci3 gu4 qu1 qu1 wu2 zu2 dao4 。

## 注释

## 译文

## 赏析
