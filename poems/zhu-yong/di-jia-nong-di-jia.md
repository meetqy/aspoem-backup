---
id: zhu-yong-di-jia-nong-di-jia
title: 笛家弄・笛家
titlePinyin: di2 jia1 nong4 ・ di2 jia1
titleSlug: di-jia-nong-di-jia
author: 朱雍
authorPinyin: zhu1 yong1
authorSlug: zhu-yong
dynasty: 宋
dynastyPinyin: song4
dynastySlug: song
tags: []
---

## 正文

- 瓖质仙姿，缟袂清格，天然疏秀。
- 静轩烟锁黄昏后。
- 影瘦零乱，艳冷珑璁，雪肌莹暖，冰枝萦绣。
- 更赋风流，几番攀赠，细拈香盈手。
- 与东君、叙暌远，脉脉两情有旧。
- 立久。
- 阆苑凝夕，瑶窗淡月，百琲寻芳，醉玉谈群，千锺酹酒。
- 向此，是处难忘瘦花，送远何劳垂柳。
- 忍听高楼，笛声凄断，乐事人非偶。
- 空馀恨，惹幽香不灭，尚沾春袖。

## 拼音

- xiang1 zhi4 xian1 zi1 ， gao3 mei4 qing1 ge2 ， tian1 ran2 shu1 xiu4 。
- jing4 xuan1 yan1 suo3 huang2 hun1 hou4 。
- ying3 shou4 ling2 luan4 ， yan4 leng3 long2 cong1 ， xue3 ji1 ying2 nuan3 ， bing1 zhi1 ying2 xiu4 。
- geng4 fu4 feng1 liu2 ， ji3 fan1 pan1 zeng4 ， xi4 nian1 xiang1 ying2 shou3 。
- yu3 dong1 jun1 、 xu4 kui2 yuan3 ， mo4 mo4 liang3 qing2 you3 jiu4 。
- li4 jiu3 。
- lang4 yuan4 ning2 xi1 ， yao2 chuang1 dan4 yue4 ， bai3 bei4 xun2 fang1 ， zui4 yu4 tan2 qun2 ， qian1 zhong1 lei4 jiu3 。
- xiang4 ci3 ， shi4 chu4 nan2 wang4 shou4 hua1 ， song4 yuan3 he2 lao2 chui2 liu3 。
- ren3 ting1 gao1 lou2 ， di2 sheng1 qi1 duan4 ， le4 shi4 ren2 fei1 ou3 。
- kong1 yu2 hen4 ， re3 you1 xiang1 bu2 mie4 ， shang4 zhan1 chun1 xiu4 。

## 注释

## 译文

## 赏析
