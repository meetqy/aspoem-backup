---
id: ye-shi-ai-gong-zhong-zhi
title: 哀鞏仲至
titlePinyin: ai1 gong3 zhong4 zhi4
titleSlug: ai-gong-zhong-zhi
author: 葉適
authorPinyin: ye4 shi4
authorSlug: ye-shi
dynasty: 宋
dynastyPinyin: song4
dynastySlug: song
tags: []
---

## 正文

- 老衰哭無淚，行歎復坐嗟。
- 荒凉鶴嗚村，尚友初萌芽。
- 當時各年少，涉世迷驪騧。
- 中天懸明月，爭欲伸手拏。
- 朝語日再昃，夜談更五檛。
- 君文蚤貴重，蜀錦載胡車。
- 離離三千首，雅正排淫哇。
- 石碑富規製，玉策垂芬葩。
- 簡牘尤妙美，一字不可加。
- 笑我自山野，悲君混泥沙。
- 古稱騷人窮，留與後代誇。
- 昨誰寄音信，已受南臺衙。
- 俄然被彈射，翻燎北塢畬。
- 季也守大玉，千里畦稻麻。
- 請登小芙蓉，萬仞凌煙霞。
- 茲遊隠者事，亦乃期屢差。
- 書來病良慰，誓言指春華。
- 秉我烏臼燭，瀹以蔣富茶。
- 那知是絕筆，楊柳空白花。
- 頗疑魂氣升，彷彿天之涯。
- 多生註周易，遥認草玄家。

## 拼音

- lao3 shuai1 ku1 wu2 lei4 ， xing2 tan4 fu4 zuo4 jie1 。
- huang1 liang2 he4 wu1 cun1 ， shang4 you3 chu1 meng2 ya2 。
- dang1 shi2 ge4 nian2 shao4 ， she4 shi4 mi2 li2 gua1 。
- zhong1 tian1 xuan2 ming2 yue4 ， zheng1 yu4 shen1 shou3 na2 。
- chao2 yu3 ri4 zai4 ze4 ， ye4 tan2 geng4 wu3 zhua1 。
- jun1 wen2 zao3 gui4 zhong4 ， shu3 jin3 zai4 hu2 ju1 。
- li2 li2 san1 qian1 shou3 ， ya3 zheng4 pai2 yin2 wa1 。
- shi2 bei1 fu4 gui1 zhi4 ， yu4 ce4 chui2 fen1 pa1 。
- jian3 du2 you2 miao4 mei3 ， yi2 zi4 bu4 ke3 jia1 。
- xiao4 wo3 zi4 shan1 ye3 ， bei1 jun1 hun4 ni2 sha1 。
- gu3 cheng1 sao1 ren2 qiong2 ， liu2 yu3 hou4 dai4 kua1 。
- zuo2 shui2 ji4 yin1 xin4 ， yi3 shou4 nan2 tai2 ya2 。
- e2 ran2 bei4 dan4 she4 ， fan1 liao2 bei3 wu4 she1 。
- ji4 ye3 shou3 da4 yu4 ， qian1 li3 qi2 dao4 ma2 。
- qing3 deng1 xiao3 fu2 rong2 ， wan4 ren4 ling2 yan1 xia2 。
- zi1 you2 yin3 zhe3 shi4 ， yi4 nai3 qi1 lü3 cha4 。
- shu1 lai2 bing4 liang2 wei4 ， shi4 yan2 zhi3 chun1 hua2 。
- bing3 wo3 wu1 jiu4 zhu2 ， yue4 yi3 jiang3 fu4 cha2 。
- na4 zhi1 shi4 jue2 bi3 ， yang2 liu3 kong4 bai2 hua1 。
- po1 yi2 hun2 qi4 sheng1 ， pang2 fu2 tian1 zhi1 ya2 。
- duo1 sheng1 zhu4 zhou1 yi4 ， yao2 ren4 cao3 xuan2 jia1 。

## 注释

## 译文

## 赏析
