---
id: ye-shi-song-feng-chuan-zhi
title: 送馮傳之
titlePinyin: song4 feng2 chuan2 zhi1
titleSlug: song-feng-chuan-zhi
author: 葉適
authorPinyin: ye4 shi4
authorSlug: ye-shi
dynasty: 宋
dynastyPinyin: song4
dynastySlug: song
tags: []
---

## 正文

- 我乞來荆州，足未曾出門。
- 明明楚漢迹，莽莽風塵昏。
- 茲復罷著書，梵譯專討論。
- 頹然對白法，諸有不得存。
- 傳之京口別，歲暮始窮源。
- 帆張飛動勢，纜繫棲泊痕。
- 相顧舉杯酒，醉極沮漳翻。
- 儒生慕傑氣，赤手誅鯨鯤。
- 將軍建實壘，寸甓宜自攢。
- 于時雪五尺，遣卒問江干。
- 答言屈大夫，橫肆羣魚吞。
- 豈如衛甯蘧，舒卷常溫溫。
- 聞此重嗟嘆，恐墮禍福觀。
- 榮禳用國寶，誰能免沉燔。
- 要令德性脩，仍挽江海渾。
- 我今材力盡，拙計東南坤。
- 尚餘春秋志，欲執左袵奔。
- 念子獨奈何，葺屋補牆藩。
- 梅花一兩坼，春意到草根。
- 倘見南枝榮，折寄隨驚湍。

## 拼音

- wo3 qi3 lai2 jing1 zhou1 ， zu2 wei4 ceng2 chu1 men2 。
- ming2 ming2 chu3 han4 ji4 ， mang3 mang3 feng1 chen2 hun1 。
- zi1 fu4 ba4 zhu4 shu1 ， fan4 yi4 zhuan1 tao3 lun4 。
- tui2 ran2 dui4 bai2 fa3 ， zhu1 you3 bu4 de2 cun2 。
- chuan2 zhi1 jing1 kou3 bie2 ， sui4 mu4 shi3 qiong2 yuan2 。
- fan1 zhang1 fei1 dong4 shi4 ， lan3 xi4 qi1 bo2 hen2 。
- xiang1 gu4 ju3 bei1 jiu3 ， zui4 ji2 ju3 zhang1 fan1 。
- ru2 sheng1 mu4 jie2 qi4 ， chi4 shou3 zhu1 jing1 kun1 。
- jiang1 jun1 jian4 shi2 lei3 ， cun4 pi4 yi2 zi4 zan3 。
- yu2 shi2 xue3 wu3 chi3 ， qian3 zu2 wen4 jiang1 gan1 。
- da1 yan2 qu1 dai4 fu0 ， heng2 si4 qun2 yu2 tun1 。
- qi3 ru2 wei4 ning2 qu2 ， shu1 juan3 chang2 wen1 wen1 。
- wen2 ci3 zhong4 jie1 tan4 ， kong3 duo4 huo4 fu2 guan1 。
- rong2 rang2 yong4 guo2 bao3 ， shui2 neng2 mian3 chen2 fan2 。
- yao4 ling4 de2 xing0 xiu1 ， reng2 wan3 jiang1 hai3 hun2 。
- wo3 jin1 cai2 li4 jin4 ， zhuo1 ji4 dong1 nan2 kun1 。
- shang4 yu2 chun1 qiu1 zhi4 ， yu4 zhi2 zuo3 ren4 ben1 。
- nian4 zi3 du2 nai4 he2 ， qi4 wu1 bu3 qiang2 fan1 。
- mei2 hua1 yi4 liang3 che4 ， chun1 yi4 dao4 cao3 gen1 。
- tang3 jian4 nan2 zhi1 rong2 ， zhe2 ji4 sui2 jing1 tuan1 。

## 注释

## 译文

## 赏析
