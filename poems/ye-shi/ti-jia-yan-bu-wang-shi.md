---
id: ye-shi-ti-jia-yan-bu-wang-shi
title: 題賈儼不忘室
titlePinyin: ti2 jia3 yan3 bu2 wang4 shi4
titleSlug: ti-jia-yan-bu-wang-shi
author: 葉適
authorPinyin: ye4 shi4
authorSlug: ye-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 賈子好脩士，躬耕鹿岩阿。
- 茂木俯青泉，幽處堪逶迤。
- 有室凈棐几，圖史參前羅。
- 獨能取我語，標榜相巍峩。
- 我語不必記，子意故足多。
- 物之徇外者，迅若橫流波。
- 當其一念覺，胼胝駐崩渦。
- 神丸起痿瘵，厚纊還暄和。
- 倫類苟通明，軌轍寧舛訛。
- 但憂所見弱，繚如附松蘿。
- 輿薪豈不睹，奈此斤斧何。
- 勿令學高山，所至纔獻坡。
- 如於衆稊稗，收拾同穎禾。
- 雖云善端在，坐悼良時過。
- 子先發曹掾，仁義躬濯磨。
- 活人不知數，一善禳衆瘥。
- 每識飯牛下，有作甯戚歌。
- 至今鄉里敬，墓柏垂霜柯。
- 子質復粹美，藻火兼佩珂。
- 中夜再三歎，警策自詆訶。
- 未合者參辰，已逝者江河。
- 所願天爵尊，非必貴决科。

## 拼音

- jia3 zi3 hao3 xiu1 shi4 ， gong1 geng1 lu4 yan2 a1 。
- mao4 mu4 fu3 qing1 quan2 ， you1 chu3 kan1 wei1 yi2 。
- you3 shi4 jing4 fei3 ji3 ， tu2 shi3 can1 qian2 luo2 。
- du2 neng2 qu3 wo3 yu3 ， biao1 bang3 xiang1 wei1 e2 。
- wo3 yu3 bu2 bi4 ji4 ， zi3 yi4 gu4 zu2 duo1 。
- wu4 zhi1 xun4 wai4 zhe3 ， xun4 ruo4 heng2 liu2 bo1 。
- dang1 qi2 yi2 nian4 jue2 ， pian2 zhi1 zhu4 beng1 wo1 。
- shen2 wan2 qi3 wei3 zhai4 ， hou4 kuang4 huan2 xuan1 he2 。
- lun2 lei4 gou3 tong1 ming2 ， gui3 zhe2 ning2 chuan3 e2 。
- dan4 you1 suo3 jian4 ruo4 ， liao2 ru2 fu4 song1 luo2 。
- yu2 xin1 qi3 bu4 du3 ， nai4 ci3 jin1 fu3 he2 。
- wu4 ling4 xue2 gao1 shan1 ， suo3 zhi4 cai2 xian4 po1 。
- ru2 wu1 zhong4 ti2 bai4 ， shou1 shi0 tong2 ying3 he2 。
- sui1 yun2 shan4 duan1 zai4 ， zuo4 dao4 liang2 shi2 guo4 。
- zi3 xian1 fa1 cao2 yuan4 ， ren2 yi4 gong1 zhuo2 mo2 。
- huo2 ren2 bu4 zhi1 shu4 ， yi2 shan4 rang2 zhong4 chai4 。
- mei3 shi2 fan4 niu2 xia4 ， you3 zuo4 ning2 qi1 ge1 。
- zhi4 jin1 xiang1 li3 jing4 ， mu4 bai3 chui2 shuang1 ke1 。
- zi3 zhi4 fu4 cui4 mei3 ， zao3 huo3 jian1 pei4 ke1 。
- zhong1 ye4 zai4 san1 tan4 ， jing3 ce4 zi4 di3 he1 。
- wei4 he2 zhe3 can1 chen2 ， yi3 shi4 zhe3 jiang1 he2 。
- suo3 yuan4 tian1 jue2 zun1 ， fei1 bi4 gui4 jue2 ke1 。

## 注释

## 译文

## 赏析
