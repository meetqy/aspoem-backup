---
id: ye-shi-zhao-zhen-wen-zai-cheng-bei-xiang-liang-yue-wu-ri-bu-you-ma-cheng-zuo-ge-mei-zhi-qing-zhi-zhen-wen-zhe-tong-fu
title: 趙振文在城北廂兩月無日不游馬塍作歌美之請知振文者同賦
titlePinyin: zhao4 zhen4 wen2 zai4 cheng2 bei3 xiang1 liang3 yue4 wu2 ri4 bu4 you2 ma3 cheng2 zuo4 ge1 mei3 zhi1 qing3 zhi1 zhen4 wen2 zhe3 tong2 fu4
titleSlug: zhao-zhen-wen-zai-cheng-bei-xiang-liang-yue-wu-ri-bu-you-ma-cheng-zuo-ge-mei-zhi-qing-zhi-zhen-wen-zhe-tong-fu
author: 葉適
authorPinyin: ye4 shi4
authorSlug: ye-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 馬塍東西花百里，錦雲繡霧參差起。
- 長安大車喧廣陌，問以馬塍云未識。
- 酴醿縛籬金沙牆，薜荔樓閣山茶房。
- 高花何啻千金直，著價不到宜深藏。
- 青鞋翩翩烏鶴袖，嚴勞引首金蔣後。
- 隨園摘蕊煎凍酥，小分移床獻春酒。
- 陳通苗傅昔弄兵，此地寂寞狐狸行。
- 聖人有道賁草木，我輩裁花樂太平。
- 知君已於苕水住，盡日艣聲摇上渚。
- 無際滄波蓼自分，有情碧落鷗偏聚。
- 追逐風光天漫許，拋擲身世人應怒。
- 君不見南宮載寶回，何如趙子穿花去。

## 拼音

- ma3 cheng2 dong1 xi1 hua1 bai3 li3 ， jin3 yun2 xiu4 wu4 can1 cha4 qi3 。
- chang2 an1 da4 ju1 xuan1 guang3 mo4 ， wen4 yi3 ma3 cheng2 yun2 wei4 shi2 。
- tu2 mi2 fu4 li2 jin1 sha1 qiang2 ， bi4 li4 lou2 ge2 shan1 cha2 fang2 。
- gao1 hua1 he2 chi4 qian1 jin1 zhi2 ， zhu4 jia4 bu2 dao4 yi2 shen1 cang2 。
- qing1 xie2 pian1 pian1 wu1 he4 xiu4 ， yan2 lao2 yin3 shou3 jin1 jiang3 hou4 。
- sui2 yuan2 zhai1 rui3 jian1 dong4 su1 ， xiao3 fen1 yi2 chuang2 xian4 chun1 jiu3 。
- chen2 tong1 miao2 fu4 xi1 nong4 bing1 ， ci3 di4 ji4 mo4 hu2 li0 xing2 。
- sheng4 ren2 you3 dao4 bi4 cao3 mu4 ， wo3 bei4 cai2 hua1 le4 tai4 ping2 。
- zhi1 jun1 yi3 wu1 tiao2 shui3 zhu4 ， jin4 ri4 lu3 sheng1 yao2 shang4 zhu3 。
- wu2 ji4 cang1 bo1 liao3 zi4 fen1 ， you3 qing2 bi4 luo4 ou1 pian1 ju4 。
- zhui1 zhu2 feng1 guang1 tian1 man4 xu1 ， pao1 zhi4 shen1 shi4 ren2 ying1 nu4 。
- jun1 bu2 jian4 nan2 gong1 zai4 bao3 hui2 ， he2 ru2 zhao4 zi3 chuan1 hua1 qu4 。

## 注释

## 译文

## 赏析
