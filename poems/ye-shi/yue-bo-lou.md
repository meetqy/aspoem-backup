---
id: ye-shi-yue-bo-lou
title: 月波樓
titlePinyin: yue4 bo1 lou2
titleSlug: yue-bo-lou
author: 葉適
authorPinyin: ye4 shi4
authorSlug: ye-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 下林百果春自花，屋藏汀陰泉著沙。
- 光風膩雪誰汝惜，繁紅蜜翠空欹斜。
- 愛君樓高出江上，百里江山開四向。
- 峻屏森聳遠更寒，紋練縈回靜猶浪。
- 孤潮夜卷西頭來，海門推出冰崔嵬。
- 豈知星河遭映奪，只使鸛雀常驚猜。
- 此村風俗淳且魯，接樹移花今復古。
- 勸君種學化兒孫，不須貯妓呈歌舞。

## 拼音

- xia4 lin2 bai3 guo3 chun1 zi4 hua1 ， wu1 cang2 ting1 yin1 quan2 zhu4 sha1 。
- guang1 feng1 ni4 xue3 shui2 ru3 xi1 ， fan2 hong2 mi4 cui4 kong1 qi1 xie2 。
- ai4 jun1 lou2 gao1 chu1 jiang1 shang4 ， bai3 li3 jiang1 shan1 kai1 si4 xiang4 。
- jun4 ping2 sen1 song3 yuan3 geng4 han2 ， wen2 lian4 ying2 hui2 jing4 you2 lang4 。
- gu1 chao2 ye4 juan4 xi1 tou2 lai2 ， hai3 men2 tui1 chu1 bing1 cui1 wei2 。
- qi3 zhi1 xing1 he2 zao1 ying4 duo2 ， zhi1 shi3 guan4 que4 chang2 jing1 cai1 。
- ci3 cun1 feng1 su2 chun2 qie3 lu3 ， jie1 shu4 yi2 hua1 jin1 fu4 gu3 。
- quan4 jun1 zhong3 xue2 hua4 er2 sun1 ， bu4 xu1 zhu4 ji4 cheng2 ge1 wu3 。

## 注释

## 译文

## 赏析
