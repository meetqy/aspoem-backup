---
id: ye-shi-yi-gong-tan-zhong-zeng-liu-shan-ren
title: 醫工歎重贈柳山人
titlePinyin: yi1 gong1 tan4 zhong4 zeng4 liu3 shan1 ren2
titleSlug: yi-gong-tan-zhong-zeng-liu-shan-ren
author: 葉適
authorPinyin: ye4 shi4
authorSlug: ye-shi
dynasty: 宋
dynastyPinyin: song4
dynastySlug: song
tags: []
---

## 正文

- 柳生洲居濠北邊，繇辭質野誰所傳。
- 不曾入城行賣卜，有問災福須呼船。
- 歎我奇疾何頻年，其初過清肌凜然，已忽腹拒遭拘攣。
- 一身盡異形質變，恍若土木徒人言。
- 蚤知定性不生滅，今安得爾庸非天。
- 醫工刃人死無律，妄談標本從何出。
- 補勞護弱轉凝聚，排寒盪濕加淫鬰。
- 挾風上行關膈失，迸肉糜皮併爲一，猶云無傷乃餘疾。
- 生雖憐我謬時命，豈悟顛倒緣此物。
- 彼蒼應有司殺者，授柄於工無乃悖。
- 我勞萬事明當休，自古零落歸山丘。
- 但疑未死復不活，熟視重爲諸醫羞。
- 餘聰殘明不可留，治命已乖妻子謀，執訊空貽友朋憂。
- 柳生聽罷掉頸笑，既有主對非吾尤。
- 山歌靜夜聲宛轉，更著此曲歌中流。

## 拼音

- liu3 sheng1 zhou1 ju1 hao2 bei3 bian1 ， yao2 ci2 zhi4 ye3 shui2 suo3 chuan2 。
- bu4 ceng2 ru4 cheng2 xing2 mai4 bu3 ， you3 wen4 zai1 fu2 xu1 hu1 chuan2 。
- tan4 wo3 qi2 ji2 he2 bin1 nian2 ， qi2 chu1 guo4 qing1 ji1 lin3 ran2 ， yi3 hu1 fu4 ju4 zao1 ju1 luan2 。
- yi4 shen1 jin4 yi4 xing2 zhi4 bian4 ， huang3 ruo4 tu3 mu4 tu2 ren2 yan2 。
- zao3 zhi1 ding4 xing4 bu4 sheng1 mie4 ， jin1 an1 de2 er3 yong1 fei1 tian1 。
- yi1 gong1 ren4 ren2 si3 wu2 lü4 ， wang4 tan2 biao1 ben3 cong2 he2 chu1 。
- bu3 lao2 hu4 ruo4 zhuan3 ning2 ju4 ， pai2 han2 dang4 shi1 jia1 yin2 yu4 。
- xie2 feng1 shang4 xing2 guan1 ge2 shi1 ， beng4 rou4 mi2 pi2 bing4 wei2 yi1 ， you2 yun2 wu2 shang1 nai3 yu2 ji2 。
- sheng1 sui1 lian2 wo3 miu4 shi2 ming4 ， qi3 wu4 dian1 dao3 yuan2 ci3 wu4 。
- bi3 cang1 ying1 you3 si1 sha1 zhe3 ， shou4 bing3 wu1 gong1 wu2 nai3 bei4 。
- wo3 lao2 wan4 shi4 ming2 dang1 xiu1 ， zi4 gu3 ling2 luo4 gui1 shan1 qiu1 。
- dan4 yi2 wei4 si3 fu4 bu4 huo2 ， shu2 shi4 zhong4 wei2 zhu1 yi1 xiu1 。
- yu2 cong1 can2 ming2 bu4 ke3 liu2 ， zhi4 ming4 yi3 guai1 qi1 zi0 mou2 ， zhi2 xun4 kong1 yi2 you3 peng2 you1 。
- liu3 sheng1 ting1 ba4 diao4 jing3 xiao4 ， ji4 you3 zhu3 dui4 fei1 wu2 you2 。
- shan1 ge1 jing4 ye4 sheng1 wan3 zhuan3 ， geng4 zhu4 ci3 qu3 ge1 zhong1 liu2 。

## 注释

## 译文

## 赏析
