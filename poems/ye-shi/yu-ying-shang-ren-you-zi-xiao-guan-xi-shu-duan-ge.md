---
id: ye-shi-yu-ying-shang-ren-you-zi-xiao-guan-xi-shu-duan-ge
title: 與英上人游紫霄觀戲述短歌
titlePinyin: yu3 ying1 shang4 ren2 you2 zi3 xiao1 guan1 xi4 shu4 duan3 ge1
titleSlug: yu-ying-shang-ren-you-zi-xiao-guan-xi-shu-duan-ge
author: 葉適
authorPinyin: ye4 shi4
authorSlug: ye-shi
dynasty: 宋
dynastyPinyin: song4
dynastySlug: song
tags: []
---

## 正文

- 野水隨路曲，東風得木鳴。
- 景物已和柔，川原倍敷榮。
- 茂桑高既條，細草亦叢生。
- 眷言雲外士，及此塵中行。
- 南臨大陂出，波面與心平。
- 道旁古精廬，黄茅間荆榛。
- 會集傾遠村，裳衣自鮮明。
- 銀釵插山丹，歌笑喧嚶嚀。
- 何以勞比鄰，粔籹雜餦餳。
- 去年谷不飽，白骨今縱橫。
- 等爲造化役，未究悲忻情。
- 歸來日已夕，舊徑成溝坑。
- 大車者誰子，不寐方宵行。
- 死魂未滿眉，擿埴將安程。
- 感此良自哂，抱谷非鸝鶊。

## 拼音

- ye3 shui3 sui2 lu4 qu3 ， dong1 feng1 de2 mu4 ming2 。
- jing3 wu4 yi3 he2 rou2 ， chuan1 yuan2 bei4 fu1 rong2 。
- mao4 sang1 gao1 ji4 tiao2 ， xi4 cao3 yi4 cong2 sheng1 。
- juan4 yan2 yun2 wai4 shi4 ， ji2 ci3 chen2 zhong1 hang2 。
- nan2 lin2 da4 bei1 chu1 ， bo1 mian4 yu3 xin1 ping2 。
- dao4 pang2 gu3 jing1 lu2 ， huang2 mao2 jian4 jing1 zhen1 。
- hui4 ji2 qing1 yuan3 cun1 ， shang0 yi1 zi4 xian1 ming2 。
- yin2 chai1 cha1 shan1 dan1 ， ge1 xiao4 xuan1 ying1 ning2 。
- he2 yi3 lao2 bi3 lin2 ， ju4 nü3 za2 zhang1 xing2 。
- qu4 nian2 gu3 bu4 bao3 ， bai2 gu3 jin1 zong4 heng2 。
- deng3 wei2 zao4 hua4 yi4 ， wei4 jiu1 bei1 xin1 qing2 。
- gui1 lai2 ri4 yi3 xi1 ， jiu4 jing4 cheng2 gou1 keng1 。
- da4 ju1 zhe3 shui2 zi3 ， bu2 mei4 fang1 xiao1 xing2 。
- si3 hun2 wei4 man3 mei2 ， ti1 zhi2 jiang1 an1 cheng2 。
- gan3 ci3 liang2 zi4 shen3 ， bao4 gu3 fei1 li2 geng1 。

## 注释

## 译文

## 赏析
