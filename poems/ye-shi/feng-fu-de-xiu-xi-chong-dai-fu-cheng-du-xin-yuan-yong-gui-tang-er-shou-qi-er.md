---
id: ye-shi-feng-fu-de-xiu-xi-chong-dai-fu-cheng-du-xin-yuan-yong-gui-tang-er-shou-qi-er
title: 奉賦德修西充大夫成都新園詠歸堂二首  其二
titlePinyin: feng4 fu4 de2 xiu1 xi1 chong1 dai4 fu0 cheng2 du1 xin1 yuan2 yong3 gui1 tang2 er4 shou3     qi2 er4
titleSlug: feng-fu-de-xiu-xi-chong-dai-fu-cheng-du-xin-yuan-yong-gui-tang-er-shou-qi-er
author: 葉適
authorPinyin: ye4 shi4
authorSlug: ye-shi
dynasty: 宋
dynastyPinyin: song4
dynastySlug: song
tags: []
---

## 正文

- 我生海旁州，古言江來鋪。
- 力浮萬頃盡，坐識一溜初。
- 之子酌彼源，紺潔玉斗𣂏。
- 雅韻舒煩憂，逸駕陵趦趄。
- 詠歸有何意，豈亦歌風乎。
- 湛湛遊無梁，滔滔濟無桴。
- 縱橫洄伏中，暮齒將焉需。
- 三間始開闢，十畝終耘鋤。
- 東西兩莊舍，兄弟相譍呼。
- 緬哉趨前規，更作却後圖。
- 顧思曲肱樂，一身匪求餘。
- 我獨無家歸，羨子鎸自迂。

## 拼音

- wo3 sheng1 hai3 pang2 zhou1 ， gu3 yan2 jiang1 lai2 pu1 。
- li4 fu2 wan4 qing3 jin4 ， zuo4 shi2 yi4 liu1 chu1 。
- zhi1 zi3 zhuo2 bi3 yuan2 ， gan4 jie2 yu4 dou4 𣂏。
- ya3 yun4 shu1 fan2 you1 ， yi4 jia4 ling2 zi1 ju1 。
- yong3 gui1 you3 he2 yi4 ， qi3 yi4 ge1 feng1 hu1 。
- zhan4 zhan4 you2 wu2 liang2 ， tao1 tao1 ji4 wu2 fu2 。
- zong4 heng2 hui2 fu2 zhong1 ， mu4 chi3 jiang1 yan1 xu1 。
- san1 jian4 shi3 kai1 pi4 ， shi2 mu3 zhong1 yun2 chu2 。
- dong1 xi1 liang3 zhuang1 she4 ， xiong1 di4 xiang1 ying1 hu1 。
- mian3 zai1 qu1 qian2 gui1 ， geng4 zuo4 que4 hou4 tu2 。
- gu4 si1 qu1 gong1 le4 ， yi4 shen1 fei3 qiu2 yu2 。
- wo3 du2 wu2 jia1 gui1 ， xian4 zi3 juan1 zi4 yu1 。

## 注释

## 译文

## 赏析
