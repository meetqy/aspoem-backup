---
id: ye-shi-feng-fu-de-xiu-xi-chong-dai-fu-cheng-du-xin-yuan-yong-gui-tang-er-shou-qi-yi
title: 奉賦德修西充大夫成都新園詠歸堂二首  其一
titlePinyin: feng4 fu4 de2 xiu1 xi1 chong1 dai4 fu0 cheng2 du1 xin1 yuan2 yong3 gui1 tang2 er4 shou3     qi2 yi1
titleSlug: feng-fu-de-xiu-xi-chong-dai-fu-cheng-du-xin-yuan-yong-gui-tang-er-shou-qi-yi
author: 葉適
authorPinyin: ye4 shi4
authorSlug: ye-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 浣花炫春澨，濯錦絢晴浦。
- 成都信繁會，此水工媚嫵。
- 豈無濠上亭，蹙步難仰俯。
- 誓言違市朝，卜宅近幽阻。
- 沃沃葵莧畦，焰焰棠杏塢。
- 朝曦濕淺瀨，暮色生遠渚。
- 循涯詠未厭，引流絡其圃。
- 蘋荇依籬樊，鳧鴈宿庭戶。
- 長松百里外，物象爭渺莽。
- 時平乏隠淪，簑笠自歌舞。
- 岷江志東向，激射走吳楚。
- 胡爲滯淫之，習坎聖所許。

## 拼音

- huan4 hua1 xuan4 chun1 shi4 ， zhuo2 jin3 xuan4 qing2 pu3 。
- cheng2 du1 xin4 fan2 hui4 ， ci3 shui3 gong1 mei4 wu3 。
- qi3 wu2 hao2 shang4 ting2 ， cu4 bu4 nan2 yang3 fu3 。
- shi4 yan2 wei2 shi4 chao2 ， bu3 zhai2 jin4 you1 zu3 。
- wo4 wo4 kui2 xian4 qi2 ， yan4 yan4 tang2 xing4 wu4 。
- chao2 xi1 shi1 qian3 lai4 ， mu4 se4 sheng1 yuan3 zhu3 。
- xun2 ya2 yong3 wei4 yan4 ， yin3 liu2 luo4 qi2 pu3 。
- pin2 xing4 yi1 li2 fan2 ， fu2 yan4 su4 ting2 hu4 。
- chang2 song1 bai3 li3 wai4 ， wu4 xiang4 zheng1 miao3 mang3 。
- shi2 ping2 fa2 yin3 lun2 ， suo1 li4 zi4 ge1 wu3 。
- min2 jiang1 zhi4 dong1 xiang4 ， ji1 she4 zou3 wu2 chu3 。
- hu2 wei2 zhi4 yin2 zhi1 ， xi2 kan3 sheng4 suo3 xu1 。

## 注释

## 译文

## 赏析
