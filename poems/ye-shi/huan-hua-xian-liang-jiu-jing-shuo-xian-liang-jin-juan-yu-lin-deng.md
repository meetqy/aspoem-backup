---
id: ye-shi-huan-hua-xian-liang-jiu-jing-shuo-xian-liang-jin-juan-yu-lin-deng
title: 還華賢良九經說賢良進卷語林等
titlePinyin: huan2 hua2 xian2 liang2 jiu3 jing1 shuo1 xian2 liang2 jin4 juan4 yu3 lin2 deng3
titleSlug: huan-hua-xian-liang-jiu-jing-shuo-xian-liang-jin-juan-yu-lin-deng
author: 葉適
authorPinyin: ye4 shi4
authorSlug: ye-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 華君官五世，人物樸而重。
- 窮經不辭難，著論何其勇。
- 編排過百帙，裝庋高一冢。
- 見聞頗驚訕，吟玩自欣悚。
- 余本空疎人，盛刺勤遠捧。
- 津般俾之讀，涉岸滄溟洶。
- 惟知畏浩博，敢復議煩冗。
- 芄蘭恨柔蔓，櫟社嫌擁腫。
- 誰令獨管吹，而爲衆竽恐。
- 楊墨岐路迷，服鄭丘林拱。
- 西鄰黄策子，簡要獲天寵。
- 君兮幸持歸，卧看雲生壠。

## 拼音

- hua2 jun1 guan1 wu3 shi4 ， ren2 wu4 pu3 er2 zhong4 。
- qiong2 jing1 bu4 ci2 nan2 ， zhu4 lun4 he2 qi2 yong3 。
- bian1 pai2 guo4 bai3 zhi4 ， zhuang1 gui3 gao1 yi1 zhong3 。
- jian4 wen2 po1 jing1 shan4 ， yin2 wan2 zi4 xin1 song3 。
- yu2 ben3 kong1 shu1 ren2 ， sheng4 ci4 qin2 yuan3 peng3 。
- jin1 ban1 bi3 zhi1 du2 ， she4 an4 cang1 ming2 xiong1 。
- wei2 zhi1 wei4 hao4 bo2 ， gan3 fu4 yi4 fan2 rong3 。
- wan2 lan2 hen4 rou2 man4 ， li4 she4 xian2 yong1 zhong3 。
- shui2 ling4 du2 guan3 chui1 ， er2 wei2 zhong4 yu2 kong3 。
- yang2 mo4 qi2 lu4 mi2 ， fu2 zheng4 qiu1 lin2 gong3 。
- xi1 lin2 huang2 ce4 zi3 ， jian3 yao4 huo4 tian1 chong3 。
- jun1 xi1 xing4 chi2 gui1 ， wo4 kan4 yun2 sheng1 long3 。

## 注释

## 译文

## 赏析
