---
id: ye-shi-ding-shi-dong-yu-shu-fang
title: 丁氏東嶼書房
titlePinyin: ding1 shi4 dong1 yu3 shu1 fang2
titleSlug: ding-shi-dong-yu-shu-fang
author: 葉適
authorPinyin: ye4 shi4
authorSlug: ye-shi
dynasty: 宋
dynastyPinyin: song4
dynastySlug: song
tags: []
---

## 正文

- 朝納櫺上光，千帙亂抽翻。
- 夜挑窗下明，一字究本源。
- 舊師蚤傳習，新友晚聞見。
- 隣里疎聚頭，江海勤會面。
- 勿愛好鳥羽，勿玩芳樹林。
- 書亦且置之，獨自觀此心。
- 茫茫未生前，寂寂已死後。
- 萬變隨雲浮，朗月住中彀。
- 何物粲陳列，所從定何時。
- 孔顔雖去遠，聞道命如絲。
- 白屋無怨難，朱門不驕易。
- 每留先人樸，不忝素士志。
- 鴈蕩裊長麓，南北峙兩門。
- 委和被多稼，永祚延餘昆。
- 紅綠脩岸容，冰雪浄空界。
- 蕙轉蘭亦回，誰賦書房外。

## 拼音

- chao2 na4 ling2 shang4 guang1 ， qian1 zhi4 luan4 chou1 fan1 。
- ye4 tiao1 chuang1 xia4 ming2 ， yi2 zi4 jiu1 ben3 yuan2 。
- jiu4 shi1 zao3 chuan2 xi2 ， xin1 you3 wan3 wen2 jian4 。
- lin2 li3 shu1 ju4 tou2 ， jiang1 hai3 qin2 hui4 mian4 。
- wu4 ai4 hao3 niao3 yu3 ， wu4 wan2 fang1 shu4 lin2 。
- shu1 yi4 qie3 zhi4 zhi1 ， du2 zi4 guan1 ci3 xin1 。
- mang2 mang2 wei4 sheng1 qian2 ， ji4 ji4 yi3 si3 hou4 。
- wan4 bian4 sui2 yun2 fu2 ， lang3 yue4 zhu4 zhong1 gou4 。
- he2 wu4 can4 chen2 lie4 ， suo3 cong2 ding4 he2 shi2 。
- kong3 yan2 sui1 qu4 yuan3 ， wen2 dao4 ming4 ru2 si1 。
- bai2 wu1 wu2 yuan4 nan2 ， zhu1 men2 bu4 jiao1 yi4 。
- mei3 liu2 xian1 ren2 pu3 ， bu4 tian3 su4 shi4 zhi4 。
- yan4 dang4 niao3 chang2 lu4 ， nan2 bei3 zhi4 liang3 men2 。
- wei3 he2 bei4 duo1 jia4 ， yong3 zuo4 yan2 yu2 kun1 。
- hong2 lü4 xiu1 an4 rong2 ， bing1 xue3 jing4 kong1 jie4 。
- hui4 zhuan3 lan2 yi4 hui2 ， shui2 fu4 shu1 fang2 wai4 。

## 注释

## 译文

## 赏析
