---
id: ye-shi-ti-wu-wei-zhai
title: 題五畏齋
titlePinyin: ti2 wu3 wei4 zhai1
titleSlug: ti-wu-wei-zhai
author: 葉適
authorPinyin: ye4 shi4
authorSlug: ye-shi
dynasty: 宋
dynastyPinyin: song4
dynastySlug: song
tags: []
---

## 正文

- 曹滕亦據南面權，坐衙吏貼羣趨先。
- 敢云威福自我出，下有赤子高蒼天。
- 聖人迭興建皇極，付祝長官尤惻惻。
- 前碑特立示銘誠，後榜七條垂訓釋。
- 冰清王令來調琴，四事未畏先畏心。
- 常將方寸勤管攝，不與外物相虧侵。
- 情防驕粗意防滿，萬事須還畏爲本。
- 君不見匹夫膽大氣如山，風浪只在須臾間。

## 拼音

- cao2 teng2 yi4 ju4 nan2 mian4 quan2 ， zuo4 ya2 li4 tie1 qun2 qu1 xian1 。
- gan3 yun2 wei1 fu2 zi4 wo3 chu1 ， xia4 you3 chi4 zi3 gao1 cang1 tian1 。
- sheng4 ren2 die2 xing1 jian4 huang2 ji2 ， fu4 zhu4 chang2 guan1 you2 ce4 ce4 。
- qian2 bei1 te4 li4 shi4 ming2 cheng2 ， hou4 bang3 qi1 tiao2 chui2 xun4 shi4 。
- bing1 qing1 wang2 ling4 lai2 diao4 qin2 ， si4 shi4 wei4 wei4 xian1 wei4 xin1 。
- chang2 jiang1 fang1 cun4 qin2 guan3 she4 ， bu4 yu3 wai4 wu4 xiang1 kui1 qin1 。
- qing2 fang2 jiao1 cu1 yi4 fang2 man3 ， wan4 shi4 xu1 huan2 wei4 wei2 ben3 。
- jun1 bu2 jian4 pi3 fu1 dan3 da4 qi4 ru2 shan1 ， feng1 lang4 zhi1 zai4 xu1 yu2 jian4 。

## 注释

## 译文

## 赏析
