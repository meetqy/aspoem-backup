---
id: ye-shi-lin-shu-he-jian-fang-dao-jiu-gan-tan-yin-yi-wei-zeng
title: 林叔和見訪道舊感歎因以爲贈
titlePinyin: lin2 shu1 he2 jian4 fang3 dao4 jiu4 gan3 tan4 yin1 yi3 wei2 zeng4
titleSlug: lin-shu-he-jian-fang-dao-jiu-gan-tan-yin-yi-wei-zeng
author: 葉適
authorPinyin: ye4 shi4
authorSlug: ye-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 與子異州壤，取友四十年。
- 狂心蚤探索，出語乾道前。
- 向來朱建安，拊手笑淵源。
- 小心承父昆，刻意睎回騫。
- 不求壠斷登，有路直如絃。
- 計其所不爲，敵富逾百千。
- 衆駿跨險遠，獨鵠超眇綿。
- 謂當共驂服，可以爭聯翩。
- 誰知竟大謬，寸影孤雲邊。
- 南省無姓名，俛眉自愁煎。
- 家蔬僅掩豆，野蝗來蔽天。
- 過我城西偶，相視各華顛。
- 寒菊已收花，枯井未回泉。
- 人生寓地上，蟻垤交折旋。
- 中間較得失，區區等浮烟。
- 喜君佳兒姪，放筆追奔川。
- 許身若卧龍，斬蛟透重淵。
- 所虞氣力豪，未受規矩鎸。
- 過翁非止肖，奕世始稱賢。
- 從今掩蓬蓽，同賦歸來篇。

## 拼音

- yu3 zi3 yi4 zhou1 rang3 ， qu3 you3 si4 shi2 nian2 。
- kuang2 xin1 zao3 tan4 suo3 ， chu1 yu3 qian2 dao4 qian2 。
- xiang4 lai2 zhu1 jian4 an1 ， fu3 shou3 xiao4 yuan1 yuan2 。
- xiao3 xin1 cheng2 fu4 kun1 ， ke4 yi4 xi1 hui2 qian1 。
- bu4 qiu2 long3 duan4 deng1 ， you3 lu4 zhi2 ru2 xian2 。
- ji4 qi2 suo3 bu4 wei2 ， di2 fu4 yu2 bai3 qian1 。
- zhong4 jun4 kua4 xian3 yuan3 ， du2 hu2 chao1 miao3 mian2 。
- wei4 dang1 gong4 can1 fu2 ， ke3 yi3 zheng1 lian2 pian1 。
- shui2 zhi1 jing4 da4 miu4 ， cun4 ying3 gu1 yun2 bian1 。
- nan2 sheng3 wu2 xing4 ming2 ， fu3 mei2 zi4 chou2 jian1 。
- jia1 shu1 jin3 yan3 dou4 ， ye3 huang2 lai2 bi4 tian1 。
- guo4 wo3 cheng2 xi1 ou3 ， xiang1 shi4 ge4 hua2 dian1 。
- han2 ju2 yi3 shou1 hua1 ， ku1 jing3 wei4 hui2 quan2 。
- ren2 sheng1 yu4 di4 shang4 ， yi3 die2 jiao1 zhe2 xuan2 。
- zhong1 jian4 jiao4 de2 shi1 ， qu1 qu1 deng3 fu2 yan1 。
- xi3 jun1 jia1 er2 zhi2 ， fang4 bi3 zhui1 ben1 chuan1 。
- xu1 shen1 ruo4 wo4 long2 ， zhan3 jiao1 tou4 zhong4 yuan1 。
- suo3 yu2 qi4 li4 hao2 ， wei4 shou4 gui1 ju3 juan1 。
- guo4 weng1 fei1 zhi3 xiao4 ， yi4 shi4 shi3 cheng1 xian2 。
- cong2 jin1 yan3 peng2 bi4 ， tong2 fu4 gui1 lai2 pian1 。

## 注释

## 译文

## 赏析
