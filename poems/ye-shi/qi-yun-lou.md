---
id: ye-shi-qi-yun-lou
title: 齊雲樓
titlePinyin: qi2 yun2 lou2
titleSlug: qi-yun-lou
author: 葉適
authorPinyin: ye4 shi4
authorSlug: ye-shi
dynasty: 宋
dynastyPinyin: song4
dynastySlug: song
tags: []
---

## 正文

- 天下雄諸侯，蘇州數一二。
- 都會自昔稱，陪京今也貴。
- 奕奕撰重樓，岧岧立平地。
- 虛景混空蒼，囂聲收遠肆。
- 闉闍雖散闊，欄檻皆堪記。
- 向非土木力，焉能快高視。
- 湖山西南維，江海東北塈。
- 舒緩未爲愚，疏達終多智。
- 窮民一宵燈，細巧雜紋織。
- 豪士三春卉，妖麗亂名字。
- 侈甚見精誠，富餘輊講肄。
- 先朝豐豫日，應奉稽古義。
- 花綱飛入汴，石林鬼浮泗。
- 天然造生活，始者行賑施。
- 王公占上腴，邸觀角奇致。
- 是邦聚璀璨，四顧盡憔悴。
- 狂胡誤濡足，遺爇等交臂。
- 艱難屢省方，薄遽虧頓置。
- 因循墮和好，俛仰銷年歲。
- 翻憐井邑盛，又使編氓匱。
- 頗云魚蝦微，亦已困征稅。
- 人生賤苟免，所尚剛强氣。
- 呼鷹飽何待，暴虎怒斯易。
- 吁嗟久悒悒，胡爲長惴惴。
- 夜聞踏歌喧，激烈動哀思。
- 吳俗固捷疾，吳兵信蠭利。
- 項梁起讎秦，子弟奮投袂。
- 功成須力到，豈必資黠慧。
- 寧羨鵲居巢，盍如蛉有類。
- 未發忌先聞，因詩良自喟。

## 拼音

- tian1 xia4 xiong2 zhu1 hou2 ， su1 zhou1 shu4 yi2 er4 。
- dou1 hui4 zi4 xi1 cheng1 ， pei2 jing1 jin1 ye3 gui4 。
- yi4 yi4 zhuan4 zhong4 lou2 ， tiao2 tiao2 li4 ping2 di4 。
- xu1 jing3 hun4 kong1 cang1 ， xiao1 sheng1 shou1 yuan3 si4 。
- yin1 du1 sui1 san4 kuo4 ， lan2 jian4 jie1 kan1 ji4 。
- xiang4 fei1 tu3 mu4 li4 ， yan1 neng2 kuai4 gao1 shi4 。
- hu2 shan1 xi1 nan2 wei2 ， jiang1 hai3 dong1 bei3 ji4 。
- shu1 huan3 wei4 wei2 yu2 ， shu1 da2 zhong1 duo1 zhi4 。
- qiong2 min2 yi4 xiao1 deng1 ， xi4 qiao3 za2 wen2 zhi1 。
- hao2 shi4 san1 chun1 hui4 ， yao1 li2 luan4 ming2 zi4 。
- chi3 shen4 jian4 jing1 cheng2 ， fu4 yu2 zhi4 jiang3 yi4 。
- xian1 chao2 feng1 yu4 ri4 ， ying1 feng4 ji1 gu3 yi4 。
- hua1 gang1 fei1 ru4 bian4 ， shi2 lin2 gui3 fu2 si4 。
- tian1 ran2 zao4 sheng1 huo2 ， shi3 zhe3 xing2 zhen4 shi1 。
- wang2 gong1 zhan4 shang4 yu2 ， di3 guan1 jiao3 qi2 zhi4 。
- shi4 bang1 ju4 cui3 can4 ， si4 gu4 jin4 qiao2 cui4 。
- kuang2 hu2 wu4 ru2 zu2 ， yi2 ruo4 deng3 jiao1 bi4 。
- jian1 nan2 lü3 sheng3 fang1 ， bao2 ju4 kui1 dun4 zhi4 。
- yin1 xun2 duo4 he2 hao3 ， fu3 yang3 xiao1 nian2 sui4 。
- fan1 lian2 jing3 yi4 sheng4 ， you4 shi3 bian1 mang2 kui4 。
- po1 yun2 yu2 xia1 wei1 ， yi4 yi3 kun4 zheng1 shui4 。
- ren2 sheng1 jian4 gou3 mian3 ， suo3 shang4 gang1 qiang2 qi4 。
- hu1 ying1 bao3 he2 dai4 ， bao4 hu3 nu4 si1 yi4 。
- xu1 jie1 jiu3 yi4 yi4 ， hu2 wei2 chang2 zhui4 zhui4 。
- ye4 wen2 ta4 ge1 xuan1 ， ji1 lie4 dong4 ai1 si1 。
- wu2 su2 gu4 jie2 ji2 ， wu2 bing1 xin4 feng1 li4 。
- xiang4 liang2 qi3 chou2 qin2 ， zi3 di4 fen4 tou2 mei4 。
- gong1 cheng2 xu1 li4 dao4 ， qi3 bi4 zi1 xia2 hui4 。
- ning2 xian4 que4 ju1 chao2 ， he2 ru2 ling2 you3 lei4 。
- wei4 fa1 ji4 xian1 wen2 ， yin1 shi1 liang2 zi4 kui4 。

## 注释

## 译文

## 赏析
