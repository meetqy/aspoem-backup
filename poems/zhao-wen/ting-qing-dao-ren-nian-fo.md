---
id: zhao-wen-ting-qing-dao-ren-nian-fo
title: 聽請道人念佛
titlePinyin: ting1 qing3 dao4 ren2 nian4 fo2
titleSlug: ting-qing-dao-ren-nian-fo
author: 趙文
authorPinyin: zhao4 wen2
authorSlug: zhao-wen
dynasty: 宋
dynastyPinyin: song4
dynastySlug: song
tags: []
---

## 正文

- 平生不喜佛，喜聽念佛聲。
- 大都止六字，三誦有餘音。
- 唱偈類哀切，和聲等低平。
- 蟬聯未肯已，綿弱殆不勝。
- 餒息僅相屬，柔吭時一鳴。
- 聽茲頹闒韻，生我寂滅情。
- 坐令喧競中，便欲無所爭。
- 乃知象教意，妙覺在聲聞。
- 俗人不解此，梵教雜歌行。
- 敲鏗鼓笛奏，真與鄭衛并。
- 能令婦女悅，未必佛者聽。

## 拼音

- ping2 sheng1 bu4 xi3 fo2 ， xi3 ting1 nian4 fo2 sheng1 。
- da4 du1 zhi3 liu4 zi4 ， san1 song4 you3 yu2 yin1 。
- chang4 ji4 lei4 ai1 qie4 ， he2 sheng1 deng3 di1 ping2 。
- chan2 lian2 wei4 ken3 yi3 ， mian2 ruo4 dai4 bu2 sheng4 。
- nei3 xi1 jin3 xiang1 shu3 ， rou2 keng1 shi2 yi4 ming2 。
- ting1 zi1 tui2 ta4 yun4 ， sheng1 wo3 ji4 mie4 qing2 。
- zuo4 ling4 xuan1 jing4 zhong1 ， bian4 yu4 wu2 suo3 zheng1 。
- nai3 zhi1 xiang4 jiao4 yi4 ， miao4 jue2 zai4 sheng1 wen2 。
- su2 ren2 bu4 jie3 ci3 ， fan4 jiao4 za2 ge1 xing2 。
- qiao1 keng1 gu3 di2 zou4 ， zhen1 yu3 zheng4 wei4 bing4 。
- neng2 ling4 fu4 nü3 yue4 ， wei4 bi4 fo2 zhe3 ting1 。

## 注释

## 译文

## 赏析
