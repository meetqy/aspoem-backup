---
id: zhao-wen-sheng-ri-ke-zhu-xi-zhu-ren-yun-jin-nian-nai-qing-shan-zhen-sheng-ri-ye-gan-qi-yu-zuo-shi-zi-shou
title: 生日客朱溪主人云今年乃青山真生日也感其語作詩自壽
titlePinyin: sheng1 ri4 ke4 zhu1 xi1 zhu3 ren2 yun2 jin1 nian2 nai3 qing1 shan1 zhen1 sheng1 ri4 ye3 gan3 qi2 yu3 zuo4 shi1 zi4 shou4
titleSlug: sheng-ri-ke-zhu-xi-zhu-ren-yun-jin-nian-nai-qing-shan-zhen-sheng-ri-ye-gan-qi-yu-zuo-shi-zi-shou
author: 趙文
authorPinyin: zhao4 wen2
authorSlug: zhao-wen
dynasty: 宋
dynastyPinyin: song4
dynastySlug: song
tags: []
---

## 正文

- 人生難得真生日，正使百年才遇一。
- 我今客裏值斯時，况復主人相款密。
- 連宵舉酒爲我壽，滿眼雞豚破梨栗。
- 壽牋投贈盛賓友，壽觴拜舞羅弟姪。
- 假今家居那有此，米鹽紛糾費爬櫛。
- 去年閩山收弟骨，日夜悲啼吟蟋蟀。
- 歲晚方能負骨歸，此願已償甘似蜜。
- 平生苦遭兒女累，十年求解如沐漆。
- 今年二子各成婚，坐看明年婚嫁畢。
- 雲邊太史相邂逅，許我行年七十七。
- 蓋棺以前日一詩，萬首猶堪劍南匹。
- 未知先生竟肯否，不肯便問天公乞。

## 拼音

- ren2 sheng1 nan2 de2 zhen1 sheng1 ri4 ， zheng4 shi3 bai3 nian2 cai2 yu4 yi1 。
- wo3 jin1 ke4 li3 zhi2 si1 shi2 ， kuang4 fu4 zhu3 ren2 xiang1 kuan3 mi4 。
- lian2 xiao1 ju3 jiu3 wei2 wo3 shou4 ， man3 yan3 ji1 tun2 po4 li2 li4 。
- shou4 jian1 tou2 zeng4 sheng4 bin1 you3 ， shou4 shang1 bai4 wu3 luo2 di4 zhi2 。
- jia3 jin1 jia1 ju1 na4 you3 ci3 ， mi3 yan2 fen1 jiu1 fei4 pa2 zhi4 。
- qu4 nian2 min3 shan1 shou1 di4 gu3 ， ri4 ye4 bei1 ti2 yin2 xi1 shuai4 。
- sui4 wan3 fang1 neng2 fu4 gu3 gui1 ， ci3 yuan4 yi3 chang2 gan1 si4 mi4 。
- ping2 sheng1 ku3 zao1 er2 nü3 lei4 ， shi2 nian2 qiu2 jie3 ru2 mu4 qi1 。
- jin1 nian2 er4 zi3 ge4 cheng2 hun1 ， zuo4 kan4 ming2 nian2 hun1 jia4 bi4 。
- yun2 bian1 tai4 shi3 xiang1 xie4 hou4 ， xu1 wo3 xing2 nian2 qi1 shi2 qi1 。
- gai4 guan1 yi3 qian2 ri4 yi4 shi1 ， wan4 shou3 you2 kan1 jian4 nan2 pi3 。
- wei4 zhi1 xian1 sheng0 jing4 ken3 fou3 ， bu4 ken3 bian4 wen4 tian1 gong1 qi3 。

## 注释

## 译文

## 赏析
