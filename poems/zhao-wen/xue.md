---
id: zhao-wen-xue
title: 雪
titlePinyin: xue3
titleSlug: xue
author: 趙文
authorPinyin: zhao4 wen2
authorSlug: zhao-wen
dynasty: 宋
dynastyPinyin: song4
dynastySlug: song
tags: []
---

## 正文

- 三更星月寒炯炯，四更霜風吹斷梗。
- 曉來宇宙忽成空，萬里天河墮無影。
- 人間世界積滓穢，化作太清無色境。
- 天上何人巧戲劇，笑我癡眠方怯冷。
- 溪頭梅花老於我，卧樹生鱗欲誰省。
- 飲羔金帳非我事，煎水何妨試雙井。
- 眼前清致不可辜，諸公白戰續清潁。

## 拼音

- san1 geng1 xing1 yue4 han2 jiong3 jiong3 ， si4 geng1 shuang1 feng1 chui1 duan4 geng3 。
- xiao3 lai2 yu3 zhou4 hu1 cheng2 kong1 ， wan4 li3 tian1 he2 duo4 wu2 ying3 。
- ren2 jian4 shi4 jie4 ji1 zi3 hui4 ， hua4 zuo4 tai4 qing1 wu2 se4 jing4 。
- tian1 shang4 he2 ren2 qiao3 xi4 ju4 ， xiao4 wo3 chi1 mian2 fang1 qie4 leng3 。
- xi1 tou2 mei2 hua1 lao3 wu1 wo3 ， wo4 shu4 sheng1 lin2 yu4 shui2 sheng3 。
- yin3 gao1 jin1 zhang4 fei1 wo3 shi4 ， jian1 shui3 he2 fang2 shi4 shuang1 jing3 。
- yan3 qian2 qing1 zhi4 bu4 ke3 gu1 ， zhu1 gong1 bai2 zhan4 xu4 qing1 ying3 。

## 注释

## 译文

## 赏析
