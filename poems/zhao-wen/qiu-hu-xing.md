---
id: zhao-wen-qiu-hu-xing
title: 秋胡行
titlePinyin: qiu1 hu2 xing2
titleSlug: qiu-hu-xing
author: 趙文
authorPinyin: zhao4 wen2
authorSlug: zhao-wen
dynasty: 宋
dynastyPinyin: song4
dynastySlug: song
tags: []
---

## 正文

- 五日伉儷情，五年離別腸。
- 歸舍不數武，少忍庸何傷。
- 如何甘旨費，乃作犯禮償。
- 桑者不有躬，何以奉高堂。
- 穢行誠已醜，寧復可同牀。
- 濯之清泠淵，死之留芬芳。
- 念姑詎忍別，引决涕霑裳。
- 寄言後來者，好事懷金郎。

## 拼音

- wu3 ri4 kang4 li4 qing2 ， wu3 nian2 li2 bie2 chang2 。
- gui1 she4 bu2 shu4 wu3 ， shao3 ren3 yong1 he2 shang1 。
- ru2 he2 gan1 zhi3 fei4 ， nai3 zuo4 fan4 li3 chang2 。
- sang1 zhe3 bu4 you3 gong1 ， he2 yi3 feng4 gao1 tang2 。
- hui4 xing2 cheng2 yi3 chou3 ， ning2 fu4 ke3 tong2 chuang2 。
- zhuo2 zhi1 qing1 ling2 yuan1 ， si3 zhi1 liu2 fen1 fang1 。
- nian4 gu1 ju4 ren3 bie2 ， yin3 jue2 ti4 zhan1 shang0 。
- ji4 yan2 hou4 lai2 zhe3 ， hao3 shi4 huai2 jin1 lang2 。

## 注释

## 译文

## 赏析
