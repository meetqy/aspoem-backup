---
id: zhao-wen-huang-xi-you-yi-qing-jiang-li-hou-shu-lai-yuan-jian-zhao-bu-guo-jiu-ji-qu-xi-you-wu-shi-yun-jian-ji-ci-qi-yun
title: 黄西有以清江李侯書來袁見招不果就既去西有五十韻見寄次其韻
titlePinyin: huang2 xi1 you3 yi3 qing1 jiang1 li3 hou2 shu1 lai2 yuan2 jian4 zhao1 bu4 guo3 jiu4 ji4 qu4 xi1 you3 wu3 shi2 yun4 jian4 ji4 ci4 qi2 yun4
titleSlug: huang-xi-you-yi-qing-jiang-li-hou-shu-lai-yuan-jian-zhao-bu-guo-jiu-ji-qu-xi-you-wu-shi-yun-jian-ji-ci-qi-yun
author: 趙文
authorPinyin: zhao4 wen2
authorSlug: zhao-wen
dynasty: 宋
dynastyPinyin: song4
dynastySlug: song
tags: []
---

## 正文

- 地僻谷自淳，此世有羲軒。
- 行携二三子，讀書秋樹根。
- 不擬山水窟，忽枉君侯轓。
- 携持貴人意，僕口不憚煩。
- 居然寒谷底，暖以扶桑暾。
- 是時花正濃，主客共清樽。
- 欣聞結駟盛，下賁窮巷原。
- 恍如神仙人，謁入晉賀元。
- 舊谷雖可記，白髮各已拚。
- 細論別來事，感愴將何言。
- 愁予守破研，石田疲老犍。
- 羨君行萬里，天宇橫孤鶱。
- 唯思山林寂，頗厭朝市喧。
- 夔州華髮女，欲嫁誰能昏。
- 堂堂李元禮，今代真龍門。
- 胸中有人物，犖然剖籬藩。
- 好春播伊耆，神火驚陸渾。
- 詞章軼唐人，天馬出大宛。
- 翰墨掩晉代，鳳翥龍蛇奔。
- 如何肯下顧，草間麞與猿。
- 殷勤遠贈我，一紙春風痕。
- 空中實自愧，在上安敢援。
- 坐對大將軍，有虱不得捫。
- 豈不念長饑，終恐成素飱。
- 故人有宿諾，未敢覆手翻。
- 泫然還明珠，甘此煙雨村。
- 寄謝河陽公，敢當石與溫。
- 願公茂功業，南國資于蕃。
- 行當從公歸，衮繡相府尊。
- 嗟我與夫子，結契在仍昆。
- 新知猶可樂，宿好况彌敦。
- 中腸未抒寫，別涕已潺湲。
- 行行一尊酒，相送玉溪源。
- 自從別君來，夜瞻太微垣。
- 可憐一寸心，摇摇風中幡。
- 采采澗邊蒲，欲扣黄堂閽。
- 行窺溟渤大，詎止雲夢吞。
- 省穡不堪用，愧我小國蘩。
- 奈何疲津梁，卧病守一墩。
- 欲往未可必，歎息誰與論。
- 大哉天地德，六合回春暄。
- 向來作詩禍，蕩滌從此番。
- 永言結我舌，有如啖鉛礬。
- 高居遠俗氛，靜坐收驚魂。
- 皇皇仁義塗，自茲改乘轅。
- 願君篤久要，好語時溫存。
- 借君千頃波，清我汎濫袁。
- 飽讀古人書，仰酬明主恩。
- 諸公盡蕭曹，二皓自綺園。
- 來詩豈可和，什襲傳兒孫。

## 拼音

- di4 pi4 gu3 zi4 chun2 ， ci3 shi4 you3 xi1 xuan1 。
- xing2 xie2 er4 san1 zi3 ， du2 shu1 qiu1 shu4 gen1 。
- bu4 ni3 shan1 shui3 ku1 ， hu1 wang3 jun1 hou2 fan1 。
- xie2 chi2 gui4 ren2 yi4 ， pu2 kou3 bu2 dan4 fan2 。
- ju1 ran2 han2 gu3 di3 ， nuan3 yi3 fu2 sang1 tun1 。
- shi4 shi2 hua1 zheng4 nong2 ， zhu3 ke4 gong4 qing1 zun1 。
- xin1 wen2 jie2 si4 sheng4 ， xia4 bi4 qiong2 xiang4 yuan2 。
- huang3 ru2 shen2 xian1 ren2 ， ye4 ru4 jin4 he4 yuan2 。
- jiu4 gu3 sui1 ke3 ji4 ， bai2 fa4 ge4 yi3 pin1 。
- xi4 lun4 bie2 lai2 shi4 ， gan3 chuang4 jiang1 he2 yan2 。
- chou2 yu3 shou3 po4 yan2 ， shi2 tian2 pi2 lao3 jian1 。
- xian4 jun1 xing2 wan4 li3 ， tian1 yu3 heng2 gu1 xian1 。
- wei2 si1 shan1 lin2 ji4 ， po1 yan4 chao2 shi4 xuan1 。
- kui2 zhou1 hua2 fa4 nü3 ， yu4 jia4 shui2 neng2 hun1 。
- tang2 tang2 li3 yuan2 li3 ， jin1 dai4 zhen1 long2 men2 。
- xiong1 zhong1 you3 ren2 wu4 ， luo4 ran2 pou1 li2 fan1 。
- hao3 chun1 bo1 yi1 qi2 ， shen2 huo3 jing1 lu4 hun2 。
- ci2 zhang1 yi4 tang2 ren2 ， tian1 ma3 chu1 da4 wan3 。
- han4 mo4 yan3 jin4 dai4 ， feng4 zhu4 long2 she2 ben1 。
- ru2 he2 ken3 xia4 gu4 ， cao3 jian4 zhang1 yu3 yuan2 。
- yin1 qin2 yuan3 zeng4 wo3 ， yi4 zhi3 chun1 feng1 hen2 。
- kong1 zhong1 shi2 zi4 kui4 ， zai4 shang4 an1 gan3 yuan2 。
- zuo4 dui4 da4 jiang1 jun1 ， you3 shi1 bu4 de2 men2 。
- qi3 bu2 nian4 chang2 ji1 ， zhong1 kong3 cheng2 su4 sun1 。
- gu4 ren2 you3 su4 nuo4 ， wei4 gan3 fu4 shou3 fan1 。
- xuan4 ran2 huan2 ming2 zhu1 ， gan1 ci3 yan1 yu3 cun1 。
- ji4 xie4 he2 yang2 gong1 ， gan3 dang1 shi2 yu3 wen1 。
- yuan4 gong1 mao4 gong1 ye4 ， nan2 guo2 zi1 yu2 fan1 。
- xing2 dang1 cong2 gong1 gui1 ， gun3 xiu4 xiang1 fu3 zun1 。
- jie1 wo3 yu3 fu1 zi3 ， jie2 qi4 zai4 reng2 kun1 。
- xin1 zhi1 you2 ke3 le4 ， su4 hao3 kuang4 mi2 dun1 。
- zhong1 chang2 wei4 shu1 xie3 ， bie2 ti4 yi3 chan2 yuan2 。
- hang2 hang2 yi4 zun1 jiu3 ， xiang1 song4 yu4 xi1 yuan2 。
- zi4 cong2 bie2 jun1 lai2 ， ye4 zhan1 tai4 wei1 yuan2 。
- ke3 lian2 yi2 cun4 xin1 ， yao2 yao2 feng1 zhong1 fan1 。
- cai3 cai3 jian4 bian1 pu2 ， yu4 kou4 huang2 tang2 hun1 。
- xing2 kui1 ming2 bo2 da4 ， ju4 zhi3 yun2 meng4 tun1 。
- sheng3 se4 bu4 kan1 yong4 ， kui4 wo3 xiao3 guo2 fan2 。
- nai4 he2 pi2 jin1 liang2 ， wo4 bing4 shou3 yi4 dun1 。
- yu4 wang3 wei4 ke3 bi4 ， tan4 xi1 shui2 yu3 lun4 。
- da4 zai1 tian1 di4 de2 ， liu4 he2 hui2 chun1 xuan1 。
- xiang4 lai2 zuo4 shi1 huo4 ， dang4 di2 cong2 ci3 fan1 。
- yong3 yan2 jie2 wo3 she2 ， you3 ru2 dan4 qian1 fan2 。
- gao1 ju1 yuan3 su2 fen1 ， jing4 zuo4 shou1 jing1 hun2 。
- huang2 huang2 ren2 yi4 tu2 ， zi4 zi1 gai3 cheng2 yuan2 。
- yuan4 jun1 du3 jiu3 yao4 ， hao3 yu3 shi2 wen1 cun2 。
- jie4 jun1 qian1 qing3 bo1 ， qing1 wo3 fan4 lan4 yuan2 。
- bao3 du2 gu3 ren2 shu1 ， yang3 chou2 ming2 zhu3 en1 。
- zhu1 gong1 jin4 xiao1 cao2 ， er4 hao4 zi4 qi3 yuan2 。
- lai2 shi1 qi3 ke3 he2 ， shen2 xi2 chuan2 er2 sun1 。

## 注释

## 译文

## 赏析
