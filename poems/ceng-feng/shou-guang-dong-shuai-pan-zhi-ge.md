---
id: ceng-feng-shou-guang-dong-shuai-pan-zhi-ge
title: 壽廣東帥潘直閣
titlePinyin: shou4 guang3 dong1 shuai4 pan1 zhi2 ge2
titleSlug: shou-guang-dong-shuai-pan-zhi-ge
author: 曾丰
authorPinyin: ceng2 feng1
authorSlug: ceng-feng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 太初談赤松，中古說黄石。
- 笑策導引勳，鬚鬢白成黑。
- 金華得道人，綴自仙之籍。
- 雖因習墮緣，久悟空爲色。
- 泥丸至丹田，蓋著半生力。
- 若爲鬢與鬚，白者日加益。
- 陸展餘染方，豈固未全得。
- 老聃生世初，鬅鬙頭已白。
- 公白纔十年，視聃遲半百。
- 紙帳掛齋中，竹奴欹枕側。
- 染亦無所施，元方不須覓。
- 或疑白之根，勃窣蟠胸臆。
- 太白緣搜詩，少陵爲憂國。
- 根未能中芟，華寧不外茁。
- 根華理固然，抑復容有說。
- 春淺未多溫，臘頹有餘冽。
- 紛紛破萼梅，衮衮放花雪。
- 融結上鬢鬚，愈白愈清絕。
- 少於仁用功，晚以靜爲德。
- 厭坐廣平堂，歸住子雲宅。
- 卧聽兒吟哦，起視孫戲劇。
- 頤間瑩生朱，眼底光盎墨。
- 鬢鬚從白盡，不失壽箕翼。
- 切毋痛著梳，更勿閑事鑷。
- 長留與人看，知是老仙伯。
- 曳裾客盈門，我獨有詩癖。
- 齒願與公俱，倒指滿千億。
- 年年賦壽詩，歲歲爲賀客。

## 拼音

- tai4 chu1 tan2 chi4 song1 ， zhong1 gu3 shuo1 huang2 shi2 。
- xiao4 ce4 dao3 yin3 xun1 ， xu1 bin4 bai2 cheng2 hei1 。
- jin1 hua2 de2 dao4 ren2 ， zhui4 zi4 xian1 zhi1 ji2 。
- sui1 yin1 xi2 duo4 yuan2 ， jiu3 wu4 kong1 wei2 se4 。
- ni2 wan2 zhi4 dan1 tian2 ， gai4 zhu4 ban4 sheng1 li4 。
- ruo4 wei2 bin4 yu3 xu1 ， bai2 zhe3 ri4 jia1 yi4 。
- lu4 zhan3 yu2 ran3 fang1 ， qi3 gu4 wei4 quan2 de2 。
- lao3 dan1 sheng1 shi4 chu1 ， peng2 seng1 tou2 yi3 bai2 。
- gong1 bai2 cai2 shi2 nian2 ， shi4 dan1 chi2 ban4 bai3 。
- zhi3 zhang4 gua4 zhai1 zhong1 ， zhu2 nu2 qi1 zhen3 ce4 。
- ran3 yi4 wu2 suo3 shi1 ， yuan2 fang1 bu4 xu1 mi4 。
- huo4 yi2 bai2 zhi1 gen1 ， bo2 su1 pan2 xiong1 yi4 。
- tai4 bai2 yuan2 sou1 shi1 ， shao3 ling2 wei2 you1 guo2 。
- gen1 wei4 neng2 zhong1 shan1 ， hua2 ning2 bu2 wai4 zhuo2 。
- gen1 hua2 li3 gu4 ran2 ， yi4 fu4 rong2 you3 shuo1 。
- chun1 qian3 wei4 duo1 wen1 ， la4 tui2 you3 yu2 lie4 。
- fen1 fen1 po4 e4 mei2 ， gun3 gun3 fang4 hua1 xue3 。
- rong2 jie2 shang4 bin4 xu1 ， yu4 bai2 yu4 qing1 jue2 。
- shao3 wu1 ren2 yong4 gong1 ， wan3 yi3 jing4 wei2 de2 。
- yan4 zuo4 guang3 ping2 tang2 ， gui1 zhu4 zi3 yun2 zhai2 。
- wo4 ting1 er2 yin2 o4 ， qi3 shi4 sun1 xi4 ju4 。
- yi2 jian4 ying2 sheng1 zhu1 ， yan3 di3 guang1 ang4 mo4 。
- bin4 xu1 cong2 bai2 jin4 ， bu4 shi1 shou4 ji1 yi4 。
- qie4 wu2 tong4 zhu4 shu1 ， geng4 wu4 xian2 shi4 nie4 。
- chang2 liu2 yu3 ren2 kan4 ， zhi1 shi4 lao3 xian1 bo2 。
- ye4 ju1 ke4 ying2 men2 ， wo3 du2 you3 shi1 pi3 。
- chi3 yuan4 yu3 gong1 ju4 ， dao3 zhi3 man3 qian1 yi4 。
- nian2 nian2 fu4 shou4 shi1 ， sui4 sui4 wei2 he4 ke4 。

## 注释

## 译文

## 赏析
