---
id: ceng-feng-dao-ren-peng-yong-nian-lai-pan-yu-guo-fang-xiang-yue-gui-ri-you-ge-zao
title: 道人彭永年來番禺過訪相約歸日遊閣皂
titlePinyin: dao4 ren2 peng2 yong3 nian2 lai2 pan1 yu2 guo4 fang3 xiang1 yue1 gui1 ri4 you2 ge2 zao4
titleSlug: dao-ren-peng-yong-nian-lai-pan-yu-guo-fang-xiang-yue-gui-ri-you-ge-zao
author: 曾丰
authorPinyin: ceng2 feng1
authorSlug: ceng-feng
dynasty: 宋
dynastyPinyin: song4
dynastySlug: song
tags: []
---

## 正文

- 雅性苦無他嗜好，山之佳處吾皆到。
- 江西山半入詩中，點檢怪猶無閣皂。
- 吾家十世江西居，南來始得閣皂圖。
- 堊文橫斜水曲直，煤汁濃淡山榮枯。
- 燕閒指顧圖之上，神遊滿意酬心賞。
- 已空沙界無大千，那信滄溟有方丈。
- 詩仙來往白雲鄉，惟沈廷瑞伊用昌。
- 畫簾捲舒納夜月，金鼎開闔吞朝陽。
- 兩篇之外有餘景，孟陽摹寫得要領。
- 或云圖是無聲詩，猶將幻夢對泡影。
- 撙齋或是武夷曾，道人未必非老彭。
- 相逢恍惚似前世，一笑舂容話長生。
- 大道一成百無恐，仙家猶被死生動。
- 逃劫莫如徐佐卿，山行未免飛矢中。
- 道人詞詘不敢爭，殷勤約我遊青城。
- 橫江孤雁飛且鳴，便是道人出相迎。

## 拼音

- ya3 xing4 ku3 wu2 ta1 shi4 hao4 ， shan1 zhi1 jia1 chu3 wu2 jie1 dao4 。
- jiang1 xi1 shan1 ban4 ru4 shi1 zhong1 ， dian3 jian3 guai4 you2 wu2 ge2 zao4 。
- wu2 jia1 shi2 shi4 jiang1 xi1 ju1 ， nan2 lai2 shi3 de2 ge2 zao4 tu2 。
- e4 wen2 heng2 xie2 shui3 qu1 zhi2 ， mei2 zhi1 nong2 dan4 shan1 rong2 ku1 。
- yan4 xian2 zhi3 gu4 tu2 zhi1 shang4 ， shen2 you2 man3 yi4 chou2 xin1 shang3 。
- yi3 kong1 sha1 jie4 wu2 da4 qian1 ， na4 xin4 cang1 ming2 you3 fang1 zhang4 。
- shi1 xian1 lai2 wang3 bai2 yun2 xiang1 ， wei2 shen3 ting2 rui4 yi1 yong4 chang1 。
- hua4 lian2 juan3 shu1 na4 ye4 yue4 ， jin1 ding3 kai1 he2 tun1 chao2 yang2 。
- liang3 pian1 zhi1 wai4 you3 yu2 jing3 ， meng4 yang2 mo2 xie3 de2 yao4 ling3 。
- huo4 yun2 tu2 shi4 wu2 sheng1 shi1 ， you2 jiang1 huan4 meng4 dui4 pao4 ying3 。
- zun3 zhai1 huo4 shi4 wu3 yi2 ceng2 ， dao4 ren2 wei4 bi4 fei1 lao3 peng2 。
- xiang1 feng2 huang3 hu1 si4 qian2 shi4 ， yi2 xiao4 chong1 rong2 hua4 chang2 sheng1 。
- da4 dao4 yi4 cheng2 bai3 wu2 kong3 ， xian1 jia1 you2 bei4 si3 sheng1 dong4 。
- tao2 jie2 mo4 ru2 xu2 zuo3 qing1 ， shan1 xing2 wei4 mian3 fei1 shi3 zhong1 。
- dao4 ren2 ci2 qu1 bu4 gan3 zheng1 ， yin1 qin2 yue1 wo3 you2 qing1 cheng2 。
- heng2 jiang1 gu1 yan4 fei1 qie3 ming2 ， bian4 shi4 dao4 ren2 chu1 xiang1 ying2 。

## 注释

## 译文

## 赏析
