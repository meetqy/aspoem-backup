---
id: ceng-feng-gui-mao-yu-zhang-gong-wei-chou-zeng-jiao-shou-zhang-an-shu
title: 癸卯豫章貢闈酬贈教授張安叔
titlePinyin: gui3 mao3 yu4 zhang1 gong4 wei2 chou2 zeng4 jiao4 shou4 zhang1 an1 shu1
titleSlug: gui-mao-yu-zhang-gong-wei-chou-zeng-jiao-shou-zhang-an-shu
author: 曾丰
authorPinyin: ceng2 feng1
authorSlug: ceng-feng
dynasty: 宋
dynastyPinyin: song4
dynastySlug: song
tags: []
---

## 正文

- 吾與子所居，相去二百里。
- 建昌吾之鄰，其實同郡耳。
- 已久聞姓名，不專爲科第。
- 論心雖所共，舉足若相避。
- 只今緣檄來，車柄初各指。
- 去矣信所之，偶然集於此。
- 相聞始相逢，同調更同事。
- 談諧出肺肝，議論到骨髓。
- 首遺垂蓋篇，至以馬班比。
- 愛我豈不深，恐非切磋意。
- 麻姑山氣偏，土物半仙劑。
- 枸杞雜黄精，猶未窮厥美。
- 清淑之所鍾，一代文章士。
- 翹翹南豐曾，挺挺旴江李。
- 豈獨華江西，往往國之瑞。
- 誰其繼此公，或者屬吾子。
- 更傾胸次高，莫道華端是。

## 拼音

- wu2 yu3 zi3 suo3 ju1 ， xiang1 qu4 er4 bai3 li3 。
- jian4 chang1 wu2 zhi1 lin2 ， qi2 shi2 tong2 jun4 er3 。
- yi3 jiu3 wen2 xing4 ming2 ， bu4 zhuan1 wei2 ke1 di4 。
- lun4 xin1 sui1 suo3 gong4 ， ju3 zu2 ruo4 xiang1 bi4 。
- zhi1 jin1 yuan2 xi2 lai2 ， ju1 bing3 chu1 ge4 zhi3 。
- qu4 yi3 xin4 suo3 zhi1 ， ou3 ran2 ji2 wu1 ci3 。
- xiang1 wen2 shi3 xiang1 feng2 ， tong2 diao4 geng4 tong2 shi4 。
- tan2 xie2 chu1 fei4 gan1 ， yi4 lun4 dao4 gu3 sui3 。
- shou3 yi2 chui2 gai4 pian1 ， zhi4 yi3 ma3 ban1 bi3 。
- ai4 wo3 qi3 bu4 shen1 ， kong3 fei1 qie1 cuo1 yi4 。
- ma2 gu1 shan1 qi4 pian1 ， tu3 wu4 ban4 xian1 ji4 。
- gou3 qi3 za2 huang2 jing1 ， you2 wei4 qiong2 jue2 mei3 。
- qing1 shu1 zhi1 suo3 zhong1 ， yi2 dai4 wen2 zhang1 shi4 。
- qiao2 qiao2 nan2 feng1 ceng2 ， ting3 ting3 xu1 jiang1 li3 。
- qi3 du2 hua2 jiang1 xi1 ， wang3 wang3 guo2 zhi1 rui4 。
- shui2 qi2 ji4 ci3 gong1 ， huo4 zhe3 shu3 wu2 zi3 。
- geng4 qing1 xiong1 ci4 gao1 ， mo4 dao4 hua2 duan1 shi4 。

## 注释

## 译文

## 赏析
