---
id: ceng-feng-gai-zhi-zhu-xian-xi-gui-guo-shang-rao-jian-tai-shou-tong-nian-mo-lang-zhong
title: 改秩注縣西歸過上饒見太守同年莫郎中
titlePinyin: gai3 zhi4 zhu4 xian4 xi1 gui1 guo4 shang4 rao2 jian4 tai4 shou3 tong2 nian2 mo4 lang2 zhong1
titleSlug: gai-zhi-zhu-xian-xi-gui-guo-shang-rao-jian-tai-shou-tong-nian-mo-lang-zhong
author: 曾丰
authorPinyin: ceng2 feng1
authorSlug: ceng-feng
dynasty: 宋
dynastyPinyin: song4
dynastySlug: song
tags: []
---

## 正文

- 集英殿前始相識，公已策名上通籍。
- 銀章朱紱爛映身，鑠我青衫黯無色。
- 上饒城裏重相望，公已厭直辭周行。
- 皂蓋朱幡炯當眼，鑠我墨綬昏無光。
- 浪說同年兄若弟，升沉不翅雲泥異。
- 分疎胡越敢尋盟，義重丘山肯忘勢。
- 一麾初守虎頭州，差池不及從之遊。
- 僅收劉公一尺紙，堪比漢家千戶侯。
- 鴉青今襲陳腐語，持以掃門應勿阻。
- 遠圖要覓進德方，近效仍求爲縣譜。

## 拼音

- ji2 ying1 dian4 qian2 shi3 xiang1 shi2 ， gong1 yi3 ce4 ming2 shang4 tong1 ji2 。
- yin2 zhang1 zhu1 fu2 lan4 ying4 shen1 ， shuo4 wo3 qing1 shan1 an4 wu2 se4 。
- shang4 rao2 cheng2 li3 zhong4 xiang1 wang4 ， gong1 yi3 yan4 zhi2 ci2 zhou1 xing2 。
- zao4 gai4 zhu1 fan1 jiong3 dang1 yan3 ， shuo4 wo3 mo4 shou4 hun1 wu2 guang1 。
- lang4 shuo1 tong2 nian2 xiong1 ruo4 di4 ， sheng1 chen2 bu2 chi4 yun2 ni2 yi4 。
- fen1 shu1 hu2 yue4 gan3 xun2 meng2 ， yi4 zhong4 qiu1 shan1 ken3 wang4 shi4 。
- yi4 hui1 chu1 shou3 hu3 tou2 zhou1 ， cha1 chi2 bu4 ji2 cong2 zhi1 you2 。
- jin3 shou1 liu2 gong1 yi4 chi3 zhi3 ， kan1 bi3 han4 jia1 qian1 hu4 hou2 。
- ya1 qing1 jin1 xi2 chen2 fu3 yu3 ， chi2 yi3 sao3 men2 ying1 wu4 zu3 。
- yuan3 tu2 yao4 mi4 jin4 de2 fang1 ， jin4 xiao4 reng2 qiu2 wei2 xian4 pu3 。

## 注释

## 译文

## 赏析
