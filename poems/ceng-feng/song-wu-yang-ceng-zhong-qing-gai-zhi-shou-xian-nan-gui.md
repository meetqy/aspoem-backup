---
id: ceng-feng-song-wu-yang-ceng-zhong-qing-gai-zhi-shou-xian-nan-gui
title: 送五羊曾仲卿改秩受縣南歸
titlePinyin: song4 wu3 yang2 ceng2 zhong4 qing1 gai3 zhi4 shou4 xian4 nan2 gui1
titleSlug: song-wu-yang-ceng-zhong-qing-gai-zhi-shou-xian-nan-gui
author: 曾丰
authorPinyin: ceng2 feng1
authorSlug: ceng-feng
dynasty: 宋
dynastyPinyin: song4
dynastySlug: song
tags: []
---

## 正文

- 近派家于粵，初封國自鄫。
- 要無非我族，終不是它曾。
- 閲譜宗盟重，聯官事契增。
- 居常多阻間，僅獲一瞻承。
- 逆旅重交臂，高談屢撫膺。
- 秋風樓上月，雨夜案頭燈。
- 把酒相兄弟，論文復友朋。
- 衆星朝北斗，羣翼讓南鵬。
- 墨綬恩光爛，花城喜氣蒸。
- 宜民條教出，溢耳頌聲騰。
- 鶚牘交飛上，鸞臺緩步登。
- 難中須有立，妙處要無稱。
- 顧我羞低首，從今樂曲肱。
- 未忘爲吏隠，猶學在家僧。
- 念舊寧無感，馳書恐不能。
- 官高餘健走，可遣到廬陵。

## 拼音

- jin4 pai4 jia1 yu2 yue4 ， chu1 feng1 guo2 zi4 zeng1 。
- yao4 wu2 fei1 wo3 zu2 ， zhong1 bu2 shi4 ta1 ceng2 。
- yue4 pu3 zong1 meng2 zhong4 ， lian2 guan1 shi4 qi4 zeng1 。
- ju1 chang2 duo1 zu3 jian4 ， jin3 huo4 yi4 zhan1 cheng2 。
- ni4 lü3 zhong4 jiao1 bi4 ， gao1 tan2 lü3 fu3 ying1 。
- qiu1 feng1 lou2 shang4 yue4 ， yu3 ye4 an4 tou2 deng1 。
- ba3 jiu3 xiang1 xiong1 di4 ， lun4 wen2 fu4 you3 peng2 。
- zhong4 xing1 chao2 bei3 dou3 ， qun2 yi4 rang4 nan2 peng2 。
- mo4 shou4 en1 guang1 lan4 ， hua1 cheng2 xi3 qi4 zheng1 。
- yi2 min2 tiao2 jiao1 chu1 ， yi4 er3 song4 sheng1 teng2 。
- e4 du2 jiao1 fei1 shang4 ， luan2 tai2 huan3 bu4 deng1 。
- nan2 zhong1 xu1 you3 li4 ， miao4 chu3 yao4 wu2 cheng1 。
- gu4 wo3 xiu1 di1 shou3 ， cong2 jin1 le4 qu1 gong1 。
- wei4 wang4 wei2 li4 yin3 ， you2 xue2 zai4 jia1 seng1 。
- nian4 jiu4 ning2 wu2 gan3 ， chi2 shu1 kong3 bu4 neng2 。
- guan1 gao1 yu2 jian4 zou3 ， ke3 qian3 dao4 lu2 ling2 。

## 注释

## 译文

## 赏析
