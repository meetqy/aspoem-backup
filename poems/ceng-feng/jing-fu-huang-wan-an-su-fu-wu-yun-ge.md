---
id: ceng-feng-jing-fu-huang-wan-an-su-fu-wu-yun-ge
title: 敬賦黄萬安肅父五雲閣
titlePinyin: jing4 fu4 huang2 wan4 an1 su4 fu4 wu3 yun2 ge2
titleSlug: jing-fu-huang-wan-an-su-fu-wu-yun-ge
author: 曾丰
authorPinyin: ceng2 feng1
authorSlug: ceng-feng
dynasty: 宋
dynastyPinyin: song4
dynastySlug: song
tags: []
---

## 正文

- 一合乾坤羅萬象，中有連天雲錦帳。
- 分光日月兩輪間，聚蔭神仙十洲上。
- 盤緗錯縹天上無，若爲雲錦如許都。
- 媧皇鍊石補天了，倥傯不及收其餘。
- 織女得之資以幻，手與目謀生燦爛。
- 使君寄下召還祥，令尹收爲公退翫。
- 登臨輒翫罷輒忘，令尹胸中自含章。
- 製錦猶餘五色綫，歸朝可補堯衣裳。

## 拼音

- yi4 he2 qian2 kun1 luo2 wan4 xiang4 ， zhong1 you3 lian2 tian1 yun2 jin3 zhang4 。
- fen1 guang1 ri4 yue4 liang3 lun2 jian4 ， ju4 yin1 shen2 xian1 shi2 zhou1 shang4 。
- pan2 xiang1 cuo4 piao3 tian1 shang4 wu2 ， ruo4 wei2 yun2 jin3 ru2 xu1 dou1 。
- wa1 huang2 lian4 shi2 bu3 tian1 le0 ， kong3 zong3 bu4 ji2 shou1 qi2 yu2 。
- zhi1 nü3 de2 zhi1 zi1 yi3 huan4 ， shou3 yu3 mu4 mou2 sheng1 can4 lan4 。
- shi3 jun1 ji4 xia4 zhao4 huan2 xiang2 ， ling4 yin3 shou1 wei2 gong1 tui4 wan2 。
- deng1 lin2 zhe2 wan2 ba4 zhe2 wang4 ， ling4 yin3 xiong1 zhong1 zi4 han2 zhang1 。
- zhi4 jin3 you2 yu2 wu3 se4 xian4 ， gui1 chao2 ke3 bu3 yao2 yi1 shang0 。

## 注释

## 译文

## 赏析
