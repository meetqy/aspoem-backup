---
id: ceng-feng-song-gan-shi-liu-yu-qing-fu-sheng
title: 送贛士劉虞卿赴省
titlePinyin: song4 gan4 shi4 liu2 yu2 qing1 fu4 sheng3
titleSlug: song-gan-shi-liu-yu-qing-fu-sheng
author: 曾丰
authorPinyin: ceng2 feng1
authorSlug: ceng-feng
dynasty: 宋
dynastyPinyin: song4
dynastySlug: song
tags: []
---

## 正文

- 贛豈無傑才，少有中我律。
- 君以謁求交，相見便相入。
- 贛豈無傑觀，少有投我筆。
- 君以題求詩，相許便相及。
- 况加積業齋，亦入緣督集。
- 豈其夤緣深，姑以臭味密。
- 初知若久要，三歲如一日。
- 質穩不受浮，疑非自贛出。
- 辟雍諸偉人，大抵舊相識。
- 其高固天資，所揉亦氣習。
- 誰使地塊高，未放天馬逸。
- 今聽鹿鳴歌，催赴蘭省急。
- 行時梅欲華，到時梅欲實。
- 願言子如梅，華實俱蔚蔚。
- 筆頭驅六丁，榜首爭甲乙。
- 青衫拜白頭，人子願始畢。
- 修途莫之量，前輩顧所立。

## 拼音

- gan4 qi3 wu2 jie2 cai2 ， shao3 you3 zhong1 wo3 lü4 。
- jun1 yi3 ye4 qiu2 jiao1 ， xiang1 jian4 bian4 xiang1 ru4 。
- gan4 qi3 wu2 jie2 guan1 ， shao3 you3 tou2 wo3 bi3 。
- jun1 yi3 ti2 qiu2 shi1 ， xiang1 xu1 bian4 xiang1 ji2 。
- kuang4 jia1 ji1 ye4 zhai1 ， yi4 ru4 yuan2 du1 ji2 。
- qi3 qi2 yin2 yuan2 shen1 ， gu1 yi3 chou4 wei4 mi4 。
- chu1 zhi1 ruo4 jiu3 yao4 ， san1 sui4 ru2 yi2 ri4 。
- zhi4 wen3 bu2 shou4 fu2 ， yi2 fei1 zi4 gan4 chu1 。
- pi4 yong1 zhu1 wei3 ren2 ， da4 di3 jiu4 xiang1 shi2 。
- qi2 gao1 gu4 tian1 zi1 ， suo3 rou2 yi4 qi4 xi2 。
- shui2 shi3 di4 kuai4 gao1 ， wei4 fang4 tian1 ma3 yi4 。
- jin1 ting1 lu4 ming2 ge1 ， cui1 fu4 lan2 sheng3 ji2 。
- xing2 shi2 mei2 yu4 hua2 ， dao4 shi2 mei2 yu4 shi2 。
- yuan4 yan2 zi3 ru2 mei2 ， hua2 shi2 ju4 wei4 wei4 。
- bi3 tou2 qu1 liu4 ding1 ， bang3 shou3 zheng1 jia3 yi3 。
- qing1 shan1 bai4 bai2 tou2 ， ren2 zi3 yuan4 shi3 bi4 。
- xiu1 tu2 mo4 zhi1 liang2 ， qian2 bei4 gu4 suo3 li4 。

## 注释

## 译文

## 赏析
