---
id: ceng-feng-jing-xiang
title: 鏡香
titlePinyin: jing4 xiang1
titleSlug: jing-xiang
author: 曾丰
authorPinyin: ceng2 feng1
authorSlug: ceng-feng
dynasty: 宋
dynastyPinyin: song4
dynastySlug: song
tags: []
---

## 正文

- 凌波仙子濃淡粧，六月鑑湖夜乘凉。
- 低頭貪照廣寒影，開口失噴清凈香。
- 花縣草池漪且淥，疑自鑑湖分一曲。
- 若爲仙子不呈身，無乃主人猶負俗。
- 新逢好事公子來，十年水鬰一旦開。
- 動摇倒影弄金彩，勾引回風生麝煤。
- 傑題所扁危亭峙，仙子涵恩勿私喜。
- 百里黔甿屈者伸，非徒恩汝數仙子。
- 長安得暇遊昆明，紫橐初開有餘馨。
- 主人顧影頭尚黑，仙子聞香眼重青。

## 拼音

- ling2 bo1 xian1 zi3 nong2 dan4 zhuang1 ， liu4 yue4 jian4 hu2 ye4 cheng2 liang2 。
- di1 tou2 tan1 zhao4 guang3 han2 ying3 ， kai1 kou3 shi1 pen1 qing1 jing4 xiang1 。
- hua1 xian4 cao3 chi2 yi1 qie3 lu4 ， yi2 zi4 jian4 hu2 fen1 yi4 qu3 。
- ruo4 wei2 xian1 zi3 bu4 cheng2 shen1 ， wu2 nai3 zhu3 ren2 you2 fu4 su2 。
- xin1 feng2 hao3 shi4 gong1 zi3 lai2 ， shi2 nian2 shui3 yu4 yi2 dan4 kai1 。
- dong4 yao2 dao4 ying3 nong4 jin1 cai3 ， gou1 yin3 hui2 feng1 sheng1 she4 mei2 。
- jie2 ti2 suo3 bian3 wei1 ting2 zhi4 ， xian1 zi3 han2 en1 wu4 si1 xi3 。
- bai3 li3 qian2 meng2 qu1 zhe3 shen1 ， fei1 tu2 en1 ru3 shu4 xian1 zi3 。
- chang2 an1 de2 xia2 you2 kun1 ming2 ， zi3 tuo2 chu1 kai1 you3 yu2 xin1 。
- zhu3 ren2 gu4 ying3 tou2 shang4 hei1 ， xian1 zi3 wen2 xiang1 yan3 zhong4 qing1 。

## 注释

## 译文

## 赏析
