---
id: ceng-feng-zeng-jiang-zai-yan-tong
title: 贈江宰彥通
titlePinyin: zeng4 jiang1 zai3 yan4 tong1
titleSlug: zeng-jiang-zai-yan-tong
author: 曾丰
authorPinyin: ceng2 feng1
authorSlug: ceng-feng
dynasty: 宋
dynastyPinyin: song4
dynastySlug: song
tags: []
---

## 正文

- 富沙耆舊江先生，方冊之中久聞名。
- 今識其子長安城，中年狀貌老典刑。
- 居官不翅冰玉清，未嘗一出清之聲。
- 臨事不翅水鑒明，未嘗一示明之形。
- 牛刀初割琴初鳴，市稀善獲鮮善烹。
- 江華百里農桑甿，陰受令尹生與成。
- 尚不能窺豈能評，兩部使者識理精。
- 循吏政出吾六經，一元動盪萬彙亨。
- 不以能稱乃真能，交章疾置聞朝廷。
- 明公歸重蓋如此，素履復修想俱偉。
- 立朝致主從今始，廊廟規摹寧出是。
- 貞觀三錢一斗米，房杜傳中無可紀。
- 事業文章非異軌，誰云解此不解彼。
- 學詩反幾我開啟，生平言行詩之理。
- 游泳於詩未知爾，國風雅頌興賦比。
- 類發於情止於禮，六義同歸一宗旨。
- 包涵萬象無涯涘，騎馿覓馿殆忘己。
- 子歸反聽收初視，三百篇中參到髓。

## 拼音

- fu4 sha1 qi2 jiu4 jiang1 xian1 sheng0 ， fang1 ce4 zhi1 zhong1 jiu3 wen2 ming2 。
- jin1 shi2 qi2 zi3 chang2 an1 cheng2 ， zhong1 nian2 zhuang4 mao4 lao3 dian3 xing2 。
- ju1 guan1 bu2 chi4 bing1 yu4 qing1 ， wei4 chang2 yi4 chu1 qing1 zhi1 sheng1 。
- lin2 shi4 bu2 chi4 shui3 jian4 ming2 ， wei4 chang2 yi2 shi4 ming2 zhi1 xing2 。
- niu2 dao1 chu1 ge1 qin2 chu1 ming2 ， shi4 xi1 shan4 huo4 xian1 shan4 peng1 。
- jiang1 hua2 bai3 li3 nong2 sang1 meng2 ， yin1 shou4 ling4 yin3 sheng1 yu3 cheng2 。
- shang4 bu4 neng2 kui1 qi3 neng2 ping2 ， liang3 bu4 shi3 zhe3 shi2 li3 jing1 。
- xun2 li4 zheng4 chu1 wu2 liu4 jing1 ， yi4 yuan2 dong4 dang4 wan4 hui4 heng1 。
- bu4 yi3 neng2 cheng1 nai3 zhen1 neng2 ， jiao1 zhang1 ji2 zhi4 wen2 chao2 ting2 。
- ming2 gong1 gui1 zhong4 gai4 ru2 ci3 ， su4 lü3 fu4 xiu1 xiang3 ju4 wei3 。
- li4 chao2 zhi4 zhu3 cong2 jin1 shi3 ， lang2 miao4 gui1 mo2 ning2 chu1 shi4 。
- zhen1 guan1 san1 qian2 yi4 dou3 mi3 ， fang2 du4 chuan2 zhong1 wu2 ke3 ji4 。
- shi4 ye4 wen2 zhang1 fei1 yi4 gui3 ， shui2 yun2 jie3 ci3 bu4 jie3 bi3 。
- xue2 shi1 fan3 ji1 wo3 kai1 qi3 ， sheng1 ping2 yan2 xing2 shi1 zhi1 li3 。
- you2 yong3 wu1 shi1 wei4 zhi1 er3 ， guo2 feng1 ya3 song4 xing1 fu4 bi3 。
- lei4 fa1 wu1 qing2 zhi3 wu1 li3 ， liu4 yi4 tong2 gui1 yi4 zong1 zhi3 。
- bao1 han0 wan4 xiang4 wu2 ya2 si4 ， qi2 lu2 mi4 lu2 dai4 wang4 ji3 。
- zi3 gui1 fan3 ting1 shou1 chu1 shi4 ， san1 bai3 pian1 zhong1 can1 dao4 sui3 。

## 注释

## 译文

## 赏析
