---
id: ceng-feng-zeng-jiang-xi-rui-shang-ren-zhi-nan-hai-xiu-shi-xiang-guo
title: 贈江西瑞上人至南海袖詩相過
titlePinyin: zeng4 jiang1 xi1 rui4 shang4 ren2 zhi4 nan2 hai3 xiu4 shi1 xiang1 guo4
titleSlug: zeng-jiang-xi-rui-shang-ren-zhi-nan-hai-xiu-shi-xiang-guo
author: 曾丰
authorPinyin: ceng2 feng1
authorSlug: ceng-feng
dynasty: 宋
dynastyPinyin: song4
dynastySlug: song
tags: []
---

## 正文

- 六祖求衣從嶺出，六祖得衣從嶺入。
- 半夜抽身不露機，凹頭解擔猶留跡。
- 上人家住江之西，僕僕而南何所覓。
- 雅意真誠爲衣求，衣已不傳那可得。
- 假令爲法不爲衣，江西自是大法窟。
- 挑動上人熟機關，潮音激越箭鋒疾。
- 空還即色色即空，佛便是心心是佛。
- 心源一了千佛空，底用區區祖衣鉢。
- 達摩大鑑無兩身，震旦天竺非異國。
- 眼高海僅小泡浮，道大嶺纔微沫結。
- 往還始不計西東，入出今何問南北。
- 要知飛舄杖筇因，直爲玩山觀水設。
- 玄鑰無一勘不同，觀玩之中容有說。
- 山數須彌水西江，須口能吸芥能納。
- 吸猶不盡納猶餘，未足與談上乘法。
- 南海水况多于江，上人無口若爲吸。
- 萬一猶有口可開，我先剉斷上人舌。

## 拼音

- liu4 zu3 qiu2 yi1 cong2 ling3 chu1 ， liu4 zu3 de2 yi1 cong2 ling3 ru4 。
- ban4 ye4 chou1 shen1 bu2 lu4 ji1 ， ao1 tou2 jie3 dan1 you2 liu2 ji4 。
- shang4 ren2 jia1 zhu4 jiang1 zhi1 xi1 ， pu2 pu2 er2 nan2 he2 suo3 mi4 。
- ya3 yi4 zhen1 cheng2 wei2 yi1 qiu2 ， yi1 yi3 bu4 chuan2 na4 ke3 de2 。
- jia3 ling4 wei2 fa3 bu4 wei2 yi1 ， jiang1 xi1 zi4 shi4 da4 fa3 ku1 。
- tiao1 dong4 shang4 ren2 shu2 ji1 guan1 ， chao2 yin1 ji1 yue4 jian4 feng1 ji2 。
- kong1 huan2 ji2 se4 se4 ji2 kong1 ， fo2 bian4 shi4 xin1 xin1 shi4 fo2 。
- xin1 yuan2 yi1 le0 qian1 fo2 kong1 ， di3 yong4 qu1 qu1 zu3 yi1 bo1 。
- da2 mo2 da4 jian4 wu2 liang3 shen1 ， zhen4 dan4 tian1 zhu2 fei1 yi4 guo2 。
- yan3 gao1 hai3 jin3 xiao3 pao4 fu2 ， dao4 da4 ling3 cai2 wei1 mo4 jie2 。
- wang3 huan2 shi3 bu2 ji4 xi1 dong1 ， ru4 chu1 jin1 he2 wen4 nan2 bei3 。
- yao4 zhi1 fei1 xi4 zhang4 qiong2 yin1 ， zhi2 wei2 wan2 shan1 guan1 shui3 she4 。
- xuan2 yue4 wu2 yi4 kan1 bu4 tong2 ， guan1 wan2 zhi1 zhong1 rong2 you3 shuo1 。
- shan1 shu4 xu1 mi2 shui3 xi1 jiang1 ， xu1 kou3 neng2 xi1 jie4 neng2 na4 。
- xi1 you2 bu2 jin4 na4 you2 yu2 ， wei4 zu2 yu3 tan2 shang4 cheng2 fa3 。
- nan2 hai3 shui3 kuang4 duo1 yu2 jiang1 ， shang4 ren2 wu2 kou3 ruo4 wei2 xi1 。
- wan4 yi4 you2 you3 kou3 ke3 kai1 ， wo3 xian1 cuo4 duan4 shang4 ren2 she2 。

## 注释

## 译文

## 赏析
