---
id: ceng-feng-di-cheng-yu-gan-guo-zhu-bu-zi-jing
title: 遞呈餘干郭主簿子敬
titlePinyin: di4 cheng2 yu2 gan1 guo1 zhu3 bu4 zi0 jing4
titleSlug: di-cheng-yu-gan-guo-zhu-bu-zi-jing
author: 曾丰
authorPinyin: ceng2 feng1
authorSlug: ceng-feng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 謂吾多可失之雜，與人連甍或莫識。
- 謂吾寡合失之孤，與人傾蓋或莫逆。
- 南來豈是無過從，一見如故髯簿公。
- 文章未始要著語，造化莫能與爭工。
- 半生蓬首黄卷裏，不如略款習鑿齒。
- 須臾已幸復期年，咫尺猶思况千里。
- 羊城虎城任仃伶，梅嶺不遮夢逢迎。
- 隴頭明月向人色，戶外清風敲竹聲。
- 漢廷用少公垂老，在我者大官無小。
- 餘干縣古簿書少，赤子被聖廝兒擾。
- 餘功始可到魚鳥，了事猶癡仍不了。
- 笑人莫更爲人笑，我住巴山木之杪。
- 急足往來數晡曉，貽詩勿憚相揉矯，吾人能有幾同調。

## 拼音

- wei4 wu2 duo1 ke3 shi1 zhi1 za2 ， yu3 ren2 lian2 meng2 huo4 mo4 shi2 。
- wei4 wu2 gua3 he2 shi1 zhi1 gu1 ， yu3 ren2 qing1 gai4 huo4 mo4 ni4 。
- nan2 lai2 qi3 shi4 wu2 guo4 cong2 ， yi2 jian4 ru2 gu4 ran2 bo2 gong1 。
- wen2 zhang1 wei4 shi3 yao4 zhu4 yu3 ， zao4 hua4 mo4 neng2 yu3 zheng1 gong1 。
- ban4 sheng1 peng2 shou3 huang2 juan4 li3 ， bu4 ru2 lüe4 kuan3 xi2 zao2 chi3 。
- xu1 yu2 yi3 xing4 fu4 qi1 nian2 ， zhi3 chi3 you2 si1 kuang4 qian1 li3 。
- yang2 cheng2 hu3 cheng2 ren4 ding1 ling2 ， mei2 ling3 bu4 zhe1 meng4 feng2 ying2 。
- long3 tou2 ming2 yue4 xiang4 ren2 se4 ， hu4 wai4 qing1 feng1 qiao1 zhu2 sheng1 。
- han4 ting2 yong4 shao3 gong1 chui2 lao3 ， zai4 wo3 zhe3 da4 guan1 wu2 xiao3 。
- yu2 gan1 xian4 gu3 bo2 shu1 shao3 ， chi4 zi3 bei4 sheng4 si1 er2 rao3 。
- yu2 gong1 shi3 ke3 dao4 yu2 niao3 ， liao3 shi4 you2 chi1 reng2 bu4 liao3 。
- xiao4 ren2 mo4 geng4 wei2 ren2 xiao4 ， wo3 zhu4 ba1 shan1 mu4 zhi1 miao3 。
- ji2 zu2 wang3 lai2 shu4 bu1 xiao3 ， yi2 shi1 wu4 dan4 xiang1 rou2 jiao3 ， wu2 ren2 neng2 you3 ji1 tong2 diao4 。

## 注释

## 译文

## 赏析
