---
id: ceng-feng-zeng-bie-qu-jiang-gong-shi-li-an-zhi-wu-yang-xiang-fang
title: 贈別曲江貢士李安之五羊相訪
titlePinyin: zeng4 bie2 qu3 jiang1 gong4 shi4 li3 an1 zhi1 wu3 yang2 xiang1 fang3
titleSlug: zeng-bie-qu-jiang-gong-shi-li-an-zhi-wu-yang-xiang-fang
author: 曾丰
authorPinyin: ceng2 feng1
authorSlug: ceng-feng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 南中今士風，似不如古厚。
- 我來長杜門，無日無人扣。
- 蠅頭利相關，繭足爭屑就。
- 夫君何爲哉，所見乃獨否。
- 曳裾投長箋，過眼驚大手。
- 晴窗一鑪薰，細與勘關鈕。
- 鋒芒已經磨，筋骨猶欠揉。
- 舜峰久裒精，韶石俄茁秀。
- 蔚爲曲江公，未有繼其後。
- 君姑事文章，亦可傳不朽。
- 小徒爲秦張，大止到韓柳。
- 緬焉洙泗間，道統相授受。
- 點破舌頭機，塞斷天下口。
- 三傳至孟軻，軻死寂寥久。
- 我少有志焉，老未脫芻狗。
- 回頭萬物初，著脚諸子右。
- 乾坤化氣形，火者水之婦。
- 語孟發乾坤，鑰者關之牡。
- 鑰通關自開，火徹水自透。
- 要令方寸間，可與太虛偶。
- 事業出箇中，始得免于陋。
- 聖門二三子，十僅能八九。
- 儻更出一塵，是爲吾儒首。
- 古人責善心，敢以謝吾友。
- 歸求有餘師，莫擁掃門帚。

## 拼音

- nan2 zhong1 jin1 shi4 feng1 ， si4 bu4 ru2 gu3 hou4 。
- wo3 lai2 chang2 du4 men2 ， wu2 ri4 wu2 ren2 kou4 。
- ying2 tou2 li4 xiang1 guan1 ， jian3 zu2 zheng1 xie4 jiu4 。
- fu1 jun1 he2 wei2 zai1 ， suo3 jian4 nai3 du2 fou3 。
- ye4 ju1 tou2 chang2 jian1 ， guo4 yan3 jing1 da4 shou3 。
- qing2 chuang1 yi4 lu2 xun1 ， xi4 yu3 kan1 guan1 niu3 。
- feng1 mang2 yi3 jing1 mo2 ， jin1 gu3 you2 qian4 rou2 。
- shun4 feng1 jiu3 pou2 jing1 ， shao2 shi2 e2 zhuo2 xiu4 。
- wei4 wei2 qu3 jiang1 gong1 ， wei4 you3 ji4 qi2 hou4 。
- jun1 gu1 shi4 wen2 zhang1 ， yi4 ke3 chuan2 bu4 xiu3 。
- xiao3 tu2 wei2 qin2 zhang1 ， da4 zhi3 dao4 han2 liu3 。
- mian3 yan1 zhu1 si4 jian4 ， dao4 tong3 xiang1 shou4 shou4 。
- dian3 po4 she2 tou2 ji1 ， sai1 duan4 tian1 xia4 kou3 。
- san1 chuan2 zhi4 meng4 ke1 ， ke1 si3 ji4 liao2 jiu3 。
- wo3 shao3 you3 zhi4 yan1 ， lao3 wei4 tuo1 chu2 gou3 。
- hui2 tou2 wan4 wu4 chu1 ， zhu4 jiao3 zhu1 zi3 you4 。
- qian2 kun1 hua4 qi4 xing2 ， huo3 zhe3 shui3 zhi1 fu4 。
- yu3 meng4 fa1 qian2 kun1 ， yue4 zhe3 guan1 zhi1 mu3 。
- yue4 tong1 guan1 zi4 kai1 ， huo3 che4 shui3 zi4 tou4 。
- yao4 ling4 fang1 cun4 jian4 ， ke3 yu3 tai4 xu1 ou3 。
- shi4 ye4 chu1 ge4 zhong1 ， shi3 de2 mian3 yu2 lou4 。
- sheng4 men2 er4 san1 zi3 ， shi2 jin3 neng2 ba1 jiu3 。
- tang3 geng4 chu1 yi4 chen2 ， shi4 wei2 wu2 ru2 shou3 。
- gu3 ren2 ze2 shan4 xin1 ， gan3 yi3 xie4 wu2 you3 。
- gui1 qiu2 you3 yu2 shi1 ， mo4 yong1 sao3 men2 zhou3 。

## 注释

## 译文

## 赏析
