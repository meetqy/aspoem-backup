---
id: ceng-feng-tuo-she-fu-gu-feng-xian-ma-xian-sheng
title: 託射賦古風獻馬先生
titlePinyin: tuo1 she4 fu4 gu3 feng1 xian4 ma3 xian1 sheng0
titleSlug: tuo-she-fu-gu-feng-xian-ma-xian-sheng
author: 曾丰
authorPinyin: ceng2 feng1
authorSlug: ceng-feng
dynasty: 宋
dynastyPinyin: song4
dynastySlug: song
tags: []
---

## 正文

- 淳風轉澆俗，名路成戰場。
- 所爭劣毛髮，操兵肆相戕。
- 兵一出於正，豈不猶可防。
- 往往奇與伏，弦控弓斯張。
- 况彼射者徒，苟非羿則逢。
- 栝釋蓋有度，矢來曾無鄉。
- 公以身爲鵠，其鋒若爲當。
- 彼初奠而發，所圖中膏肓。
- 幸有物相之，僅此皮膚傷。
- 新作扶傷歸，痛定不成創。
- 梟盧可一笑，勝負已兩忘。
- 羿射幾何人，反中砉欲僵。
- 引手拔毒矢，終身成沸瘡。
- 施報不旋踵，誰謂無彼蒼。
- 天下非一羿，願公謹其將。
- 毋謂吾有命，更遊彀中央。

## 拼音

- chun2 feng1 zhuan3 jiao1 su2 ， ming2 lu4 cheng2 zhan4 chang3 。
- suo3 zheng1 lie4 mao2 fa4 ， cao1 bing1 si4 xiang1 qiang1 。
- bing1 yi4 chu1 wu1 zheng4 ， qi3 bu4 you2 ke3 fang2 。
- wang3 wang3 qi2 yu3 fu2 ， xian2 kong4 gong1 si1 zhang1 。
- kuang4 bi3 she4 zhe3 tu2 ， gou3 fei1 yi4 ze2 feng2 。
- gua1 shi4 gai4 you3 du4 ， shi3 lai2 ceng2 wu2 xiang1 。
- gong1 yi3 shen1 wei2 hu2 ， qi2 feng1 ruo4 wei2 dang1 。
- bi3 chu1 dian4 er2 fa1 ， suo3 tu2 zhong1 gao1 huang1 。
- xing4 you3 wu4 xiang1 zhi1 ， jin3 ci3 pi2 fu1 shang1 。
- xin1 zuo4 fu2 shang1 gui1 ， tong4 ding4 bu4 cheng2 chuang4 。
- xiao1 lu2 ke3 yi2 xiao4 ， sheng4 fu4 yi3 liang3 wang4 。
- yi4 she4 ji1 he2 ren2 ， fan3 zhong1 hua1 yu4 jiang1 。
- yin3 shou3 ba2 du2 shi3 ， zhong1 shen1 cheng2 fei4 chuang1 。
- shi1 bao4 bu4 xuan2 zhong3 ， shui2 wei4 wu2 bi3 cang1 。
- tian1 xia4 fei1 yi2 yi4 ， yuan4 gong1 jin3 qi2 jiang1 。
- wu2 wei4 wu2 you3 ming4 ， geng4 you2 gou4 zhong1 yang1 。

## 注释

## 译文

## 赏析
