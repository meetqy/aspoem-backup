---
id: ceng-feng-song-chen-dai-zhi-zi-fu-sha-yi-shou-jing-kou
title: 送陳待制自富沙移守京口
titlePinyin: song4 chen2 dai4 zhi4 zi4 fu4 sha1 yi2 shou3 jing1 kou3
titleSlug: song-chen-dai-zhi-zi-fu-sha-yi-shou-jing-kou
author: 曾丰
authorPinyin: ceng2 feng1
authorSlug: ceng-feng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 殿上舊開醫國口，閩中新出活人手。
- 亙野桑麻水旱餘，連村煙火兵戈後。
- 饑得以食寒得衣，召爲之父杜爲母。
- 公爲民賦閔雨詩，民爲公立遺愛碑。
- 古人祈天翦爪爾，今守禱佛燃臂誰。
- 充其不忍寖以大，德之難忘特其微。
- 東閩人怪去何遽，南徐人怪來何暮。
- 油然無心出岫雲，去來遲速隨所寓。
- 漢相無人不曰歸，韋賢未老何時去。

## 拼音

- dian4 shang4 jiu4 kai1 yi1 guo2 kou3 ， min3 zhong1 xin1 chu1 huo2 ren2 shou3 。
- gen4 ye3 sang1 ma2 shui3 han4 yu2 ， lian2 cun1 yan1 huo3 bing1 ge1 hou4 。
- ji1 de2 yi3 shi2 han2 de2 yi1 ， zhao4 wei2 zhi1 fu4 du4 wei2 mu3 。
- gong1 wei2 min2 fu4 min3 yu3 shi1 ， min2 wei2 gong1 li4 yi2 ai4 bei1 。
- gu3 ren2 qi2 tian1 jian3 zhua3 er3 ， jin1 shou3 dao3 fo2 ran2 bi4 shui2 。
- chong1 qi2 bu4 ren3 jin4 yi3 da4 ， de2 zhi1 nan2 wang4 te4 qi2 wei1 。
- dong1 min3 ren2 guai4 qu4 he2 ju4 ， nan2 xu2 ren2 guai4 lai2 he2 mu4 。
- you2 ran2 wu2 xin1 chu1 xiu4 yun2 ， qu4 lai2 chi2 su4 sui2 suo3 yu4 。
- han4 xiang1 wu2 ren2 bu4 yue1 gui1 ， wei2 xian2 wei4 lao3 he2 shi2 qu4 。

## 注释

## 译文

## 赏析
