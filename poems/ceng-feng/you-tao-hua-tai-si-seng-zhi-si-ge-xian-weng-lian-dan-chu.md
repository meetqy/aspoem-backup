---
id: ceng-feng-you-tao-hua-tai-si-seng-zhi-si-ge-xian-weng-lian-dan-chu
title: 遊桃花臺寺僧指似葛仙翁煉丹處
titlePinyin: you2 tao2 hua1 tai2 si4 seng1 zhi3 si4 ge3 xian1 weng1 lian4 dan1 chu3
titleSlug: you-tao-hua-tai-si-seng-zhi-si-ge-xian-weng-lian-dan-chu
author: 曾丰
authorPinyin: ceng2 feng1
authorSlug: ceng-feng
dynasty: 宋
dynastyPinyin: song4
dynastySlug: song
tags: []
---

## 正文

- 昔爲仙翁宅，今作梵氏家。
- 桃花太俗生，釋老安取耶。
- 物原出平等，人自分品差。
- 我來與時違，有桃却無花。
- 舊來花片紅，散落爲流霞。
- 中有結實者，往往成丹砂。
- 仙人食之餘，雞犬輒爭譁。
- 翔鸞久霄漢，廢竈空塵沙。
- 殆欲從之遊，龍髯不容拏。
- 擬作武陵記，恐謂漁父夸。
- 坐陪老上人，晚烟煮春芽。

## 拼音

- xi1 wei2 xian1 weng1 zhai2 ， jin1 zuo4 fan4 shi4 jia1 。
- tao2 hua1 tai4 su2 sheng1 ， shi4 lao3 an1 qu3 ye1 。
- wu4 yuan2 chu1 ping2 deng3 ， ren2 zi4 fen1 pin3 cha4 。
- wo3 lai2 yu3 shi2 wei2 ， you3 tao2 que4 wu2 hua1 。
- jiu4 lai2 hua1 pian4 hong2 ， san4 luo4 wei2 liu2 xia2 。
- zhong1 you3 jie2 shi2 zhe3 ， wang3 wang3 cheng2 dan1 sha1 。
- xian1 ren2 shi2 zhi1 yu2 ， ji1 quan3 zhe2 zheng1 hua2 。
- xiang2 luan2 jiu3 xiao1 han4 ， fei4 zao4 kong1 chen2 sha1 。
- dai4 yu4 cong2 zhi1 you2 ， long2 ran2 bu4 rong2 na2 。
- ni3 zuo4 wu3 ling2 ji4 ， kong3 wei4 yu2 fu4 kua1 。
- zuo4 pei2 lao3 shang4 ren2 ， wan3 yan1 zhu3 chun1 ya2 。

## 注释

## 译文

## 赏析
