---
id: ceng-feng-song-wang-yong-feng-bei-jian-jie-zu-huan-chao
title: 送汪永豐被薦解組還朝
titlePinyin: song4 wang1 yong3 feng1 bei4 jian4 jie3 zu3 huan2 chao2
titleSlug: song-wang-yong-feng-bei-jian-jie-zu-huan-chao
author: 曾丰
authorPinyin: ceng2 feng1
authorSlug: ceng-feng
dynasty: 宋
dynastyPinyin: song4
dynastySlug: song
tags: []
---

## 正文

- 等之土蒲同，他豈不云便。
- 顧寧圖此君，曾不鄙吾縣。
- 小折彭澤腰，仰看督郵面。
- 何以剸爾繁，胸次剛百練。
- 何以活爾癃，筆下丹九轉。
- 堂上琴晝彈，境中枕宵奠。
- 那知彼魏相，不謂吾宓賤。
- 物議任物情，處之以無辯。
- 吾事盡吾心，持之以無倦。
- 木秀風必摧，水清石自見。
- 論定無後言，政成有公薦。
- 萬萬字民心，聊復書四卷。
- 概之六經然，意視文更善。
- 掇置黄麻中，專美學士院。
- 萬萬字民功，聊復碑一片。
- 概之輿議然，實視聲更羨。
- 掇置青編中，專美循吏傳。
- 行車氣駸駸，卧轍心戀戀。
- 中牟滿考回，太傅獨班見。
- 採珠有相酬，懷玉毋自衒。
- 我以無聊歸，茲其不勝羨。
- 已已長杜門，行行穩乘傳。
- 相望道何脩，相送足何殿。
- 缺然物將誠，聊爾詩當餞。

## 拼音

- deng3 zhi1 tu3 pu2 tong2 ， ta1 qi3 bu4 yun2 bian4 。
- gu4 ning2 tu2 ci3 jun1 ， ceng2 bu4 bi3 wu2 xian4 。
- xiao3 zhe2 peng2 ze2 yao1 ， yang3 kan4 du1 you2 mian4 。
- he2 yi3 tuan2 er3 fan2 ， xiong1 ci4 gang1 bai3 lian4 。
- he2 yi3 huo2 er3 long2 ， bi3 xia4 dan1 jiu3 zhuan3 。
- tang2 shang4 qin2 zhou4 dan4 ， jing4 zhong1 zhen3 xiao1 dian4 。
- na4 zhi1 bi3 wei4 xiang1 ， bu2 wei4 wu2 mi4 jian4 。
- wu4 yi4 ren4 wu4 qing2 ， chu3 zhi1 yi3 wu2 bian4 。
- wu2 shi4 jin4 wu2 xin1 ， chi2 zhi1 yi3 wu2 juan4 。
- mu4 xiu4 feng1 bi4 cui1 ， shui3 qing1 shi2 zi4 jian4 。
- lun4 ding4 wu2 hou4 yan2 ， zheng4 cheng2 you3 gong1 jian4 。
- wan4 wan4 zi4 min2 xin1 ， liao2 fu4 shu1 si4 juan4 。
- gai4 zhi1 liu4 jing1 ran2 ， yi4 shi4 wen2 geng4 shan4 。
- duo1 zhi4 huang2 ma2 zhong1 ， zhuan1 mei3 xue2 shi4 yuan4 。
- wan4 wan4 zi4 min2 gong1 ， liao2 fu4 bei1 yi2 pian4 。
- gai4 zhi1 yu2 yi4 ran2 ， shi2 shi4 sheng1 geng4 xian4 。
- duo1 zhi4 qing1 bian1 zhong1 ， zhuan1 mei3 xun2 li4 chuan2 。
- xing2 ju1 qi4 qin1 qin1 ， wo4 zhe2 xin1 lian4 lian4 。
- zhong1 mu4 man3 kao3 hui2 ， tai4 fu4 du2 ban1 jian4 。
- cai3 zhu1 you3 xiang1 chou2 ， huai2 yu4 wu2 zi4 xuan4 。
- wo3 yi3 wu2 liao2 gui1 ， zi1 qi2 bu2 sheng4 xian4 。
- yi3 yi3 chang2 du4 men2 ， hang2 hang2 wen3 cheng2 chuan2 。
- xiang1 wang4 dao4 he2 xiu1 ， xiang1 song4 zu2 he2 dian4 。
- que1 ran2 wu4 jiang1 cheng2 ， liao2 er3 shi1 dang1 jian4 。

## 注释

## 译文

## 赏析
