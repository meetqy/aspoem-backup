---
id: ceng-feng-ti-gong-an-zai-huang-shu-wan-lu-zhai-qi-er
title: 題公安宰黄叔萬魯齋  其二
titlePinyin: ti2 gong1 an1 zai3 huang2 shu1 wan4 lu3 zhai1     qi2 er4
titleSlug: ti-gong-an-zai-huang-shu-wan-lu-zhai-qi-er
author: 曾丰
authorPinyin: ceng2 feng1
authorSlug: ceng-feng
dynasty: 宋
dynastyPinyin: song4
dynastySlug: song
tags: []
---

## 正文

- 試推學之功，但自好而始。
- 設令太聰明，視孝緒餘爾。
- 公安黄令君，少鈍壯而銳。
- 不受青雲吞，猶坐黄卷累。
- 開囊包物初，落筆灑胸次。
- 鋒芒莫敢攖，古劍發新礪。
- 駸駸進未休，冉冉老將至。
- 以魯揭其齋，蓋是少時事。
- 云胡不輒更，無乃有所爲。
- 新收汗馬心，蚤作蟄雷計。
- 音容成老翁，情性復孩稚。
- 其友曾撙齋，適是參苗裔。
- 家學世相傳，魯者鈍之謂。
- 生平事事遲，大抵與君似。
- 雖遲幸勿嫌，正以鈍爲利。

## 拼音

- shi4 tui1 xue2 zhi1 gong1 ， dan4 zi4 hao4 er2 shi3 。
- she4 ling4 tai4 cong1 ming2 ， shi4 xiao4 xu4 yu2 er3 。
- gong1 an1 huang2 ling4 jun1 ， shao3 dun4 zhuang4 er2 rui4 。
- bu2 shou4 qing1 yun2 tun1 ， you2 zuo4 huang2 juan4 lei4 。
- kai1 nang2 bao1 wu4 chu1 ， luo4 bi3 sa3 xiong1 ci4 。
- feng1 mang2 mo4 gan3 ying1 ， gu3 jian4 fa1 xin1 li4 。
- qin1 qin1 jin4 wei4 xiu1 ， ran3 ran3 lao3 jiang1 zhi4 。
- yi3 lu3 jie1 qi2 zhai1 ， gai4 shi4 shao3 shi2 shi4 。
- yun2 hu2 bu4 zhe2 geng4 ， wu2 nai3 you3 suo3 wei2 。
- xin1 shou1 han4 ma3 xin1 ， zao3 zuo4 zhe2 lei2 ji4 。
- yin1 rong2 cheng2 lao3 weng1 ， qing2 xing4 fu4 hai2 zhi4 。
- qi2 you3 ceng2 zun3 zhai1 ， shi4 shi4 can1 miao2 yi4 。
- jia1 xue2 shi4 xiang4 chuan2 ， lu3 zhe3 dun4 zhi1 wei4 。
- sheng1 ping2 shi4 shi4 chi2 ， da4 di3 yu3 jun1 si4 。
- sui1 chi2 xing4 wu4 xian2 ， zheng4 yi3 dun4 wei2 li4 。

## 注释

## 译文

## 赏析
