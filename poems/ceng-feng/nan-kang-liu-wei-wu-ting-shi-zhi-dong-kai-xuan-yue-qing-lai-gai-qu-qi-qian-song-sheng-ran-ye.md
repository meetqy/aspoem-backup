---
id: ceng-feng-nan-kang-liu-wei-wu-ting-shi-zhi-dong-kai-xuan-yue-qing-lai-gai-qu-qi-qian-song-sheng-ran-ye
title: 南康劉尉於廳事之東開軒曰清瀨蓋取其前松聲然也
titlePinyin: nan2 kang1 liu2 wei4 wu1 ting1 shi4 zhi1 dong1 kai1 xuan1 yue1 qing1 lai4 gai4 qu3 qi2 qian2 song1 sheng1 ran2 ye3
titleSlug: nan-kang-liu-wei-wu-ting-shi-zhi-dong-kai-xuan-yue-qing-lai-gai-qu-qi-qian-song-sheng-ran-ye
author: 曾丰
authorPinyin: ceng2 feng1
authorSlug: ceng-feng
dynasty: 宋
dynastyPinyin: song4
dynastySlug: song
tags: []
---

## 正文

- 坐曹在西退食東，一間然爾萬不同。
- 彼無乃俗飽吾聒，此不勝幽醒我聰。
- 不律不呂自中節，非夔非襄誰傳宗。
- 意其金沙澒磅礴，否則銀漢鍧穹窿。
- 開窗即之辨所以，老松不受風所攻。
- 松莫之禦非自虣，風無所爭不相容。
- 二者無心一有感，自然成聲關大通。
- 混沌之竅君之耳，松風觸處天機融。
- 聲之真者非固有，况復流歸形似中。
- 潺潺㶁㶁蓋其似，得真忘似君新功。
- 更收吾耳聽以氣，一掃從前真似空。

## 拼音

- zuo4 cao2 zai4 xi1 tui4 shi2 dong1 ， yi2 jian4 ran2 er3 wan4 bu4 tong2 。
- bi3 wu2 nai3 su2 bao3 wu2 guo1 ， ci3 bu2 sheng4 you1 xing3 wo3 cong1 。
- bu2 lü4 bu4 lü3 zi4 zhong1 jie2 ， fei1 kui2 fei1 xiang1 shui2 chuan2 zong1 。
- yi4 qi2 jin1 sha1 hong4 pang2 bo2 ， fou3 ze2 yin2 han4 hong1 qiong2 long2 。
- kai1 chuang1 ji2 zhi1 bian4 suo3 yi3 ， lao3 song1 bu2 shou4 feng1 suo3 gong1 。
- song1 mo4 zhi1 yu4 fei1 zi4 bao4 ， feng1 wu2 suo3 zheng1 bu4 xiang1 rong2 。
- er4 zhe3 wu2 xin1 yi4 you3 gan3 ， zi4 ran2 cheng2 sheng1 guan1 da4 tong1 。
- hun4 dun4 zhi1 qiao4 jun1 zhi1 er3 ， song1 feng1 chu4 chu3 tian1 ji1 rong2 。
- sheng1 zhi1 zhen1 zhe3 fei1 gu4 you3 ， kuang4 fu4 liu2 gui1 xing2 si4 zhong1 。
- chan2 chan2 㶁㶁 gai4 qi2 si4 ， de2 zhen1 wang4 si4 jun1 xin1 gong1 。
- geng4 shou1 wu2 er3 ting1 yi3 qi4 ， yi4 sao3 cong2 qian2 zhen1 si4 kong1 。

## 注释

## 译文

## 赏析
