---
id: ceng-feng-xie-xin-gan-ling-xu-xin-fu-zhi-gan-xiang-guo
title: 謝新淦令徐信甫至贛相過
titlePinyin: xie4 xin1 gan4 ling4 xu2 xin4 fu3 zhi4 gan4 xiang1 guo4
titleSlug: xie-xin-gan-ling-xu-xin-fu-zhi-gan-xiang-guo
author: 曾丰
authorPinyin: ceng2 feng1
authorSlug: ceng-feng
dynasty: 宋
dynastyPinyin: song4
dynastySlug: song
tags: []
---

## 正文

- 永嘉之重自晉始，積至本朝始多士。
- 大科異等固其常，文章道德相角掎。
- 淳熙癸卯徐令君，相逢欲執弟子禮。
- 聊將舌本吐寸璣，輒自脚跟參萬里。
- 藏中觸處隨光明，言下從誰得原委。
- 國子博士陳先生，初受皮膚終骨髓。
- 孤篷今轉大江西，猛象欲踏黄河底。
- 但恐黄河深更深，水浮太空空浮水。
- 裹糧學道僕馬疲，歸家落照在簾裏。
- 自有餘師更求師，棒頭打出乃其理。
- 况人胸中各法門，陳君韓子吾柳子。
- 雖有心印不敢傳，恐君呵佛駡祖爾。

## 拼音

- yong3 jia1 zhi1 zhong4 zi4 jin4 shi3 ， ji1 zhi4 ben3 chao2 shi3 duo1 shi4 。
- da4 ke1 yi4 deng3 gu4 qi2 chang2 ， wen2 zhang1 dao4 de2 xiang1 jiao3 ji3 。
- chun2 xi1 gui3 mao3 xu2 ling4 jun1 ， xiang1 feng2 yu4 zhi2 di4 zi3 li3 。
- liao2 jiang1 she2 ben3 tu3 cun4 ji1 ， zhe2 zi4 jiao3 gen1 can1 wan4 li3 。
- cang2 zhong1 chu4 chu3 sui2 guang1 ming2 ， yan2 xia4 cong2 shui2 de2 yuan2 wei3 。
- guo2 zi3 bo2 shi4 chen2 xian1 sheng0 ， chu1 shou4 pi2 fu1 zhong1 gu3 sui3 。
- gu1 peng2 jin1 zhuan3 da4 jiang1 xi1 ， meng3 xiang4 yu4 ta4 huang2 he2 di3 。
- dan4 kong3 huang2 he2 shen1 geng4 shen1 ， shui3 fu2 tai4 kong1 kong1 fu2 shui3 。
- guo3 liang2 xue2 dao4 pu2 ma3 pi2 ， gui1 jia1 luo4 zhao4 zai4 lian2 li3 。
- zi4 you3 yu2 shi1 geng4 qiu2 shi1 ， bang4 tou2 da3 chu1 nai3 qi2 li3 。
- kuang4 ren2 xiong1 zhong1 ge4 fa3 men2 ， chen2 jun1 han2 zi3 wu2 liu3 zi3 。
- sui1 you3 xin1 yin4 bu4 gan3 chuan2 ， kong3 jun1 he1 fo2 ma4 zu3 er3 。

## 注释

## 译文

## 赏析
