---
id: ceng-feng-ti-yong-feng-zheng-cheng-mei-jian
title: 題永豐鄭丞梅澗
titlePinyin: ti2 yong3 feng1 zheng4 cheng2 mei2 jian4
titleSlug: ti-yong-feng-zheng-cheng-mei-jian
author: 曾丰
authorPinyin: ceng2 feng1
authorSlug: ceng-feng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 分陰分陽天得清，生水生木清降精。
- 懸知梅與澗爲一，交涵互養清難名。
- 客來强立痛題目，擬之萬物無一足。
- 巢許立身今古高，夷齊受命乾坤獨。
- 主人氣與梅俱移，平淡之中餘崛奇。
- 藍田松竹須品題，今年隨牒梅勿疑。
- 主人心與梅俱化，高潔之中餘藴藉。
- 瀛洲風月須摹寫，明年入朝梅勿訝。
- 獨不見淇竹主人衛武公，出相周家了勳庸。
- 老矣歸與奉從容，主人與竹俱高風。
- 武公與竹爲不朽，萬古淇奧詩一首。
- 主人有以爲梅壽，我請置之淇奧後。

## 拼音

- fen1 yin1 fen1 yang2 tian1 de2 qing1 ， sheng1 shui3 sheng1 mu4 qing1 jiang4 jing1 。
- xuan2 zhi1 mei2 yu3 jian4 wei2 yi1 ， jiao1 han2 hu4 yang3 qing1 nan2 ming2 。
- ke4 lai2 qiang2 li4 tong4 ti2 mu4 ， ni3 zhi1 wan4 wu4 wu2 yi4 zu2 。
- chao2 xu1 li4 shen1 jin1 gu3 gao1 ， yi2 qi2 shou4 ming4 qian2 kun1 du2 。
- zhu3 ren2 qi4 yu3 mei2 ju4 yi2 ， ping2 dan4 zhi1 zhong1 yu2 jue2 qi2 。
- lan2 tian2 song1 zhu2 xu1 pin3 ti2 ， jin1 nian2 sui2 die2 mei2 wu4 yi2 。
- zhu3 ren2 xin1 yu3 mei2 ju4 hua4 ， gao1 jie2 zhi1 zhong1 yu2 yun4 jie4 。
- ying2 zhou1 feng1 yue4 xu1 mo2 xie3 ， ming2 nian2 ru4 chao2 mei2 wu4 ya4 。
- du2 bu2 jian4 qi2 zhu2 zhu3 ren2 wei4 wu3 gong1 ， chu1 xiang1 zhou1 jia1 le0 xun1 yong1 。
- lao3 yi3 gui1 yu3 feng4 cong2 rong2 ， zhu3 ren2 yu3 zhu2 ju4 gao1 feng1 。
- wu3 gong1 yu3 zhu2 wei2 bu4 xiu3 ， wan4 gu3 qi2 ao4 shi1 yi4 shou3 。
- zhu3 ren2 you3 yi3 wei2 mei2 shou4 ， wo3 qing3 zhi4 zhi1 qi2 ao4 hou4 。

## 注释

## 译文

## 赏析
