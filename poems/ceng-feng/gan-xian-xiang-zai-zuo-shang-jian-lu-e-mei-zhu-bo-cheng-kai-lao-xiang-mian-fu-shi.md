---
id: ceng-feng-gan-xian-xiang-zai-zuo-shang-jian-lu-e-mei-zhu-bo-cheng-kai-lao-xiang-mian-fu-shi
title: 贛縣向宰座上見綠萼梅主簿程開老相勉賦詩
titlePinyin: gan4 xian4 xiang4 zai3 zuo4 shang4 jian4 lü4 e4 mei2 zhu3 bo2 cheng2 kai1 lao3 xiang4 mian3 fu4 shi1
titleSlug: gan-xian-xiang-zai-zuo-shang-jian-lu-e-mei-zhu-bo-cheng-kai-lao-xiang-mian-fu-shi
author: 曾丰
authorPinyin: ceng2 feng1
authorSlug: ceng-feng
dynasty: 宋
dynastyPinyin: song4
dynastySlug: song
tags: []
---

## 正文

- 素與百花少相諧，醉眼時爲梅一開。
- 嶺南嶺北幾十種，人所常見非奇瑰。
- 中有孤根別風骨，白金鏤盞玻璃臺。
- 白華紅萼雖傾國，但恐紅非本來色。
- 逃紅歸綠未到真，與真相近亦天德。
- 化工厭駁會還純，華萼併教同一白。

## 拼音

- su4 yu3 bai3 hua1 shao3 xiang1 xie2 ， zui4 yan3 shi2 wei2 mei2 yi4 kai1 。
- ling3 nan2 ling3 bei3 ji1 shi2 zhong3 ， ren2 suo3 chang2 jian4 fei1 qi2 gui1 。
- zhong1 you3 gu1 gen1 bie2 feng1 gu3 ， bai2 jin1 lou4 zhan3 bo1 li2 tai2 。
- bai2 hua2 hong2 e4 sui1 qing1 guo2 ， dan4 kong3 hong2 fei1 ben3 lai2 se4 。
- tao2 hong2 gui1 lü4 wei4 dao4 zhen1 ， yu3 zhen1 xiang4 jin4 yi4 tian1 de2 。
- hua4 gong1 yan4 bo2 hui4 huan2 chun2 ， hua2 e4 bing4 jiao4 tong2 yi4 bai2 。

## 注释

## 译文

## 赏析
