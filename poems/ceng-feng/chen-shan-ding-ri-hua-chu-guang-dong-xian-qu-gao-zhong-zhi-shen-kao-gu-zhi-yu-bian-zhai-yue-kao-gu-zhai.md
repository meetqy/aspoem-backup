---
id: ceng-feng-chen-shan-ding-ri-hua-chu-guang-dong-xian-qu-gao-zhong-zhi-shen-kao-gu-zhi-yu-bian-zhai-yue-kao-gu-zhai
title: 陳刪定日華除廣東憲取告中志深考古之語扁齋曰考古齋
titlePinyin: chen2 shan1 ding4 ri4 hua2 chu2 guang3 dong1 xian4 qu3 gao4 zhong1 zhi4 shen1 kao3 gu3 zhi1 yu3 bian3 zhai1 yue1 kao3 gu3 zhai1
titleSlug: chen-shan-ding-ri-hua-chu-guang-dong-xian-qu-gao-zhong-zhi-shen-kao-gu-zhi-yu-bian-zhai-yue-kao-gu-zhai
author: 曾丰
authorPinyin: ceng2 feng1
authorSlug: ceng-feng
dynasty: 宋
dynastyPinyin: song4
dynastySlug: song
tags: []
---

## 正文

- 東都有人持漢斧，南國無人繫周圄。
- 未從刀鋸宥者三，先即桁楊聽之五。
- 五三異念同一仁，聖賢典故公日新。
- 心從仁上勘得道，筆與民間點爲春。
- 百未試一刑幾厝，忘其勞績况恩數。
- 天語疑由公出然，公心默與天通故。
- 持平已遂留何須，責難未了歸可圖。
- 課效九章三章外，游心千古萬古初。
- 剖斗折衡還未可，非綿蕞莫矯叢脞。
- 結繩之外畫冠餘，作古幸無嫌自我。

## 拼音

- dong1 dou1 you3 ren2 chi2 han4 fu3 ， nan2 guo2 wu2 ren2 xi4 zhou1 yu3 。
- wei4 cong2 dao1 ju4 you4 zhe3 san1 ， xian1 ji2 heng2 yang2 ting1 zhi1 wu3 。
- wu3 san1 yi4 nian4 tong2 yi4 ren2 ， sheng4 xian2 dian3 gu4 gong1 ri4 xin1 。
- xin1 cong2 ren2 shang4 kan1 de2 dao4 ， bi3 yu3 min2 jian4 dian3 wei2 chun1 。
- bai3 wei4 shi4 yi4 xing2 ji1 cuo4 ， wang4 qi2 lao2 ji4 kuang4 en1 shu4 。
- tian1 yu3 yi2 you2 gong1 chu1 ran2 ， gong1 xin1 mo4 yu3 tian1 tong1 gu4 。
- chi2 ping2 yi3 sui4 liu2 he2 xu1 ， ze2 nan2 wei4 le0 gui1 ke3 tu2 。
- ke4 xiao4 jiu3 zhang1 san1 zhang1 wai4 ， you2 xin1 qian1 gu3 wan4 gu3 chu1 。
- pou1 dou4 zhe2 heng2 huan2 wei4 ke3 ， fei1 mian2 zui4 mo4 jiao3 cong2 cuo3 。
- jie2 sheng2 zhi1 wai4 hua4 guan1 yu2 ， zuo4 gu3 xing4 wu2 xian2 zi4 wo3 。

## 注释

## 译文

## 赏析
