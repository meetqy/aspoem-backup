---
id: ceng-feng-you-can
title: 有粲
titlePinyin: you3 can4
titleSlug: you-can
author: 曾丰
authorPinyin: ceng2 feng1
authorSlug: ceng-feng
dynasty: 宋
dynastyPinyin: song4
dynastySlug: song
tags: []
---

## 正文

- 春風穆穆，有粲若鋈。
- 獨出者英，既亭既矗。
- 孰刻之玉，公旰翫兮忘𩛺。
- 春雨涔涔，有粲若琳。
- 八出者須，既挺既參，孰刻之金，公旰玩兮忘簪。
- 八表一裏，蓋九疇云爾。
- 英須如之，亦孔之𧁼。
- 一中八邊，蓋九州云然。
- 英須如之，亦孔之葏。
- 九疇之中，屹其皇極。
- 彼孔𧁼兮，中兮若屹。
- 九州之中，巋其王畿。
- 彼孔葏兮，中兮獨巋。
- 中者得所，旁者得侶。
- 主董其臣，臣扈其主。
- 它華豈不須，莫如此都。
- 與天地合，自然之符。
- 它花豈不蕊，莫如此微。
- 與天地合，自然之禮。
- 游仙感止，心兮朝真。
- 游貴感止，心兮拱辰。
- 天予平園，仙愛之瑛。
- 英左英右，幾須卓立。
- 公豈不懷，嚮爲輔弼。
- 天予平園，僊愛之瑛。
- 英前英後，幾須勃興。
- 公豈不懷，嚮爲疑丞。
- 天予平園，僊愛之瑛。
- 英奧英窔，幾須夐奮。
- 公豈不懷，嚮爲藩翰。
- 有銜大恩，不亡至尊。
- 夢遊魏闕，覺在陶門。
- 胸中有兮樂國，天下無兮平園。
- 華來自北，悅公之色。
- 公飲酒兮，興止於適。
- 却老還童，與華同澤。
- 華闓自春，怡公之神。
- 公賦詩兮，興發於貞。
- 陶情歸性，與華同純。
- 純極兮生白，白極兮招涅。
- 矯入太素，文反於質。
- 馴歸太玄，白守以黑。
- 公同乎造物。

## 拼音

- chun1 feng1 mu4 mu4 ， you3 can4 ruo4 wu4 。
- du2 chu1 zhe3 ying1 ， ji4 ting2 ji4 chu4 。
- shu2 ke4 zhi1 yu4 ， gong1 gan4 wan2 xi1 wang4 𩛺。
- chun1 yu3 cen2 cen2 ， you3 can4 ruo4 lin2 。
- ba1 chu1 zhe3 xu1 ， ji4 ting3 ji4 can1 ， shu2 ke4 zhi1 jin1 ， gong1 gan4 wan2 xi1 wang4 zan1 。
- ba1 biao3 yi4 li3 ， gai4 jiu3 chou2 yun2 er3 。
- ying1 xu1 ru2 zhi1 ， yi4 kong3 zhi1 𧁼。
- yi4 zhong1 ba1 bian1 ， gai4 jiu3 zhou1 yun2 ran2 。
- ying1 xu1 ru2 zhi1 ， yi4 kong3 zhi1 jing1 。
- jiu3 chou2 zhi1 zhong1 ， yi4 qi2 huang2 ji2 。
- bi3 kong3 𧁼 xi1 ， zhong1 xi1 ruo4 yi4 。
- jiu3 zhou1 zhi1 zhong1 ， kui1 qi2 wang2 ji1 。
- bi3 kong3 jing1 xi1 ， zhong1 xi1 du2 kui1 。
- zhong1 zhe3 de2 suo3 ， pang2 zhe3 de2 lü3 。
- zhu3 dong3 qi2 chen2 ， chen2 hu4 qi2 zhu3 。
- ta1 hua2 qi3 bu4 xu1 ， mo4 ru2 ci3 dou1 。
- yu3 tian1 di4 he2 ， zi4 ran2 zhi1 fu2 。
- ta1 hua1 qi3 bu4 rui3 ， mo4 ru2 ci3 wei1 。
- yu3 tian1 di4 he2 ， zi4 ran2 zhi1 li3 。
- you2 xian1 gan3 zhi3 ， xin1 xi1 chao2 zhen1 。
- you2 gui4 gan3 zhi3 ， xin1 xi1 gong3 chen2 。
- tian1 yu3 ping2 yuan2 ， xian1 ai4 zhi1 ying1 。
- ying1 zuo3 ying1 you4 ， ji1 xu1 zhuo2 li4 。
- gong1 qi3 bu4 huai2 ， xiang4 wei2 fu3 bi4 。
- tian1 yu3 ping2 yuan2 ， xian1 ai4 zhi1 ying1 。
- ying1 qian2 ying1 hou4 ， ji1 xu1 bo2 xing1 。
- gong1 qi3 bu4 huai2 ， xiang4 wei2 yi2 cheng2 。
- tian1 yu3 ping2 yuan2 ， xian1 ai4 zhi1 ying1 。
- ying1 ao4 ying1 yao4 ， ji1 xu1 xuan4 fen4 。
- gong1 qi3 bu4 huai2 ， xiang4 wei2 fan1 han4 。
- you3 xian2 da4 en1 ， bu4 wang2 zhi4 zun1 。
- meng4 you2 wei4 que4 ， jue2 zai4 tao2 men2 。
- xiong1 zhong1 you3 xi1 le4 guo2 ， tian1 xia4 wu2 xi1 ping2 yuan2 。
- hua2 lai2 zi4 bei3 ， yue4 gong1 zhi1 se4 。
- gong1 yin3 jiu3 xi1 ， xing1 zhi3 wu1 shi4 。
- que4 lao3 huan2 tong2 ， yu3 hua2 tong2 ze2 。
- hua2 kai3 zi4 chun1 ， yi2 gong1 zhi1 shen2 。
- gong1 fu4 shi1 xi1 ， xing1 fa1 wu1 zhen1 。
- tao2 qing2 gui1 xing4 ， yu3 hua2 tong2 chun2 。
- chun2 ji2 xi1 sheng1 bai2 ， bai2 ji2 xi1 zhao1 nie4 。
- jiao3 ru4 tai4 su4 ， wen2 fan3 wu1 zhi4 。
- xun4 gui1 tai4 xuan2 ， bai2 shou3 yi3 hei1 。
- gong1 tong2 hu1 zao4 wu4 。

## 注释

## 译文

## 赏析
