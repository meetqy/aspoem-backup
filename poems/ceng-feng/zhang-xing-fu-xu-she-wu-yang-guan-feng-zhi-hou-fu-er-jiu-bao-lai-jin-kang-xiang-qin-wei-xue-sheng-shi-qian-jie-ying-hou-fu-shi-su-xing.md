---
id: ceng-feng-zhang-xing-fu-xu-she-wu-yang-guan-feng-zhi-hou-fu-er-jiu-bao-lai-jin-kang-xiang-qin-wei-xue-sheng-shi-qian-jie-ying-hou-fu-shi-su-xing
title: 張行甫許舍五羊館俸之厚俯而就薄來晉康相親爲學生師遣介迎候賦詩速行
titlePinyin: zhang1 xing2 fu3 xu1 she4 wu3 yang2 guan3 feng4 zhi1 hou4 fu3 er2 jiu4 bao2 lai2 jin4 kang1 xiang1 qin1 wei2 xue2 sheng1 shi1 qian3 jie4 ying2 hou4 fu4 shi1 su4 xing2
titleSlug: zhang-xing-fu-xu-she-wu-yang-guan-feng-zhi-hou-fu-er-jiu-bao-lai-jin-kang-xiang-qin-wei-xue-sheng-shi-qian-jie-ying-hou-fu-shi-su-xing
author: 曾丰
authorPinyin: ceng2 feng1
authorSlug: ceng-feng
dynasty: 宋
dynastyPinyin: song4
dynastySlug: song
tags: []
---

## 正文

- 出入交戰以義肥，卜商先覺後勿違。
- 上下交征以利危，惠王後悔終何追。
- 義利之差一毫爾，其繆遂至于千里。
- 不差不繆今誰氏，嶺外眼中有之子。
- 彼門如市挽不留，吾心如水從之遊。
- 自能下學學箕裘，相期上對對冕旒。
- 挑兮撻兮小豚犬，匡之直之古墳典。
- 鑄鐵肯捐丹九轉，化龍寧吝墨一點。

## 拼音

- chu1 ru4 jiao1 zhan4 yi3 yi4 fei2 ， bu3 shang1 xian1 jue2 hou4 wu4 wei2 。
- shang4 xia4 jiao1 zheng1 yi3 li4 wei1 ， hui4 wang2 hou4 hui3 zhong1 he2 zhui1 。
- yi4 li4 zhi1 cha4 yi4 hao2 er3 ， qi2 mou2 sui4 zhi4 yu2 qian1 li3 。
- bu2 cha4 bu4 mou2 jin1 shui2 shi4 ， ling3 wai4 yan3 zhong1 you3 zhi1 zi3 。
- bi3 men2 ru2 shi4 wan3 bu4 liu2 ， wu2 xin1 ru2 shui3 cong2 zhi1 you2 。
- zi4 neng2 xia4 xue2 xue2 ji1 qiu2 ， xiang1 qi1 shang4 dui4 dui4 mian3 liu2 。
- tiao1 xi1 ta4 xi1 xiao3 tun2 quan3 ， kuang1 zhi1 zhi2 zhi1 gu3 fen2 dian3 。
- zhu4 tie3 ken3 juan1 dan1 jiu3 zhuan3 ， hua4 long2 ning2 lin4 mo4 yi4 dian3 。

## 注释

## 译文

## 赏析
