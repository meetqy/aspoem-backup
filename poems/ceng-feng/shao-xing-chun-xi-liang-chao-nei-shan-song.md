---
id: ceng-feng-shao-xing-chun-xi-liang-chao-nei-shan-song
title: 紹興淳熙兩朝內禪頌
titlePinyin: shao4 xing1 chun2 xi1 liang3 chao2 nei4 shan4 song4
titleSlug: shao-xing-chun-xi-liang-chao-nei-shan-song
author: 曾丰
authorPinyin: ceng2 feng1
authorSlug: ceng-feng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 維堯則天，與天同大。
- 俯視九州，細於一芥。
- 挈以畀舜，超然自邁。
- 維舜則堯，與堯同高。
- 俯視四海，細于一毫。
- 挈以畀禹，熙然自陶。
- 堯舜之禪，允矣嘉躅。
- 若稽厥齡，或髦攸趣。
- 洪惟高宗，纔五十六。
- 遽行堯事，有斷於獨。
- 洪惟壽皇，纔六十三。
- 遽行舜事，不謀于僉。
- 未倦于勤，先養其恬。
- 功成身退，道與天參。
- 聖人視天，遞進遞退。
- 進退俱休，堯舜之運。
- 於赫兩朝，德宏業峻。
- 銖較寸量，寧啻堯舜。
- 堯七十六，治水云初。
- 咨岳試鯀，不遑寧居。
- 高宗時則，斯慶壽餘。
- 久與道息，心實若虛。
- 舜六十三，即真云始。
- 咨岳相禹，不遑寧止。
- 壽皇時則，斯巽位已。
- 新與道休，心豁若洗。
- 凡退政幾，等與大徽。
- 此退之蚤，彼退之遲。
- 遲容可及，蚤孰踰斯。
- 凡傳國璽，等謂大媺。
- 彼傳之賢，此傳之子。
- 賢容可求，子孰獲只。
- 傳子若賢，一出于天。
- 天固與子，尤人所便。
- 便而遂者，榮具慶全。
- 退蚤若遲，一關於數。
- 數固與蚤，尤人所慕。
- 慕而得之，榮全慶具。
- 蚤於堯舜，三十三年。
- 獨不一後，獨不一先。
- 兩朝脗合，時迺自然。
- 舜後於堯，七歲而禪。
- 胡爲爾稽，匪有攸戀。
- 不欲與堯，匹休齊善。
- 壽皇禪意，蓋與舜俱。
- 所後七年，匪跡是拘。
- 不期而同，自然之符。
- 高宗禪時，久暘忽雨。
- 雨應云何，恩洽以溥。
- 壽皇禪時，久雨忽暘。
- 暘應云何，德輝以光。
- 得天之應，誕彰孔盛。
- 新皇丕承，合爲三聖。
- 用牲於廟，靡靈弗歆。
- 式昭新皇，上合天心。
- 决政于堂，靡懷弗暢。
- 式昭新皇，下符人望。
- 天人同歸，欲逃莫從。
- 雖父傳子，亶爲至公。
- 漢唐豈無，揖遜之主。
- 非出本心，未爲盛舉。
- 猗三聖君，真堯舜禹。
- 三聖一家，累洽重華。
- 前未之有，後無以加。
- 小臣獻頌，大而非夸。

## 拼音

- wei2 yao2 ze2 tian1 ， yu3 tian1 tong2 da4 。
- fu3 shi4 jiu3 zhou1 ， xi4 wu1 yi2 jie4 。
- qie4 yi3 bi4 shun4 ， chao1 ran2 zi4 mai4 。
- wei2 shun4 ze2 yao2 ， yu3 yao2 tong2 gao1 。
- fu3 shi4 si4 hai3 ， xi4 yu2 yi4 hao2 。
- qie4 yi3 bi4 yu3 ， xi1 ran2 zi4 tao2 。
- yao2 shun4 zhi1 shan4 ， yun3 yi3 jia1 zhu2 。
- ruo4 ji1 jue2 ling2 ， huo4 mao2 you1 qu4 。
- hong2 wei2 gao1 zong1 ， cai2 wu3 shi2 liu4 。
- ju4 xing2 yao2 shi4 ， you3 duan4 wu1 du2 。
- hong2 wei2 shou4 huang2 ， cai2 liu4 shi2 san1 。
- ju4 xing2 shun4 shi4 ， bu4 mou2 yu2 qian1 。
- wei4 juan4 yu2 qin2 ， xian1 yang3 qi2 tian2 。
- gong1 cheng2 shen1 tui4 ， dao4 yu3 tian1 can1 。
- sheng4 ren2 shi4 tian1 ， di4 jin4 di4 tui4 。
- jin4 tui4 ju4 xiu1 ， yao2 shun4 zhi1 yun4 。
- wu1 he4 liang3 chao2 ， de2 hong2 ye4 jun4 。
- zhu1 jiao4 cun4 liang2 ， ning2 chi4 yao2 shun4 。
- yao2 qi1 shi2 liu4 ， zhi4 shui3 yun2 chu1 。
- zi1 yue4 shi4 gun3 ， bu4 huang2 ning2 ju1 。
- gao1 zong1 shi2 ze2 ， si1 qing4 shou4 yu2 。
- jiu3 yu3 dao4 xi1 ， xin1 shi2 ruo4 xu1 。
- shun4 liu4 shi2 san1 ， ji2 zhen1 yun2 shi3 。
- zi1 yue4 xiang1 yu3 ， bu4 huang2 ning2 zhi3 。
- shou4 huang2 shi2 ze2 ， si1 xun4 wei4 yi3 。
- xin1 yu3 dao4 xiu1 ， xin1 huo1 ruo4 xi3 。
- fan2 tui4 zheng4 ji1 ， deng3 yu3 da4 hui1 。
- ci3 tui4 zhi1 zao3 ， bi3 tui4 zhi1 chi2 。
- chi2 rong2 ke3 ji2 ， zao3 shu2 yu2 si1 。
- fan2 chuan2 guo2 xi3 ， deng3 wei4 da4 mei3 。
- bi3 chuan2 zhi1 xian2 ， ci3 chuan2 zhi1 zi3 。
- xian2 rong2 ke3 qiu2 ， zi3 shu2 huo4 zhi1 。
- chuan2 zi3 ruo4 xian2 ， yi4 chu1 yu2 tian1 。
- tian1 gu4 yu3 zi3 ， you2 ren2 suo3 bian4 。
- bian4 er2 sui4 zhe3 ， rong2 ju4 qing4 quan2 。
- tui4 zao3 ruo4 chi2 ， yi4 guan1 wu1 shu4 。
- shu4 gu4 yu3 zao3 ， you2 ren2 suo3 mu4 。
- mu4 er2 de2 zhi1 ， rong2 quan2 qing4 ju4 。
- zao3 wu1 yao2 shun4 ， san1 shi2 san1 nian2 。
- du2 bu4 yi2 hou4 ， du2 bu4 yi4 xian1 。
- liang3 chao2 wen3 he2 ， shi2 nai3 zi4 ran2 。
- shun4 hou4 wu1 yao2 ， qi1 sui4 er2 shan4 。
- hu2 wei2 er3 ji1 ， fei3 you3 you1 lian4 。
- bu2 yu4 yu3 yao2 ， pi3 xiu1 qi2 shan4 。
- shou4 huang2 shan4 yi4 ， gai4 yu3 shun4 ju4 。
- suo3 hou4 qi1 nian2 ， fei3 ji4 shi4 ju1 。
- bu4 qi1 er2 tong2 ， zi4 ran2 zhi1 fu2 。
- gao1 zong1 shan4 shi2 ， jiu3 yang2 hu1 yu3 。
- yu3 ying1 yun2 he2 ， en1 qia4 yi3 pu3 。
- shou4 huang2 shan4 shi2 ， jiu3 yu3 hu1 yang2 。
- yang2 ying1 yun2 he2 ， de2 hui1 yi3 guang1 。
- de2 tian1 zhi1 ying1 ， dan4 zhang1 kong3 sheng4 。
- xin1 huang2 pi1 cheng2 ， he2 wei2 san1 sheng4 。
- yong4 sheng1 wu1 miao4 ， mi2 ling2 fu2 xin1 。
- shi4 zhao1 xin1 huang2 ， shang4 he2 tian1 xin1 。
- jue2 zheng4 yu2 tang2 ， mi2 huai2 fu2 chang4 。
- shi4 zhao1 xin1 huang2 ， xia4 fu2 ren2 wang4 。
- tian1 ren2 tong2 gui1 ， yu4 tao2 mo4 cong2 。
- sui1 fu4 chuan2 zi3 ， dan3 wei2 zhi4 gong1 。
- han4 tang2 qi3 wu2 ， yi1 xun4 zhi1 zhu3 。
- fei1 chu1 ben3 xin1 ， wei4 wei2 sheng4 ju3 。
- yi1 san1 sheng4 jun1 ， zhen1 yao2 shun4 yu3 。
- san1 sheng4 yi4 jia1 ， lei4 qia4 zhong4 hua2 。
- qian2 wei4 zhi1 you3 ， hou4 wu2 yi3 jia1 。
- xiao3 chen2 xian4 song4 ， da4 er2 fei1 kua1 。

## 注释

## 译文

## 赏析
