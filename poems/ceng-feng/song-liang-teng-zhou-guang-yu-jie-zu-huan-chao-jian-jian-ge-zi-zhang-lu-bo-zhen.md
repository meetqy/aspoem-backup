---
id: ceng-feng-song-liang-teng-zhou-guang-yu-jie-zu-huan-chao-jian-jian-ge-zi-zhang-lu-bo-zhen
title: 送梁藤州廣譽解組還朝兼簡葛子章盧伯真
titlePinyin: song4 liang2 teng2 zhou1 guang3 yu4 jie3 zu3 huan2 chao2 jian1 jian3 ge3 zi3 zhang1 lu2 bo2 zhen1
titleSlug: song-liang-teng-zhou-guang-yu-jie-zu-huan-chao-jian-jian-ge-zi-zhang-lu-bo-zhen
author: 曾丰
authorPinyin: ceng2 feng1
authorSlug: ceng-feng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 乾道淳熙間，隨牒公之邑。
- 我閑時曳裾，公喜常折屐。
- 過從未多時，情好已相得。
- 功名打門催，馬首遽湖北。
- 一爲盧溪留，便作弱水隔。
- 解后五羊城，恍如不相識。
- 初驚面顔蒼，徐視髭鬢黑。
- 款曲遍諮諏，交游半悽惻。
- 一別十五年，種種事非昔。
- 更著一回別，又豈勝嘆息。
- 梅雨逗談機，槐風速行色。
- 愁邊更添愁，客裏仍送客。
- 笑騎五馬歸，郎省平步入。
- 天南九萬里，誰得礙鵬翼。
- 語離當有詩，頌德似無益。
- 清暉百尺虹，方廣千丈碧。
- 高蓋山下松，極樂巖裏石。
- 一切奇傑觀，無不入我集。
- 轉眼雖寥寥，捫胸猶歷歷。
- 公歸爲致言，久疎頗關憶。
- 老葛年少盧，亦有風月癖。
- 唱酬舊知音，來往今掃迹。
- 相逢問撙齋，依舊四立壁。

## 拼音

- qian2 dao4 chun2 xi1 jian4 ， sui2 die2 gong1 zhi1 yi4 。
- wo3 xian2 shi2 ye4 ju1 ， gong1 xi3 chang2 zhe2 ji1 。
- guo4 cong2 wei4 duo1 shi2 ， qing2 hao3 yi3 xiang1 de2 。
- gong1 ming2 da3 men2 cui1 ， ma3 shou3 ju4 hu2 bei3 。
- yi4 wei2 lu2 xi1 liu2 ， bian4 zuo4 ruo4 shui3 ge2 。
- jie3 hou4 wu3 yang2 cheng2 ， huang3 ru2 bu4 xiang1 shi2 。
- chu1 jing1 mian4 yan2 cang1 ， xu2 shi4 zi1 bin4 hei1 。
- kuan3 qu3 bian4 zi1 zou1 ， jiao1 you2 ban4 qi1 ce4 。
- yi4 bie2 shi2 wu3 nian2 ， zhong3 zhong3 shi4 fei1 xi1 。
- geng4 zhu4 yi4 hui2 bie2 ， you4 qi3 sheng4 tan4 xi1 。
- mei2 yu3 dou4 tan2 ji1 ， huai2 feng1 su4 xing2 se4 。
- chou2 bian1 geng4 tian1 chou2 ， ke4 li3 reng2 song4 ke4 。
- xiao4 qi2 wu3 ma3 gui1 ， lang2 sheng3 ping2 bu4 ru4 。
- tian1 nan2 jiu3 wan4 li3 ， shui2 de2 ai4 peng2 yi4 。
- yu3 li2 dang1 you3 shi1 ， song4 de2 si4 wu2 yi4 。
- qing1 hui1 bai3 chi3 hong2 ， fang1 guang3 qian1 zhang4 bi4 。
- gao1 gai4 shan1 xia4 song1 ， ji2 le4 yan2 li3 shi2 。
- yi2 qie4 qi2 jie2 guan1 ， wu2 bu2 ru4 wo3 ji2 。
- zhuan3 yan3 sui1 liao2 liao2 ， men2 xiong1 you2 li4 li4 。
- gong1 gui1 wei2 zhi4 yan2 ， jiu3 shu1 po1 guan1 yi4 。
- lao3 ge3 nian2 shao4 lu2 ， yi4 you3 feng1 yue4 pi3 。
- chang4 chou2 jiu4 zhi1 yin1 ， lai2 wang3 jin1 sao3 ji4 。
- xiang1 feng2 wen4 zun3 zhai1 ， yi1 jiu4 si4 li4 bi4 。

## 注释

## 译文

## 赏析
