---
id: ceng-feng-song-ma-shao-qing-zi-guang-dong-cao-yi-jiang-xi-xian
title: 送馬少卿自廣東漕易江西憲
titlePinyin: song4 ma3 shao3 qing1 zi4 guang3 dong1 cao2 yi4 jiang1 xi1 xian4
titleSlug: song-ma-shao-qing-zi-guang-dong-cao-yi-jiang-xi-xian
author: 曾丰
authorPinyin: ceng2 feng1
authorSlug: ceng-feng
dynasty: 宋
dynastyPinyin: song4
dynastySlug: song
tags: []
---

## 正文

- 湖南嶺南迎復送，車上馬上覺復夢。
- 夜來夢入大江西，山見崆峒水章貢。
- 身爲使者似光華，眼厭視之徒倥傯。
- 人貪公厭非矯情，外物皆輕吾道重。
- 小行吾道幸吾民，楚越已休虞芮訟。
- 粵人歡喜未飽間，又覺喜氣吳人共。
- 萬牛爭挽楩楠入，初疑選作明堂棟。
- 郎星氣焰萬丈長，丞相大嗔凝不動。
- 秀才崢嶸風必摧，大材盤礴古難用。
- 衮舄尋公公却之，傍人乃獻繡衣頌。
- 賓屨今滿河陽門，意其所拔石若溫。
- 浴沂豈料先與點，送客有時獨留髠。
- 推心置我等子弟，誓報從今到兒孫。
- 離情欲噎難忘言，補天自有妙手存。
- 區區易節未足論，虎頭不戴貂蟬冠。
- 邦人勿癡空攀轅，門人勿癡空戀軒。

## 拼音

- hu2 nan2 ling3 nan2 ying2 fu4 song4 ， ju1 shang4 ma3 shang4 jue2 fu4 meng4 。
- ye4 lai2 meng4 ru4 da4 jiang1 xi1 ， shan1 jian4 kong1 tong2 shui3 zhang1 gong4 。
- shen1 wei2 shi3 zhe3 si4 guang1 hua2 ， yan3 yan4 shi4 zhi1 tu2 kong3 zong3 。
- ren2 tan1 gong1 yan4 fei1 jiao3 qing2 ， wai4 wu4 jie1 qing1 wu2 dao4 zhong4 。
- xiao3 xing2 wu2 dao4 xing4 wu2 min2 ， chu3 yue4 yi3 xiu1 yu2 rui4 song4 。
- yue4 ren2 huan1 xi3 wei4 bao3 jian4 ， you4 jue2 xi3 qi4 wu2 ren2 gong4 。
- wan4 niu2 zheng1 wan3 pian2 nan2 ru4 ， chu1 yi2 xuan3 zuo4 ming2 tang2 dong4 。
- lang2 xing1 qi4 yan4 wan4 zhang4 chang2 ， cheng2 xiang4 da4 chen1 ning2 bu2 dong4 。
- xiu4 cai2 zheng1 rong2 feng1 bi4 cui1 ， da4 cai2 pan2 bo2 gu3 nan2 yong4 。
- gun3 xi4 xun2 gong1 gong0 que4 zhi1 ， bang4 ren2 nai3 xian4 xiu4 yi1 song4 。
- bin1 ju4 jin1 man3 he2 yang2 men2 ， yi4 qi2 suo3 ba2 shi2 ruo4 wen1 。
- yu4 yi2 qi3 liao4 xian1 yu3 dian3 ， song4 ke4 you3 shi2 du2 liu2 kun1 。
- tui1 xin1 zhi4 wo3 deng3 zi3 di4 ， shi4 bao4 cong2 jin1 dao4 er2 sun1 。
- li2 qing2 yu4 ye1 nan2 wang4 yan2 ， bu3 tian1 zi4 you3 miao4 shou3 cun2 。
- qu1 qu1 yi4 jie2 wei4 zu2 lun4 ， hu3 tou2 bu2 dai4 diao1 chan2 guan1 。
- bang1 ren2 wu4 chi1 kong1 pan1 yuan2 ， men2 ren2 wu4 chi1 kong1 lian4 xuan1 。

## 注释

## 译文

## 赏析
