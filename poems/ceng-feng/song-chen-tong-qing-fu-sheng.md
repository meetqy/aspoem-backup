---
id: ceng-feng-song-chen-tong-qing-fu-sheng
title: 送陳通卿赴省
titlePinyin: song4 chen2 tong1 qing1 fu4 sheng3
titleSlug: song-chen-tong-qing-fu-sheng
author: 曾丰
authorPinyin: ceng2 feng1
authorSlug: ceng-feng
dynasty: 宋
dynastyPinyin: song4
dynastySlug: song
tags: []
---

## 正文

- 閩南江西人，蓬梗適相會。
- 妙齡華髮身，氣味適相愛。
- 問其先世誰，意者了翁派。
- 肯學喜文章，綽有風流在。
- 自餘鍛鍊方，猶鼓我鑪鞴。
- 自餘組織工，猶勘我機械。
- 一投百無牾，始契終不外。
- 漕臺開棘圍，非金必沙汰。
- 也爲八韵諧，輒擅諸生最。
- 明年動春官，再捷驚晚輩。
- 御樓晝刻長，入赴集英對。
- 危言攖龍鱗，穩步踏鵬背。
- 倘來幸勿驕，歸學遠且大。

## 拼音

- min3 nan2 jiang1 xi1 ren2 ， peng2 geng3 shi4 xiang1 hui4 。
- miao4 ling2 hua2 fa4 shen1 ， qi4 wei4 shi4 xiang1 ai4 。
- wen4 qi2 xian1 shi4 shui2 ， yi4 zhe3 le0 weng1 pai4 。
- ken3 xue2 xi3 wen2 zhang1 ， chuo4 you3 feng1 liu2 zai4 。
- zi4 yu2 duan4 lian4 fang1 ， you2 gu3 wo3 lu2 bei4 。
- zi4 yu2 zu3 zhi1 gong1 ， you2 kan1 wo3 ji1 xie4 。
- yi4 tou2 bai3 wu2 wu3 ， shi3 qi4 zhong1 bu2 wai4 。
- cao2 tai2 kai1 ji2 wei2 ， fei1 jin1 bi4 sha1 tai4 。
- ye3 wei2 ba1 yun4 xie2 ， zhe2 shan4 zhu1 sheng1 zui4 。
- ming2 nian2 dong4 chun1 guan1 ， zai4 jie2 jing1 wan3 bei4 。
- yu4 lou2 zhou4 ke4 chang2 ， ru4 fu4 ji2 ying1 dui4 。
- wei1 yan2 ying1 long2 lin2 ， wen3 bu4 ta4 peng2 bei4 。
- tang3 lai2 xing4 wu4 jiao1 ， gui1 xue2 yuan3 qie3 da4 。

## 注释

## 译文

## 赏析
