---
id: ceng-feng-shang-zhe-dong-shuai-wang-shang-shu
title: 上浙東帥王尚書
titlePinyin: shang4 zhe4 dong1 shuai4 wang2 shang4 shu1
titleSlug: shang-zhe-dong-shuai-wang-shang-shu
author: 曾丰
authorPinyin: ceng2 feng1
authorSlug: ceng-feng
dynasty: 宋
dynastyPinyin: song4
dynastySlug: song
tags: []
---

## 正文

- 太古犧媧氏，創爲琴與笙。
- 氤氳弸混沌，噢咻擘冥莖。
- 合氣歸三律，分音麗五行。
- 未歌先協律，無韻不成聲。
- 曲度初焉刌，詩機寖以萌。
- 朝廷風化洽，里巷頌聲盈。
- 玄鳥三夫倡，卿雲百辟賡。
- 口姑隨所發，心自得其平。
- 三代德爲政，四詩詞見情。
- 揫收歸禮義，點檢中章程。
- 傳久寧無雜，刪多亦已精。
- 王通續似贅，束皙補疑贏。
- 聖事難爲僭，時名可與爭。
- 遒人中曠絕，樂府四紛更。
- 體變從蘇李，枝分入遜鏗。
- 舂容七字律，挺拔五言城。
- 老杜收全氣，新功集大成。
- 統經唐末亂，派轉國初清。
- 歐定聖俞價，蘇成山谷名。
- 江西容入社，天下指爲榮。
- 顧我耽餘習，如今費半生。
- 閑中無益作，醉裏不平鳴。
- 改罷令兒誦，吟成喚客評。
- 槁肝隨血嘔，枵腹欠書撐。
- 亂稿囊成癭，狂題壁被黥。
- 捫心終鹿鹿，掩俗强錚錚。
- 要得誰然否，能爲我重輕。
- 宗風晉王導，詩學漢匡衡。
- 廢食毛錐子，忘年墨客卿。
- 風騷潛出入，古律恣縱橫。
- 造化隨機掇，江山與筆攖。
- 千年傳有嫡，四海敵無勍。
- 妙韵敺三籟，徽音逼六䪫。
- 何當被金石，直可薦宗祊。
- 宿傑饒先駕，新英聽主盟。
- 聞韶醒耳閼，慕藺倒心旌。
- 傴僂循涯進，慇懃曳屣迎。
- 觀天醯甕坐，持斧郢門呈。
- 魚未經燒尾，龍猶要點睛。
- 金篦輕發膜，銀海驟增明。
- 肯作招風木，甘爲附驥虻。
- 龍門難得到，玉府不妨傾。
- 乞我無嫌富，山巖可以盛。

## 拼音

- tai4 gu3 xi1 wa1 shi4 ， chuang4 wei2 qin2 yu3 sheng1 。
- yin1 yun1 peng2 hun4 dun4 ， o1 xiu1 bo4 ming2 jing4 。
- he2 qi4 gui1 san1 lü4 ， fen1 yin1 li2 wu3 xing2 。
- wei4 ge1 xian1 xie2 lü4 ， wu2 yun4 bu4 cheng2 sheng1 。
- qu3 du4 chu1 yan1 cun3 ， shi1 ji1 jin4 yi3 meng2 。
- chao2 ting2 feng1 hua4 qia4 ， li3 xiang4 song4 sheng1 ying2 。
- xuan2 niao3 san1 fu1 chang4 ， qing1 yun2 bai3 pi4 geng1 。
- kou3 gu1 sui2 suo3 fa1 ， xin1 zi4 de2 qi2 ping2 。
- san1 dai4 de2 wei2 zheng4 ， si4 shi1 ci2 jian4 qing2 。
- jiu1 shou1 gui1 li3 yi4 ， dian3 jian3 zhong1 zhang1 cheng2 。
- chuan2 jiu3 ning2 wu2 za2 ， shan1 duo1 yi4 yi3 jing1 。
- wang2 tong1 xu4 si4 zhui4 ， shu4 xi1 bu3 yi2 ying2 。
- sheng4 shi4 nan2 wei2 jian4 ， shi2 ming2 ke3 yu3 zheng1 。
- qiu2 ren2 zhong1 kuang4 jue2 ， le4 fu3 si4 fen1 geng4 。
- ti3 bian4 cong2 su1 li3 ， zhi1 fen1 ru4 xun4 keng1 。
- chong1 rong2 qi1 zi4 lü4 ， ting3 ba2 wu3 yan2 cheng2 。
- lao3 du4 shou1 quan2 qi4 ， xin1 gong1 ji2 da4 cheng2 。
- tong3 jing1 tang2 mo4 luan4 ， pai4 zhuan3 guo2 chu1 qing1 。
- ou1 ding4 sheng4 yu2 jia4 ， su1 cheng2 shan1 gu3 ming2 。
- jiang1 xi1 rong2 ru4 she4 ， tian1 xia4 zhi3 wei2 rong2 。
- gu4 wo3 dan1 yu2 xi2 ， ru2 jin1 fei4 ban4 sheng1 。
- xian2 zhong1 wu2 yi4 zuo4 ， zui4 li3 bu4 ping2 ming2 。
- gai3 ba4 ling4 er2 song4 ， yin2 cheng2 huan4 ke4 ping2 。
- gao3 gan1 sui2 xue4 ou3 ， xiao1 fu4 qian4 shu1 cheng1 。
- luan4 gao3 nang2 cheng2 ying3 ， kuang2 ti2 bi4 bei4 qing2 。
- men2 xin1 zhong1 lu4 lu4 ， yan3 su2 qiang2 zheng1 zheng1 。
- yao4 de2 shui2 ran2 fou3 ， neng2 wei2 wo3 zhong4 qing1 。
- zong1 feng1 jin4 wang2 dao3 ， shi1 xue2 han4 kuang1 heng2 。
- fei4 shi2 mao2 zhui1 zi3 ， wang4 nian2 mo4 ke4 qing1 。
- feng1 sao1 qian2 chu1 ru4 ， gu3 lü4 zi4 zong4 heng2 。
- zao4 hua4 sui2 ji1 duo1 ， jiang1 shan1 yu3 bi3 ying1 。
- qian1 nian2 chuan2 you3 di2 ， si4 hai3 di2 wu2 qing2 。
- miao4 yun4 qu1 san1 lai4 ， hui1 yin1 bi1 liu4 䪫。
- he2 dang1 bei4 jin1 shi2 ， zhi2 ke3 jian4 zong1 beng1 。
- su4 jie2 rao2 xian1 jia4 ， xin1 ying1 ting1 zhu3 meng2 。
- wen2 shao2 xing3 er3 e4 ， mu4 lin4 dao3 xin1 jing1 。
- yu3 lü3 xun2 ya2 jin4 ， yin1 qin2 ye4 xi3 ying2 。
- guan1 tian1 xi1 weng4 zuo4 ， chi2 fu3 ying3 men2 cheng2 。
- yu2 wei4 jing1 shao1 wei3 ， long2 you2 yao4 dian3 jing1 。
- jin1 bi4 qing1 fa1 mo2 ， yin2 hai3 zhou4 zeng1 ming2 。
- ken3 zuo4 zhao1 feng1 mu4 ， gan1 wei2 fu4 ji4 meng2 。
- long2 men2 nan2 de2 dao4 ， yu4 fu3 bu4 fang2 qing1 。
- qi3 wo3 wu2 xian2 fu4 ， shan1 yan2 ke3 yi3 sheng4 。

## 注释

## 译文

## 赏析
