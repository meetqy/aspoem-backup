---
id: ceng-feng-shan-lu
title: 苫廬
titlePinyin: shan1 lu2
titleSlug: shan-lu
author: 曾丰
authorPinyin: ceng2 feng1
authorSlug: ceng-feng
dynasty: 宋
dynastyPinyin: song4
dynastySlug: song
tags: []
---

## 正文

- 吾息乾坤之委氣，吾身父母之委蛻。
- 乾坤父母不易酬，身體髮膚可輕棄。
- 文學恨不隨父終，視七尺軀鴻毛同。
- 未容忘形禮制外，猶復假息苫廬中。
- 萬物莫移三載志，屋上有漏中無愧。
- 蛇容有識寧受欺，鶴固非凡豈容僞。
- 蛇爲仰向鶴俯臨，吾鄉人始知吾心。
- 朝譽未如鄉譽重，人知不似天知深。
- 外臺樂爲上其事，吾君吾相相與記。
- 非渥其恩奚以厲，占鵲卜燈言喜至。
- 兒孫殊不解吾意，以榮爲孝孝之細。

## 拼音

- wu2 xi1 qian2 kun1 zhi1 wei3 qi4 ， wu2 shen1 fu4 mu3 zhi1 wei3 tui4 。
- qian2 kun1 fu4 mu3 bu2 yi4 chou2 ， shen1 ti3 fa4 fu1 ke3 qing1 qi4 。
- wen2 xue2 hen4 bu4 sui2 fu4 zhong1 ， shi4 qi1 chi3 qu1 hong2 mao2 tong2 。
- wei4 rong2 wang4 xing2 li3 zhi4 wai4 ， you2 fu4 jia3 xi1 shan1 lu2 zhong1 。
- wan4 wu4 mo4 yi2 san1 zai4 zhi4 ， wu1 shang4 you3 lou4 zhong1 wu2 kui4 。
- she2 rong2 you3 shi2 ning2 shou4 qi1 ， he4 gu4 fei1 fan2 qi3 rong2 wei3 。
- she2 wei2 yang3 xiang4 he4 fu3 lin2 ， wu2 xiang1 ren2 shi3 zhi1 wu2 xin1 。
- chao2 yu4 wei4 ru2 xiang1 yu4 zhong4 ， ren2 zhi1 bu2 si4 tian1 zhi1 shen1 。
- wai4 tai2 le4 wei2 shang4 qi2 shi4 ， wu2 jun1 wu2 xiang1 xiang1 yu3 ji4 。
- fei1 wo4 qi2 en1 xi1 yi3 li4 ， zhan4 que4 bu3 deng1 yan2 xi3 zhi4 。
- er2 sun1 shu1 bu4 jie3 wu2 yi4 ， yi3 rong2 wei2 xiao4 xiao4 zhi1 xi4 。

## 注释

## 译文

## 赏析
