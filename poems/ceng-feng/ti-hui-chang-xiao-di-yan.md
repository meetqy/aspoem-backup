---
id: ceng-feng-ti-hui-chang-xiao-di-yan
title: 題會昌蕭帝巖
titlePinyin: ti2 hui4 chang1 xiao1 di4 yan2
titleSlug: ti-hui-chang-xiao-di-yan
author: 曾丰
authorPinyin: ceng2 feng1
authorSlug: ceng-feng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 出門疑浪游，轉眼逢傑觀。
- 山斗路將窮，脚欹行小緩。
- 信筇捫石根，恍若得一間。
- 谽谺欲上吞，渾沌疑始判。
- 豈其蛟擘開，或者雷劈斷。
- 洞轉一曲關，磴道鬼爲棧。
- 懸巖百仞餘，僧圬屋其半。
- 其旁磊蒼崖，其下踏碧澗。
- 峰迴若相朝，水㶁若相喚。
- 蘿虯百年枝，松靷千尺幹。
- 溜皮鱗逆生，蟄若相倒貫。
- 三十六洞天，往往此其冠。
- 或傳帝所栖，其說涉漫漶。
- 意古隠者徒，僑家避秦亂。
- 圍棋或著書，不覺歲月換。
- 斷編何處藏，但有竹可汗。
- 殘局何年終，但有柯欲爛。
- 疑似姑置之，杯酒酬賞歎。
- 移之家山旁，破甑視浮宦。
- 歸老似未遲，欠此清一段。
- 上疏乞鑑湖，故事吾可按。
- 悠悠天聽高，此計卒未辦。
- 意外今獲茲，巾幘可小岸。
- 况在大化中，醜好俱是幻。
- 有暇得娛嬉，孰疑非汗漫。

## 拼音

- chu1 men2 yi2 lang4 you2 ， zhuan3 yan3 feng2 jie2 guan1 。
- shan1 dou4 lu4 jiang1 qiong2 ， jiao3 qi1 xing2 xiao3 huan3 。
- xin4 qiong2 men2 shi2 gen1 ， huang3 ruo4 de2 yi2 jian4 。
- han1 xia1 yu4 shang4 tun1 ， hun2 dun4 yi2 shi3 pan4 。
- qi3 qi2 jiao1 bo4 kai1 ， huo4 zhe3 lei2 pi1 duan4 。
- dong4 zhuan3 yi4 qu3 guan1 ， deng4 dao4 gui3 wei2 zhan4 。
- xuan2 yan2 bai3 ren4 yu2 ， seng1 wu1 wu1 qi2 ban4 。
- qi2 pang2 lei3 cang1 ya2 ， qi2 xia4 ta4 bi4 jian4 。
- feng1 hui2 ruo4 xiang1 chao2 ， shui3 㶁 ruo4 xiang1 huan4 。
- luo2 qiu2 bai3 nian2 zhi1 ， song1 yin3 qian1 chi3 gan4 。
- liu1 pi2 lin2 ni4 sheng1 ， zhe2 ruo4 xiang1 dao3 guan4 。
- san1 shi2 liu4 dong4 tian1 ， wang3 wang3 ci3 qi2 guan1 。
- huo4 chuan2 di4 suo3 qi1 ， qi2 shuo1 she4 man4 huan4 。
- yi4 gu3 yin3 zhe3 tu2 ， qiao2 jia1 bi4 qin2 luan4 。
- wei2 qi2 huo4 zhu4 shu1 ， bu4 jue2 sui4 yue4 huan4 。
- duan4 bian1 he2 chu3 cang2 ， dan4 you3 zhu2 ke4 han2 。
- can2 ju2 he2 nian2 zhong1 ， dan4 you3 ke1 yu4 lan4 。
- yi2 si4 gu1 zhi4 zhi1 ， bei1 jiu3 chou2 shang3 tan4 。
- yi2 zhi1 jia1 shan1 pang2 ， po4 zeng4 shi4 fu2 huan4 。
- gui1 lao3 si4 wei4 chi2 ， qian4 ci3 qing1 yi2 duan4 。
- shang4 shu1 qi3 jian4 hu2 ， gu4 shi0 wu2 ke3 an4 。
- you1 you1 tian1 ting1 gao1 ， ci3 ji4 zu2 wei4 ban4 。
- yi4 wai4 jin1 huo4 zi1 ， jin1 ze2 ke3 xiao3 an4 。
- kuang4 zai4 da4 hua4 zhong1 ， chou3 hao3 ju4 shi4 huan4 。
- you3 xia2 de2 yu2 xi1 ， shu2 yi2 fei1 han4 man4 。

## 注释

## 译文

## 赏析
