---
id: ceng-feng-qi-zhu
title: 歧竹
titlePinyin: qi2 zhu2
titleSlug: qi-zhu
author: 曾丰
authorPinyin: ceng2 feng1
authorSlug: ceng-feng
dynasty: 宋
dynastyPinyin: song4
dynastySlug: song
tags: []
---

## 正文

- 漢關之茅茅之英，豐城之劍劍之精。
- 雙茅雙劍龍變化，一陰一陽數生成。
- 我家穉竹老龍殻，中而歧之相掎角。
- 玉爪虬爲夭矯枝，金鱗蛻作斕斑籜。
- 豈無他處生乾宮，震象爲竹乾爲龍。
- 震吾知是乾之變，竹誰謂非龍所鍾。
- 瀟瀟聲韻蒼蒼色，余褒二主殘精魄。
- 不受冰摧直養剛，無容塵入虛生白。
- 夷齊坐看萬物流，不負知音王子猷。
- 半夜葛陂雷雨作，二疏欲去終難留。
- 君不見震爲龍，又爲竹，竹又爲龍幾翻覆。
- 學人笑問玉版師，孰是本來真面目。

## 拼音

- han4 guan1 zhi1 mao2 mao2 zhi1 ying1 ， feng1 cheng2 zhi1 jian4 jian4 zhi1 jing1 。
- shuang1 mao2 shuang1 jian4 long2 bian4 hua4 ， yi4 yin1 yi4 yang2 shu4 sheng1 cheng2 。
- wo3 jia1 zhi4 zhu2 lao3 long2 qiao4 ， zhong1 er2 qi2 zhi1 xiang1 ji3 jiao3 。
- yu4 zhua3 qiu2 wei2 yao1 jiao3 zhi1 ， jin1 lin2 tui4 zuo4 lan2 ban1 tuo4 。
- qi3 wu2 ta1 chu3 sheng1 qian2 gong1 ， zhen4 xiang4 wei2 zhu2 qian2 wei2 long2 。
- zhen4 wu2 zhi1 shi4 qian2 zhi1 bian4 ， zhu2 shui2 wei4 fei1 long2 suo3 zhong1 。
- xiao1 xiao1 sheng1 yun4 cang1 cang1 se4 ， yu2 bao1 er4 zhu3 can2 jing1 po4 。
- bu2 shou4 bing1 cui1 zhi2 yang3 gang1 ， wu2 rong2 chen2 ru4 xu1 sheng1 bai2 。
- yi2 qi2 zuo4 kan4 wan4 wu4 liu2 ， bu2 fu4 zhi1 yin1 wang2 zi3 you2 。
- ban4 ye4 ge3 bei1 lei2 yu3 zuo4 ， er4 shu1 yu4 qu4 zhong1 nan2 liu2 。
- jun1 bu2 jian4 zhen4 wei2 long2 ， you4 wei2 zhu2 ， zhu2 you4 wei2 long2 ji1 fan1 fu4 。
- xue2 ren2 xiao4 wen4 yu4 ban3 shi1 ， shu2 shi4 ben3 lai2 zhen1 mian4 mu4 。

## 注释

## 译文

## 赏析
