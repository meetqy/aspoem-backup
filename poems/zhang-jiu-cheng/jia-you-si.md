---
id: zhang-jiu-cheng-jia-you-si
title: 嘉祐寺
titlePinyin: jia1 you4 si4
titleSlug: jia-you-si
author: 張九成
authorPinyin: zhang1 jiu3 cheng2
authorSlug: zhang-jiu-cheng
dynasty: 宋
dynastyPinyin: song4
dynastySlug: song
tags: []
---

## 正文

- 曳屣出南郭，招提在高岡。
- 誰言林樾中，乃有此寶坊。
- 甘泉溢中庭，修桂蔭層廊。
- 三秋此花開，清香駐高堂。
- 試問紅塵中，那得六月凉。
- 門外江聲急，堂中松韻長。
- 古殿儼像設，佛燈龕夜光。
- 不見堂中人，斗覺心悲傷。
- 人生本無定，樂處是吾鄉。
- 吟餘復何事，月落山蒼蒼。

## 拼音

- ye4 xi3 chu1 nan2 guo1 ， zhao1 ti2 zai4 gao1 gang1 。
- shui2 yan2 lin2 yue4 zhong1 ， nai3 you3 ci3 bao3 fang1 。
- gan1 quan2 yi4 zhong1 ting2 ， xiu1 gui4 yin1 ceng2 lang2 。
- san1 qiu1 ci3 hua1 kai1 ， qing1 xiang1 zhu4 gao1 tang2 。
- shi4 wen4 hong2 chen2 zhong1 ， na4 de2 liu4 yue4 liang2 。
- men2 wai4 jiang1 sheng1 ji2 ， tang2 zhong1 song1 yun4 chang2 。
- gu3 dian4 yan3 xiang4 she4 ， fo2 deng1 kan1 ye4 guang1 。
- bu2 jian4 tang2 zhong1 ren2 ， dou4 jue2 xin1 bei1 shang1 。
- ren2 sheng1 ben3 wu2 ding4 ， le4 chu3 shi4 wu2 xiang1 。
- yin2 yu2 fu4 he2 shi4 ， yue4 luo4 shan1 cang1 cang1 。

## 注释

## 译文

## 赏析
