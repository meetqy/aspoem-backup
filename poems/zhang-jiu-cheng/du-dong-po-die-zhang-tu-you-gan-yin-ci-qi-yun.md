---
id: zhang-jiu-cheng-du-dong-po-die-zhang-tu-you-gan-yin-ci-qi-yun
title: 讀東坡疊嶂圖有感因次其韻
titlePinyin: du2 dong1 po1 die2 zhang4 tu2 you3 gan3 yin1 ci4 qi2 yun4
titleSlug: du-dong-po-die-zhang-tu-you-gan-yin-ci-qi-yun
author: 張九成
authorPinyin: zhang1 jiu3 cheng2
authorSlug: zhang-jiu-cheng
dynasty: 唐
dynastyPinyin: tang2
dynastySlug: tang
tags: []
---

## 正文

- 虬鬚英武喧天淵，當時功臣畫凌煙。
- 漢家驍騎才三萬，北攻稽落書燕然。
- 勳名鼎鼎磨星斗，百年衰落歸黄泉。
- 人間萬事都如夢，不如掛冠神武尋山川。
- 我昔曾登會稽頂，逍遥疑在羲皇前。
- 下觀濤江卷飛雪，旁看秦望森摩天。
- 祖龍定是同鮑臭，鴟夷却得携妖妍。
- 悠然會意不復出，倚鋤便欲耕春田。
- 君不見淵明歸去傳圖畫，伯時妙手垂千年。
- 我藏東絹今拂拭，正欲寫此春江浩渺山連娟。
- 更要元龍湖海士，百尺樓中相對眠。
- 玉京蓬島置勿問，人間今是地行仙。
- 岷江寥寥三峽遠，此心欲往知何緣。
- 煩君斷取來方丈，徑入東坡疊嶂篇。

## 拼音

- qiu2 xu1 ying1 wu3 xuan1 tian1 yuan1 ， dang1 shi2 gong1 chen2 hua4 ling2 yan1 。
- han4 jia1 xiao1 qi2 cai2 san1 wan4 ， bei3 gong1 ji1 luo4 shu1 yan4 ran2 。
- xun1 ming2 ding3 ding3 mo2 xing1 dou3 ， bai3 nian2 shuai1 luo4 gui1 huang2 quan2 。
- ren2 jian4 wan4 shi4 dou1 ru2 meng4 ， bu4 ru2 gua4 guan1 shen2 wu3 xun2 shan1 chuan1 。
- wo3 xi1 ceng2 deng1 hui4 ji1 ding3 ， xiao1 yao2 yi2 zai4 xi1 huang2 qian2 。
- xia4 guan1 tao1 jiang1 juan4 fei1 xue3 ， pang2 kan4 qin2 wang4 sen1 mo2 tian1 。
- zu3 long2 ding4 shi4 tong2 bao4 chou4 ， chi1 yi2 que4 de2 xie2 yao1 yan2 。
- you1 ran2 hui4 yi4 bu2 fu4 chu1 ， yi3 chu2 bian4 yu4 geng1 chun1 tian2 。
- jun1 bu2 jian4 yuan1 ming2 gui1 qu4 chuan2 tu2 hua4 ， bo2 shi2 miao4 shou3 chui2 qian1 nian2 。
- wo3 cang2 dong1 juan4 jin1 fu2 shi4 ， zheng4 yu4 xie3 ci3 chun1 jiang1 hao4 miao3 shan1 lian2 juan1 。
- geng4 yao4 yuan2 long2 hu2 hai3 shi4 ， bai3 chi3 lou2 zhong1 xiang1 dui4 mian2 。
- yu4 jing1 peng2 dao3 zhi4 wu4 wen4 ， ren2 jian4 jin1 shi4 di4 xing2 xian1 。
- min2 jiang1 liao2 liao2 san1 xia2 yuan3 ， ci3 xin1 yu4 wang3 zhi1 he2 yuan2 。
- fan2 jun1 duan4 qu3 lai2 fang1 zhang4 ， jing4 ru4 dong1 po1 die2 zhang4 pian1 。

## 注释

## 译文

## 赏析
