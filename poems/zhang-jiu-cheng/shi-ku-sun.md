---
id: zhang-jiu-cheng-shi-ku-sun
title: 食苦筍
titlePinyin: shi2 ku3 sun3
titleSlug: shi-ku-sun
author: 張九成
authorPinyin: zhang1 jiu3 cheng2
authorSlug: zhang-jiu-cheng
dynasty: 宋
dynastyPinyin: song4
dynastySlug: song
tags: []
---

## 正文

- 吾鄉苦筍佳，出處惟石屋。
- 玉肌膩新酥，黄衣緣深綠。
- 林深恐人知，頭角互出縮。
- 烟雨養春姿，此物未成熟。
- 三月臘酒香，開罇慰幽獨。
- 烹庖入盤俎，點醬真味足。
- 未須五鼎牛，聊稱一囊粟。
- 朅來庾嶺下，歲月去何速。
- 經冬又七春，未分窮途哭。
- 今朝好事者，惠我生一束。
- 頭髠甲斕斑，味惡韻粗俗。
- 兒童不慣嘗，噦噫驚媼僕。
- 老妻念鄉味，放箸淚盈目。
- 丈夫志有在，何事校口腹。
- 呼奴更傾酒，一笑風生谷。

## 拼音

- wu2 xiang1 ku3 sun3 jia1 ， chu1 chu3 wei2 shi2 wu1 。
- yu4 ji1 ni4 xin1 su1 ， huang2 yi1 yuan2 shen1 lü4 。
- lin2 shen1 kong3 ren2 zhi1 ， tou2 jiao3 hu4 chu1 suo1 。
- yan1 yu3 yang3 chun1 zi1 ， ci3 wu4 wei4 cheng2 shu2 。
- san1 yue4 la4 jiu3 xiang1 ， kai1 zun1 wei4 you1 du2 。
- peng1 pao2 ru4 pan2 zu3 ， dian3 jiang4 zhen1 wei4 zu2 。
- wei4 xu1 wu3 ding3 niu2 ， liao2 cheng1 yi4 nang2 su4 。
- qie4 lai2 yu3 ling3 xia4 ， sui4 yue4 qu4 he2 su4 。
- jing1 dong1 you4 qi1 chun1 ， wei4 fen1 qiong2 tu2 ku1 。
- jin1 zhao1 hao4 shi4 zhe3 ， hui4 wo3 sheng1 yi2 shu4 。
- tou2 kun1 jia3 lan2 ban1 ， wei4 e4 yun4 cu1 su2 。
- er2 tong2 bu2 guan4 chang2 ， yue3 yi1 jing1 ao3 pu2 。
- lao3 qi1 nian4 xiang1 wei4 ， fang4 zhu4 lei4 ying2 mu4 。
- zhang4 fu0 zhi4 you3 zai4 ， he2 shi4 xiao4 kou3 fu4 。
- hu1 nu2 geng4 qing1 jiu3 ， yi2 xiao4 feng1 sheng1 gu3 。

## 注释

## 译文

## 赏析
