---
id: zhang-jiu-cheng-er-shi-liu-ri-fu-chu-cheng
title: 二十六日復出城
titlePinyin: er4 shi2 liu4 ri4 fu4 chu1 cheng2
titleSlug: er-shi-liu-ri-fu-chu-cheng
author: 張九成
authorPinyin: zhang1 jiu3 cheng2
authorSlug: zhang-jiu-cheng
dynasty: 宋
dynastyPinyin: song4
dynastySlug: song
tags: []
---

## 正文

- 杜門不肯出，既出不忍歸。
- 借問胡爲爾，江山棲落暉。
- 濯濯漱寒玉，青青入烟霏。
- 柳色明沙岸，花枝作四圍。
- 玉塔天外小，漁舟雲際微。
- 興遠俗情斷，心閒人事稀。
- 我本江湖人，誤落市朝機。
- 計拙物多忤，身臞道則肥。
- 所以此勝槩，一見不我違。
- 吟餘尚多思，白鳥背人飛。

## 拼音

- du4 men2 bu4 ken3 chu1 ， ji4 chu1 bu4 ren3 gui1 。
- jie4 wen4 hu2 wei2 er3 ， jiang1 shan1 qi1 luo4 hui1 。
- zhuo2 zhuo2 shu4 han2 yu4 ， qing1 qing1 ru4 yan1 fei1 。
- liu3 se4 ming2 sha1 an4 ， hua1 zhi1 zuo4 si4 wei2 。
- yu4 ta3 tian1 wai4 xiao3 ， yu2 zhou1 yun2 ji4 wei1 。
- xing1 yuan3 su2 qing2 duan4 ， xin1 xian2 ren2 shi4 xi1 。
- wo3 ben3 jiang1 hu2 ren2 ， wu4 luo4 shi4 chao2 ji1 。
- ji4 zhuo1 wu4 duo1 wu3 ， shen1 qu2 dao4 ze2 fei2 。
- suo3 yi3 ci3 sheng4 gai4 ， yi2 jian4 bu4 wo3 wei2 。
- yin2 yu2 shang4 duo1 si1 ， bai2 niao3 bei4 ren2 fei1 。

## 注释

## 译文

## 赏析
