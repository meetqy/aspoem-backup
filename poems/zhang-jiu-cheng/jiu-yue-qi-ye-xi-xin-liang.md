---
id: zhang-jiu-cheng-jiu-yue-qi-ye-xi-xin-liang
title: 九月七夜喜新凉
titlePinyin: jiu3 yue4 qi1 ye4 xi3 xin1 liang2
titleSlug: jiu-yue-qi-ye-xi-xin-liang
author: 張九成
authorPinyin: zhang1 jiu3 cheng2
authorSlug: zhang-jiu-cheng
dynasty: 宋
dynastyPinyin: song4
dynastySlug: song
tags: []
---

## 正文

- 晚來天宇陰，便有如許凉。
- 衣襟不作苦，燈火耿寒光。
- 青編如故人，入眼興未央。
- 憶昔炎歊日，蒸鬰如揚湯。
- 百事懶不支，何暇考短長。
- 念此深自喜，拂窗凈琴張。
- 老來縱眵昏，閉目自焚香。
- 心清神亦正，聖賢儼在傍。
- 此意勿輕語，此景吾弗忘。

## 拼音

- wan3 lai2 tian1 yu3 yin1 ， bian4 you3 ru2 xu1 liang2 。
- yi1 jin1 bu2 zuo4 ku3 ， deng1 huo3 geng3 han2 guang1 。
- qing1 bian1 ru2 gu4 ren2 ， ru4 yan3 xing1 wei4 yang1 。
- yi4 xi1 yan2 xiao1 ri4 ， zheng1 yu4 ru2 yang2 tang1 。
- bai3 shi4 lan3 bu4 zhi1 ， he2 xia2 kao3 duan3 chang2 。
- nian4 ci3 shen1 zi4 xi3 ， fu2 chuang1 jing4 qin2 zhang1 。
- lao3 lai2 zong4 chi1 hun1 ， bi4 mu4 zi4 fen2 xiang1 。
- xin1 qing1 shen2 yi4 zheng4 ， sheng4 xian2 yan3 zai4 bang4 。
- ci3 yi4 wu4 qing1 yu3 ， ci3 jing3 wu2 fu2 wang4 。

## 注释

## 译文

## 赏析
