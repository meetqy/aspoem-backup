---
id: zhang-jiu-cheng-xin-wei-run-si-yue-ji-shi-qi-er
title: 辛未閏四月即事  其二
titlePinyin: xin1 wei4 run4 si4 yue4 ji2 shi4     qi2 er4
titleSlug: xin-wei-run-si-yue-ji-shi-qi-er
author: 張九成
authorPinyin: zhang1 jiu3 cheng2
authorSlug: zhang-jiu-cheng
dynasty: 宋
dynastyPinyin: song4
dynastySlug: song
tags: []
---

## 正文

- 窮居不擇交，賢否那復辨。
- 似人輒已喜，況復曾半面。
- 相見且寒溫，不問風雨變。
- 晚來無與遊，澄江喜如練。
- 携筇信步行，屈曲隨山轉。
- 數日雨不止，衝波頹激箭。
- 舊雨已不來，今雨誰復見。
- 甕頭香滿屋，吾計今已辦。
- 豈復思故鄉，無事且彊飯。

## 拼音

- qiong2 ju1 bu4 ze2 jiao1 ， xian2 fou3 na4 fu4 bian4 。
- si4 ren2 zhe2 yi3 xi3 ， kuang4 fu4 ceng2 ban4 mian4 。
- xiang1 jian4 qie3 han2 wen1 ， bu2 wen4 feng1 yu3 bian4 。
- wan3 lai2 wu2 yu3 you2 ， cheng2 jiang1 xi3 ru2 lian4 。
- xie2 qiong2 xin4 bu4 xing2 ， qu1 qu1 sui2 shan1 zhuan3 。
- shu4 ri4 yu3 bu4 zhi3 ， chong1 bo1 tui2 ji1 jian4 。
- jiu4 yu3 yi3 bu4 lai2 ， jin1 yu3 shui2 fu4 jian4 。
- weng4 tou2 xiang1 man3 wu1 ， wu2 ji4 jin1 yi3 ban4 。
- qi3 fu4 si1 gu4 xiang1 ， wu2 shi4 qie3 qiang2 fan4 。

## 注释

## 译文

## 赏析
