---
id: zhang-yuan-gan-xi-xia-xing
title: 西峽行
titlePinyin: xi1 xia2 xing2
titleSlug: xi-xia-xing
author: 張元幹
authorPinyin: zhang1 yuan2 gan4
authorSlug: zhang-yuan-gan
dynasty: 宋
dynastyPinyin: song4
dynastySlug: song
tags: []
---

## 正文

- 西峽門東晚潮上，濤頭駕風高數丈。
- 絕江艇子更揚帆，風水相吞兩岸壯。
- 中流蕩潏思慮深，欲濟未竟愁夕陰。
- 賈客胡商數航海，忍死射利誠何心。
- 不如遵陸困輿皂，九折羊腸復相惱。
- 下臨湍瀨千仞淵，胥靡輕生履危道。
- 我曹過計常私憂，垂堂之戒寧自尤。
- 經營一飽亦細事，世亂畏塗歸罷休。
- 少年新進真兒劇，浪喜功名不量力。
- 殺身無補誤朝廷，天下英雄古難得。

## 拼音

- xi1 xia2 men2 dong1 wan3 chao2 shang4 ， tao1 tou2 jia4 feng1 gao1 shu4 zhang4 。
- jue2 jiang1 ting3 zi3 geng4 yang2 fan1 ， feng1 shui3 xiang1 tun1 liang3 an4 zhuang4 。
- zhong1 liu2 dang4 yu4 si1 lü4 shen1 ， yu4 ji4 wei4 jing4 chou2 xi1 yin1 。
- jia3 ke4 hu2 shang1 shu4 hang2 hai3 ， ren3 si3 she4 li4 cheng2 he2 xin1 。
- bu4 ru2 zun1 lu4 kun4 yu2 zao4 ， jiu3 zhe2 yang2 chang2 fu4 xiang1 nao3 。
- xia4 lin2 tuan1 lai4 qian1 ren4 yuan1 ， xu1 mi2 qing1 sheng1 lü3 wei1 dao4 。
- wo3 cao2 guo4 ji4 chang2 si1 you1 ， chui2 tang2 zhi1 jie4 ning2 zi4 you2 。
- jing1 ying2 yi4 bao3 yi4 xi4 shi4 ， shi4 luan4 wei4 tu2 gui1 ba4 xiu1 。
- shao4 nian2 xin1 jin4 zhen1 er2 ju4 ， lang4 xi3 gong1 ming2 bu2 liang4 li4 。
- sha1 shen1 wu2 bu3 wu4 chao2 ting2 ， tian1 xia4 ying1 xiong2 gu3 nan2 de2 。

## 注释

## 译文

## 赏析
