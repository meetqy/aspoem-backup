---
id: zhang-yuan-gan-feng-tong-huang-bo-hui-gong-xiu-feng-chang-gong-ding-si-shang-yuan-ri-fang-gu-shan-gui-gong-you-lin-cang-ting-wei-fu-shi-si-yun
title: 奉同黄檗慧公秀峰昌公丁巳上元日訪鼓山珪公遊臨滄亭爲賦十四韻
titlePinyin: feng4 tong2 huang2 bo4 hui4 gong1 xiu4 feng1 chang1 gong1 ding1 si4 shang4 yuan2 ri4 fang3 gu3 shan1 gui1 gong1 you2 lin2 cang1 ting2 wei2 fu4 shi2 si4 yun4
titleSlug: feng-tong-huang-bo-hui-gong-xiu-feng-chang-gong-ding-si-shang-yuan-ri-fang-gu-shan-gui-gong-you-lin-cang-ting-wei-fu-shi-si-yun
author: 張元幹
authorPinyin: zhang1 yuan2 gan4
authorSlug: zhang-yuan-gan
dynasty: 唐
dynastyPinyin: tang2
dynastySlug: tang
tags: []
---

## 正文

- 孤雲乘天風，飛入海上山。
- 松聲發鼓吹，導我登層巒。
- 平生烟霞想，政在巖壑間。
- 及茲百事懶，作意三日閑。
- 聊將燒燈夜，付與兒輩看。
- 來陪老禪伯，杖履同躋攀。
- 曲折幾蘚磴，竹引春斕斑。
- 竇口咽細泉，崖腹鳴飛瀾。
- 足疲眼界遠，語樂心地安。
- 倒景射西崦，晃蕩雲海寬。
- 十年戎馬後，集此蘭若難。
- 未必支許遊，能盡賓主歡。
- 暝色到峰頂，月光散林端。
- 摩挲忘歸石，告以幽遐觀。

## 拼音

- gu1 yun2 cheng2 tian1 feng1 ， fei1 ru4 hai3 shang4 shan1 。
- song1 sheng1 fa1 gu3 chui1 ， dao3 wo3 deng1 ceng2 luan2 。
- ping2 sheng1 yan1 xia2 xiang3 ， zheng4 zai4 yan2 he4 jian4 。
- ji2 zi1 bai3 shi4 lan3 ， zuo4 yi4 san1 ri4 xian2 。
- liao2 jiang1 shao1 deng1 ye4 ， fu4 yu3 er2 bei4 kan4 。
- lai2 pei2 lao3 shan4 bo2 ， zhang4 lü3 tong2 ji1 pan1 。
- qu1 zhe2 ji1 xian3 deng4 ， zhu2 yin3 chun1 lan2 ban1 。
- dou4 kou3 yan4 xi4 quan2 ， ya2 fu4 ming2 fei1 lan2 。
- zu2 pi2 yan3 jie4 yuan3 ， yu3 le4 xin1 di4 an1 。
- dao3 jing3 she4 xi1 yan1 ， huang4 dang4 yun2 hai3 kuan1 。
- shi2 nian2 rong2 ma3 hou4 ， ji2 ci3 lan2 ruo4 nan2 。
- wei4 bi4 zhi1 xu1 you2 ， neng2 jin4 bin1 zhu3 huan1 。
- ming2 se4 dao4 feng1 ding3 ， yue4 guang1 san4 lin2 duan1 。
- mo2 suo1 wang4 gui1 shi2 ， gao4 yi3 you1 xia2 guan1 。

## 注释

## 译文

## 赏析
