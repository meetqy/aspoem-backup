---
id: zhang-yuan-gan-qi-yue-san-ri-yu-bu-zhi-hou-yi-ri-zuo
title: 七月三日雨不止後一日作
titlePinyin: qi1 yue4 san1 ri4 yu3 bu4 zhi3 hou4 yi2 ri4 zuo4
titleSlug: qi-yue-san-ri-yu-bu-zhi-hou-yi-ri-zuo
author: 張元幹
authorPinyin: zhang1 yuan2 gan4
authorSlug: zhang-yuan-gan
dynasty: 宋
dynastyPinyin: song4
dynastySlug: song
tags: []
---

## 正文

- 暝色復已夕，雨聲全未疏。
- 掩關頗嗜卧，篝燈空照書。
- 點滴聞瓦溝，决溜鳴階渠。
- 試作華屋想，未減嚴城居。
- 大江洶波浪，曠野風號呼。
- 那知三家村，有此一腐儒。
- 是身在宇宙，何適非蘧廬。
- 陵谷儻遷變，樓觀皆空虛。
- 安心無秘法，絕念忘畏途。
- 生死尚可處，此境固有餘。

## 拼音

- ming2 se4 fu4 yi3 xi1 ， yu3 sheng1 quan2 wei4 shu1 。
- yan3 guan1 po1 shi4 wo4 ， gou1 deng1 kong1 zhao4 shu1 。
- dian3 di1 wen2 wa3 gou1 ， jue2 liu1 ming2 jie1 qu2 。
- shi4 zuo4 hua2 wu1 xiang3 ， wei4 jian3 yan2 cheng2 ju1 。
- da4 jiang1 xiong1 bo1 lang4 ， kuang4 ye3 feng1 hao4 hu1 。
- na4 zhi1 san1 jia1 cun1 ， you3 ci3 yi4 fu3 ru2 。
- shi4 shen1 zai4 yu3 zhou4 ， he2 shi4 fei1 qu2 lu2 。
- ling2 gu3 tang3 qian1 bian4 ， lou2 guan1 jie1 kong1 xu1 。
- an1 xin1 wu2 mi4 fa3 ， jue2 nian4 wang4 wei4 tu2 。
- sheng1 si3 shang4 ke3 chu3 ， ci3 jing4 gu4 you3 yu2 。

## 注释

## 译文

## 赏析
