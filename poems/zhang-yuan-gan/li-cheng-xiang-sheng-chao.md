---
id: zhang-yuan-gan-li-cheng-xiang-sheng-chao
title: 李丞相生朝
titlePinyin: li3 cheng2 xiang4 sheng1 chao2
titleSlug: li-cheng-xiang-sheng-chao
author: 張元幹
authorPinyin: zhang1 yuan2 gan4
authorSlug: zhang-yuan-gan
dynasty: 宋
dynastyPinyin: song4
dynastySlug: song
tags: []
---

## 正文

- 柱史生周室，仙源譜系崇。
- 儲星昭昴宿，降嶽表神嵩。
- 間氣憑家世，宗臣挺祖風。
- 夢求終作楫，獵卜果非熊。
- 感遇雲龍會，恩深雨露豐。
- 折衝淵聖日，輝赫靖康功。
- 社稷欹傾際，乾坤震蕩中。
- 力扶神器正，堅守帝都雄。
- 割地爭三鎮，回天定兩宮。
- 壯圖期敉難，大節耻和戎。
- 去國孤舟遠，憂時百雉空。
- 建炎欣翊戴，鴻慶襲光融。
- 相印機衡重，兵權號令通。
- 安危繄禮貌，進退肯雷同。
- 巨屏頻循撫，真祠示眷蒙。
- 歡聲逢穀旦，善頌達蒼穹。
- 弼亮需元老，平章合上公。
- 五行推有本，六甲混無窮。
- 再造邦基固，中興大運隆。
- 保民躋壽域，千載簡宸衷。

## 拼音

- zhu4 shi3 sheng1 zhou1 shi4 ， xian1 yuan2 pu3 xi4 chong2 。
- chu3 xing1 zhao1 mao3 su4 ， jiang4 yue4 biao3 shen2 song1 。
- jian4 qi4 ping2 jia1 shi4 ， zong1 chen2 ting3 zu3 feng1 。
- meng4 qiu2 zhong1 zuo4 ji2 ， lie4 bu3 guo3 fei1 xiong2 。
- gan3 yu4 yun2 long2 hui4 ， en1 shen1 yu3 lu4 feng1 。
- zhe2 chong1 yuan1 sheng4 ri4 ， hui1 he4 jing4 kang1 gong1 。
- she4 ji4 qi1 qing1 ji4 ， qian2 kun1 zhen4 dang4 zhong1 。
- li4 fu2 shen2 qi4 zheng4 ， jian1 shou3 di4 du1 xiong2 。
- ge1 di4 zheng1 san1 zhen4 ， hui2 tian1 ding4 liang3 gong1 。
- zhuang4 tu2 qi1 mi3 nan2 ， da4 jie2 chi3 he2 rong2 。
- qu4 guo2 gu1 zhou1 yuan3 ， you1 shi2 bai3 zhi4 kong1 。
- jian4 yan2 xin1 yi4 dai4 ， hong2 qing4 xi2 guang1 rong2 。
- xiang1 yin4 ji1 heng2 zhong4 ， bing1 quan2 hao4 ling4 tong1 。
- an1 wei1 yi1 li3 mao4 ， jin4 tui4 ken3 lei2 tong2 。
- ju4 ping2 bin1 xun2 fu3 ， zhen1 ci2 shi4 juan4 meng2 。
- huan1 sheng1 feng2 gu3 dan4 ， shan4 song4 da2 cang1 qiong2 。
- bi4 liang4 xu1 yuan2 lao3 ， ping2 zhang1 he2 shang4 gong1 。
- wu3 xing2 tui1 you3 ben3 ， liu4 jia3 hun4 wu2 qiong2 。
- zai4 zao4 bang1 ji1 gu4 ， zhong1 xing1 da4 yun4 long2 。
- bao3 min2 ji1 shou4 yu4 ， qian1 zai4 jian3 chen2 zhong1 。

## 注释

## 译文

## 赏析
