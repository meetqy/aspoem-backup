---
id: zhang-yuan-gan-zeng-qing-shao-shang-ren
title: 贈慶紹上人
titlePinyin: zeng4 qing4 shao4 shang4 ren2
titleSlug: zeng-qing-shao-shang-ren
author: 張元幹
authorPinyin: zhang1 yuan2 gan4
authorSlug: zhang-yuan-gan
dynasty: 宋
dynastyPinyin: song4
dynastySlug: song
tags: []
---

## 正文

- 上人久住湖外遊，辛亥春陷孔彥舟。
- 長沙城中就驅掠，七十七日遭拘留。
- 眼看殺人等螻蟻，劍血洗盡湘川流。
- 張帆方離道林岸，鼓枻已過巴陵樓。
- 兵纏妖氣草木暗，火熾凶焰雲烟愁。
- 衣冠子女半同載，俛首悲泣猶驚羞。
- 蒙衝頗諳大風浪，舴艋或掛長戈矛。
- 兩舷矢集鬧如雨，勢欲欹側爭先投。
- 相牽浮湛狀菱荇，乍墜出沒真鳧鷗。
- 衆生流浪幾生死，愛河苦海何時休。
- 曹成馬友互屠滅，偶爾不殺老比丘。
- 枯顱茁髮蟣蝨滿，得脫性命非人謀。
- 孰知賊黨亦方便，日供齋鉢仍茶甌。
- 南歸數年閉戶卧，故山精舍松颼颼。
- 灰心一切本夢幻，返照逆照無人牛。
- 細聽此語重歎息，羣盜掃迹夫何憂。
- 吾閩目前豈不樂，禾稻未穫先麥秋。
- 師來訪我問居士，我若訪師尋浄頭。

## 拼音

- shang4 ren2 jiu3 zhu4 hu2 wai4 you2 ， xin1 hai4 chun1 xian4 kong3 yan4 zhou1 。
- chang2 sha1 cheng2 zhong1 jiu4 qu1 lüe4 ， qi1 shi2 qi1 ri4 zao1 ju1 liu2 。
- yan3 kan4 sha1 ren2 deng3 lou2 yi3 ， jian4 xue4 xi3 jin4 xiang1 chuan1 liu2 。
- zhang1 fan1 fang1 li2 dao4 lin2 an4 ， gu3 yi4 yi3 guo4 ba1 ling2 lou2 。
- bing1 chan2 yao1 qi4 cao3 mu4 an4 ， huo3 chi4 xiong1 yan4 yun2 yan1 chou2 。
- yi1 guan1 zi3 nü3 ban4 tong2 zai4 ， fu3 shou3 bei1 qi4 you2 jing1 xiu1 。
- meng2 chong1 po1 an1 da4 feng1 lang4 ， ze2 meng3 huo4 gua4 chang2 ge1 mao2 。
- liang3 xian2 shi3 ji2 nao4 ru2 yu3 ， shi4 yu4 qi1 ce4 zheng1 xian1 tou2 。
- xiang1 qian1 fu2 zhan4 zhuang4 ling2 xing4 ， zha4 zhui4 chu1 mei2 zhen1 fu2 ou1 。
- zhong4 sheng1 liu2 lang4 ji1 sheng1 si3 ， ai4 he2 ku3 hai3 he2 shi2 xiu1 。
- cao2 cheng2 ma3 you3 hu4 tu2 mie4 ， ou3 er3 bu4 sha1 lao3 bi3 qiu1 。
- ku1 lu2 zhuo2 fa4 ji3 shi1 man3 ， de2 tuo1 xing4 ming4 fei1 ren2 mou2 。
- shu2 zhi1 zei2 dang3 yi4 fang1 bian4 ， ri4 gong4 zhai1 bo1 reng2 cha2 ou1 。
- nan2 gui1 shu4 nian2 bi4 hu4 wo4 ， gu4 shan1 jing1 she4 song1 sou1 sou1 。
- hui1 xin1 yi2 qie4 ben3 meng4 huan4 ， fan3 zhao4 ni4 zhao4 wu2 ren2 niu2 。
- xi4 ting1 ci3 yu3 zhong4 tan4 xi1 ， qun2 dao4 sao3 ji4 fu1 he2 you1 。
- wu2 min3 mu4 qian2 qi3 bu2 le4 ， he2 dao4 wei4 huo4 xian1 mai4 qiu1 。
- shi1 lai2 fang3 wo3 wen4 ju1 shi4 ， wo3 ruo4 fang3 shi1 xun2 jing4 tou2 。

## 注释

## 译文

## 赏析
