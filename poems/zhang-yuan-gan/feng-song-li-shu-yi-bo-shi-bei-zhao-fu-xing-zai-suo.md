---
id: zhang-yuan-gan-feng-song-li-shu-yi-bo-shi-bei-zhao-fu-xing-zai-suo
title: 奉送李叔易博士被召赴行在所
titlePinyin: feng4 song4 li3 shu1 yi4 bo2 shi4 bei4 zhao4 fu4 xing2 zai4 suo3
titleSlug: feng-song-li-shu-yi-bo-shi-bei-zhao-fu-xing-zai-suo
author: 張元幹
authorPinyin: zhang1 yuan2 gan4
authorSlug: zhang-yuan-gan
dynasty: 宋
dynastyPinyin: song4
dynastySlug: song
tags: []
---

## 正文

- 君嘗手校輿地圖，上下千載鉛黄朱。
- 斯人魁磊豈假此，願見尅復東西都。
- 胸中遠略指諸掌，表裏拄腹撐腸書。
- 深知禍起取幽薊，頗覺氣王吞青徐。
- 眼看僭僞忽亡滅，逆黨未足勞誅鋤。
- 萬方助順事可卜，火運要是穹蒼扶。
- 興衰撥亂戴真主，會掃氛祲開雲衢。
- 於今荆淮付諸將，控带川陜襟江湖。
- 儻能倒用進築法，更許世襲宏規模。
- 兩河境土不難辦，狡寇膽落遊魂孤。
- 古今徒聞作戎首，中國禮義終如初。
- 公家自有中興相，雅意泰階光六符。
- 難兄難弟實間出，直欲並駕仍齊驅。
- 承明入謁一見决，三遷故事登元樞。
- 整頓乾坤賴公等，我病只合山林居。
- 殘年正爾甚易與，不過二頃鄰一區。
- 平生故人半廊廟，老僧何患無門徒。
- 與君痛飲遽成別，努力强飯供時須。
- 男兒富貴亦細事，否泰相反分賢愚。
- 酒酣起舞莫作惡，行矣自愛千金軀。
- 本朝再造舊基業，速拯塗炭疲氓蘇。
- 勿令毫髮有遺恨，文章爾雅華國猶其餘。

## 拼音

- jun1 chang2 shou3 xiao4 yu2 di4 tu2 ， shang4 xia4 qian1 zai4 qian1 huang2 zhu1 。
- si1 ren2 kui2 lei3 qi3 jia3 ci3 ， yuan4 jian4 kei1 fu4 dong1 xi1 du1 。
- xiong1 zhong1 yuan3 lüe4 zhi3 zhu1 zhang3 ， biao3 li3 zhu3 fu4 cheng1 chang2 shu1 。
- shen1 zhi1 huo4 qi3 qu3 you1 ji4 ， po1 jue2 qi4 wang2 tun1 qing1 xu2 。
- yan3 kan4 jian4 wei3 hu1 wang2 mie4 ， ni4 dang3 wei4 zu2 lao2 zhu1 chu2 。
- wan4 fang1 zhu4 shun4 shi4 ke3 bu3 ， huo3 yun4 yao4 shi0 qiong2 cang1 fu2 。
- xing1 shuai1 bo1 luan4 dai4 zhen1 zhu3 ， hui4 sao3 fen1 jin4 kai1 yun2 qu2 。
- wu1 jin1 jing1 huai2 fu4 zhu1 jiang1 ， kong4 dai4 chuan1 xia2 jin1 jiang1 hu2 。
- tang3 neng2 dao3 yong4 jin4 zhu4 fa3 ， geng4 xu1 shi4 xi2 hong2 gui1 mo2 。
- liang3 he2 jing4 tu3 bu4 nan2 ban4 ， jiao3 kou4 dan3 luo4 you2 hun2 gu1 。
- gu3 jin1 tu2 wen2 zuo4 rong2 shou3 ， zhong1 guo2 li3 yi4 zhong1 ru2 chu1 。
- gong1 jia0 zi4 you3 zhong1 xing1 xiang1 ， ya3 yi4 tai4 jie1 guang1 liu4 fu2 。
- nan2 xiong1 nan2 di4 shi2 jian4 chu1 ， zhi2 yu4 bing4 jia4 reng2 qi2 qu1 。
- cheng2 ming2 ru4 ye4 yi2 jian4 jue2 ， san1 qian1 gu4 shi0 deng1 yuan2 shu1 。
- zheng3 dun4 qian2 kun1 lai4 gong1 deng3 ， wo3 bing4 zhi1 he2 shan1 lin2 ju1 。
- can2 nian2 zheng4 er3 shen4 yi4 yu3 ， bu2 guo4 er4 qing3 lin2 yi4 qu1 。
- ping2 sheng1 gu4 ren2 ban4 lang2 miao4 ， lao3 seng1 he2 huan4 wu2 men2 tu2 。
- yu3 jun1 tong4 yin3 ju4 cheng2 bie2 ， nu3 li4 qiang2 fan4 gong4 shi2 xu1 。
- nan2 er2 fu4 gui4 yi4 xi4 shi4 ， pi3 tai4 xiang1 fan3 fen1 xian2 yu2 。
- jiu3 han1 qi3 wu3 mo4 zuo4 e4 ， xing2 yi3 zi4 ai4 qian1 jin1 qu1 。
- ben3 chao2 zai4 zao4 jiu4 ji1 ye4 ， su4 zheng3 tu2 tan4 pi2 mang2 su1 。
- wu4 ling4 hao2 fa4 you3 yi2 hen4 ， wen2 zhang1 er3 ya3 hua2 guo2 you2 qi2 yu2 。

## 注释

## 译文

## 赏析
