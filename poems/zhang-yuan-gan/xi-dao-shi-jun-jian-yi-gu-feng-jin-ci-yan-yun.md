---
id: zhang-yuan-gan-xi-dao-shi-jun-jian-yi-gu-feng-jin-ci-yan-yun
title: 希道使君見遺古風謹次嚴韻
titlePinyin: xi1 dao4 shi3 jun1 jian4 yi2 gu3 feng1 jin3 ci4 yan2 yun4
titleSlug: xi-dao-shi-jun-jian-yi-gu-feng-jin-ci-yan-yun
author: 張元幹
authorPinyin: zhang1 yuan2 gan4
authorSlug: zhang-yuan-gan
dynasty: 唐
dynastyPinyin: tang2
dynastySlug: tang
tags: []
---

## 正文

- 君侯氣挾飛仙骨，插腦伏犀高崒屼。
- 榮枯過眼海一漚，出處何心兔三窟。
- 養生得趣喜按摩，子夜不眠頻叱咄。
- 枕中玉函妙以微，肘後金精恍兮惚。
- 我真蒲柳欲師承，刻畫無鹽恐唐突。
- 似聞有意贈刀圭，倒卷逆流翻澥渤。
- 世間萬態古今同，政可忘言佯吃訥。
- 杖藜未辦飲菊潭，且看冥鴻秋滅沒。

## 拼音

- jun1 hou2 qi4 xie2 fei1 xian1 gu3 ， cha1 nao3 fu2 xi1 gao1 zu2 wu4 。
- rong2 ku1 guo4 yan3 hai3 yi4 ou1 ， chu1 chu3 he2 xin1 tu4 san1 ku1 。
- yang3 sheng1 de2 qu4 xi3 an4 mo2 ， zi3 ye4 bu4 mian2 bin1 chi4 duo1 。
- zhen3 zhong1 yu4 han2 miao4 yi3 wei1 ， zhou3 hou4 jin1 jing1 huang3 xi1 hu1 。
- wo3 zhen1 pu2 liu3 yu4 shi1 cheng2 ， ke4 hua4 wu2 yan2 kong3 tang2 tu1 。
- si4 wen2 you3 yi4 zeng4 dao1 gui1 ， dao3 juan4 ni4 liu2 fan1 xie4 bo2 。
- shi4 jian4 wan4 tai4 gu3 jin1 tong2 ， zheng4 ke3 wang4 yan2 yang2 chi1 ne4 。
- zhang4 li2 wei4 ban4 yin3 ju2 tan2 ， qie3 kan4 ming2 hong2 qiu1 mie4 mei2 。

## 注释

## 译文

## 赏析
