---
id: zhang-yuan-gan-ye-shao-yun-sheng-chao
title: 葉少藴生朝
titlePinyin: ye4 shao3 yun4 sheng1 chao2
titleSlug: ye-shao-yun-sheng-chao
author: 張元幹
authorPinyin: zhang1 yuan2 gan4
authorSlug: zhang-yuan-gan
dynasty: 宋
dynastyPinyin: song4
dynastySlug: song
tags: []
---

## 正文

- 先生早貴當天升，文章爾雅傳六經。
- 腹包萬卷書縱橫，玉堂草制羣公驚。
- 繡韉綠髮趨承明，意氣已向沙堤行。
- 出入四紀更寵榮，聲華摩空鬰崢嶸。
- 坐嘯十郡歷九卿，視公進退爲重輕。
- 聖神天子開延英，丞轄政地思儀型。
- 中開香火祠殊庭，石林高卧憂蒼生。
- 五載筦鑰司陪京，貔貅百萬環屯營。
- 大江千里依長城，控制勍敵堅其盟。
- 詔書移鎮來旆旌，山川草木知威名。
- 潢池桴鼓令不鳴，盡歸戲下息鬬爭。
- 維師鷹揚宇宙清，指顧號令驅風霆。
- 小試擒縱孰敢攖，部曲愛戴如父兄。
- 太阿龍泉發新硎，逆順之勢如建瓴。
- 綸巾羽扇寬作程，韜略堂堂時俗評。
- 乞師未用牛酒迎，胸次自有堂上兵。
- 姦宄革面輸忠誠，碧海不復鱷鯢腥。
- 細數前輩存典刑，爛爛伴月唯長庚。
- 歲時建巳嶽降靈，三奇天運乙丙丁。
- 良辰樂事非難并，香凝燕寢合鼓笙。
- 舞翻流雪歌囀鶯，兒孫遶膝奉兕觥。
- 安輿綵服壽且寧，五福共應南極星。
- 龐眉鶴骨超籛鏗，清都絳闕吞蓬瀛。
- 明年正拜居阿衡，爐錘造化推至誠。
- 黼藻王度重丹青，雲龍會遇真千齡。
- 羲和日馭無虧盈，永佐火德輝炎精。

## 拼音

- xian1 sheng0 zao3 gui4 dang1 tian1 sheng1 ， wen2 zhang1 er3 ya3 chuan2 liu4 jing1 。
- fu4 bao1 wan4 juan4 shu1 zong4 heng2 ， yu4 tang2 cao3 zhi4 qun2 gong1 jing1 。
- xiu4 jian1 lü4 fa4 qu1 cheng2 ming2 ， yi4 qi4 yi3 xiang4 sha1 di1 xing2 。
- chu1 ru4 si4 ji4 geng4 chong3 rong2 ， sheng1 hua2 mo2 kong1 yu4 zheng1 rong2 。
- zuo4 xiao4 shi2 jun4 li4 jiu3 qing1 ， shi4 gong1 jin4 tui4 wei2 zhong4 qing1 。
- sheng4 shen2 tian1 zi3 kai1 yan2 ying1 ， cheng2 xia2 zheng4 di4 si1 yi2 xing2 。
- zhong1 kai1 xiang1 huo3 ci2 shu1 ting2 ， shi2 lin2 gao1 wo4 you1 cang1 sheng1 。
- wu3 zai4 guan3 yue4 si1 pei2 jing1 ， pi2 xiu1 bai3 wan4 huan2 tun2 ying2 。
- da4 jiang1 qian1 li3 yi1 chang2 cheng2 ， kong4 zhi4 qing2 di2 jian1 qi2 meng2 。
- zhao4 shu1 yi2 zhen4 lai2 pei4 jing1 ， shan1 chuan1 cao3 mu4 zhi1 wei1 ming2 。
- huang2 chi2 fu2 gu3 ling4 bu4 ming2 ， jin4 gui1 xi4 xia4 xi1 dou4 zheng1 。
- wei2 shi1 ying1 yang2 yu3 zhou4 qing1 ， zhi3 gu4 hao4 ling4 qu1 feng1 ting2 。
- xiao3 shi4 qin2 zong4 shu2 gan3 ying1 ， bu4 qu3 ai4 dai4 ru2 fu4 xiong1 。
- tai4 e1 long2 quan2 fa1 xin1 xing2 ， ni4 shun4 zhi1 shi4 ru2 jian4 ling2 。
- lun2 jin1 yu3 shan4 kuan1 zuo4 cheng2 ， tao1 lüe4 tang2 tang2 shi2 su2 ping2 。
- qi3 shi1 wei4 yong4 niu2 jiu3 ying2 ， xiong1 ci4 zi4 you3 tang2 shang4 bing1 。
- jian1 gui3 ge2 mian4 shu1 zhong1 cheng2 ， bi4 hai3 bu2 fu4 e4 ni2 xing1 。
- xi4 shu4 qian2 bei4 cun2 dian3 xing2 ， lan4 lan4 ban4 yue4 wei2 chang2 geng1 。
- sui4 shi2 jian4 si4 yue4 jiang4 ling2 ， san1 qi2 tian1 yun4 yi3 bing3 ding1 。
- liang2 chen2 le4 shi4 fei1 nan2 bing4 ， xiang1 ning2 yan4 qin3 he2 gu3 sheng1 。
- wu3 fan1 liu2 xue3 ge1 zhuan4 ying1 ， er2 sun1 rao4 xi1 feng4 si4 gong1 。
- an1 yu2 cai3 fu2 shou4 qie3 ning2 ， wu3 fu2 gong4 ying1 nan2 ji2 xing1 。
- pang2 mei2 he4 gu3 chao1 jian1 keng1 ， qing1 dou1 jiang4 que4 tun1 peng2 ying2 。
- ming2 nian2 zheng4 bai4 ju1 a1 heng2 ， lu2 chui2 zao4 hua4 tui1 zhi4 cheng2 。
- fu3 zao3 wang2 du4 zhong4 dan1 qing1 ， yun2 long2 hui4 yu4 zhen1 qian1 ling2 。
- xi1 he2 ri4 yu4 wu2 kui1 ying2 ， yong3 zuo3 huo3 de2 hui1 yan2 jing1 。

## 注释

## 译文

## 赏析
