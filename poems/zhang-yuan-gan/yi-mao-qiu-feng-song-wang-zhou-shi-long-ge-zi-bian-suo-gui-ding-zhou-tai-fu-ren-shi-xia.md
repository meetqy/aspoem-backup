---
id: zhang-yuan-gan-yi-mao-qiu-feng-song-wang-zhou-shi-long-ge-zi-bian-suo-gui-ding-zhou-tai-fu-ren-shi-xia
title: 乙卯秋奉送王周士龍閣自貶所歸鼎州太夫人侍下
titlePinyin: yi3 mao3 qiu1 feng4 song4 wang2 zhou1 shi4 long2 ge2 zi4 bian3 suo3 gui1 ding3 zhou1 tai4 fu1 ren2 shi4 xia4
titleSlug: yi-mao-qiu-feng-song-wang-zhou-shi-long-ge-zi-bian-suo-gui-ding-zhou-tai-fu-ren-shi-xia
author: 張元幹
authorPinyin: zhang1 yuan2 gan4
authorSlug: zhang-yuan-gan
dynasty: 宋
dynastyPinyin: song4
dynastySlug: song
tags: []
---

## 正文

- 語離三秋風，念子萬里客。
- 我獨憂患餘，幾爲死生隔。
- 相逢忽眼明，照影俱頭白。
- 蘭若清夜長，連床話疇昔。
- 如何功名心，一旦乃冰釋。
- 賣藥真徉狂，穿雲忘遷謫。
- 不然蔬笋腸，寧無瘴烟色。
- 良由火棗成，內景充尺宅。
- 下視陋九州，槐安等稱國。
- 絕憐蠻觸爭，亦復弄兵革。
- 亂來更多事，老去覺世窄。
- 歸歟桃花源，斑衣作兒劇。
- 此樂人所稀，今我那能得。
- 他時南山南，寄書北山北。

## 拼音

- yu3 li2 san1 qiu1 feng1 ， nian4 zi3 wan4 li3 ke4 。
- wo3 du2 you1 huan4 yu2 ， ji1 wei2 si3 sheng1 ge2 。
- xiang1 feng2 hu1 yan3 ming2 ， zhao4 ying3 ju4 tou2 bai2 。
- lan2 ruo4 qing1 ye4 chang2 ， lian2 chuang2 hua4 chou2 xi1 。
- ru2 he2 gong1 ming2 xin1 ， yi2 dan4 nai3 bing1 shi4 。
- mai4 yao4 zhen1 yang2 kuang2 ， chuan1 yun2 wang4 qian1 zhe2 。
- bu4 ran2 shu1 sun3 chang2 ， ning2 wu2 zhang4 yan1 se4 。
- liang2 you2 huo3 zao3 cheng2 ， nei4 jing3 chong1 chi3 zhai2 。
- xia4 shi4 lou4 jiu3 zhou1 ， huai2 an1 deng3 cheng1 guo2 。
- jue2 lian2 man2 chu4 zheng1 ， yi4 fu4 nong4 bing1 ge2 。
- luan4 lai2 geng4 duo1 shi4 ， lao3 qu4 jue2 shi4 zhai3 。
- gui1 yu2 tao2 hua1 yuan2 ， ban1 yi1 zuo4 er2 ju4 。
- ci3 le4 ren2 suo3 xi1 ， jin1 wo3 na4 neng2 de2 。
- ta1 shi2 nan2 shan1 nan2 ， ji4 shu1 bei3 shan1 bei3 。

## 注释

## 译文

## 赏析
