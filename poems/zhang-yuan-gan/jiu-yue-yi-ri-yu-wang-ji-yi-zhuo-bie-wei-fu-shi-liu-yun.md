---
id: zhang-yuan-gan-jiu-yue-yi-ri-yu-wang-ji-yi-zhuo-bie-wei-fu-shi-liu-yun
title: 九月一日與王季夷酌別爲賦十六韻
titlePinyin: jiu3 yue4 yi2 ri4 yu3 wang2 ji4 yi2 zhuo2 bie2 wei2 fu4 shi2 liu4 yun4
titleSlug: jiu-yue-yi-ri-yu-wang-ji-yi-zhuo-bie-wei-fu-shi-liu-yun
author: 張元幹
authorPinyin: zhang1 yuan2 gan4
authorSlug: zhang-yuan-gan
dynasty: 宋
dynastyPinyin: song4
dynastySlug: song
tags: []
---

## 正文

- 黄鵠摶秋風，一舉輒萬里。
- 飛鳴蓬蒿間，燕雀徒爲爾。
- 王郎志凌雲，英妙良可喜。
- 片言隻字奇，採掇殊未已。
- 樂從長者遊，論事亦亹亹。
- 知我中原時，早與大門齒。
- 流落天南端，相過不相鄙。
- 乃翁四男兒，君蓋處其季。
- 家世賢弟兄，自立要如是。
- 古學儻有成，終身保無愧。
- 陋哉斗筲人，惟見目前利。
- 茲焉入三吳，索詩餞行李。
- 何補僕馬饑，聊復慰深意。
- 可同洪喬書，盡付浙江水。
- 今夕燈燭凉，便當茱菊醉。
- 畏途重語離，瓶卧莫遽起。

## 拼音

- huang2 hu2 tuan2 qiu1 feng1 ， yi4 ju3 zhe2 wan4 li3 。
- fei1 ming2 peng2 hao1 jian4 ， yan4 que4 tu2 wei2 er3 。
- wang2 lang2 zhi4 ling2 yun2 ， ying1 miao4 liang2 ke3 xi3 。
- pian4 yan2 zhi1 zi4 qi2 ， cai3 duo1 shu1 wei4 yi3 。
- le4 cong2 chang2 zhe3 you2 ， lun4 shi4 yi4 wei3 wei3 。
- zhi1 wo3 zhong1 yuan2 shi2 ， zao3 yu3 da4 men2 chi3 。
- liu2 luo4 tian1 nan2 duan1 ， xiang1 guo4 bu4 xiang1 bi3 。
- nai3 weng1 si4 nan2 er2 ， jun1 gai4 chu3 qi2 ji4 。
- jia1 shi4 xian2 di4 xiong0 ， zi4 li4 yao4 ru2 shi4 。
- gu3 xue2 tang3 you3 cheng2 ， zhong1 shen1 bao3 wu2 kui4 。
- lou4 zai1 dou4 shao1 ren2 ， wei2 jian4 mu4 qian2 li4 。
- zi1 yan1 ru4 san1 wu2 ， suo3 shi1 jian4 xing2 li0 。
- he2 bu3 pu2 ma3 ji1 ， liao2 fu4 wei4 shen1 yi4 。
- ke3 tong2 hong2 qiao2 shu1 ， jin4 fu4 zhe4 jiang1 shui3 。
- jin1 xi1 deng1 zhu2 liang2 ， bian4 dang1 zhu1 ju2 zui4 。
- wei4 tu2 zhong4 yu3 li2 ， ping2 wo4 mo4 ju4 qi3 。

## 注释

## 译文

## 赏析
