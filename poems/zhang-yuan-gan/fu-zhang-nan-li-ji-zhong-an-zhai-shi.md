---
id: zhang-yuan-gan-fu-zhang-nan-li-ji-zhong-an-zhai-shi
title: 賦漳南李幾仲安齋詩
titlePinyin: fu4 zhang1 nan2 li3 ji1 zhong4 an1 zhai1 shi1
titleSlug: fu-zhang-nan-li-ji-zhong-an-zhai-shi
author: 張元幹
authorPinyin: zhang1 yuan2 gan4
authorSlug: zhang-yuan-gan
dynasty: 宋
dynastyPinyin: song4
dynastySlug: song
tags: []
---

## 正文

- 羔豚蒸乳活臠牛，口腹造業誇炰羞。
- 儻知晚食足當肉，一飽何苦多營求。
- 先生睡美黑甜處，那聞鐘鼓朝鳴樓。
- 布衾竹枕自穩暖，此念灰冷百不憂。
- 世間寢食乃日用，衆生擾擾如蚍蜉。
- 昔年我亦走南北，往反萬里無停輈。
- 胸中不作異鄉縣，有似坐閱十數州。
- 雲山渾如舊過眼，歲月不覺春已秋。
- 宿君齋屋亦偶爾，更僕笑語久未休。
- 夜闌各困且打睡，明日饑飽臨時謀。

## 拼音

- gao1 tun2 zheng1 ru3 huo2 luan2 niu2 ， kou3 fu4 zao4 ye4 kua1 pao2 xiu1 。
- tang3 zhi1 wan3 shi2 zu2 dang1 rou4 ， yi4 bao3 he2 ku3 duo1 ying2 qiu2 。
- xian1 sheng1 shui4 mei3 hei1 tian2 chu3 ， na4 wen2 zhong1 gu3 chao2 ming2 lou2 。
- bu4 qin1 zhu2 zhen3 zi4 wen3 nuan3 ， ci3 nian4 hui1 leng3 bai3 bu4 you1 。
- shi4 jian4 qin3 shi2 nai3 ri4 yong4 ， zhong4 sheng1 rao3 rao3 ru2 pi2 fu2 。
- xi1 nian2 wo3 yi4 zou3 nan2 bei3 ， wang3 fan3 wan4 li3 wu2 ting2 zhou1 。
- xiong1 zhong1 bu2 zuo4 yi4 xiang1 xian4 ， you3 si4 zuo4 yue4 shi2 shu4 zhou1 。
- yun2 shan1 hun2 ru2 jiu4 guo4 yan3 ， sui4 yue4 bu4 jue2 chun1 yi3 qiu1 。
- su4 jun1 zhai1 wu1 yi4 ou3 er3 ， geng4 pu2 xiao4 yu3 jiu3 wei4 xiu1 。
- ye4 lan2 ge4 kun4 qie3 da3 shui4 ， ming2 ri4 ji1 bao3 lin2 shi2 mou2 。

## 注释

## 译文

## 赏析
