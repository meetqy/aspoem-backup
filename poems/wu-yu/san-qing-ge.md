---
id: wu-yu-san-qing-ge
title: 三清閣
titlePinyin: san1 qing1 ge2
titleSlug: san-qing-ge
author: 吳愈
authorPinyin: wu2 yu4
authorSlug: wu-yu
dynasty: 宋
dynastyPinyin: song4
dynastySlug: song
tags: []
---

## 正文

- 廬山之勝，秀出斗旁。
- 參于衡岳，鎮東南方。
- 民人所瞻，神天攸宅。
- 賫夢之祥，乃興自昔。
- 惟天聰明，矜此下民。
- 監求其莫，恐有不聞。
- 惟神司之，雲軺風馬。
- 乃諏乃訪，周游天下。
- 不疾不速，不察而明。
- 天何言哉，民無嚬呻。
- 是爲福庭，列聖祗敬。
- 錫羨隤祉，有感斯應。
- 明明我聖，惟一乃心。
- 不顯亦臨，敢有弗欽。
- 寶畫金扁，徽稱明詔。
- 日月之揭，山川有耀。
- 邃殿在後，新閣在前。
- 如君當御，而臣仰焉。
- 時節冠珮，會朝帝所。
- 達民之情，佑我聖主。
- 民戴我聖，與天無極。
- 天佑我宋，子孫千億。
- 民拜稽首，願垂表經。
- 從臣刻辭，永錫休聲。

## 拼音

- lu2 shan1 zhi1 sheng4 ， xiu4 chu1 dou4 pang2 。
- can1 yu2 heng2 yue4 ， zhen4 dong1 nan2 fang1 。
- min2 ren2 suo3 zhan1 ， shen2 tian1 you1 zhai2 。
- ji1 meng4 zhi1 xiang2 ， nai3 xing1 zi4 xi1 。
- wei2 tian1 cong1 ming2 ， jin1 ci3 xia4 min2 。
- jian1 qiu2 qi2 mo4 ， kong3 you3 bu4 wen2 。
- wei2 shen2 si1 zhi1 ， yun2 yao2 feng1 ma3 。
- nai3 zou1 nai3 fang3 ， zhou1 you2 tian1 xia4 。
- bu4 ji2 bu2 su4 ， bu4 cha2 er2 ming2 。
- tian1 he2 yan2 zai1 ， min2 wu2 pin2 shen1 。
- shi4 wei2 fu2 ting2 ， lie4 sheng4 zhi1 jing4 。
- xi1 xian4 tui2 zhi3 ， you3 gan3 si1 ying1 。
- ming2 ming2 wo3 sheng4 ， wei2 yi1 nai3 xin1 。
- bu4 xian3 yi4 lin2 ， gan3 you3 fu2 qin1 。
- bao3 hua4 jin1 bian3 ， hui1 cheng1 ming2 zhao4 。
- ri4 yue4 zhi1 jie1 ， shan1 chuan1 you3 yao4 。
- sui4 dian4 zai4 hou4 ， xin1 ge2 zai4 qian2 。
- ru2 jun1 dang1 yu4 ， er2 chen2 yang3 yan1 。
- shi2 jie2 guan1 pei4 ， hui4 chao2 di4 suo3 。
- da2 min2 zhi1 qing2 ， you4 wo3 sheng4 zhu3 。
- min2 dai4 wo3 sheng4 ， yu3 tian1 wu2 ji2 。
- tian1 you4 wo3 song4 ， zi3 sun1 qian1 yi4 。
- min2 bai4 qi3 shou3 ， yuan4 chui2 biao3 jing1 。
- cong2 chen2 ke4 ci2 ， yong3 xi1 xiu1 sheng1 。

## 注释

## 译文

## 赏析
