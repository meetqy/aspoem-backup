---
id: he-zi-ju-ling-yan
title: 靈巖
titlePinyin: ling2 yan2
titleSlug: ling-yan
author: 何子舉
authorPinyin: he2 zi3 ju3
authorSlug: he-zi-ju
dynasty: 宋
dynastyPinyin: song4
dynastySlug: song
tags: []
---

## 正文

- 靈巖之境最超卓，高隠翠微浸碧落。
- 迢迢一逕倒青松，壁立危門敞虛閣。
- 敞虛閣，見寥廓，萬疊青山連海角。
- 山田疎密布棋文，行看遠近分鳬雀。
- 入虛堂，真邃寞，太古以來天所鑿。
- 上如屈曲老龍腰，下似空明巨鰲殻。
- 豁然平鋪如琢削，低不礙人高可摸。
- 洞徹中開隠籟傳，虛通遠映飛光鑠。
- 煙嵐前後如簾幙，洞戶東西迢鎖鑰。
- 明月宵涵兩玉壺，白雲曉度長銀索。
- 壺天春秋長不惡，瓊室夏涼冬燠若。
- 老僧雪夜不新爐，童子炎天尚狐貉。
- 夜靜風清冰露薄，天碧境寒河漢爍。
- 泠泠風吹叱斗牛，浩浩清聲生萬壑。
- 我欲飛王喬之鳬，呼丁令之鶴。
- 架羽仗之輕車，奏靈臺之妙樂。
- 披星機繪素以爲衣，舉金莖沆瀣以爲酌。
- 呼羣仙以遨遊，休此巖而宴樂。
- 酒容漁父參，棋許樵夫著。
- 不知烏之東飛，兔之西躍。
- 相將遠逐無窮濱，逍遥永脫塵緣縛。

## 拼音

- ling2 yan2 zhi1 jing4 zui4 chao1 zhuo2 ， gao1 yin3 cui4 wei1 jin4 bi4 luo4 。
- tiao2 tiao2 yi2 jing4 dao3 qing1 song1 ， bi4 li4 wei1 men2 chang3 xu1 ge2 。
- chang3 xu1 ge2 ， jian4 liao2 kuo4 ， wan4 die2 qing1 shan1 lian2 hai3 jiao3 。
- shan1 tian2 shu1 mi4 bu4 qi2 wen2 ， xing2 kan4 yuan3 jin4 fen1 fu2 que4 。
- ru4 xu1 tang2 ， zhen1 sui4 mo4 ， tai4 gu3 yi3 lai2 tian1 suo3 zao2 。
- shang4 ru2 qu1 qu1 lao3 long2 yao1 ， xia4 si4 kong1 ming2 ju4 ao2 qiao4 。
- huo4 ran2 ping2 pu1 ru2 zhuo2 xiao1 ， di1 bu2 ai4 ren2 gao1 ke3 mo1 。
- dong4 che4 zhong1 kai1 yin3 lai4 chuan2 ， xu1 tong1 yuan3 ying4 fei1 guang1 shuo4 。
- yan1 lan2 qian2 hou4 ru2 lian2 mu4 ， dong4 hu4 dong1 xi1 tiao2 suo3 yue4 。
- ming2 yue4 xiao1 han2 liang3 yu4 hu2 ， bai2 yun2 xiao3 du4 chang2 yin2 suo3 。
- hu2 tian1 chun1 qiu1 chang2 bu2 e4 ， qiong2 shi4 xia4 liang2 dong1 yu4 ruo4 。
- lao3 seng1 xue3 ye4 bu4 xin1 lu2 ， tong2 zi3 yan2 tian1 shang4 hu2 mo4 。
- ye4 jing4 feng1 qing1 bing1 lu4 bao2 ， tian1 bi4 jing4 han2 he2 han4 shuo4 。
- ling2 ling2 feng1 chui1 chi4 dou4 niu2 ， hao4 hao4 qing1 sheng1 sheng1 wan4 he4 。
- wo3 yu4 fei1 wang2 qiao2 zhi1 fu2 ， hu1 ding1 ling4 zhi1 he4 。
- jia4 yu3 zhang4 zhi1 qing1 ju1 ， zou4 ling2 tai2 zhi1 miao4 le4 。
- pi1 xing1 ji1 hui4 su4 yi3 wei2 yi1 ， ju3 jin1 jing4 hang4 xie4 yi3 wei2 zhuo2 。
- hu1 qun2 xian1 yi3 ao2 you2 ， xiu1 ci3 yan2 er2 yan4 le4 。
- jiu3 rong2 yu2 fu4 can1 ， qi2 xu1 qiao2 fu1 zhu4 。
- bu4 zhi1 wu1 zhi1 dong1 fei1 ， tu4 zhi1 xi1 yue4 。
- xiang1 jiang1 yuan3 zhu2 wu2 qiong2 bin1 ， xiao1 yao2 yong3 tuo1 chen2 yuan2 fu4 。

## 注释

## 译文

## 赏析
