---
id: duan-cheng-shi-you-chang-an-zhu-si-lian-ju-guang-zhai-fang-guang-zhai-si-zhong-shan-shi-ying-tang-lian-ju
title: 遊長安諸寺聯句 光宅坊光宅寺 中禪師影堂聯句
titlePinyin: you2 chang2 an1 zhu1 si4 lian2 ju4   guang1 zhai2 fang1 guang1 zhai2 si4   zhong1 shan4 shi1 ying3 tang2 lian2 ju4
titleSlug: you-chang-an-zhu-si-lian-ju-guang-zhai-fang-guang-zhai-si-zhong-shan-shi-ying-tang-lian-ju
author: 段成式
authorPinyin: duan4 cheng2 shi4
authorSlug: duan-cheng-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 名下固無虛，敖曹貌嚴毅。
- 洞達見空王，圓融入佛地。
- 一言當要害，忽忽醒諸醉。
- 不動須彌山，多方辯無匱。
- 坦率對萬乘，偈荅無所避。
- 爾如毘沙門，外形如脫履。
- 但以理爲量，不語怪力事。
- 木石摧貢高，慈悲引貪恚。
- 當時乏支許，何人契深致。
- 隨宜詎說三，直下開不二。

## 拼音

- ming2 xia4 gu4 wu2 xu1 ， ao2 cao2 mao4 yan2 yi4 。
- dong4 da2 jian4 kong1 wang2 ， yuan2 rong2 ru4 fo2 di4 。
- yi4 yan2 dang1 yao4 hai4 ， hu1 hu1 xing3 zhu1 zui4 。
- bu2 dong4 xu1 mi2 shan1 ， duo1 fang1 bian4 wu2 kui4 。
- tan3 shuai4 dui4 wan4 cheng2 ， ji4 da2 wu2 suo3 bi4 。
- er3 ru2 pi2 sha1 men2 ， wai4 xing2 ru2 tuo1 lü3 。
- dan4 yi3 li3 wei2 liang2 ， bu4 yu3 guai4 li4 shi4 。
- mu4 shi2 cui1 gong4 gao1 ， ci2 bei1 yin3 tan1 hui4 。
- dang1 shi2 fa2 zhi1 xu1 ， he2 ren2 qi4 shen1 zhi4 。
- sui2 yi2 ju4 shuo1 san1 ， zhi2 xia4 kai1 bu2 er4 。

## 注释

## 译文

## 赏析
