---
id: ye-zong-e-meng-ting-shi-he-zhang-xun-yun
title: 蒙亭詩和張洵韻
titlePinyin: meng2 ting2 shi1 he2 zhang1 xun2 yun4
titleSlug: meng-ting-shi-he-zhang-xun-yun
author: 葉宗諤
authorPinyin: ye4 zong1 e4
authorSlug: ye-zong-e
dynasty: 宋
dynastyPinyin: song4
dynastySlug: song
tags: []
---

## 正文

- 我行幾許踰沅湘，直抵八桂灕水旁。
- 千山倒影摇溪光，秀色不借草木蒼。
- 茲亭構勝俯回塘，野花風遞羅綺香。
- 巖前伏波航羽觴，一洗塵思生清凉。
- 疑有仙人白玉牀，壺中景迥日月長。
- 步此仙籟音琅琅，世間名利真毫芒。
- 此景不獨冠南方，恨不築室輕侯王。
- 回首塵迹空渺茫，瞥去未必計非良。
- 其如樽酒情難忘，恍然一夢五雲鄉。

## 拼音

- wo3 xing2 ji1 xu1 yu2 yuan2 xiang1 ， zhi2 di3 ba1 gui4 li2 shui3 pang2 。
- qian1 shan1 dao4 ying3 yao2 xi1 guang1 ， xiu4 se4 bu2 jie4 cao3 mu4 cang1 。
- zi1 ting2 gou4 sheng4 fu3 hui2 tang2 ， ye3 hua1 feng1 di4 luo2 qi3 xiang1 。
- yan2 qian2 fu2 bo1 hang2 yu3 shang1 ， yi4 xi3 chen2 si1 sheng1 qing1 liang2 。
- yi2 you3 xian1 ren2 bai2 yu4 chuang2 ， hu2 zhong1 jing3 jiong3 ri4 yue4 chang2 。
- bu4 ci3 xian1 lai4 yin1 lang2 lang2 ， shi4 jian4 ming2 li4 zhen1 hao2 mang2 。
- ci3 jing3 bu4 du2 guan1 nan2 fang1 ， hen4 bu2 zhu4 shi4 qing1 hou2 wang2 。
- hui2 shou3 chen2 ji4 kong1 miao3 mang2 ， pie1 qu4 wei4 bi4 ji4 fei1 liang2 。
- qi2 ru2 zun1 jiu3 qing2 nan2 wang4 ， huang3 ran2 yi2 meng4 wu3 yun2 xiang1 。

## 注释

## 译文

## 赏析
