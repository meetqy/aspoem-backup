---
id: xue-neng-wu-ji-shi-shou
title: 吳姬十首
titlePinyin: wu2 ji1 shi2 shou3
titleSlug: wu-ji-shi-shou
author: 薛能
authorPinyin: xue1 neng2
authorSlug: xue-neng
dynasty: 唐
dynastyPinyin: tang2
dynastySlug: tang
tags: []
---

## 正文

- 夜鎖重門晝亦監，眼波嬌利瘦岩岩。
- 偏憐不怕傍人笑，自把春羅等舞衫。
- 龍麝熏多骨亦香，因經寒食好風光。
- 何人畫得天生態，枕破施朱隔宿妝。
- 滴滴春霖透荔枝，筆題箋動手中垂。
- 天陰不得君王召，嚬著青蛾作小詩。
- 鈿合重盛繡結深，昭陽初幸賜同心。
- 君知一夜恩多少，明日宣教放德音。
- 退紅香汗濕輕紗，高卷蚊廚獨臥斜。
- 嬌淚半垂珠不破，恨君瞋折後庭花。
- 取次衣裳盡帶珠，別添龍腦裛羅襦。
- 年來寄與鄉中伴，殺盡春蠶稅亦無。
- 畫燭燒蘭暖複迷，殿幃深密下銀泥。
- 開門欲作侵晨散，已是明朝日向西。
- 樓臺重疊滿天雲，殷殷鳴鼉世上聞。
- 此日楊花初似雪，女兒弦管弄參軍。
- 冠剪黃綃帔紫羅，薄施鉛粉畫青娥。
- 因將素手誇纖巧，從此椒房寵更多。
- 身是三千第一名，內家叢裏獨分明。
- 芙蓉殿上中元日，水拍銀台弄化生。

## 拼音

- ye4 suo3 zhong4 men2 zhou4 yi4 jian1 ， yan3 bo1 jiao1 li4 shou4 yan2 yan2 。
- pian1 lian2 bu2 pa4 bang4 ren2 xiao4 ， zi4 ba3 chun1 luo2 deng3 wu3 shan1 。
- long2 she4 xun1 duo1 gu3 yi4 xiang1 ， yin1 jing1 han2 shi2 hao3 feng1 guang1 。
- he2 ren2 hua4 de2 tian1 sheng1 tai4 ， zhen3 po4 shi1 zhu1 ge2 su4 zhuang1 。
- di1 di1 chun1 lin2 tou4 li4 zhi1 ， bi3 ti2 jian1 dong4 shou3 zhong1 chui2 。
- tian1 yin1 bu4 de2 jun1 wang2 zhao4 ， pin2 zhu4 qing1 e2 zuo4 xiao3 shi1 。
- dian4 he2 zhong4 sheng4 xiu4 jie2 shen1 ， zhao1 yang2 chu1 xing4 ci4 tong2 xin1 。
- jun1 zhi1 yi2 ye4 en1 duo1 shao3 ， ming2 ri4 xuan1 jiao4 fang4 de2 yin1 。
- tui4 hong2 xiang1 han4 shi1 qing1 sha1 ， gao1 juan4 wen2 chu2 du2 wo4 xie2 。
- jiao1 lei4 ban4 chui2 zhu1 bu2 po4 ， hen4 jun1 chen1 zhe2 hou4 ting2 hua1 。
- qu3 ci4 yi1 shang0 jin4 dai4 zhu1 ， bie2 tian1 long2 nao3 yi4 luo2 ru2 。
- nian2 lai2 ji4 yu3 xiang1 zhong1 ban4 ， sha1 jin4 chun1 can2 shui4 yi4 wu2 。
- hua4 zhu2 shao1 lan2 nuan3 fu4 mi2 ， dian4 wei2 shen1 mi4 xia4 yin2 ni2 。
- kai1 men2 yu4 zuo4 qin1 chen2 san4 ， yi3 shi4 ming2 chao2 ri4 xiang4 xi1 。
- lou2 tai2 zhong4 die2 man3 tian1 yun2 ， yin1 yin1 ming2 tuo2 shi4 shang4 wen2 。
- ci3 ri4 yang2 hua1 chu1 si4 xue3 ， nü3 er2 xian2 guan3 nong4 can1 jun1 。
- guan1 jian3 huang2 xiao1 pei4 zi3 luo2 ， bao2 shi1 qian1 fen3 hua4 qing1 e2 。
- yin1 jiang1 su4 shou3 kua1 xian1 qiao3 ， cong2 ci3 jiao1 fang2 chong3 geng4 duo1 。
- shen1 shi4 san1 qian1 di4 yi1 ming2 ， nei4 jia1 cong2 li3 du2 fen1 ming2 。
- fu2 rong2 dian4 shang4 zhong1 yuan2 ri4 ， shui3 pai1 yin2 tai2 nong4 hua4 sheng1 。

## 注释

## 译文

## 赏析
