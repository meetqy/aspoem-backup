---
id: xue-neng-huang-he
title: 黃河
titlePinyin: huang2 he2
titleSlug: huang-he
author: 薛能
authorPinyin: xue1 neng2
authorSlug: xue-neng
dynasty: 唐
dynastyPinyin: tang2
dynastySlug: tang
tags: [] 
---

## 正文

- 何處發崑崙，連乾復浸坤。
- 波渾經鴈塞，聲振自龍門。
- 岸裂新衝勢，灘餘舊落痕。
- 橫溝通海上，遠色盡山根。
- 勇逗三峰坼，雄標四瀆尊。
- 灣中秋景樹，闊外夕陽村。
- 沫亂知魚呴，槎來見鳥蹲。
- 飛沙當白日，凝霧接黃昏。
- 潤可資農畝，清能表帝恩。
- 雨吟堪極目，風度想驚魂。
- 顯瑞龜曾出，陰靈伯固存。
- 盤渦寒漸急，淺瀨暑微溫。
- 九曲終柔勝，常流可暗吞。
- 人間無博望，誰復到窮源。

## 拼音

- he2 chu3 fa1 kun1 lun2 ， lian2 qian2 fu4 jin4 kun1 。
- bo1 hun2 jing1 yan4 sai1 ， sheng1 zhen4 zi4 long2 men2 。
- an4 lie4 xin1 chong1 shi4 ， tan1 yu2 jiu4 luo4 hen2 。
- heng2 gou1 tong1 hai3 shang4 ， yuan3 se4 jin4 shan1 gen1 。
- yong3 dou4 san1 feng1 che4 ， xiong2 biao1 si4 du2 zun1 。
- wan1 zhong1 qiu1 jing3 shu4 ， kuo4 wai4 xi1 yang2 cun1 。
- mo4 luan4 zhi1 yu2 hou3 ， cha2 lai2 jian4 niao3 dun1 。
- fei1 sha1 dang1 bai2 ri4 ， ning2 wu4 jie1 huang2 hun1 。
- run4 ke3 zi1 nong2 mu3 ， qing1 neng2 biao3 di4 en1 。
- yu3 yin2 kan1 ji2 mu4 ， feng1 du4 xiang3 jing1 hun2 。
- xian3 rui4 gui1 ceng2 chu1 ， yin1 ling2 bo2 gu4 cun2 。
- pan2 wo1 han2 jian4 ji2 ， qian3 lai4 shu3 wei1 wen1 。
- jiu3 qu1 zhong1 rou2 sheng4 ， chang2 liu2 ke3 an4 tun1 。
- ren2 jian4 wu2 bo2 wang4 ， shui2 fu4 dao4 qiong2 yuan2 。

## 注释

## 译文

## 赏析
