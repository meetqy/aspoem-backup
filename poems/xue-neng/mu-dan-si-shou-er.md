---
id: xue-neng-mu-dan-si-shou-er
title: 牡丹四首 二
titlePinyin: mu3 dan1 si4 shou3   er4
titleSlug: mu-dan-si-shou-er
author: 薛能
authorPinyin: xue1 neng2
authorSlug: xue-neng
dynasty: 唐
dynastyPinyin: tang2
dynastySlug: tang
tags: []
---

## 正文

- 萬朵照初筵，狂遊憶少年。
- 曉光如曲水，顏色似西川。
- 白向庚辛受，朱從造化研。
- 衆開成伴侶，相笑極神仙。
- 見焰寧勞火，聞香不帶煙。
- 自高輕月桂，非偶賤池蓮。
- 影接彫盤動，藂遭惡草偏。
- 招歡憂事阻，就臥覺情牽。
- 四面宜綈錦，當頭稱管弦。
- 泊來鶯定憶，粉擾蝶何顛。
- 蘇息承朝露，滋榮仰霽天。
- 壓欄多盡好，敵國貴宜然。
- 未落須迷醉，因茲任病纏。
- 人誰知極物，空負感麟篇。

## 拼音

- wan4 duo3 zhao4 chu1 yan2 ， kuang2 you2 yi4 shao4 nian2 。
- xiao3 guang1 ru2 qu1 shui3 ， yan2 se4 si4 xi1 chuan1 。
- bai2 xiang4 geng1 xin1 shou4 ， zhu1 cong2 zao4 hua4 yan2 。
- zhong4 kai1 cheng2 ban4 lü3 ， xiang1 xiao4 ji2 shen2 xian1 。
- jian4 yan4 ning2 lao2 huo3 ， wen2 xiang1 bu2 dai4 yan1 。
- zi4 gao1 qing1 yue4 gui4 ， fei1 ou3 jian4 chi2 lian2 。
- ying3 jie1 diao1 pan2 dong4 ， cong2 zao1 e4 cao3 pian1 。
- zhao1 huan1 you1 shi4 zu3 ， jiu4 wo4 jue2 qing2 qian1 。
- si4 mian4 yi2 ti4 jin3 ， dang1 tou2 cheng1 guan3 xian2 。
- bo2 lai2 ying1 ding4 yi4 ， fen3 rao3 die2 he2 dian1 。
- su1 xi1 cheng2 zhao1 lu4 ， zi1 rong2 yang3 ji4 tian1 。
- ya1 lan2 duo1 jin4 hao3 ， di2 guo2 gui4 yi2 ran2 。
- wei4 luo4 xu1 mi2 zui4 ， yin1 zi1 ren4 bing4 chan2 。
- ren2 shui2 zhi1 ji2 wu4 ， kong1 fu4 gan3 lin2 pian1 。

## 注释

## 译文

## 赏析
