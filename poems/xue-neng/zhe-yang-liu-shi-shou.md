---
id: xue-neng-zhe-yang-liu-shi-shou
title: 折楊柳十首
titlePinyin: zhe2 yang2 liu3 shi2 shou3
titleSlug: zhe-yang-liu-shi-shou
author: 薛能
authorPinyin: xue1 neng2
authorSlug: xue-neng
dynasty: 唐
dynastyPinyin: tang2
dynastySlug: tang
tags: []
---

## 正文

- 華清高樹出離宮，南陌柔條帶暖風。
- 誰見輕陰是良夜，瀑泉聲畔月明中。
- 洛橋晴影覆江船，羌笛秋聲濕塞煙。
- 閑想習池公宴罷，水蒲風絮夕陽天。
- 嫩綠輕懸似綴旒，路人遙見隔宮樓。
- 誰能更近丹墀種，解播皇風入九州。
- 暖風晴日斷浮埃，廢路新條發釣台。
- 處處輕陰可惆悵，後人攀處古人栽。
- 潭上江邊嫋嫋垂，日高風靜絮相隨。
- 青樓一樹無人見，正是女郎眠覺時。
- 汴水高懸百萬條，風清兩岸一時搖。
- 隋家力盡虛栽得，無限春風屬聖朝。
- 和風煙樹九重城，夾路春陰十萬營。
- 唯向邊頭不堪望，一株憔悴少人行。
- 窗外齊垂旭日初，樓邊輕暖好風徐。
- 遊人莫道栽無益，桃李清陰卻不如。
- 眾木猶寒獨早青，禦溝橋畔曲江亭。
- 陶家舊日應如此，一院春條綠繞廳。
- 帳偃纓垂細複繁，令人心想石家園。
- 風條月影皆堪重，何事侯門愛樹萱。

## 拼音

- hua2 qing1 gao1 shu4 chu1 li2 gong1 ， nan2 mo4 rou2 tiao2 dai4 nuan3 feng1 。
- shui2 jian4 qing1 yin1 shi4 liang2 ye4 ， pu4 quan2 sheng1 pan4 yue4 ming2 zhong1 。
- luo4 qiao2 qing2 ying3 fu4 jiang1 chuan2 ， qiang1 di2 qiu1 sheng1 shi1 sai1 yan1 。
- xian2 xiang3 xi2 chi2 gong1 yan4 ba4 ， shui3 pu2 feng1 xu4 xi1 yang2 tian1 。
- nen4 lü4 qing1 xuan2 si4 zhui4 liu2 ， lu4 ren2 yao2 jian4 ge2 gong1 lou2 。
- shui2 neng2 geng4 jin4 dan1 chi2 zhong3 ， jie3 bo1 huang2 feng1 ru4 jiu3 zhou1 。
- nuan3 feng1 qing2 ri4 duan4 fu2 ai1 ， fei4 lu4 xin1 tiao2 fa1 diao4 tai2 。
- chu3 chu3 qing1 yin1 ke3 chou2 chang4 ， hou4 ren2 pan1 chu3 gu3 ren2 zai1 。
- tan2 shang4 jiang1 bian1 niao3 niao3 chui2 ， ri4 gao1 feng1 jing4 xu4 xiang1 sui2 。
- qing1 lou2 yi2 shu4 wu2 ren2 jian4 ， zheng4 shi4 nü3 lang2 mian2 jue2 shi2 。
- bian4 shui3 gao1 xuan2 bai3 wan4 tiao2 ， feng1 qing1 liang3 an4 yi4 shi2 yao2 。
- sui2 jia1 li4 jin4 xu1 zai1 de2 ， wu2 xian4 chun1 feng1 shu3 sheng4 chao2 。
- he2 feng1 yan1 shu4 jiu3 chong2 cheng2 ， jia1 lu4 chun1 yin1 shi2 wan4 ying2 。
- wei2 xiang4 bian1 tou2 bu4 kan1 wang4 ， yi4 zhu1 qiao2 cui4 shao3 ren2 hang2 。
- chuang1 wai4 qi2 chui2 xu4 ri4 chu1 ， lou2 bian1 qing1 nuan3 hao3 feng1 xu2 。
- you2 ren2 mo4 dao4 zai1 wu2 yi4 ， tao2 li3 qing1 yin1 que4 bu4 ru2 。
- zhong4 mu4 you2 han2 du2 zao3 qing1 ， yu4 gou1 qiao2 pan4 qu3 jiang1 ting2 。
- tao2 jia1 jiu4 ri4 ying1 ru2 ci3 ， yi2 yuan4 chun1 tiao2 lü4 rao4 ting1 。
- zhang4 yan3 ying1 chui2 xi4 fu4 fan2 ， ling4 ren2 xin1 xiang3 shi2 jia1 yuan2 。
- feng1 tiao2 yue4 ying3 jie1 kan1 zhong4 ， he2 shi4 hou2 men2 ai4 shu4 xuan1 。

## 注释

## 译文

## 赏析
