---
id: liu-yong-ye-ban-le
title: 夜半乐
titlePinyin: ye4 ban4 le4
titleSlug: ye-ban-le
author: 柳永
authorPinyin: liu3 yong3
authorSlug: liu-yong
dynasty: 宋
dynastyPinyin: song4
dynastySlug: song
tags: []
---

## 正文

- 冻云黯淡天气，扁舟一叶，乘兴离江渚。
- 渡万壑千岩，越溪深处。
- 怒涛渐息，樵风乍起，更闻商旅相呼。
- 片帆高举。
- 泛画鹢、翩翩过南浦。
- 望中酒旆闪闪，一簇烟村，数行霜树。
- 残日下，渔人鸣榔归去。
- 败荷零落，衰杨掩映，岸边两两三三，浣沙游女。
- 避行客、含羞笑相语。
- 到此因念，绣阁轻抛，浪萍难驻。
- 叹后约丁宁竟何据。
- 惨离怀，空恨岁晚归期阻。
- 凝泪眼、杳杳神京路。
- 断鸿声远长天暮。

## 拼音

- dong4 yun2 an4 dan4 tian1 qi4 ， pian1 zhou1 yi2 ye4 ， cheng2 xing4 li2 jiang1 zhu3 。
- du4 wan4 he4 qian1 yan2 ， yue4 xi1 shen1 chu4 。
- nu4 tao1 jian4 xi1 ， qiao2 feng1 zha4 qi3 ， geng4 wen2 shang1 lü3 xiang1 hu1 。
- pian4 fan1 gao1 ju3 。
- fan4 hua4 yi4 、 pian1 pian1 guo4 nan2 pu3 。
- wang4 zhong1 jiu3 pei4 shan3 shan3 ， yi2 cu4 yan1 cun1 ， shu4 hang2 shuang1 shu4 。
- can2 ri4 xia4 ， yu2 ren2 ming2 lang2 gui1 qu4 。
- bai4 he2 ling2 luo4 ， shuai1 yang2 yan3 ying4 ， an4 bian1 liang3 liang3 san1 san1 ， huan4 sha1 you2 nü3 。
- bi4 xing2 ke4 、 han2 xiu1 xiao4 xiang1 yu3 。
- dao4 ci3 yin1 nian4 ， xiu4 ge2 qing1 pao1 ， lang4 ping2 nan2 zhu4 。
- tan4 hou4 yue1 ding1 ning2 jing4 he2 ju4 。
- can3 li2 huai2 ， kong1 hen4 sui4 wan3 gui1 qi1 zu3 。
- ning2 lei4 yan3 、 yao3 yao3 shen2 jing1 lu4 。
- duan4 hong2 sheng1 yuan3 chang2 tian1 mu4 。

## 注释

## 译文

## 赏析
