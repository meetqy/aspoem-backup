---
id: liu-yong-lang-tao-sha
title: 浪淘沙
titlePinyin: lang4 tao2 sha1
titleSlug: lang-tao-sha
author: 柳永
authorPinyin: liu3 yong3
authorSlug: liu-yong
dynasty: 宋
dynastyPinyin: song4
dynastySlug: song
tags: []
---

## 正文

- 梦觉、透窗风一线，寒灯吹息。
- 那堪酒醒，又闻空阶，夜雨频滴。
- 嗟因循、久作天涯客。
- 负佳人、几许盟言，便忍把、从前欢会，陡顿翻成忧戚。
- 愁极。
- 再三追思，洞房深处，几度饮散歌阑，香暖鸳鸯被，岂暂时疏散，费伊心力。
- 殢云尤雨，有万般千种，相怜相惜。
- 恰到如今，天长漏永，无端自家疏隔。
- 知何时、却拥秦云态，愿低帏昵枕，轻轻细说与，江乡夜夜，数寒更思忆。

## 拼音

- meng4 jue2 、 tou4 chuang1 feng1 yi1 xian4 ， han2 deng1 chui1 xi1 。
- na4 kan1 jiu3 xing3 ， you4 wen2 kong1 jie1 ， ye4 yu3 pin2 di1 。
- jie1 yin1 xun2 、 jiu3 zuo4 tian1 ya2 ke4 。
- fu4 jia1 ren2 、 ji3 xu3 meng2 yan2 ， bian4 ren3 ba3 、 cong2 qian2 huan1 hui4 ， dou3 dun4 fan1 cheng2 you1 qi1 。
- chou2 ji2 。
- zai4 san1 zhui1 si1 ， dong4 fang2 shen1 chu4 ， ji3 du4 yin3 san4 ge1 lan2 ， xiang1 nuan3 yuan1 yang1 bei4 ， qi3 zan4 shi2 shu1 san4 ， fei4 yi1 xin1 li4 。
- ti4 yun2 you2 yu3 ， you3 wan4 ban1 qian1 zhong3 ， xiang1 lian2 xiang1 xi1 。
- qia4 dao4 ru2 jin1 ， tian1 chang2 lou4 yong3 ， wu2 duan1 zi4 jia1 shu1 ge2 。
- zhi1 he2 shi2 、 que4 yong1 qin2 yun2 tai4 ， yuan4 di1 wei2 ni4 zhen3 ， qing1 qing1 xi4 shuo1 yu3 ， jiang1 xiang1 ye4 ye4 ， shu4 han2 geng4 si1 yi4 。

## 注释

## 译文

## 赏析
