---
id: liu-yong-yu-hai-ge
title: 鬻海歌
titlePinyin: yu4 hai3 ge1
titleSlug: yu-hai-ge
author: 柳永
authorPinyin: liu3 yong3
authorSlug: liu-yong
dynasty: 宋
dynastyPinyin: song4
dynastySlug: song
tags: []
---

## 正文

- 鬻海之民何所營，婦無蠶織夫無耕。
- 衣食之源太寥落，牢盆鬻就汝輸征。
- 年年春夏潮盈浦，潮退刮泥成島嶼。
- 風乾日曝鹹咺加，始灌潮波塯成滷。
- 滷濃鹹淡未得閑，採樵深入無窮山。
- 豹蹤虎迹不敢避，朝陽出去夕陽還。
- 船載肩擎未遑歇，投入巨竈炎炎熱。
- 晨燒暮爍堆積高，才得波濤變成雪。
- 自從潴滷至飛霜，無非假貸充餱糧。
- 秤入官中得微直，一緡往往十緡償。
- 周而復始無休息，官租未了私租逼。
- 驅妻逐子課工程，雖作人形俱菜色。
- 鬻海之民何苦辛，安得母富子不貧。
- 本朝一物不失所，願廣皇仁到海濱。
- 甲兵凈洗征輸輟，君有餘財罷鹽鐵。
- 太平相業爾惟鹽，化作夏商周時節。

## 拼音

- yu4 hai3 zhi1 min2 he2 suo3 ying2 ， fu4 wu2 can2 zhi1 fu1 wu2 geng1 。
- yi1 shi2 zhi1 yuan2 tai4 liao2 luo4 ， lao2 pen2 yu4 jiu4 ru3 shu1 zheng1 。
- nian2 nian2 chun1 xia4 chao2 ying2 pu3 ， chao2 tui4 gua1 ni2 cheng2 dao3 yu3 。
- feng1 qian2 ri4 pu4 xian2 xuan1 jia1 ， shi3 guan4 chao2 bo1 liu4 cheng2 lu3 。
- lu3 nong2 xian2 dan4 wei4 de2 xian2 ， cai3 qiao2 shen1 ru4 wu2 qiong2 shan1 。
- bao4 zong1 hu3 ji4 bu4 gan3 bi4 ， chao2 yang2 chu1 qu4 xi1 yang2 huan2 。
- chuan2 zai4 jian1 qing2 wei4 huang2 xie1 ， tou2 ru4 ju4 zao4 yan2 yan2 re4 。
- chen2 shao1 mu4 shuo4 dui1 ji1 gao1 ， cai2 de2 bo1 tao1 bian4 cheng2 xue3 。
- zi4 cong2 zhu1 lu3 zhi4 fei1 shuang1 ， wu2 fei1 jia3 dai4 chong1 hou2 liang2 。
- cheng4 ru4 guan1 zhong1 de2 wei1 zhi2 ， yi4 min2 wang3 wang3 shi2 min2 chang2 。
- zhou1 er2 fu4 shi3 wu2 xiu1 xi0 ， guan1 zu1 wei4 liao3 si1 zu1 bi1 。
- qu1 qi1 zhu2 zi3 ke4 gong1 cheng2 ， sui1 zuo4 ren2 xing2 ju4 cai4 se4 。
- yu4 hai3 zhi1 min2 he2 ku3 xin1 ， an1 de2 mu3 fu4 zi3 bu4 pin2 。
- ben3 chao2 yi2 wu4 bu4 shi1 suo3 ， yuan4 guang3 huang2 ren2 dao4 hai3 bin1 。
- jia3 bing1 jing4 xi3 zheng1 shu1 chuo4 ， jun1 you3 yu2 cai2 ba4 yan2 tie3 。
- tai4 ping2 xiang1 ye4 er3 wei2 yan2 ， hua4 zuo4 xia4 shang1 zhou1 shi2 jie2 。

## 注释

## 译文

## 赏析
