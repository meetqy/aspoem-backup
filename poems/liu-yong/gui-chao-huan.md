---
id: liu-yong-gui-chao-huan
title: 归朝欢
titlePinyin: gui1 chao2 huan1
titleSlug: gui-chao-huan
author: 柳永
authorPinyin: liu3 yong3
authorSlug: liu-yong
dynasty: 宋
dynastyPinyin: song4
dynastySlug: song
tags: []
---

## 正文

- 别岸扁舟三两只。
- 葭苇萧萧风淅淅。
- 沙汀宿雁破烟飞，溪桥残月和霜白。
- 渐渐分曙色。
- 路遥山远多行役。
- 往来人，只轮双桨，尽是利名客。
- 一望乡关烟水隔。
- 转觉归心生羽翼。
- 愁云恨雨两牵萦，新春残腊相催逼。
- 岁华都瞬息。
- 浪萍风梗诚何益。
- 归去来，玉楼深处，有个人相忆。

## 拼音

- bie2 an4 pian1 zhou1 san1 liang3 zhi1 。
- jia1 wei3 xiao1 xiao1 feng1 xi1 xi1 。
- sha1 ting1 su4 yan4 po4 yan1 fei1 ， xi1 qiao2 can2 yue4 he2 shuang1 bai2 。
- jian4 jian4 fen1 shu3 se4 。
- lu4 yao2 shan1 yuan3 duo1 xing2 yi4 。
- wang3 lai2 ren2 ， zhi1 lun2 shuang1 jiang3 ， jin4 shi4 li4 ming2 ke4 。
- yi2 wang4 xiang1 guan1 yan1 shui3 ge2 。
- zhuan3 jue2 gui1 xin1 sheng1 yu3 yi4 。
- chou2 yun2 hen4 yu3 liang3 qian1 ying2 ， xin1 chun1 can2 la4 xiang1 cui1 bi1 。
- sui4 hua2 du1 shun4 xi1 。
- lang4 ping2 feng1 geng3 cheng2 he2 yi4 。
- gui1 qu4 lai2 ， yu4 lou2 shen1 chu4 ， you3 ge4 ren2 xiang1 yi4 。

## 注释

## 译文

## 赏析
