---
id: xiang-an-shi-he-zong-ling-chen-da-qing-gao-lao-er-shi-yun
title: 和總領陳大卿告老二十韻
titlePinyin: he2 zong3 ling3 chen2 da4 qing1 gao4 lao3 er4 shi2 yun4
titleSlug: he-zong-ling-chen-da-qing-gao-lao-er-shi-yun
author: 項安世
authorPinyin: xiang4 an1 shi4
authorSlug: xiang-an-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 饑餐不願粱，渴飲不辭魯。
- 我老乞吾身，無才固其所。
- 豈有經世人，而當話高舉。
- 朝爲一日留，暮有一日補。
- 若令久其事，所補可勝數。
- 周邦有憂嫠，漆室有嘯女。
- 况居星月位，欲蹈烟霞侶。
- 方今政和平，群彥日藻斧。
- 稍稍起蒿萊，紛紛闖門戶。
- 何嫌管蕭材，從事參井土。
- 軍方徯喉命，民又惜基堵。
- 通八十一難，調二十七齬。
- 劬勞鴻赴澤，上下鵻尋栩。
- 行行樂駰騏，役役悲兕虎。
- 爲國充使臣，將身事人主。
- 但憑心力去，肯用年華阻。
- 不見密學翁，遺書耿如許。
- 千林訪車材，九澤具舟樐。
- 惟思起奔沉，詎說師稼圃。
- 想公聞吾言，矍鑠還起舞。

## 拼音

- ji1 can1 bu2 yuan4 liang2 ， ke3 yin3 bu4 ci2 lu3 。
- wo3 lao3 qi3 wu2 shen1 ， wu2 cai2 gu4 qi2 suo3 。
- qi3 you3 jing1 shi4 ren2 ， er2 dang1 hua4 gao1 ju3 。
- chao2 wei2 yi2 ri4 liu2 ， mu4 you3 yi2 ri4 bu3 。
- ruo4 ling4 jiu3 qi2 shi4 ， suo3 bu3 ke3 sheng4 shu4 。
- zhou1 bang1 you3 you1 li2 ， qi1 shi4 you3 xiao4 nü3 。
- kuang4 ju1 xing1 yue4 wei4 ， yu4 dao3 yan1 xia2 lü3 。
- fang1 jin1 zheng4 he2 ping2 ， qun2 yan4 ri4 zao3 fu3 。
- shao1 shao1 qi3 hao1 lai2 ， fen1 fen1 chuang3 men2 hu4 。
- he2 xian2 guan3 xiao1 cai2 ， cong2 shi4 can1 jing3 tu3 。
- jun1 fang1 xi1 hou2 ming4 ， min2 you4 xi1 ji1 du3 。
- tong1 ba1 shi2 yi1 nan2 ， diao4 er4 shi2 qi1 yu3 。
- qu2 lao2 hong2 fu4 ze2 ， shang4 xia4 zhui1 xun2 xu3 。
- hang2 hang2 le4 yin1 qi2 ， yi4 yi4 bei1 si4 hu3 。
- wei2 guo2 chong1 shi3 chen2 ， jiang1 shen1 shi4 ren2 zhu3 。
- dan4 ping2 xin1 li4 qu4 ， ken3 yong4 nian2 hua2 zu3 。
- bu2 jian4 mi4 xue2 weng1 ， yi2 shu1 geng3 ru2 xu1 。
- qian1 lin2 fang3 ju1 cai2 ， jiu3 ze2 ju4 zhou1 lu3 。
- wei2 si1 qi3 ben1 chen2 ， ju4 shuo1 shi1 jia4 pu3 。
- xiang3 gong1 wen2 wu2 yan2 ， jue2 shuo4 huan2 qi3 wu3 。

## 注释

## 译文

## 赏析
