---
id: xiang-an-shi-dong-tun-fen-yun-de-da-zi
title: 東屯分韻得大字
titlePinyin: dong1 tun2 fen1 yun4 de2 da4 zi4
titleSlug: dong-tun-fen-yun-de-da-zi
author: 項安世
authorPinyin: xiang4 an1 shi4
authorSlug: xiang-an-shi
dynasty: 宋
dynastyPinyin: song4
dynastySlug: song
tags: []
---

## 正文

- 詩翁骨成塵，巴子地如芥。
- 驅車藤刺亂，跋馬山石隘。
- 景因名自佳，物以人故大。
- 客來不一到，百歲負清債。
- 遂令東屯遊，永作一生快。
- 君看黄岡頭，屋破古井壞。
- 恃有東坡翁，過者不敢拜。
- 諒知萬物靈，山水蒙芘頼。
- 男兒勿自貶，著意塵土外。

## 拼音

- shi1 weng1 gu3 cheng2 chen2 ， ba1 zi3 di4 ru2 jie4 。
- qu1 ju1 teng2 ci4 luan4 ， ba2 ma3 shan1 shi2 ai4 。
- jing3 yin1 ming2 zi4 jia1 ， wu4 yi3 ren2 gu4 da4 。
- ke4 lai2 bu4 yi2 dao4 ， bai3 sui4 fu4 qing1 zhai4 。
- sui4 ling4 dong1 tun2 you2 ， yong3 zuo4 yi4 sheng1 kuai4 。
- jun1 kan4 huang2 gang1 tou2 ， wu1 po4 gu3 jing3 huai4 。
- shi4 you3 dong1 po1 weng1 ， guo4 zhe3 bu4 gan3 bai4 。
- liang4 zhi1 wan4 wu4 ling2 ， shan1 shui3 meng2 pi2 lai4 。
- nan2 er2 wu4 zi4 bian3 ， zhu4 yi4 chen2 tu3 wai4 。

## 注释

## 译文

## 赏析
