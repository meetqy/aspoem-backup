---
id: xiang-an-shi-ci-yun-jiang-ling-cao-ling-qi-yu
title: 次韻江陵曹令祈雨
titlePinyin: ci4 yun4 jiang1 ling2 cao2 ling4 qi2 yu3
titleSlug: ci-yun-jiang-ling-cao-ling-qi-yu
author: 項安世
authorPinyin: xiang4 an1 shi4
authorSlug: xiang-an-shi
dynasty: 宋
dynastyPinyin: song4
dynastySlug: song
tags: []
---

## 正文

- 吾嘗言封侯萬里不直錢，不如洛陽負郭二頃田。
- 清風午枕睡初熟，明月一甌吾自煎。
- 門前䆉䅉新酒熟，丈夫肯受兒女憐。
- 非不知鳴鐘與鼎食，雨蓑風笠性所便。
- 有如北人事鞍馬，不信世間乃有萬斛之樓舩。
- 老農對我忽三嘆，此事樂矣今無年。
- 忍饑死待一啜菽，又見赤日懸青天。
- 高田尺寸破龜兆，下田杪忽生針氈。
- 𩖡風抒水乾七澤，火雲熾空炮百川。
- 掘殘草實到黄壤，踏盡藕根傾碧圓。
- 得錢買飯不及夕，豈復一飽期安眠。
- 田家活計遽如許，苦語一聽雙潸然。
- 天河誰能挽壯士，甘露更忍談高禪。
- 紛紛官吏走香火，往往聚落無炊烟。
- 雲雷虛無空霹靂，老稚失喜真狂顛。
- 欲賡噫嘻頌祈穀，安得好語來愁邊。
- 我詩窮悴不足錄，晴日叫號如饑鳶。

## 拼音

- wu2 chang2 yan2 feng1 hou2 wan4 li3 bu4 zhi2 qian2 ， bu4 ru2 luo4 yang2 fu4 guo1 er4 qing3 tian2 。
- qing1 feng1 wu3 zhen3 shui4 chu1 shu2 ， ming2 yue4 yi1 ou1 wu2 zi4 jian1 。
- men2 qian2 䆉䅉 xin1 jiu3 shu2 ， zhang4 fu0 ken3 shou4 er2 nü3 lian2 。
- fei1 bu4 zhi1 ming2 zhong1 yu3 ding3 shi2 ， yu3 suo1 feng1 li4 xing4 suo3 bian4 。
- you3 ru2 bei3 ren2 shi4 an1 ma3 ， bu2 xin4 shi4 jian4 nai3 you3 wan4 hu2 zhi1 lou2 chuan2 。
- lao3 nong2 dui4 wo3 hu1 san1 tan4 ， ci3 shi4 le4 yi3 jin1 wu2 nian2 。
- ren3 ji1 si3 dai4 yi2 chuo4 shu1 ， you4 jian4 chi4 ri4 xuan2 qing1 tian1 。
- gao1 tian2 chi3 cun4 po4 gui1 zhao4 ， xia4 tian2 miao3 hu1 sheng1 zhen1 zhan1 。
- 𩖡 feng1 shu1 shui3 qian2 qi1 ze2 ， huo3 yun2 chi4 kong1 pao4 bai3 chuan1 。
- jue2 can2 cao3 shi2 dao4 huang2 rang3 ， ta4 jin4 ou3 gen1 qing1 bi4 yuan2 。
- de2 qian2 mai3 fan4 bu4 ji2 xi1 ， qi3 fu4 yi4 bao3 qi1 an1 mian2 。
- tian2 jia1 huo2 ji4 ju4 ru2 xu1 ， ku3 yu3 yi4 ting1 shuang1 shan1 ran2 。
- tian1 he2 shui2 neng2 wan3 zhuang4 shi4 ， gan1 lu4 geng4 ren3 tan2 gao1 shan4 。
- fen1 fen1 guan1 li4 zou3 xiang1 huo3 ， wang3 wang3 ju4 luo4 wu2 chui1 yan1 。
- yun2 lei2 xu1 wu2 kong1 pi1 li4 ， lao3 zhi4 shi1 xi3 zhen1 kuang2 dian1 。
- yu4 geng1 yi1 xi1 song4 qi2 gu3 ， an1 de2 hao3 yu3 lai2 chou2 bian1 。
- wo3 shi1 qiong2 cui4 bu4 zu2 lu4 ， qing2 ri4 jiao4 hao4 ru2 ji1 yuan1 。

## 注释

## 译文

## 赏析
