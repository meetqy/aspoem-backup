---
id: xiang-an-shi-she-han-zhi-long-zhong-you-gan
title: 涉漢至隆中有感
titlePinyin: she4 han4 zhi4 long2 zhong1 you3 gan3
titleSlug: she-han-zhi-long-zhong-you-gan
author: 項安世
authorPinyin: xiang4 an1 shi4
authorSlug: xiang-an-shi
dynasty: 宋
dynastyPinyin: song4
dynastySlug: song
tags: []
---

## 正文

- 曉渡漢水陽，平川去如掌。
- 春深風日老，雨後桑麻長。
- 麥田渺無際，竹墅清可賞。
- 家家傍林落，往往成族黨。
- 溪頭浣紗女，十五自來往。
- 我來三月暮，甚作二浙想。
- 愛此重躊躇，凄然復悵惘。
- 邊頭兵未動，農事日以廣。
- 只今烽火地，開闢無曠壤。
- 緬思生人情，本自樂安養。
- 每遭我輩誤，遂使汝曹枉。
- 承平未災變，北地極豐穰。
- 中間一喪亂，殺戮同草莽。
- 赤子亦何知，淪胥受漂蕩。
- 搢紳欲辭罪，世道終安放。
- 歌罷叫葛公，英靈歘來享。

## 拼音

- xiao3 du4 han4 shui3 yang2 ， ping2 chuan1 qu4 ru2 zhang3 。
- chun1 shen1 feng1 ri4 lao3 ， yu3 hou4 sang1 ma2 chang2 。
- mai4 tian2 miao3 wu2 ji4 ， zhu2 shu4 qing1 ke3 shang3 。
- jia1 jia1 bang4 lin2 luo4 ， wang3 wang3 cheng2 zu2 dang3 。
- xi1 tou2 huan4 sha1 nü3 ， shi2 wu3 zi4 lai2 wang3 。
- wo3 lai2 san1 yue4 mu4 ， shen4 zuo4 er4 zhe4 xiang3 。
- ai4 ci3 zhong4 chou2 chu2 ， qi1 ran2 fu4 chang4 wang3 。
- bian1 tou2 bing1 wei4 dong4 ， nong2 shi4 ri4 yi3 guang3 。
- zhi1 jin1 feng1 huo3 di4 ， kai1 pi4 wu2 kuang4 rang3 。
- mian3 si1 sheng1 ren2 qing2 ， ben3 zi4 le4 an1 yang3 。
- mei3 zao1 wo3 bei4 wu4 ， sui4 shi3 ru3 cao2 wang3 。
- cheng2 ping2 wei4 zai1 bian4 ， bei3 di4 ji2 feng1 rang2 。
- zhong1 jian4 yi4 sang1 luan4 ， sha1 lu4 tong2 cao3 mang3 。
- chi4 zi3 yi4 he2 zhi1 ， lun2 xu1 shou4 piao1 dang4 。
- jin4 shen1 yu4 ci2 zui4 ， shi4 dao4 zhong1 an1 fang4 。
- ge1 ba4 jiao4 ge3 gong1 ， ying1 ling2 xu1 lai2 xiang3 。

## 注释

## 译文

## 赏析
