---
id: xiang-an-shi-ti-zhang-yi-dao-han-lu-xuan
title: 題張以道寒綠軒
titlePinyin: ti2 zhang1 yi3 dao4 han2 lü4 xuan1
titleSlug: ti-zhang-yi-dao-han-lu-xuan
author: 項安世
authorPinyin: xiang4 an1 shi4
authorSlug: xiang-an-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 君家雪窗小溪曲，溪綠窗寒當家足。
- 如何拋却老師兄，別向天隨參杞菊。
- 杞經言暖不言寒，菊譜聞黄未聞綠。
- 君從何許得此奇，定是雪窗三十六。
- 金英浮蟻我無分，玉犬吠根人所逐。
- 只殘雨葉與風枝，給與詩人當田祿。
- 困將冷艷洗眵眼，饑把芳鮮楦雷腹。
- 招邀朋友最宜茶，犒設妻兒聊當肉。
- 和軒喫却人不爭，吐出新詩更清穆。
- 時時夢把密州印，千步毬場宴賓屬。
- 吟魂正作蝴蝶飛，靜繞珍叢嘬寒玉。
- 覺來拊几一欣然，何必窮閻減華屋。

## 拼音

- jun1 jia1 xue3 chuang1 xiao3 xi1 qu3 ， xi1 lü4 chuang1 han2 dang1 jia1 zu2 。
- ru2 he2 pao1 que4 lao3 shi1 xiong1 ， bie2 xiang4 tian1 sui2 can1 qi3 ju2 。
- qi3 jing1 yan2 nuan3 bu4 yan2 han2 ， ju2 pu3 wen2 huang2 wei4 wen2 lü4 。
- jun1 cong2 he2 xu1 de2 ci3 qi2 ， ding4 shi4 xue3 chuang1 san1 shi2 liu4 。
- jin1 ying1 fu2 yi3 wo3 wu2 fen1 ， yu4 quan3 fei4 gen1 ren2 suo3 zhu2 。
- zhi1 can2 yu3 ye4 yu3 feng1 zhi1 ， gei3 yu3 shi1 ren2 dang1 tian2 lu4 。
- kun4 jiang1 leng3 yan4 xi3 chi1 yan3 ， ji1 ba3 fang1 xian1 xuan4 lei2 fu4 。
- zhao1 yao1 peng2 you0 zui4 yi2 cha2 ， kao4 she4 qi1 er2 liao2 dang1 rou4 。
- he2 xuan1 chi1 que4 ren2 bu4 zheng1 ， tu3 chu1 xin1 shi1 geng4 qing1 mu4 。
- shi2 shi2 meng4 ba3 mi4 zhou1 yin4 ， qian1 bu4 qiu2 chang3 yan4 bin1 shu3 。
- yin2 hun2 zheng4 zuo4 hu2 die2 fei1 ， jing4 rao4 zhen1 cong2 zuo1 han2 yu4 。
- jue2 lai2 fu3 ji3 yi4 xin1 ran2 ， he2 bi4 qiong2 yan2 jian3 hua2 wu1 。

## 注释

## 译文

## 赏析
