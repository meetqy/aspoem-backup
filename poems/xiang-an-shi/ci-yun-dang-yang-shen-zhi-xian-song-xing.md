---
id: xiang-an-shi-ci-yun-dang-yang-shen-zhi-xian-song-xing
title: 次韻當陽沈知縣送行
titlePinyin: ci4 yun4 dang1 yang2 shen3 zhi1 xian4 song4 xing2
titleSlug: ci-yun-dang-yang-shen-zhi-xian-song-xing
author: 項安世
authorPinyin: xiang4 an1 shi4
authorSlug: xiang-an-shi
dynasty: 宋
dynastyPinyin: song4
dynastySlug: song
tags: []
---

## 正文

- 爾行欲何之，觸熱官裏去。
- 官今有何急，須爾不得住。
- 借問年幾何，四十倏已暮。
- 前途更如此，所著真幾屨。
- 明廷集夔襄，古樂徧韶頀。
- 獨吹牛背笛，焉往不得牾。
- 但聞湘山好，藏室鎖烟霧。
- 平生獨往夢，恍惚至其處。
- 胡張骨已冷，學者半新故。
- 誰能用師說，九守立堅戍。
- 閒持一青笠，往喚洞庭渡。
- 飛上祝融峯，晴雲擘輕絮。

## 拼音

- er3 xing2 yu4 he2 zhi1 ， chu4 re4 guan1 li3 qu4 。
- guan1 jin1 you3 he2 ji2 ， xu1 er3 bu4 de2 zhu4 。
- jie4 wen4 nian2 ji1 he2 ， si4 shi2 shu1 yi3 mu4 。
- qian2 tu2 geng4 ru2 ci3 ， suo3 zhu4 zhen1 ji1 ju4 。
- ming2 ting2 ji2 kui2 xiang1 ， gu3 le4 bian4 shao2 hu4 。
- du2 chui1 niu2 bei4 di2 ， yan1 wang3 bu4 de2 wu3 。
- dan4 wen2 xiang1 shan1 hao3 ， cang2 shi4 suo3 yan1 wu4 。
- ping2 sheng1 du2 wang3 meng4 ， huang3 hu1 zhi4 qi2 chu3 。
- hu2 zhang1 gu3 yi3 leng3 ， xue2 zhe3 ban4 xin1 gu4 。
- shui2 neng2 yong4 shi1 shuo1 ， jiu3 shou3 li4 jian1 shu4 。
- xian2 chi2 yi4 qing1 li4 ， wang3 huan4 dong4 ting2 du4 。
- fei1 shang4 zhu4 rong2 feng1 ， qing2 yun2 bo4 qing1 xu4 。

## 注释

## 译文

## 赏析
