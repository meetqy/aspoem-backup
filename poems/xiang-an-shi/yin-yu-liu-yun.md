---
id: xiang-an-shi-yin-yu-liu-yun
title: 陰雨六韻
titlePinyin: yin1 yu3 liu4 yun4
titleSlug: yin-yu-liu-yun
author: 項安世
authorPinyin: xiang4 an1 shi4
authorSlug: xiang-an-shi
dynasty: 宋
dynastyPinyin: song4
dynastySlug: song
tags: []
---

## 正文

- 濱水地鍾濕，關門時過春。
- 讀書無氣力，看字費精神。
- 陰雨便高枕，泥塗阻故人。
- 小詩隨意就，情話與誰親。
- 返照輕霞出，明朝霽色新。
- 辛勤愧田父，江上晚耕勻。

## 拼音

- bin1 shui3 di4 zhong1 shi1 ， guan1 men2 shi2 guo4 chun1 。
- du2 shu1 wu2 qi4 li4 ， kan4 zi4 fei4 jing1 shen2 。
- yin1 yu3 bian4 gao1 zhen3 ， ni2 tu2 zu3 gu4 ren2 。
- xiao3 shi1 sui2 yi4 jiu4 ， qing2 hua4 yu3 shui2 qin1 。
- fan3 zhao4 qing1 xia2 chu1 ， ming2 chao2 ji4 se4 xin1 。
- xin1 qin2 kui4 tian2 fu4 ， jiang1 shang4 wan3 geng1 yun2 。

## 注释

## 译文

## 赏析
