---
id: xiang-an-shi-ti-zhang-yao-ju-tui-yan-si-shi-yun
title: 題張藥局退巖四十韻
titlePinyin: ti2 zhang1 yao4 ju2 tui4 yan2 si4 shi2 yun4
titleSlug: ti-zhang-yao-ju-tui-yan-si-shi-yun
author: 項安世
authorPinyin: xiang4 an1 shi4
authorSlug: xiang-an-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 大家習貴久，亦復閲儉多。
- 所習已厭飫，所閲方憂訛。
- 食厭如食蠟，避憂如避戈。
- 誰能飽更飯，脹洩自生疴。
- 此理大可見，判若黝與皤。
- 所以張公子，悠然願巖阿。
- 退翁聞之喜，爲作退士歌。
- 介邱自可樵，何必岷與嶓。
- 汙池自可漁，何必江與河。
- 擁腫爲我居，何必房千娥。
- 款段爲我乘，何必駕六騾。
- 但醉皆勝醒，但寢皆勝訛。
- 晏起勝早朝，徐行勝前呵。
- 筇以當魚須，褐以當羔紽。
- 葛巾以當幘，草屩以當靴。
- 巖頭有椶楠，巖下有薜蘿。
- 東有百畝園，西有十里荷。
- 香逕可游屐，石步可椓牁。
- 俯樂莊生魚，仰眄淵明柯。
- 行攀女兒柳，占坐老翁莎。
- 月出竹效舞，風來松獻哦。
- 天清掃木葉，雨潤移花窠。
- 身閒少譏譽，氣靜無昏瘥。
- 居然勝趙孟，奚用封蕭酇。
- 菓大多採摘，獸肥多網羅。
- 得魚多用餌，得雉多用囮。
- 但與懶者遊，勿遣躁者過。
- 但聽訥者規，勿受佞者詫。
- 君家異姓王，劍佩紛相摩。
- 懷綳戲簪笏，童隸輕綸緺。
- 豈若窶人子，血眥爭么麽。
- 君家長安市，日見風雨波。
- 推輈識羊腸，折柂諳盤渦。
- 豈若遠郊氓，冥行觸機碆。
- 兩輪日夜走，兩磑日夜磨。
- 端能幾裘葛，已復歸蒿莪。
- 官書廿四考，祿取三百禾。
- 等是息中馬，誤爲燈上蛾。
- 君其莫蹭蹬，我已太婆娑。
- 退歌止于此，公子意如何。

## 拼音

- da4 jia1 xi2 gui4 jiu3 ， yi4 fu4 yue4 jian3 duo1 。
- suo3 xi2 yi3 yan4 yu4 ， suo3 yue4 fang1 you1 e2 。
- shi2 yan4 ru2 shi2 la4 ， bi4 you1 ru2 bi4 ge1 。
- shui2 neng2 bao3 geng4 fan4 ， zhang4 xie4 zi4 sheng1 ke1 。
- ci3 li3 da4 ke3 jian4 ， pan4 ruo4 you3 yu3 po2 。
- suo3 yi3 zhang1 gong1 zi3 ， you1 ran2 yuan4 yan2 a1 。
- tui4 weng1 wen2 zhi1 xi3 ， wei2 zuo4 tui4 shi4 ge1 。
- jie4 qiu1 zi4 ke3 qiao2 ， he2 bi4 min2 yu3 bo1 。
- wu1 chi2 zi4 ke3 yu2 ， he2 bi4 jiang1 yu3 he2 。
- yong1 zhong3 wei2 wo3 ju1 ， he2 bi4 fang2 qian1 e2 。
- kuan3 duan4 wei2 wo3 cheng2 ， he2 bi4 jia4 liu4 luo2 。
- dan4 zui4 jie1 sheng4 xing3 ， dan4 qin3 jie1 sheng4 e2 。
- yan4 qi3 sheng4 zao3 chao2 ， xu2 hang2 sheng4 qian2 he1 。
- qiong2 yi3 dang1 yu2 xu1 ， he4 yi3 dang1 gao1 tuo2 。
- ge2 jin1 yi3 dang1 ze2 ， cao3 jue1 yi3 dang1 xue1 。
- yan2 tou2 you3 zong1 nan2 ， yan2 xia4 you3 bi4 luo2 。
- dong1 you3 bai3 mu3 yuan2 ， xi1 you3 shi2 li3 he2 。
- xiang1 jing4 ke3 you2 ji1 ， shi2 bu4 ke3 zhuo2 ke1 。
- fu3 le4 zhuang1 sheng1 yu2 ， yang3 mian3 yuan1 ming2 ke1 。
- xing2 pan1 nü3 er2 liu3 ， zhan4 zuo4 lao3 weng1 sha1 。
- yue4 chu1 zhu2 xiao4 wu3 ， feng1 lai2 song1 xian4 o4 。
- tian1 qing1 sao3 mu4 ye4 ， yu3 run4 yi2 hua1 ke1 。
- shen1 xian2 shao3 ji1 yu4 ， qi4 jing4 wu2 hun1 chai4 。
- ju1 ran2 sheng4 zhao4 meng4 ， xi1 yong4 feng1 xiao1 zan4 。
- guo3 da4 duo1 cai3 zhai1 ， shou4 fei2 duo1 wang3 luo2 。
- de2 yu2 duo1 yong4 er3 ， de2 zhi4 duo1 yong4 e2 。
- dan4 yu3 lan3 zhe3 you2 ， wu4 qian3 zao4 zhe3 guo4 。
- dan4 ting1 ne4 zhe3 gui1 ， wu4 shou4 ning4 zhe3 cha4 。
- jun1 jia1 yi4 xing4 wang2 ， jian4 pei4 fen1 xiang1 mo2 。
- huai2 beng4 xi4 zan1 hu4 ， tong2 li4 qing1 lun2 gua1 。
- qi3 ruo4 ju4 ren2 zi3 ， xue4 zi4 zheng1 me0 mo2 。
- jun1 jia1 chang2 an1 shi4 ， ri4 jian4 feng1 yu3 bo1 。
- tui1 zhou1 shi2 yang2 chang2 ， zhe2 yi2 an1 pan2 wo1 。
- qi3 ruo4 yuan3 jiao1 mang2 ， ming2 xing2 chu4 ji1 bo1 。
- liang3 lun2 ri4 ye4 zou3 ， liang3 wei4 ri4 ye4 mo2 。
- duan1 neng2 ji1 qiu2 ge3 ， yi3 fu4 gui1 hao1 e2 。
- guan1 shu1 nian4 si4 kao3 ， lu4 qu3 san1 bai3 he2 。
- deng3 shi4 xi1 zhong1 ma3 ， wu4 wei2 deng1 shang4 e2 。
- jun1 qi2 mo4 ceng4 deng4 ， wo3 yi3 tai4 po2 suo1 。
- tui4 ge1 zhi3 yu2 ci3 ， gong1 zi3 yi4 ru2 he2 。

## 注释

## 译文

## 赏析
