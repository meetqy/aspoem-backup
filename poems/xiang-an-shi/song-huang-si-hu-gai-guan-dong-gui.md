---
id: xiang-an-shi-song-huang-si-hu-gai-guan-dong-gui
title: 送黄司戶改官東歸
titlePinyin: song4 huang2 si1 hu4 gai3 guan1 dong1 gui1
titleSlug: song-huang-si-hu-gai-guan-dong-gui
author: 項安世
authorPinyin: xiang4 an1 shi4
authorSlug: xiang-an-shi
dynasty: 宋
dynastyPinyin: song4
dynastySlug: song
tags: []
---

## 正文

- 江西黄郎中，有聲滿天宇。
- 於菟老巖穴，晚出彪更怒。
- 三十補州掾，勇往不辭苦。
- 首尾庚申年，所事七府主。
- 不惟吏事知，競以文學許。
- 飛章不停剡，禮幣爭羅取。
- 前年開科場，小試便更舉。
- 四海張南軒，人訾公獨與。
- 平生中庸篇，口誦心復睹。
- 官滿貰金歸，囊無一錢處。
- 傳家有風烈，真不愧此父。
- 阿戎更奇俊，邂逅得佳侶。
- 三年下陳榻，內省愧參魯。
- 出言每不忌，逆耳終無拒。
- 反茲號畏友，不獨赦狂瞽。
- 乃知君子心，未易見涯滸。
- 若令到天闕，定合簉鵷羽。
- 爲邦固常法，有用必超補。
- 人情重離別，臨路各凄楚。
- 遠客見歸人，驚心念鄉土。
- 秋風楚江岸，吾亦辦歸櫓。
- 期公父子來，同看西湖雨。

## 拼音

- jiang1 xi1 huang2 lang2 zhong1 ， you3 sheng1 man3 tian1 yu3 。
- wu1 tu2 lao3 yan2 xue2 ， wan3 chu1 biao1 geng4 nu4 。
- san1 shi2 bu3 zhou1 yuan4 ， yong3 wang3 bu4 ci2 ku3 。
- shou3 wei3 geng1 shen1 nian2 ， suo3 shi4 qi1 fu3 zhu3 。
- bu4 wei2 li4 shi4 zhi1 ， jing4 yi3 wen2 xue2 xu1 。
- fei1 zhang1 bu4 ting2 yan3 ， li3 bi4 zheng1 luo2 qu3 。
- qian2 nian2 kai1 ke1 chang3 ， xiao3 shi4 bian4 geng4 ju3 。
- si4 hai3 zhang1 nan2 xuan1 ， ren2 zi1 gong1 du2 yu3 。
- ping2 sheng1 zhong1 yong1 pian1 ， kou3 song4 xin1 fu4 du3 。
- guan1 man3 shi4 jin1 gui1 ， nang2 wu2 yi4 qian2 chu3 。
- chuan2 jia1 you3 feng1 lie4 ， zhen1 bu2 kui4 ci3 fu4 。
- a1 rong2 geng4 qi2 jun4 ， xie4 hou4 de2 jia1 lü3 。
- san1 nian2 xia4 chen2 ta4 ， nei4 sheng3 kui4 can1 lu3 。
- chu1 yan2 mei3 bu2 ji4 ， ni4 er3 zhong1 wu2 ju4 。
- fan3 zi1 hao4 wei4 you3 ， bu4 du2 she4 kuang2 gu3 。
- nai3 zhi1 jun1 zi3 xin1 ， wei4 yi4 jian4 ya2 hu3 。
- ruo4 ling4 dao4 tian1 que4 ， ding4 he2 zao4 yuan1 yu3 。
- wei2 bang1 gu4 chang2 fa3 ， you3 yong4 bi4 chao1 bu3 。
- ren2 qing2 zhong4 li2 bie2 ， lin2 lu4 ge4 qi1 chu3 。
- yuan3 ke4 jian4 gui1 ren2 ， jing1 xin1 nian4 xiang1 tu3 。
- qiu1 feng1 chu3 jiang1 an4 ， wu2 yi4 ban4 gui1 lu3 。
- qi1 gong1 fu4 zi3 lai2 ， tong2 kan4 xi1 hu2 yu3 。

## 注释

## 译文

## 赏析
