---
id: xiang-an-shi-er-shi-si-ri-sheng-su-ci-yang-wen-gong-ji-xian-su-zhi-yun-jian-ni-qi-ti
title: 二十四日省宿次楊文公集賢宿直韻兼擬其體
titlePinyin: er4 shi2 si4 ri4 sheng3 su4 ci4 yang2 wen2 gong1 ji2 xian2 su4 zhi2 yun4 jian1 ni3 qi2 ti3
titleSlug: er-shi-si-ri-sheng-su-ci-yang-wen-gong-ji-xian-su-zhi-yun-jian-ni-qi-ti
author: 項安世
authorPinyin: xiang4 an1 shi4
authorSlug: xiang-an-shi
dynasty: 宋
dynastyPinyin: song4
dynastySlug: song
tags: []
---

## 正文

- 雲氣陰陰繞殿廬，雨聲摵摵響階除。
- 薰爐翠被延周蝶，黄墨朱缸訂魯魚。
- 野性登朝常蹙踖，親年須祿向躊躇。
- 叨陪大典論疑信，濫等諸儒課密疏。
- 漢殿修文開白虎，海邦張樂享爰居。
- 綺寮蕙草青霏入，瑶圃梅梢玉雪初。
- 史藁堆牀殊未已，詩材滿地欲焉如。
- 倦投東觀中郎筆，起讀西崑病監書。
- 節想清忠侔汲直，詞欽雅麗出唐餘。
- 高情炯炯軒裳外，長向金門憶飯蔬。

## 拼音

- yun2 qi4 yin1 yin1 rao4 dian4 lu2 ， yu3 sheng1 se4 se4 xiang3 jie1 chu2 。
- xun1 lu2 cui4 bei4 yan2 zhou1 die2 ， huang2 mo4 zhu1 gang1 ding4 lu3 yu2 。
- ye3 xing4 deng1 chao2 chang2 cu4 ji2 ， qin1 nian2 xu1 lu4 xiang4 chou2 chu2 。
- dao1 pei2 da4 dian3 lun4 yi2 xin4 ， lan4 deng3 zhu1 ru2 ke4 mi4 shu1 。
- han4 dian4 xiu1 wen2 kai1 bai2 hu3 ， hai3 bang1 zhang1 le4 xiang3 yuan2 ju1 。
- qi3 liao2 hui4 cao3 qing1 fei1 ru4 ， yao2 pu3 mei2 shao1 yu4 xue3 chu1 。
- shi3 gao3 dui1 chuang2 shu1 wei4 yi3 ， shi1 cai2 man3 di4 yu4 yan1 ru2 。
- juan4 tou2 dong1 guan1 zhong1 lang2 bi3 ， qi3 du2 xi1 kun1 bing4 jian1 shu1 。
- jie2 xiang3 qing1 zhong1 mou2 ji2 zhi2 ， ci2 qin1 ya3 li2 chu1 tang2 yu2 。
- gao1 qing2 jiong3 jiong3 xuan1 shang0 wai4 ， chang2 xiang4 jin1 men2 yi4 fan4 shu1 。

## 注释

## 译文

## 赏析
