---
id: xiang-an-shi-song-cheng-dao-hui-zhi-guang-ji
title: 送程道輝之廣濟
titlePinyin: song4 cheng2 dao4 hui1 zhi1 guang3 ji4
titleSlug: song-cheng-dao-hui-zhi-guang-ji
author: 項安世
authorPinyin: xiang4 an1 shi4
authorSlug: xiang-an-shi
dynasty: 宋
dynastyPinyin: song4
dynastySlug: song
tags: []
---

## 正文

- 昂昂天馬駒，志豈甘伏櫪。
- 虓虓巖下虎，平生肯求食。
- 可憐百鍊鋼，繞指化爲席。
- 丈夫有不遇，此事今猶昔。
- 程侯西南來，氣若朱絃直。
- 寶劍光出爐，銛鋒凈如拭。
- 蕭蕭萬里足，矯矯九秋翮。
- 君看吳楚越，何處無行跡。
- 歲晚賦歸來，天寒倦游役。
- 海鶴願鷄栖，榆鳩困鵬翼。
- 人間竟如此，使我三太息。
- 雖然聊戲君，萬事多所歷。
- 巧定不如癡，言真短于默。
- 世路危山蹊，人情險矛戟。
- 從來菱上刺，不若芡中實。
- 但學幽冀推，穩爲郊廟璧。
- 行矣無多言，此事君已識。
- 冷暖今日知，勿受豪士惑。

## 拼音

- ang2 ang2 tian1 ma3 ju1 ， zhi4 qi3 gan1 fu2 li4 。
- xiao1 xiao1 yan2 xia4 hu3 ， ping2 sheng1 ken3 qiu2 shi2 。
- ke3 lian2 bai3 lian4 gang1 ， rao4 zhi3 hua4 wei2 xi2 。
- zhang4 fu0 you3 bu2 yu4 ， ci3 shi4 jin1 you2 xi1 。
- cheng2 hou2 xi1 nan2 lai2 ， qi4 ruo4 zhu1 xian2 zhi2 。
- bao3 jian4 guang1 chu1 lu2 ， xian1 feng1 jing4 ru2 shi4 。
- xiao1 xiao1 wan4 li3 zu2 ， jiao3 jiao3 jiu3 qiu1 he2 。
- jun1 kan4 wu2 chu3 yue4 ， he2 chu3 wu2 xing2 ji4 。
- sui4 wan3 fu4 gui1 lai2 ， tian1 han2 juan4 you2 yi4 。
- hai3 he4 yuan4 ji1 qi1 ， yu2 jiu1 kun4 peng2 yi4 。
- ren2 jian4 jing4 ru2 ci3 ， shi3 wo3 san1 tai4 xi1 。
- sui1 ran2 liao2 xi4 jun1 ， wan4 shi4 duo1 suo3 li4 。
- qiao3 ding4 bu4 ru2 chi1 ， yan2 zhen1 duan3 yu2 mo4 。
- shi4 lu4 wei1 shan1 qi1 ， ren2 qing2 xian3 mao2 ji3 。
- cong2 lai2 ling2 shang4 ci4 ， bu2 ruo4 qian4 zhong1 shi2 。
- dan4 xue2 you1 ji4 tui1 ， wen3 wei2 jiao1 miao4 bi4 。
- xing2 yi3 wu2 duo1 yan2 ， ci3 shi4 jun1 yi3 shi2 。
- leng3 nuan3 jin1 ri4 zhi1 ， wu4 shou4 hao2 shi4 huo4 。

## 注释

## 译文

## 赏析
