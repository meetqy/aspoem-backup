---
id: xiang-an-shi-shui-tu-shi-shou-wang-cheng-xiang
title: 水圖詩壽王丞相
titlePinyin: shui3 tu2 shi1 shou4 wang2 cheng2 xiang4
titleSlug: shui-tu-shi-shou-wang-cheng-xiang
author: 項安世
authorPinyin: xiang4 an1 shi4
authorSlug: xiang-an-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 水於天地間，體物而不倚。
- 其數爲天一，衆有之所始。
- 其辰爲壬癸，重任之所揆。
- 其德爲智端，非非而是是。
- 其聲爲羽音，宇覆而物止。
- 精爲九霄月，脈爲百川水。
- 上爲雲千峯，下爲霧五里。
- 春雨散膏腴，秋霜歛華靡。
- 露滋夏畦活，雪喚冬麥起。
- 五行雖異生，宰割由一軌。
- 火蒸妃合巹，金鑄母生子。
- 鑿土得亂泉，斲木出脂髓。
- 瀑垂石山巔，汞出砂坑裏。
- 盛德其神乎，有生皆具此。
- 雖然此其源，萬變難比擬。
- 盍往觀其流，庶幾有窮已。
- 前稽夏書意，後考周雅旨。
- 河爲中國經，江作南邦紀。
- 濟溢陶邱陰，漢合武昌涘。
- 桐柏濬靈源，鳥鼠導幽趾。
- 弱水沈一毛，涇泥灌千埤。
- 八水壯函秦，三川貫熊耳。
- 汾潞表參墟，睢漳雄楚羋。
- 洞庭汩南放，彭蠡浩東迤。
- 震澤古垂聲，巢湖晚呈詭。
- 東南有巨海，萬派所奔委。
- 有海無乾坤，朝昏浸淵燬。
- 或云尾閭泄，難測大荒理。
- 源流皆莫究，却立但瞪視。
- 小人竟何知，但識農圃技。
- 蓄爲陂與塘，鑿爲沼與沚。
- 大者川澮儲，小者溝洫偫。
- 蔬畦行溉澤，花徑分汛灑。
- 麥疇散餘潤，稻畎入清瀰。
- 掘井資釜鬵，漁溪得魴鯉。
- 暑飲救行暍，舟泛蘇𧿧履。
- 溫瘳病夫瘍，寒潄居士齒。
- 追惟平生事，日用無不以。
- 誓言報之德，反復謀諸己。
- 嗟嘆之不足，詠歌聊復爾。
- 形容萬分一，頼有真畫史。
- 淋漓元氣濕，浩蕩入神鬼。
- 朝瞻首九頓，暮拜膝再跪。
- 置之茅簷中，驚嚇走童稚。
- 共惟大丞相，盛德宜此比。
- 智如源之深，澤如委之被。
- 窮測理難言，沾丐人自喜。
- 清臺候鶉火，成數肇弧矢。
- 小人有溪芹，不敢持送似。
- 再拜獻此圖，與水千萬禩。

## 拼音

- shui3 wu1 tian1 di4 jian4 ， ti3 wu4 er2 bu4 yi3 。
- qi2 shu4 wei2 tian1 yi1 ， zhong4 you3 zhi1 suo3 shi3 。
- qi2 chen2 wei2 ren2 gui3 ， zhong4 ren4 zhi1 suo3 kui2 。
- qi2 de2 wei2 zhi4 duan1 ， fei1 fei1 er2 shi4 shi4 。
- qi2 sheng1 wei2 yu3 yin1 ， yu3 fu4 er2 wu4 zhi3 。
- jing1 wei2 jiu3 xiao1 yue4 ， mai4 wei2 bai3 chuan1 shui3 。
- shang4 wei2 yun2 qian1 feng1 ， xia4 wei2 wu4 wu3 li3 。
- chun1 yu3 san4 gao1 yu2 ， qiu1 shuang1 lian3 hua2 mi2 。
- lu4 zi1 xia4 qi2 huo2 ， xue3 huan4 dong1 mai4 qi3 。
- wu3 xing2 sui1 yi4 sheng1 ， zai3 ge1 you2 yi4 gui3 。
- huo3 zheng1 fei1 he2 jin3 ， jin1 zhu4 mu3 sheng1 zi3 。
- zao2 tu3 de2 luan4 quan2 ， zhuo2 mu4 chu1 zhi1 sui3 。
- pu4 chui2 shi2 shan1 dian1 ， gong3 chu1 sha1 keng1 li3 。
- sheng4 de2 qi2 shen2 hu1 ， you3 sheng1 jie1 ju4 ci3 。
- sui1 ran2 ci3 qi2 yuan2 ， wan4 bian4 nan2 bi3 ni3 。
- he2 wang3 guan1 qi2 liu2 ， shu4 ji1 you3 qiong2 yi3 。
- qian2 ji1 xia4 shu1 yi4 ， hou4 kao3 zhou1 ya3 zhi3 。
- he2 wei2 zhong1 guo2 jing1 ， jiang1 zuo4 nan2 bang1 ji4 。
- ji4 yi4 tao2 qiu1 yin1 ， han4 he2 wu3 chang1 si4 。
- tong2 bai3 jun4 ling2 yuan2 ， niao3 shu3 dao3 you1 zhi3 。
- ruo4 shui3 shen3 yi4 mao2 ， jing1 ni2 guan4 qian1 pi2 。
- ba1 shui3 zhuang4 han2 qin2 ， san1 chuan1 guan4 xiong2 er3 。
- fen2 lu4 biao3 can1 xu1 ， sui1 zhang1 xiong2 chu3 mi3 。
- dong4 ting2 gu3 nan2 fang4 ， peng2 li2 hao4 dong1 yi3 。
- zhen4 ze2 gu3 chui2 sheng1 ， chao2 hu2 wan3 cheng2 gui3 。
- dong1 nan2 you3 ju4 hai3 ， wan4 pai4 suo3 ben1 wei3 。
- you3 hai3 wu2 qian2 kun1 ， chao2 hun1 jin4 yuan1 hui3 。
- huo4 yun2 wei3 lü2 xie4 ， nan2 ce4 da4 huang1 li3 。
- yuan2 liu2 jie1 mo4 jiu1 ， que4 li4 dan4 deng4 shi4 。
- xiao3 ren2 jing4 he2 zhi1 ， dan4 shi2 nong2 pu3 ji4 。
- xu4 wei2 bei1 yu3 tang2 ， zao2 wei2 zhao3 yu3 zhi3 。
- da4 zhe3 chuan1 kuai4 chu3 ， xiao3 zhe3 gou1 xu4 zhi4 。
- shu1 qi2 xing2 gai4 ze2 ， hua1 jing4 fen1 xun4 sa3 。
- mai4 chou2 san4 yu2 run4 ， dao4 quan3 ru4 qing1 mi2 。
- jue2 jing3 zi1 fu3 xin2 ， yu2 xi1 de2 fang2 li3 。
- shu3 yin3 jiu4 xing2 ye1 ， zhou1 fan4 su1 𧿧 lü3 。
- wen1 chou1 bing4 fu1 yang2 ， han2 shu4 ju1 shi4 chi3 。
- zhui1 wei2 ping2 sheng1 shi4 ， ri4 yong4 wu2 bu4 yi3 。
- shi4 yan2 bao4 zhi1 de2 ， fan3 fu4 mou2 zhu1 ji3 。
- jie1 tan4 zhi1 bu4 zu2 ， yong3 ge1 liao2 fu4 er3 。
- xing2 rong2 wan4 fen1 yi1 ， lai4 you3 zhen1 hua4 shi3 。
- lin2 li2 yuan2 qi4 shi1 ， hao4 dang4 ru4 shen2 gui3 。
- chao2 zhan1 shou3 jiu3 dun4 ， mu4 bai4 xi1 zai4 gui4 。
- zhi4 zhi1 mao2 yan2 zhong1 ， jing1 he4 zou3 tong2 zhi4 。
- gong4 wei2 da4 cheng2 xiang4 ， sheng4 de2 yi2 ci3 bi3 。
- zhi4 ru2 yuan2 zhi1 shen1 ， ze2 ru2 wei3 zhi1 bei4 。
- qiong2 ce4 li3 nan2 yan2 ， zhan1 gai4 ren2 zi4 xi3 。
- qing1 tai2 hou4 chun2 huo3 ， cheng2 shu4 zhao4 hu2 shi3 。
- xiao3 ren2 you3 xi1 qin2 ， bu4 gan3 chi2 song4 si4 。
- zai4 bai4 xian4 ci3 tu2 ， yu3 shui3 qian1 wan4 si4 。

## 注释

## 译文

## 赏析
