---
id: xiang-an-shi-ci-dong-po-xue-shi-shi-liu-yun-san-shou-qi-san
title: 次東坡雪詩十六韻三首  其三
titlePinyin: ci4 dong1 po1 xue3 shi1 shi2 liu4 yun4 san1 shou3     qi2 san1
titleSlug: ci-dong-po-xue-shi-shi-liu-yun-san-shou-qi-san
author: 項安世
authorPinyin: xiang4 an1 shi4
authorSlug: xiang-an-shi
dynasty: 宋
dynastyPinyin: song4
dynastySlug: song
tags: []
---

## 正文

- 高低互騰凌，先後更唱和。
- 密密驕有餘，斜斜困無奈。
- 翔空久未集，到地期不墮。
- 雲惜暗遮圍，風欺惡掀簸。
- 林光夜毰毸，瓦色晨玭瑳。
- 犬喜吠若驚，兒顛走如磨。
- 體虛君勿嫌，窖實更堪貨。
- 飛逾絮毛弱，藏耐刀斧剉。
- 三緘桃李蹊，十襲莓苔坐。
- 填沼害魚游，封巢妨鶴卧。
- 經厨忽渙汗，度井翻坎坷。
- 入水恨先融，沾泥悲易涴。
- 苦遭柔條翻，故壓堅竹破。
- 已積深可量，方來密難課。
- 宵明宿雀譁，晝合盤鴟餓。
- 東日漏微光，窮人起相賀。

## 拼音

- gao1 di1 hu4 teng2 ling2 ， xian1 hou4 geng4 chang4 he4 。
- mi4 mi4 jiao1 you3 yu2 ， xie2 xie2 kun4 wu2 nai4 。
- xiang2 kong1 jiu3 wei4 ji2 ， dao4 di4 qi1 bu2 duo4 。
- yun2 xi1 an4 zhe1 wei2 ， feng1 qi1 e4 xian1 bo4 。
- lin2 guang1 ye4 pei2 sai1 ， wa3 se4 chen2 pin2 cuo1 。
- quan3 xi3 fei4 ruo4 jing1 ， er2 dian1 zou3 ru2 mo2 。
- ti3 xu1 jun1 wu4 xian2 ， jiao4 shi2 geng4 kan1 huo4 。
- fei1 yu2 xu4 mao2 ruo4 ， cang2 nai4 dao1 fu3 cuo4 。
- san1 jian1 tao2 li3 qi1 ， shi2 xi2 mei2 tai2 zuo4 。
- tian2 zhao3 hai4 yu2 you2 ， feng1 chao2 fang2 he4 wo4 。
- jing1 chu2 hu1 huan4 han4 ， du4 jing3 fan1 kan3 ke3 。
- ru4 shui3 hen4 xian1 rong2 ， zhan1 ni2 bei1 yi4 wo4 。
- ku3 zao1 rou2 tiao2 fan1 ， gu4 ya1 jian1 zhu2 po4 。
- yi3 ji1 shen1 ke3 liang2 ， fang1 lai2 mi4 nan2 ke4 。
- xiao1 ming2 su4 que4 hua2 ， zhou4 he2 pan2 chi1 e4 。
- dong1 ri4 lou4 wei1 guang1 ， qiong2 ren2 qi3 xiang1 he4 。

## 注释

## 译文

## 赏析
