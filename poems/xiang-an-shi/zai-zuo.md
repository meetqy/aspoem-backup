---
id: xiang-an-shi-zai-zuo
title: 再作
titlePinyin: zai4 zuo4
titleSlug: zai-zuo
author: 項安世
authorPinyin: xiang4 an1 shi4
authorSlug: xiang-an-shi
dynasty: 宋
dynastyPinyin: song4
dynastySlug: song
tags: []
---

## 正文

- 遇物無汙潔，經林失盛衰。
- 坐令磚似玉，立見髮如肌。
- 烏化瑶池鶴，騅成石闕獅。
- 傾都陳鷺翿，連野獵麑皮。
- 山裹青螺髻，城張白鳳帷。
- 佛宮迷鐵塔，御路翳金槌。
- 旟旆紛斜整，駕鵝雜正奇。
- 四絃穠李抹，三弄落梅吹。
- 舊積新仍壓，前驅後更馳。
- 舞狂寧俟拍，行亂不遵歧。
- 揚布疑非我，何郎竟指誰。
- 孔淄應不涅，墨素遂無悲。
- 勇勢將門塞，纖形探隙窺。
- 欹傾愁屋壁，踴躍羨童兒。
- 蓋垤危翻甕，填坑駭擲卮。
- 屐深知夜過，蹄淺認朝騎。
- 凍合將平海，冰堅已實池。
- 羲和光奪色，鳥雀命懸絲。
- 後陣多難測，陰機遠莫涯。
- 看雲方浩浩，望霽故遲遲。

## 拼音

- yu4 wu4 wu2 wu1 jie2 ， jing1 lin2 shi1 sheng4 shuai1 。
- zuo4 ling4 zhuan1 si4 yu4 ， li4 jian4 fa4 ru2 ji1 。
- wu1 hua4 yao2 chi2 he4 ， zhui1 cheng2 shi2 que4 shi1 。
- qing1 dou1 chen2 lu4 dao4 ， lian2 ye3 lie4 ni2 pi2 。
- shan1 guo3 qing1 luo2 ji4 ， cheng2 zhang1 bai2 feng4 wei2 。
- fo2 gong1 mi2 tie3 ta3 ， yu4 lu4 yi4 jin1 chui2 。
- yu2 pei4 fen1 xie2 zheng3 ， jia4 e2 za2 zheng4 qi2 。
- si4 xian2 nong2 li3 mo3 ， san1 nong4 luo4 mei2 chui1 。
- jiu4 ji1 xin1 reng2 ya1 ， qian2 qu1 hou4 geng4 chi2 。
- wu3 kuang2 ning2 si4 pai1 ， xing2 luan4 bu4 zun1 qi2 。
- yang2 bu4 yi2 fei1 wo3 ， he2 lang2 jing4 zhi3 shui2 。
- kong3 zi1 ying1 bu2 nie4 ， mo4 su4 sui4 wu2 bei1 。
- yong3 shi4 jiang1 men2 sai1 ， xian1 xing2 tan4 xi4 kui1 。
- qi1 qing1 chou2 wu1 bi4 ， yong3 yue4 xian4 tong2 er2 。
- gai4 die2 wei1 fan1 weng4 ， tian2 keng1 hai4 zhi4 zhi1 。
- ji1 shen1 zhi1 ye4 guo4 ， ti2 qian3 ren4 chao2 qi2 。
- dong4 he2 jiang1 ping2 hai3 ， bing1 jian1 yi3 shi2 chi2 。
- xi1 he2 guang1 duo2 se4 ， niao3 que4 ming4 xuan2 si1 。
- hou4 zhen4 duo1 nan2 ce4 ， yin1 ji1 yuan3 mo4 ya2 。
- kan4 yun2 fang1 hao4 hao4 ， wang4 ji4 gu4 chi2 chi2 。

## 注释

## 译文

## 赏析
