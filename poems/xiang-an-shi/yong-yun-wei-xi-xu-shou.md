---
id: xiang-an-shi-yong-yun-wei-xi-xu-shou
title: 用韵爲席婿壽
titlePinyin: yong4 yun4 wei2 xi2 xu4 shou4
titleSlug: yong-yun-wei-xi-xu-shou
author: 項安世
authorPinyin: xiang4 an1 shi4
authorSlug: xiang-an-shi
dynasty: 宋
dynastyPinyin: song4
dynastySlug: song
tags: []
---

## 正文

- 仲呂欲轉蕤賓宮，巽位未放離風通。
- 世有大族傳伊嵩，天與峻秀包邙熊。
- 生申降甫何穹崇，赤昴太白來虛空。
- 星光嶽氣煜以充，聖罇賢斚醒復中。
- 援琴大叫蒼梧風，呵斗插向南雲東。
- 向來兩手超逢蒙，連取三鶚摧其衷。
- 南宮作賦羞雷同，坐見瓦釜欺玲瓏。
- 老驓迥立雌群雄，大花晚折王衆叢。
- 不妨吾事日以隆，小待造物觀其終。
- 良金美玉無不公，陽春白雪無不聰。
- 琅函氈字書春功，繡韉羢坐開曉幪。
- 我時一醉衰顔紅，但願玉貴甘冰窮。

## 拼音

- zhong4 lü3 yu4 zhuan3 rui2 bin1 gong1 ， xun4 wei4 wei4 fang4 li2 feng1 tong1 。
- shi4 you3 da4 zu2 chuan2 yi1 song1 ， tian1 yu3 jun4 xiu4 bao1 mang2 xiong2 。
- sheng1 shen1 jiang4 fu3 he2 qiong2 chong2 ， chi4 mao3 tai4 bai2 lai2 xu1 kong1 。
- xing1 guang1 yue4 qi4 yu4 yi3 chong1 ， sheng4 zun1 xian2 jia3 xing3 fu4 zhong1 。
- yuan2 qin2 da4 jiao4 cang1 wu2 feng1 ， he1 dou4 cha1 xiang4 nan2 yun2 dong1 。
- xiang4 lai2 liang3 shou3 chao1 feng2 meng2 ， lian2 qu3 san1 e4 cui1 qi2 zhong1 。
- nan2 gong1 zuo4 fu4 xiu1 lei2 tong2 ， zuo4 jian4 wa3 fu3 qi1 ling2 long2 。
- lao3 ceng2 jiong3 li4 ci2 qun2 xiong2 ， da4 hua1 wan3 zhe2 wang2 zhong4 cong2 。
- bu4 fang2 wu2 shi4 ri4 yi3 long2 ， xiao3 dai4 zao4 wu4 guan1 qi2 zhong1 。
- liang2 jin1 mei3 yu4 wu2 bu4 gong1 ， yang2 chun1 bai2 xue3 wu2 bu4 cong1 。
- lang2 han2 zhan1 zi4 shu1 chun1 gong1 ， xiu4 jian1 rong2 zuo4 kai1 xiao3 meng2 。
- wo3 shi2 yi2 zui4 shuai1 yan2 hong2 ， dan4 yuan4 yu4 gui4 gan1 bing1 qiong2 。

## 注释

## 译文

## 赏析
