---
id: xiang-an-shi-ci-yun-su-zhu-guan-xiao-fan-shan-ge
title: 次韻蘇主管小礬山歌
titlePinyin: ci4 yun4 su1 zhu3 guan3 xiao3 fan2 shan1 ge1
titleSlug: ci-yun-su-zhu-guan-xiao-fan-shan-ge
author: 項安世
authorPinyin: xiang4 an1 shi4
authorSlug: xiang-an-shi
dynasty: 宋
dynastyPinyin: song4
dynastySlug: song
tags: []
---

## 正文

- 大字崢嶸如石柱，小字參差似釵股。
- 醉中寫出礬山歌，夢中飛入礬山路。
- 恍然身在家林間，壺公八柱橫當前。
- 并州剪刀色如水，剪取一半壺公煙。
- 袖歸閣置晴窗著，相伴匡牀閒企脚。
- 渾家驚喜看不休，一拳寒雪春未收。
- 但怪長身成縮瑟，不見當年倚天立。
- 昔如四輔朝帝鄉，今如侏儒欄楯旁。
- 元是山靈有詩癖，要來丈室親詞客。
- 帝令費老下教之，千仞高崖縮盈尺。
- 又怪素髮垂冰膚，不見當年青玉腴。
- 昔如婑媠春風髻，今如點滴銀盤酥。
- 元是山靈生老思，時世梳妝非所喜。
- 帝令河漢下濯之，洗盡烟嵐見雲子。
- 四翁相對凜不他，正味森森酸齒牙。
- 更著瑒花成五友，同名共色相輝華。

## 拼音

- da4 zi4 zheng1 rong2 ru2 shi2 zhu4 ， xiao3 zi4 can1 cha4 si4 chai1 gu3 。
- zui4 zhong1 xie3 chu1 fan2 shan1 ge1 ， meng4 zhong1 fei1 ru4 fan2 shan1 lu4 。
- huang3 ran2 shen1 zai4 jia1 lin2 jian4 ， hu2 gong1 ba1 zhu4 heng2 dang1 qian2 。
- bing1 zhou1 jian3 dao1 se4 ru2 shui3 ， jian3 qu3 yi2 ban4 hu2 gong1 yan1 。
- xiu4 gui1 ge2 zhi4 qing2 chuang1 zhu4 ， xiang1 ban4 kuang1 chuang2 xian2 qi3 jiao3 。
- hun2 jia1 jing1 xi3 kan4 bu4 xiu1 ， yi4 quan2 han2 xue3 chun1 wei4 shou1 。
- dan4 guai4 chang2 shen1 cheng2 suo1 se4 ， bu2 jian4 dang1 nian2 yi3 tian1 li4 。
- xi1 ru2 si4 fu3 chao2 di4 xiang1 ， jin1 ru2 zhu1 ru2 lan2 dun4 pang2 。
- yuan2 shi4 shan1 ling2 you3 shi1 pi3 ， yao4 lai2 zhang4 shi4 qin1 ci2 ke4 。
- di4 ling4 fei4 lao3 xia4 jiao4 zhi1 ， qian1 ren4 gao1 ya2 suo1 ying2 chi3 。
- you4 guai4 su4 fa4 chui2 bing1 fu1 ， bu2 jian4 dang1 nian2 qing1 yu4 yu2 。
- xi1 ru2 wo3 duo4 chun1 feng1 ji4 ， jin1 ru2 dian3 di1 yin2 pan2 su1 。
- yuan2 shi4 shan1 ling2 sheng1 lao3 si1 ， shi2 shi4 shu1 zhuang1 fei1 suo3 xi3 。
- di4 ling4 he2 han4 xia4 zhuo2 zhi1 ， xi3 jin4 yan1 lan2 jian4 yun2 zi3 。
- si4 weng1 xiang1 dui4 lin3 bu4 ta1 ， zheng4 wei4 sen1 sen1 suan1 chi3 ya2 。
- geng4 zhu4 chang4 hua1 cheng2 wu3 you3 ， tong2 ming2 gong4 se4 xiang4 hui1 hua2 。

## 注释

## 译文

## 赏析
