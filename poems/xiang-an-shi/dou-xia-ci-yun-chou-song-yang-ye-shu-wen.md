---
id: xiang-an-shi-dou-xia-ci-yun-chou-song-yang-ye-shu-wen
title: 都下次韻酬松陽葉叔文
titlePinyin: dou1 xia4 ci4 yun4 chou2 song1 yang2 ye4 shu1 wen2
titleSlug: dou-xia-ci-yun-chou-song-yang-ye-shu-wen
author: 項安世
authorPinyin: xiang4 an1 shi4
authorSlug: xiang-an-shi
dynasty: 宋
dynastyPinyin: song4
dynastySlug: song
tags: []
---

## 正文

- 君不見崑岡烈焰燔蒼穹，中有一氣亙天如白虹。
- 又不見徂徠之山十丈雪，但見磊塊硉兀錯立于其中。
- 從來人事看晚歲，不與兒童爭此世。
- 五金流處要璠璵，萬木枯時待松桂。
- 我家松源妙人物，水怪山奇古仙窟。
- 山含水氣生萬嘉，水抱山形成百折。
- 卯山先生山水郎，呼吸水怪含山光。
- 栽梅不入積李候，植蕙自愛深林芳。
- 筆端風月三千首，血指前頭甘袖手。
- 腹中文字五千卷，白眼旁邊不開口。
- 流泉百尺松風凉，玉琴一曲自琅琅。
- 三間茅屋夜有光，直入斗牛何煌煌。
- 萬鍾嵯峨劍頭米，九州幾何太倉粃。
- 得錢嫁女吾事了，歸向空山教兒子。
- 此時方帽一先生，野老相過無姓名。
- 草間泥飲同一醉，醉裏小詩還自成。
- 竹杖山邊行翠圍，松舟水上眠風漪。
- 山行水宿似有道，或者疑是唐天師。
- 古來藝達非道許，道在回愚與參魯。
- 戰於蠻觸焉得剛，落盡皮毛吾甚武。
- 復雷有象地中藏，豐屋無人天際翔。
- 捨梧養樲師也賤，有芸無揠農之良。
- 徐行周視故無遺，大道不勞私智窺。
- 堂堂夏屋忍空曠，擾擾利場同縶維。
- 我生有志今十齡，黎黄求友晝夜鳴。
- 邇來漸覺前路闊，旋叫魂魄還精營。
- 羨君金玉好弟昆，况有百年閭里恩。
- 浮名于世已無欲，此事向我當深論。
- 九重城裏得斯人，一笑洗盡衣中塵。
- 路傍看者誰解此，請君持問無名君。

## 拼音

- jun1 bu2 jian4 kun1 gang1 lie4 yan4 fan2 cang1 qiong2 ， zhong1 you3 yi2 qi4 gen4 tian1 ru2 bai2 hong2 。
- you4 bu2 jian4 cu2 lai2 zhi1 shan1 shi2 zhang4 xue3 ， dan4 jian4 lei3 kuai4 lu4 wu4 cuo4 li4 yu2 qi2 zhong1 。
- cong2 lai2 ren2 shi4 kan4 wan3 sui4 ， bu4 yu3 er2 tong2 zheng1 ci3 shi4 。
- wu3 jin1 liu2 chu3 yao4 fan2 yu2 ， wan4 mu4 ku1 shi2 dai4 song1 gui4 。
- wo3 jia1 song1 yuan2 miao4 ren2 wu4 ， shui3 guai4 shan1 qi2 gu3 xian1 ku1 。
- shan1 han2 shui3 qi4 sheng1 wan4 jia1 ， shui3 bao4 shan1 xing2 cheng2 bai3 zhe2 。
- mao3 shan1 xian1 sheng0 shan1 shui3 lang2 ， hu1 xi1 shui3 guai4 han2 shan1 guang1 。
- zai1 mei2 bu2 ru4 ji1 li3 hou4 ， zhi2 hui4 zi4 ai4 shen1 lin2 fang1 。
- bi3 duan1 feng1 yue4 san1 qian1 shou3 ， xue4 zhi3 qian2 tou2 gan1 xiu4 shou3 。
- fu4 zhong1 wen2 zi4 wu3 qian1 juan4 ， bai2 yan3 pang2 bian1 bu4 kai1 kou3 。
- liu2 quan2 bai3 chi3 song1 feng1 liang2 ， yu4 qin2 yi4 qu3 zi4 lang2 lang2 。
- san1 jian4 mao2 wu1 ye4 you3 guang1 ， zhi2 ru4 dou4 niu2 he2 huang2 huang2 。
- wan4 zhong1 cuo2 e2 jian4 tou2 mi3 ， jiu3 zhou1 ji1 he2 tai4 cang1 bi3 。
- de2 qian2 jia4 nü3 wu2 shi4 le0 ， gui1 xiang4 kong1 shan1 jiao4 er2 zi3 。
- ci3 shi2 fang1 mao4 yi4 xian1 sheng0 ， ye3 lao3 xiang1 guo4 wu2 xing4 ming2 。
- cao3 jian4 ni2 yin3 tong2 yi2 zui4 ， zui4 li3 xiao3 shi1 huan2 zi4 cheng2 。
- zhu2 zhang4 shan1 bian1 xing2 cui4 wei2 ， song1 zhou1 shui3 shang4 mian2 feng1 yi1 。
- shan1 xing2 shui3 su4 si4 you3 dao4 ， huo4 zhe3 yi2 shi4 tang2 tian1 shi1 。
- gu3 lai2 yi4 da2 fei1 dao4 xu1 ， dao4 zai4 hui2 yu2 yu3 can1 lu3 。
- zhan4 wu1 man2 chu4 yan1 de2 gang1 ， luo4 jin4 pi2 mao2 wu2 shen4 wu3 。
- fu4 lei2 you3 xiang4 di4 zhong1 cang2 ， feng1 wu1 wu2 ren2 tian1 ji4 xiang2 。
- she3 wu2 yang3 er4 shi1 ye3 jian4 ， you3 yun2 wu2 ya4 nong2 zhi1 liang2 。
- xu2 hang2 zhou1 shi4 gu4 wu2 yi2 ， da4 dao4 bu4 lao2 si1 zhi4 kui1 。
- tang2 tang2 xia4 wu1 ren3 kong1 kuang4 ， rao3 rao3 li4 chang3 tong2 zhi2 wei2 。
- wo3 sheng1 you3 zhi4 jin1 shi2 ling2 ， li2 huang2 qiu2 you3 zhou4 ye4 ming2 。
- er3 lai2 jian4 jue2 qian2 lu4 kuo4 ， xuan2 jiao4 hun2 po4 huan2 jing1 ying2 。
- xian4 jun1 jin1 yu4 hao3 di4 kun1 ， kuang4 you3 bai3 nian2 lü2 li3 en1 。
- fu2 ming2 yu2 shi4 yi3 wu2 yu4 ， ci3 shi4 xiang4 wo3 dang1 shen1 lun4 。
- jiu3 chong2 cheng2 li3 de2 si1 ren2 ， yi2 xiao4 xi3 jin4 yi1 zhong1 chen2 。
- lu4 bang4 kan4 zhe3 shui2 jie3 ci3 ， qing3 jun1 chi2 wen4 wu2 ming2 jun1 。

## 注释

## 译文

## 赏析
