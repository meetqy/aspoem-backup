---
id: xiang-an-shi-ji-ti-jing-nan-wang-jun-xing-mu-zhai
title: 寄題荆南王君行牧齋
titlePinyin: ji4 ti2 jing1 nan2 wang2 jun1 xing2 mu4 zhai1
titleSlug: ji-ti-jing-nan-wang-jun-xing-mu-zhai
author: 項安世
authorPinyin: xiang4 an1 shi4
authorSlug: xiang-an-shi
dynasty: 宋
dynastyPinyin: song4
dynastySlug: song
tags: []
---

## 正文

- 千斤黑牸將黄犢，八歲山童手堅竹。
- 呵牛行前童御之，坤艮爲謙直初六。
- 夷山入地山已庳，微陰更在山之麓。
- 觀爻玩象謙復謙，不待占辭意先足。
- 姬公作繇更何言，利用直堪航四瀆。
- 雖然用著體未明，後學相尋誰與告。
- 拳拳魯叟重抽關，此路欲行須自牧。
- 有如子稚母更柔，弭耳阿童惟所逐。
- 曉隨鞭影上岡巒，暮載歌聲返茅屋。
- 不知身大童子小，但覺氣和情性熟。
- 王郎於我丈人行，少秉謙爻晚尤篤。
- 自稱身是牧牛人，不向天家請官粟。
- 書來蜀道告我言，牧事年來有條目。
- 成時直到東家矩，造端先自西鄰牿。
- 邪閑誠存定章程，石確龍潜防反覆。
- 已將四語了卿法，更用一言從我卜。
- 我生冉冉向無聞，此事駸駸下喬木。
- 三年道路寡師友，萬里奔馳妨誦讀。
- 角羈聞道老無成，此語最悲那可復。
- 急須水落下夔門，走向牧齋聽一曲。

## 拼音

- qian1 jin1 hei1 zi4 jiang1 huang2 du2 ， ba1 sui4 shan1 tong2 shou3 jian1 zhu2 。
- he1 niu2 xing2 qian2 tong2 yu4 zhi1 ， kun1 gen4 wei2 qian1 zhi2 chu1 liu4 。
- yi2 shan1 ru4 di4 shan1 yi3 bi4 ， wei1 yin1 geng4 zai4 shan1 zhi1 lu4 。
- guan1 yao2 wan2 xiang4 qian1 fu4 qian1 ， bu2 dai4 zhan4 ci2 yi4 xian1 zu2 。
- ji1 gong1 zuo4 yao2 geng4 he2 yan2 ， li4 yong4 zhi2 kan1 hang2 si4 du2 。
- sui1 ran2 yong4 zhu4 ti3 wei4 ming2 ， hou4 xue2 xiang1 xun2 shui2 yu3 gao4 。
- quan2 quan2 lu3 sou3 zhong4 chou1 guan1 ， ci3 lu4 yu4 xing2 xu1 zi4 mu4 。
- you3 ru2 zi3 zhi4 mu3 geng4 rou2 ， mi3 er3 a1 tong2 wei2 suo3 zhu2 。
- xiao3 sui2 bian1 ying3 shang4 gang1 luan2 ， mu4 zai4 ge1 sheng1 fan3 mao2 wu1 。
- bu4 zhi1 shen1 da4 tong2 zi3 xiao3 ， dan4 jue2 qi4 he2 qing2 xing4 shu2 。
- wang2 lang2 wu1 wo3 zhang4 ren2 xing2 ， shao3 bing3 qian1 yao2 wan3 you2 du3 。
- zi4 cheng1 shen1 shi4 mu4 niu2 ren2 ， bu2 xiang4 tian1 jia1 qing3 guan1 su4 。
- shu1 lai2 shu3 dao4 gao4 wo3 yan2 ， mu4 shi4 nian2 lai2 you3 tiao2 mu4 。
- cheng2 shi2 zhi2 dao4 dong1 jia1 ju3 ， zao4 duan1 xian1 zi4 xi1 lin2 gu4 。
- xie2 xian2 cheng2 cun2 ding4 zhang1 cheng2 ， shi2 que4 long2 qian2 fang2 fan3 fu4 。
- yi3 jiang1 si4 yu3 le0 qing1 fa3 ， geng4 yong4 yi4 yan2 cong2 wo3 bu3 。
- wo3 sheng1 ran3 ran3 xiang4 wu2 wen2 ， ci3 shi4 qin1 qin1 xia4 qiao2 mu4 。
- san1 nian2 dao4 lu4 gua3 shi1 you3 ， wan4 li3 ben1 chi2 fang2 song4 du2 。
- jiao3 ji1 wen2 dao4 lao3 wu2 cheng2 ， ci3 yu3 zui4 bei1 na4 ke3 fu4 。
- ji2 xu1 shui3 luo4 xia4 kui2 men2 ， zou3 xiang4 mu4 zhai1 ting1 yi4 qu3 。

## 注释

## 译文

## 赏析
