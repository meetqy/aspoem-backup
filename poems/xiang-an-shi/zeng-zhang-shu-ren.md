---
id: xiang-an-shi-zeng-zhang-shu-ren
title: 贈張術人
titlePinyin: zeng4 zhang1 shu4 ren2
titleSlug: zeng-zhang-shu-ren
author: 項安世
authorPinyin: xiang4 an1 shi4
authorSlug: xiang-an-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 霅川張姓彪其名，惠而過我古津亭。
- 自言有術通心靈，西庚北壬甲與丁。
- 配以十二珠躔經，水火木金相孕刑。
- 錯綜三五命與星，參鈎互鞠窮年齡。
- 劇談娓娓如反瓴，又言兩眼能白青。
- 疈析聲氣區神形，窮達壽夭分渭涇。
- 善而藏之不露型，但見瞳子光晶熒。
- 衆中諦視若有聆，猶以幹支鳴說鈴。
- 參錯開解紛相訂，我生之歲劍發硎。
- 我生之月神玄冥，二陽隠隠升泉扃。
- 天階熠熠舒六蓂，正值玉兔開雲屏。
- 兩凡跳擲不暫停，此身於世如浮萍。
- 擾擾萬事通醉醒，死生禍福輕晨暝。
- 更用剡折篿與筳，况復骨相真伶俜。
- 安得雙鱗懸萬釘，荷君好語空叮嚀。
- 斥鷃傅以雙鳳翎，衣十二翮蹌堯庭。
- 此語恐是俳與伶，豈有大藥須豨苓。
- 他時遇我眠寒廳，君莫諱世赬而頩。

## 拼音

- zha4 chuan1 zhang1 xing4 biao1 qi2 ming2 ， hui4 er2 guo4 wo3 gu3 jin1 ting2 。
- zi4 yan2 you3 shu4 tong1 xin1 ling2 ， xi1 geng1 bei3 ren2 jia3 yu3 ding1 。
- pei4 yi3 shi2 er4 zhu1 chan2 jing1 ， shui3 huo3 mu4 jin1 xiang4 yun4 xing2 。
- cuo4 zong1 san1 wu3 ming4 yu3 xing1 ， can1 gou1 hu4 ju1 qiong2 nian2 ling2 。
- ju4 tan2 wei3 wei3 ru2 fan3 ling2 ， you4 yan2 liang3 yan3 neng2 bai2 qing1 。
- pi4 xi1 sheng1 qi4 qu1 shen2 xing2 ， qiong2 da2 shou4 yao1 fen1 wei4 jing1 。
- shan4 er2 cang2 zhi1 bu2 lu4 xing2 ， dan4 jian4 tong2 zi3 guang1 jing1 ying2 。
- zhong4 zhong1 di4 shi4 ruo4 you3 ling2 ， you2 yi3 gan4 zhi1 ming2 shuo1 ling2 。
- can1 cuo4 kai1 jie3 fen1 xiang1 ding4 ， wo3 sheng1 zhi1 sui4 jian4 fa1 xing2 。
- wo3 sheng1 zhi1 yue4 shen2 xuan2 ming2 ， er4 yang2 yin3 yin3 sheng1 quan2 jiong1 。
- tian1 jie1 yi4 yi4 shu1 liu4 mi4 ， zheng4 zhi2 yu4 tu4 kai1 yun2 ping2 。
- liang3 fan2 tiao4 zhi4 bu2 zan4 ting2 ， ci3 shen1 wu1 shi4 ru2 fu2 ping2 。
- rao3 rao3 wan4 shi4 tong1 zui4 xing3 ， si3 sheng1 huo4 fu2 qing1 chen2 ming2 。
- geng4 yong4 yan3 zhe2 tuan2 yu3 ting2 ， kuang4 fu4 gu3 xiang4 zhen1 ling2 ping1 。
- an1 de2 shuang1 lin2 xuan2 wan4 ding1 ， he2 jun1 hao3 yu3 kong1 ding1 ning2 。
- chi4 yan4 fu4 yi3 shuang1 feng4 ling2 ， yi1 shi2 er4 he2 qiang1 yao2 ting2 。
- ci3 yu3 kong3 shi4 pai2 yu3 ling2 ， qi3 you3 da4 yao4 xu1 xi1 ling2 。
- ta1 shi2 yu4 wo3 mian2 han2 ting1 ， jun1 mo4 hui4 shi4 cheng1 er2 ping1 。

## 注释

## 译文

## 赏析
