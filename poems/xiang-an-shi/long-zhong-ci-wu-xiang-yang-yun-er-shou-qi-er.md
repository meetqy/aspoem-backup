---
id: xiang-an-shi-long-zhong-ci-wu-xiang-yang-yun-er-shou-qi-er
title: 隆中次吳襄陽韻二首  其二
titlePinyin: long2 zhong1 ci4 wu2 xiang1 yang2 yun4 er4 shou3     qi2 er4
titleSlug: long-zhong-ci-wu-xiang-yang-yun-er-shou-qi-er
author: 項安世
authorPinyin: xiang4 an1 shi4
authorSlug: xiang-an-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 古來建大厦，所貴楹桷崇。
- 沛公得三士，折箠驅群雄。
- 嗟哉漢諸孫，永負隆準公。
- 表既憎禰衡，璋復輕張松。
- 幽州小從事，苦諫不見從。
- 頼有大耳兒，猶能過隆中。
- 吾評四劉牧，三豕而一龍。
- 景升最可笑，接士滿郊宮。
- 坐看故人子，低頭混耕農。
- 平生慕西伯，對面失飛熊。
- 阿琦去梯策，尚識智士功。
- 誰云豚犬愚，頗復勝乃翁。

## 拼音

- gu3 lai2 jian4 da4 sha4 ， suo3 gui4 ying2 jue2 chong2 。
- pei4 gong1 de2 san1 shi4 ， zhe2 chui2 qu1 qun2 xiong2 。
- jie1 zai1 han4 zhu1 sun1 ， yong3 fu4 long2 zhun3 gong1 。
- biao3 ji4 zeng1 mi2 heng2 ， zhang1 fu4 qing1 zhang1 song1 。
- you1 zhou1 xiao3 cong2 shi4 ， ku3 jian4 bu2 jian4 cong2 。
- lai4 you3 da4 er3 er2 ， you2 neng2 guo4 long2 zhong1 。
- wu2 ping2 si4 liu2 mu4 ， san1 shi3 er2 yi4 long2 。
- jing3 sheng1 zui4 ke3 xiao4 ， jie1 shi4 man3 jiao1 gong1 。
- zuo4 kan4 gu4 ren2 zi3 ， di1 tou2 hun4 geng1 nong2 。
- ping2 sheng1 mu4 xi1 bo2 ， dui4 mian4 shi1 fei1 xiong2 。
- a1 qi2 qu4 ti1 ce4 ， shang4 shi2 zhi4 shi4 gong1 。
- shui2 yun2 tun2 quan3 yu2 ， po1 fu4 sheng4 nai3 weng1 。

## 注释

## 译文

## 赏析
