---
id: xiang-an-shi-shang-an-fu-gao-da-qing-wu-shi-yun
title: 上安撫高大卿五十韻
titlePinyin: shang4 an1 fu3 gao1 da4 qing1 wu3 shi2 yun4
titleSlug: shang-an-fu-gao-da-qing-wu-shi-yun
author: 項安世
authorPinyin: xiang4 an1 shi4
authorSlug: xiang-an-shi
dynasty: 宋
dynastyPinyin: song4
dynastySlug: song
tags: []
---

## 正文

- 酆宮夜夢朱輪蹄，曉占熊虎嬉磻溪。
- 魚竿沒浪豹韜出，金印斗大封全齊。
- 百年梁柱出公族，外間國子中高徯。
- 敬仲子孫盡鸞鵠，太岳廩廩卑凡黎。
- 共惟太尉安國侯，龐眉繡黼游金閨。
- 栽蘭種玉一千頃，芳潤衮衮生春畦。
- 青齊百郡涴羶酪，無地可駟金狻猊。
- 敖曹兄弟年正少，仰見赤日東方隮。
- 丈夫江南雲水客，肯受蠛蠓幽缾醯。
- 豹辭重霧氣吞虎，犀脫九淵光駭雞。
- 于湖故是髯奴壘，蠅棘豈堪高鳳棲。
- 群仙競乞紫霞佩，凡虎不斷青雲梯。
- 清都太微覲玉座，綠章讀罷天爲低。
- 英風爽氣動瑶闕，消得君王羹駃騠。
- 壽州屬縣董生里，小却去偃邊城鞞。
- 一州茆竹變桑苧，淮流不盡青玻璃。
- 人言賜盡須一丈，不然尺二韓侯圭。
- 誰知尚欠峽山夢，清江萬里隨鳬鷖。
- 吏民莫作太守看，天子命我蘇旄倪。
- 新詩恰要好山助，嫩肋不勞蕭斧批。
- 丁寧縣令莫負弩，我有錦囊消一奚。
- 烏絲欄置鐵鈎鎖，黄絹色摇金臼虀。
- 姓名飛入玉宸殿，道山藏室煩吹藜。
- 諸公著意疎賈誼，更欲盛我西山西。
- 二年萬事欲歸報，九重仰叩舒虹霓。
- 坐看珠宿麗責瑣，旋見璧月升璇題。
- 太倉大農百蠹凈，雀鼠不敢窺糠粞。
- 凝香忽作兵衛想，歸院罷吟花柳迷。
- 九霄回首睇江漢，翼軫十萬方兒啼。
- 耕田無牛種無水，小雨不肯成深泥。
- 下鄉掘地販菱藕，上鄉種禾生稗稊。
- 殿前拜手別香案，臣與濁世施金篦。
- 玉皇頷首許西去，歸來相待行沙堤。
- 高牙大纛出天邑，寶章玉篆司宸奎。
- 堂堂雲漢六千里，一日四履歸封提。
- 轅門下令喚諸將，膝行仰視馬不嘶。
- 恩威日夜徧平楚，先聲百驛傳幽蹊。
- 兒童齊歌父老泣，竹馬鳩杖相扶携。
- 黑頭元帥我父母，夫耕婦饁爭鋤犁。
- 小儒拳足亦重拜，此豈有意希提撕。
- 囊中大字願一獻，丹書什襲藏青緹。
- 上言天遠赤子窮，眼中籍籍狼牧羝。
- 法當炮剔去其毒，如食附子除皮臍。
- 次言民風自太古，訟缿不鳴清犴狴。
- 安平只可餌芝朮，暝眩不勞施堇 {嫓女 = 石}。
- 下言楮幣賤如土，破紙敗墨難勾稽。
- 低昂失道百貨湧，銖撮等分須稱提。
- 使君自有五色丸，丹砂玉屑調珠犀。
- 慇懃儻肯用溲渤，解后或可除痠𤺊。
- 只恐明時要醫國，衮衣天上賦歸兮。

## 拼音

- feng1 gong1 ye4 meng4 zhu1 lun2 ti2 ， xiao3 zhan4 xiong2 hu3 xi1 pan2 xi1 。
- yu2 gan1 mei2 lang4 bao4 tao1 chu1 ， jin1 yin4 dou4 da4 feng1 quan2 qi2 。
- bai3 nian2 liang2 zhu4 chu1 gong1 zu2 ， wai4 jian4 guo2 zi3 zhong1 gao1 xi1 。
- jing4 zhong4 zi3 sun1 jin4 luan2 hu2 ， tai4 yue4 lin3 lin3 bei1 fan2 li2 。
- gong4 wei2 tai4 wei4 an1 guo2 hou2 ， pang2 mei2 xiu4 fu3 you2 jin1 gui1 。
- zai1 lan2 zhong3 yu4 yi4 qian1 qing3 ， fang1 run4 gun3 gun3 sheng1 chun1 qi2 。
- qing1 qi2 bai3 jun4 wo4 shan1 lao4 ， wu2 di4 ke3 si4 jin1 suan1 ni2 。
- ao2 cao2 xiong1 di4 nian2 zheng4 shao3 ， yang3 jian4 chi4 ri4 dong1 fang1 ji1 。
- zhang4 fu0 jiang1 nan2 yun2 shui3 ke4 ， ken3 shou4 mie4 meng3 you1 ping2 xi1 。
- bao4 ci2 zhong4 wu4 qi4 tun1 hu3 ， xi1 tuo1 jiu3 yuan1 guang1 hai4 ji1 。
- yu2 hu2 gu4 shi4 ran2 nu2 lei3 ， ying2 ji2 qi3 kan1 gao1 feng4 qi1 。
- qun2 xian1 jing4 qi3 zi3 xia2 pei4 ， fan2 hu3 bu2 duan4 qing1 yun2 ti1 。
- qing1 dou1 tai4 wei1 jin4 yu4 zuo4 ， lü4 zhang1 du2 ba4 tian1 wei2 di1 。
- ying1 feng1 shuang3 qi4 dong4 yao2 que4 ， xiao1 de2 jun1 wang2 geng1 kuai4 ti2 。
- shou4 zhou1 shu3 xian4 dong3 sheng1 li3 ， xiao3 que4 qu4 yan3 bian1 cheng2 pi2 。
- yi4 zhou1 mao2 zhu2 bian4 sang1 zhu4 ， huai2 liu2 bu2 jin4 qing1 bo1 li0 。
- ren2 yan2 ci4 jin4 xu1 yi2 zhang4 ， bu4 ran2 chi3 er4 han2 hou2 gui1 。
- shui2 zhi1 shang4 qian4 xia2 shan1 meng4 ， qing1 jiang1 wan4 li3 sui2 fu2 yi1 。
- li4 min2 mo4 zuo4 tai4 shou3 kan4 ， tian1 zi3 ming4 wo3 su1 mao2 ni2 。
- xin1 shi1 qia4 yao4 hao3 shan1 zhu4 ， nen4 lei4 bu4 lao2 xiao1 fu3 pi1 。
- ding1 ning2 xian4 ling4 mo4 fu4 nu3 ， wo3 you3 jin3 nang2 xiao1 yi4 xi1 。
- wu1 si1 lan2 zhi4 tie3 gou1 suo3 ， huang2 juan4 se4 yao2 jin1 jiu4 ji1 。
- xing4 ming2 fei1 ru4 yu4 chen2 dian4 ， dao4 shan1 cang2 shi4 fan2 chui1 li2 。
- zhu1 gong1 zhu4 yi4 shu1 jia3 yi4 ， geng4 yu4 sheng4 wo3 xi1 shan1 xi1 。
- er4 nian2 wan4 shi4 yu4 gui1 bao4 ， jiu3 chong2 yang3 kou4 shu1 hong2 ni2 。
- zuo4 kan4 zhu1 su4 li2 ze2 suo3 ， xuan2 jian4 bi4 yue4 sheng1 xuan2 ti2 。
- tai4 cang1 da4 nong2 bai3 du4 jing4 ， que4 shu3 bu4 gan3 kui1 kang1 xi1 。
- ning2 xiang1 hu1 zuo4 bing1 wei4 xiang3 ， gui1 yuan4 ba4 yin2 hua1 liu3 mi2 。
- jiu3 xiao1 hui2 shou3 di4 jiang1 han4 ， yi4 zhen3 shi2 wan4 fang1 er2 ti2 。
- geng1 tian2 wu2 niu2 zhong3 wu2 shui3 ， xiao3 yu3 bu4 ken3 cheng2 shen1 ni2 。
- xia4 xiang1 jue2 di4 fan4 ling2 ou3 ， shang4 xiang1 zhong3 he2 sheng1 bai4 ti2 。
- dian4 qian2 bai4 shou3 bie2 xiang1 an4 ， chen2 yu3 zhuo2 shi4 shi1 jin1 bi4 。
- yu4 huang2 han4 shou3 xu1 xi1 qu4 ， gui1 lai2 xiang1 dai4 xing2 sha1 di1 。
- gao1 ya2 da4 dao4 chu1 tian1 yi4 ， bao3 zhang1 yu4 zhuan4 si1 chen2 kui2 。
- tang2 tang2 yun2 han4 liu4 qian1 li3 ， yi2 ri4 si4 lü3 gui1 feng1 ti2 。
- yuan2 men2 xia4 ling4 huan4 zhu1 jiang1 ， xi1 xing2 yang3 shi4 ma3 bu4 si1 。
- en1 wei1 ri4 ye4 bian4 ping2 chu3 ， xian1 sheng1 bai3 yi4 chuan2 you1 qi1 。
- er2 tong2 qi2 ge1 fu4 lao3 qi4 ， zhu2 ma3 jiu1 zhang4 xiang1 fu2 xie2 。
- hei1 tou2 yuan2 shuai4 wo3 fu4 mu3 ， fu1 geng1 fu4 ye4 zheng1 chu2 li2 。
- xiao3 ru2 quan2 zu2 yi4 zhong4 bai4 ， ci3 qi3 you3 yi4 xi1 ti2 si1 。
- nang2 zhong1 da4 zi4 yuan4 yi2 xian4 ， dan1 shu1 shen2 xi2 cang2 qing1 ti2 。
- shang4 yan2 tian1 yuan3 chi4 zi3 qiong2 ， yan3 zhong1 ji2 ji2 lang2 mu4 di1 。
- fa3 dang1 pao4 ti1 qu4 qi2 du2 ， ru2 shi2 fu4 zi3 chu2 pi2 qi2 。
- ci4 yan2 min2 feng1 zi4 tai4 gu3 ， song4 xiang4 bu4 ming2 qing1 an4 bi4 。
- an1 ping2 zhi1 ke3 er3 zhi1 zhu2 ， ming2 xuan4 bu4 lao2 shi1 jin3 { pi4 nü3 = shi2 }。
- xia4 yan2 chu3 bi4 jian4 ru2 tu3 ， po4 zhi3 bai4 mo4 nan2 gou1 ji1 。
- di1 ang2 shi1 dao4 bai3 huo4 yong3 ， zhu1 cuo1 deng3 fen1 xu1 cheng1 ti2 。
- shi3 jun1 zi4 you3 wu3 se4 wan2 ， dan1 sha1 yu4 xie4 diao4 zhu1 xi1 。
- yin1 qin2 tang3 ken3 yong4 sou1 bo2 ， jie3 hou4 huo4 ke3 chu2 suan1 𤺊。
- zhi3 kong3 ming2 shi2 yao4 yi1 guo2 ， gun3 yi1 tian1 shang4 fu4 gui1 xi1 。

## 注释

## 译文

## 赏析
