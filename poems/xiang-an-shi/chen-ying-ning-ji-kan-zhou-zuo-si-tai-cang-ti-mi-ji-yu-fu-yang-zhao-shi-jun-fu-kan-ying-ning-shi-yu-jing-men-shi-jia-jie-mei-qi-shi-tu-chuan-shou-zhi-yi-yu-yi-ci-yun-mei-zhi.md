---
id: xiang-an-shi-chen-ying-ning-ji-kan-zhou-zuo-si-tai-cang-ti-mi-ji-yu-fu-yang-zhao-shi-jun-fu-kan-ying-ning-shi-yu-jing-men-shi-jia-jie-mei-qi-shi-tu-chuan-shou-zhi-yi-yu-yi-ci-yun-mei-zhi
title: 陳攖寧既刊周左司太倉稊米集于阜陽趙使君復刊攖寧詩于荆門詩家皆美其師徒傳授之懿余亦次韻美之
titlePinyin: chen2 ying1 ning2 ji4 kan1 zhou1 zuo3 si1 tai4 cang1 ti2 mi3 ji2 yu2 fu4 yang2 zhao4 shi3 jun1 fu4 kan1 ying1 ning2 shi1 yu2 jing1 men2 shi1 jia1 jie1 mei3 qi2 shi1 tu2 chuan2 shou4 zhi1 yi4 yu2 yi4 ci4 yun4 mei3 zhi1
titleSlug: chen-ying-ning-ji-kan-zhou-zuo-si-tai-cang-ti-mi-ji-yu-fu-yang-zhao-shi-jun-fu-kan-ying-ning-shi-yu-jing-men-shi-jia-jie-mei-qi-shi-tu-chuan-shou-zhi-yi-yu-yi-ci-yun-mei-zhi
author: 項安世
authorPinyin: xiang4 an1 shi4
authorSlug: xiang-an-shi
dynasty: 宋
dynastyPinyin: song4
dynastySlug: song
tags: []
---

## 正文

- 鄉人長幼班以年，戚姻遠近合以連。
- 未如骨肉金石堅，祖孫父子其屬天。
- 詩人一炷倉稊烟，玉川拜後攖寧前。
- 如念爾祖思厥先，非真有聞胡傳焉。
- 漢餘師法忌襲沿，譜系散落觀者眩。
- 玉川摇首吾不然，持此薄命將誰妍。
- 向來得法雙膝穿，老矣重任猶承肩。
- 有能一鏃直我弦，兩手付汝□□□。
- 君不見大書深刻開重元，徧四大海求其傳。

## 拼音

- xiang1 ren2 chang2 you4 ban1 yi3 nian2 ， qi1 yin1 yuan3 jin4 he2 yi3 lian2 。
- wei4 ru2 gu3 rou4 jin1 shi2 jian1 ， zu3 sun1 fu4 zi3 qi2 shu3 tian1 。
- shi1 ren2 yi2 zhu4 cang1 ti2 yan1 ， yu4 chuan1 bai4 hou4 ying1 ning2 qian2 。
- ru2 nian4 er3 zu3 si1 jue2 xian1 ， fei1 zhen1 you3 wen2 hu2 chuan2 yan1 。
- han4 yu2 shi1 fa3 ji4 xi2 yan2 ， pu3 xi4 san4 luo4 guan1 zhe3 xuan4 。
- yu4 chuan1 yao2 shou3 wu2 bu4 ran2 ， chi2 ci3 bo2 ming4 jiang1 shui2 yan2 。
- xiang4 lai2 de2 fa3 shuang1 xi1 chuan1 ， lao3 yi3 zhong4 ren4 you2 cheng2 jian1 。
- you3 neng2 yi4 zu2 zhi2 wo3 xian2 ， liang3 shou3 fu4 ru3 □□□。
- jun1 bu2 jian4 da4 shu1 shen1 ke4 kai1 zhong4 yuan2 ， bian4 si4 da4 hai3 qiu2 qi2 chuan2 。

## 注释

## 译文

## 赏析
