---
id: xiang-an-shi-jiang-ling-wei-liu-yang-liu-shi-zuo-yun-shan-shu-yuan-ge
title: 江陵爲瀏陽柳氏作雲山書院歌
titlePinyin: jiang1 ling2 wei2 liu2 yang2 liu3 shi4 zuo4 yun2 shan1 shu1 yuan4 ge1
titleSlug: jiang-ling-wei-liu-yang-liu-shi-zuo-yun-shan-shu-yuan-ge
author: 項安世
authorPinyin: xiang4 an1 shi4
authorSlug: xiang-an-shi
dynasty: 宋
dynastyPinyin: song4
dynastySlug: song
tags: []
---

## 正文

- 山中何所有，雲氣長悠悠。
- 院中何所有，書冊滿高樓。
- 登樓看雲復看書，千古萬古同卷舒。
- 子於其間樂有餘，我今爲子言其粗。
- 陰闔兮陽開，乾蓋兮坤輿。
- 白衣兮皎皎，蒼狗兮須臾。
- 崩騰兮龍見，消散兮尸居。
- 如臂之屈伸，如足之疾徐。
- 實理諒不昧，顯微同一初。
- 呼吸爲雅頌，吁俞爲典謨。
- 支支離離兮萬物散□，翕翕繹繹兮天地交孚。
- 三百八十有四爻兮奇與耦，二百四十有二年兮褒與誅。
- 目目自有條，葉葉自有株。
- 子以爲一兮粲然而萬有，子以爲萬兮坦然而一途。
- 吾是以見雲之書而書之雲，子又烏知書非雲而雲非書。
- 以此壽子身，壯作老息神不枯。
- 以此貽子後，博觀約守世不渝。
- 大哉此院雲所儲，苟無其實名不虛。
- 誰其任之非子歟，一翁二季相携扶。

## 拼音

- shan1 zhong1 he2 suo3 you3 ， yun2 qi4 chang2 you1 you1 。
- yuan4 zhong1 he2 suo3 you3 ， shu1 ce4 man3 gao1 lou2 。
- deng1 lou2 kan4 yun2 fu4 kan4 shu1 ， qian1 gu3 wan4 gu3 tong2 juan3 shu1 。
- zi3 wu1 qi2 jian4 le4 you3 yu2 ， wo3 jin1 wei2 zi3 yan2 qi2 cu1 。
- yin1 he2 xi1 yang2 kai1 ， qian2 gai4 xi1 kun1 yu2 。
- bai2 yi1 xi1 jiao3 jiao3 ， cang1 gou3 xi1 xu1 yu2 。
- beng1 teng2 xi1 long2 jian4 ， xiao1 san4 xi1 shi1 ju1 。
- ru2 bi4 zhi1 qu1 shen1 ， ru2 zu2 zhi1 ji2 xu2 。
- shi2 li3 liang4 bu2 mei4 ， xian3 wei1 tong2 yi4 chu1 。
- hu1 xi1 wei2 ya3 song4 ， xu1 yu2 wei2 dian3 mo2 。
- zhi1 zhi1 li2 li2 xi1 wan4 wu4 san4 □， xi1 xi1 yi4 yi4 xi1 tian1 di4 jiao1 fu2 。
- san1 bai3 ba1 shi2 you3 si4 yao2 xi1 qi2 yu3 ou3 ， er4 bai3 si4 shi2 you3 er4 nian2 xi1 bao1 yu3 zhu1 。
- mu4 mu4 zi4 you3 tiao2 ， ye4 ye4 zi4 you3 zhu1 。
- zi3 yi3 wei2 yi4 xi1 can4 ran2 er2 wan4 you3 ， zi3 yi3 wei2 wan4 xi1 tan3 ran2 er2 yi4 tu2 。
- wu2 shi4 yi3 jian4 yun2 zhi1 shu1 er2 shu1 zhi1 yun2 ， zi3 you4 wu1 zhi1 shu1 fei1 yun2 er2 yun2 fei1 shu1 。
- yi3 ci3 shou4 zi3 shen1 ， zhuang4 zuo4 lao3 xi1 shen2 bu4 ku1 。
- yi3 ci3 yi2 zi3 hou4 ， bo2 guan1 yue1 shou3 shi4 bu4 yu2 。
- da4 zai1 ci3 yuan4 yun2 suo3 chu3 ， gou3 wu2 qi2 shi2 ming2 bu4 xu1 。
- shui2 qi2 ren4 zhi1 fei1 zi3 yu2 ， yi4 weng1 er4 ji4 xiang1 xie2 fu2 。

## 注释

## 译文

## 赏析
