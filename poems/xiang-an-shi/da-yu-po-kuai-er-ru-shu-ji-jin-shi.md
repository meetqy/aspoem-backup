---
id: xiang-an-shi-da-yu-po-kuai-er-ru-shu-ji-jin-shi
title: 大雨破塊而入書籍盡濕
titlePinyin: da4 yu3 po4 kuai4 er2 ru4 shu1 ji2 jin4 shi1
titleSlug: da-yu-po-kuai-er-ru-shu-ji-jin-shi
author: 項安世
authorPinyin: xiang4 an1 shi4
authorSlug: xiang-an-shi
dynasty: 宋
dynastyPinyin: song4
dynastySlug: song
tags: []
---

## 正文

- 容齋先生楚樓北，案上文書似山積。
- 夜來醉卧不知曉，驪龍翻空作戲劇。
- 巽二顛狂助叫號，吹下銀河八千尺。
- 阿香寤起推雲車，鐵鼓金輪吼空壁。
- 先生鼻息正雷鳴，萬狀千聲驚不得。
- 興闌無奈此生何，噴入寒窗弄文墨。
- 海神推浪上蓬萊，天漢回波浸圭璧。
- 蘇卿引水灌西周，柱下老君翻藏室。
- 子美多應是水仙，遺稿猶罹耒陽厄。
- 初疑漢室濫觴餘，又如高鳳堂中麥。
- 兒童見者各心驚，先生笑罷吟肩側。
- 秦火雖焚道不焚，唐舟縱溺文難溺。
- 摸索枯腸問雨師，奈我胸中真六籍。

## 拼音

- rong2 zhai1 xian1 sheng0 chu3 lou2 bei3 ， an4 shang4 wen2 shu1 si4 shan1 ji1 。
- ye4 lai2 zui4 wo4 bu4 zhi1 xiao3 ， li2 long2 fan1 kong1 zuo4 xi4 ju4 。
- xun4 er4 dian1 kuang2 zhu4 jiao4 hao4 ， chui1 xia4 yin2 he2 ba1 qian1 chi3 。
- a1 xiang1 wu4 qi3 tui1 yun2 ju1 ， tie3 gu3 jin1 lun2 hou3 kong1 bi4 。
- xian1 sheng0 bi2 xi1 zheng4 lei2 ming2 ， wan4 zhuang4 qian1 sheng1 jing1 bu4 de2 。
- xing1 lan2 wu2 nai4 ci3 sheng1 he2 ， pen1 ru4 han2 chuang1 nong4 wen2 mo4 。
- hai3 shen2 tui1 lang4 shang4 peng2 lai2 ， tian1 han4 hui2 bo1 jin4 gui1 bi4 。
- su1 qing1 yin3 shui3 guan4 xi1 zhou1 ， zhu4 xia4 lao3 jun1 fan1 cang2 shi4 。
- zi3 mei3 duo1 ying1 shi4 shui3 xian1 ， yi2 gao3 you2 li2 lei3 yang2 e4 。
- chu1 yi2 han4 shi4 lan4 shang1 yu2 ， you4 ru2 gao1 feng4 tang2 zhong1 mai4 。
- er2 tong2 jian4 zhe3 ge4 xin1 jing1 ， xian1 sheng0 xiao4 ba4 yin2 jian1 ce4 。
- qin2 huo3 sui1 fen2 dao4 bu4 fen2 ， tang2 zhou1 zong4 ni4 wen2 nan2 ni4 。
- mo1 suo3 ku1 chang2 wen4 yu3 shi1 ， nai4 wo3 xiong1 zhong1 zhen1 liu4 ji2 。

## 注释

## 译文

## 赏析
