---
id: xiang-an-shi-liao-wen
title: 燎蚊
titlePinyin: liao2 wen2
titleSlug: liao-wen
author: 項安世
authorPinyin: xiang4 an1 shi4
authorSlug: xiang-an-shi
dynasty: 宋
dynastyPinyin: song4
dynastySlug: song
tags: []
---

## 正文

- 欲昏疑霧合，未暗已雷鳴。
- 驅逐無長策，紛紜劇亂兵。
- 晝潜如設伏，夜嘯若先聲。
- 喙慘戈矛利，身微坌𡏖輕。
- 嘬膚來汗血，皤腹去朱櫻。
- 壁以青油固，麾之白羽明。
- 聞風聊讋息，得路即喧轟。
- 婉婉工乘隙，騷騷故徹更。
- 據經當烈澤，考傳合熸荆。
- 耿耿銀缸動，熒熒爝火行。
- 翼焦身尚奮，力盡勢還傾。
- 壘合無逃虜，膏血可築京。
- 周遭期勦絕，小大悉炮烹。
- 爇左時驚合，禽縱或走橫。
- 奔軍容蹔脫，搜諜靡餘生。
- 走操華容道，追劉白帝城。
- 周瑜方奏凱，陸遜遂成名。
- 一覺華胥夢，千年戰國情。
- 區區兩蠻觸，何足較踦贏。

## 拼音

- yu4 hun1 yi2 wu4 he2 ， wei4 an4 yi3 lei2 ming2 。
- qu1 zhu2 wu2 chang2 ce4 ， fen1 yun2 ju4 luan4 bing1 。
- zhou4 qian2 ru2 she4 fu2 ， ye4 xiao4 ruo4 xian1 sheng1 。
- hui4 can3 ge1 mao2 li4 ， shen1 wei1 ben4 𡏖 qing1 。
- zuo1 fu1 lai2 han4 xue4 ， po2 fu4 qu4 zhu1 ying1 。
- bi4 yi3 qing1 you2 gu4 ， hui1 zhi1 bai2 yu3 ming2 。
- wen2 feng1 liao2 zhe2 xi1 ， de2 lu4 ji2 xuan1 hong1 。
- wan3 wan3 gong1 cheng2 xi4 ， sao1 sao1 gu4 che4 geng4 。
- ju4 jing1 dang1 lie4 ze2 ， kao3 chuan2 he2 jian1 jing1 。
- geng3 geng3 yin2 gang1 dong4 ， ying2 ying2 jue2 huo3 xing2 。
- yi4 jiao1 shen1 shang4 fen4 ， li4 jin4 shi4 huan2 qing1 。
- lei3 he2 wu2 tao2 lu3 ， gao1 xue4 ke3 zhu4 jing1 。
- zhou1 zao1 qi1 jiao3 jue2 ， xiao3 da4 xi1 pao4 peng1 。
- ruo4 zuo3 shi2 jing1 he2 ， qin2 zong4 huo4 zou3 heng2 。
- ben1 jun1 rong2 zan4 tuo1 ， sou1 die2 mi2 yu2 sheng1 。
- zou3 cao1 hua2 rong2 dao4 ， zhui1 liu2 bai2 di4 cheng2 。
- zhou1 yu2 fang1 zou4 kai3 ， lu4 xun4 sui4 cheng2 ming2 。
- yi4 jue2 hua2 xu1 meng4 ， qian1 nian2 zhan4 guo2 qing2 。
- qu1 qu1 liang3 man2 chu4 ， he2 zu2 jiao4 yi3 ying2 。

## 注释

## 译文

## 赏析
