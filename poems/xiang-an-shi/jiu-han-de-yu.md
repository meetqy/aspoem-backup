---
id: xiang-an-shi-jiu-han-de-yu
title: 久旱得雨
titlePinyin: jiu3 han4 de2 yu3
titleSlug: jiu-han-de-yu
author: 項安世
authorPinyin: xiang4 an1 shi4
authorSlug: xiang-an-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 不羨二十四考中書令，不羨萬八千戶冠軍侯，千羨萬羨朝來雨。
- 黄金白璧尚可求，去年大熟市無米。
- 官船載使資他州，千艘萬艦日夜去。
- 今年天旱始知憂，高田已逐黄埃化，湖田五月種未投。
- 豈無飛車捲湖水，十日南風吹絕流。
- 城郭村原百萬口，性命頃刻難爲留。
- 如人奄奄氣欲斷，尚有微息出入三寸喉。
- 天公亦有萬金藥，刀圭一試沉疴瘳。
- 蔽藏赤日雲晻晻，呼吸凉氣風修修。
- 雨聲未落人已快，便有生意還梧楸。
- 夜深稍稍到竹屋，曉起涓涓行瓦溝。
- 但看病草泫流血，想見羸秧新舉頭。
- 兒童亦知一雨好，牽衣挽脛寬人愁。
- 早禾已死不可救，晚禾未出猶堪收。
- 天公有意憐赤子，願雨三日無少休。

## 拼音

- bu2 xian4 er4 shi2 si4 kao3 zhong4 shu1 ling4 ， bu2 xian4 wan4 ba1 qian1 hu4 guan1 jun1 hou2 ， qian1 xian4 wan4 xian4 chao2 lai2 yu3 。
- huang2 jin1 bai2 bi4 shang4 ke3 qiu2 ， qu4 nian2 da4 shu2 shi4 wu2 mi3 。
- guan1 chuan2 zai4 shi3 zi1 ta1 zhou1 ， qian1 sou1 wan4 jian4 ri4 ye4 qu4 。
- jin1 nian2 tian1 han4 shi3 zhi1 you1 ， gao1 tian2 yi3 zhu2 huang2 ai1 hua4 ， hu2 tian2 wu3 yue4 zhong3 wei4 tou2 。
- qi3 wu2 fei1 ju1 juan3 hu2 shui3 ， shi2 ri4 nan2 feng1 chui1 jue2 liu2 。
- cheng2 guo1 cun1 yuan2 bai3 wan4 kou3 ， xing4 ming4 qing3 ke4 nan2 wei2 liu2 。
- ru2 ren2 yan3 yan3 qi4 yu4 duan4 ， shang4 you3 wei1 xi1 chu1 ru4 san1 cun4 hou2 。
- tian1 gong1 yi4 you3 wan4 jin1 yao4 ， dao1 gui1 yi2 shi4 chen2 ke1 chou1 。
- bi4 cang2 chi4 ri4 yun2 an3 an3 ， hu1 xi1 liang2 qi4 feng1 xiu1 xiu1 。
- yu3 sheng1 wei4 luo4 ren2 yi3 kuai4 ， bian4 you3 sheng1 yi4 huan2 wu2 qiu1 。
- ye4 shen1 shao1 shao1 dao4 zhu2 wu1 ， xiao3 qi3 juan1 juan1 xing2 wa3 gou1 。
- dan4 kan4 bing4 cao3 xuan4 liu2 xue4 ， xiang3 jian4 lei2 yang1 xin1 ju3 tou2 。
- er2 tong2 yi4 zhi1 yi4 yu3 hao3 ， qian1 yi1 wan3 jing4 kuan1 ren2 chou2 。
- zao3 he2 yi3 si3 bu4 ke3 jiu4 ， wan3 he2 wei4 chu1 you2 kan1 shou1 。
- tian1 gong1 you3 yi4 lian2 chi4 zi3 ， yuan4 yu3 san1 ri4 wu2 shao3 xiu1 。

## 注释

## 译文

## 赏析
