---
id: xiang-an-shi-gao-tai-si
title: 高臺寺
titlePinyin: gao1 tai2 si4
titleSlug: gao-tai-si
author: 項安世
authorPinyin: xiang4 an1 shi4
authorSlug: xiang-an-shi
dynasty: 宋
dynastyPinyin: song4
dynastySlug: song
tags: []
---

## 正文

- 高臺夫如何，山後此爲最。
- 手摩白雲頂，足躡飛鳥背。
- 我從樟樹來，上上八十里。
- 向來所歷峯，下視皆積塊。
- 空中聞夜雨，聲若萬馬潰。
- 却問山前人，天晴正收刈。

## 拼音

- gao1 tai2 fu1 ru2 he2 ， shan1 hou4 ci3 wei2 zui4 。
- shou3 mo2 bai2 yun2 ding3 ， zu2 nie4 fei1 niao3 bei4 。
- wo3 cong2 zhang1 shu4 lai2 ， shang4 shang4 ba1 shi2 li3 。
- xiang4 lai2 suo3 li4 feng1 ， xia4 shi4 jie1 ji1 kuai4 。
- kong1 zhong1 wen2 ye4 yu3 ， sheng1 ruo4 wan4 ma3 kui4 。
- que4 wen4 shan1 qian2 ren2 ， tian1 qing2 zheng4 shou1 yi4 。

## 注释

## 译文

## 赏析
