---
id: xiang-an-shi-tu-mi-mu-dan-tong-fu
title: 酴醾牡丹同賦
titlePinyin: tu2 mi2 mu3 dan1 tong2 fu4
titleSlug: tu-mi-mu-dan-tong-fu
author: 項安世
authorPinyin: xiang4 an1 shi4
authorSlug: xiang-an-shi
dynasty: 宋
dynastyPinyin: song4
dynastySlug: song
tags: []
---

## 正文

- 小園疎雨挾東風，敗萼殘英一夜空。
- 世上已無桃與李，箇中方是白和紅。
- 綵霞承露嬌如滴，玉雪生香暖不融。
- 可使低徊萬花裏，剪裁多少費春工。

## 拼音

- xiao3 yuan2 shu1 yu3 xie2 dong1 feng1 ， bai4 e4 can2 ying1 yi2 ye4 kong1 。
- shi4 shang4 yi3 wu2 tao2 yu3 li3 ， ge4 zhong1 fang1 shi4 bai2 he2 hong2 。
- cai3 xia2 cheng2 lu4 jiao1 ru2 di1 ， yu4 xue3 sheng1 xiang1 nuan3 bu4 rong2 。
- ke3 shi3 di1 huai2 wan4 hua1 li3 ， jian3 cai2 duo1 shao3 fei4 chun1 gong1 。

## 注释

## 译文

## 赏析
