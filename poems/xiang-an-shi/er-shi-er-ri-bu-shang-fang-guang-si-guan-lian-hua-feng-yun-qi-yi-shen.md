---
id: xiang-an-shi-er-shi-er-ri-bu-shang-fang-guang-si-guan-lian-hua-feng-yun-qi-yi-shen
title: 二十二日步上方廣寺觀蓮華峰雲氣異甚
titlePinyin: er4 shi2 er4 ri4 bu4 shang4 fang1 guang3 si4 guan1 lian2 hua2 feng1 yun2 qi4 yi4 shen4
titleSlug: er-shi-er-ri-bu-shang-fang-guang-si-guan-lian-hua-feng-yun-qi-yi-shen
author: 項安世
authorPinyin: xiang4 an1 shi4
authorSlug: xiang-an-shi
dynasty: 宋
dynastyPinyin: song4
dynastySlug: song
tags: []
---

## 正文

- 曉發名溪莊，午飯馬跡庫。
- 下車著芒鞋，扶杖陟岡路。
- 碾槽深側足，石磴高舉步。
- 初登黄茅嶺，稍入青箬霧。
- 苔深灑綦偪，露重濕袍袴。
- 水聲浩呼湧，山氣汩馳騖。
- 傍傾眩欲落，上滑危屢仆。
- 尋幽不憚險，已倦寧得住。
- 荒程迷遠近，雜徑惡叉互。
- 喜經茶園頭，漸見蓮岳處。
- 喘汗扇方乾，驚魂招始駐。
- 引領煩山僧，鞺鞳開閣戶。
- 尖峯岌前陳，鳴水橫下注。
- 浮嵐出奇巧，頃刻紛異趣。
- 憧憧行市人，梟梟上烟炷。
- 濃敷步障青，淡抹輕紈素。
- 昏然俱晦冥，粲若忽陳露。
- 穿窗來有情，掃迹去如怒。
- 旋觀不忍捨，留宿當至暮。
- 誰傳西嶺書，贈我碧雲句。
- 云當上封頂，共看扶桑樹。
- 棄置且行行，妙高臺上去。

## 拼音

- xiao3 fa1 ming2 xi1 zhuang1 ， wu3 fan4 ma3 ji4 ku4 。
- xia4 ju1 zhu4 mang2 xie2 ， fu2 zhang4 zhi4 gang1 lu4 。
- nian3 cao2 shen1 ce4 zu2 ， shi2 deng4 gao1 ju3 bu4 。
- chu1 deng1 huang2 mao2 ling3 ， shao1 ru4 qing1 ruo4 wu4 。
- tai2 shen1 sa3 qi2 bi1 ， lu4 zhong4 shi1 pao2 ku4 。
- shui3 sheng1 hao4 hu1 yong3 ， shan1 qi4 gu3 chi2 wu4 。
- bang4 qing1 xuan4 yu4 luo4 ， shang4 hua2 wei1 lü3 pu2 。
- xun2 you1 bu2 dan4 xian3 ， yi3 juan4 ning2 de2 zhu4 。
- huang1 cheng2 mi2 yuan3 jin4 ， za2 jing4 e4 cha1 hu4 。
- xi3 jing1 cha2 yuan2 tou2 ， jian4 jian4 lian2 yue4 chu3 。
- chuan3 han4 shan4 fang1 qian2 ， jing1 hun2 zhao1 shi3 zhu4 。
- yin3 ling3 fan2 shan1 seng1 ， tang1 ta4 kai1 ge2 hu4 。
- jian1 feng1 ji2 qian2 chen2 ， ming2 shui3 heng2 xia4 zhu4 。
- fu2 lan2 chu1 qi2 qiao3 ， qing3 ke4 fen1 yi4 qu4 。
- chong1 chong1 hang2 shi4 ren2 ， xiao1 xiao1 shang4 yan1 zhu4 。
- nong2 fu1 bu4 zhang4 qing1 ， dan4 mo3 qing1 wan2 su4 。
- hun1 ran2 ju4 hui4 ming2 ， can4 ruo4 hu1 chen2 lu4 。
- chuan1 chuang1 lai2 you3 qing2 ， sao3 ji4 qu4 ru2 nu4 。
- xuan2 guan1 bu4 ren3 she3 ， liu2 su4 dang1 zhi4 mu4 。
- shui2 chuan2 xi1 ling3 shu1 ， zeng4 wo3 bi4 yun2 ju4 。
- yun2 dang1 shang4 feng1 ding3 ， gong4 kan4 fu2 sang1 shu4 。
- qi4 zhi4 qie3 hang2 hang2 ， miao4 gao1 tai2 shang4 qu4 。

## 注释

## 译文

## 赏析
