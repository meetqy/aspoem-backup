---
id: xiang-an-shi-zhuo-zu-wan-li-liu
title: 濯足萬里流
titlePinyin: zhuo2 zu2 wan4 li3 liu2
titleSlug: zhuo-zu-wan-li-liu
author: 項安世
authorPinyin: xiang4 an1 shi4
authorSlug: xiang-an-shi
dynasty: 宋
dynastyPinyin: song4
dynastySlug: song
tags: []
---

## 正文

- 將子無涉水，水深下無極。
- 鯈魚舞浮陽，螭首闖陰碧。
- 弱去一羽沉，惡來萬波激。
- 子兮何所求，快此蛟蜒滴。
- 諫議起陽城，拾遺招李渤。
- 望子子不來，羊裘號逋客。
- 踞坐山石粗，晞髮朔風急。
- 亂流兩白足，何日踔疎逸。
- 子兮寧不悲，饑甿徯唐稷。
- 豈其洛之涯，而可溫與石。

## 拼音

- jiang1 zi3 wu2 she4 shui3 ， shui3 shen1 xia4 wu2 ji2 。
- tiao2 yu2 wu3 fu2 yang2 ， chi1 shou3 chuang3 yin1 bi4 。
- ruo4 qu4 yi4 yu3 chen2 ， e4 lai2 wan4 bo1 ji1 。
- zi3 xi1 he2 suo3 qiu2 ， kuai4 ci3 jiao1 yan2 di1 。
- jian4 yi4 qi3 yang2 cheng2 ， shi2 yi2 zhao1 li3 bo2 。
- wang4 zi0 zi3 bu4 lai2 ， yang2 qiu2 hao4 bu1 ke4 。
- ju4 zuo4 shan1 shi2 cu1 ， xi1 fa4 shuo4 feng1 ji2 。
- luan4 liu2 liang3 bai2 zu2 ， he2 ri4 chuo1 shu1 yi4 。
- zi3 xi1 ning2 bu4 bei1 ， ji1 meng2 xi1 tang2 ji4 。
- qi3 qi2 luo4 zhi1 ya2 ， er2 ke3 wen1 yu3 shi2 。

## 注释

## 译文

## 赏析
