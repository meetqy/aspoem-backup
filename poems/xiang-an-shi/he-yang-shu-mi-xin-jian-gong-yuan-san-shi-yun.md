---
id: xiang-an-shi-he-yang-shu-mi-xin-jian-gong-yuan-san-shi-yun
title: 賀楊樞密新建貢院三十韻
titlePinyin: he4 yang2 shu1 mi4 xin1 jian4 gong4 yuan4 san1 shi2 yun4
titleSlug: he-yang-shu-mi-xin-jian-gong-yuan-san-shi-yun
author: 項安世
authorPinyin: xiang4 an1 shi4
authorSlug: xiang-an-shi
dynasty: 唐
dynastyPinyin: tang2
dynastySlug: tang
tags: [] 
---

## 正文

- 楚囿七澤荒南雲，三江五湖同吐吞。
- 杞梓橘柚杶幹柏，芷蘺椒桂蘼蘭蓀。
- 天英地靈聚爲人，魁壘詭異難具論。
- 屈原離騷二十五，句句字字皆瑶琨。
- 六朝弼亮胡伯始，學士登瀛劉季孫。
- 恭惟火德據天統，翼軫正值鶉賁賁。
- 質肅聲名海山動，諫議才氣淮湖奔。
- 日中則昃固其理，城復于隍吁忍言。
- 生聚教訓五十載，昔無萌孽今輪轅。
- 堯湯立賢遍天下，九重科詔如春溫。
- 州家不辦一椽屋，往往盛之給孤園。
- 鵠袍竹笥合羞死，况欲開口人其髠。
- 關西夫子楊伯起，後身把鉞來西門。
- 荆棘之藪瓦礫場，一日汗礎千猊蹲。
- 翼飛革棘不可狀，鐵畫怒起翔鸞鵷。
- 日者稽山始開闢，已有大策當臨軒。
- 吾州故事有元祐，追配詎肯慙東藩。
- 晚生科第愧前轍，考室誤使當罍樽。
- 向來氣習今未已，猶夢裹飯趨晨閽。
- 一官却恨大早計，不得掉鞅驂鵬鵾。
- 明年珍産入包貢，琳琅璀磊堆金盆。
- 蓬萊弱水三十萬，借以鼓吹看橫鶱。
- 吾儕小人科舉士，一朝出守忘其源。
- 臺池崇深學校廢，况此贔屭楹梁尊。
- 第言三歲始一用，緩而不切非所敦。
- 偷安幸不目前急，事至踧躩如驚猿。
- 先生閒暇窺遠畧，如以大手開中原。
- 先爲之地待其至，雖有萬事無由繁。
- 繡裳天上儻歸去，願廣此意扶乾坤。
- 諸生脚迹不足道，大庇四海安元元。

## 拼音

- chu3 you4 qi1 ze2 huang1 nan2 yun2 ， san1 jiang1 wu3 hu2 tong2 tu3 tun1 。
- qi3 zi3 ju2 you4 chun1 gan4 bai3 ， zhi3 li2 jiao1 gui4 mi2 lan2 sun1 。
- tian1 ying1 di4 ling2 ju4 wei2 ren2 ， kui2 lei3 gui3 yi4 nan2 ju4 lun4 。
- qu1 yuan2 li2 sao1 er4 shi2 wu3 ， ju4 ju4 zi4 zi4 jie1 yao2 kun1 。
- liu4 chao2 bi4 liang4 hu2 bo2 shi3 ， xue2 shi4 deng1 ying2 liu2 ji4 sun1 。
- gong1 wei2 huo3 de2 ju4 tian1 tong3 ， yi4 zhen3 zheng4 zhi2 chun2 bi4 bi4 。
- zhi4 su4 sheng1 ming2 hai3 shan1 dong4 ， jian4 yi4 cai2 qi4 huai2 hu2 ben1 。
- ri4 zhong1 ze2 ze4 gu4 qi2 li3 ， cheng2 fu4 yu2 huang2 xu1 ren3 yan2 。
- sheng1 ju4 jiao4 xun4 wu3 shi2 zai4 ， xi1 wu2 meng2 nie4 jin1 lun2 yuan2 。
- yao2 tang1 li4 xian2 bian4 tian1 xia4 ， jiu3 chong2 ke1 zhao4 ru2 chun1 wen1 。
- zhou1 jia1 bu2 ban4 yi4 chuan2 wu1 ， wang3 wang3 sheng4 zhi1 gei3 gu1 yuan2 。
- hu2 pao2 zhu2 si4 he2 xiu1 si3 ， kuang4 yu4 kai1 kou3 ren2 qi2 kun1 。
- guan1 xi1 fu1 zi3 yang2 bo2 qi3 ， hou4 shen1 ba3 yue4 lai2 xi1 men2 。
- jing1 ji2 zhi1 sou3 wa3 li4 chang3 ， yi2 ri4 han4 chu3 qian1 ni2 dun1 。
- yi4 fei1 ge2 ji2 bu4 ke3 zhuang4 ， tie3 hua4 nu4 qi3 xiang2 luan2 yuan1 。
- ri4 zhe3 ji1 shan1 shi3 kai1 pi4 ， yi3 you3 da4 ce4 dang1 lin2 xuan1 。
- wu2 zhou1 gu4 shi0 you3 yuan2 you4 ， zhui1 pei4 ju4 ken3 can2 dong1 fan1 。
- wan3 sheng1 ke1 di4 kui4 qian2 zhe2 ， kao3 shi4 wu4 shi3 dang1 lei2 zun1 。
- xiang4 lai2 qi4 xi2 jin1 wei4 yi3 ， you2 meng4 guo3 fan4 qu1 chen2 hun1 。
- yi4 guan1 que4 hen4 da4 zao3 ji4 ， bu4 de2 diao4 yang1 can1 peng2 kun1 。
- ming2 nian2 zhen1 chan3 ru4 bao1 gong4 ， lin2 lang2 cui3 lei3 dui1 jin1 pen2 。
- peng2 lai2 ruo4 shui3 san1 shi2 wan4 ， jie4 yi3 gu3 chui1 kan4 heng2 xian1 。
- wu2 chai2 xiao3 ren2 ke1 ju3 shi4 ， yi4 zhao1 chu1 shou3 wang4 qi2 yuan2 。
- tai2 chi2 chong2 shen1 xue2 xiao4 fei4 ， kuang4 ci3 bi4 xi4 ying2 liang2 zun1 。
- di4 yan2 san1 sui4 shi3 yi2 yong4 ， huan3 er2 bu2 qie4 fei1 suo3 dun1 。
- tou1 an1 xing4 bu2 mu4 qian2 ji2 ， shi4 zhi4 cu4 jue2 ru2 jing1 yuan2 。
- xian1 sheng0 xian2 xia2 kui1 yuan3 lüe4 ， ru2 yi3 da4 shou3 kai1 zhong1 yuan2 。
- xian1 wei2 zhi1 di4 dai4 qi2 zhi4 ， sui1 you3 wan4 shi4 wu2 you2 fan2 。
- xiu4 shang0 tian1 shang4 tang3 gui1 qu4 ， yuan4 guang3 ci3 yi4 fu2 qian2 kun1 。
- zhu1 sheng1 jiao3 ji4 bu4 zu2 dao4 ， da4 bi4 si4 hai3 an1 yuan2 yuan2 。

## 注释

## 译文

## 赏析
