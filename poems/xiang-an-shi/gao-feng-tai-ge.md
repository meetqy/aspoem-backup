---
id: xiang-an-shi-gao-feng-tai-ge
title: 高風臺歌
titlePinyin: gao1 feng1 tai2 ge1
titleSlug: gao-feng-tai-ge
author: 項安世
authorPinyin: xiang4 an1 shi4
authorSlug: xiang-an-shi
dynasty: 宋
dynastyPinyin: song4
dynastySlug: song
tags: []
---

## 正文

- 臺之高不知其幾仞兮，但見燕雀仰視如冥鴻。
- 風之來不知其幾里兮，但見南海北海聲逢逢。
- 我時醉卧洞庭之北巴山東，耳邊澒洞呼洶怖殺儂。
- 起來欠伸拍鴻蒙，問誰作此狡獪變化驚盲聾，乃是清江江上盤園翁。
- 翁本自與時人同，袍带靴笏從兒童。
- 亦嘗隨牒作小史，亦嘗建纛稱元戎。
- 偶然興盡自返盤園中，意行倦止由心胸，豈與郢中小兒論雌雄。
- 兒曹顛倒鷄著籠，金朱瞇眼視夢夢。
- 仰見騄驥脫鞅行青空，便欲俎豆老子配食蜚廉宮。
- 紛紛俗論安足窮，二三君子人中龍。
- 南安太守科甲高，袖有桂館之香風。
- 廬陵相公名位高，筆有造化之春風。
- 雨巖居士卧榻高，句有湖海之英風。
- 三君合謀奏天公，急羈此老勿使慵。
- 國於羊角九萬里，奄有九霄寒露之空濛。
- 封師巽伯爲附庸，不許抗表辭官封。
- 向來挂冠冠愈穹，老子一笑朱顔紅。

## 拼音

- tai2 zhi1 gao1 bu4 zhi1 qi2 ji1 ren4 xi1 ， dan4 jian4 yan4 que4 yang3 shi4 ru2 ming2 hong2 。
- feng1 zhi1 lai2 bu4 zhi1 qi2 ji1 li3 xi1 ， dan4 jian4 nan2 hai3 bei3 hai3 sheng1 feng2 feng2 。
- wo3 shi2 zui4 wo4 dong4 ting2 zhi1 bei3 ba1 shan1 dong1 ， er3 bian1 hong4 dong4 hu1 xiong1 bu4 sha1 nong2 。
- qi3 lai2 qian4 shen1 pai1 hong2 meng2 ， wen4 shui2 zuo4 ci3 jiao3 kuai4 bian4 hua4 jing1 mang2 long2 ， nai3 shi4 qing1 jiang1 jiang1 shang4 pan2 yuan2 weng1 。
- weng1 ben3 zi4 yu3 shi2 ren2 tong2 ， pao2 dai4 xue1 hu4 cong2 er2 tong2 。
- yi4 chang2 sui2 die2 zuo4 xiao3 shi3 ， yi4 chang2 jian4 dao4 cheng1 yuan2 rong2 。
- ou3 ran2 xing1 jin4 zi4 fan3 pan2 yuan2 zhong1 ， yi4 xing2 juan4 zhi3 you2 xin1 xiong1 ， qi3 yu3 ying3 zhong1 xiao3 er2 lun4 ci2 xiong2 。
- er2 cao2 dian1 dao3 ji1 zhu4 long2 ， jin1 zhu1 mi1 yan3 shi4 meng4 meng4 。
- yang3 jian4 lu4 ji4 tuo1 yang1 xing2 qing1 kong1 ， bian4 yu4 zu3 dou4 lao3 zi3 pei4 shi2 fei1 lian2 gong1 。
- fen1 fen1 su2 lun4 an1 zu2 qiong2 ， er4 san1 jun1 zi3 ren2 zhong1 long2 。
- nan2 an1 tai4 shou3 ke1 jia3 gao1 ， xiu4 you3 gui4 guan3 zhi1 xiang1 feng1 。
- lu2 ling2 xiang4 gong0 ming2 wei4 gao1 ， bi3 you3 zao4 hua4 zhi1 chun1 feng1 。
- yu3 yan2 ju1 shi4 wo4 ta4 gao1 ， ju4 you3 hu2 hai3 zhi1 ying1 feng1 。
- san1 jun1 he2 mou2 zou4 tian1 gong1 ， ji2 ji1 ci3 lao3 wu4 shi3 yong1 。
- guo2 wu1 yang2 jiao3 jiu3 wan4 li3 ， yan3 you3 jiu3 xiao1 han2 lu4 zhi1 kong1 meng2 。
- feng1 shi1 xun4 bo2 wei2 fu4 yong1 ， bu4 xu1 kang4 biao3 ci2 guan1 feng1 。
- xiang4 lai2 gua4 guan1 guan1 yu4 qiong2 ， lao3 zi3 yi2 xiao4 zhu1 yan2 hong2 。

## 注释

## 译文

## 赏析
