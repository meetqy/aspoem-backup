---
id: cen-can-chu-guan-jing-hua-yue-si-fang-fa-hua-yun-gong
title: 出關經華嶽寺訪法華雲公
titlePinyin: chu1 guan1 jing1 hua2 yue4 si4 fang3 fa3 hua2 yun2 gong1
titleSlug: chu-guan-jing-hua-yue-si-fang-fa-hua-yun-gong
author: 岑參
authorPinyin: cen2 can1
authorSlug: cen-can
dynasty: 唐
dynastyPinyin: tang2
dynastySlug: tang
tags: [] 
---

## 正文

- 野寺聊解鞍，偶見法華僧。
- 開門對西嶽，石壁青稜層。
- 竹徑厚蒼苔，松門盤紫藤。
- 長廊列古畫，高殿懸孤燈。
- 五月山雨熱，三峰火雲蒸。
- 側聞樵人言，深谷猶積冰。
- 久願尋此山，至今嗟未能。
- 謫官忽東走，王程苦相仍。
- 欲去戀雙樹，何由窮一乘。
- 月輪吐山郭，夜色空清澄。

## 拼音

- ye3 si4 liao2 jie3 an1 ， ou3 jian4 fa3 hua2 seng1 。
- kai1 men2 dui4 xi1 yue4 ， shi2 bi4 qing1 leng2 ceng2 。
- zhu2 jing4 hou4 cang1 tai2 ， song1 men2 pan2 zi3 teng2 。
- chang2 lang2 lie4 gu3 hua4 ， gao1 dian4 xuan2 gu1 deng1 。
- wu3 yue4 shan1 yu3 re4 ， san1 feng1 huo3 yun2 zheng1 。
- ce4 wen2 qiao2 ren2 yan2 ， shen1 gu3 you2 ji1 bing1 。
- jiu3 yuan4 xun2 ci3 shan1 ， zhi4 jin1 jie1 wei4 neng2 。
- zhe2 guan1 hu1 dong1 zou3 ， wang2 cheng2 ku3 xiang4 reng2 。
- yu4 qu4 lian4 shuang1 shu4 ， he2 you2 qiong2 yi4 cheng2 。
- yue4 lun2 tu3 shan1 guo1 ， ye4 se4 kong1 qing1 cheng2 。

## 注释

## 译文

## 赏析
