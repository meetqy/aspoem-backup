---
id: cen-can-re-hai-xing-song-cui-shi-yu-huan-jing
title: 熱海行送崔侍御還京
titlePinyin: re4 hai3 xing2 song4 cui1 shi4 yu4 huan2 jing1
titleSlug: re-hai-xing-song-cui-shi-yu-huan-jing
author: 岑參
authorPinyin: cen2 can1
authorSlug: cen-can
dynasty: 唐
dynastyPinyin: tang2
dynastySlug: tang
tags: []
---

## 正文

- 側聞陰山胡兒語，西頭熱海水如煮。
- 海上衆鳥不敢飛，中有鯉魚長且肥。
- 岸傍青草常不歇，空中白雪遙旋滅。
- 蒸沙爍石然虜雲，沸浪炎波煎漢月。
- 陰火潛燒天地鑪，何事偏烘西一隅。
- 勢吞月窟侵太白，氣連赤坂通單于。
- 送君一醉天山郭，正見夕陽海邊落。
- 柏臺霜威寒逼人，熱海炎氣爲之薄。

## 拼音

- ce4 wen2 yin1 shan1 hu2 er2 yu3 ， xi1 tou2 re4 hai3 shui3 ru2 zhu3 。
- hai3 shang4 zhong4 niao3 bu4 gan3 fei1 ， zhong1 you3 li3 yu2 chang2 qie3 fei2 。
- an4 bang4 qing1 cao3 chang2 bu4 xie1 ， kong1 zhong1 bai2 xue3 yao2 xuan2 mie4 。
- zheng1 sha1 shuo4 shi2 ran2 lu3 yun2 ， fei4 lang4 yan2 bo1 jian1 han4 yue4 。
- yin1 huo3 qian2 shao1 tian1 di4 lu2 ， he2 shi4 pian1 hong1 xi1 yi4 yu2 。
- shi4 tun1 yue4 ku1 qin1 tai4 bai2 ， qi4 lian2 chi4 ban3 tong1 dan1 yu2 。
- song4 jun1 yi2 zui4 tian1 shan1 guo1 ， zheng4 jian4 xi1 yang2 hai3 bian1 luo4 。
- bai3 tai2 shuang1 wei1 han2 bi1 ren2 ， re4 hai3 yan2 qi4 wei2 zhi1 bao2 。

## 注释

## 译文

## 赏析
