---
id: cen-can-bei-ting-yi-zong-xue-shi-dao-bie
title: 北庭貽宗學士道別
titlePinyin: bei3 ting2 yi2 zong1 xue2 shi4 dao4 bie2
titleSlug: bei-ting-yi-zong-xue-shi-dao-bie
author: 岑參
authorPinyin: cen2 can1
authorSlug: cen-can
dynasty: 唐
dynastyPinyin: tang2
dynastySlug: tang
tags: []
---

## 正文

- 萬事不可料，歎君在軍中。
- 讀書破萬卷，何事來從戎。
- 曾逐李輕車，西征出太蒙。
- 荷戈月窟外，擐甲崑崙東。
- 兩度皆破胡，朝廷輕戰功。
- 十年祗一命，萬里如飄蓬。
- 容鬢老胡塵，衣裘脆邊風。
- 忽來輪臺下，相見披心胸。
- 飲酒對春草，彈棊聞夜鐘。
- 今且還龜茲，臂上懸角弓。
- 平沙向旅館，匹馬隨飛鴻。
- 孤城倚大磧，海氣迎邊空。
- 四月猶自寒，天山雪濛濛。
- 君有賢主將，何謂泣途窮。
- 時來整六翮，一舉凌蒼穹。

## 拼音

- wan4 shi4 bu4 ke3 liao4 ， tan4 jun1 zai4 jun1 zhong1 。
- du2 shu1 po4 wan4 juan4 ， he2 shi4 lai2 cong2 rong2 。
- ceng2 zhu2 li3 qing1 ju1 ， xi1 zheng1 chu1 tai4 meng2 。
- he2 ge1 yue4 ku1 wai4 ， huan4 jia3 kun1 lun2 dong1 。
- liang3 du4 jie1 po4 hu2 ， chao2 ting2 qing1 zhan4 gong1 。
- shi2 nian2 zhi1 yi2 ming4 ， wan4 li3 ru2 piao1 peng2 。
- rong2 bin4 lao3 hu2 chen2 ， yi1 qiu2 cui4 bian1 feng1 。
- hu1 lai2 lun2 tai2 xia4 ， xiang1 jian4 pi1 xin1 xiong1 。
- yin3 jiu3 dui4 chun1 cao3 ， dan4 qi2 wen2 ye4 zhong1 。
- jin1 qie3 huan2 gui1 zi1 ， bi4 shang4 xuan2 jiao3 gong1 。
- ping2 sha1 xiang4 lü3 guan3 ， pi3 ma3 sui2 fei1 hong2 。
- gu1 cheng2 yi3 da4 qi4 ， hai3 qi4 ying2 bian1 kong1 。
- si4 yue4 you2 zi4 han2 ， tian1 shan1 xue3 meng2 meng2 。
- jun1 you3 xian2 zhu3 jiang1 ， he2 wei4 qi4 tu2 qiong2 。
- shi2 lai2 zheng3 liu4 he2 ， yi4 ju3 ling2 cang1 qiong2 。

## 注释

## 译文

## 赏析
