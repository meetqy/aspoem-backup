---
id: cen-can-zu-rong-lu-jian-qun-dao
title: 阻戎瀘間羣盜
titlePinyin: zu3 rong2 lu2 jian4 qun2 dao4
titleSlug: zu-rong-lu-jian-qun-dao
author: 岑參
authorPinyin: cen2 can1
authorSlug: cen-can
dynasty: 唐
dynastyPinyin: tang2
dynastySlug: tang
tags: []
---

## 正文

- 南州林莽深，亡命聚其間。
- 殺人無昏曉，屍積填江灣。
- 餓虎銜髑髏，飢烏啄心肝。
- 腥裛灘草死，血流江水殷。
- 夜雨風蕭蕭，鬼哭連楚山。
- 三江行人絕，萬里無征船。
- 唯有白鳥飛，空見秋月園。
- 罷官自南蜀，假道來茲川。
- 瞻望陽臺雲，惆悵不敢前。
- 帝鄉北近日，瀘口南連蠻。
- 何當遇長房，縮地到京關。
- 願得隨琴高，騎魚向雲煙。
- 明主每憂人，節使恆在邊。
- 兵革方禦寇，爾惡胡不悛。
- 吾竊悲爾徒，此生安得全。

## 拼音

- nan2 zhou1 lin2 mang3 shen1 ， wang2 ming4 ju4 qi2 jian4 。
- sha1 ren2 wu2 hun1 xiao3 ， shi1 ji1 tian2 jiang1 wan1 。
- e4 hu3 xian2 du2 lou2 ， ji1 wu1 zhuo2 xin1 gan1 。
- xing1 yi4 tan1 cao3 si3 ， xue4 liu2 jiang1 shui3 yin1 。
- ye4 yu3 feng1 xiao1 xiao1 ， gui3 ku1 lian2 chu3 shan1 。
- san1 jiang1 xing2 ren2 jue2 ， wan4 li3 wu2 zheng1 chuan2 。
- wei2 you3 bai2 niao3 fei1 ， kong1 jian4 qiu1 yue4 yuan2 。
- ba4 guan1 zi4 nan2 shu3 ， jia3 dao4 lai2 zi1 chuan1 。
- zhan1 wang4 yang2 tai2 yun2 ， chou2 chang4 bu4 gan3 qian2 。
- di4 xiang1 bei3 jin4 ri4 ， lu2 kou3 nan2 lian2 man2 。
- he2 dang1 yu4 chang2 fang2 ， suo1 di4 dao4 jing1 guan1 。
- yuan4 de2 sui2 qin2 gao1 ， qi2 yu2 xiang4 yun2 yan1 。
- ming2 zhu3 mei3 you1 ren2 ， jie2 shi3 heng2 zai4 bian1 。
- bing1 ge2 fang1 yu4 kou4 ， er3 e4 hu2 bu4 quan1 。
- wu2 qie4 bei1 er3 tu2 ， ci3 sheng1 an1 de2 quan2 。

## 注释

## 译文

## 赏析
