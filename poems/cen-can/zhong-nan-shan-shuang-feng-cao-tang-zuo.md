---
id: cen-can-zhong-nan-shan-shuang-feng-cao-tang-zuo
title: 終南山雙峰草堂作
titlePinyin: zhong1 nan2 shan1 shuang1 feng1 cao3 tang2 zuo4
titleSlug: zhong-nan-shan-shuang-feng-cao-tang-zuo
author: 岑參
authorPinyin: cen2 can1
authorSlug: cen-can
dynasty: 唐
dynastyPinyin: tang2
dynastySlug: tang
tags: []
---

## 正文

- 斂跡歸山田，息心謝時輩。
- 晝還草堂臥，但與雙峰對。
- 興來恣佳遊，事愜符勝槩。
- 著書高牕下，日夕見城內。
- 曩爲世人誤，遂負平生愛。
- 久與林壑辭，及來松杉大。
- 偶茲近精廬，屢得名僧會。
- 有時逐樵漁，盡日不冠帶。
- 崖口上新月，石門破蒼靄。
- 色向羣木深，光搖一潭碎。
- 緬懷鄭生谷，頗憶嚴子瀨。
- 勝事猶可追，斯人邈千載。

## 拼音

- lian3 ji4 gui1 shan1 tian2 ， xi1 xin1 xie4 shi2 bei4 。
- zhou4 huan2 cao3 tang2 wo4 ， dan4 yu3 shuang1 feng1 dui4 。
- xing1 lai2 zi4 jia1 you2 ， shi4 qie4 fu2 sheng4 gai4 。
- zhu4 shu1 gao1 chuang1 xia4 ， ri4 xi1 jian4 cheng2 nei4 。
- nang3 wei2 shi4 ren2 wu4 ， sui4 fu4 ping2 sheng1 ai4 。
- jiu3 yu3 lin2 he4 ci2 ， ji2 lai2 song1 shan1 da4 。
- ou3 zi1 jin4 jing1 lu2 ， lü3 de2 ming2 seng1 hui4 。
- you3 shi2 zhu2 qiao2 yu2 ， jin4 ri4 bu4 guan1 dai4 。
- ya2 kou3 shang4 xin1 yue4 ， shi2 men2 po4 cang1 ai3 。
- se4 xiang4 qun2 mu4 shen1 ， guang1 yao2 yi4 tan2 sui4 。
- mian3 huai2 zheng4 sheng1 gu3 ， po1 yi4 yan2 zi3 lai4 。
- sheng4 shi4 you2 ke3 zhui1 ， si1 ren2 miao3 qian1 zai4 。

## 注释

## 译文

## 赏析
