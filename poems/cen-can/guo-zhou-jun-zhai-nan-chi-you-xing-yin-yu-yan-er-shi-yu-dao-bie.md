---
id: cen-can-guo-zhou-jun-zhai-nan-chi-you-xing-yin-yu-yan-er-shi-yu-dao-bie
title: 虢州郡齋南池幽興因與閻二侍御道別
titlePinyin: guo2 zhou1 jun4 zhai1 nan2 chi2 you1 xing1 yin1 yu3 yan2 er4 shi4 yu4 dao4 bie2
titleSlug: guo-zhou-jun-zhai-nan-chi-you-xing-yin-yu-yan-er-shi-yu-dao-bie
author: 岑參
authorPinyin: cen2 can1
authorSlug: cen-can
dynasty: 唐
dynastyPinyin: tang2
dynastySlug: tang
tags: []
---

## 正文

- 池色淨天碧，水涼雨淒淒。
- 快風從東南，荷葉翻向西。
- 性本愛魚鳥，未能返巖谿。
- 中歲徇微官，遂令心賞睽。
- 及茲佐山郡，不異尋幽棲。
- 小吏趨竹徑，訟庭侵藥畦。
- 胡塵暗河洛，二陝震鼓鼙。
- 故人佐戎軒，逸翮凌雲霓。
- 行軍在函谷，兩度聞鶯啼。
- 相看紅旗下，飲酒白日低。
- 聞君欲朝天，駟馬臨道嘶。
- 仰望浮與沈，忽如雲與泥。
- 夜眠驛樓月，曉發關城雞。
- 惆悵西郊暮，鄉書對君題。

## 拼音

- chi2 se4 jing4 tian1 bi4 ， shui3 liang2 yu3 qi1 qi1 。
- kuai4 feng1 cong2 dong1 nan2 ， he2 ye4 fan1 xiang4 xi1 。
- xing4 ben3 ai4 yu2 niao3 ， wei4 neng2 fan3 yan2 xi1 。
- zhong1 sui4 xun4 wei1 guan1 ， sui4 ling4 xin1 shang3 kui2 。
- ji2 zi1 zuo3 shan1 jun4 ， bu2 yi4 xun2 you1 qi1 。
- xiao3 li4 qu1 zhu2 jing4 ， song4 ting2 qin1 yao4 qi2 。
- hu2 chen2 an4 he2 luo4 ， er4 shan3 zhen4 gu3 pi2 。
- gu4 ren2 zuo3 rong2 xuan1 ， yi4 he2 ling2 yun2 ni2 。
- xing2 jun1 zai4 han2 gu3 ， liang3 du4 wen2 ying1 ti2 。
- xiang1 kan4 hong2 qi2 xia4 ， yin3 jiu3 bai2 ri4 di1 。
- wen2 jun1 yu4 chao2 tian1 ， si4 ma3 lin2 dao4 si1 。
- yang3 wang4 fu2 yu3 shen3 ， hu1 ru2 yun2 yu3 ni2 。
- ye4 mian2 yi4 lou2 yue4 ， xiao3 fa1 guan1 cheng2 ji1 。
- chou2 chang4 xi1 jiao1 mu4 ， xiang1 shu1 dui4 jun1 ti2 。

## 注释

## 译文

## 赏析
