---
id: cen-can-song-wei-sheng-qing-zhuo-di-gui-dong-dou-yin-huai-wei-xiao-shu-lu-hun-qiao-tan
title: 送魏升卿擢第歸東都因懷魏校書陸渾喬潭
titlePinyin: song4 wei4 sheng1 qing1 zhuo2 di4 gui1 dong1 dou1 yin1 huai2 wei4 xiao4 shu1 lu4 hun2 qiao2 tan2
titleSlug: song-wei-sheng-qing-zhuo-di-gui-dong-dou-yin-huai-wei-xiao-shu-lu-hun-qiao-tan
author: 岑參
authorPinyin: cen2 can1
authorSlug: cen-can
dynasty: 唐
dynastyPinyin: tang2
dynastySlug: tang
tags: []
---

## 正文

- 井上桐葉雨，灞亭卷秋風。
- 故人適戰勝，匹馬歸山東。
- 問君今年三十幾，能使香名滿人耳。
- 君不見三峰直上五千仞，見君文章亦如此。
- 如君兄弟天下稀，雄辭健筆皆若飛。
- 將軍金印嚲紫綬，御史鐵冠重繡衣。
- 喬生作尉別來久，因君爲問平安否。
- 魏侯校理復何如，前日人來不得書。
- 陸渾山下佳可賞，蓬閣閑時日應往。
- 自料青雲未有期，誰知白髮偏能長。
- 壚頭青絲白玉瓶，別時相顧酒如傾。
- 搖鞭舉袂忽不見，千樹萬樹空蟬鳴。

## 拼音

- jing3 shang4 tong2 ye4 yu3 ， ba4 ting2 juan4 qiu1 feng1 。
- gu4 ren2 shi4 zhan4 sheng4 ， pi3 ma3 gui1 shan1 dong1 。
- wen4 jun1 jin1 nian2 san1 shi2 ji1 ， neng2 shi3 xiang1 ming2 man3 ren2 er3 。
- jun1 bu2 jian4 san1 feng1 zhi2 shang4 wu3 qian1 ren4 ， jian4 jun1 wen2 zhang1 yi4 ru2 ci3 。
- ru2 jun1 xiong1 di4 tian1 xia4 xi1 ， xiong2 ci2 jian4 bi3 jie1 ruo4 fei1 。
- jiang1 jun1 jin1 yin4 duo3 zi3 shou4 ， yu4 shi3 tie3 guan1 zhong4 xiu4 yi1 。
- qiao2 sheng1 zuo4 wei4 bie2 lai2 jiu3 ， yin1 jun1 wei2 wen4 ping2 an1 fou3 。
- wei4 hou2 xiao4 li3 fu4 he2 ru2 ， qian2 ri4 ren2 lai2 bu4 de2 shu1 。
- lu4 hun2 shan1 xia4 jia1 ke3 shang3 ， peng2 ge2 xian2 shi2 ri4 ying1 wang3 。
- zi4 liao4 qing1 yun2 wei4 you3 qi1 ， shui2 zhi1 bai2 fa4 pian1 neng2 chang2 。
- lu2 tou2 qing1 si1 bai2 yu4 ping2 ， bie2 shi2 xiang1 gu4 jiu3 ru2 qing1 。
- yao2 bian1 ju3 mei4 hu1 bu2 jian4 ， qian1 shu4 wan4 shu4 kong1 chan2 ming2 。

## 注释

## 译文

## 赏析
