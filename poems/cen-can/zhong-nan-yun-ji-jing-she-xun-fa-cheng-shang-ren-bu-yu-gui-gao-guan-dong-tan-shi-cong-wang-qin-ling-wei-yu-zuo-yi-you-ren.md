---
id: cen-can-zhong-nan-yun-ji-jing-she-xun-fa-cheng-shang-ren-bu-yu-gui-gao-guan-dong-tan-shi-cong-wang-qin-ling-wei-yu-zuo-yi-you-ren
title: 終南雲際精舍尋法澄上人不遇歸高冠東潭石淙望秦嶺微雨作貽友人
titlePinyin: zhong1 nan2 yun2 ji4 jing1 she4 xun2 fa3 cheng2 shang4 ren2 bu2 yu4 gui1 gao1 guan1 dong1 tan2 shi2 cong2 wang4 qin2 ling3 wei1 yu3 zuo4 yi2 you3 ren2
titleSlug: zhong-nan-yun-ji-jing-she-xun-fa-cheng-shang-ren-bu-yu-gui-gao-guan-dong-tan-shi-cong-wang-qin-ling-wei-yu-zuo-yi-you-ren
author: 岑參
authorPinyin: cen2 can1
authorSlug: cen-can
dynasty: 唐
dynastyPinyin: tang2
dynastySlug: tang
tags: []
---

## 正文

- 昨夜雲際宿，旦從西峰回。
- 不見林中僧，微雨潭上來。
- 諸峰皆青翠，秦嶺獨不開。
- 石鼓有時鳴，秦王安在哉。
- 東南雲開處，突兀獮猴臺。
- 崖口懸瀑流，半空白皚皚。
- 噴壁四時雨，傍村終日雷。
- 北瞻長安道，日夕生塵埃。
- 若訪張仲蔚，衡門滿蒿萊。

## 拼音

- zuo2 ye4 yun2 ji4 su4 ， dan4 cong2 xi1 feng1 hui2 。
- bu2 jian4 lin2 zhong1 seng1 ， wei1 yu3 tan2 shang4 lai2 。
- zhu1 feng1 jie1 qing1 cui4 ， qin2 ling3 du2 bu4 kai1 。
- shi2 gu3 you3 shi2 ming2 ， qin2 wang2 an1 zai4 zai1 。
- dong1 nan2 yun2 kai1 chu3 ， tu1 wu4 xian3 hou2 tai2 。
- ya2 kou3 xuan2 pu4 liu2 ， ban4 kong4 bai2 ai2 ai2 。
- pen1 bi4 si4 shi2 yu3 ， bang4 cun1 zhong1 ri4 lei2 。
- bei3 zhan1 chang2 an1 dao4 ， ri4 xi1 sheng1 chen2 ai1 。
- ruo4 fang3 zhang1 zhong4 wei4 ， heng2 men2 man3 hao1 lai2 。

## 注释

## 译文

## 赏析
