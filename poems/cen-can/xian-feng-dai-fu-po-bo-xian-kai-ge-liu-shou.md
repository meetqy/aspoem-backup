---
id: cen-can-xian-feng-dai-fu-po-bo-xian-kai-ge-liu-shou
title: 獻封大夫破播仙凱歌六首
titlePinyin: xian4 feng1 dai4 fu0 po4 bo1 xian1 kai3 ge1 liu4 shou3
titleSlug: xian-feng-dai-fu-po-bo-xian-kai-ge-liu-shou
author: 岑參
authorPinyin: cen2 can1
authorSlug: cen-can
dynasty: 唐
dynastyPinyin: tang2
dynastySlug: tang
tags: []
---

## 正文

- 漢將承恩西破戎，捷書先奏未央宮。
- 天子預開麟閣待，只今誰數貳師功。
- 官軍西出過樓蘭，營幕傍臨月窟寒。
- 蒲海曉霜凝馬尾，蔥山夜雪撲旌竿。
- 鳴笳疊鼓擁回軍，破國平蕃昔未聞。
- 丈夫鵲印搖邊月，大將龍旗掣海雲。
- 日落轅門鼓角鳴，千群面縛出蕃城。
- 洗兵魚海雲迎陣，秣馬龍堆月照營。
- 蕃軍遙見漢家營，滿谷連山遍哭聲。
- 萬箭千刀一夜殺，平明流血浸空城。
- 暮雨旌旗濕未幹，胡煙白草日光寒。
- 昨夜將軍連曉戰，蕃軍只見馬空鞍。

## 拼音

- han4 jiang1 cheng2 en1 xi1 po4 rong2 ， jie2 shu1 xian1 zou4 wei4 yang1 gong1 。
- tian1 zi3 yu4 kai1 lin2 ge2 dai4 ， zhi1 jin1 shui2 shu4 er4 shi1 gong1 。
- guan1 jun1 xi1 chu1 guo4 lou2 lan2 ， ying2 mu4 bang4 lin2 yue4 ku1 han2 。
- pu2 hai3 xiao3 shuang1 ning2 ma3 wei3 ， cong1 shan1 ye4 xue3 pu1 jing1 gan1 。
- ming2 jia1 die2 gu3 yong1 hui2 jun1 ， po4 guo2 ping2 fan1 xi1 wei4 wen2 。
- zhang4 fu0 que4 yin4 yao2 bian1 yue4 ， da4 jiang1 long2 qi2 che4 hai3 yun2 。
- ri4 luo4 yuan2 men2 gu3 jiao3 ming2 ， qian1 qun2 mian4 fu4 chu1 fan1 cheng2 。
- xi3 bing1 yu2 hai3 yun2 ying2 zhen4 ， mo4 ma3 long2 dui1 yue4 zhao4 ying2 。
- fan1 jun1 yao2 jian4 han4 jia1 ying2 ， man3 gu3 lian2 shan1 bian4 ku1 sheng1 。
- wan4 jian4 qian1 dao1 yi2 ye4 sha1 ， ping2 ming2 liu2 xue4 jin4 kong1 cheng2 。
- mu4 yu3 jing1 qi2 shi1 wei4 gan4 ， hu2 yan1 bai2 cao3 ri4 guang1 han2 。
- zuo2 ye4 jiang1 jun1 lian2 xiao3 zhan4 ， fan1 jun1 zhi1 jian4 ma3 kong1 an1 。

## 注释

## 译文

## 赏析
