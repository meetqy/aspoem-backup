---
id: cen-can-xia-wai-jiang-zhou-huai-zhong-nan-jiu-ju
title: 下外江舟懷終南舊居
titlePinyin: xia4 wai4 jiang1 zhou1 huai2 zhong1 nan2 jiu4 ju1
titleSlug: xia-wai-jiang-zhou-huai-zhong-nan-jiu-ju
author: 岑參
authorPinyin: cen2 can1
authorSlug: cen-can
dynasty: 唐
dynastyPinyin: tang2
dynastySlug: tang
tags: [] 
---

## 正文

- 杉冷曉猿悲，楚客心欲絕。
- 孤舟巴山雨，萬里陰臺月。
- 水宿已淹時，蘆花白如雪。
- 顏容老難赬，把鏡悲鬢髮。
- 早年好金丹，方士傳口訣。
- 敝廬終南下，久與真侶別。
- 道書誰更開，藥竈煙遂滅。
- 頃來壓塵網，安得有仙骨。
- 巖壑歸去來，公卿是何物。

## 拼音

- shan1 leng3 xiao3 yuan2 bei1 ， chu3 ke4 xin1 yu4 jue2 。
- gu1 zhou1 ba1 shan1 yu3 ， wan4 li3 yin1 tai2 yue4 。
- shui3 su4 yi3 yan1 shi2 ， lu2 hua1 bai2 ru2 xue3 。
- yan2 rong2 lao3 nan2 cheng1 ， ba3 jing4 bei1 bin4 fa4 。
- zao3 nian2 hao3 jin1 dan1 ， fang1 shi4 chuan2 kou3 jue2 。
- bi4 lu2 zhong1 nan2 xia4 ， jiu3 yu3 zhen1 lü3 bie2 。
- dao4 shu1 shui2 geng4 kai1 ， yao4 zao4 yan1 sui4 mie4 。
- qing3 lai2 ya1 chen2 wang3 ， an1 de2 you3 xian1 gu3 。
- yan2 he4 gui1 qu4 lai2 ， gong1 qing1 shi4 he2 wu4 。

## 注释

## 译文

## 赏析
