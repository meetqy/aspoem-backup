---
id: cen-can-song-fei-zi-gui-wu-chang
title: 送費子歸武昌
titlePinyin: song4 fei4 zi3 gui1 wu3 chang1
titleSlug: song-fei-zi-gui-wu-chang
author: 岑參
authorPinyin: cen2 can1
authorSlug: cen-can
dynasty: 唐
dynastyPinyin: tang2
dynastySlug: tang
tags: [] 
---

## 正文

- 漢陽歸客悲秋草，旅舍葉飛愁不掃。
- 秋來倍憶武昌魚，夢着只在巴陵道。
- 曾隨上將過祁連，離家十年恆在邊。
- 劒鋒可惜虛用盡，馬蹄無事今已穿。
- 知君開館常愛客，樗蒱百金每一擲。
- 平生有錢將與人，江上故園空四壁。
- 吾觀費子毛骨奇，廣眉大口仍赤髭。
- 看君失路尚如此，人生貴賤那得知。
- 高秋八月歸南楚，東門一壺聊出祖。
- 路指鳳皇山北雲，衣沾鸚鵡洲邊雨。
- 勿歎蹉跎白髮新，應須守道勿羞貧。
- 男兒何必戀妻子，莫向江村老却人。

## 拼音

- han4 yang2 gui1 ke4 bei1 qiu1 cao3 ， lü3 she4 ye4 fei1 chou2 bu4 sao3 。
- qiu1 lai2 bei4 yi4 wu3 chang1 yu2 ， meng4 zhe0 zhi1 zai4 ba1 ling2 dao4 。
- ceng2 sui2 shang4 jiang1 guo4 qi2 lian2 ， li2 jia1 shi2 nian2 heng2 zai4 bian1 。
- jian4 feng1 ke3 xi1 xu1 yong4 jin4 ， ma3 ti2 wu2 shi4 jin1 yi3 chuan1 。
- zhi1 jun1 kai1 guan3 chang2 ai4 ke4 ， chu1 pu2 bai3 jin1 mei3 yi2 zhi4 。
- ping2 sheng1 you3 qian2 jiang1 yu3 ren2 ， jiang1 shang4 gu4 yuan2 kong1 si4 bi4 。
- wu2 guan1 fei4 zi3 mao2 gu3 qi2 ， guang3 mei2 da4 kou3 reng2 chi4 zi1 。
- kan4 jun1 shi1 lu4 shang4 ru2 ci3 ， ren2 sheng1 gui4 jian4 na4 de2 zhi1 。
- gao1 qiu1 ba1 yue4 gui1 nan2 chu3 ， dong1 men2 yi4 hu2 liao2 chu1 zu3 。
- lu4 zhi3 feng4 huang2 shan1 bei3 yun2 ， yi1 zhan1 ying1 wu3 zhou1 bian1 yu3 。
- wu4 tan4 cuo1 tuo2 bai2 fa4 xin1 ， ying1 xu1 shou3 dao4 wu4 xiu1 pin2 。
- nan2 er2 he2 bi4 lian4 qi1 zi0 ， mo4 xiang4 jiang1 cun1 lao3 que4 ren2 。

## 注释

## 译文

## 赏析
