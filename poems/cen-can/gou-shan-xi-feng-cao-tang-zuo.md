---
id: cen-can-gou-shan-xi-feng-cao-tang-zuo
title: 緱山西峰草堂作
titlePinyin: gou1 shan1 xi1 feng1 cao3 tang2 zuo4
titleSlug: gou-shan-xi-feng-cao-tang-zuo
author: 岑參
authorPinyin: cen2 can1
authorSlug: cen-can
dynasty: 唐
dynastyPinyin: tang2
dynastySlug: tang
tags: []
---

## 正文

- 結廬對中嶽，青翠常在門。
- 遂耽水木興，盡作漁樵言。
- 頃來闕章句，但欲閒心魂。
- 日色隱空谷，蟬聲喧暮村。
- 曩聞道士語，偶見清淨源。
- 隱几閱吹葉，乘秋眺歸根。
- 獨遊念求仲，開徑招王孫。
- 片雨下南澗，孤峰出東原。
- 棲遲慮益澹，脫略道彌敦。
- 野靄晴拂枕，客帆遙入軒。
- 尚平今何在，此意誰與論。
- 佇立雲去盡，蒼蒼月開園。

## 拼音

- jie2 lu2 dui4 zhong1 yue4 ， qing1 cui4 chang2 zai4 men2 。
- sui4 dan1 shui3 mu4 xing1 ， jin4 zuo4 yu2 qiao2 yan2 。
- qing3 lai2 que4 zhang1 ju4 ， dan4 yu4 xian2 xin1 hun2 。
- ri4 se4 yin3 kong1 gu3 ， chan2 sheng1 xuan1 mu4 cun1 。
- nang3 wen2 dao4 shi4 yu3 ， ou3 jian4 qing1 jing4 yuan2 。
- yin3 ji3 yue4 chui1 ye4 ， cheng2 qiu1 tiao4 gui1 gen1 。
- du2 you2 nian4 qiu2 zhong4 ， kai1 jing4 zhao1 wang2 sun1 。
- pian4 yu3 xia4 nan2 jian4 ， gu1 feng1 chu1 dong1 yuan2 。
- qi1 chi2 lü4 yi4 dan4 ， tuo1 lüe4 dao4 mi2 dun1 。
- ye3 ai3 qing2 fu2 zhen3 ， ke4 fan1 yao2 ru4 xuan1 。
- shang4 ping2 jin1 he2 zai4 ， ci3 yi4 shui2 yu3 lun4 。
- zhu4 li4 yun2 qu4 jin4 ， cang1 cang1 yue4 kai1 yuan2 。

## 注释

## 译文

## 赏析
