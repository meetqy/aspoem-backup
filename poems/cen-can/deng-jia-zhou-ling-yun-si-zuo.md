---
id: cen-can-deng-jia-zhou-ling-yun-si-zuo
title: 登嘉州凌雲寺作
titlePinyin: deng1 jia1 zhou1 ling2 yun2 si4 zuo4
titleSlug: deng-jia-zhou-ling-yun-si-zuo
author: 岑參
authorPinyin: cen2 can1
authorSlug: cen-can
dynasty: 唐
dynastyPinyin: tang2
dynastySlug: tang
tags: []
---

## 正文

- 寺出飛鳥外，青峰戴朱樓。
- 搏壁躋半空，喜得登上頭。
- 始知宇宙闊，下看三江流。
- 天晴見峨眉，如向波上浮。
- 迥曠煙景豁，陰森椶枏稠。
- 願割區中緣，永從塵外遊。
- 迴風吹虎穴，片雨當龍湫。
- 僧房雲濛濛，夏月寒颼颼。
- 回合俯近郭，寥落見遠舟。
- 勝概無端倪，天宮可淹留。
- 一官詎足道，欲去令人愁。

## 拼音

- si4 chu1 fei1 niao3 wai4 ， qing1 feng1 dai4 zhu1 lou2 。
- bo2 bi4 ji1 ban4 kong1 ， xi3 de2 deng1 shang4 tou2 。
- shi3 zhi1 yu3 zhou4 kuo4 ， xia4 kan4 san1 jiang1 liu2 。
- tian1 qing2 jian4 e2 mei2 ， ru2 xiang4 bo1 shang4 fu2 。
- jiong3 kuang4 yan1 jing3 huo1 ， yin1 sen1 zong1 nan2 chou2 。
- yuan4 ge1 qu1 zhong1 yuan2 ， yong3 cong2 chen2 wai4 you2 。
- hui2 feng1 chui1 hu3 xue2 ， pian4 yu3 dang1 long2 qiu1 。
- seng1 fang2 yun2 meng2 meng2 ， xia4 yue4 han2 sou1 sou1 。
- hui2 he2 fu3 jin4 guo1 ， liao2 luo4 jian4 yuan3 zhou1 。
- sheng4 gai4 wu2 duan1 ni2 ， tian1 gong1 ke3 yan1 liu2 。
- yi4 guan1 ju4 zu2 dao4 ， yu4 qu4 ling4 ren2 chou2 。

## 注释

## 译文

## 赏析
