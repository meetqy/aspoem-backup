---
id: cen-can-pei-jiang-jun-zhai-lu-guan-ge
title: 裴將軍宅蘆管歌
titlePinyin: pei2 jiang1 jun1 zhai2 lu2 guan3 ge1
titleSlug: pei-jiang-jun-zhai-lu-guan-ge
author: 岑參
authorPinyin: cen2 can1
authorSlug: cen-can
dynasty: 唐
dynastyPinyin: tang2
dynastySlug: tang
tags: [] 
---

## 正文

- 遼東九月蘆葉斷，遼東小兒采蘆管。
- 可憐新管清且悲，一曲風飄海頭滿。
- 海樹蕭索天雨霜，管聲寥亮月蒼蒼。
- 白狼河北堪愁恨，玄兔城南皆斷腸。
- 遼東將軍長安宅，美人蘆管會佳客。
- 弄調啾颼勝洞簫，發聲窈窕欺橫笛。
- 夜半高堂客未回，祗將蘆管送君杯。
- 巧能陌上驚楊柳，復向園中誤落梅。
- 諸客愛之聽未足，高捲珠簾列紅燭。
- 將軍醉舞不肯休，更使美人吹一曲。

## 拼音

- liao2 dong1 jiu3 yue4 lu2 ye4 duan4 ， liao2 dong1 xiao3 er2 cai3 lu2 guan3 。
- ke3 lian2 xin1 guan3 qing1 qie3 bei1 ， yi4 qu3 feng1 piao1 hai3 tou2 man3 。
- hai3 shu4 xiao1 suo3 tian1 yu3 shuang1 ， guan3 sheng1 liao2 liang4 yue4 cang1 cang1 。
- bai2 lang2 he2 bei3 kan1 chou2 hen4 ， xuan2 tu4 cheng2 nan2 jie1 duan4 chang2 。
- liao2 dong1 jiang1 jun1 chang2 an1 zhai2 ， mei3 ren2 lu2 guan3 hui4 jia1 ke4 。
- nong4 diao4 jiu1 sou1 sheng4 dong4 xiao1 ， fa1 sheng1 yao3 tiao3 qi1 heng2 di2 。
- ye4 ban4 gao1 tang2 ke4 wei4 hui2 ， zhi1 jiang1 lu2 guan3 song4 jun1 bei1 。
- qiao3 neng2 mo4 shang4 jing1 yang2 liu3 ， fu4 xiang4 yuan2 zhong1 wu4 luo4 mei2 。
- zhu1 ke4 ai4 zhi1 ting1 wei4 zu2 ， gao1 juan3 zhu1 lian2 lie4 hong2 zhu2 。
- jiang1 jun1 zui4 wu3 bu4 ken3 xiu1 ， geng4 shi3 mei3 ren2 chui1 yi4 qu3 。

## 注释

## 译文

## 赏析
