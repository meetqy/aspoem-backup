---
id: cen-can-song-wang-zhu-zuo-fu-huai-xi-mu-fu
title: 送王著作赴淮西幕府
titlePinyin: song4 wang2 zhu4 zuo4 fu4 huai2 xi1 mu4 fu3
titleSlug: song-wang-zhu-zuo-fu-huai-xi-mu-fu
author: 岑參
authorPinyin: cen2 can1
authorSlug: cen-can
dynasty: 唐
dynastyPinyin: tang2
dynastySlug: tang
tags: [] 
---

## 正文

- 燕子與百勞，一西復一東。
- 天空信寥廓，翔集何時同。
- 知己悵難遇，良朋非易逢。
- 憐君心相親，與我家又通。
- 言笑日無度，書札凡幾封。
- 湛湛萬頃陂，森森千丈松。
- 不知有機巧，無事干心胸。
- 滿堂皆酒徒，豈復羨王公。
- 早年抱將略，累歲依幕中。
- 昨者從淮西，歸來奏邊功。
- 承恩長樂殿，醉出明光宮。
- 逆旅悲寒蟬，客夢驚飛鴻。
- 發家見春草，却去聞秋風。
- 月色冷楚城，淮光透霜空。
- 各自務功業，當須激深衷。
- 別後能相思，何嗟山水重。

## 拼音

- yan4 zi0 yu3 bai3 lao2 ， yi4 xi1 fu4 yi4 dong1 。
- tian1 kong1 xin4 liao2 kuo4 ， xiang2 ji2 he2 shi2 tong2 。
- zhi1 ji3 chang4 nan2 yu4 ， liang2 peng2 fei1 yi4 feng2 。
- lian2 jun1 xin1 xiang1 qin1 ， yu3 wo3 jia1 you4 tong1 。
- yan2 xiao4 ri4 wu2 du4 ， shu1 zha2 fan2 ji1 feng1 。
- zhan4 zhan4 wan4 qing3 bei1 ， sen1 sen1 qian1 zhang4 song1 。
- bu4 zhi1 you3 ji1 qiao3 ， wu2 shi4 gan1 xin1 xiong1 。
- man3 tang2 jie1 jiu3 tu2 ， qi3 fu4 xian4 wang2 gong1 。
- zao3 nian2 bao4 jiang1 lüe4 ， lei4 sui4 yi1 mu4 zhong1 。
- zuo2 zhe3 cong2 huai2 xi1 ， gui1 lai2 zou4 bian1 gong1 。
- cheng2 en1 chang2 le4 dian4 ， zui4 chu1 ming2 guang1 gong1 。
- ni4 lü3 bei1 han2 chan2 ， ke4 meng4 jing1 fei1 hong2 。
- fa1 jia1 jian4 chun1 cao3 ， que4 qu4 wen2 qiu1 feng1 。
- yue4 se4 leng3 chu3 cheng2 ， huai2 guang1 tou4 shuang1 kong1 。
- ge4 zi4 wu4 gong1 ye4 ， dang1 xu1 ji1 shen1 zhong1 。
- bie2 hou4 neng2 xiang1 si1 ， he2 jie1 shan1 shui3 zhong4 。

## 注释

## 译文

## 赏析
