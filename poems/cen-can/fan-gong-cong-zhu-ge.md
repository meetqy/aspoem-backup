---
id: cen-can-fan-gong-cong-zhu-ge
title: 范公叢竹歌
titlePinyin: fan4 gong1 cong2 zhu2 ge1
titleSlug: fan-gong-cong-zhu-ge
author: 岑參
authorPinyin: cen2 can1
authorSlug: cen-can
dynasty: 唐
dynastyPinyin: tang2
dynastySlug: tang
tags: []
---

## 正文

- 世人見竹不解愛，知君種竹府城內。
- 此君託根幸得地，種來幾時聞已大。
- 盛暑翛翛叢色寒，閑宵槭槭葉聲乾。
- 能清案牘簾下見，宜對琴書窗外看。
- 爲君成陰將蔽日，迸笋穿堦踏還出。
- 守節偏凌御史霜，虛心願比郎官筆。
- 君莫愛南山松樹枝，竹色四時也不移。
- 寒天草木黃落盡，猶自青青君始知。

## 拼音

- shi4 ren2 jian4 zhu2 bu4 jie3 ai4 ， zhi1 jun1 zhong3 zhu2 fu3 cheng2 nei4 。
- ci3 jun1 tuo1 gen1 xing4 de2 di4 ， zhong3 lai2 ji1 shi2 wen2 yi3 da4 。
- sheng4 shu3 xiao1 xiao1 cong2 se4 han2 ， xian2 xiao1 qi4 qi4 ye4 sheng1 qian2 。
- neng2 qing1 an4 du2 lian2 xia4 jian4 ， yi2 dui4 qin2 shu1 chuang1 wai4 kan4 。
- wei2 jun1 cheng2 yin1 jiang1 bi4 ri4 ， beng4 sun3 chuan1 jie1 ta4 huan2 chu1 。
- shou3 jie2 pian1 ling2 yu4 shi3 shuang1 ， xu1 xin1 yuan4 bi3 lang2 guan1 bi3 。
- jun1 mo4 ai4 nan2 shan1 song1 shu4 zhi1 ， zhu2 se4 si4 shi2 ye3 bu4 yi2 。
- han2 tian1 cao3 mu4 huang2 luo4 jin4 ， you2 zi4 qing1 qing1 jun1 shi3 zhi1 。

## 注释

## 译文

## 赏析
