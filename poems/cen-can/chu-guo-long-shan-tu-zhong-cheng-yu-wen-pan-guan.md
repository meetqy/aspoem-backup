---
id: cen-can-chu-guo-long-shan-tu-zhong-cheng-yu-wen-pan-guan
title: 初過隴山途中呈宇文判官
titlePinyin: chu1 guo4 long3 shan1 tu2 zhong1 cheng2 yu3 wen2 pan4 guan1
titleSlug: chu-guo-long-shan-tu-zhong-cheng-yu-wen-pan-guan
author: 岑參
authorPinyin: cen2 can1
authorSlug: cen-can
dynasty: 唐
dynastyPinyin: tang2
dynastySlug: tang
tags: []
---

## 正文

- 一驛過一驛，驛騎如星流。
- 平明發咸陽，暮及隴山頭。
- 隴水不可聽，嗚咽令人愁。
- 沙塵撲馬汗，霧露凝貂裘。
- 西來誰家子，自道新封侯。
- 前月發安西，路上無停留。
- 都護猶未到，來時在西州。
- 十日過沙磧，終朝風不休。
- 馬走碎石中，四蹄皆血流。
- 萬里奉王事，一身無所求。
- 也知塞垣苦，豈爲妻子謀。
- 山口月欲出，先照關城樓。
- 谿流與松風，靜夜相颼飀。
- 別家賴歸夢，山塞多離憂。
- 與子且攜手，不愁前路脩。

## 拼音

- yi2 yi4 guo4 yi2 yi4 ， yi4 qi2 ru2 xing1 liu2 。
- ping2 ming2 fa1 xian2 yang2 ， mu4 ji2 long3 shan1 tou2 。
- long3 shui3 bu4 ke3 ting1 ， wu1 yan4 ling4 ren2 chou2 。
- sha1 chen2 pu1 ma3 han4 ， wu4 lu4 ning2 diao1 qiu2 。
- xi1 lai2 shui2 jia1 zi0 ， zi4 dao4 xin1 feng1 hou2 。
- qian2 yue4 fa1 an1 xi1 ， lu4 shang0 wu2 ting2 liu2 。
- dou1 hu4 you2 wei4 dao4 ， lai2 shi2 zai4 xi1 zhou1 。
- shi2 ri4 guo4 sha1 qi4 ， zhong1 chao2 feng1 bu4 xiu1 。
- ma3 zou3 sui4 shi2 zhong1 ， si4 ti2 jie1 xue4 liu2 。
- wan4 li3 feng4 wang2 shi4 ， yi4 shen1 wu2 suo3 qiu2 。
- ye3 zhi1 sai1 yuan2 ku3 ， qi3 wei2 qi1 zi0 mou2 。
- shan1 kou3 yue4 yu4 chu1 ， xian1 zhao4 guan1 cheng2 lou2 。
- xi1 liu2 yu3 song1 feng1 ， jing4 ye4 xiang1 sou1 liu2 。
- bie2 jia1 lai4 gui1 meng4 ， shan1 sai1 duo1 li2 you1 。
- yu3 zi3 qie3 xie2 shou3 ， bu4 chou2 qian2 lu4 xiu1 。

## 注释

## 译文

## 赏析
