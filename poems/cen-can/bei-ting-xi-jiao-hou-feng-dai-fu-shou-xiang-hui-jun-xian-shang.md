---
id: cen-can-bei-ting-xi-jiao-hou-feng-dai-fu-shou-xiang-hui-jun-xian-shang
title: 北庭西郊候封大夫受降回軍獻上
titlePinyin: bei3 ting2 xi1 jiao1 hou4 feng1 dai4 fu0 shou4 xiang2 hui2 jun1 xian4 shang4
titleSlug: bei-ting-xi-jiao-hou-feng-dai-fu-shou-xiang-hui-jun-xian-shang
author: 岑參
authorPinyin: cen2 can1
authorSlug: cen-can
dynasty: 唐
dynastyPinyin: tang2
dynastySlug: tang
tags: [] 
---

## 正文

- 胡地苜蓿美，輪臺征馬肥。
- 大夫討匈奴，前月西出師。
- 甲兵未得戰，降虜來如歸。
- 橐駞何連連，穹帳亦纍纍。
- 陰山烽火滅，劒水羽書稀。
- 却笑霍嫖姚，區區徒爾爲。
- 西郊候中軍，平沙懸落暉。
- 驛馬從西來，雙節夾路馳。
- 喜鵲捧金印，蛟龍盤畫旗。
- 如公未四十，富貴能及時。
- 直上排青雲，傍看疾若飛。
- 前年斬樓蘭，去歲平月支。
- 天子日殊寵，朝廷方見推。
- 何幸一書生，忽蒙國士知。
- 側身佐戎幕，斂袵事邊陲。
- 自逐定遠侯，亦著短後衣。
- 近來能走馬，不弱幷州兒。

## 拼音

- hu2 di4 mu4 xu0 mei3 ， lun2 tai2 zheng1 ma3 fei2 。
- dai4 fu0 tao3 xiong1 nu2 ， qian2 yue4 xi1 chu1 shi1 。
- jia3 bing1 wei4 de2 zhan4 ， jiang4 lu3 lai2 ru2 gui1 。
- tuo2 tuo2 he2 lian2 lian2 ， qiong2 zhang4 yi4 lei2 lei2 。
- yin1 shan1 feng1 huo3 mie4 ， jian4 shui3 yu3 shu1 xi1 。
- que4 xiao4 huo4 piao2 yao2 ， qu1 qu1 tu2 er3 wei2 。
- xi1 jiao1 hou4 zhong1 jun1 ， ping2 sha1 xuan2 luo4 hui1 。
- yi4 ma3 cong2 xi1 lai2 ， shuang1 jie2 jia1 lu4 chi2 。
- xi3 que4 peng3 jin1 yin4 ， jiao1 long2 pan2 hua4 qi2 。
- ru2 gong1 wei4 si4 shi2 ， fu4 gui4 neng2 ji2 shi2 。
- zhi2 shang4 pai2 qing1 yun2 ， bang4 kan4 ji2 ruo4 fei1 。
- qian2 nian2 zhan3 lou2 lan2 ， qu4 sui4 ping2 yue4 zhi1 。
- tian1 zi3 ri4 shu1 chong3 ， chao2 ting2 fang1 jian4 tui1 。
- he2 xing4 yi4 shu1 sheng1 ， hu1 meng2 guo2 shi4 zhi1 。
- ce4 shen1 zuo3 rong2 mu4 ， lian3 ren4 shi4 bian1 chui2 。
- zi4 zhu2 ding4 yuan3 hou2 ， yi4 zhu4 duan3 hou4 yi1 。
- jin4 lai2 neng2 zou3 ma3 ， bu2 ruo4 bing4 zhou1 er2 。

## 注释

## 译文

## 赏析
