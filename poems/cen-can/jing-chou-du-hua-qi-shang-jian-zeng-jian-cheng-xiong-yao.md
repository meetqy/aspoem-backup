---
id: cen-can-jing-chou-du-hua-qi-shang-jian-zeng-jian-cheng-xiong-yao
title: 敬酬杜華淇上見贈兼呈熊曜
titlePinyin: jing4 chou2 du4 hua2 qi2 shang4 jian4 zeng4 jian1 cheng2 xiong2 yao4
titleSlug: jing-chou-du-hua-qi-shang-jian-zeng-jian-cheng-xiong-yao
author: 岑參
authorPinyin: cen2 can1
authorSlug: cen-can
dynasty: 唐
dynastyPinyin: tang2
dynastySlug: tang
tags: []
---

## 正文

- 杜侯實才子，盛名不可及。
- 祗曾效一官，今已年四十。
- 是君同時者，已有尚書郎。
- 憐君獨未遇，淹泊在他鄉。
- 我從京師來，到此喜相見。
- 共論窮途事，不覺淚滿面。
- 憶昨癸未歲，吾兄自江東。
- 得君江湖詩，骨氣凌謝公。
- 熊生尉淇上，開館常待客。
- 喜我二人來，歡笑朝復夕。
- 縣樓壓春岸，戴勝鳴花枝。
- 吾徒在舟中，縱酒兼彈棊。
- 三月猶未還，寒愁滿春草。
- 賴蒙瑤華贈，諷詠慰懷抱。

## 拼音

- du4 hou2 shi2 cai2 zi3 ， sheng4 ming2 bu4 ke3 ji2 。
- zhi1 ceng2 xiao4 yi4 guan1 ， jin1 yi3 nian2 si4 shi2 。
- shi4 jun1 tong2 shi2 zhe3 ， yi3 you3 shang4 shu1 lang2 。
- lian2 jun1 du2 wei4 yu4 ， yan1 bo2 zai4 ta1 xiang1 。
- wo3 cong2 jing1 shi1 lai2 ， dao4 ci3 xi3 xiang1 jian4 。
- gong4 lun4 qiong2 tu2 shi4 ， bu4 jue2 lei4 man3 mian4 。
- yi4 zuo2 gui3 wei4 sui4 ， wu2 xiong1 zi4 jiang1 dong1 。
- de2 jun1 jiang1 hu2 shi1 ， gu3 qi4 ling2 xie4 gong1 。
- xiong2 sheng1 wei4 qi2 shang4 ， kai1 guan3 chang2 dai4 ke4 。
- xi3 wo3 er4 ren2 lai2 ， huan1 xiao4 chao2 fu4 xi1 。
- xian4 lou2 ya1 chun1 an4 ， dai4 sheng4 ming2 hua1 zhi1 。
- wu2 tu2 zai4 zhou1 zhong1 ， zong4 jiu3 jian1 dan4 qi2 。
- san1 yue4 you2 wei4 huan2 ， han2 chou2 man3 chun1 cao3 。
- lai4 meng2 yao2 hua2 zeng4 ， feng3 yong3 wei4 huai2 bao4 。

## 注释

## 译文

## 赏析
