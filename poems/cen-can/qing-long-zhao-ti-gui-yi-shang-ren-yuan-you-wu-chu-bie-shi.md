---
id: cen-can-qing-long-zhao-ti-gui-yi-shang-ren-yuan-you-wu-chu-bie-shi
title: 青龍招提歸一上人遠遊吳楚別詩
titlePinyin: qing1 long2 zhao1 ti2 gui1 yi2 shang4 ren2 yuan3 you2 wu2 chu3 bie2 shi1
titleSlug: qing-long-zhao-ti-gui-yi-shang-ren-yuan-you-wu-chu-bie-shi
author: 岑參
authorPinyin: cen2 can1
authorSlug: cen-can
dynasty: 唐
dynastyPinyin: tang2
dynastySlug: tang
tags: [] 
---

## 正文

- 久交應真侶，最歎青龍僧。
- 棄官向二年，削髮歸一乘。
- 了然瑩心身，潔念樂空寂。
- 名香泛牕戶，幽磬清曉夕。
- 往年仗一劒，由是佐二庭。
- 於焉久從戎，兼復解論兵。
- 世人猶未知，天子願相見。
- 朝從青蓮宇，暮入白虎殿。
- 宮女擎錫杖，御筵出香爐。
- 說法開藏經，論邊窮陣圖。
- 忘機厭塵喧，浪迹向江海。
- 思師石可訪，惠遠峰猶在。
- 今旦飛錫去，何時持鉢還。
- 湖煙冷吳門，淮月銜楚山。
- 一身如浮雲，萬里過江水。
- 相思眇天末，南望無窮已。

## 拼音

- jiu3 jiao1 ying1 zhen1 lü3 ， zui4 tan4 qing1 long2 seng1 。
- qi4 guan1 xiang4 er4 nian2 ， xiao1 fa4 gui1 yi4 cheng2 。
- liao3 ran2 ying2 xin1 shen1 ， jie2 nian4 le4 kong1 ji4 。
- ming2 xiang1 fan4 chuang1 hu4 ， you1 qing4 qing1 xiao3 xi1 。
- wang3 nian2 zhang4 yi2 jian4 ， you2 shi4 zuo3 er4 ting2 。
- wu1 yan1 jiu3 cong2 rong2 ， jian1 fu4 jie3 lun4 bing1 。
- shi4 ren2 you2 wei4 zhi1 ， tian1 zi3 yuan4 xiang1 jian4 。
- chao2 cong2 qing1 lian2 yu3 ， mu4 ru4 bai2 hu3 dian4 。
- gong1 nü3 qing2 xi1 zhang4 ， yu4 yan2 chu1 xiang1 lu2 。
- shuo1 fa3 kai1 cang2 jing1 ， lun4 bian1 qiong2 zhen4 tu2 。
- wang4 ji1 yan4 chen2 xuan1 ， lang4 ji4 xiang4 jiang1 hai3 。
- si1 shi1 shi2 ke3 fang3 ， hui4 yuan3 feng1 you2 zai4 。
- jin1 dan4 fei1 xi1 qu4 ， he2 shi2 chi2 bo1 huan2 。
- hu2 yan1 leng3 wu2 men2 ， huai2 yue4 xian2 chu3 shan1 。
- yi4 shen1 ru2 fu2 yun2 ， wan4 li3 guo4 jiang1 shui3 。
- xiang1 si1 miao3 tian1 mo4 ， nan2 wang4 wu2 qiong2 yi3 。

## 注释

## 译文

## 赏析
