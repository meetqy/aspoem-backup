---
id: cen-can-song-xu-zi-zhuo-di-gui-jiang-ning-bai-qin-yin-ji-wang-da-chang-ling
title: 送許子擢第歸江寧拜親因寄王大昌齡
titlePinyin: song4 xu1 zi3 zhuo2 di4 gui1 jiang1 ning2 bai4 qin1 yin1 ji4 wang2 da4 chang1 ling2
titleSlug: song-xu-zi-zhuo-di-gui-jiang-ning-bai-qin-yin-ji-wang-da-chang-ling
author: 岑參
authorPinyin: cen2 can1
authorSlug: cen-can
dynasty: 唐
dynastyPinyin: tang2
dynastySlug: tang
tags: [] 
---

## 正文

- 建業控京口，金陵款滄溟。
- 君家臨秦淮，傍對石頭城。
- 十年自勤學，一鼓遊上京。
- 青春登甲科，動地聞香名。
- 解榻皆五侯，結交盡羣英。
- 六月槐花飛，忽思蓴菜羹。
- 跨馬出國門，丹陽返柴荆。
- 楚雲引歸帆，淮水浮客程。
- 到家拜親時，入門有光榮。
- 鄉人盡來賀，置酒相邀迎。
- 閑眺北顧樓，醉眠湖上亭。
- 月從海門出，照見茅山青。
- 昔爲帝王州，今幸天地平。
- 五朝變人世，千載空江聲。
- 玄元告靈符，丹洞獲其銘。
- 皇帝受玉冊，羣臣羅天庭。
- 喜氣薄太陽，祥光徹窅冥。
- 奔走朝萬國，崩騰集百靈。
- 王兄尚謫宦，屢見秋雲生。
- 孤城帶後湖，心與湖水清。
- 一縣無諍辭，有時開道經。
- 黃鶴垂兩翅，徘徊但悲鳴。
- 相思不可見，空望牛女星。

## 拼音

- jian4 ye4 kong4 jing1 kou3 ， jin1 ling2 kuan3 cang1 ming2 。
- jun1 jia1 lin2 qin2 huai2 ， bang4 dui4 shi2 tou2 cheng2 。
- shi2 nian2 zi4 qin2 xue2 ， yi4 gu3 you2 shang4 jing1 。
- qing1 chun1 deng1 jia3 ke1 ， dong4 di4 wen2 xiang1 ming2 。
- jie3 ta4 jie1 wu3 hou2 ， jie2 jiao1 jin4 qun2 ying1 。
- liu4 yue4 huai2 hua1 fei1 ， hu1 si1 chun2 cai4 geng1 。
- kua4 ma3 chu1 guo2 men2 ， dan1 yang2 fan3 chai2 jing1 。
- chu3 yun2 yin3 gui1 fan1 ， huai2 shui3 fu2 ke4 cheng2 。
- dao4 jia1 bai4 qin1 shi2 ， ru4 men2 you3 guang1 rong2 。
- xiang1 ren2 jin4 lai2 he4 ， zhi4 jiu3 xiang1 yao1 ying2 。
- xian2 tiao4 bei3 gu4 lou2 ， zui4 mian2 hu2 shang4 ting2 。
- yue4 cong2 hai3 men2 chu1 ， zhao4 jian4 mao2 shan1 qing1 。
- xi1 wei2 di4 wang2 zhou1 ， jin1 xing4 tian1 di4 ping2 。
- wu3 chao2 bian4 ren2 shi4 ， qian1 zai4 kong1 jiang1 sheng1 。
- xuan2 yuan2 gao4 ling2 fu2 ， dan1 dong4 huo4 qi2 ming2 。
- huang2 di4 shou4 yu4 ce4 ， qun2 chen2 luo2 tian1 ting2 。
- xi3 qi4 bao2 tai4 yang2 ， xiang2 guang1 che4 yao3 ming2 。
- ben1 zou3 chao2 wan4 guo2 ， beng1 teng2 ji2 bai3 ling2 。
- wang2 xiong1 shang4 zhe2 huan4 ， lü3 jian4 qiu1 yun2 sheng1 。
- gu1 cheng2 dai4 hou4 hu2 ， xin1 yu3 hu2 shui3 qing1 。
- yi2 xian4 wu2 zheng4 ci2 ， you3 shi2 kai1 dao4 jing1 。
- huang2 he4 chui2 liang3 chi4 ， pai2 huai2 dan4 bei1 ming2 。
- xiang1 si1 bu4 ke3 jian4 ， kong1 wang4 niu2 nü3 xing1 。

## 注释

## 译文

## 赏析
