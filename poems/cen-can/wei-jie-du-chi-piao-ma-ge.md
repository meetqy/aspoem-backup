---
id: cen-can-wei-jie-du-chi-piao-ma-ge
title: 衛節度赤驃馬歌
titlePinyin: wei4 jie2 du4 chi4 piao4 ma3 ge1
titleSlug: wei-jie-du-chi-piao-ma-ge
author: 岑參
authorPinyin: cen2 can1
authorSlug: cen-can
dynasty: 唐
dynastyPinyin: tang2
dynastySlug: tang
tags: []
---

## 正文

- 君家赤驃畫不得，一團旋風桃花色。
- 紅纓紫鞚珊瑚鞭，玉鞍錦韉黃金勒。
- 請君鞲出看君騎，尾長窣地如紅絲。
- 自矜諸馬皆不及，却憶百金新買時。
- 香街紫陌鳳城內，滿城見者誰不愛。
- 揚鞭驟急白汗流，弄影行驕碧蹄碎。
- 紫髯胡雛金剪刀，平明剪出三鬉高。
- 櫪上看時獨意氣，衆中牽出偏雄豪。
- 騎將獵向南山口，城南孤兔不復有。
- 草頭一點疾如飛，卻使蒼鷹翻向後。
- 憶昨看君朝未央，鳴珂擁蓋滿路香。
- 始知邊將真富貴，可憐人馬相輝光。
- 男兒稱意得如此，駿馬長鳴北風起。
- 待君東去埽胡塵，爲君一日行千里。

## 拼音

- jun1 jia1 chi4 piao4 hua4 bu4 de2 ， yi4 tuan2 xuan2 feng1 tao2 hua1 se4 。
- hong2 ying1 zi3 kong4 shan1 hu2 bian1 ， yu4 an1 jin3 jian1 huang2 jin1 le4 。
- qing3 jun1 gou1 chu1 kan4 jun1 qi2 ， wei3 chang2 su1 di4 ru2 hong2 si1 。
- zi4 jin1 zhu1 ma3 jie1 bu4 ji2 ， que4 yi4 bai3 jin1 xin1 mai3 shi2 。
- xiang1 jie1 zi3 mo4 feng4 cheng2 nei4 ， man3 cheng2 jian4 zhe3 shui2 bu2 ai4 。
- yang2 bian1 zhou4 ji2 bai2 han4 liu2 ， nong4 ying3 xing2 jiao1 bi4 ti2 sui4 。
- zi3 ran2 hu2 chu2 jin1 jian3 dao1 ， ping2 ming2 jian3 chu1 san1 zong1 gao1 。
- li4 shang4 kan4 shi2 du2 yi4 qi4 ， zhong4 zhong1 qian1 chu1 pian1 xiong2 hao2 。
- qi2 jiang1 lie4 xiang4 nan2 shan1 kou3 ， cheng2 nan2 gu1 tu4 bu2 fu4 you3 。
- cao3 tou2 yi4 dian3 ji2 ru2 fei1 ， que4 shi3 cang1 ying1 fan1 xiang4 hou4 。
- yi4 zuo2 kan4 jun1 chao2 wei4 yang1 ， ming2 ke1 yong1 gai4 man3 lu4 xiang1 。
- shi3 zhi1 bian1 jiang1 zhen1 fu4 gui4 ， ke3 lian2 ren2 ma3 xiang1 hui1 guang1 。
- nan2 er2 cheng1 yi4 de2 ru2 ci3 ， jun4 ma3 chang2 ming2 bei3 feng1 qi3 。
- dai4 jun1 dong1 qu4 sao4 hu2 chen2 ， wei2 jun1 yi2 ri4 xing2 qian1 li3 。

## 注释

## 译文

## 赏析
