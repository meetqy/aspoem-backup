---
id: cen-can-song-xu-shi-yi-en-gui-jiang-ning-bai-qin
title: 送許拾遺恩歸江寧拜親
titlePinyin: song4 xu1 shi2 yi2 en1 gui1 jiang1 ning2 bai4 qin1
titleSlug: song-xu-shi-yi-en-gui-jiang-ning-bai-qin
author: 岑參
authorPinyin: cen2 can1
authorSlug: cen-can
dynasty: 唐
dynastyPinyin: tang2
dynastySlug: tang
tags: []
---

## 正文

- 詔書下青瑣，駟馬還吳洲。
- 束帛仍賜衣，恩波漲滄流。
- 微祿將及親，向家非遠遊。
- 看君五斗米，不謝萬戶侯。
- 適出西掖垣，如到南徐州。
- 歸心望海日，鄉夢登江樓。
- 大江盤金陵，諸山橫石頭。
- 楓樹隱茅屋，橘林繫漁舟。
- 種藥疏故畦，釣魚垂舊鈎。
- 對月京口夕，觀濤海門秋。
- 天子憐諫官，論事不可休。
- 早來丹墀下，高駕無淹留。

## 拼音

- zhao4 shu1 xia4 qing1 suo3 ， si4 ma3 huan2 wu2 zhou1 。
- shu4 bo2 reng2 ci4 yi1 ， en1 bo1 zhang3 cang1 liu2 。
- wei1 lu4 jiang1 ji2 qin1 ， xiang4 jia1 fei1 yuan3 you2 。
- kan4 jun1 wu3 dou3 mi3 ， bu2 xie4 wan4 hu4 hou2 。
- shi4 chu1 xi1 ye4 yuan2 ， ru2 dao4 nan2 xu2 zhou1 。
- gui1 xin1 wang4 hai3 ri4 ， xiang1 meng4 deng1 jiang1 lou2 。
- da4 jiang1 pan2 jin1 ling2 ， zhu1 shan1 heng2 shi2 tou2 。
- feng1 shu4 yin3 mao2 wu1 ， ju2 lin2 xi4 yu2 zhou1 。
- zhong3 yao4 shu1 gu4 qi2 ， diao4 yu2 chui2 jiu4 gou1 。
- dui4 yue4 jing1 kou3 xi1 ， guan1 tao1 hai3 men2 qiu1 。
- tian1 zi3 lian2 jian4 guan1 ， lun4 shi4 bu4 ke3 xiu1 。
- zao3 lai2 dan1 chi2 xia4 ， gao1 jia4 wu2 yan1 liu2 。

## 注释

## 译文

## 赏析
