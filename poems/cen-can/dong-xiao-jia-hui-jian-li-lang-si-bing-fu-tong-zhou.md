---
id: cen-can-dong-xiao-jia-hui-jian-li-lang-si-bing-fu-tong-zhou
title: 冬宵家會餞李郎司兵赴同州
titlePinyin: dong1 xiao1 jia1 hui4 jian4 li3 lang2 si1 bing1 fu4 tong2 zhou1
titleSlug: dong-xiao-jia-hui-jian-li-lang-si-bing-fu-tong-zhou
author: 岑參
authorPinyin: cen2 can1
authorSlug: cen-can
dynasty: 唐
dynastyPinyin: tang2
dynastySlug: tang
tags: [] 
---

## 正文

- 急管雜青絲，玉瓶金屈巵。
- 寒天高堂夜，撲地飛雪時。
- 賀君關西掾，新綬腰下垂。
- 白面皇家郎，逸翮青雲姿。
- 明旦之官去，他辰良會稀。
- 惜別冬夜短，務歡盃行遲。
- 季女猶自小，老夫未令歸。
- 且看匹馬行，不得鳴鳳飛。
- 昔歲到馮翊，人煙接京師。
- 曾上月樓頭，遙見西嶽祠。
- 沙苑逼官舍，蓮峰壓城池。
- 多暇或自公，讀書復彈棊。
- 州縣信徒勞，雲霄亦可期。
- 應須力爲政，聊慰此相思。

## 拼音

- ji2 guan3 za2 qing1 si1 ， yu4 ping2 jin1 qu1 zhi1 。
- han2 tian1 gao1 tang2 ye4 ， pu1 di4 fei1 xue3 shi2 。
- he4 jun1 guan1 xi1 yuan4 ， xin1 shou4 yao1 xia4 chui2 。
- bai2 mian4 huang2 jia1 lang2 ， yi4 he2 qing1 yun2 zi1 。
- ming2 dan4 zhi1 guan1 qu4 ， ta1 chen2 liang2 hui4 xi1 。
- xi1 bie2 dong1 ye4 duan3 ， wu4 huan1 bei1 xing2 chi2 。
- ji4 nü3 you2 zi4 xiao3 ， lao3 fu1 wei4 ling4 gui1 。
- qie3 kan4 pi3 ma3 xing2 ， bu4 de2 ming2 feng4 fei1 。
- xi1 sui4 dao4 feng2 yi4 ， ren2 yan1 jie1 jing1 shi1 。
- ceng2 shang4 yue4 lou2 tou2 ， yao2 jian4 xi1 yue4 ci2 。
- sha1 yuan4 bi1 guan1 she4 ， lian2 feng1 ya1 cheng2 chi2 。
- duo1 xia2 huo4 zi4 gong1 ， du2 shu1 fu4 dan4 qi2 。
- zhou1 xian4 xin4 tu2 lao2 ， yun2 xiao1 yi4 ke3 qi1 。
- ying1 xu1 li4 wei2 zheng4 ， liao2 wei4 ci3 xiang1 si1 。

## 注释

## 译文

## 赏析
