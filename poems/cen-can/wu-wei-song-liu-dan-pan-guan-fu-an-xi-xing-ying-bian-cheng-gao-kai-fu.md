---
id: cen-can-wu-wei-song-liu-dan-pan-guan-fu-an-xi-xing-ying-bian-cheng-gao-kai-fu
title: 武威送劉單判官赴安西行營便呈高開府
titlePinyin: wu3 wei1 song4 liu2 dan1 pan4 guan1 fu4 an1 xi1 xing2 ying2 bian4 cheng2 gao1 kai1 fu3
titleSlug: wu-wei-song-liu-dan-pan-guan-fu-an-xi-xing-ying-bian-cheng-gao-kai-fu
author: 岑參
authorPinyin: cen2 can1
authorSlug: cen-can
dynasty: 唐
dynastyPinyin: tang2
dynastySlug: tang
tags: []
---

## 正文

- 熱海亙鐵門，火山赫金方。
- 白草磨天涯，湖沙奔茫茫。
- 夫子佐戎幕，其鋒利如霜。
- 中歲學兵符，不能守文章。
- 功業須及時，立身有行藏。
- 男兒感忠義，萬里忘越鄉。
- 孟夏邊候遲，胡國草木長。
- 馬疾過飛鳥，天窮超夕陽。
- 都護新出師，五月發軍裝。
- 甲兵二百萬，錯落黃金光。
- 揚旗拂崑崙，伐鼓震蒲昌。
- 太白引官軍，天威臨大荒。
- 西望雲似蛇，戎夷知喪亡。
- 渾驅大宛馬，繫取樓蘭王。
- 曾到交河城，風土斷人腸。
- 寒驛遠如點，邊烽互相望。
- 赤亭多飃風，鼓怒不可當。
- 有時無人行，沙石亂飄揚。
- 夜靜天蕭條，鬼哭夾道傍。
- 地上多髑髏，皆是古戰場。
- 置酒高館夕，邊城月蒼蒼。
- 軍中宰肥牛，堂上羅羽觴。
- 紅淚金燭盤，嬌歌豔新妝。
- 望君仰青冥，短翮難可翔。
- 蒼然西郊道，握手何慨慷。

## 拼音

- re4 hai3 gen4 tie3 men2 ， huo3 shan1 he4 jin1 fang1 。
- bai2 cao3 mo2 tian1 ya2 ， hu2 sha1 ben1 mang2 mang2 。
- fu1 zi3 zuo3 rong2 mu4 ， qi2 feng1 li4 ru2 shuang1 。
- zhong1 sui4 xue2 bing1 fu2 ， bu4 neng2 shou3 wen2 zhang1 。
- gong1 ye4 xu1 ji2 shi2 ， li4 shen1 you3 xing2 cang2 。
- nan2 er2 gan3 zhong1 yi4 ， wan4 li3 wang4 yue4 xiang1 。
- meng4 xia4 bian1 hou4 chi2 ， hu2 guo2 cao3 mu4 chang2 。
- ma3 ji2 guo4 fei1 niao3 ， tian1 qiong2 chao1 xi1 yang2 。
- dou1 hu4 xin1 chu1 shi1 ， wu3 yue4 fa1 jun1 zhuang1 。
- jia3 bing1 er4 bai3 wan4 ， cuo4 luo4 huang2 jin1 guang1 。
- yang2 qi2 fu2 kun1 lun2 ， fa2 gu3 zhen4 pu2 chang1 。
- tai4 bai2 yin3 guan1 jun1 ， tian1 wei1 lin2 da4 huang1 。
- xi1 wang4 yun2 si4 she2 ， rong2 yi2 zhi1 sang1 wang2 。
- hun2 qu1 da4 wan3 ma3 ， xi4 qu3 lou2 lan2 wang2 。
- ceng2 dao4 jiao1 he2 cheng2 ， feng1 tu3 duan4 ren2 chang2 。
- han2 yi4 yuan3 ru2 dian3 ， bian1 feng1 hu4 xiang1 wang4 。
- chi4 ting2 duo1 piao1 feng1 ， gu3 nu4 bu4 ke3 dang1 。
- you3 shi2 wu2 ren2 hang2 ， sha1 shi2 luan4 piao1 yang2 。
- ye4 jing4 tian1 xiao1 tiao2 ， gui3 ku1 jia1 dao4 bang4 。
- di4 shang4 duo1 du2 lou2 ， jie1 shi4 gu3 zhan4 chang3 。
- zhi4 jiu3 gao1 guan3 xi1 ， bian1 cheng2 yue4 cang1 cang1 。
- jun1 zhong1 zai3 fei2 niu2 ， tang2 shang4 luo2 yu3 shang1 。
- hong2 lei4 jin1 zhu2 pan2 ， jiao1 ge1 yan4 xin1 zhuang1 。
- wang4 jun1 yang3 qing1 ming2 ， duan3 he2 nan2 ke3 xiang2 。
- cang1 ran2 xi1 jiao1 dao4 ， wo4 shou3 he2 kai3 kang1 。

## 注释

## 译文

## 赏析
