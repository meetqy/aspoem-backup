---
id: cen-can-bai-xue-ge-song-wu-pan-guan-gui-jing
title: 白雪歌送武判官歸京
titlePinyin: bai2 xue3 ge1 song4 wu3 pan4 guan1 gui1 jing1
titleSlug: bai-xue-ge-song-wu-pan-guan-gui-jing
author: 岑參
authorPinyin: cen2 can1
authorSlug: cen-can
dynasty: 宋
dynastyPinyin: song4
dynastySlug: song
tags: []
---

## 正文

- 北風捲地白草折，胡天八月即飛雪。
- 忽然一夜春風來，千樹萬樹梨花開。
- 散入珠簾濕羅幕，狐裘不煖錦衾薄。
- 將軍角弓不得控，都護鐵衣冷難着。
- 瀚海闌干百丈冰，愁雲黲淡萬里凝。
- 中軍置酒飲歸客，胡琴琵琶與羌笛。
- 紛紛暮雪下轅門，風掣紅旗凍不翻。
- 輪臺東門送君去，去時雪滿天山路。
- 山迴路轉不見君，雪上空留馬行處。

## 拼音

- bei3 feng1 juan3 di4 bai2 cao3 zhe2 ， hu2 tian1 ba1 yue4 ji2 fei1 xue3 。
- hu1 ran2 yi2 ye4 chun1 feng1 lai2 ， qian1 shu4 wan4 shu4 li2 hua1 kai1 。
- san4 ru4 zhu1 lian2 shi1 luo2 mu4 ， hu2 qiu2 bu4 xuan1 jin3 qin1 bao2 。
- jiang1 jun1 jiao3 gong1 bu4 de2 kong4 ， dou1 hu4 tie3 yi1 leng3 nan2 zhe0 。
- han4 hai3 lan2 gan1 bai3 zhang4 bing1 ， chou2 yun2 can3 dan4 wan4 li3 ning2 。
- zhong1 jun1 zhi4 jiu3 yin3 gui1 ke4 ， hu2 qin2 pi2 pa0 yu3 qiang1 di2 。
- fen1 fen1 mu4 xue3 xia4 yuan2 men2 ， feng1 che4 hong2 qi2 dong4 bu4 fan1 。
- lun2 tai2 dong1 men2 song4 jun1 qu4 ， qu4 shi2 xue3 man3 tian1 shan1 lu4 。
- shan1 hui2 lu4 zhuan3 bu2 jian4 jun1 ， xue3 shang4 kong1 liu2 ma3 xing2 chu3 。

## 注释

## 译文

## 赏析
