---
id: cen-can-song-zhang-xian-xin-chong-fu-shi-gui-he-xi-za-ju
title: 送張獻心充副使歸河西雜句
titlePinyin: song4 zhang1 xian4 xin1 chong1 fu4 shi3 gui1 he2 xi1 za2 ju4
titleSlug: song-zhang-xian-xin-chong-fu-shi-gui-he-xi-za-ju
author: 岑參
authorPinyin: cen2 can1
authorSlug: cen-can
dynasty: 唐
dynastyPinyin: tang2
dynastySlug: tang
tags: []
---

## 正文

- 將門子弟君獨賢，一從受命常在邊。
- 未至三十已高位，腰間金印色赭然。
- 前日承恩白虎殿，歸來見者誰不羨。
- 篋中賜衣十重餘，案上軍書十二卷。
- 看君謀智若有神，愛君詞句皆清新。
- 澄湖萬頃深見底，清冰一片光照人。
- 雲中昨夜使星動，西門驛樓出相送。
- 玉瓶素蟻臘酒香，金鞭白馬紫遊韁。
- 花門南，燕支北，張掖城頭雲正黑，送君一去天外憶。

## 拼音

- jiang1 men2 zi3 di4 jun1 du2 xian2 ， yi4 cong2 shou4 ming4 chang2 zai4 bian1 。
- wei4 zhi4 san1 shi2 yi3 gao1 wei4 ， yao1 jian4 jin1 yin4 se4 zhe3 ran2 。
- qian2 ri4 cheng2 en1 bai2 hu3 dian4 ， gui1 lai2 jian4 zhe3 shui2 bu2 xian4 。
- qie4 zhong1 ci4 yi1 shi2 chong2 yu2 ， an4 shang4 jun1 shu1 shi2 er4 juan4 。
- kan4 jun1 mou2 zhi4 ruo4 you3 shen2 ， ai4 jun1 ci2 ju4 jie1 qing1 xin1 。
- cheng2 hu2 wan4 qing3 shen1 jian4 di3 ， qing1 bing1 yi2 pian4 guang1 zhao4 ren2 。
- yun2 zhong1 zuo2 ye4 shi3 xing1 dong4 ， xi1 men2 yi4 lou2 chu1 xiang1 song4 。
- yu4 ping2 su4 yi3 la4 jiu3 xiang1 ， jin1 bian1 bai2 ma3 zi3 you2 jiang1 。
- hua1 men2 nan2 ， yan4 zhi1 bei3 ， zhang1 ye4 cheng2 tou2 yun2 zheng4 hei1 ， song4 jun1 yi2 qu4 tian1 wai4 yi4 。

## 注释

## 译文

## 赏析
