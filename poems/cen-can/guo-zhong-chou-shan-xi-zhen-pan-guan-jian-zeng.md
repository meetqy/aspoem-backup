---
id: cen-can-guo-zhong-chou-shan-xi-zhen-pan-guan-jian-zeng
title: 虢中酬陝西甄判官見贈
titlePinyin: guo2 zhong1 chou2 shan3 xi1 zhen1 pan4 guan1 jian4 zeng4
titleSlug: guo-zhong-chou-shan-xi-zhen-pan-guan-jian-zeng
author: 岑參
authorPinyin: cen2 can1
authorSlug: cen-can
dynasty: 唐
dynastyPinyin: tang2
dynastySlug: tang
tags: []
---

## 正文

- 微才棄散地，拙宦慙清時。
- 白髮徒自負，青雲難可期。
- 胡塵暗東洛，亞相方出師。
- 分陝振鼓鼙，二崤滿旌旗。
- 夫子廊廟器，迥然青冥姿。
- 閫外佐戎律，幕中吐兵奇。
- 前者驛使來，忽枉行軍詩。
- 晝吟庭花落，夜諷山月移。
- 昔君隱蘇門，浪跡不可羈。
- 詔書自徵用，令譽天下知。
- 別來春草長，東望轉相思。
- 寂寞山城暮，空聞畫角悲。

## 拼音

- wei1 cai2 qi4 san4 di4 ， zhuo1 huan4 can2 qing1 shi2 。
- bai2 fa4 tu2 zi4 fu4 ， qing1 yun2 nan2 ke3 qi1 。
- hu2 chen2 an4 dong1 luo4 ， ya1 xiang1 fang1 chu1 shi1 。
- fen1 shan3 zhen4 gu3 pi2 ， er4 xiao2 man3 jing1 qi2 。
- fu1 zi3 lang2 miao4 qi4 ， jiong3 ran2 qing1 ming2 zi1 。
- kun3 wai4 zuo3 rong2 lü4 ， mu4 zhong1 tu3 bing1 qi2 。
- qian2 zhe3 yi4 shi3 lai2 ， hu1 wang3 xing2 jun1 shi1 。
- zhou4 yin2 ting2 hua1 luo4 ， ye4 feng3 shan1 yue4 yi2 。
- xi1 jun1 yin3 su1 men2 ， lang4 ji4 bu4 ke3 ji1 。
- zhao4 shu1 zi4 zhi3 yong4 ， ling4 yu4 tian1 xia4 zhi1 。
- bie2 lai2 chun1 cao3 chang2 ， dong1 wang4 zhuan3 xiang1 si1 。
- ji4 mo4 shan1 cheng2 mu4 ， kong1 wen2 hua4 jiao3 bei1 。

## 注释

## 译文

## 赏析
