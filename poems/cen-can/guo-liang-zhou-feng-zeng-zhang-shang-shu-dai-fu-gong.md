---
id: cen-can-guo-liang-zhou-feng-zeng-zhang-shang-shu-dai-fu-gong
title: 過梁州奉贈張尚書大夫公
titlePinyin: guo4 liang2 zhou1 feng4 zeng4 zhang1 shang4 shu1 dai4 fu0 gong1
titleSlug: guo-liang-zhou-feng-zeng-zhang-shang-shu-dai-fu-gong
author: 岑參
authorPinyin: cen2 can1
authorSlug: cen-can
dynasty: 唐
dynastyPinyin: tang2
dynastySlug: tang
tags: []
---

## 正文

- 漢中二良將，今昔各一時。
- 韓信此登壇，尚書復來斯。
- 手把銅虎符，身總丈人師。
- 錯落北斗星，照耀黑水湄。
- 英雄若神授，大材濟時危。
- 頃歲遇雷雲，精神感靈祇。
- 勳業振青史，恩德繼鴻私。
- 羌虜昔未平，華陽積僵屍。
- 人煙絕墟落，鬼火依城池。
- 巴漢空水流，襃斜惟鳥飛。
- 自公布德政，此地生光輝。
- 百堵創里閭，千家恤惸嫠。
- 層城重鼓角，甲士如熊羆。
- 坐嘯風自調，行春雨仍隨。
- 芃芃麥苗長，藹藹桑葉肥。
- 浮客相與來，羣盜不敢窺。
- 何幸承嘉惠，小年即相知。
- 富貴情易疎，相逢心不移。
- 置酒宴高館，嬌歌雜青絲。
- 錦席繡拂廬，玉盤金屈巵。
- 春景透高戟，江雲篲長麾。
- 櫪馬嘶柳陰，美人映花枝。
- 門傳大夫印，世擁上將旗。
- 承家令名揚，許國苦節施。
- 戎幕寧久駐，台階不應遲。
- 別有彈冠士，希君無見遺。

## 拼音

- han4 zhong1 er4 liang2 jiang1 ， jin1 xi1 ge4 yi4 shi2 。
- han2 xin4 ci3 deng1 tan2 ， shang4 shu1 fu4 lai2 si1 。
- shou3 ba3 tong2 hu3 fu2 ， shen1 zong3 zhang4 ren2 shi1 。
- cuo4 luo4 bei3 dou3 xing1 ， zhao4 yao4 hei1 shui3 mei2 。
- ying1 xiong2 ruo4 shen2 shou4 ， da4 cai2 ji4 shi2 wei1 。
- qing3 sui4 yu4 lei2 yun2 ， jing1 shen2 gan3 ling2 qi2 。
- xun1 ye4 zhen4 qing1 shi3 ， en1 de2 ji4 hong2 si1 。
- qiang1 lu3 xi1 wei4 ping2 ， hua2 yang2 ji1 jiang1 shi1 。
- ren2 yan1 jue2 xu1 luo4 ， gui3 huo3 yi1 cheng2 chi2 。
- ba1 han4 kong1 shui3 liu2 ， bao1 xie2 wei2 niao3 fei1 。
- zi4 gong1 bu4 de2 zheng4 ， ci3 di4 sheng1 guang1 hui1 。
- bai3 du3 chuang4 li3 lü2 ， qian1 jia1 xu4 qiong2 li2 。
- ceng2 cheng2 zhong4 gu3 jiao3 ， jia3 shi4 ru2 xiong2 pi2 。
- zuo4 xiao4 feng1 zi4 diao4 ， xing2 chun1 yu3 reng2 sui2 。
- peng2 peng2 mai4 miao2 chang2 ， ai3 ai3 sang1 ye4 fei2 。
- fu2 ke4 xiang1 yu3 lai2 ， qun2 dao4 bu4 gan3 kui1 。
- he2 xing4 cheng2 jia1 hui4 ， xiao3 nian2 ji2 xiang1 zhi1 。
- fu4 gui4 qing2 yi4 shu1 ， xiang1 feng2 xin1 bu4 yi2 。
- zhi4 jiu3 yan4 gao1 guan3 ， jiao1 ge1 za2 qing1 si1 。
- jin3 xi2 xiu4 fu2 lu2 ， yu4 pan2 jin1 qu1 zhi1 。
- chun1 jing3 tou4 gao1 ji3 ， jiang1 yun2 hui4 chang2 hui1 。
- li4 ma3 si1 liu3 yin1 ， mei3 ren2 ying4 hua1 zhi1 。
- men2 chuan2 dai4 fu0 yin4 ， shi4 yong1 shang4 jiang1 qi2 。
- cheng2 jia1 ling4 ming2 yang2 ， xu1 guo2 ku3 jie2 shi1 。
- rong2 mu4 ning2 jiu3 zhu4 ， tai2 jie1 bu4 ying1 chi2 。
- bie2 you3 dan4 guan1 shi4 ， xi1 jun1 wu2 jian4 yi2 。

## 注释

## 译文

## 赏析
