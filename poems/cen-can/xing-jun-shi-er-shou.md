---
id: cen-can-xing-jun-shi-er-shou
title: 行軍詩二首
titlePinyin: xing2 jun1 shi1 er4 shou3
titleSlug: xing-jun-shi-er-shou
author: 岑參
authorPinyin: cen2 can1
authorSlug: cen-can
dynasty: 唐
dynastyPinyin: tang2
dynastySlug: tang
tags: []
---

## 正文

- 吾竊悲此生，四十幸未老。一朝逢世亂，終日不自保。
- 胡兵奪長安，宮殿生野草。傷心五陵樹，不見二京道。
- 我皇在行軍，兵馬日浩浩。胡雛尚未滅，諸將懇征討。
- 昨聞咸陽敗，殺戮淨如掃。積屍若丘山，流血漲豐鎬。
- 干戈礙鄉國，豺虎滿城堡。村落皆無人，蕭條空桑棗。
- 儒生有長策，無處豁懷抱。塊然傷時人，舉首哭蒼昊。
- 早知逢世亂，少小謾讀書。悔不學彎弓，向東射狂胡。
- 偶從諫官列，謬向丹墀趨。未能匡吾君，虛作一丈夫。
- 撫劍傷世路，哀歌泣良圖。功業今已遲，覽鏡悲白須。
- 平生抱忠義，不敢私微軀。

## 拼音

- wu2 qie4 bei1 ci3 sheng1 ， si4 shi2 xing4 wei4 lao3 。 yi4 zhao1 feng2 shi4 luan4 ， zhong1 ri4 bu2 zi4 bao3 。
- hu2 bing1 duo2 chang2 an1 ， gong1 dian4 sheng1 ye3 cao3 。 shang1 xin1 wu3 ling2 shu4 ， bu2 jian4 er4 jing1 dao4 。
- wo3 huang2 zai4 hang2 jun1 ， bing1 ma3 ri4 hao4 hao4 。 hu2 chu2 shang4 wei4 mie4 ， zhu1 jiang1 ken3 zheng1 tao3 。
- zuo2 wen2 xian2 yang2 bai4 ， sha1 lu4 jing4 ru2 sao3 。 ji1 shi1 ruo4 qiu1 shan1 ， liu2 xue4 zhang3 feng1 gao3 。
- gan1 ge1 ai4 xiang1 guo2 ， chai2 hu3 man3 cheng2 bao3 。 cun1 luo4 jie1 wu2 ren2 ， xiao1 tiao2 kong1 sang1 zao3 。
- ru2 sheng1 you3 chang2 ce4 ， wu2 chu3 huo1 huai2 bao4 。 kuai4 ran2 shang1 shi2 ren2 ， ju3 shou3 ku1 cang1 hao4 。
- zao3 zhi1 feng2 shi4 luan4 ， shao3 xiao3 man2 du2 shu1 。 hui3 bu4 xue2 wan1 gong1 ， xiang4 dong1 she4 kuang2 hu2 。
- ou3 cong2 jian4 guan1 lie4 ， miu4 xiang4 dan1 chi2 qu1 。 wei4 neng2 kuang1 wu2 jun1 ， xu1 zuo4 yi2 zhang4 fu0 。
- fu3 jian4 shang1 shi4 lu4 ， ai1 ge1 qi4 liang2 tu2 。 gong1 ye4 jin1 yi3 chi2 ， lan3 jing4 bei1 bai2 xu1 。
- ping2 sheng1 bao4 zhong1 yi4 ， bu4 gan3 si1 wei1 qu1 。

## 注释

## 译文

## 赏析
