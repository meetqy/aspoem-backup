---
id: cen-can-chou-cheng-shao-yin-luo-gu-xing-jian-cheng
title: 酬成少尹駱谷行見呈
titlePinyin: chou2 cheng2 shao3 yin3 luo4 gu3 xing2 jian4 cheng2
titleSlug: chou-cheng-shao-yin-luo-gu-xing-jian-cheng
author: 岑參
authorPinyin: cen2 can1
authorSlug: cen-can
dynasty: 唐
dynastyPinyin: tang2
dynastySlug: tang
tags: []
---

## 正文

- 聞君行路難，惆悵臨長衢。
- 豈不憚險艱，王程剩相拘。
- 憶昨蓬萊宮，新授刺史符。
- 明主仍賜衣，價直千萬餘。
- 何幸承命日，得與夫子俱。
- 攜手出華省，連鑣赴長途。
- 五馬當路嘶，按節投蜀都。
- 千崖信縈折，一徑何盤紆。
- 層冰滑征輪，密竹礙隼旟。
- 深林迷昏旦，棧道凌空虛。
- 飛雪縮馬毛，烈風擘我膚。
- 峰攢望天小，亭午見日初。
- 夜宿月近人，朝行雲滿車。
- 泉澆石罅坼，火入松心枯。
- 亞尹同心者，風流賢大夫。
- 榮祿上及親，之官隨板輿。
- 高價振臺閣，清詞出應徐。
- 成都春酒香，且用俸錢沽。
- 浮名何足道，海上堪乘桴。

## 拼音

- wen2 jun1 xing2 lu4 nan2 ， chou2 chang4 lin2 chang2 qu2 。
- qi3 bu2 dan4 xian3 jian1 ， wang2 cheng2 sheng4 xiang1 ju1 。
- yi4 zuo2 peng2 lai2 gong1 ， xin1 shou4 ci4 shi3 fu2 。
- ming2 zhu3 reng2 ci4 yi1 ， jia4 zhi2 qian1 wan4 yu2 。
- he2 xing4 cheng2 ming4 ri4 ， de2 yu3 fu1 zi3 ju4 。
- xie2 shou3 chu1 hua2 sheng3 ， lian2 biao1 fu4 chang2 tu2 。
- wu3 ma3 dang1 lu4 si1 ， an4 jie2 tou2 shu3 du1 。
- qian1 ya2 xin4 ying2 zhe2 ， yi2 jing4 he2 pan2 yu1 。
- ceng2 bing1 hua2 zheng1 lun2 ， mi4 zhu2 ai4 sun3 yu2 。
- shen1 lin2 mi2 hun1 dan4 ， zhan4 dao4 ling2 kong1 xu1 。
- fei1 xue3 suo1 ma3 mao2 ， lie4 feng1 bo4 wo3 fu1 。
- feng1 zan3 wang4 tian1 xiao3 ， ting2 wu3 jian4 ri4 chu1 。
- ye4 su4 yue4 jin4 ren2 ， chao2 xing2 yun2 man3 ju1 。
- quan2 jiao1 shi2 xia4 che4 ， huo3 ru4 song1 xin1 ku1 。
- ya1 yin3 tong2 xin1 zhe3 ， feng1 liu2 xian2 da4 fu1 。
- rong2 lu4 shang4 ji2 qin1 ， zhi1 guan1 sui2 ban3 yu2 。
- gao1 jia4 zhen4 tai2 ge2 ， qing1 ci2 chu1 ying1 xu2 。
- cheng2 du1 chun1 jiu3 xiang1 ， qie3 yong4 feng4 qian2 gu1 。
- fu2 ming2 he2 zu2 dao4 ， hai3 shang4 kan1 cheng2 fu2 。

## 注释

## 译文

## 赏析
