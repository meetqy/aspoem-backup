---
id: cen-can-song-yan-ping-yuan
title: 送顏平原
titlePinyin: song4 yan2 ping2 yuan2
titleSlug: song-yan-ping-yuan
author: 岑參
authorPinyin: cen2 can1
authorSlug: cen-can
dynasty: 唐
dynastyPinyin: tang2
dynastySlug: tang
tags: []
---

## 正文

- 天子念黎庶，詔書換諸侯。
- 仙郎授剖符，華省輟分憂。
- 置酒會前殿，賜錢若山丘。
- 天章降三光，聖澤該九州。
- 吾兄鎮河朔，拜命宣皇猷。
- 駟馬辭國門，一星東北流。
- 夏雲照銀印，暑雨隨行輈。
- 赤筆仍在篋，鑪香惹衣裘。
- 此地鄰東溟，孤城弔滄洲。
- 海風掣金戟，道吏呼鳴騶。
- 郊原北連燕，剽劫風未休。
- 魚鹽隘里巷，桑柘盈田疇。
- 爲郡豈淹旬，政成應未秋。
- 易俗去猛虎，化人似馴鷗。
- 蒼生已望君，黃霸寧久留。

## 拼音

- tian1 zi3 nian4 li2 shu4 ， zhao4 shu1 huan4 zhu1 hou2 。
- xian1 lang2 shou4 pou1 fu2 ， hua2 sheng3 chuo4 fen1 you1 。
- zhi4 jiu3 hui4 qian2 dian4 ， ci4 qian2 ruo4 shan1 qiu1 。
- tian1 zhang1 jiang4 san1 guang1 ， sheng4 ze2 gai1 jiu3 zhou1 。
- wu2 xiong1 zhen4 he2 shuo4 ， bai4 ming4 xuan1 huang2 you2 。
- si4 ma3 ci2 guo2 men2 ， yi4 xing1 dong1 bei3 liu2 。
- xia4 yun2 zhao4 yin2 yin4 ， shu3 yu3 sui2 xing2 zhou1 。
- chi4 bi3 reng2 zai4 qie4 ， lu2 xiang1 re3 yi1 qiu2 。
- ci3 di4 lin2 dong1 ming2 ， gu1 cheng2 diao4 cang1 zhou1 。
- hai3 feng1 che4 jin1 ji3 ， dao4 li4 hu1 ming2 zou1 。
- jiao1 yuan2 bei3 lian2 yan4 ， piao1 jie2 feng1 wei4 xiu1 。
- yu2 yan2 ai4 li3 xiang4 ， sang1 zhe4 ying2 tian2 chou2 。
- wei2 jun4 qi3 yan1 xun2 ， zheng4 cheng2 ying1 wei4 qiu1 。
- yi4 su2 qu4 meng3 hu3 ， hua4 ren2 si4 xun4 ou1 。
- cang1 sheng1 yi3 wang4 jun1 ， huang2 ba4 ning2 jiu3 liu2 。

## 注释

## 译文

## 赏析
