---
id: liu-zhi-cai-lan-ling-wang
title: 兰陵王
titlePinyin: lan2 ling2 wang2
titleSlug: lan-ling-wang
author: 刘之才
authorPinyin: liu2 zhi1 cai2
authorSlug: liu-zhi-cai
dynasty: 宋
dynastyPinyin: song4
dynastySlug: song
tags: []
---

## 正文

- 此何夕。
- 天水空明一碧。
- 商量赋、如此江山，几个斜阳了今昔。
- 荒台步晚色。
- 沙鸟依稀曾识。
- 啼鶬外，人远未归，江阔晴虹卧千尺。
- 残碑藓痕积。
- 记当日清游，夫君题墨。
- 碧瑶仙去苍云隔。
- 飞一镜秋冷，列屏天远，鸡声人语半郊邑。
- 寄情又江国。
- 愁寂。
- 怕闻笛。
- 正怨苦溪猿，飞倦汀翼。
- 阴阴翡翠迷津驿。
- 慨世事尘化，吾心形役。
- 清吟孤往，渺醉影，夜翠湿。

## 拼音

- ci3 he2 xi1 。
- tian1 shui3 kong1 ming2 yi2 bi4 。
- shang1 liang0 fu4 、 ru2 ci3 jiang1 shan1 ， ji3 ge4 xie2 yang2 le0 jin1 xi1 。
- huang1 tai2 bu4 wan3 se4 。
- sha1 niao3 yi1 xi1 ceng2 shi2 。
- ti2 cang1 wai4 ， ren2 yuan3 wei4 gui1 ， jiang1 kuo4 qing2 hong2 wo4 qian1 chi3 。
- can2 bei1 xian3 hen2 ji1 。
- ji4 dang1 ri4 qing1 you2 ， fu1 jun1 ti2 mo4 。
- bi4 yao2 xian1 qu4 cang1 yun2 ge2 。
- fei1 yi2 jing4 qiu1 leng3 ， lie4 ping2 tian1 yuan3 ， ji1 sheng1 ren2 yu3 ban4 jiao1 yi4 。
- ji4 qing2 you4 jiang1 guo2 。
- chou2 ji4 。
- pa4 wen2 di2 。
- zheng4 yuan4 ku3 xi1 yuan2 ， fei1 juan4 ting1 yi4 。
- yin1 yin1 fei3 cui4 mi2 jin1 yi4 。
- kai3 shi4 shi4 chen2 hua4 ， wu2 xin1 xing2 yi4 。
- qing1 yin2 gu1 wang3 ， miao3 zui4 ying3 ， ye4 cui4 shi1 。

## 注释

## 译文

## 赏析
