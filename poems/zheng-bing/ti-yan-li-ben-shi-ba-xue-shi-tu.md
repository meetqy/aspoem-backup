---
id: zheng-bing-ti-yan-li-ben-shi-ba-xue-shi-tu
title: 題閻立本十八學士圖
titlePinyin: ti2 yan2 li4 ben3 shi2 ba1 xue2 shi4 tu2
titleSlug: ti-yan-li-ben-shi-ba-xue-shi-tu
author: 鄭昺
authorPinyin: zheng4 bing3
authorSlug: zheng-bing
dynasty: 宋
dynastyPinyin: song4
dynastySlug: song
tags: []
---

## 正文

- 閻公十八學士圖，當時妙筆分錙銖。
- 惜哉名姓不題別，但可以意推形模。
- 十二匹馬一匹馿，五士無馬應直廬。
- 五鞍施狨乃禁從，長孫房杜王魏徒。
- 一人醉起小史扶，一人欠伸若挽弧。
- 一人觀鵝憑欄立，一人運筆無乃虞。
- 樹下樂工鳴瑟竽，八士環列按四隅。
- 笑談散漫若飲徹，盤盂杯勺一物無。
- 坐中題筆清而癯，似是率更閒論書。
- 其中一著道士服，又一道士倚枯株。
- 三人傍樹各相語，一人繫带行徐徐。
- 後有一人豐而鬍，獨吟芭蕉立踟躕。
- 一時登瀛客若是，貞觀治效真不誣。
- 書林我曾昔曳裾，三局腕脫幾百儒。
- 雄文大筆亦何有，餐錢但日靡公厨。
- 邦家治亂一無補，正論出口遭非辜。
- 時危玉石一焚掃，覽畫思古爲嗟吁。

## 拼音

- yan2 gong1 shi2 ba1 xue2 shi4 tu2 ， dang1 shi2 miao4 bi3 fen1 zi1 zhu1 。
- xi1 zai1 ming2 xing4 bu4 ti2 bie2 ， dan4 ke3 yi3 yi4 tui1 xing2 mo2 。
- shi2 er4 pi3 ma3 yi4 pi3 lu2 ， wu3 shi4 wu2 ma3 ying1 zhi2 lu2 。
- wu3 an1 shi1 rong2 nai3 jin4 cong2 ， chang2 sun1 fang2 du4 wang2 wei4 tu2 。
- yi4 ren2 zui4 qi3 xiao3 shi3 fu2 ， yi4 ren2 qian4 shen1 ruo4 wan3 hu2 。
- yi4 ren2 guan1 e2 ping2 lan2 li4 ， yi4 ren2 yun4 bi3 wu2 nai3 yu2 。
- shu4 xia4 le4 gong1 ming2 se4 yu2 ， ba1 shi4 huan2 lie4 an4 si4 yu2 。
- xiao4 tan2 san3 man4 ruo4 yin3 che4 ， pan2 yu2 bei1 shao2 yi2 wu4 wu2 。
- zuo4 zhong1 ti2 bi3 qing1 er2 qu2 ， si4 shi4 lü4 geng4 xian2 lun4 shu1 。
- qi2 zhong1 yi2 zhu4 dao4 shi0 fu2 ， you4 yi2 dao4 shi0 yi3 ku1 zhu1 。
- san1 ren2 bang4 shu4 ge4 xiang1 yu3 ， yi4 ren2 xi4 dai4 xing2 xu2 xu2 。
- hou4 you3 yi4 ren2 feng1 er2 hu2 ， du2 yin2 ba1 jiao1 li4 chi2 chu2 。
- yi4 shi2 deng1 ying2 ke4 ruo4 shi4 ， zhen1 guan1 zhi4 xiao4 zhen1 bu4 wu1 。
- shu1 lin2 wo3 ceng2 xi1 ye4 ju1 ， san1 ju2 wan4 tuo1 ji1 bai3 ru2 。
- xiong2 wen2 da4 bi3 yi4 he2 you3 ， can1 qian2 dan4 ri4 mi2 gong1 chu2 。
- bang1 jia1 zhi4 luan4 yi4 wu2 bu3 ， zheng4 lun4 chu1 kou3 zao1 fei1 gu1 。
- shi2 wei1 yu4 shi2 yi4 fen2 sao3 ， lan3 hua4 si1 gu3 wei2 jie1 xu1 。

## 注释

## 译文

## 赏析
