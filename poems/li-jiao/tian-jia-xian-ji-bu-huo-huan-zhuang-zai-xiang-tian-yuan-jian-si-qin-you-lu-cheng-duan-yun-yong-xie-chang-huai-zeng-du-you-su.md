---
id: li-jiao-tian-jia-xian-ji-bu-huo-huan-zhuang-zai-xiang-tian-yuan-jian-si-qin-you-lu-cheng-duan-yun-yong-xie-chang-huai-zeng-du-you-su
title: 田假限疾不獲還莊載想田園兼思親友率成短韻用寫長懷贈杜幽素
titlePinyin: tian2 jia3 xian4 ji2 bu2 huo4 huan2 zhuang1 zai4 xiang3 tian2 yuan2 jian1 si1 qin1 you3 lü4 cheng2 duan3 yun4 yong4 xie3 chang2 huai2 zeng4 du4 you1 su4
titleSlug: tian-jia-xian-ji-bu-huo-huan-zhuang-zai-xiang-tian-yuan-jian-si-qin-you-lu-cheng-duan-yun-yong-xie-chang-huai-zeng-du-you-su
author: 李嶠
authorPinyin: li3 jiao4
authorSlug: li-jiao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 游宦勞牽網，風塵久化衣。
- 迹馳東苑路，望阻北巖扉。
- 及此承休告，聊將狎遯肥。
- 十旬俄委疾，三徑且殊歸。
- 茂陵窅難即，靈臺暫可依。
- 疲痾旅城寺，延想屬郊畿。
- 夕夢園林是，晨瞻邑里非。
- 綠疇良已穢，清濠曠不追。
- 野花何處落？山月幾秋輝。
- 彼美符商政，優游絕漢機。
- 高情物累遣，逸氣煙霞飛。
- 樂道方無悶，懷賢獨有違。
- 尊虛舊園酒，琴靜故人徽。
- 夏沼蓮初發，秋田麥稍稀。
- 何當攜手去，歲暮采芳菲。

## 拼音

- you2 huan4 lao2 qian1 wang3 ， feng1 chen2 jiu3 hua4 yi1 。
- ji4 chi2 dong1 yuan4 lu4 ， wang4 zu3 bei3 yan2 fei1 。
- ji2 ci3 cheng2 xiu1 gao4 ， liao2 jiang1 xia2 dun4 fei2 。
- shi2 xun2 e2 wei3 ji2 ， san1 jing4 qie3 shu1 gui1 。
- mao4 ling2 yao3 nan2 ji2 ， ling2 tai2 zan4 ke3 yi1 。
- pi2 ke1 lü3 cheng2 si4 ， yan2 xiang3 shu3 jiao1 ji1 。
- xi1 meng4 yuan2 lin2 shi4 ， chen2 zhan1 yi4 li3 fei1 。
- lü4 chou2 liang2 yi3 hui4 ， qing1 hao2 kuang4 bu4 zhui1 。
- ye3 hua1 he2 chu3 luo4 ？ shan1 yue4 ji1 qiu1 hui1 。
- bi3 mei3 fu2 shang1 zheng4 ， you1 you2 jue2 han4 ji1 。
- gao1 qing2 wu4 lei4 qian3 ， yi4 qi4 yan1 xia2 fei1 。
- le4 dao4 fang1 wu2 men4 ， huai2 xian2 du2 you3 wei2 。
- zun1 xu1 jiu4 yuan2 jiu3 ， qin2 jing4 gu4 ren2 hui1 。
- xia4 zhao3 lian2 chu1 fa1 ， qiu1 tian2 mai4 shao1 xi1 。
- he2 dang1 xie2 shou3 qu4 ， sui4 mu4 cai3 fang1 fei1 。

## 注释

## 译文

## 赏析
