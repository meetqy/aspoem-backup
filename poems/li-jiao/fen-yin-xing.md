---
id: li-jiao-fen-yin-xing
title: 汾陰行
titlePinyin: fen2 yin1 xing2
titleSlug: fen-yin-xing
author: 李嶠
authorPinyin: li3 jiao4
authorSlug: li-jiao
dynasty: 唐
dynastyPinyin: tang2
dynastySlug: tang
tags: []
---

## 正文

- 君不見昔日西京全盛時，汾陰后土親祭祠。
- 齋宮宿寢設儲供，撞鐘鳴鼓樹羽旂。
- 漢家五葉才且雄，賓延萬靈朝九戎。
- 栢梁賦詩高宴罷，詔書法駕幸河東。
- 河東太守親掃除，奉迎至尊導鑾輿。
- 五營夾道列容衞，三河縱觀空里閭。
- 回旌駐蹕降靈場，焚香奠醑邀百祥。
- 金鼎發色正焜煌，靈祇煒燁攄景光。
- 埋玉陳牲禮神畢，舉麾上馬乘輿出。
- 彼汾之曲嘉可遊，木蘭爲楫桂爲舟。
- 櫂歌微吟綵鷁浮，簫鼓哀鳴白雲秋。
- 歡娛宴洽賜羣后，家家復除戶牛酒。
- 聲明動天樂無有，千秋萬歲南山壽。
- 自從天子向秦關，玉輦金車不復還。
- 珠簾羽扇長寂寞，鼎湖龍髯安可攀。
- 千齡人事一朝空，四海爲家此路窮。
- 豪雄意氣今何在，壇場宮館盡蒿篷。
- 路逢故老長歎息，世事回環不可測。
- 昔時青樓對歌舞，今日黃埃聚荆棘。
- 山川滿目淚沾衣，富貴榮華能幾時。
- 不見秪今汾水上，唯有年年秋雁飛。

## 拼音

- jun1 bu2 jian4 xi1 ri4 xi1 jing1 quan2 sheng4 shi2 ， fen2 yin1 hou4 tu3 qin1 ji4 ci2 。
- zhai1 gong1 su4 qin3 she4 chu3 gong4 ， zhuang4 zhong1 ming2 gu3 shu4 yu3 qi2 。
- han4 jia1 wu3 ye4 cai2 qie3 xiong2 ， bin1 yan2 wan4 ling2 chao2 jiu3 rong2 。
- bai3 liang2 fu4 shi1 gao1 yan4 ba4 ， zhao4 shu1 fa3 jia4 xing4 he2 dong1 。
- he2 dong1 tai4 shou3 qin1 sao3 chu2 ， feng4 ying2 zhi4 zun1 dao3 luan2 yu2 。
- wu3 ying2 jia1 dao4 lie4 rong2 wei4 ， san1 he2 zong4 guan1 kong1 li3 lü2 。
- hui2 jing1 zhu4 bi4 jiang4 ling2 chang3 ， fen2 xiang1 dian4 xu3 yao1 bai3 xiang2 。
- jin1 ding3 fa1 se4 zheng4 kun1 huang2 ， ling2 qi2 wei3 ye4 shu1 jing3 guang1 。
- mai2 yu4 chen2 sheng1 li3 shen2 bi4 ， ju3 hui1 shang4 ma3 cheng2 yu2 chu1 。
- bi3 fen2 zhi1 qu3 jia1 ke3 you2 ， mu4 lan2 wei2 ji2 gui4 wei2 zhou1 。
- zhao4 ge1 wei1 yin2 cai3 yi4 fu2 ， xiao1 gu3 ai1 ming2 bai2 yun2 qiu1 。
- huan1 yu2 yan4 qia4 ci4 qun2 hou4 ， jia1 jia1 fu4 chu2 hu4 niu2 jiu3 。
- sheng1 ming2 dong4 tian1 le4 wu2 you3 ， qian1 qiu1 wan4 sui4 nan2 shan1 shou4 。
- zi4 cong2 tian1 zi3 xiang4 qin2 guan1 ， yu4 nian3 jin1 ju1 bu2 fu4 huan2 。
- zhu1 lian2 yu3 shan4 chang2 ji4 mo4 ， ding3 hu2 long2 ran2 an1 ke3 pan1 。
- qian1 ling2 ren2 shi4 yi4 zhao1 kong1 ， si4 hai3 wei2 jia1 ci3 lu4 qiong2 。
- hao2 xiong2 yi4 qi4 jin1 he2 zai4 ， tan2 chang3 gong1 guan3 jin4 hao1 peng2 。
- lu4 feng2 gu4 lao3 chang2 tan4 xi1 ， shi4 shi4 hui2 huan2 bu4 ke3 ce4 。
- xi1 shi2 qing1 lou2 dui4 ge1 wu3 ， jin1 ri4 huang2 ai1 ju4 jing1 ji2 。
- shan1 chuan1 man3 mu4 lei4 zhan1 yi1 ， fu4 gui4 rong2 hua2 neng2 ji1 shi2 。
- bu2 jian4 di1 jin1 fen2 shui3 shang4 ， wei2 you3 nian2 nian2 qiu1 yan4 fei1 。

## 注释

## 译文

## 赏析
