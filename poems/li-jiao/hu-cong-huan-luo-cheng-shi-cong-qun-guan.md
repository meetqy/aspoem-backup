---
id: li-jiao-hu-cong-huan-luo-cheng-shi-cong-qun-guan
title: 扈從還洛呈侍從羣官
titlePinyin: hu4 cong2 huan2 luo4 cheng2 shi4 cong2 qun2 guan1
titleSlug: hu-cong-huan-luo-cheng-shi-cong-qun-guan
author: 李嶠
authorPinyin: li3 jiao4
authorSlug: li-jiao
dynasty: 唐
dynastyPinyin: tang2
dynastySlug: tang
tags: []
---

## 正文

- 四海帝王家，兩都周漢室。
- 觀風昔來幸，御氣今旋蹕。
- 雷奮六合開，天行萬乘出。
- 玄冥奉時駕，白拒參戎律。
- 後隊咽笳簫，前驅嚴罕罼。
- 輝光射東井，禁令橫西秩。
- 帳殿別陽秋，旌門臨甲乙。
- 將交洛城雨，稍遠長安日。
- 邙鞏雲外來，咸秦霧中失。
- 孟冬霜霰下，是月農功畢。
- 天道向歸餘，皇情美陰隲。
- 行存名嶽禮，逓問高年疾。
- 祝鳥既開羅，調人更張瑟。
- 登原采謳誦，俯谷求才術。
- 邑罕懸磬貧，山無挂瓢逸。
- 施恩浹寰宇，展義該文質。
- 德澤盛軒遊，哀矜深禹恤。
- 申歌地廬駭，獻壽衢尊溢。
- 瑞色抱氤氳，寒光變蕭飋。
- 宗枝旦奭輔，侍從王劉匹。
- 竝輯蛟龍書，同簪鳳皇筆。
- 陶甄荷吹萬，頌歎歸明一。
- 歡與道路長，顧隨談笑密。
- 叨承廊廟選，謬齒夔龍弼。
- 喜構大廈成，慙非棟隆吉。

## 拼音

- si4 hai3 di4 wang2 jia1 ， liang3 dou1 zhou1 han4 shi4 。
- guan1 feng1 xi1 lai2 xing4 ， yu4 qi4 jin1 xuan2 bi4 。
- lei2 fen4 liu4 he2 kai1 ， tian1 xing2 wan4 cheng2 chu1 。
- xuan2 ming2 feng4 shi2 jia4 ， bai2 ju4 can1 rong2 lü4 。
- hou4 dui4 yan4 jia1 xiao1 ， qian2 qu1 yan2 han3 bi4 。
- hui1 guang1 she4 dong1 jing3 ， jin4 ling4 heng2 xi1 zhi4 。
- zhang4 dian4 bie2 yang2 qiu1 ， jing1 men2 lin2 jia3 yi3 。
- jiang1 jiao1 luo4 cheng2 yu3 ， shao1 yuan3 chang2 an1 ri4 。
- mang2 gong3 yun2 wai4 lai2 ， xian2 qin2 wu4 zhong1 shi1 。
- meng4 dong1 shuang1 xian4 xia4 ， shi4 yue4 nong2 gong1 bi4 。
- tian1 dao4 xiang4 gui1 yu2 ， huang2 qing2 mei3 yin1 zhi4 。
- xing2 cun2 ming2 yue4 li3 ， di4 wen4 gao1 nian2 ji2 。
- zhu4 niao3 ji4 kai1 luo2 ， diao4 ren2 geng4 zhang1 se4 。
- deng1 yuan2 cai3 ou1 song4 ， fu3 gu3 qiu2 cai2 shu4 。
- yi4 han3 xuan2 qing4 pin2 ， shan1 wu2 gua4 piao2 yi4 。
- shi1 en1 jia1 huan2 yu3 ， zhan3 yi4 gai1 wen2 zhi4 。
- de2 ze2 sheng4 xuan1 you2 ， ai1 jin1 shen1 yu3 xu4 。
- shen1 ge1 di4 lu2 hai4 ， xian4 shou4 qu2 zun1 yi4 。
- rui4 se4 bao4 yin1 yun1 ， han2 guang1 bian4 xiao1 se4 。
- zong1 zhi1 dan4 shi4 fu3 ， shi4 cong2 wang2 liu2 pi3 。
- bing4 ji2 jiao1 long2 shu1 ， tong2 zan1 feng4 huang2 bi3 。
- tao2 zhen1 he2 chui1 wan4 ， song4 tan4 gui1 ming2 yi1 。
- huan1 yu3 dao4 lu4 chang2 ， gu4 sui2 tan2 xiao4 mi4 。
- dao1 cheng2 lang2 miao4 xuan3 ， miu4 chi3 kui2 long2 bi4 。
- xi3 gou4 da4 sha4 cheng2 ， can2 fei1 dong4 long2 ji2 。

## 注释

## 译文

## 赏析
