---
id: li-jiao-feng-shi-zhu-shuo-fang-liu-zhou-cheng-lu-er-er-zuo
title: 奉使築朔方六州城率爾而作
titlePinyin: feng4 shi3 zhu4 shuo4 fang1 liu4 zhou1 cheng2 lü4 er3 er2 zuo4
titleSlug: feng-shi-zhu-shuo-fang-liu-zhou-cheng-lu-er-er-zuo
author: 李嶠
authorPinyin: li3 jiao4
authorSlug: li-jiao
dynasty: 唐
dynastyPinyin: tang2
dynastySlug: tang
tags: []
---

## 正文

- 奉詔受邊服，總徒築朔方。
- 驅彼犬羊族，正此戎夏疆。
- 子來多悅豫，王事寧怠遑。
- 三旬無愆期，百雉鬱相望。
- 雄視沙漠垂，有截北海陽。
- 二庭已頓顙，五嶺盡來王。
- 驅車登崇墉，顧眄凌大荒。
- 千里何蕭條，草木自悲涼。
- 憑軾訊古今，慨焉感興亡。
- 漢障緣河遠，秦城入海長。
- 顧無廟堂策，貽此中夏殃。
- 道隱前業衰，運開今化昌。
- 制爲百王式，舉合千載防。
- 馬牛被路隅，鋒鏑銷戰場。
- 豈不懷賢勞，所圖在永康。
- 王事何爲者，稱代陳頌章。

## 拼音

- feng4 zhao4 shou4 bian1 fu2 ， zong3 tu2 zhu4 shuo4 fang1 。
- qu1 bi3 quan3 yang2 zu2 ， zheng4 ci3 rong2 xia4 jiang1 。
- zi3 lai2 duo1 yue4 yu4 ， wang2 shi4 ning2 dai4 huang2 。
- san1 xun2 wu2 qian1 qi1 ， bai3 zhi4 yu4 xiang1 wang4 。
- xiong2 shi4 sha1 mo4 chui2 ， you3 jie2 bei3 hai3 yang2 。
- er4 ting2 yi3 dun4 sang3 ， wu3 ling3 jin4 lai2 wang2 。
- qu1 ju1 deng1 chong2 yong1 ， gu4 mian3 ling2 da4 huang1 。
- qian1 li3 he2 xiao1 tiao2 ， cao3 mu4 zi4 bei1 liang2 。
- ping2 shi4 xun4 gu3 jin1 ， kai3 yan1 gan3 xing1 wang2 。
- han4 zhang4 yuan2 he2 yuan3 ， qin2 cheng2 ru4 hai3 chang2 。
- gu4 wu2 miao4 tang2 ce4 ， yi2 ci3 zhong1 xia4 yang1 。
- dao4 yin3 qian2 ye4 shuai1 ， yun4 kai1 jin1 hua4 chang1 。
- zhi4 wei2 bai3 wang2 shi4 ， ju3 he2 qian1 zai4 fang2 。
- ma3 niu2 bei4 lu4 yu2 ， feng1 di2 xiao1 zhan4 chang3 。
- qi3 bu4 huai2 xian2 lao2 ， suo3 tu2 zai4 yong3 kang1 。
- wang2 shi4 he2 wei2 zhe3 ， cheng1 dai4 chen2 song4 zhang1 。

## 注释

## 译文

## 赏析
