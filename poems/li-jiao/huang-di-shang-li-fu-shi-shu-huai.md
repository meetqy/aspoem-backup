---
id: li-jiao-huang-di-shang-li-fu-shi-shu-huai
title: 皇帝上禮撫事述懷
titlePinyin: huang2 di4 shang4 li3 fu3 shi4 shu4 huai2
titleSlug: huang-di-shang-li-fu-shi-shu-huai
author: 李嶠
authorPinyin: li3 jiao4
authorSlug: li-jiao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 配極輝光遠，承天顧託隆。
- 負圖濟多難，脫履歸成功。
- 聖道昭永錫，邕言讓在躬。
- 還推萬方重，咸仰四門聰。
- 恭己忘自逸，因人體至公。
- 垂旒滄海晏，解網法星空。
- 雲散天五色，春還日再中。
- 稱觴合纓弁，率舞應絲桐。
- 凱樂深居鎬，傳歌盛飲豐。
- 小臣濫簪筆，無以頌唐風。

## 拼音

- pei4 ji2 hui1 guang1 yuan3 ， cheng2 tian1 gu4 tuo1 long2 。
- fu4 tu2 ji4 duo1 nan2 ， tuo1 lü3 gui1 cheng2 gong1 。
- sheng4 dao4 zhao1 yong3 xi1 ， yong1 yan2 rang4 zai4 gong1 。
- huan2 tui1 wan4 fang1 zhong4 ， xian2 yang3 si4 men2 cong1 。
- gong1 ji3 wang4 zi4 yi4 ， yin1 ren2 ti3 zhi4 gong1 。
- chui2 liu2 cang1 hai3 yan4 ， jie3 wang3 fa3 xing1 kong1 。
- yun2 san4 tian1 wu3 se4 ， chun1 huan2 ri4 zai4 zhong1 。
- cheng1 shang1 he2 ying1 bian4 ， lü4 wu3 ying1 si1 tong2 。
- kai3 le4 shen1 ju1 gao3 ， chuan2 ge1 sheng4 yin3 feng1 。
- xiao3 chen2 lan4 zan1 bi3 ， wu2 yi3 song4 tang2 feng1 。

## 注释

## 译文

## 赏析
