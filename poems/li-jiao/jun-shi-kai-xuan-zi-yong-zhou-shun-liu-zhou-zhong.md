---
id: li-jiao-jun-shi-kai-xuan-zi-yong-zhou-shun-liu-zhou-zhong
title: 軍師凱旋自邕州順流舟中
titlePinyin: jun1 shi1 kai3 xuan2 zi4 yong1 zhou1 shun4 liu2 zhou1 zhong1
titleSlug: jun-shi-kai-xuan-zi-yong-zhou-shun-liu-zhou-zhong
author: 李嶠
authorPinyin: li3 jiao4
authorSlug: li-jiao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 鳴鞞入嶂口，汎舸歷川湄。
- 尚想江陵陣，猶疑下瀨師。
- 岸回帆影疾，風逆鼓聲遲。
- 萍葉沾蘭槳，林花拂桂旗。
- 弓鳴蒼隼落，劒動白猿悲。
- 芳樹吟羗管，幽篁入楚詞。
- 全軍多勝策，無戰在明時。
- 寄謝山東妙，長纓徒自欺。

## 拼音

- ming2 pi2 ru4 zhang4 kou3 ， fan4 ge3 li4 chuan1 mei2 。
- shang4 xiang3 jiang1 ling2 zhen4 ， you2 yi2 xia4 lai4 shi1 。
- an4 hui2 fan1 ying3 ji2 ， feng1 ni4 gu3 sheng1 chi2 。
- ping2 ye4 zhan1 lan2 jiang3 ， lin2 hua1 fu2 gui4 qi2 。
- gong1 ming2 cang1 sun3 luo4 ， jian4 dong4 bai2 yuan2 bei1 。
- fang1 shu4 yin2 qiang1 guan3 ， you1 huang2 ru4 chu3 ci2 。
- quan2 jun1 duo1 sheng4 ce4 ， wu2 zhan4 zai4 ming2 shi2 。
- ji4 xie4 shan1 dong1 miao4 ， chang2 ying1 tu2 zi4 qi1 。

## 注释

## 译文

## 赏析
