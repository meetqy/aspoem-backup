---
id: li-jiao-liu-shi-du-jian-he-shan-di-shi-pian-chong-shen-ci-zeng
title: 劉侍讀見和山邸十篇重申此贈
titlePinyin: liu2 shi4 du2 jian4 he2 shan1 di3 shi2 pian1 chong2 shen1 ci3 zeng4
titleSlug: liu-shi-du-jian-he-shan-di-shi-pian-chong-shen-ci-zeng
author: 李嶠
authorPinyin: li3 jiao4
authorSlug: li-jiao
dynasty: 唐
dynastyPinyin: tang2
dynastySlug: tang
tags: [] 
---

## 正文

- 神嶽瑤池圃，仙宮玉樹林。
- 乘時警天御，清暑滌宸襟。
- 梁駕陪玄賞，淄庭掩翠岑。
- 對巖龍岫出，分壑雁池深。
- 簷迥松蘿映，窗高石鏡臨。
- 落泉奔澗響，驚吹助猿吟。
- 野氣迷涼燠，山花雜古今。
- 英藩盛賓侶，勝景想招尋。
- 踐徑披蘭葉，攀崖引桂陰。
- 穆生時泛醴，鄒子或調琴。
- 雉翳分塲合，魚鉤向浦沈。
- 朝遊極斜景，夕宴待橫參。
- 顧己慙鉛鍔，叨名齒玳簪。
- 暫依朱邸館，還暢白雲心。
- 丘壑信多美，煙霞得所欽。
- 寓言攄宿志，竊吹簡知音。
- 獎價踰珍石，酬文重振金。
- 方從仁智所，攜手濯清潯。

## 拼音

- shen2 yue4 yao2 chi2 pu3 ， xian1 gong1 yu4 shu4 lin2 。
- cheng2 shi2 jing3 tian1 yu4 ， qing1 shu3 di2 chen2 jin1 。
- liang2 jia4 pei2 xuan2 shang3 ， zi1 ting2 yan3 cui4 cen2 。
- dui4 yan2 long2 xiu4 chu1 ， fen1 he4 yan4 chi2 shen1 。
- yan2 jiong3 song1 luo2 ying4 ， chuang1 gao1 shi2 jing4 lin2 。
- luo4 quan2 ben1 jian4 xiang3 ， jing1 chui1 zhu4 yuan2 yin2 。
- ye3 qi4 mi2 liang2 yu4 ， shan1 hua1 za2 gu3 jin1 。
- ying1 fan1 sheng4 bin1 lü3 ， sheng4 jing3 xiang3 zhao1 xun2 。
- jian4 jing4 pi1 lan2 ye4 ， pan1 ya2 yin3 gui4 yin1 。
- mu4 sheng1 shi2 fan4 li3 ， zou1 zi3 huo4 diao4 qin2 。
- zhi4 yi4 fen1 chang3 he2 ， yu2 gou1 xiang4 pu3 shen3 。
- chao2 you2 ji2 xie2 jing3 ， xi1 yan4 dai4 heng2 can1 。
- gu4 ji3 can2 qian1 e4 ， dao1 ming2 chi3 dai4 zan1 。
- zan4 yi1 zhu1 di3 guan3 ， huan2 chang4 bai2 yun2 xin1 。
- qiu1 he4 xin4 duo1 mei3 ， yan1 xia2 de2 suo3 qin1 。
- yu4 yan2 shu1 su4 zhi4 ， qie4 chui1 jian3 zhi1 yin1 。
- jiang3 jia4 yu2 zhen1 shi2 ， chou2 wen2 chong2 zhen4 jin1 。
- fang1 cong2 ren2 zhi4 suo3 ， xie2 shou3 zhuo2 qing1 xun2 。

## 注释

## 译文

## 赏析
