---
id: shi-zi-zhang-you-dong-xiao-de-xiang-you-dao-shi-deng-jun-de-qing-hua-yin-cheng-gu-yu
title: 遊洞霄得鄉友道士鄧君德清話因成古語
titlePinyin: you2 dong4 xiao1 de2 xiang1 you3 dao4 shi0 deng4 jun1 de2 qing1 hua4 yin1 cheng2 gu3 yu3
titleSlug: you-dong-xiao-de-xiang-you-dao-shi-deng-jun-de-qing-hua-yin-cheng-gu-yu
author: 釋自彰
authorPinyin: shi4 zi4 zhang1
authorSlug: shi-zi-zhang
dynasty: 宋
dynastyPinyin: song4
dynastySlug: song
tags: []
---

## 正文

- 亂山倚伏龍蛇蟠，蒼藤古木門徑寒。
- 蘂宮潭潭列萬礎，碧樓朱戶參雲端。
- 吾聞上界足官府，謫下名山作仙侶。
- 我來尋仙訪泉石，落日浮雲隨杖屨。
- 道士鄧君吾故人，汲泉煮茗慰酸辛。
- 笑談未厭樵柯爛，回首人間五百春。

## 拼音

- luan4 shan1 yi3 fu2 long2 she2 pan2 ， cang1 teng2 gu3 mu4 men2 jing4 han2 。
- rui3 gong1 tan2 tan2 lie4 wan4 chu3 ， bi4 lou2 zhu1 hu4 can1 yun2 duan1 。
- wu2 wen2 shang4 jie4 zu2 guan1 fu3 ， zhe2 xia4 ming2 shan1 zuo4 xian1 lü3 。
- wo3 lai2 xun2 xian1 fang3 quan2 shi2 ， luo4 ri4 fu2 yun2 sui2 zhang4 ju4 。
- dao4 shi4 deng4 jun1 wu2 gu4 ren2 ， ji2 quan2 zhu3 ming2 wei4 suan1 xin1 。
- xiao4 tan2 wei4 yan4 qiao2 ke1 lan4 ， hui2 shou3 ren2 jian4 wu3 bai3 chun1 。

## 注释

## 译文

## 赏析
