---
id: pang-qian-ru-ti-du-shui-luo-han-hua
title: 題渡水羅漢畫
titlePinyin: ti2 du4 shui3 luo2 han4 hua4
titleSlug: ti-du-shui-luo-han-hua
author: 龐謙孺
authorPinyin: pang2 qian1 ru2
authorSlug: pang-qian-ru
dynasty: 宋
dynastyPinyin: song4
dynastySlug: song
tags: []
---

## 正文

- 偏袒右肩赤一膊，開顔含笑不作惡。
- 廣深莫種金蓮花，故使浮杯襯雙脚。
- 心既忘形亦忘怖，徒使旁觀毛髮豎。
- 本無行止令人圖，竟到彼岸歸何處。
- 我知畫者意識真，是故古來傳至今。
- 亦無此心可得驚，亦無此身可得沈。
- 浪頭乘風正得路，不動莊嚴幾時去。
- 從今不往亦不還，一幅之間作常住。
- 君不聞古人祇作如是觀，請公莫問何以故。

## 拼音

- pian1 tan3 you4 jian1 chi4 yi4 bo2 ， kai1 yan2 han2 xiao4 bu2 zuo4 e4 。
- guang3 shen1 mo4 zhong3 jin1 lian2 hua1 ， gu4 shi3 fu2 bei1 chen4 shuang1 jiao3 。
- xin1 ji4 wang4 xing2 yi4 wang4 bu4 ， tu2 shi3 pang2 guan1 mao2 fa4 shu4 。
- ben3 wu2 xing2 zhi3 ling4 ren2 tu2 ， jing4 dao4 bi3 an4 gui1 he2 chu3 。
- wo3 zhi1 hua4 zhe3 yi4 shi2 zhen1 ， shi4 gu4 gu3 lai2 chuan2 zhi4 jin1 。
- yi4 wu2 ci3 xin1 ke3 de2 jing1 ， yi4 wu2 ci3 shen1 ke3 de2 shen3 。
- lang4 tou2 cheng2 feng1 zheng4 de2 lu4 ， bu2 dong4 zhuang1 yan2 ji1 shi2 qu4 。
- cong2 jin1 bu4 wang3 yi4 bu4 huan2 ， yi4 fu2 zhi1 jian4 zuo4 chang2 zhu4 。
- jun1 bu4 wen2 gu3 ren2 qi2 zuo4 ru2 shi4 guan1 ， qing3 gong1 mo4 wen4 he2 yi3 gu4 。

## 注释

## 译文

## 赏析
