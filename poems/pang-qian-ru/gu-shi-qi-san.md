---
id: pang-qian-ru-gu-shi-qi-san
title: 古詩  其三
titlePinyin: gu3 shi1     qi2 san1
titleSlug: gu-shi-qi-san
author: 龐謙孺
authorPinyin: pang2 qian1 ru2
authorSlug: pang-qian-ru
dynasty: 宋
dynastyPinyin: song4
dynastySlug: song
tags: []
---

## 正文

- 西風正浩蕩，出門無所尋。
- 强起理菊花，聊以慰我心。
- 傍籬見南山，經旬阻秋霖。
- 豈不欲傲遊，慮此泥濘深。
- 凉飚带寒烟，暝色著高林。
- 歸鳥未遑棲，槭槭風葉吟。
- 遊子悲故鄉，感嘆歲月深。
- 一室蔽蓬蒿，空壺絕孤斟。
- 徘徊東牆下，仰視林端參。
- 耿耿夜何長，白露濕衣襟。

## 拼音

- xi1 feng1 zheng4 hao4 dang4 ， chu1 men2 wu2 suo3 xun2 。
- qiang2 qi3 li3 ju2 hua1 ， liao2 yi3 wei4 wo3 xin1 。
- bang4 li2 jian4 nan2 shan1 ， jing1 xun2 zu3 qiu1 lin2 。
- qi3 bu2 yu4 ao4 you2 ， lü4 ci3 ni2 ning4 shen1 。
- liang2 biao1 dai4 han2 yan1 ， ming2 se4 zhu4 gao1 lin2 。
- gui1 niao3 wei4 huang2 qi1 ， qi4 qi4 feng1 ye4 yin2 。
- you2 zi3 bei1 gu4 xiang1 ， gan3 tan4 sui4 yue4 shen1 。
- yi2 shi4 bi4 peng2 hao1 ， kong1 hu2 jue2 gu1 zhen1 。
- pai2 huai2 dong1 qiang2 xia4 ， yang3 shi4 lin2 duan1 can1 。
- geng3 geng3 ye4 he2 chang2 ， bai2 lu4 shi1 yi1 jin1 。

## 注释

## 译文

## 赏析
