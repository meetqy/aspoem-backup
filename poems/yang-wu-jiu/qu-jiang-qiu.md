---
id: yang-wu-jiu-qu-jiang-qiu
title: 曲江秋
titlePinyin: qu3 jiang1 qiu1
titleSlug: qu-jiang-qiu
author: 杨无咎
authorPinyin: yang2 wu2 jiu4
authorSlug: yang-wu-jiu
dynasty: 宋
dynastyPinyin: song4
dynastySlug: song
tags: []
---

## 正文

- 前山雨歇。
- 爱竹树低阴，轩窗无热。
- 珠箔半垂，清风细绕，萧萧吹华发。
- 珍簟粲枕设。
- 珊瑚瘦，琉璃滑。
- 永日敧枕，知谁是伴，旧书重揭。
- 清绝。
- 轻云淡月。
- 梦同泛、沧波万叠。
- 杯盘狼籍处，相扶就枕，欢笑歌翻雪。
- 转棹小溪湾，人家灯火断明灭。
- 正携手，无端惊回，槛外数声鶗鴂。

## 拼音

- qian2 shan1 yu3 xie1 。
- ai4 zhu2 shu4 di1 yin1 ， xuan1 chuang1 wu2 re4 。
- zhu1 bo2 ban4 chui2 ， qing1 feng1 xi4 rao4 ， xiao1 xiao1 chui1 hua2 fa4 。
- zhen1 dian4 can4 zhen3 she4 。
- shan1 hu2 shou4 ， liu2 li2 hua2 。
- yong3 ri4 qi1 zhen3 ， zhi1 shui2 shi4 ban4 ， jiu4 shu1 zhong4 jie1 。
- qing1 jue2 。
- qing1 yun2 dan4 yue4 。
- meng4 tong2 fan4 、 cang1 bo1 wan4 die2 。
- bei1 pan2 lang2 ji2 chu4 ， xiang1 fu2 jiu4 zhen3 ， huan1 xiao4 ge1 fan1 xue3 。
- zhuan3 zhao4 xiao3 xi1 wan1 ， ren2 jia1 deng1 huo3 duan4 ming2 mie4 。
- zheng4 xie2 shou3 ， wu2 duan1 jing1 hui2 ， kan3 wai4 shu4 sheng1 ti2 jue2 。

## 注释

## 译文

## 赏析
