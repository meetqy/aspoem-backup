---
id: yang-wu-jiu-dao-chui-liu
title: 倒垂柳
titlePinyin: dao3 chui2 liu3
titleSlug: dao-chui-liu
author: 杨无咎
authorPinyin: yang2 wu2 jiu4
authorSlug: yang-wu-jiu
dynasty: 宋
dynastyPinyin: song4
dynastySlug: song
tags: []
---

## 正文

- 晓来烟露重，为重阳、增胜致。
- 记一年好处，无似此天气。
- 东篱白衣至，南陌芳筵启。
- 风流曾未远，登临都在眼底。
- 人生如寄。
- 谩把茱萸看子细。
- 击节听高歌，痛饮莫辞醉。
- 乌帽任教，颠倒风里坠。
- 黄花明日，纵好无情味。

## 拼音

- xiao3 lai2 yan1 lu4 zhong4 ， wei4 chong2 yang2 、 zeng1 sheng4 zhi4 。
- ji4 yi4 nian2 hao3 chu4 ， wu2 si4 ci3 tian1 qi4 。
- dong1 li2 bai2 yi1 zhi4 ， nan2 mo4 fang1 yan2 qi3 。
- feng1 liu2 ceng2 wei4 yuan3 ， deng1 lin2 dou1 zai4 yan3 di3 。
- ren2 sheng1 ru2 ji4 。
- man4 ba3 zhu1 yu2 kan4 zi3 xi4 。
- ji1 jie2 ting1 gao1 ge1 ， tong4 yin3 mo4 ci2 zui4 。
- wu1 mao4 ren4 jiao4 ， dian1 dao3 feng1 li3 zhui4 。
- huang2 hua1 ming2 ri4 ， zong4 hao3 wu2 qing2 wei4 。

## 注释

## 译文

## 赏析
