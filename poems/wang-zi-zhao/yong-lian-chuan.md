---
id: wang-zi-zhao-yong-lian-chuan
title: 詠練川
titlePinyin: yong3 lian4 chuan1
titleSlug: yong-lian-chuan
author: 王子昭
authorPinyin: wang2 zi3 zhao1
authorSlug: wang-zi-zhao
dynasty: 宋
dynastyPinyin: song4
dynastySlug: song
tags: []
---

## 正文

- 吳淞江上流來水，鴨綠粼粼漾清泚。
- 東風無力藹清光，一片縠紋吹不起。
- 夜來雨漲三尺深，鵁鶄鸂鶒爭浮沉。
- 芹芽迸土抽白玉，柳線拂浪摇青金。
- 錦袍先生乘一舸，此處恍然天上坐。
- 閒聽漁郎唱棹歌，遥指奇峰三四朵。
- 堤旁有人新結廬，軒窗瞰水宜幽居。
- 村童喚渡去沽酒，野叟就船來買魚。
- 風清月淡堪娛樂，笑掬滄浪纓可濯。
- 何須尋訪武陵溪，不必思吞雲夢澤。
- 下流香水正遲遲，草邊得句何新奇。
- 地靈人傑萃斯景，尚傳靈運嚴維詩。
- 桃花浪暖魚游處，三十六鱗欲飛舉。
- 有龍若向此中蟠，早爲蒼生作霖雨。

## 拼音

- wu2 song1 jiang1 shang4 liu2 lai2 shui3 ， ya1 lü4 lin2 lin2 yang4 qing1 ci3 。
- dong1 feng1 wu2 li4 ai3 qing1 guang1 ， yi2 pian4 hu2 wen2 chui1 bu4 qi3 。
- ye4 lai2 yu3 zhang3 san1 chi3 shen1 ， jiao1 jing1 xi1 chi4 zheng1 fu2 chen2 。
- qin2 ya2 beng4 tu3 chou1 bai2 yu4 ， liu3 xian4 fu2 lang4 yao2 qing1 jin1 。
- jin3 pao2 xian1 sheng1 cheng2 yi4 ge3 ， ci3 chu3 huang3 ran2 tian1 shang4 zuo4 。
- xian2 ting1 yu2 lang2 chang4 zhao4 ge1 ， yao2 zhi3 qi2 feng1 san1 si4 duo3 。
- di1 pang2 you3 ren2 xin1 jie2 lu2 ， xuan1 chuang1 kan4 shui3 yi2 you1 ju1 。
- cun1 tong2 huan4 du4 qu4 gu1 jiu3 ， ye3 sou3 jiu4 chuan2 lai2 mai3 yu2 。
- feng1 qing1 yue4 dan4 kan1 yu2 le4 ， xiao4 ju1 cang1 lang4 ying1 ke3 zhuo2 。
- he2 xu1 xun2 fang3 wu3 ling2 xi1 ， bu2 bi4 si1 tun1 yun2 meng4 ze2 。
- xia4 liu2 xiang1 shui3 zheng4 chi2 chi2 ， cao3 bian1 de2 ju4 he2 xin1 qi2 。
- di4 ling2 ren2 jie2 cui4 si1 jing3 ， shang4 chuan2 ling2 yun4 yan2 wei2 shi1 。
- tao2 hua1 lang4 nuan3 yu2 you2 chu3 ， san1 shi2 liu4 lin2 yu4 fei1 ju3 。
- you3 long2 ruo4 xiang4 ci3 zhong1 pan2 ， zao3 wei2 cang1 sheng1 zuo4 lin2 yu3 。

## 注释

## 译文

## 赏析
