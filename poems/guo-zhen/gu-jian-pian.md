---
id: guo-zhen-gu-jian-pian
title: 古劒篇
titlePinyin: gu3 jian4 pian1
titleSlug: gu-jian-pian
author: 郭震
authorPinyin: guo1 zhen4
authorSlug: guo-zhen
dynasty: 唐
dynastyPinyin: tang2
dynastySlug: tang
tags: []
---

## 正文

- 君不見昆吾鐵冶飛炎煙，紅光紫氣俱赫然。
- 良工鍛鍊凡幾年，鑄得寶劒名龍泉。
- 龍泉顏色如霜雪，良工咨嗟歎奇絕。
- 琉璃玉匣吐蓮花，錯鏤金環映明月。
- 正逢天下無風塵，幸得周防君子身。
- 精光黯黯青蛇色，文章片片綠龜鱗。
- 非直結交游俠子，亦曾親近英雄人。
- 何言中路遭棄捐，零落漂淪古獄邊。
- 雖復塵埋無所用，猶能夜夜氣衝天。

## 拼音

- jun1 bu2 jian4 kun1 wu2 tie3 ye3 fei1 yan2 yan1 ， hong2 guang1 zi3 qi4 ju4 he4 ran2 。
- liang2 gong1 duan4 lian4 fan2 ji1 nian2 ， zhu4 de2 bao3 jian4 ming2 long2 quan2 。
- long2 quan2 yan2 se4 ru2 shuang1 xue3 ， liang2 gong1 zi1 jie1 tan4 qi2 jue2 。
- liu2 li2 yu4 xia2 tu3 lian2 hua1 ， cuo4 lou4 jin1 huan2 ying4 ming2 yue4 。
- zheng4 feng2 tian1 xia4 wu2 feng1 chen2 ， xing4 de2 zhou1 fang2 jun1 zi3 shen1 。
- jing1 guang1 an4 an4 qing1 she2 se4 ， wen2 zhang1 pian4 pian4 lü4 gui1 lin2 。
- fei1 zhi2 jie2 jiao1 you2 xia2 zi3 ， yi4 ceng2 qin1 jin4 ying1 xiong2 ren2 。
- he2 yan2 zhong1 lu4 zao1 qi4 juan1 ， ling2 luo4 piao1 lun2 gu3 yu4 bian1 。
- sui1 fu4 chen2 mai2 wu2 suo3 yong4 ， you2 neng2 ye4 ye4 qi4 chong1 tian1 。

## 注释

## 译文

## 赏析
