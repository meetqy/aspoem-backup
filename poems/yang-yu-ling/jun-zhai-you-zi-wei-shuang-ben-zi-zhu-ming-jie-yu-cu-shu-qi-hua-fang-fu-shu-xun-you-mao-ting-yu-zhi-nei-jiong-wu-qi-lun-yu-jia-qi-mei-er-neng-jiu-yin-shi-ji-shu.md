---
id: yang-yu-ling-jun-zhai-you-zi-wei-shuang-ben-zi-zhu-ming-jie-yu-cu-shu-qi-hua-fang-fu-shu-xun-you-mao-ting-yu-zhi-nei-jiong-wu-qi-lun-yu-jia-qi-mei-er-neng-jiu-yin-shi-ji-shu
title: 郡齋有紫薇雙本自朱明接于徂暑其花芳馥數旬猶茂庭宇之內迥無其倫予嘉其美而能久因詩紀述
titlePinyin: jun4 zhai1 you3 zi3 wei1 shuang1 ben3 zi4 zhu1 ming2 jie1 yu2 cu2 shu3 qi2 hua1 fang1 fu4 shu4 xun2 you2 mao4 ting2 yu3 zhi1 nei4 jiong3 wu2 qi2 lun2 yu3 jia1 qi2 mei3 er2 neng2 jiu3 yin1 shi1 ji4 shu4
titleSlug: jun-zhai-you-zi-wei-shuang-ben-zi-zhu-ming-jie-yu-cu-shu-qi-hua-fang-fu-shu-xun-you-mao-ting-yu-zhi-nei-jiong-wu-qi-lun-yu-jia-qi-mei-er-neng-jiu-yin-shi-ji-shu
author: 楊于陵
authorPinyin: yang2 yu2 ling2
authorSlug: yang-yu-ling
dynasty: 唐
dynastyPinyin: tang2
dynastySlug: tang
tags: []
---

## 正文

- 晏朝受明命，繼夏走天衢。逮茲三伏候，息駕萬里途。
- 省躬既局蹐，結思多煩紆。簿領幸無事，宴休誰與娛。
- 內齋有嘉樹，雙植分庭隅。綠葉下成幄，紫花紛若鋪。
- 摛霞晚舒豔，凝露朝垂珠。炎沴晝方鑠，幽姿閑且都。
- 夭桃固難匹，芍藥寧為徒。懿此時節久，詎同光景驅。
- 陶甄試一致，品匯乃散殊。濯質非受彩，無心那奪朱。
- 粵予負羈縶，留賞益踟躕。通夕靡雲倦，西南山月孤。

## 拼音

- yan4 chao2 shou4 ming2 ming4 ， ji4 xia4 zou3 tian1 qu2 。 dai3 zi1 san1 fu2 hou4 ， xi1 jia4 wan4 li3 tu2 。
- sheng3 gong1 ji4 ju2 ji2 ， jie2 si1 duo1 fan2 yu1 。 bo2 ling3 xing4 wu2 shi4 ， yan4 xiu1 shui2 yu3 yu2 。
- nei4 zhai1 you3 jia1 shu4 ， shuang1 zhi2 fen1 ting2 yu2 。 lü4 ye4 xia4 cheng2 wo4 ， zi3 hua1 fen1 ruo4 pu1 。
- chi1 xia2 wan3 shu1 yan4 ， ning2 lu4 chao2 chui2 zhu1 。 yan2 li4 zhou4 fang1 shuo4 ， you1 zi1 xian2 qie3 dou1 。
- yao1 tao2 gu4 nan2 pi3 ， shao2 yao4 ning2 wei2 tu2 。 yi4 ci3 shi2 jie2 jiu3 ， ju4 tong2 guang1 jing3 qu1 。
- tao2 zhen1 shi4 yi2 zhi4 ， pin3 hui4 nai3 san4 shu1 。 zhuo2 zhi4 fei1 shou4 cai3 ， wu2 xin1 na4 duo2 zhu1 。
- yue4 yu3 fu4 ji1 zhi2 ， liu2 shang3 yi4 chi2 chu2 。 tong1 xi1 mi2 yun2 juan4 ， xi1 nan2 shan1 yue4 gu1 。

## 注释

## 译文

## 赏析
