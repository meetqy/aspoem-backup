---
id: ou-yang-jiong-guan-xiu-ying-meng-luo-han-hua-ge
title: 貫休應夢羅漢畫歌
titlePinyin: guan4 xiu1 ying1 meng4 luo2 han4 hua4 ge1
titleSlug: guan-xiu-ying-meng-luo-han-hua-ge
author: 歐陽炯
authorPinyin: ou1 yang2 jiong3
authorSlug: ou-yang-jiong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 西嶽高僧名貫休，孤情峭拔凌清秋。
- 天教水墨畫羅漢，魁岸古容生筆頭。
- 時捎大絹泥高壁，閉目焚香坐禪室。
- 忽然夢裏見真儀，脫下袈裟點神筆。
- 高握節腕當空擲，窸窣毫端任狂逸。
- 逡巡便是兩三軀，不似畫工虛費日。
- 怪石安拂嵌復枯，真僧列坐連跏【趺】。
- 形如瘦鶴精神健，頂似伏犀頭骨麤。
- 倚松根，傍巖縫，曲錄腰身長欲動。
- 看經弟子擬聞聲，瞌睡山童疑有夢。
- 不知夏臘幾多年，一手搘頤偏袒肩。
- 口開或若共人語，身定復疑初坐禪。
- 案前臥象低垂鼻，崖畔戲猿斜展臂。
- 芭蕉花裏刷輕紅，苔蘚文中暈深翠。
- 硬笻杖，矮松牀，雪色眉毛一寸長。
- 繩開梵夾兩三片，線補衲衣千萬行。
- 林間亂葉紛紛墮，一印殘香斷煙火。
- 皮穿木屐不曾拖，笋織蒲團鎮長坐。
- 休公休公逸藝無人加，聲譽喧喧遍海涯。
- 五七字句一千首，大小篆書三十家。
- 唐朝歷歷多名士，蕭子雲兼吳道子。
- 若將書畫比休公，只恐當時浪生死。
- 休公休公始自江南來入秦，於今到蜀無交親。
- 詩名畫手皆奇絕，覰你凡人爭是人。
- 瓦棺寺裏維摩詰，舍衛城中辟支佛。
- 若將此畫比量看，總在人間爲第一。

## 拼音

- xi1 yue4 gao1 seng1 ming2 guan4 xiu1 ， gu1 qing2 qiao4 ba2 ling2 qing1 qiu1 。
- tian1 jiao4 shui3 mo4 hua4 luo2 han4 ， kui2 an4 gu3 rong2 sheng1 bi3 tou2 。
- shi2 shao1 da4 juan4 ni2 gao1 bi4 ， bi4 mu4 fen2 xiang1 zuo4 shan4 shi4 。
- hu1 ran2 meng4 li3 jian4 zhen1 yi2 ， tuo1 xia4 jia1 sha1 dian3 shen2 bi3 。
- gao1 wo4 jie2 wan4 dang1 kong1 zhi4 ， xi1 su1 hao2 duan1 ren4 kuang2 yi4 。
- qun1 xun2 bian4 shi4 liang3 san1 qu1 ， bu2 si4 hua4 gong1 xu1 fei4 ri4 。
- guai4 shi2 an1 fu2 qian4 fu4 ku1 ， zhen1 seng1 lie4 zuo4 lian2 jia1 【 fu1 】。
- xing2 ru2 shou4 he4 jing1 shen2 jian4 ， ding3 si4 fu2 xi1 tou2 gu3 cu1 。
- yi3 song1 gen1 ， bang4 yan2 feng2 ， qu3 lu4 yao1 shen1 chang2 yu4 dong4 。
- kan4 jing1 di4 zi3 ni3 wen2 sheng1 ， ke1 shui4 shan1 tong2 yi2 you3 meng4 。
- bu4 zhi1 xia4 la4 ji1 duo1 nian2 ， yi4 shou3 zhi1 yi2 pian1 tan3 jian1 。
- kou3 kai1 huo4 ruo4 gong4 ren2 yu3 ， shen1 ding4 fu4 yi2 chu1 zuo4 shan4 。
- an4 qian2 wo4 xiang4 di1 chui2 bi2 ， ya2 pan4 xi4 yuan2 xie2 zhan3 bi4 。
- ba1 jiao1 hua1 li3 shua1 qing1 hong2 ， tai2 xian3 wen2 zhong1 yun4 shen1 cui4 。
- ying4 qiong2 zhang4 ， ai3 song1 chuang2 ， xue3 se4 mei2 mao2 yi2 cun4 chang2 。
- sheng2 kai1 fan4 jia1 liang3 san1 pian4 ， xian4 bu3 na4 yi1 qian1 wan4 xing2 。
- lin2 jian4 luan4 ye4 fen1 fen1 duo4 ， yi2 yin4 can2 xiang1 duan4 yan1 huo3 。
- pi2 chuan1 mu4 ji1 bu4 ceng2 tuo1 ， sun3 zhi1 pu2 tuan2 zhen4 chang2 zuo4 。
- xiu1 gong1 xiu1 gong1 yi4 yi4 wu2 ren2 jia1 ， sheng1 yu4 xuan1 xuan1 bian4 hai3 ya2 。
- wu3 qi1 zi4 ju4 yi4 qian1 shou3 ， da4 xiao3 zhuan4 shu1 san1 shi2 jia1 。
- tang2 chao2 li4 li4 duo1 ming2 shi4 ， xiao1 zi3 yun2 jian1 wu2 dao4 zi3 。
- ruo4 jiang1 shu1 hua4 bi3 xiu1 gong1 ， zhi3 kong3 dang1 shi2 lang4 sheng1 si3 。
- xiu1 gong1 xiu1 gong1 shi3 zi4 jiang1 nan2 lai2 ru4 qin2 ， wu1 jin1 dao4 shu3 wu2 jiao1 qin1 。
- shi1 ming2 hua4 shou3 jie1 qi2 jue2 ， qu4 ni3 fan2 ren2 zheng1 shi4 ren2 。
- wa3 guan1 si4 li3 wei2 mo2 jie2 ， she4 wei4 cheng2 zhong1 pi4 zhi1 fo2 。
- ruo4 jiang1 ci3 hua4 bi3 liang0 kan4 ， zong3 zai4 ren2 jian4 wei2 di4 yi1 。

## 注释

## 译文

## 赏析
