---
id: ou-yang-jiong-ti-jing-huan-hua-ying-tian-si-bi-tian-wang-ge
title: 題景煥畫應天寺壁天王歌
titlePinyin: ti2 jing3 huan4 hua4 ying1 tian1 si4 bi4 tian1 wang2 ge1
titleSlug: ti-jing-huan-hua-ying-tian-si-bi-tian-wang-ge
author: 歐陽炯
authorPinyin: ou1 yang2 jiong3
authorSlug: ou-yang-jiong
dynasty: 唐
dynastyPinyin: tang2
dynastySlug: tang
tags: [] 
---

## 正文

- 錦城東北黃金地，故跡何人興此寺。
- 白眉長老重名公，曾識會稽山處士。
- 寺門左壁圖天王，威儀部從來何方。
- 鬼神怪異滿壁走，當簷颯颯生秋光。
- 我聞天王分理四天下，水晶宮殿琉璃瓦。
- 綵杖時驅狒𤝞裝，金鞭頻策騏驎馬。
- 毗沙大像何光輝，手擎巨塔凌雲飛。
- 地神對出寶缾子，天女倒披金縷衣。
- 唐朝說著名公畫，周昉毫端善圖寫。
- 張僧繇是有神人，吳道子稱無敵者。
- 奇哉妙手傳孫公，能如此地留神蹤。
- 斜窺小鬼怒雙目，直倚越狼高半胸。
- 寶冠動總生威容，趨蹌左右來傾恭。
- 臂橫鷹爪尖纖利，腰纏虎皮斑剝紅。
- 飄飄但恐入雲中，步驟還疑歸海東。
- 蟒蛇拖得渾身墮，精魅搦來雙眼空。
- 當時此藝實難有，鎮在寶坊稱不朽。
- 東邊畫了空西邊，留與後人教敵手。
- 後人見者皆心驚，盡爲名公不敢爭。
- 誰知未滿三十載，或有異人來間生。
- 匡山處士名稱樸，頭骨高奇連五嶽。
- 曾持象簡累爲官，又有蛇珠常在握。
- 昔年長老遇奇蹤，今日門師識景公。
- 興來便請泥高壁，亂搶筆頭如疾風。
- 逡巡隊仗何顛逸，散漫奇形皆湧出。
- 交加器械滿虛空，兩面或然如鬬敵。
- 聖王怒色覽東西，劒刃一揮皆整齊。
- 腕頭獅子咬金甲，脚底夜叉擊絡鞮。
- 馬頭壯健多筋節，烏觜彎環如屈鐵。
- 遍身虵虺亂縱橫，遶頷髑髏乾孑裂。
- 眉麤眼豎髮如錐，怪異令人不可知。
- 科頭巨卒欲生鬼，半面女郎安小兒。
- 況聞此寺初興置，地脉沈沈當正氣。
- 如何請得二山人，下筆咸成千古事。
- 君不見明皇天寶年，畫龍致雨非偶然。
- 包含萬象藏心裏，變現百般生眼前。
- 後來畫品列名賢，唯此二人堪比肩。
- 人間是物皆求得，此樣欲於何處傳。
- 嘗憂壁底生雲霧，揭起寺門天上去。

## 拼音

- jin3 cheng2 dong1 bei3 huang2 jin1 di4 ， gu4 ji4 he2 ren2 xing1 ci3 si4 。
- bai2 mei2 chang2 lao3 chong2 ming2 gong1 ， ceng2 shi2 hui4 ji1 shan1 chu3 shi4 。
- si4 men2 zuo3 bi4 tu2 tian1 wang2 ， wei1 yi2 bu4 cong2 lai2 he2 fang1 。
- gui3 shen2 guai4 yi4 man3 bi4 zou3 ， dang1 yan2 sa4 sa4 sheng1 qiu1 guang1 。
- wo3 wen2 tian1 wang2 fen1 li3 si4 tian1 xia4 ， shui3 jing1 gong1 dian4 liu2 li2 wa3 。
- cai3 zhang4 shi2 qu1 fei4 𤝞 zhuang1 ， jin1 bian1 bin1 ce4 qi2 lin2 ma3 。
- pi2 sha1 da4 xiang4 he2 guang1 hui1 ， shou3 qing2 ju4 ta3 ling2 yun2 fei1 。
- di4 shen2 dui4 chu1 bao3 ping2 zi3 ， tian1 nü3 dao3 pi1 jin1 lü3 yi1 。
- tang2 chao2 shuo1 zhu4 ming2 gong1 hua4 ， zhou1 fang3 hao2 duan1 shan4 tu2 xie3 。
- zhang1 seng1 yao2 shi4 you3 shen2 ren2 ， wu2 dao4 zi3 cheng1 wu2 di2 zhe3 。
- qi2 zai1 miao4 shou3 chuan2 sun1 gong1 ， neng2 ru2 ci3 di4 liu2 shen2 zong1 。
- xie2 kui1 xiao3 gui3 nu4 shuang1 mu4 ， zhi2 yi3 yue4 lang2 gao1 ban4 xiong1 。
- bao3 guan1 dong4 zong3 sheng1 wei1 rong2 ， qu1 qiang1 zuo3 you4 lai2 qing1 gong1 。
- bi4 heng2 ying1 zhua3 jian1 xian1 li4 ， yao1 chan2 hu3 pi2 ban1 bao1 hong2 。
- piao1 piao1 dan4 kong3 ru4 yun2 zhong1 ， bu4 zhou4 huan2 yi2 gui1 hai3 dong1 。
- mang3 she2 tuo1 de2 hun2 shen1 duo4 ， jing1 mei4 nuo4 lai2 shuang1 yan3 kong1 。
- dang1 shi2 ci3 yi4 shi2 nan2 you3 ， zhen4 zai4 bao3 fang1 cheng1 bu4 xiu3 。
- dong1 bian1 hua4 le0 kong1 xi1 bian1 ， liu2 yu3 hou4 ren2 jiao4 di2 shou3 。
- hou4 ren2 jian4 zhe3 jie1 xin1 jing1 ， jin4 wei2 ming2 gong1 bu4 gan3 zheng1 。
- shui2 zhi1 wei4 man3 san1 shi2 zai4 ， huo4 you3 yi4 ren2 lai2 jian4 sheng1 。
- kuang1 shan1 chu3 shi4 ming2 cheng1 pu3 ， tou2 gu3 gao1 qi2 lian2 wu3 yue4 。
- ceng2 chi2 xiang4 jian3 lei4 wei2 guan1 ， you4 you3 she2 zhu1 chang2 zai4 wo4 。
- xi1 nian2 chang2 lao3 yu4 qi2 zong1 ， jin1 ri4 men2 shi1 shi2 jing3 gong1 。
- xing1 lai2 bian4 qing3 ni2 gao1 bi4 ， luan4 qiang1 bi3 tou2 ru2 ji2 feng1 。
- qun1 xun2 dui4 zhang4 he2 dian1 yi4 ， san3 man4 qi2 xing2 jie1 yong3 chu1 。
- jiao1 jia1 qi4 xie4 man3 xu1 kong1 ， liang3 mian4 huo4 ran2 ru2 dou4 di2 。
- sheng4 wang2 nu4 se4 lan3 dong1 xi1 ， jian4 ren4 yi4 hui1 jie1 zheng3 qi2 。
- wan4 tou2 shi1 zi3 yao3 jin1 jia3 ， jiao3 di3 ye4 cha1 ji1 luo4 di1 。
- ma3 tou2 zhuang4 jian4 duo1 jin1 jie2 ， wu1 zi1 wan1 huan2 ru2 qu1 tie3 。
- bian4 shen1 she2 hui1 luan4 zong4 heng2 ， rao4 han4 du2 lou2 qian2 jie2 lie4 。
- mei2 cu1 yan3 shu4 fa4 ru2 zhui1 ， guai4 yi4 ling4 ren2 bu4 ke3 zhi1 。
- ke1 tou2 ju4 zu2 yu4 sheng1 gui3 ， ban4 mian4 nü3 lang2 an1 xiao3 er2 。
- kuang4 wen2 ci3 si4 chu1 xing1 zhi4 ， di4 mai4 shen3 shen3 dang1 zheng4 qi4 。
- ru2 he2 qing3 de2 er4 shan1 ren2 ， xia4 bi3 xian2 cheng2 qian1 gu3 shi4 。
- jun1 bu2 jian4 ming2 huang2 tian1 bao3 nian2 ， hua4 long2 zhi4 yu3 fei1 ou3 ran2 。
- bao1 han2 wan4 xiang4 cang2 xin1 li3 ， bian4 xian4 bai3 ban1 sheng1 yan3 qian2 。
- hou4 lai2 hua4 pin3 lie4 ming2 xian2 ， wei2 ci3 er4 ren2 kan1 bi3 jian1 。
- ren2 jian4 shi4 wu4 jie1 qiu2 de2 ， ci3 yang4 yu4 wu1 he2 chu3 chuan2 。
- chang2 you1 bi4 di3 sheng1 yun2 wu4 ， jie1 qi3 si4 men2 tian1 shang4 qu4 。

## 注释

## 译文

## 赏析
