---
id: ou-yang-jiong-chun-guang-hao
title: 春光好
titlePinyin: chun1 guang1 hao3
titleSlug: chun-guang-hao
author: 歐陽炯
authorPinyin: ou1 yang2 jiong3
authorSlug: ou-yang-jiong
dynasty: 唐
dynastyPinyin: tang2
dynastySlug: tang
tags: []
---

## 正文

- 天初暖，日初長，好春光。萬匯此時皆得意，競芬芳。
- 筍迸苔錢嫩綠，花偎雪塢濃香。誰把金絲裁剪卻，掛斜陽。
- 花滴露，柳搖煙，豔陽天。雨霽山櫻紅欲爛，穀鶯遷。
- 飲處交飛玉斝，游時倒把金鞭，風颭九衢榆葉動，簇青錢。
- 胸鋪雪，臉分蓮，理繁弦。纖指飛翻金鳳語，轉嬋娟。
- 嘈囋如敲玉佩，清泠似滴香泉。曲罷問郎名個甚，想夫憐。
- 磧香散，渚水融，暖空蒙。飛絮悠揚遍虛空，惹輕風。
- 柳眼煙來點綠，花心日與妝紅。黃雀錦鸞相對舞，近簾櫳。
- 雞樹綠，鳳池清，滿神京。玉兔宮前金榜出，列仙名。
- 疊雪羅袍接武，團花駿馬嬌行。開宴錦江遊爛熳，柳煙輕。
- 芳叢繡，綠筵張，兩心狂。空遣橫波傳意緒，對笙簧。
- 雖似安仁擲果，未聞韓壽分香。流水桃花情不已，待劉郎。
- 垂繡幔，掩雲屏，思盈盈。雙枕珊瑚無限情，翠釵橫。
- 幾見纖纖動處，時聞款款嬌聲。卻出錦屏妝面了，理秦箏。
- 金轡響，玉鞭長，映垂楊。堤上采花筵上醉，滿衣香。
- 無處不攜弦管，直應占斷春光。年少王孫何處好，競尋芳。
- 蘋葉嫩，杏花明，畫船輕。雙浴鴛鴦出綠汀，棹歌聲。
- 春水無風無浪，春來半雨半晴。紅粉相隨南浦晚，莫辭行。

## 拼音

- tian1 chu1 nuan3 ， ri4 chu1 chang2 ， hao3 chun1 guang1 。 wan4 hui4 ci3 shi2 jie1 de2 yi4 ， jing4 fen1 fang1 。
- sun3 beng4 tai2 qian2 nen4 lü4 ， hua1 wei1 xue3 wu4 nong2 xiang1 。 shui2 ba3 jin1 si1 cai2 jian3 que4 ， gua4 xie2 yang2 。
- hua1 di1 lu4 ， liu3 yao2 yan1 ， yan4 yang2 tian1 。 yu3 ji4 shan1 ying1 hong2 yu4 lan4 ， gu3 ying1 qian1 。
- yin3 chu3 jiao1 fei1 yu4 jia3 ， you2 shi2 dao4 ba3 jin1 bian1 ， feng1 zhan3 jiu3 qu2 yu2 ye4 dong4 ， cu4 qing1 qian2 。
- xiong1 pu1 xue3 ， lian3 fen1 lian2 ， li3 fan2 xian2 。 xian1 zhi3 fei1 fan1 jin1 feng4 yu3 ， zhuan3 chan2 juan1 。
- cao2 za2 ru2 qiao1 yu4 pei4 ， qing1 ling2 si4 di1 xiang1 quan2 。 qu3 ba4 wen4 lang2 ming2 ge4 shen4 ， xiang3 fu1 lian2 。
- qi4 xiang1 san4 ， zhu3 shui3 rong2 ， nuan3 kong1 meng2 。 fei1 xu4 you1 yang2 bian4 xu1 kong1 ， re3 qing1 feng1 。
- liu3 yan3 yan1 lai2 dian3 lü4 ， hua1 xin1 ri4 yu3 zhuang1 hong2 。 huang2 que4 jin3 luan2 xiang1 dui4 wu3 ， jin4 lian2 long2 。
- ji1 shu4 lü4 ， feng4 chi2 qing1 ， man3 shen2 jing1 。 yu4 tu4 gong1 qian2 jin1 bang3 chu1 ， lie4 xian1 ming2 。
- die2 xue3 luo2 pao2 jie1 wu3 ， tuan2 hua1 jun4 ma3 jiao1 xing2 。 kai1 yan4 jin3 jiang1 you2 lan4 man4 ， liu3 yan1 qing1 。
- fang1 cong2 xiu4 ， lü4 yan2 zhang1 ， liang3 xin1 kuang2 。 kong1 qian3 heng2 bo1 chuan2 yi4 xu4 ， dui4 sheng1 huang2 。
- sui1 si4 an1 ren2 zhi4 guo3 ， wei4 wen2 han2 shou4 fen1 xiang1 。 liu2 shui3 tao2 hua1 qing2 bu4 yi3 ， dai4 liu2 lang2 。
- chui2 xiu4 man4 ， yan3 yun2 ping2 ， si1 ying2 ying2 。 shuang1 zhen3 shan1 hu2 wu2 xian4 qing2 ， cui4 chai1 heng2 。
- ji1 jian4 xian1 xian1 dong4 chu3 ， shi2 wen2 kuan3 kuan3 jiao1 sheng1 。 que4 chu1 jin3 ping2 zhuang1 mian4 le0 ， li3 qin2 zheng1 。
- jin1 pei4 xiang3 ， yu4 bian1 chang2 ， ying4 chui2 yang2 。 di1 shang4 cai3 hua1 yan2 shang4 zui4 ， man3 yi1 xiang1 。
- wu2 chu3 bu4 xie2 xian2 guan3 ， zhi2 ying1 zhan4 duan4 chun1 guang1 。 nian2 shao4 wang2 sun1 he2 chu3 hao3 ， jing4 xun2 fang1 。
- pin2 ye4 nen4 ， xing4 hua1 ming2 ， hua4 chuan2 qing1 。 shuang1 yu4 yuan1 yang1 chu1 lü4 ting1 ， zhao4 ge1 sheng1 。
- chun1 shui3 wu2 feng1 wu2 lang4 ， chun1 lai2 ban4 yu3 ban4 qing2 。 hong2 fen3 xiang1 sui2 nan2 pu3 wan3 ， mo4 ci2 xing2 。

## 注释

## 译文

## 赏析
