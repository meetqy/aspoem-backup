---
id: jiao-ran-wu-yuan-xing-zeng-qiu-qing-cen
title: 武源行贈丘卿岑
titlePinyin: wu3 yuan2 xing2 zeng4 qiu1 qing1 cen2
titleSlug: wu-yuan-xing-zeng-qiu-qing-cen
author: 皎然
authorPinyin: jiao3 ran2
authorSlug: jiao-ran
dynasty: 唐
dynastyPinyin: tang2
dynastySlug: tang
tags: []
---

## 正文

- 昔年羣盜阻江東，吳山動搖楚澤空。
- 齊人亦戴蜂蠆毒，美稷化爲荆棘藂。
- 洶洶四顧多窟穴，浮雲白波名不同。
- 萬人死地當虎口，一旦生涯懸彀中。
- 昨日將軍徇死節，悉向生民陷成血。
- 胸中豹略張陣雲，握內虵矛揮白雪。
- 長洲南去接孤城，居人散盡鼓譟驚。
- 三春不見芳草色，四面唯聞刁斗聲。
- 此時狂寇紛如市，君當要衝固深壘。
- 縱橫計出皆獲全，士卒身先每輕死。
- 埽平氛祲望吳門，人間歲美桑柘繁。
- 比屋生全受君賜，連營罷戰賴君恩。
- 如何棄置功不錄，通籍無名滯江曲。
- 灞亭不重李將軍，漢爵猶輕蘇屬國。
- 荒營寂寂隱山椒，春意空驚故柳條。
- 野戰攻城盡如此，即今誰是霍嫖姚。

## 拼音

- xi1 nian2 qun2 dao4 zu3 jiang1 dong1 ， wu2 shan1 dong4 yao2 chu3 ze2 kong1 。
- qi2 ren2 yi4 dai4 feng1 chai4 du2 ， mei3 ji4 hua4 wei2 jing1 ji2 cong2 。
- xiong1 xiong1 si4 gu4 duo1 ku1 xue2 ， fu2 yun2 bai2 bo1 ming2 bu4 tong2 。
- wan4 ren2 si3 di4 dang1 hu3 kou3 ， yi2 dan4 sheng1 ya2 xuan2 gou4 zhong1 。
- zuo2 ri4 jiang1 jun1 xun4 si3 jie2 ， xi1 xiang4 sheng1 min2 xian4 cheng2 xue4 。
- xiong1 zhong1 bao4 lüe4 zhang1 zhen4 yun2 ， wo4 nei4 she2 mao2 hui1 bai2 xue3 。
- chang2 zhou1 nan2 qu4 jie1 gu1 cheng2 ， ju1 ren2 san4 jin4 gu3 zao4 jing1 。
- san1 chun1 bu2 jian4 fang1 cao3 se4 ， si4 mian4 wei2 wen2 diao1 dou4 sheng1 。
- ci3 shi2 kuang2 kou4 fen1 ru2 shi4 ， jun1 dang1 yao4 chong1 gu4 shen1 lei3 。
- zong4 heng2 ji4 chu1 jie1 huo4 quan2 ， shi4 zu2 shen1 xian1 mei3 qing1 si3 。
- sao4 ping2 fen1 jin4 wang4 wu2 men2 ， ren2 jian4 sui4 mei3 sang1 zhe4 fan2 。
- bi3 wu1 sheng1 quan2 shou4 jun1 ci4 ， lian2 ying2 ba4 zhan4 lai4 jun1 en1 。
- ru2 he2 qi4 zhi4 gong1 bu2 lu4 ， tong1 ji2 wu2 ming2 zhi4 jiang1 qu3 。
- ba4 ting2 bu2 zhong4 li3 jiang1 jun1 ， han4 jue2 you2 qing1 su1 shu3 guo2 。
- huang1 ying2 ji4 ji4 yin3 shan1 jiao1 ， chun1 yi4 kong1 jing1 gu4 liu3 tiao2 。
- ye3 zhan4 gong1 cheng2 jin4 ru2 ci3 ， ji2 jin1 shui2 shi4 huo4 piao2 yao2 。

## 注释

## 译文

## 赏析
