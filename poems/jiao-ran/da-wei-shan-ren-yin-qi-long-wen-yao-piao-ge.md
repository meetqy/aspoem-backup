---
id: jiao-ran-da-wei-shan-ren-yin-qi-long-wen-yao-piao-ge
title: 荅韋山人隱起龍文藥瓢歌
titlePinyin: da2 wei2 shan1 ren2 yin3 qi3 long2 wen2 yao4 piao2 ge1
titleSlug: da-wei-shan-ren-yin-qi-long-wen-yao-piao-ge
author: 皎然
authorPinyin: jiao3 ran2
authorSlug: jiao-ran
dynasty: 唐
dynastyPinyin: tang2
dynastySlug: tang
tags: []
---

## 正文

- 野人藥瓢天下絕，全如渾金割如月。
- 彪炳文章智使然，生成在我不在天。
- 若言有物不繇物，何意中虛道性全。
- 韋生能詩兼好異，獲此靈瓢遠相遺。
- 仙侯玉帖人漫傳，若士青囊世何秘。
- 一捧一開如見君，藥盛五色香氛氳。
- 背上驪龍蟠不睡，張鱗擺頷生風雲。
- 世人強知金丹道，默僊不成穢僊老。
- 年少紛如陌上塵，不見吾瓢盡枯槁。
- 聊將繫肘步何輕，便有三山孤鶴情。
- 東方小兒乏此物，遂令僊籍獨無名。

## 拼音

- ye3 ren2 yao4 piao2 tian1 xia4 jue2 ， quan2 ru2 hun2 jin1 ge1 ru2 yue4 。
- biao1 bing3 wen2 zhang1 zhi4 shi3 ran2 ， sheng1 cheng2 zai4 wo3 bu2 zai4 tian1 。
- ruo4 yan2 you3 wu4 bu4 yao2 wu4 ， he2 yi4 zhong1 xu1 dao4 xing4 quan2 。
- wei2 sheng1 neng2 shi1 jian1 hao3 yi4 ， huo4 ci3 ling2 piao2 yuan3 xiang1 yi2 。
- xian1 hou2 yu4 tie1 ren2 man4 chuan2 ， ruo4 shi4 qing1 nang2 shi4 he2 mi4 。
- yi4 peng3 yi4 kai1 ru2 jian4 jun1 ， yao4 sheng4 wu3 se4 xiang1 fen1 yun1 。
- bei4 shang4 li2 long2 pan2 bu2 shui4 ， zhang1 lin2 bai3 han4 sheng1 feng1 yun2 。
- shi4 ren2 qiang2 zhi1 jin1 dan1 dao4 ， mo4 xian1 bu4 cheng2 hui4 xian1 lao3 。
- nian2 shao4 fen1 ru2 mo4 shang4 chen2 ， bu2 jian4 wu2 piao2 jin4 ku1 gao3 。
- liao2 jiang1 xi4 zhou3 bu4 he2 qing1 ， bian4 you3 san1 shan1 gu1 he4 qing2 。
- dong1 fang1 xiao3 er2 fa2 ci3 wu4 ， sui4 ling4 xian1 ji2 du2 wu2 ming2 。

## 注释

## 译文

## 赏析
