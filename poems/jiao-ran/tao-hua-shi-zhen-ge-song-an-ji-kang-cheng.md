---
id: jiao-ran-tao-hua-shi-zhen-ge-song-an-ji-kang-cheng
title: 桃花石枕歌送安吉康丞
titlePinyin: tao2 hua1 shi2 zhen3 ge1 song4 an1 ji2 kang1 cheng2
titleSlug: tao-hua-shi-zhen-ge-song-an-ji-kang-cheng
author: 皎然
authorPinyin: jiao3 ran2
authorSlug: jiao-ran
dynasty: 唐
dynastyPinyin: tang2
dynastySlug: tang
tags: [] 
---

## 正文

- 君吏桃州尚奇跡，桃州採得桃花石。
- 爛疑朝日照已舒，含似春風吹未坼。
- 珪璋特達世所珍，吾知此物亦其倫。
- 應羨花開不凋悴，應嘉玉片無緇磷。
- 立性堅剛平若砥，君子偏將交道比。
- 何人亦秉堅剛姿，吾見君心得如此。
- 君心所好我獨知，別多見少長相思。
- 從來賞翫安左右，萬里提攜君莫辭。

## 拼音

- jun1 li4 tao2 zhou1 shang4 qi2 ji4 ， tao2 zhou1 cai3 de2 tao2 hua1 shi2 。
- lan4 yi2 chao2 ri4 zhao4 yi3 shu1 ， han2 si4 chun1 feng1 chui1 wei4 che4 。
- gui1 zhang1 te4 da2 shi4 suo3 zhen1 ， wu2 zhi1 ci3 wu4 yi4 qi2 lun2 。
- ying1 xian4 hua1 kai1 bu4 diao1 cui4 ， ying1 jia1 yu4 pian4 wu2 zi1 lin2 。
- li4 xing4 jian1 gang1 ping2 ruo4 di3 ， jun1 zi3 pian1 jiang1 jiao1 dao4 bi3 。
- he2 ren2 yi4 bing3 jian1 gang1 zi1 ， wu2 jian4 jun1 xin1 de2 ru2 ci3 。
- jun1 xin1 suo3 hao3 wo3 du2 zhi1 ， bie2 duo1 jian4 shao3 chang2 xiang1 si1 。
- cong2 lai2 shang3 wan2 an1 zuo3 you4 ， wan4 li3 ti2 xie2 jun1 mo4 ci2 。

## 注释

## 译文

## 赏析
