---
id: jiao-ran-zeng-li-zhong-cheng-hong-yi-shou
title: 贈李中丞洪一首
titlePinyin: zeng4 li3 zhong1 cheng2 hong2 yi4 shou3
titleSlug: zeng-li-zhong-cheng-hong-yi-shou
author: 皎然
authorPinyin: jiao3 ran2
authorSlug: jiao-ran
dynasty: 唐
dynastyPinyin: tang2
dynastySlug: tang
tags: [] 
---

## 正文

- 深沈閫外畧，奕世當榮寄。
- 地裂大將封，家傳介珪瑞。
- 至今漳河俗，猶受仁人賜。
- 公初鎮惟邢，決勝無精兵。
- 重圍逼大敵，六月守孤城。
- 政用仁恕立，恩由賞罰明。
- 遂令麾下士，感德不顧生。
- 於時聞王師，諸將兵頗黷。
- 天子狩南漢，煙塵滿函谷。
- 純臣獨耿介，下士多反覆。
- 明公仗忠節，一言感萬夫。
- 物性如蒺蔾，化作春蘭敷。
- 見說金被爍，終期玉有瑜。
- 移官萬里道，君子情何如。
- 伊昔避事心，乃是方袍客。
- 頓了空王旨，仍高致君策。
- 安知七十年，一朝值宗伯。
- 言如及清風，醒然開我懷。
- 宴息與遊樂，不將衣褐乖。
- 海底取明月，鯨波不可度。
- 上有巨蟒吞，下有毒龍護。
- 一與吾師言，乃於中心悟。
- 咄哉冥冥子，胡爲自塵汚。

## 拼音

- shen1 shen3 kun3 wai4 lüe4 ， yi4 shi4 dang1 rong2 ji4 。
- di4 lie4 da4 jiang1 feng1 ， jia1 chuan2 jie4 gui1 rui4 。
- zhi4 jin1 zhang1 he2 su2 ， you2 shou4 ren2 ren2 ci4 。
- gong1 chu1 zhen4 wei2 xing2 ， jue2 sheng4 wu2 jing1 bing1 。
- zhong4 wei2 bi1 da4 di2 ， liu4 yue4 shou3 gu1 cheng2 。
- zheng4 yong4 ren2 shu4 li4 ， en1 you2 shang3 fa2 ming2 。
- sui4 ling4 hui1 xia4 shi4 ， gan3 de2 bu2 gu4 sheng1 。
- wu1 shi2 wen2 wang2 shi1 ， zhu1 jiang1 bing1 po1 du2 。
- tian1 zi3 shou4 nan2 han4 ， yan1 chen2 man3 han2 gu3 。
- chun2 chen2 du2 geng3 jie4 ， xia4 shi4 duo1 fan3 fu4 。
- ming2 gong1 zhang4 zhong1 jie2 ， yi4 yan2 gan3 wan4 fu1 。
- wu4 xing4 ru2 ji2 li2 ， hua4 zuo4 chun1 lan2 fu1 。
- jian4 shuo1 jin1 bei4 shuo4 ， zhong1 qi1 yu4 you3 yu2 。
- yi2 guan1 wan4 li3 dao4 ， jun1 zi3 qing2 he2 ru2 。
- yi1 xi1 bi4 shi4 xin1 ， nai3 shi4 fang1 pao2 ke4 。
- dun4 le0 kong1 wang2 zhi3 ， reng2 gao1 zhi4 jun1 ce4 。
- an1 zhi1 qi1 shi2 nian2 ， yi4 zhao1 zhi2 zong1 bo2 。
- yan2 ru2 ji2 qing1 feng1 ， xing3 ran2 kai1 wo3 huai2 。
- yan4 xi1 yu3 you2 le4 ， bu4 jiang1 yi1 he4 guai1 。
- hai3 di3 qu3 ming2 yue4 ， jing1 bo1 bu4 ke3 du4 。
- shang4 you3 ju4 mang3 tun1 ， xia4 you3 du2 long2 hu4 。
- yi4 yu3 wu2 shi1 yan2 ， nai3 wu1 zhong1 xin1 wu4 。
- duo1 zai1 ming2 ming2 zi3 ， hu2 wei2 zi4 chen2 wu1 。

## 注释

## 译文

## 赏析
