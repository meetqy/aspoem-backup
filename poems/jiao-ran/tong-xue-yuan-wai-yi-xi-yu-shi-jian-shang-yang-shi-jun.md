---
id: jiao-ran-tong-xue-yuan-wai-yi-xi-yu-shi-jian-shang-yang-shi-jun
title: 同薛員外誼喜雨詩兼上楊使君
titlePinyin: tong2 xue1 yuan2 wai4 yi4 xi3 yu3 shi1 jian1 shang4 yang2 shi3 jun1
titleSlug: tong-xue-yuan-wai-yi-xi-yu-shi-jian-shang-yang-shi-jun
author: 皎然
authorPinyin: jiao3 ran2
authorSlug: jiao-ran
dynasty: 唐
dynastyPinyin: tang2
dynastySlug: tang
tags: []
---

## 正文

- 積旱忽飛澍，烝民心亦傾。
- 郊雲不待族，雨色飛江城。
- 燋稼濯又發，敗荷滋更榮。
- 時隨霧縠重，乍集柳絲輕。
- 一宿恐魚飛，數朝徵鸛鳴。
- 毒暑澄爲冷，高塵滌還清。
- 乃知陰隲數，制在造化情。
- 及此接歡賀，臨風聞頌聲。

## 拼音

- ji1 han4 hu1 fei1 shu4 ， zheng1 min2 xin1 yi4 qing1 。
- jiao1 yun2 bu2 dai4 zu2 ， yu3 se4 fei1 jiang1 cheng2 。
- jiao1 jia4 zhuo2 you4 fa1 ， bai4 he2 zi1 geng4 rong2 。
- shi2 sui2 wu4 hu2 zhong4 ， zha4 ji2 liu3 si1 qing1 。
- yi2 su4 kong3 yu2 fei1 ， shu4 chao2 zhi3 guan4 ming2 。
- du2 shu3 cheng2 wei2 leng3 ， gao1 chen2 di2 huan2 qing1 。
- nai3 zhi1 yin1 zhi4 shu4 ， zhi4 zai4 zao4 hua4 qing2 。
- ji2 ci3 jie1 huan1 he4 ， lin2 feng1 wen2 song4 sheng1 。

## 注释

## 译文

## 赏析
