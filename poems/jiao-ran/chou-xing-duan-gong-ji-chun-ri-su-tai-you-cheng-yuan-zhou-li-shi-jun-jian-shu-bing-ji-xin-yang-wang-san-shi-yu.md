---
id: jiao-ran-chou-xing-duan-gong-ji-chun-ri-su-tai-you-cheng-yuan-zhou-li-shi-jun-jian-shu-bing-ji-xin-yang-wang-san-shi-yu
title: 酬邢端公濟春日蘇臺有呈袁州李使君兼書幷寄辛陽王三侍御
titlePinyin: chou2 xing2 duan1 gong1 ji4 chun1 ri4 su1 tai2 you3 cheng2 yuan2 zhou1 li3 shi3 jun1 jian1 shu1 bing4 ji4 xin1 yang2 wang2 san1 shi4 yu4
titleSlug: chou-xing-duan-gong-ji-chun-ri-su-tai-you-cheng-yuan-zhou-li-shi-jun-jian-shu-bing-ji-xin-yang-wang-san-shi-yu
author: 皎然
authorPinyin: jiao3 ran2
authorSlug: jiao-ran
dynasty: 唐
dynastyPinyin: tang2
dynastySlug: tang
tags: []
---

## 正文

- 大賢當佐世，堯時難退身。
- 如何丹霄侶，却在滄江濱。
- 柳色變又徧，鶯聲聞亦頻。
- 賴逢宜春守，共賞南湖春。
- 營道知止足，飾躬無緇磷。
- 家將詩流近，跡與禪僧親。
- 放曠臨海門，翺翔望雲津。
- 雖高空王說，不久山中人。

## 拼音

- da4 xian2 dang1 zuo3 shi4 ， yao2 shi2 nan2 tui4 shen1 。
- ru2 he2 dan1 xiao1 lü3 ， que4 zai4 cang1 jiang1 bin1 。
- liu3 se4 bian4 you4 bian4 ， ying1 sheng1 wen2 yi4 bin1 。
- lai4 feng2 yi2 chun1 shou3 ， gong4 shang3 nan2 hu2 chun1 。
- ying2 dao4 zhi1 zhi3 zu2 ， shi4 gong1 wu2 zi1 lin2 。
- jia1 jiang1 shi1 liu2 jin4 ， ji4 yu3 shan4 seng1 qin1 。
- fang4 kuang4 lin2 hai3 men2 ， ao2 xiang2 wang4 yun2 jin1 。
- sui1 gao1 kong1 wang2 shuo1 ， bu4 jiu3 shan1 zhong1 ren2 。

## 注释

## 译文

## 赏析
