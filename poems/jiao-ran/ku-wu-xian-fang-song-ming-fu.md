---
id: jiao-ran-ku-wu-xian-fang-song-ming-fu
title: 哭吳縣房聳明府
titlePinyin: ku1 wu2 xian4 fang2 song3 ming2 fu3
titleSlug: ku-wu-xian-fang-song-ming-fu
author: 皎然
authorPinyin: jiao3 ran2
authorSlug: jiao-ran
dynasty: 唐
dynastyPinyin: tang2
dynastySlug: tang
tags: []
---

## 正文

- 仁人邁厚德，可謂名實全。
- 撫迹若疎曠，會心極精研。
- 履危節詎屈，著論識不偏。
- 恨以榮級淺，嘉猷未及宣。
- 伊人期遠大，志業難比肩。
- 昭世既合幷，吾君藉陶甄。
- 奈何明明理，與善徒空詮。
- 徵教或稽聖，窮源反問天。
- 一官自吳邑，六翮委江壖。
- 始是牽絲日，翻成撤瑟年。
- 金膏果不就，玉珮長此捐。
- 倚伏信冥昧，夭修驚後先。
- 安知忘情子，愛網素已褰。
- 爲有深仁感，遂令真性遷。
- 心悲空林下，淚灑秋景前。
- 夫子寡兄弟，撫孤傷藐然。
- 傾雲爲慘結，弔鶴共聯翩。
- 割念命歸駕，訣詞向空筵。
- 樹桃陰始合，愛客位常懸。
- 幡然遠行時，崇望歸朝旋。
- 悟茲懽宴隔，哀被歲月延。
- 書帶變芳草，履痕移綠錢。
- 冥期儻可逢，生盡會無緣。
- 幸願示因業，代君運精專。
- 相思轉寂寞，獨往西林泉。
- 欲見故人心，時閱所贈篇。
- 素高陶靖節，今重楚先賢。
- 芳躅將遺愛，可爲終古傳。

## 拼音

- ren2 ren2 mai4 hou4 de2 ， ke3 wei4 ming2 shi2 quan2 。
- fu3 ji4 ruo4 shu1 kuang4 ， hui4 xin1 ji2 jing1 yan2 。
- lü3 wei1 jie2 ju4 qu1 ， zhu4 lun4 shi2 bu4 pian1 。
- hen4 yi3 rong2 ji2 qian3 ， jia1 you2 wei4 ji2 xuan1 。
- yi1 ren2 qi1 yuan3 da4 ， zhi4 ye4 nan2 bi3 jian1 。
- zhao1 shi4 ji4 he2 bing4 ， wu2 jun1 jie4 tao2 zhen1 。
- nai4 he2 ming2 ming2 li3 ， yu3 shan4 tu2 kong1 quan2 。
- zhi3 jiao4 huo4 ji1 sheng4 ， qiong2 yuan2 fan3 wen4 tian1 。
- yi4 guan1 zi4 wu2 yi4 ， liu4 he2 wei3 jiang1 ruan2 。
- shi3 shi4 qian1 si1 ri4 ， fan1 cheng2 che4 se4 nian2 。
- jin1 gao1 guo3 bu2 jiu4 ， yu4 pei4 chang2 ci3 juan1 。
- yi3 fu2 xin4 ming2 mei4 ， yao1 xiu1 jing1 hou4 xian1 。
- an1 zhi1 wang4 qing2 zi3 ， ai4 wang3 su4 yi3 qian1 。
- wei2 you3 shen1 ren2 gan3 ， sui4 ling4 zhen1 xing4 qian1 。
- xin1 bei1 kong1 lin2 xia4 ， lei4 sa3 qiu1 jing3 qian2 。
- fu1 zi3 gua3 xiong1 di4 ， fu3 gu1 shang1 miao3 ran2 。
- qing1 yun2 wei2 can3 jie2 ， diao4 he4 gong4 lian2 pian1 。
- ge1 nian4 ming4 gui1 jia4 ， jue2 ci2 xiang4 kong1 yan2 。
- shu4 tao2 yin1 shi3 he2 ， ai4 ke4 wei4 chang2 xuan2 。
- fan1 ran2 yuan3 xing2 shi2 ， chong2 wang4 gui1 chao2 xuan2 。
- wu4 zi1 huan1 yan4 ge2 ， ai1 bei4 sui4 yue4 yan2 。
- shu1 dai4 bian4 fang1 cao3 ， lü3 hen2 yi2 lü4 qian2 。
- ming2 qi1 tang3 ke3 feng2 ， sheng1 jin4 hui4 wu2 yuan2 。
- xing4 yuan4 shi4 yin1 ye4 ， dai4 jun1 yun4 jing1 zhuan1 。
- xiang1 si1 zhuan3 ji4 mo4 ， du2 wang3 xi1 lin2 quan2 。
- yu4 jian4 gu4 ren2 xin1 ， shi2 yue4 suo3 zeng4 pian1 。
- su4 gao1 tao2 jing4 jie2 ， jin1 zhong4 chu3 xian1 xian2 。
- fang1 zhu2 jiang1 yi2 ai4 ， ke3 wei2 zhong1 gu3 chuan2 。

## 注释

## 译文

## 赏析
