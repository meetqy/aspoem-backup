---
id: jiao-ran-da-li-shi-cao-li-sheng-qian-shi-yue-hou-zhi-chu
title: 荅黎士曹黎生前適越後之楚
titlePinyin: da2 li2 shi4 cao2 li2 sheng1 qian2 shi4 yue4 hou4 zhi1 chu3
titleSlug: da-li-shi-cao-li-sheng-qian-shi-yue-hou-zhi-chu
author: 皎然
authorPinyin: jiao3 ran2
authorSlug: jiao-ran
dynasty: 唐
dynastyPinyin: tang2
dynastySlug: tang
tags: []
---

## 正文

- 楚木紛如麻，高松自孤直。
- 願得苦寒枝，與君比顏色。
- 故鄉眇天末，羇旅滄江隅。
- 委質在忠信，苦心無變渝。
- 何繇表名義，贈君金轆轤。
- 何以美知才，投我懸黎珠。
- 遽爲千里別，南風思越絕。
- 愛君隨海鷗，倚櫂宿沙月。
- 不栖惡木上，肯蹈巴蛇穴。
- 一上蕭然峰，擬蹤幽人轍。
- 晨興獨西望，郢水期泝沿。
- 夜到洞庭月，秋經雲夢天。
- 黎生知吾道，此地不潸然。
- 欲寄楚人住，學拏漁子船。
- 奈何北風至，攪我窗中弦。
- 遊子動歸思，江蘺亦綿綿。
- 篋中封禪書，欲獻無由緣。
- 豈乏晨風翼，翻飛到日邊。

## 拼音

- chu3 mu4 fen1 ru2 ma2 ， gao1 song1 zi4 gu1 zhi2 。
- yuan4 de2 ku3 han2 zhi1 ， yu3 jun1 bi3 yan2 se4 。
- gu4 xiang1 miao3 tian1 mo4 ， ji1 lü3 cang1 jiang1 yu2 。
- wei3 zhi4 zai4 zhong1 xin4 ， ku3 xin1 wu2 bian4 yu2 。
- he2 yao2 biao3 ming2 yi4 ， zeng4 jun1 jin1 lu4 lu2 。
- he2 yi3 mei3 zhi1 cai2 ， tou2 wo3 xuan2 li2 zhu1 。
- ju4 wei2 qian1 li3 bie2 ， nan2 feng1 si1 yue4 jue2 。
- ai4 jun1 sui2 hai3 ou1 ， yi3 zhao4 su4 sha1 yue4 。
- bu4 qi1 e4 mu4 shang4 ， ken3 dao3 ba1 she2 xue2 。
- yi2 shang4 xiao1 ran2 feng1 ， ni3 zong1 you1 ren2 zhe2 。
- chen2 xing1 du2 xi1 wang4 ， ying3 shui3 qi1 su4 yan2 。
- ye4 dao4 dong4 ting2 yue4 ， qiu1 jing1 yun2 meng4 tian1 。
- li2 sheng1 zhi1 wu2 dao4 ， ci3 di4 bu4 shan1 ran2 。
- yu4 ji4 chu3 ren2 zhu4 ， xue2 na2 yu2 zi3 chuan2 。
- nai4 he2 bei3 feng1 zhi4 ， jiao3 wo3 chuang1 zhong1 xian2 。
- you2 zi3 dong4 gui1 si1 ， jiang1 li2 yi4 mian2 mian2 。
- qie4 zhong1 feng1 shan4 shu1 ， yu4 xian4 wu2 you2 yuan2 。
- qi3 fa2 chen2 feng1 yi4 ， fan1 fei1 dao4 ri4 bian1 。

## 注释

## 译文

## 赏析
