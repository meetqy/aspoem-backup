---
id: jiao-ran-wan-dong-fei-xi-dong-si-huai-li-si-zhi-zong
title: 晚冬廢溪東寺懷李司直縱
titlePinyin: wan3 dong1 fei4 xi1 dong1 si4 huai2 li3 si1 zhi2 zong4
titleSlug: wan-dong-fei-xi-dong-si-huai-li-si-zhi-zong
author: 皎然
authorPinyin: jiao3 ran2
authorSlug: jiao-ran
dynasty: 唐
dynastyPinyin: tang2
dynastySlug: tang
tags: []
---

## 正文

- 廢溪無人跡，益見離思深。
- 歸來始昨日，恍惚驚歲陰。
- 清想屬遙夜，圓景當空林。
- 宿昔月未改，何如故人心。
- 遊從間芳趾，搖落棲寒岑。
- 眇眇湖上別，含情初至今。
- 道流安寂寞，世路倦嶇嶔。
- 此意欲誰見，懷賢獨難任。
- 徽聲反冥默，夕籟何哀吟。
- 禪念破離夢，吾師誡援琴。
- 耿耿已及旦，曷由開此襟。
- 幽期諒未偶，勝境徒自尋。
- 安得西歸雲，因之傳素音。

## 拼音

- fei4 xi1 wu2 ren2 ji4 ， yi4 jian4 li2 si1 shen1 。
- gui1 lai2 shi3 zuo2 ri4 ， huang3 hu1 jing1 sui4 yin1 。
- qing1 xiang3 shu3 yao2 ye4 ， yuan2 jing3 dang1 kong1 lin2 。
- su4 xi1 yue4 wei4 gai3 ， he2 ru2 gu4 ren2 xin1 。
- you2 cong2 jian4 fang1 zhi3 ， yao2 luo4 qi1 han2 cen2 。
- miao3 miao3 hu2 shang4 bie2 ， han2 qing2 chu1 zhi4 jin1 。
- dao4 liu2 an1 ji4 mo4 ， shi4 lu4 juan4 qu1 qin1 。
- ci3 yi4 yu4 shui2 jian4 ， huai2 xian2 du2 nan2 ren4 。
- hui1 sheng1 fan3 ming2 mo4 ， xi1 lai4 he2 ai1 yin2 。
- shan4 nian4 po4 li2 meng4 ， wu2 shi1 jie4 yuan2 qin2 。
- geng3 geng3 yi3 ji2 dan4 ， he2 you2 kai1 ci3 jin1 。
- you1 qi1 liang4 wei4 ou3 ， sheng4 jing4 tu2 zi4 xun2 。
- an1 de2 xi1 gui1 yun2 ， yin1 zhi1 chuan2 su4 yin1 。

## 注释

## 译文

## 赏析
