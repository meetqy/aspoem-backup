---
id: jiao-ran-tao-hua-shi-zhen-ge-zeng-kang-cong-shi
title: 桃花石枕歌贈康從事
titlePinyin: tao2 hua1 shi2 zhen3 ge1 zeng4 kang1 cong2 shi4
titleSlug: tao-hua-shi-zhen-ge-zeng-kang-cong-shi
author: 皎然
authorPinyin: jiao3 ran2
authorSlug: jiao-ran
dynasty: 唐
dynastyPinyin: tang2
dynastySlug: tang
tags: []
---

## 正文

- 卞山幽石產奇璞，荆人至死採不著。
- 何人琢枕持贈君，片片桃花開未落。
- 劒工見兮可爲劒，玉工辨兮知非石。
- 至寶繇來覽者稀，今君獨鑒應欲惜。
- 何辭售與章天真，幸得提攜近玉人。
- 可中棄置君不顧，天生秀色徒璘玢。
- 四座喧喧爭目悅，巧過造化稱一絕。
- 莫言昨日因錯磨，看取從來無點缺。
- 六月江南暑未闌，一尺花冰試枕看。
- 高窗正午風颯變，室中不減春天寒。
- 主人所重重枕德，文章外飾徒相惑。
- 更有堅貞不易心，與君天下爲士則。

## 拼音

- bian4 shan1 you1 shi2 chan3 qi2 pu2 ， jing1 ren2 zhi4 si3 cai3 bu2 zhu4 。
- he2 ren2 zhuo2 zhen3 chi2 zeng4 jun1 ， pian4 pian4 tao2 hua1 kai1 wei4 luo4 。
- jian4 gong1 jian4 xi1 ke3 wei2 jian4 ， yu4 gong1 bian4 xi1 zhi1 fei1 shi2 。
- zhi4 bao3 yao2 lai2 lan3 zhe3 xi1 ， jin1 jun1 du2 jian4 ying1 yu4 xi1 。
- he2 ci2 shou4 yu3 zhang1 tian1 zhen1 ， xing4 de2 ti2 xie2 jin4 yu4 ren2 。
- ke3 zhong1 qi4 zhi4 jun1 bu2 gu4 ， tian1 sheng1 xiu4 se4 tu2 lin2 bin1 。
- si4 zuo4 xuan1 xuan1 zheng1 mu4 yue4 ， qiao3 guo4 zao4 hua4 cheng1 yi4 jue2 。
- mo4 yan2 zuo2 ri4 yin1 cuo4 mo2 ， kan4 qu3 cong2 lai2 wu2 dian3 que1 。
- liu4 yue4 jiang1 nan2 shu3 wei4 lan2 ， yi4 chi3 hua1 bing1 shi4 zhen3 kan4 。
- gao1 chuang1 zheng4 wu3 feng1 sa4 bian4 ， shi4 zhong1 bu4 jian3 chun1 tian1 han2 。
- zhu3 ren2 suo3 chong2 chong2 zhen3 de2 ， wen2 zhang1 wai4 shi4 tu2 xiang1 huo4 。
- geng4 you3 jian1 zhen1 bu2 yi4 xin1 ， yu3 jun1 tian1 xia4 wei2 shi4 ze2 。

## 注释

## 译文

## 赏析
