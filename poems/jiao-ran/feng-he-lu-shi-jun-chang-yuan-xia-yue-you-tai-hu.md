---
id: jiao-ran-feng-he-lu-shi-jun-chang-yuan-xia-yue-you-tai-hu
title: 奉和陸使君長源夏月遊太湖
titlePinyin: feng4 he2 lu4 shi3 jun1 chang2 yuan2 xia4 yue4 you2 tai4 hu2
titleSlug: feng-he-lu-shi-jun-chang-yuan-xia-yue-you-tai-hu
author: 皎然
authorPinyin: jiao3 ran2
authorSlug: jiao-ran
dynasty: 唐
dynastyPinyin: tang2
dynastySlug: tang
tags: []
---

## 正文

- 庾公心曠遠，府事局耳目。
- 遂與南湖遊，虛襟滌煩燠。
- 始知皇天意，積水在亭育。
- 細流信不讓，動物欣所蓄。
- 萬頃合天容，洗然無雲族。
- 峭蒨矚仙嶺，超遙隨明牧。
- 知公愛澄清，波靜氣亦肅。
- 已見橫流極，況聞長鯨戮。
- 中洲暫採蘋，南郡思剖竹。
- 向夕分好風，飄然送歸舳。

## 拼音

- yu3 gong1 xin1 kuang4 yuan3 ， fu3 shi4 ju2 er3 mu4 。
- sui4 yu3 nan2 hu2 you2 ， xu1 jin1 di2 fan2 yu4 。
- shi3 zhi1 huang2 tian1 yi4 ， ji1 shui3 zai4 ting2 yu4 。
- xi4 liu2 xin4 bu2 rang4 ， dong4 wu4 xin1 suo3 xu4 。
- wan4 qing3 he2 tian1 rong2 ， xi3 ran2 wu2 yun2 zu2 。
- qiao4 qian4 zhu3 xian1 ling3 ， chao1 yao2 sui2 ming2 mu4 。
- zhi1 gong1 ai4 cheng2 qing1 ， bo1 jing4 qi4 yi4 su4 。
- yi3 jian4 heng2 liu2 ji2 ， kuang4 wen2 chang2 jing1 lu4 。
- zhong1 zhou1 zan4 cai3 pin2 ， nan2 jun4 si1 pou1 zhu2 。
- xiang4 xi1 fen1 hao3 feng1 ， piao1 ran2 song4 gui1 zhu2 。

## 注释

## 译文

## 赏析
