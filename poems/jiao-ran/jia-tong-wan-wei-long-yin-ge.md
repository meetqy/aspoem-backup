---
id: jiao-ran-jia-tong-wan-wei-long-yin-ge
title: 戛銅椀爲龍吟歌
titlePinyin: jia2 tong2 wan3 wei2 long2 yin2 ge1
titleSlug: jia-tong-wan-wei-long-yin-ge
author: 皎然
authorPinyin: jiao3 ran2
authorSlug: jiao-ran
dynasty: 唐
dynastyPinyin: tang2
dynastySlug: tang
tags: []
---

## 正文

- 逸僧戛椀爲龍吟，世上未曾聞此音。
- 一從太尉房公賞，遂使秦人傳至今。
- 初戛徐徐聲漸顯，樂音不管何人【辨】。
- 似出龍泉萬丈底，乍怪聲來近而遠。
- 未必全繇戛者功，真生虛無非椀中。
- 寥亮掩清笛，縈迴凌細風。
- 遙聞不斷在煙杪，萬籟無聲天境空。
- 乍向天台宿華頂，秋宵一吟更清迥。
- 能令聽者易常性，憂人忘憂躁人靜。
- 今日鏗鍠江上聞，蛟螭奔飛如得羣。
- 聲過陰嶺恐成雨，響駐晴天將起雲。
- 坐來吟盡空江碧，却尋向者聽無迹。
- 人生萬事將此同，暮賤朝榮動還寂。

## 拼音

- yi4 seng1 jia2 wan3 wei2 long2 yin2 ， shi4 shang4 wei4 ceng2 wen2 ci3 yin1 。
- yi4 cong2 tai4 wei4 fang2 gong1 shang3 ， sui4 shi3 qin2 ren2 chuan2 zhi4 jin1 。
- chu1 jia2 xu2 xu2 sheng1 jian4 xian3 ， le4 yin1 bu4 guan3 he2 ren2 【 bian4 】。
- si4 chu1 long2 quan2 wan4 zhang4 di3 ， zha4 guai4 sheng1 lai2 jin4 er2 yuan3 。
- wei4 bi4 quan2 yao2 jia2 zhe3 gong1 ， zhen1 sheng1 xu1 wu2 fei1 wan3 zhong1 。
- liao2 liang4 yan3 qing1 di2 ， ying2 hui2 ling2 xi4 feng1 。
- yao2 wen2 bu2 duan4 zai4 yan1 miao3 ， wan4 lai4 wu2 sheng1 tian1 jing4 kong1 。
- zha4 xiang4 tian1 tai2 su4 hua2 ding3 ， qiu1 xiao1 yi4 yin2 geng4 qing1 jiong3 。
- neng2 ling4 ting1 zhe3 yi4 chang2 xing4 ， you1 ren2 wang4 you1 zao4 ren2 jing4 。
- jin1 ri4 keng1 huang2 jiang1 shang4 wen2 ， jiao1 chi1 ben1 fei1 ru2 de2 qun2 。
- sheng1 guo4 yin1 ling3 kong3 cheng2 yu3 ， xiang3 zhu4 qing2 tian1 jiang1 qi3 yun2 。
- zuo4 lai2 yin2 jin4 kong1 jiang1 bi4 ， que4 xun2 xiang4 zhe3 ting1 wu2 ji4 。
- ren2 sheng1 wan4 shi4 jiang1 ci3 tong2 ， mu4 jian4 chao2 rong2 dong4 huan2 ji4 。

## 注释

## 译文

## 赏析
