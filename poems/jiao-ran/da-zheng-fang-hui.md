---
id: jiao-ran-da-zheng-fang-hui
title: 荅鄭方回
titlePinyin: da2 zheng4 fang1 hui2
titleSlug: da-zheng-fang-hui
author: 皎然
authorPinyin: jiao3 ran2
authorSlug: jiao-ran
dynasty: 唐
dynastyPinyin: tang2
dynastySlug: tang
tags: []
---

## 正文

- 獨禪外念入，中夜不成定。
- 顧我顦顇容，澤君陽春詠。
- 詞貞思且逸，瓊彩何暉映。
- 如聆雲和音，況覩聲名盛。
- 琴語掩爲聞，山心聲宜聽。
- 是時寒光澈，萬境澄以淨。
- 高秋日月清，中氣天地正。
- 遠情偶茲夕，道用增寥敻。
- 思君處虛空，一操不可更。
- 時美城北徐，家承谷口鄭。
- 軒車未有轍，蒿蘭且同徑。
- 莊生誡近名，夫子罕言命。
- 是以耕楚田，曠然殊獨行。
- 萎蕤鸞鳳彩，特達珪璋性。
- 通隱嘉黃綺，高儒重荀孟。
- 世汚我未起，道蹇吾猶病。
- 逸翮思冥冥，潛鱗樂游泳。
- 宗師許學外，恨不逢孔聖。
- 說詩迷頹靡，偶俗傷趨競。
- 此道誰共詮，因君情欲罄。

## 拼音

- du2 shan4 wai4 nian4 ru4 ， zhong1 ye4 bu4 cheng2 ding4 。
- gu4 wo3 qiao2 cui4 rong2 ， ze2 jun1 yang2 chun1 yong3 。
- ci2 zhen1 si1 qie3 yi4 ， qiong2 cai3 he2 hui1 ying4 。
- ru2 ling2 yun2 he2 yin1 ， kuang4 du3 sheng1 ming2 sheng4 。
- qin2 yu3 yan3 wei2 wen2 ， shan1 xin1 sheng1 yi2 ting1 。
- shi4 shi2 han2 guang1 che4 ， wan4 jing4 cheng2 yi3 jing4 。
- gao1 qiu1 ri4 yue4 qing1 ， zhong1 qi4 tian1 di4 zheng4 。
- yuan3 qing2 ou3 zi1 xi1 ， dao4 yong4 zeng1 liao2 xiong4 。
- si1 jun1 chu3 xu1 kong1 ， yi4 cao1 bu4 ke3 geng4 。
- shi2 mei3 cheng2 bei3 xu2 ， jia1 cheng2 gu3 kou3 zheng4 。
- xuan1 ju1 wei4 you3 zhe2 ， hao1 lan2 qie3 tong2 jing4 。
- zhuang1 sheng1 jie4 jin4 ming2 ， fu1 zi3 han3 yan2 ming4 。
- shi4 yi3 geng1 chu3 tian2 ， kuang4 ran2 shu1 du2 xing2 。
- wei3 rui2 luan2 feng4 cai3 ， te4 da2 gui1 zhang1 xing4 。
- tong1 yin3 jia1 huang2 qi3 ， gao1 ru2 zhong4 xun2 meng4 。
- shi4 wu1 wo3 wei4 qi3 ， dao4 jian3 wu2 you2 bing4 。
- yi4 he2 si1 ming2 ming2 ， qian2 lin2 le4 you2 yong3 。
- zong1 shi1 xu1 xue2 wai4 ， hen4 bu4 feng2 kong3 sheng4 。
- shuo1 shi1 mi2 tui2 mi2 ， ou3 su2 shang1 qu1 jing4 。
- ci3 dao4 shui2 gong4 quan2 ， yin1 jun1 qing2 yu4 qing4 。

## 注释

## 译文

## 赏析
