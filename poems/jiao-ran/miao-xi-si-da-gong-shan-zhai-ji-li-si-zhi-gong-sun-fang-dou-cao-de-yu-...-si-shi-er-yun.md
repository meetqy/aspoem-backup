---
id: jiao-ran-miao-xi-si-da-gong-shan-zhai-ji-li-si-zhi-gong-sun-fang-dou-cao-de-yu-...-si-shi-er-yun
title: 妙喜寺達公禪齋寄李司直公孫、房都曹德裕…四十二韻
titlePinyin: miao4 xi3 si4 da2 gong1 shan4 zhai1 ji4 li3 si1 zhi2 gong1 sun1 、 fang2 dou1 cao2 de2 yu4 … si4 shi2 er4 yun4
titleSlug: miao-xi-si-da-gong-shan-zhai-ji-li-si-zhi-gong-sun-fang-dou-cao-de-yu-...-si-shi-er-yun
author: 皎然
authorPinyin: jiao3 ran2
authorSlug: jiao-ran
dynasty: 唐
dynastyPinyin: tang2
dynastySlug: tang
tags: []
---

## 正文

- 我祖傳六經，精義思朝徹。方舟頗周覽，逸書亦備閱。
- 墨家傷刻薄，儒氏知優劣。弱植庶可凋，苦心未嘗輟。
- 中年慕仙術，永願傳其訣。歲駐若木景，日餐瓊禾屑。
- 嬋娟羨門子，斯語豈徒設。天上生白榆，葳蕤信好折。
- 實可反柔顏，花堪養玄發。求之性分外，業棄金亦竭。
- 藥化成白雲，形凋辭素穴。一聞西天旨，初禪已無熱。
- 涓子非我宗，然公有真訣。卻尋丘壑趣，始與纓紱別。
- 野飯敵膏粱，山楹代藻棁。與君北岩侶，遊寓日常昳。
- 靜對春穀泉，晴披陽林雪。境清覺神王，道勝知機滅。
- 詣寂長杳冥，忘歸暫採擷。物生豈有心，麗容俟予別。
- 桂子何蓂苓，琪葩亦皎潔。此木生意高，亦與眾芳列。
- 賞墨識屢換，省躬悟彌切。微尚若不虧，足以全吾節。
- 北風吹蕙帶，蕭寥聞蜻蛚。宿昔廬峰期，流芳已再歇。
- 不有清屏鑒，使我商弦絕。願寄千里心，月高不可掇。
- 優遊邦之直，遠矣踵前烈。立俗忘毀譽，遇物遺巧拙。
- 真氣獨翛然，軒裳詎能絏。都曹風韻整，綱紀信明決。
- 於交必傾寫，立行豈矜伐。政與清渭同，分流自澄澈。
- 裴侯資亮直，中誠豈徒說。古人比明義，清士願交結。
- 溫溫躬珪彩，終始聲不缺。顏生炯介士，有志不可越。
- 仗義冒險難，持操去淄涅。世論高二賢，賢賢繼前哲。
- 四子遭明盛，裒然皆秀傑。理名雖殊跡，悟道寧異轍。
- 愛爾竹柏姿，為予寒不折。

## 拼音

- wo3 zu3 chuan2 liu4 jing1 ， jing1 yi4 si1 chao2 che4 。 fang1 zhou1 po1 zhou1 lan3 ， yi4 shu1 yi4 bei4 yue4 。
- mo4 jia1 shang1 ke4 bo2 ， ru2 shi4 zhi1 you1 lie4 。 ruo4 zhi2 shu4 ke3 diao1 ， ku3 xin1 wei4 chang2 chuo4 。
- zhong1 nian2 mu4 xian1 shu4 ， yong3 yuan4 chuan2 qi2 jue2 。 sui4 zhu4 ruo4 mu4 jing3 ， ri4 can1 qiong2 he2 xie4 。
- chan2 juan1 xian4 men2 zi3 ， si1 yu3 qi3 tu2 she4 。 tian1 shang4 sheng1 bai2 yu2 ， wei1 rui2 xin4 hao3 zhe2 。
- shi2 ke3 fan3 rou2 yan2 ， hua1 kan1 yang3 xuan2 fa1 。 qiu2 zhi1 xing4 fen4 wai4 ， ye4 qi4 jin1 yi4 jie2 。
- yao4 hua4 cheng2 bai2 yun2 ， xing2 diao1 ci2 su4 xue2 。 yi4 wen2 xi1 tian1 zhi3 ， chu1 shan4 yi3 wu2 re4 。
- juan1 zi0 fei1 wo3 zong1 ， ran2 gong1 you3 zhen1 jue2 。 que4 xun2 qiu1 he4 qu4 ， shi3 yu3 ying1 fu2 bie2 。
- ye3 fan4 di2 gao1 liang2 ， shan1 ying2 dai4 zao3 zhuo1 。 yu3 jun1 bei3 yan2 lü3 ， you2 yu4 ri4 chang2 yi4 。
- jing4 dui4 chun1 gu3 quan2 ， qing2 pi1 yang2 lin2 xue3 。 jing4 qing1 jue2 shen2 wang2 ， dao4 sheng4 zhi1 ji1 mie4 。
- yi4 ji4 chang2 yao3 ming2 ， wang4 gui1 zan4 cai3 xie2 。 wu4 sheng1 qi3 you3 xin1 ， li2 rong2 si4 yu3 bie2 。
- gui4 zi3 he2 mi4 ling2 ， qi2 pa1 yi4 jiao3 jie2 。 ci3 mu4 sheng1 yi4 gao1 ， yi4 yu3 zhong4 fang1 lie4 。
- shang3 mo4 shi2 lü3 huan4 ， sheng3 gong1 wu4 mi2 qie4 。 wei1 shang4 ruo4 bu4 kui1 ， zu2 yi3 quan2 wu2 jie2 。
- bei3 feng1 chui1 hui4 dai4 ， xiao1 liao2 wen2 qing1 lie4 。 su4 xi1 lu2 feng1 qi1 ， liu2 fang1 yi3 zai4 xie1 。
- bu4 you3 qing1 ping2 jian4 ， shi3 wo3 shang1 xian2 jue2 。 yuan4 ji4 qian1 li3 xin1 ， yue4 gao1 bu4 ke3 duo1 。
- you1 you2 bang1 zhi1 zhi2 ， yuan3 yi3 zhong3 qian2 lie4 。 li4 su2 wang4 hui3 yu4 ， yu4 wu4 yi2 qiao3 zhuo1 。
- zhen1 qi4 du2 xiao1 ran2 ， xuan1 shang0 ju4 neng2 xie4 。 dou1 cao2 feng1 yun4 zheng3 ， gang1 ji4 xin4 ming2 jue2 。
- wu1 jiao1 bi4 qing1 xie3 ， li4 xing2 qi3 jin1 fa2 。 zheng4 yu3 qing1 wei4 tong2 ， fen1 liu2 zi4 cheng2 che4 。
- pei2 hou2 zi1 liang4 zhi2 ， zhong1 cheng2 qi3 tu2 shuo1 。 gu3 ren2 bi3 ming2 yi4 ， qing1 shi4 yuan4 jiao1 jie2 。
- wen1 wen1 gong1 gui1 cai3 ， zhong1 shi3 sheng1 bu4 que1 。 yan2 sheng1 jiong3 jie4 shi4 ， you3 zhi4 bu4 ke3 yue4 。
- zhang4 yi4 mao4 xian3 nan2 ， chi2 cao1 qu4 zi1 nie4 。 shi4 lun4 gao1 er4 xian2 ， xian2 xian2 ji4 qian2 zhe2 。
- si4 zi3 zao1 ming2 sheng4 ， pou2 ran2 jie1 xiu4 jie2 。 li3 ming2 sui1 shu1 ji4 ， wu4 dao4 ning2 yi4 zhe2 。
- ai4 er3 zhu2 bai3 zi1 ， wei2 yu3 han2 bu4 zhe2 。

## 注释

## 译文

## 赏析
