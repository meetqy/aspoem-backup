---
id: jiao-ran-zheng-rong-quan-cheng-jiao-xing-mu-ji-ge
title: 鄭容全成蛟形木机歌
titlePinyin: zheng4 rong2 quan2 cheng2 jiao1 xing2 mu4 ji1 ge1
titleSlug: zheng-rong-quan-cheng-jiao-xing-mu-ji-ge
author: 皎然
authorPinyin: jiao3 ran2
authorSlug: jiao-ran
dynasty: 唐
dynastyPinyin: tang2
dynastySlug: tang
tags: [] 
---

## 正文

- 萬物貴天然，天然不可得。
- 渾樸無勞剞劂工，幽姿自可蛟龍質。
- 欲騰未去何翩翩，揚袂爭前誰敢拂。
- 可中風雨一朝至，還應不是池中物。
- 蒼山萬重採一枝，形如器車生意奇。
- 風號雨噴心不折，衆木千叢君獨知。
- 高人心，多越格。
- 有時就月吟春風，持來座右驚神客。
- 愛君開閤江之濱，白雲黃鶴長相親。
- 南郭子綦我不識，非君獨是是何人。

## 拼音

- wan4 wu4 gui4 tian1 ran2 ， tian1 ran2 bu4 ke3 de2 。
- hun2 pu3 wu2 lao2 ji1 jue2 gong1 ， you1 zi1 zi4 ke3 jiao1 long2 zhi4 。
- yu4 teng2 wei4 qu4 he2 pian1 pian1 ， yang2 mei4 zheng1 qian2 shui2 gan3 fu2 。
- ke3 zhong1 feng1 yu3 yi4 zhao1 zhi4 ， huan2 ying1 bu2 shi4 chi2 zhong1 wu4 。
- cang1 shan1 wan4 zhong4 cai3 yi4 zhi1 ， xing2 ru2 qi4 ju1 sheng1 yi4 qi2 。
- feng1 hao4 yu3 pen1 xin1 bu4 zhe2 ， zhong4 mu4 qian1 cong2 jun1 du2 zhi1 。
- gao1 ren2 xin1 ， duo1 yue4 ge2 。
- you3 shi2 jiu4 yue4 yin2 chun1 feng1 ， chi2 lai2 zuo4 you4 jing1 shen2 ke4 。
- ai4 jun1 kai1 he2 jiang1 zhi1 bin1 ， bai2 yun2 huang2 he4 chang2 xiang1 qin1 。
- nan2 guo1 zi3 qi2 wo3 bu4 shi2 ， fei1 jun1 du2 shi4 shi4 he2 ren2 。

## 注释

## 译文

## 赏析
