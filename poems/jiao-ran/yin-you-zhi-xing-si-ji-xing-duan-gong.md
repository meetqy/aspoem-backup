---
id: jiao-ran-yin-you-zhi-xing-si-ji-xing-duan-gong
title: 因遊支硎寺寄邢端公
titlePinyin: yin1 you2 zhi1 xing2 si4 ji4 xing2 duan1 gong1
titleSlug: yin-you-zhi-xing-si-ji-xing-duan-gong
author: 皎然
authorPinyin: jiao3 ran2
authorSlug: jiao-ran
dynasty: 唐
dynastyPinyin: tang2
dynastySlug: tang
tags: []
---

## 正文

- 大廈資多士，掄材得豫章。
- 清門推問望，早歲騁康莊。
- 作用方開物，聲名久擅塲。
- 丹延分塞郡，宿昔領戎行。
- 始馭屏星乘，旋陰蔽茀棠。
- 朝端瞻鶚立，關右仰鷹揚。
- 威令兼寧朔，英聲重護羌。
- 三軍成父子，雜虜避封疆。
- 身執金吾貴，時遭寶運昌。
- 雍容持漢矟，肅穆衛周堂。
- 排難知臣節，攻疑定國章。
- 一言明大義，千載揖休光。
- 踐職勳庸列，修躬志行彰。
- 優游應慕陸，止足定師張。
- 中扆懷殊政，南州佇小康。
- 仁爲桂江雨，威是柏臺霜。
- 謇諤言無隱，公忠禍不防。
- 譴深辭紫禁，恩在副朱方。
- 切玉鋒休淬，垂天翅罷翔。
- 論文徵賈馬，述隱許求羊。
- 肘後看金碧，腰間笑水蒼。
- 詩題白羽扇，酒挈綠油囊。
- 曠達機何有，深沈器莫量。
- 時應登古寺，佳趣在春岡。
- 止水平香砌，鮮雲滿石牀。
- 山情何寂樂，塵世自飛揚。
- 已遇鑪峰社，還思緝蕙房。
- 外心親地主，內學事空王。
- 花會宜春淺，禪遊喜夜涼。
- 高明依月境，蕭散躡庭芳。
- 得道殊秦佚，隳名似楚狂。
- 餘生於此足，不欲返韶陽。

## 拼音

- da4 sha4 zi1 duo1 shi4 ， lun1 cai2 de2 yu4 zhang1 。
- qing1 men2 tui1 wen4 wang4 ， zao3 sui4 cheng3 kang1 zhuang1 。
- zuo4 yong4 fang1 kai1 wu4 ， sheng1 ming2 jiu3 shan4 chang3 。
- dan1 yan2 fen1 sai1 jun4 ， su4 xi1 ling3 rong2 xing2 。
- shi3 yu4 ping2 xing1 cheng2 ， xuan2 yin1 bi4 fu2 tang2 。
- chao2 duan1 zhan1 e4 li4 ， guan1 you4 yang3 ying1 yang2 。
- wei1 ling4 jian1 ning2 shuo4 ， ying1 sheng1 zhong4 hu4 qiang1 。
- san1 jun1 cheng2 fu4 zi3 ， za2 lu3 bi4 feng1 jiang1 。
- shen1 zhi2 jin1 wu2 gui4 ， shi2 zao1 bao3 yun4 chang1 。
- yong1 rong2 chi2 han4 shuo4 ， su4 mu4 wei4 zhou1 tang2 。
- pai2 nan2 zhi1 chen2 jie2 ， gong1 yi2 ding4 guo2 zhang1 。
- yi4 yan2 ming2 da4 yi4 ， qian1 zai4 yi1 xiu1 guang1 。
- jian4 zhi2 xun1 yong1 lie4 ， xiu1 gong1 zhi4 xing2 zhang1 。
- you1 you2 ying1 mu4 lu4 ， zhi3 zu2 ding4 shi1 zhang1 。
- zhong1 yi3 huai2 shu1 zheng4 ， nan2 zhou1 zhu4 xiao3 kang1 。
- ren2 wei2 gui4 jiang1 yu3 ， wei1 shi4 bai3 tai2 shuang1 。
- jian3 e4 yan2 wu2 yin3 ， gong1 zhong1 huo4 bu4 fang2 。
- qian3 shen1 ci2 zi3 jin4 ， en1 zai4 fu4 zhu1 fang1 。
- qie4 yu4 feng1 xiu1 cui4 ， chui2 tian1 chi4 ba4 xiang2 。
- lun4 wen2 zhi3 jia3 ma3 ， shu4 yin3 xu1 qiu2 yang2 。
- zhou3 hou4 kan4 jin1 bi4 ， yao1 jian4 xiao4 shui3 cang1 。
- shi1 ti2 bai2 yu3 shan4 ， jiu3 qie4 lü4 you2 nang2 。
- kuang4 da2 ji1 he2 you3 ， shen1 shen3 qi4 mo4 liang2 。
- shi2 ying1 deng1 gu3 si4 ， jia1 qu4 zai4 chun1 gang1 。
- zhi3 shui3 ping2 xiang1 qi4 ， xian1 yun2 man3 shi2 chuang2 。
- shan1 qing2 he2 ji4 le4 ， chen2 shi4 zi4 fei1 yang2 。
- yi3 yu4 lu2 feng1 she4 ， huan2 si1 ji2 hui4 fang2 。
- wai4 xin1 qin1 di4 zhu3 ， nei4 xue2 shi4 kong1 wang2 。
- hua1 hui4 yi2 chun1 qian3 ， shan4 you2 xi3 ye4 liang2 。
- gao1 ming2 yi1 yue4 jing4 ， xiao1 san4 nie4 ting2 fang1 。
- de2 dao4 shu1 qin2 yi4 ， hui1 ming2 si4 chu3 kuang2 。
- yu2 sheng1 wu1 ci3 zu2 ， bu2 yu4 fan3 shao2 yang2 。

## 注释

## 译文

## 赏析
