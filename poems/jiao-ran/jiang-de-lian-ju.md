---
id: jiao-ran-jiang-de-lian-ju
title: 講德聯句
titlePinyin: jiang3 de2 lian2 ju4
titleSlug: jiang-de-lian-ju
author: 皎然
authorPinyin: jiao3 ran2
authorSlug: jiao-ran
dynasty: 唐
dynastyPinyin: tang2
dynastySlug: tang
tags: []
---

## 正文

- 先王設位，以正邦國。建立大官，封植有德。—— 潘述
- 二南敷化，四嶽述職。其言不朽，其儀不忒。—— 湯衡
- 暨于嬴劉，乃創程式。罷侯置守，剖竹分域。—— 皎然
- 赫矣皇唐，康哉立極。精選藩翰，庸資正直。—— 潘述
- 爰命我公，東土作則。克己恭儉，疲人休息。—— 湯衡
- 濟濟閭閈，油油黍稷。既富既教，足兵足食。—— 皎然
- 恤其凋瘵，剪其荊棘。威懷逋叛，撲滅蝥賊。—— 潘述
- 疾惡如讎，聞善不惑。哀矜鰥寡，旌禮儒墨。—— 湯衡
- 乃修堤防，乃浚溝洫。以利通商，以溉嘉穀。—— 皎然
- 征賦以節，計功以時。人胥懷惠，吏不能欺。—— 潘述
- 我政載孚，我邦載綏。猛獸不暴，嘉魚維滋。—— 湯衡
- 肅恭明神，齊沐不虧。歲或驕陽，雨無愆期。—— 皎然
- 帝嘉有庸，寵命來斯。紫紱載綏，金章陸離。—— 潘述
- 資忠履孝，閱禮敦詩。明德惟馨，自天佑之。—— 湯衡

## 拼音

- xian1 wang2 she4 wei4 ， yi3 zheng4 bang1 guo2 。 jian4 li4 da4 guan1 ， feng1 zhi2 you3 de2 。——  pan1 shu4 
- er4 nan2 fu1 hua4 ， si4 yue4 shu4 zhi2 。 qi2 yan2 bu4 xiu3 ， qi2 yi2 bu2 te4 。——  tang1 heng2 
- ji4 yu2 ying2 liu2 ， nai3 chuang4 cheng2 shi4 。 ba4 hou2 zhi4 shou3 ， pou1 zhu2 fen1 yu4 。——  jiao3 ran2 
- he4 yi3 huang2 tang2 ， kang1 zai1 li4 ji2 。 jing1 xuan3 fan1 han4 ， yong1 zi1 zheng4 zhi2 。——  pan1 shu4 
- yuan2 ming4 wo3 gong1 ， dong1 tu3 zuo4 ze2 。 ke4 ji3 gong1 jian3 ， pi2 ren2 xiu1 xi1 。——  tang1 heng2 
- ji4 ji4 lü2 han4 ， you2 you2 shu3 ji4 。 ji4 fu4 ji4 jiao4 ， zu2 bing1 zu2 shi2 。——  jiao3 ran2 
- xu4 qi2 diao1 zhai4 ， jian3 qi2 jing1 ji2 。 wei1 huai2 bu1 pan4 ， pu1 mie4 mao2 zei2 。——  pan1 shu4 
- ji2 e4 ru2 chou2 ， wen2 shan4 bu2 huo4 。 ai1 jin1 guan1 gua3 ， jing1 li3 ru2 mo4 。——  tang1 heng2 
- nai3 xiu1 di1 fang2 ， nai3 jun4 gou1 xu4 。 yi3 li4 tong1 shang1 ， yi3 gai4 jia1 gu3 。——  jiao3 ran2 
- zheng1 fu4 yi3 jie2 ， ji4 gong1 yi3 shi2 。 ren2 xu1 huai2 hui4 ， li4 bu4 neng2 qi1 。——  pan1 shu4 
- wo3 zheng4 zai4 fu2 ， wo3 bang1 zai4 sui2 。 meng3 shou4 bu2 bao4 ， jia1 yu2 wei2 zi1 。——  tang1 heng2 
- su4 gong1 ming2 shen2 ， qi2 mu4 bu4 kui1 。 sui4 huo4 jiao1 yang2 ， yu3 wu2 qian1 qi1 。——  jiao3 ran2 
- di4 jia1 you3 yong1 ， chong3 ming4 lai2 si1 。 zi3 fu2 zai4 sui2 ， jin1 zhang1 lu4 li2 。——  pan1 shu4 
- zi1 zhong1 lü3 xiao4 ， yue4 li3 dun1 shi1 。 ming2 de2 wei2 xin1 ， zi4 tian1 you4 zhi1 。——  tang1 heng2

## 注释

## 译文

## 赏析
