---
id: jiao-ran-bai-yun-ge-ji-lu-zhong-cheng-shi-jun-chang-yuan
title: 白雲歌寄陸中丞使君長源
titlePinyin: bai2 yun2 ge1 ji4 lu4 zhong1 cheng2 shi3 jun1 chang2 yuan2
titleSlug: bai-yun-ge-ji-lu-zhong-cheng-shi-jun-chang-yuan
author: 皎然
authorPinyin: jiao3 ran2
authorSlug: jiao-ran
dynasty: 唐
dynastyPinyin: tang2
dynastySlug: tang
tags: [] 
---

## 正文

- 一見西山雲，使人情意遠。
- 憑高發詠何超遙，道妙如君有舒卷。
- 縈空疊景多麗容，衆峰峰上自爲峰。
- 潔白不繇陰雨積，高明肯共雜煙重。
- 萬物有形皆有著，白雲有形無繫縛。
- 黃金被爍玉亦瑕，一片飄然汙不著。
- 或逢天上或人間，人自營營雲自閑。
- 忽爾飛來暫爲侶，忽然飛去莫能攀。
- 逸民對雲效高致，禪子逢雲增道意。
- 白雲遇物無偏頗，自是人心見同異。
- 閶闔天門宜曙看，爲纓作蓋擁千官。
- 從龍合沓臨清暑，就日逶迤繞露寒。
- 誰憐西山雲，亭亭處幽絕。
- 坐石長看非我羈，手中欲攬待君說。
- 貞白先生那得知，只向空山自怡悅。

## 拼音

- yi2 jian4 xi1 shan1 yun2 ， shi3 ren2 qing2 yi4 yuan3 。
- ping2 gao1 fa1 yong3 he2 chao1 yao2 ， dao4 miao4 ru2 jun1 you3 shu1 juan3 。
- ying2 kong1 die2 jing3 duo1 li2 rong2 ， zhong4 feng1 feng1 shang4 zi4 wei2 feng1 。
- jie2 bai2 bu4 yao2 yin1 yu3 ji1 ， gao1 ming2 ken3 gong4 za2 yan1 zhong4 。
- wan4 wu4 you3 xing2 jie1 you3 zhu4 ， bai2 yun2 you3 xing2 wu2 xi4 fu4 。
- huang2 jin1 bei4 shuo4 yu4 yi4 xia2 ， yi2 pian4 piao1 ran2 wu1 bu2 zhu4 。
- huo4 feng2 tian1 shang4 huo4 ren2 jian4 ， ren2 zi4 ying2 ying2 yun2 zi4 xian2 。
- hu1 er3 fei1 lai2 zan4 wei2 lü3 ， hu1 ran2 fei1 qu4 mo4 neng2 pan1 。
- yi4 min2 dui4 yun2 xiao4 gao1 zhi4 ， shan4 zi3 feng2 yun2 zeng1 dao4 yi4 。
- bai2 yun2 yu4 wu4 wu2 pian1 po1 ， zi4 shi4 ren2 xin1 jian4 tong2 yi4 。
- chang1 he2 tian1 men2 yi2 shu3 kan4 ， wei2 ying1 zuo4 gai4 yong1 qian1 guan1 。
- cong2 long2 he2 ta4 lin2 qing1 shu3 ， jiu4 ri4 wei1 yi2 rao4 lu4 han2 。
- shui2 lian2 xi1 shan1 yun2 ， ting2 ting2 chu3 you1 jue2 。
- zuo4 shi2 chang2 kan4 fei1 wo3 ji1 ， shou3 zhong1 yu4 lan3 dai4 jun1 shuo1 。
- zhen1 bai2 xian1 sheng0 na4 de2 zhi1 ， zhi1 xiang4 kong1 shan1 zi4 yi2 yue4 。

## 注释

## 译文

## 赏析
