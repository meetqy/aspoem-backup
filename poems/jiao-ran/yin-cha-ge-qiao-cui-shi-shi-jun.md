---
id: jiao-ran-yin-cha-ge-qiao-cui-shi-shi-jun
title: 飲茶歌誚崔石使君
titlePinyin: yin3 cha2 ge1 qiao4 cui1 shi2 shi3 jun1
titleSlug: yin-cha-ge-qiao-cui-shi-shi-jun
author: 皎然
authorPinyin: jiao3 ran2
authorSlug: jiao-ran
dynasty: 唐
dynastyPinyin: tang2
dynastySlug: tang
tags: []
---

## 正文

- 越人遺我剡溪茗，採得金牙爨金鼎。
- 素瓷雪色縹沫香，何似諸仙瓊蘂漿。
- 一飲滌昏寐，情來朗爽滿天地。
- 再飲清我神，忽如飛雨灑輕塵。
- 三飲便得道，何須苦心破煩惱。
- 此物清高世莫知，世人飲酒多自欺。
- 愁看畢卓甕間夜，笑向陶潛籬下時。
- 崔侯啜之意不已，狂歌一曲驚人耳。
- 孰知茶道全爾真，唯有丹丘得如此。

## 拼音

- yue4 ren2 yi2 wo3 shan4 xi1 ming2 ， cai3 de2 jin1 ya2 cuan4 jin1 ding3 。
- su4 ci2 xue3 se4 piao3 mo4 xiang1 ， he2 si4 zhu1 xian1 qiong2 rui3 jiang1 。
- yi4 yin3 di2 hun1 mei4 ， qing2 lai2 lang3 shuang3 man3 tian1 di4 。
- zai4 yin3 qing1 wo3 shen2 ， hu1 ru2 fei1 yu3 sa3 qing1 chen2 。
- san1 yin3 bian4 de2 dao4 ， he2 xu1 ku3 xin1 po4 fan2 nao3 。
- ci3 wu4 qing1 gao1 shi4 mo4 zhi1 ， shi4 ren2 yin3 jiu3 duo1 zi4 qi1 。
- chou2 kan4 bi4 zhuo2 weng4 jian4 ye4 ， xiao4 xiang4 tao2 qian2 li2 xia4 shi2 。
- cui1 hou2 chuo4 zhi1 yi4 bu4 yi3 ， kuang2 ge1 yi4 qu3 jing1 ren2 er3 。
- shu2 zhi1 cha2 dao4 quan2 er3 zhen1 ， wei2 you3 dan1 qiu1 de2 ru2 ci3 。

## 注释

## 译文

## 赏析
