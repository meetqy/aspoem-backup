---
id: jiao-ran-xue-qing-jiao-chang-xing-ge
title: 薛卿教長行歌
titlePinyin: xue1 qing1 jiao4 chang2 xing2 ge1
titleSlug: xue-qing-jiao-chang-xing-ge
author: 皎然
authorPinyin: jiao3 ran2
authorSlug: jiao-ran
dynasty: 唐
dynastyPinyin: tang2
dynastySlug: tang
tags: []
---

## 正文

- 桂陽仙柳道家說，昔傳蘇君今是薛。
- 聊將握槊偶時人，便被人間稱冠絕。
- 黃楊文局龜螭蟠，琢成骰子雙琅玕。
- 初疑月破雲中墮，復怪星移指下攢。
- 誰識兵奇勢可保，坐看將軍上一道。
- 有時彩王非所希，笑擊單于出重圍。
- 鳧驚隼擊疾若飛，左顧右盻生光輝。
- 家本聯姻漢戚里，身是長安貴公子。
- 名高藝絕何翩翩，幾迴決勝君王前。
- 扈遊長樂與祈年，人望青雲白日邊。
- 謫宦江南歲陰晚，還將此道聊自遣。
- 繇來君子行最長，予亦知君寄心遠。

## 拼音

- gui4 yang2 xian1 liu3 dao4 jia1 shuo1 ， xi1 chuan2 su1 jun1 jin1 shi4 xue1 。
- liao2 jiang1 wo4 shuo4 ou3 shi2 ren2 ， bian4 bei4 ren2 jian4 cheng1 guan1 jue2 。
- huang2 yang2 wen2 ju2 gui1 chi1 pan2 ， zhuo2 cheng2 tou2 zi0 shuang1 lang2 gan1 。
- chu1 yi2 yue4 po4 yun2 zhong1 duo4 ， fu4 guai4 xing1 yi2 zhi3 xia4 zan3 。
- shui2 shi2 bing1 qi2 shi4 ke3 bao3 ， zuo4 kan4 jiang1 jun1 shang4 yi2 dao4 。
- you3 shi2 cai3 wang2 fei1 suo3 xi1 ， xiao4 ji1 dan1 yu2 chu1 zhong4 wei2 。
- fu2 jing1 sun3 ji1 ji2 ruo4 fei1 ， zuo3 gu4 you4 xi4 sheng1 guang1 hui1 。
- jia1 ben3 lian2 yin1 han4 qi1 li3 ， shen1 shi4 chang2 an1 gui4 gong1 zi3 。
- ming2 gao1 yi4 jue2 he2 pian1 pian1 ， ji1 hui2 jue2 sheng4 jun1 wang2 qian2 。
- hu4 you2 chang2 le4 yu3 qi2 nian2 ， ren2 wang4 qing1 yun2 bai2 ri4 bian1 。
- zhe2 huan4 jiang1 nan2 sui4 yin1 wan3 ， huan2 jiang1 ci3 dao4 liao2 zi4 qian3 。
- yao2 lai2 jun1 zi3 xing2 zui4 chang2 ， yu3 yi4 zhi1 jun1 ji4 xin1 yuan3 。

## 注释

## 译文

## 赏析
