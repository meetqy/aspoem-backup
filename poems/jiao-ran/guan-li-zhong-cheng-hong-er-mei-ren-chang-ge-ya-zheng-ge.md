---
id: jiao-ran-guan-li-zhong-cheng-hong-er-mei-ren-chang-ge-ya-zheng-ge
title: 觀李中丞洪二美人唱歌軋箏歌
titlePinyin: guan1 li3 zhong1 cheng2 hong2 er4 mei3 ren2 chang4 ge1 ya4 zheng1 ge1
titleSlug: guan-li-zhong-cheng-hong-er-mei-ren-chang-ge-ya-zheng-ge
author: 皎然
authorPinyin: jiao3 ran2
authorSlug: jiao-ran
dynasty: 唐
dynastyPinyin: tang2
dynastySlug: tang
tags: []
---

## 正文

- 君家雙美姬，善歌工箏人莫知。
- 軋用蜀竹弦楚絲，清哇宛轉聲相隨。
- 夜靜酒闌佳月前，高張水引何淵淵。
- 美人矜名曲不誤，蹙響時時如迸泉。
- 趙琴素所【嘉】，齊謳世稱絕。
- 箏歌一動凡音輟，凝弦且莫停金罍。
- 淫聲已闋雅聲來，遊魚噞喁鶴裴回，主人高情始爲開。
- 高情放浪出常格，偶世有名道無跡。
- 勳業先登上將科，文章已冠諸人籍。
- 每笑石崇無道情，輕身重色禍亦成。
- 君有佳人當禪伴，於中不廢學無生。
- 愛君天然性寡欲，家貧祿薄常知足。
- 謫官無慍如古人，交道忘言比前躅。
- 不意全家萬里來，湖中再見春山綠。
- 吳興公舍幽且閑，何妨寄隱在其間。
- 時議名齊謝太傅，更看攜妓似東山。

## 拼音

- jun1 jia1 shuang1 mei3 ji1 ， shan4 ge1 gong1 zheng1 ren2 mo4 zhi1 。
- ya4 yong4 shu3 zhu2 xian2 chu3 si1 ， qing1 wa1 wan3 zhuan3 sheng1 xiang1 sui2 。
- ye4 jing4 jiu3 lan2 jia1 yue4 qian2 ， gao1 zhang1 shui3 yin3 he2 yuan1 yuan1 。
- mei3 ren2 jin1 ming2 qu3 bu2 wu4 ， cu4 xiang3 shi2 shi2 ru2 beng4 quan2 。
- zhao4 qin2 su4 suo3 【 jia1 】， qi2 ou1 shi4 cheng1 jue2 。
- zheng1 ge1 yi2 dong4 fan2 yin1 chuo4 ， ning2 xian2 qie3 mo4 ting2 jin1 lei2 。
- yin2 sheng1 yi3 que4 ya3 sheng1 lai2 ， you2 yu2 yan3 yong2 he4 pei2 hui2 ， zhu3 ren2 gao1 qing2 shi3 wei2 kai1 。
- gao1 qing2 fang4 lang4 chu1 chang2 ge2 ， ou3 shi4 you3 ming2 dao4 wu2 ji4 。
- xun1 ye4 xian1 deng1 shang4 jiang1 ke1 ， wen2 zhang1 yi3 guan1 zhu1 ren2 ji2 。
- mei3 xiao4 shi2 chong2 wu2 dao4 qing2 ， qing1 shen1 zhong4 se4 huo4 yi4 cheng2 。
- jun1 you3 jia1 ren2 dang1 shan4 ban4 ， wu1 zhong1 bu2 fei4 xue2 wu2 sheng1 。
- ai4 jun1 tian1 ran2 xing4 gua3 yu4 ， jia1 pin2 lu4 bao2 chang2 zhi1 zu2 。
- zhe2 guan1 wu2 yun4 ru2 gu3 ren2 ， jiao1 dao4 wang4 yan2 bi3 qian2 zhu2 。
- bu2 yi4 quan2 jia1 wan4 li3 lai2 ， hu2 zhong1 zai4 jian4 chun1 shan1 lü4 。
- wu2 xing1 gong1 she4 you1 qie3 xian2 ， he2 fang2 ji4 yin3 zai4 qi2 jian4 。
- shi2 yi4 ming2 qi2 xie4 tai4 fu4 ， geng4 kan4 xie2 ji4 si4 dong1 shan1 。

## 注释

## 译文

## 赏析
