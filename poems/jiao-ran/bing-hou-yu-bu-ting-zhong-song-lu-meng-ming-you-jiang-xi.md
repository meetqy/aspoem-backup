---
id: jiao-ran-bing-hou-yu-bu-ting-zhong-song-lu-meng-ming-you-jiang-xi
title: 兵後餘不亭重送盧孟明遊江西
titlePinyin: bing1 hou4 yu2 bu4 ting2 zhong4 song4 lu2 meng4 ming2 you2 jiang1 xi1
titleSlug: bing-hou-yu-bu-ting-zhong-song-lu-meng-ming-you-jiang-xi
author: 皎然
authorPinyin: jiao3 ran2
authorSlug: jiao-ran
dynasty: 唐
dynastyPinyin: tang2
dynastySlug: tang
tags: []
---

## 正文

- 攜手曾此分，怳如隔胡越。
- 倫侯古封邑，榮盛風雨歇。
- 飢鼯號空亭，野草生故轍。
- 如何此路岐，更作千年別。
- 馮軾望遠道，春山無斷絕。
- 朝行入郢樹，夜泊依楚月。
- 佳士持操高，揚才日昭晰。
- 離言何所贈，盈滿有虧缺。
- 時節傷蟪蛄，芳菲忌鶗鴂。
- 予思鹿門隱，心跡貴冥滅。
- 頹顏反芝朮，昔貌成冰雪。
- 歲晏期爾來，銷聲坐巖穴。

## 拼音

- xie2 shou3 ceng2 ci3 fen1 ， huang3 ru2 ge2 hu2 yue4 。
- lun2 hou2 gu3 feng1 yi4 ， rong2 sheng4 feng1 yu3 xie1 。
- ji1 wu2 hao4 kong1 ting2 ， ye3 cao3 sheng1 gu4 zhe2 。
- ru2 he2 ci3 lu4 qi2 ， geng4 zuo4 qian1 nian2 bie2 。
- feng2 shi4 wang4 yuan3 dao4 ， chun1 shan1 wu2 duan4 jue2 。
- chao2 xing2 ru4 ying3 shu4 ， ye4 bo2 yi1 chu3 yue4 。
- jia1 shi4 chi2 cao1 gao1 ， yang2 cai2 ri4 zhao1 xi1 。
- li2 yan2 he2 suo3 zeng4 ， ying2 man3 you3 kui1 que1 。
- shi2 jie2 shang1 hui4 gu1 ， fang1 fei1 ji4 ti2 jue2 。
- yu3 si1 lu4 men2 yin3 ， xin1 ji4 gui4 ming2 mie4 。
- tui2 yan2 fan3 zhi1 zhu2 ， xi1 mao4 cheng2 bing1 xue3 。
- sui4 yan4 qi1 er3 lai2 ， xiao1 sheng1 zuo4 yan2 xue2 。

## 注释

## 译文

## 赏析
