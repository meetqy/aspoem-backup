---
id: jiao-ran-du-zhang-qu-jiang-ji
title: 讀張曲江集
titlePinyin: du2 zhang1 qu3 jiang1 ji2
titleSlug: du-zhang-qu-jiang-ji
author: 皎然
authorPinyin: jiao3 ran2
authorSlug: jiao-ran
dynasty: 唐
dynastyPinyin: tang2
dynastySlug: tang
tags: [] 
---

## 正文

- 相公乃天蓋，人文佐生成。
- 立程正頹靡，繹思何縱橫。
- 春杼弄緗綺，陽林敷玉英。
- 飄然飛動姿，邈矣高簡情。
- 後輩驚失步，前修敢爭衡。
- 始欣耳目遠，再使機慮清。
- 體正力已全，理精識何妙。
- 昔年歌陽春，徒推郢中調。
- 今朝聽鸞鳳，豈獨羨門嘯。
- 帝命鎮雄州，待濟寄上流。
- 才兼荆衡秀，氣助瀟湘秋。
- 逸蕩子山匹，經奇文暢儔。
- 沈吟未終卷，變態紛難數。
- 曜耳代明璫，襲衣同芳杜。
- 愔愔聞玉磬，寤寐在靈府。

## 拼音

- xiang4 gong0 nai3 tian1 gai4 ， ren2 wen2 zuo3 sheng1 cheng2 。
- li4 cheng2 zheng4 tui2 mi2 ， yi4 si1 he2 zong4 heng2 。
- chun1 zhu4 nong4 xiang1 qi3 ， yang2 lin2 fu1 yu4 ying1 。
- piao1 ran2 fei1 dong4 zi1 ， miao3 yi3 gao1 jian3 qing2 。
- hou4 bei4 jing1 shi1 bu4 ， qian2 xiu1 gan3 zheng1 heng2 。
- shi3 xin1 er3 mu4 yuan3 ， zai4 shi3 ji1 lü4 qing1 。
- ti3 zheng4 li4 yi3 quan2 ， li3 jing1 shi2 he2 miao4 。
- xi1 nian2 ge1 yang2 chun1 ， tu2 tui1 ying3 zhong1 diao4 。
- jin1 zhao1 ting1 luan2 feng4 ， qi3 du2 xian4 men2 xiao4 。
- di4 ming4 zhen4 xiong2 zhou1 ， dai4 ji4 ji4 shang4 liu2 。
- cai2 jian1 jing1 heng2 xiu4 ， qi4 zhu4 xiao1 xiang1 qiu1 。
- yi4 dang4 zi3 shan1 pi3 ， jing1 qi2 wen2 chang4 chou2 。
- shen3 yin2 wei4 zhong1 juan4 ， bian4 tai4 fen1 nan2 shu4 。
- yao4 er3 dai4 ming2 dang1 ， xi2 yi1 tong2 fang1 du4 。
- yin1 yin1 wen2 yu4 qing4 ， wu4 mei4 zai4 ling2 fu3 。

## 注释

## 译文

## 赏析
