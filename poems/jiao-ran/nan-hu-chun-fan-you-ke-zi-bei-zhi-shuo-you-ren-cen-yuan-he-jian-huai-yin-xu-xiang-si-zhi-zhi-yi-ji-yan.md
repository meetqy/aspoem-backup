---
id: jiao-ran-nan-hu-chun-fan-you-ke-zi-bei-zhi-shuo-you-ren-cen-yuan-he-jian-huai-yin-xu-xiang-si-zhi-zhi-yi-ji-yan
title: 南湖春泛有客自北至說友人岑元和見懷因叙相思之志以寄焉
titlePinyin: nan2 hu2 chun1 fan4 you3 ke4 zi4 bei3 zhi4 shuo1 you3 ren2 cen2 yuan2 he2 jian4 huai2 yin1 xu4 xiang1 si1 zhi1 zhi4 yi3 ji4 yan1
titleSlug: nan-hu-chun-fan-you-ke-zi-bei-zhi-shuo-you-ren-cen-yuan-he-jian-huai-yin-xu-xiang-si-zhi-zhi-yi-ji-yan
author: 皎然
authorPinyin: jiao3 ran2
authorSlug: jiao-ran
dynasty: 唐
dynastyPinyin: tang2
dynastySlug: tang
tags: []
---

## 正文

- 故人隔楚水，日夕望芳洲。
- 春草思眇眇，征雲暮悠悠。
- 心期無形影，跡曠成阻修。
- 有客江上至，知君佐雄州。
- 鏗鏹佩蒼玉，躞蹀驅絳騶。
- 伊昔中峰心，從來非此流。
- 資予長生訣，希彼高山儔。
- 此情今如何，宿昔師吾謀。
- 別後謁禪老，更添石室籌。
- 深見人間世，飄如水上漚。
- 蟬號齊王邸，月苦隋帝樓。
- 聲華盡冥寞，麋鹿徒呦呦。
- 我有一字教，坐然遺此憂。
- 何煩脫珪組，不用辭王侯。
- 祗在名位中，空門兼可遊。

## 拼音

- gu4 ren2 ge2 chu3 shui3 ， ri4 xi1 wang4 fang1 zhou1 。
- chun1 cao3 si1 miao3 miao3 ， zheng1 yun2 mu4 you1 you1 。
- xin1 qi1 wu2 xing2 ying3 ， ji4 kuang4 cheng2 zu3 xiu1 。
- you3 ke4 jiang1 shang4 zhi4 ， zhi1 jun1 zuo3 xiong2 zhou1 。
- keng1 qiang3 pei4 cang1 yu4 ， xie4 die2 qu1 jiang4 zou1 。
- yi1 xi1 zhong1 feng1 xin1 ， cong2 lai2 fei1 ci3 liu2 。
- zi1 yu3 chang2 sheng1 jue2 ， xi1 bi3 gao1 shan1 chou2 。
- ci3 qing2 jin1 ru2 he2 ， su4 xi1 shi1 wu2 mou2 。
- bie2 hou4 ye4 shan4 lao3 ， geng4 tian1 shi2 shi4 chou2 。
- shen1 jian4 ren2 jian4 shi4 ， piao1 ru2 shui3 shang4 ou1 。
- chan2 hao4 qi2 wang2 di3 ， yue4 ku3 sui2 di4 lou2 。
- sheng1 hua2 jin4 ming2 mo4 ， mi2 lu4 tu2 you1 you1 。
- wo3 you3 yi2 zi4 jiao4 ， zuo4 ran2 yi2 ci3 you1 。
- he2 fan2 tuo1 gui1 zu3 ， bu2 yong4 ci2 wang2 hou2 。
- zhi1 zai4 ming2 wei4 zhong1 ， kong1 men2 jian1 ke3 you2 。

## 注释

## 译文

## 赏析
