---
id: jiao-ran-da-su-zhou-wei-ying-wu-lang-zhong
title: 荅蘇州韋應物郎中
titlePinyin: da2 su1 zhou1 wei2 ying1 wu4 lang2 zhong1
titleSlug: da-su-zhou-wei-ying-wu-lang-zhong
author: 皎然
authorPinyin: jiao3 ran2
authorSlug: jiao-ran
dynasty: 唐
dynastyPinyin: tang2
dynastySlug: tang
tags: [] 
---

## 正文

- 詩教殆淪缺，庸音互相傾。
- 忽觀風騷韻，會我夙昔情。
- 蕩漾學海資，鬱爲詩人英。
- 格將寒松高，氣與秋江清。
- 何必鄴中作，可爲千載程。
- 受辭分虎竹，萬里臨江城。
- 到日掃煩政，況今休黷兵。
- 應憐禪家子，林下寂無營。
- 跡隳世上華，心得道中精。
- 脫畧文字累，免爲外物攖。
- 書衣流埃積，硯石駮蘚生。
- 恨未識君子，空傳手中瓊。
- 安可誘我性，始願愆素誠。
- 爲無鸑鷟音，繼公雲和笙。
- 吟之向禪藪，反媿幽松聲。

## 拼音

- shi1 jiao4 dai4 lun2 que1 ， yong1 yin1 hu4 xiang1 qing1 。
- hu1 guan1 feng1 sao1 yun4 ， hui4 wo3 su4 xi1 qing2 。
- dang4 yang4 xue2 hai3 zi1 ， yu4 wei2 shi1 ren2 ying1 。
- ge2 jiang1 han2 song1 gao1 ， qi4 yu3 qiu1 jiang1 qing1 。
- he2 bi4 ye4 zhong1 zuo4 ， ke3 wei2 qian1 zai4 cheng2 。
- shou4 ci2 fen1 hu3 zhu2 ， wan4 li3 lin2 jiang1 cheng2 。
- dao4 ri4 sao3 fan2 zheng4 ， kuang4 jin1 xiu1 du2 bing1 。
- ying1 lian2 shan4 jia1 zi0 ， lin2 xia4 ji4 wu2 ying2 。
- ji4 hui1 shi4 shang4 hua2 ， xin1 de2 dao4 zhong1 jing1 。
- tuo1 lüe4 wen2 zi4 lei4 ， mian3 wei2 wai4 wu4 ying1 。
- shu1 yi1 liu2 ai1 ji1 ， yan4 shi2 bo2 xian3 sheng1 。
- hen4 wei4 shi2 jun1 zi3 ， kong1 chuan2 shou3 zhong1 qiong2 。
- an1 ke3 you4 wo3 xing4 ， shi3 yuan4 qian1 su4 cheng2 。
- wei2 wu2 yue4 zhuo2 yin1 ， ji4 gong1 yun2 he2 sheng1 。
- yin2 zhi1 xiang4 shan4 sou3 ， fan3 kui4 you1 song1 sheng1 。

## 注释

## 译文

## 赏析
