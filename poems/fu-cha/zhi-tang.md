---
id: fu-cha-zhi-tang
title: 芝堂
titlePinyin: zhi1 tang2
titleSlug: zhi-tang
author: 傅察
authorPinyin: fu4 cha2
authorSlug: fu-cha
dynasty: 宋
dynastyPinyin: song4
dynastySlug: song
tags: []
---

## 正文

- 弘度負土忘晨夕，空腸未忍進一溢。
- 伯會隆冬不衣帛，野火燎原天雨澤。
- 當時廬側産靈芝，盛事至今光史册。
- 王家兄弟皆英豪，藉藉聲華若連璧。
- 高文奥學乃餘事，一門躬行如萬石。
- 孝思他日徹蒼旻，血淚垂頥灑枯柏。
- 誰云草木但有生，始信幽明本無隔。
- 煌煌三秀發坤祥，小大高低紫與白。
- 搢紳駭嘆絕前聞，老稚提攜溢阡陌。
- 爭言圖寫獻修門，坐見恩榮来絡繹。
- 公獨掩耳更悲啼，吾忍貨名於窀穸。
- 豈如採摘付兒童，大勝籯金滿千鎰。
- 方今孝治軼唐虞，八行求賢常側席。
- 公雖韞匵畏人知，定有新詩振奇蹟。

## 拼音

- hong2 du4 fu4 tu3 wang4 chen2 xi1 ， kong1 chang2 wei4 ren3 jin4 yi2 yi4 。
- bo2 hui4 long2 dong1 bu4 yi1 bo2 ， ye3 huo3 liao2 yuan2 tian1 yu3 ze2 。
- dang1 shi2 lu2 ce4 chan3 ling2 zhi1 ， sheng4 shi4 zhi4 jin1 guang1 shi3 ce4 。
- wang2 jia1 xiong1 di4 jie1 ying1 hao2 ， jie4 jie4 sheng1 hua2 ruo4 lian2 bi4 。
- gao1 wen2 ao4 xue2 nai3 yu2 shi4 ， yi4 men2 gong1 xing2 ru2 wan4 shi2 。
- xiao4 si1 ta1 ri4 che4 cang1 min2 ， xue4 lei4 chui2 yi2 sa3 ku1 bai3 。
- shui2 yun2 cao3 mu4 dan4 you3 sheng1 ， shi3 xin4 you1 ming2 ben3 wu2 ge2 。
- huang2 huang2 san1 xiu4 fa1 kun1 xiang2 ， xiao3 da4 gao1 di1 zi3 yu3 bai2 。
- jin4 shen1 hai4 tan4 jue2 qian2 wen2 ， lao3 zhi4 ti2 xie2 yi4 qian1 mo4 。
- zheng1 yan2 tu2 xie3 xian4 xiu1 men2 ， zuo4 jian4 en1 rong2 lai2 luo4 yi4 。
- gong1 du2 yan3 er3 geng4 bei1 ti2 ， wu2 ren3 huo4 ming2 wu1 zhun1 xi1 。
- qi3 ru2 cai3 zhai1 fu4 er2 tong2 ， da4 sheng4 ying2 jin1 man3 qian1 yi4 。
- fang1 jin1 xiao4 zhi4 yi4 tang2 yu2 ， ba1 hang2 qiu2 xian2 chang2 ce4 xi2 。
- gong1 sui1 yun4 du2 wei4 ren2 zhi1 ， ding4 you3 xin1 shi1 zhen4 qi2 ji4 。

## 注释

## 译文

## 赏析
