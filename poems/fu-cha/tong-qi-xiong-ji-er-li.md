---
id: fu-cha-tong-qi-xiong-ji-er-li
title: 同七兄寄二李
titlePinyin: tong2 qi1 xiong1 ji4 er4 li3
titleSlug: tong-qi-xiong-ji-er-li
author: 傅察
authorPinyin: fu4 cha2
authorSlug: fu-cha
dynasty: 唐
dynastyPinyin: tang2
dynastySlug: tang
tags: [] 
---

## 正文

- 昔我在淇水，二陸皆少年。
- 伯也氣軒昻，丹鶴唳青田。
- 季方文章士，摛華桃李妍。
- 力學乃未已，有如火始然。
- 相見一傾蓋，便誦膠漆堅。
- 笑語玉麈折，登臨蠟屐穿。
- 時時出秀句，洒若沈疴痊。
- 爾来踰十歲，自當冠貂蟬。
- 胡爲茅屋下，寂寞尚草玄。
- 方今明堂構，收拾棟與椽。
- 安得刷羽翮，吹噓送上天。
- 此志儻不遂，何用空言傳。
- 不如李翰林，沉醉自稱仙。
- 不如陶彭澤，歸来謝塵緣。
- 但解琴中趣，何妨甕傍眠。
- 富貴草頭露，名譽空中烟。
- 子意竟何如，余心方寂然。
- 願求真實語，莫作猾頭禪。

## 拼音

- xi1 wo3 zai4 qi2 shui3 ， er4 lu4 jie1 shao4 nian2 。
- bo2 ye3 qi4 xuan1 ang2 ， dan1 he4 li4 qing1 tian2 。
- ji4 fang1 wen2 zhang1 shi4 ， chi1 hua2 tao2 li3 yan2 。
- li4 xue2 nai3 wei4 yi3 ， you3 ru2 huo3 shi3 ran2 。
- xiang1 jian4 yi4 qing1 gai4 ， bian4 song4 jiao1 qi1 jian1 。
- xiao4 yu3 yu4 zhu3 zhe2 ， deng1 lin2 la4 ji1 chuan1 。
- shi2 shi2 chu1 xiu4 ju4 ， sa3 ruo4 shen3 ke1 quan2 。
- er3 lai2 yu2 shi2 sui4 ， zi4 dang1 guan1 diao1 chan2 。
- hu2 wei2 mao2 wu1 xia4 ， ji4 mo4 shang4 cao3 xuan2 。
- fang1 jin1 ming2 tang2 gou4 ， shou1 shi0 dong4 yu3 chuan2 。
- an1 de2 shua1 yu3 he2 ， chui1 xu1 song4 shang4 tian1 。
- ci3 zhi4 tang3 bu2 sui4 ， he2 yong4 kong1 yan2 chuan2 。
- bu4 ru2 li3 han4 lin2 ， chen2 zui4 zi4 cheng1 xian1 。
- bu4 ru2 tao2 peng2 ze2 ， gui1 lai2 xie4 chen2 yuan2 。
- dan4 jie3 qin2 zhong1 qu4 ， he2 fang2 weng4 bang4 mian2 。
- fu4 gui4 cao3 tou2 lu4 ， ming2 yu4 kong1 zhong1 yan1 。
- zi3 yi4 jing4 he2 ru2 ， yu2 xin1 fang1 ji4 ran2 。
- yuan4 qiu2 zhen1 shi2 yu3 ， mo4 zuo4 hua2 tou2 shan4 。

## 注释

## 译文

## 赏析
