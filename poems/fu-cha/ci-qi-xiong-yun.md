---
id: fu-cha-ci-qi-xiong-yun
title: 次七兄韻
titlePinyin: ci4 qi1 xiong1 yun4
titleSlug: ci-qi-xiong-yun
author: 傅察
authorPinyin: fu4 cha2
authorSlug: fu-cha
dynasty: 唐
dynastyPinyin: tang2
dynastySlug: tang
tags: [] 
---

## 正文

- 蝸舍席爲門，清風無所扇。
- 閑視纔半尋，起行空百轉。
- 對食不下喉，流汗常被面。
- 矧復鳬鶩行，摘尾抱大卷。
- 余方有公事，汝輩宜罷遣。
- 賴此伯仲賢，縱談逞雄辨。
- 時時雜博奕，豈不賢遊燕。
- 呼奴取其来，據榻聊一戰。
- 初如兩軍交，整陣咸伺便。
- 俄頃鋒刃集，解紛在一箭。
- 或喜而撫掌，或駭而色變。
- 或傍睨而審，或當局而眩。
- 剝剝伐木聲，離離衆星現。
- 勝負既已分，反奩若收電。
- 卻尋文字觀，觸物本無戀。
- 覓句屢吟哦，誦詩乍遊衍。
- 百謫勿相聞，從渠書我殿。

## 拼音

- wo1 she4 xi2 wei2 men2 ， qing1 feng1 wu2 suo3 shan4 。
- xian2 shi4 cai2 ban4 xun2 ， qi3 xing2 kong1 bai3 zhuan3 。
- dui4 shi2 bu2 xia4 hou2 ， liu2 han4 chang2 bei4 mian4 。
- shen3 fu4 fu2 wu4 xing2 ， zhai1 wei3 bao4 da4 juan4 。
- yu2 fang1 you3 gong1 shi4 ， ru3 bei4 yi2 ba4 qian3 。
- lai4 ci3 bo2 zhong4 xian2 ， zong4 tan2 cheng3 xiong2 bian4 。
- shi2 shi2 za2 bo2 yi4 ， qi3 bu4 xian2 you2 yan4 。
- hu1 nu2 qu3 qi2 lai2 ， ju4 ta4 liao2 yi2 zhan4 。
- chu1 ru2 liang3 jun1 jiao1 ， zheng3 zhen4 xian2 si4 bian4 。
- e2 qing3 feng1 ren4 ji2 ， jie3 fen1 zai4 yi2 jian4 。
- huo4 xi3 er2 fu3 zhang3 ， huo4 hai4 er2 se4 bian4 。
- huo4 bang4 ni4 er2 shen3 ， huo4 dang1 ju2 er2 xuan4 。
- bao1 bao1 fa2 mu4 sheng1 ， li2 li2 zhong4 xing1 xian4 。
- sheng4 fu4 ji4 yi3 fen1 ， fan3 lian2 ruo4 shou1 dian4 。
- que4 xun2 wen2 zi4 guan1 ， chu4 wu4 ben3 wu2 lian4 。
- mi4 ju4 lü3 yin2 e2 ， song4 shi1 zha4 you2 yan3 。
- bai3 zhe2 wu4 xiang1 wen2 ， cong2 qu2 shu1 wo3 dian4 。

## 注释

## 译文

## 赏析
