---
id: wang-zheng-gong-jia-tai-er-nian-sui-zai-ren-xu-zheng-yue-ba-ri-xie-jia-huan-li-mu-zhong-zhu-you-yuan-lai-jian-bie-tong-you-ru-dong-sui-wei-zhong-ri-zhi-kuan-yin-cheng-gu-feng-yi-zhang
title: 嘉泰二年歲在壬戌正月八日携家還里幕中諸友遠來餞別同遊乳洞遂爲終日之款因成古風一章
titlePinyin: jia1 tai4 er4 nian2 sui4 zai4 ren2 xu1 zheng1 yue4 ba1 ri4 xie2 jia1 huan2 li3 mu4 zhong1 zhu1 you3 yuan3 lai2 jian4 bie2 tong2 you2 ru3 dong4 sui4 wei2 zhong1 ri4 zhi1 kuan3 yin1 cheng2 gu3 feng1 yi4 zhang1
titleSlug: jia-tai-er-nian-sui-zai-ren-xu-zheng-yue-ba-ri-xie-jia-huan-li-mu-zhong-zhu-you-yuan-lai-jian-bie-tong-you-ru-dong-sui-wei-zhong-ri-zhi-kuan-yin-cheng-gu-feng-yi-zhang
author: 王正功
authorPinyin: wang2 zheng4 gong1
authorSlug: wang-zheng-gong
dynasty: 宋
dynastyPinyin: song4
dynastySlug: song
tags: []
---

## 正文

- 乳穴佳名久欣慕，茲遊直與心期副。
- 今朝蕭散七枝筇，衰遲未覺躋攀苦。
- 湘南懸想碧雲橫，桂嶺遥瞻烟靄暮。
- 招提鐘磬出幽深，村疃牛羊自來去。
- 忽聞流水響潺潺，漸覩巖扃隔烟霧。
- 山蹊躡履亂崎嶔，翠壁題名雜新故。
- 乍暌朱墨略官箴，稍覺追隨劇幽趣。
- 絕知官裏少夷途，始信閑中無窘步。
- 人生如此信可樂，誰向康莊塞歸路。
- 共醉生前有限盃，澆我胸中今與古。
- 早知富貴如浮雲，三歎歸田不能賦。

## 拼音

- ru3 xue2 jia1 ming2 jiu3 xin1 mu4 ， zi1 you2 zhi2 yu3 xin1 qi1 fu4 。
- jin1 zhao1 xiao1 san4 qi1 zhi1 qiong2 ， shuai1 chi2 wei4 jue2 ji1 pan1 ku3 。
- xiang1 nan2 xuan2 xiang3 bi4 yun2 heng2 ， gui4 ling3 yao2 zhan1 yan1 ai3 mu4 。
- zhao1 ti2 zhong1 qing4 chu1 you1 shen1 ， cun1 tuan3 niu2 yang2 zi4 lai2 qu4 。
- hu1 wen2 liu2 shui3 xiang3 chan2 chan2 ， jian4 du3 yan2 jiong1 ge2 yan1 wu4 。
- shan1 qi1 nie4 lü3 luan4 qi2 qin1 ， cui4 bi4 ti2 ming2 za2 xin1 gu4 。
- zha4 kui2 zhu1 mo4 lüe4 guan1 zhen1 ， shao1 jue2 zhui1 sui2 ju4 you1 qu4 。
- jue2 zhi1 guan1 li3 shao3 yi2 tu2 ， shi3 xin4 xian2 zhong1 wu2 jiong3 bu4 。
- ren2 sheng1 ru2 ci3 xin4 ke3 le4 ， shui2 xiang4 kang1 zhuang1 sai1 gui1 lu4 。
- gong4 zui4 sheng1 qian2 you3 xian4 bei1 ， jiao1 wo3 xiong1 zhong1 jin1 yu3 gu3 。
- zao3 zhi1 fu4 gui4 ru2 fu2 yun2 ， san1 tan4 gui1 tian2 bu4 neng2 fu4 。

## 注释

## 译文

## 赏析
