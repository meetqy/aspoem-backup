---
id: li-jian-xun-tian-jia-san-shou
title: 田家三首
titlePinyin: tian2 jia1 san1 shou3
titleSlug: tian-jia-san-shou
author: 李建勳
authorPinyin: li3 jian4 xun1
authorSlug: li-jian-xun
dynasty: 唐
dynastyPinyin: tang2
dynastySlug: tang
tags: []
---

## 正文

- 畢歲知無事，兵銷復舊丁。竹門桑徑狹，春日稻畦青。
- 犬吠隈籬落，雞飛上碓桯。歸田起囗思，蛙叫草冥冥。
- 不識城中路，熙熙樂有年。木盤擎社酒，瓦鼓送神錢。
- 霜落牛歸屋，禾收雀滿田。遙陂過秋水，閑閣釣魚船。
- 長愛田家事，時時欲一過。垣籬皆樹槿，廳院亦堆禾。
- 病果因風落，寒蔬向日多。遙聞數聲笛，牛晚下前坡。

## 拼音

- bi4 sui4 zhi1 wu2 shi4 ， bing1 xiao1 fu4 jiu4 ding1 。 zhu2 men2 sang1 jing4 xia2 ， chun1 ri4 dao4 qi2 qing1 。
- quan3 fei4 wei1 li2 luo4 ， ji1 fei1 shang4 dui4 ting1 。 gui1 tian2 qi3 wei2 si1 ， wa1 jiao4 cao3 ming2 ming2 。
- bu4 shi2 cheng2 zhong1 lu4 ， xi1 xi1 le4 you3 nian2 。 mu4 pan2 qing2 she4 jiu3 ， wa3 gu3 song4 shen2 qian2 。
- shuang1 luo4 niu2 gui1 wu1 ， he2 shou1 que4 man3 tian2 。 yao2 bei1 guo4 qiu1 shui3 ， xian2 ge2 diao4 yu2 chuan2 。
- chang2 ai4 tian2 jia1 shi4 ， shi2 shi2 yu4 yi2 guo4 。 yuan2 li2 jie1 shu4 jin3 ， ting1 yuan4 yi4 dui1 he2 。
- bing4 guo3 yin1 feng1 luo4 ， han2 shu1 xiang4 ri4 duo1 。 yao2 wen2 shu4 sheng1 di2 ， niu2 wan3 xia4 qian2 po1 。

## 注释

## 译文

## 赏析
