---
id: ai-xing-fu-yu-tu-shu-gong-luo-weng
title: 與圖書工羅翁
titlePinyin: yu3 tu2 shu1 gong1 luo2 weng1
titleSlug: yu-tu-shu-gong-luo-weng
author: 艾性夫
authorPinyin: ai4 xing4 fu1
authorSlug: ai-xing-fu
dynasty: 宋
dynastyPinyin: song4
dynastySlug: song
tags: []
---

## 正文

- 木天荒寒風雨黑，夜氣無人驗東壁。
- 天球大玉生土花，虞歌魯頌誰能刻。
- 翁持鐵筆不得用，小試印材蒸栗色。
- 我今白首正逃名，運與黄楊俱受厄。
- 藏鋒少竢時或至，精藝終爲人愛惜。
- 固不必附名黨錮碑，亦不必寄姓麻姑石。
- 江湖詩板待翁來，傳與鷄林讀書客。

## 拼音

- mu4 tian1 huang1 han2 feng1 yu3 hei1 ， ye4 qi4 wu2 ren2 yan4 dong1 bi4 。
- tian1 qiu2 da4 yu4 sheng1 tu3 hua1 ， yu2 ge1 lu3 song4 shui2 neng2 ke4 。
- weng1 chi2 tie3 bi3 bu4 de2 yong4 ， xiao3 shi4 yin4 cai2 zheng1 li4 se4 。
- wo3 jin1 bai2 shou3 zheng4 tao2 ming2 ， yun4 yu3 huang2 yang2 ju4 shou4 e4 。
- cang2 feng1 shao3 si4 shi2 huo4 zhi4 ， jing1 yi4 zhong1 wei2 ren2 ai4 xi1 。
- gu4 bu2 bi4 fu4 ming2 dang3 gu4 bei1 ， yi4 bu2 bi4 ji4 xing4 ma2 gu1 shi2 。
- jiang1 hu2 shi1 ban3 dai4 weng1 lai2 ， chuan2 yu3 ji1 lin2 du2 shu1 ke4 。

## 注释

## 译文

## 赏析
