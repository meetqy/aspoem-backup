---
id: ai-xing-fu-chou-chun-hu-shi-lu-yong-hui-si-hao-tu
title: 酬春湖史履庸惠四皓圖
titlePinyin: chou2 chun1 hu2 shi3 lü3 yong1 hui4 si4 hao4 tu2
titleSlug: chou-chun-hu-shi-lu-yong-hui-si-hao-tu
author: 艾性夫
authorPinyin: ai4 xing4 fu1
authorSlug: ai-xing-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 有客有客吾春湖，踏霜打門呼老夫。
- 寒溫粗了不暇坐，兩手奉我商山圖。
- 皓首龐眉髪如漆，千古高人誰畫出。
- 疏行大字各題詩，頗類涪翁老年筆。
- 綺里季，夏黄公，春風拍浮酒兩鍾。
- 仰天但覺宇宙窄，麾麈一掃塵凡空。
- 東園甪里更蕭散，石鼎茶瓢風日晚。
- 琵琶不作兒女悲，橫琴靜送飛鴻遠。
- 周家遺民方避秦，留侯眼高識天人。
- 翩翩小出奠危社，落落高舉連青雲。
- 感君持贈慰枯槁，玉雪輝輝見諸老。
- 何當乘鶴參翱翔，風露清凉咽瑶草。

## 拼音

- you3 ke4 you3 ke4 wu2 chun1 hu2 ， ta4 shuang1 da3 men2 hu1 lao3 fu1 。
- han2 wen1 cu1 le0 bu4 xia2 zuo4 ， liang3 shou3 feng4 wo3 shang1 shan1 tu2 。
- hao4 shou3 pang2 mei2 fa4 ru2 qi1 ， qian1 gu3 gao1 ren2 shui2 hua4 chu1 。
- shu1 xing2 da4 zi4 ge4 ti2 shi1 ， po1 lei4 fu2 weng1 lao3 nian2 bi3 。
- qi3 li3 ji4 ， xia4 huang2 gong1 ， chun1 feng1 pai1 fu2 jiu3 liang3 zhong1 。
- yang3 tian1 dan4 jue2 yu3 zhou4 zhai3 ， hui1 zhu3 yi4 sao3 chen2 fan2 kong1 。
- dong1 yuan2 lu4 li3 geng4 xiao1 san4 ， shi2 ding3 cha2 piao2 feng1 ri4 wan3 。
- pi2 pa0 bu2 zuo4 er2 nü3 bei1 ， heng2 qin2 jing4 song4 fei1 hong2 yuan3 。
- zhou1 jia1 yi2 min2 fang1 bi4 qin2 ， liu2 hou2 yan3 gao1 shi2 tian1 ren2 。
- pian1 pian1 xiao3 chu1 dian4 wei1 she4 ， luo4 luo4 gao1 ju3 lian2 qing1 yun2 。
- gan3 jun1 chi2 zeng4 wei4 ku1 gao3 ， yu4 xue3 hui1 hui1 jian4 zhu1 lao3 。
- he2 dang1 cheng2 he4 can1 ao2 xiang2 ， feng1 lu4 qing1 liang2 yan4 yao2 cao3 。

## 注释

## 译文

## 赏析
