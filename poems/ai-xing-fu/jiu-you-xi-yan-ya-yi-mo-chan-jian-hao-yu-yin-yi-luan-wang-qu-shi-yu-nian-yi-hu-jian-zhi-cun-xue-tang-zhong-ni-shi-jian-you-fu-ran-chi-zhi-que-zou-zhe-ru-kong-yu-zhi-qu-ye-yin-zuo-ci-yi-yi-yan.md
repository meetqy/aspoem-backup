---
id: ai-xing-fu-jiu-you-xi-yan-ya-yi-mo-chan-jian-hao-yu-yin-yi-luan-wang-qu-shi-yu-nian-yi-hu-jian-zhi-cun-xue-tang-zhong-ni-shi-jian-you-fu-ran-chi-zhi-que-zou-zhe-ru-kong-yu-zhi-qu-ye-yin-zuo-ci-yi-yi-yan
title: 舊有歙硯雅宜墨鑱賤號于陰以亂亡去十餘年矣忽見之村學堂中睨視間有艴然持之却走者如恐予之取也因作此以遺硯
titlePinyin: jiu4 you3 xi1 yan4 ya3 yi2 mo4 chan2 jian4 hao4 yu2 yin1 yi3 luan4 wang2 qu4 shi2 yu2 nian2 yi3 hu1 jian4 zhi1 cun1 xue2 tang2 zhong1 ni4 shi4 jian4 you3 fu2 ran2 chi2 zhi1 que4 zou3 zhe3 ru2 kong3 yu3 zhi1 qu3 ye3 yin1 zuo4 ci3 yi3 yi2 yan4
titleSlug: jiu-you-xi-yan-ya-yi-mo-chan-jian-hao-yu-yin-yi-luan-wang-qu-shi-yu-nian-yi-hu-jian-zhi-cun-xue-tang-zhong-ni-shi-jian-you-fu-ran-chi-zhi-que-zou-zhe-ru-kong-yu-zhi-qu-ye-yin-zuo-ci-yi-yi-yan
author: 艾性夫
authorPinyin: ai4 xing4 fu1
authorSlug: ai-xing-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 冰蠶吐絲寒玉蒼，老龍磨角玄雲香，半生食汝充饑腸。
- 正爾悒悒傷弓亡，一日到眼驚餘皇，欲呼未見誰鬣長。
- 庸奴自愧取不臧，艴然持之走蓋藏。
- 嗚呼得失安可常，我不善保遺渠殃，苟能藏之殃而祥。
- 但隨牛後失所當，枯竹尚作神龍驤。
- 安得石精變化飛墮桑君旁，塞翁失馬心清凉。

## 拼音

- bing1 can2 tu3 si1 han2 yu4 cang1 ， lao3 long2 mo2 jiao3 xuan2 yun2 xiang1 ， ban4 sheng1 shi2 ru3 chong1 ji1 chang2 。
- zheng4 er3 yi4 yi4 shang1 gong1 wang2 ， yi2 ri4 dao4 yan3 jing1 yu2 huang2 ， yu4 hu1 wei4 jian4 shui2 lie4 chang2 。
- yong1 nu2 zi4 kui4 qu3 bu4 zang1 ， fu2 ran2 chi2 zhi1 zou3 gai4 cang2 。
- wu1 hu1 de2 shi1 an1 ke3 chang2 ， wo3 bu2 shan4 bao3 yi2 qu2 yang1 ， gou3 neng2 cang2 zhi1 yang1 er2 xiang2 。
- dan4 sui2 niu2 hou4 shi1 suo3 dang1 ， ku1 zhu2 shang4 zuo4 shen2 long2 xiang1 。
- an1 de2 shi2 jing1 bian4 hua4 fei1 duo4 sang1 jun1 pang2 ， sai1 weng1 shi1 ma3 xin1 qing1 liang2 。

## 注释

## 译文

## 赏析
