---
id: ai-xing-fu-zhao-jun-chu-sai-tu
title: 昭君出塞圖
titlePinyin: zhao1 jun1 chu1 sai4 tu2
titleSlug: zhao-jun-chu-sai-tu
author: 艾性夫
authorPinyin: ai4 xing4 fu1
authorSlug: ai-xing-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 長門寫遍泥金帖，春風暗老如花靨。
- 臂紗尚護紅守宮，妾命君恩盡如葉。
- 一朝結束嫁荒陲，一馬前導五馬隨。
- 老奚并轡相笑語，雙袖自抱琵琶啼。
- 邊風吹碎心如夢，雲長只有孤鴻送。
- 早知氈帳是羊車，却把黄金博青冢。
- 向來玉鎖摇銅環，咫尺不得窺天顔。
- 祇今墮在萬里外，日光那到祁連山。
- 女色自矜還自悞，畫史欺君君莫怒。
- 甘向匈奴作婦翁，而翁首禍羞千古。

## 拼音

- chang2 men2 xie3 bian4 ni2 jin1 tie1 ， chun1 feng1 an4 lao3 ru2 hua1 ye4 。
- bi4 sha1 shang4 hu4 hong2 shou3 gong1 ， qie4 ming4 jun1 en1 jin4 ru2 ye4 。
- yi4 zhao1 jie2 shu4 jia4 huang1 chui2 ， yi4 ma3 qian2 dao3 wu3 ma3 sui2 。
- lao3 xi1 bing4 pei4 xiang1 xiao4 yu3 ， shuang1 xiu4 zi4 bao4 pi2 pa0 ti2 。
- bian1 feng1 chui1 sui4 xin1 ru2 meng4 ， yun2 chang2 zhi3 you3 gu1 hong2 song4 。
- zao3 zhi1 zhan1 zhang4 shi4 yang2 ju1 ， que4 ba3 huang2 jin1 bo2 qing1 zhong3 。
- xiang4 lai2 yu4 suo3 yao2 tong2 huan2 ， zhi3 chi3 bu4 de2 kui1 tian1 yan2 。
- qi2 jin1 duo4 zai4 wan4 li3 wai4 ， ri4 guang1 na4 dao4 qi2 lian2 shan1 。
- nü3 se4 zi4 jin1 huan2 zi4 wu4 ， hua4 shi3 qi1 jun1 jun1 mo4 nu4 。
- gan1 xiang4 xiong1 nu2 zuo4 fu4 weng1 ， er2 weng1 shou3 huo4 xiu1 qian1 gu3 。

## 注释

## 译文

## 赏析
