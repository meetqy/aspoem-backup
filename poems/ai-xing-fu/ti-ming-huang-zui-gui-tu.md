---
id: ai-xing-fu-ti-ming-huang-zui-gui-tu
title: 題明皇醉歸圖
titlePinyin: ti2 ming2 huang2 zui4 gui1 tu2
titleSlug: ti-ming-huang-zui-gui-tu
author: 艾性夫
authorPinyin: ai4 xing4 fu1
authorSlug: ai-xing-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 金車山重牛難挽，五花嘶出長春苑。
- 太官供頓宴驪山，三郎沉醉歸來晚。
- 酩酊馬上扶者誰，秀眉照眼兩國姨。
- 紅香把臂手亦軟，三馬相倚不敢馳。
- 黄門擁道盡端美，錦衫繡帽春風起。
- 解酲尚恐需餘尊，捧把玉巵行復止。
- 最後一馬壽王妃，鸞扇夾侍雙瓊姬。
- 酣酣嘿嘿意自遠，恨不醑我漁陽兒。
- 圖陳無逸今安有，却作醉徒供畫手。
- 昭陵百戰大山河，凉州幾甕葡萄酒。

## 拼音

- jin1 ju1 shan1 zhong4 niu2 nan2 wan3 ， wu3 hua1 si1 chu1 chang2 chun1 yuan4 。
- tai4 guan1 gong4 dun4 yan4 li2 shan1 ， san1 lang2 chen2 zui4 gui1 lai2 wan3 。
- ming3 ding3 ma3 shang4 fu2 zhe3 shui2 ， xiu4 mei2 zhao4 yan3 liang3 guo2 yi2 。
- hong2 xiang1 ba3 bi4 shou3 yi4 ruan3 ， san1 ma3 xiang1 yi3 bu4 gan3 chi2 。
- huang2 men2 yong1 dao4 jin4 duan1 mei3 ， jin3 shan1 xiu4 mao4 chun1 feng1 qi3 。
- jie3 cheng2 shang4 kong3 xu1 yu2 zun1 ， peng3 ba3 yu4 zhi1 xing2 fu4 zhi3 。
- zui4 hou4 yi4 ma3 shou4 wang2 fei1 ， luan2 shan4 jia1 shi4 shuang1 qiong2 ji1 。
- han1 han1 hei1 hei1 yi4 zi4 yuan3 ， hen4 bu4 xu3 wo3 yu2 yang2 er2 。
- tu2 chen2 wu2 yi4 jin1 an1 you3 ， que4 zuo4 zui4 tu2 gong4 hua4 shou3 。
- zhao1 ling2 bai3 zhan4 da4 shan1 he2 ， liang2 zhou1 ji1 weng4 pu2 tao0 jiu3 。

## 注释

## 译文

## 赏析
