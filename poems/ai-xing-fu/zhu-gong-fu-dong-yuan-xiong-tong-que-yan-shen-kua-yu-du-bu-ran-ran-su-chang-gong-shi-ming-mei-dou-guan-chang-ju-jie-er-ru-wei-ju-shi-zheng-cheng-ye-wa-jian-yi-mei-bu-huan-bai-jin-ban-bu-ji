---
id: ai-xing-fu-zhu-gong-fu-dong-yuan-xiong-tong-que-yan-shen-kua-yu-du-bu-ran-ran-su-chang-gong-shi-ming-mei-dou-guan-chang-ju-jie-er-ru-wei-ju-shi-zheng-cheng-ye-wa-jian-yi-mei-bu-huan-bai-jin-ban-bu-ji-yuan-yang-fei-nai-you-ke-dou-qing-ru-yong-gu-wei-gui-lun-gu-nan-yu-bing-zhi-lei-shi-yi-gan-bing-wei-zhi-fan-sao
title: 諸公賦東園兄銅雀硯甚夸余獨不然然蘇長公詩銘梅都官長句皆爾如謂舉世爭稱鄴瓦堅一枚不換百金頒不及鴛鴦飛乃有科斗情入用固爲貴論古難與并之類是已敢併爲之反騷
titlePinyin: zhu1 gong1 fu4 dong1 yuan2 xiong1 tong2 que4 yan4 shen4 kua1 yu2 du2 bu4 ran2 ran2 su1 chang2 gong1 shi1 ming2 mei2 dou1 guan1 chang2 ju4 jie1 er3 ru2 wei4 ju3 shi4 zheng1 cheng1 ye4 wa3 jian1 yi4 mei2 bu2 huan4 bai3 jin1 ban1 bu4 ji2 yuan1 yang1 fei1 nai3 you3 ke1 dou4 qing2 ru4 yong4 gu4 wei2 gui4 lun4 gu3 nan2 yu3 bing4 zhi1 lei4 shi4 yi3 gan3 bing4 wei2 zhi1 fan3 sao1
titleSlug: zhu-gong-fu-dong-yuan-xiong-tong-que-yan-shen-kua-yu-du-bu-ran-ran-su-chang-gong-shi-ming-mei-dou-guan-chang-ju-jie-er-ru-wei-ju-shi-zheng-cheng-ye-wa-jian-yi-mei-bu-huan-bai-jin-ban-bu-ji-yuan-yang-fei-nai-you-ke-dou-qing-ru-yong-gu-wei-gui-lun-gu-nan-yu-bing-zhi-lei-shi-yi-gan-bing-wei-zhi-fan-sao
author: 艾性夫
authorPinyin: ai4 xing4 fu1
authorSlug: ai-xing-fu
dynasty: 宋
dynastyPinyin: song4
dynastySlug: song
tags: []
---

## 正文

- 臨洮健兒衷甲衣，曹家養兒乘禍機。
- 匹夫妄作九錫夢，鬼蜮敢學神龍飛。
- 負鼎而趍不遄死，築臺尚欲儲歌舞。
- 但知銅雀望西陵，不覺妖狐叫墟墓。
- 分香賣履吁可憐，所志止在兒女前。
- 竟令山陽奉稚子，出爾反爾寧無天。
- 陳留作賓向司馬，包羞更出山陽下。
- 國亡臺廢天厭之，何事人猶拾殘瓦。
- 古來觀物當觀人，虞琴周鼎絕世珍。
- 區區陶甓出漢賊，矧可使與斯文親。
- 歙溪龍尾誇子石，端州鴝眼真蒼璧。
- 好奇不惜買千金，首惡寧容汙寸墨。
- 書生落筆驅風雷，要學魯史誅姦回。
- 請君唾去勿復用，銅雀猶在吾當摧。

## 拼音

- lin2 tao2 jian4 er2 zhong1 jia3 yi1 ， cao2 jia1 yang3 er2 cheng2 huo4 ji1 。
- pi3 fu1 wang4 zuo4 jiu3 xi1 meng4 ， gui3 yu4 gan3 xue2 shen2 long2 fei1 。
- fu4 ding3 er2 qu1 bu4 chuan2 si3 ， zhu4 tai2 shang4 yu4 chu3 ge1 wu3 。
- dan4 zhi1 tong2 que4 wang4 xi1 ling2 ， bu4 jue2 yao1 hu2 jiao4 xu1 mu4 。
- fen1 xiang1 mai4 lü3 xu1 ke3 lian2 ， suo3 zhi4 zhi3 zai4 er2 nü3 qian2 。
- jing4 ling4 shan1 yang2 feng4 zhi4 zi3 ， chu1 er3 fan3 er3 ning2 wu2 tian1 。
- chen2 liu2 zuo4 bin1 xiang4 si1 ma3 ， bao1 xiu1 geng4 chu1 shan1 yang2 xia4 。
- guo2 wang2 tai2 fei4 tian1 yan4 zhi1 ， he2 shi4 ren2 you2 shi2 can2 wa3 。
- gu3 lai2 guan1 wu4 dang1 guan1 ren2 ， yu2 qin2 zhou1 ding3 jue2 shi4 zhen1 。
- qu1 qu1 tao2 pi4 chu1 han4 zei2 ， shen3 ke3 shi3 yu3 si1 wen2 qin1 。
- xi1 xi1 long2 wei3 kua1 zi3 shi2 ， duan1 zhou1 qu2 yan3 zhen1 cang1 bi4 。
- hao4 qi2 bu4 xi1 mai3 qian1 jin1 ， shou3 e4 ning2 rong2 wu1 cun4 mo4 。
- shu1 sheng1 luo4 bi3 qu1 feng1 lei2 ， yao4 xue2 lu3 shi3 zhu1 jian1 hui2 。
- qing3 jun1 tuo4 qu4 wu4 fu4 yong4 ， tong2 que4 you2 zai4 wu2 dang1 cui1 。

## 注释

## 译文

## 赏析
