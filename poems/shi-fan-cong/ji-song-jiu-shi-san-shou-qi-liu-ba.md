---
id: shi-fan-cong-ji-song-jiu-shi-san-shou-qi-liu-ba
title: 偈頌九十三首  其六八
titlePinyin: ji4 song4 jiu3 shi2 san1 shou3     qi2 liu4 ba1
titleSlug: ji-song-jiu-shi-san-shou-qi-liu-ba
author: 釋梵琮
authorPinyin: shi4 fan4 cong2
authorSlug: shi-fan-cong
dynasty: 宋
dynastyPinyin: song4
dynastySlug: song
tags: []
---

## 正文

- 今朝十月半，批判舊公案。
- 達磨不會單傳，夫子不會一貫。
- 老聃不會無爲，洞賓不會煅煉。
- 長老不會說禪，衲僧不會穿線。
- 萬象光中容易度，一毫頭上最難逢。
- 半夜玉兔懷胎，天明金鷄生卵。
- 養得鳳凰兒，百鳥不敢看。
- 踏折梧桐枝，飛去天崖畔。
- 招手喚歸來，雲中得相伴。
- 飲啄皆自然，一切總成見。
- 鳳凰兒，鳳凰兒，被閻老子索飯錢。
- 如何支遣，但對他點頭三下，依實供款。

## 拼音

- jin1 zhao1 shi2 yue4 ban4 ， pi1 pan4 jiu4 gong1 an4 。
- da2 mo2 bu2 hui4 dan1 chuan2 ， fu1 zi3 bu2 hui4 yi2 guan4 。
- lao3 dan1 bu2 hui4 wu2 wei2 ， dong4 bin1 bu2 hui4 duan4 lian4 。
- chang2 lao3 bu2 hui4 shuo1 shan4 ， na4 seng1 bu2 hui4 chuan1 xian4 。
- wan4 xiang4 guang1 zhong1 rong2 yi4 du4 ， yi4 hao2 tou2 shang4 zui4 nan2 feng2 。
- ban4 ye4 yu4 tu4 huai2 tai1 ， tian1 ming2 jin1 ji1 sheng1 luan3 。
- yang3 de2 feng4 huang2 er2 ， bai3 niao3 bu4 gan3 kan4 。
- ta4 zhe2 wu2 tong2 zhi1 ， fei1 qu4 tian1 ya2 pan4 。
- zhao1 shou3 huan4 gui1 lai2 ， yun2 zhong1 de2 xiang1 ban4 。
- yin3 zhuo2 jie1 zi4 ran2 ， yi2 qie4 zong3 cheng2 jian4 。
- feng4 huang2 er2 ， feng4 huang2 er2 ， bei4 yan2 lao3 zi3 suo3 fan4 qian2 。
- ru2 he2 zhi1 qian3 ， dan4 dui4 ta1 dian3 tou2 san1 xia4 ， yi1 shi2 gong4 kuan3 。

## 注释

## 译文

## 赏析
