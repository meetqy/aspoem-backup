---
id: shi-fan-cong-ji-song-jiu-shi-san-shou-qi-si-san
title: 偈頌九十三首  其四三
titlePinyin: ji4 song4 jiu3 shi2 san1 shou3     qi2 si4 san1
titleSlug: ji-song-jiu-shi-san-shou-qi-si-san
author: 釋梵琮
authorPinyin: shi4 fan4 cong2
authorSlug: shi-fan-cong
dynasty: 宋
dynastyPinyin: song4
dynastySlug: song
tags: []
---

## 正文

- 求道如求雨，乾枯日夜愁。
- 忽然風雨至，萬壑盡爭流。
- 直得天下萬物沾潤，三井龍王出頭。
- 雲南如劈箭，雲北似傾湫。
- 激石怒雷吼，翻空雪浪浮。
- 忽然風雨息，平地一時休。
- 衲僧家，騎箇水牯牛。
- 多快活，百無憂。
- 健即行，困即歇。
- 布袋頭，親解結。
- 釘打釘，鐵打鐵。
- 寒道寒，熱道熱。
- 此是諸佛心宗，亦名單提妙訣。
- 七峰峰頂滑如苔，寒山拾得相拖拽。

## 拼音

- qiu2 dao4 ru2 qiu2 yu3 ， qian2 ku1 ri4 ye4 chou2 。
- hu1 ran2 feng1 yu3 zhi4 ， wan4 he4 jin4 zheng1 liu2 。
- zhi2 de2 tian1 xia4 wan4 wu4 zhan1 run4 ， san1 jing3 long2 wang2 chu1 tou2 。
- yun2 nan2 ru2 pi1 jian4 ， yun2 bei3 si4 qing1 qiu1 。
- ji1 shi2 nu4 lei2 hou3 ， fan1 kong1 xue3 lang4 fu2 。
- hu1 ran2 feng1 yu3 xi1 ， ping2 di4 yi4 shi2 xiu1 。
- na4 seng1 jia1 ， qi2 ge4 shui3 gu3 niu2 。
- duo1 kuai4 huo0 ， bai3 wu2 you1 。
- jian4 ji2 xing2 ， kun4 ji2 xie1 。
- bu4 dai4 tou2 ， qin1 jie3 jie2 。
- ding1 da3 ding1 ， tie3 da3 tie3 。
- han2 dao4 han2 ， re4 dao4 re4 。
- ci3 shi4 zhu1 fo2 xin1 zong1 ， yi4 ming2 dan1 ti2 miao4 jue2 。
- qi1 feng1 feng1 ding3 hua2 ru2 tai2 ， han2 shan1 shi2 de2 xiang1 tuo1 zhuai4 。

## 注释

## 译文

## 赏析
