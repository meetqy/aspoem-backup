---
id: xue-feng-nie-bai-qu
title: 鑷白曲
titlePinyin: nie4 bai2 qu3
titleSlug: nie-bai-qu
author: 薛逢
authorPinyin: xue1 feng2
authorSlug: xue-feng
dynasty: 唐
dynastyPinyin: tang2
dynastySlug: tang
tags: []
---

## 正文

- 去年鑷白鬢，境裏猶堪認年少。
- 今年鑷白髮，兩眼昏昏手戰跳。
- 滿酌濃酹假顏色，顏色不揚翻自笑。
- 少年曾讀古人書，本期獨善安有餘。
- 雖蓋長安一片瓦，未遑卒歲容寧居。
- 前年依亞成都府，月請俸緍六十五。
- 妻兒骨肉愁欲來，偏梁閣道歸得否。
- 長安六月塵亙天，池塘鼎沸林欲燃。
- 合家慟哭出門送，獨驅匹馬陵山巔。
- 到官只是推誠信，終日兢兢幸無恡。
- 丞相知憐爲小心，忽然奏佩專城印。
- 專城俸入一倍多，況兼職祿霜峨峨。
- 山妻稚女悉迎到，時列綠罇酣酒歌。
- 醉來便向罇前倒，風月滿頭絲皓皓。
- 雖然減得闔門憂，又加去國五年老。
- 五年老，知奈何，來日少，去日多。
- 金鎚鎚碎黃金鑷，更唱罇前老去歌。

## 拼音

- qu4 nian2 nie4 bai2 bin4 ， jing4 li3 you2 kan1 ren4 nian2 shao4 。
- jin1 nian2 nie4 bai2 fa4 ， liang3 yan3 hun1 hun1 shou3 zhan4 tiao4 。
- man3 zhuo2 nong2 lei4 jia3 yan2 se4 ， yan2 se4 bu4 yang2 fan1 zi4 xiao4 。
- shao4 nian2 ceng2 du2 gu3 ren2 shu1 ， ben3 qi1 du2 shan4 an1 you3 yu2 。
- sui1 gai4 chang2 an1 yi2 pian4 wa3 ， wei4 huang2 zu2 sui4 rong2 ning2 ju1 。
- qian2 nian2 yi1 ya1 cheng2 du1 fu3 ， yue4 qing3 feng4 min2 liu4 shi2 wu3 。
- qi1 er2 gu3 rou4 chou2 yu4 lai2 ， pian1 liang2 ge2 dao4 gui1 de2 fou3 。
- chang2 an1 liu4 yue4 chen2 gen4 tian1 ， chi2 tang2 ding3 fei4 lin2 yu4 ran2 。
- he2 jia1 tong4 ku1 chu1 men2 song4 ， du2 qu1 pi3 ma3 ling2 shan1 dian1 。
- dao4 guan1 zhi3 shi4 tui1 cheng2 xin4 ， zhong1 ri4 jing1 jing1 xing4 wu2 lin4 。
- cheng2 xiang4 zhi1 lian2 wei2 xiao3 xin1 ， hu1 ran2 zou4 pei4 zhuan1 cheng2 yin4 。
- zhuan1 cheng2 feng4 ru4 yi2 bei4 duo1 ， kuang4 jian1 zhi2 lu4 shuang1 e2 e2 。
- shan1 qi1 zhi4 nü3 xi1 ying2 dao4 ， shi2 lie4 lü4 zun1 han1 jiu3 ge1 。
- zui4 lai2 bian4 xiang4 zun1 qian2 dao3 ， feng1 yue4 man3 tou2 si1 hao4 hao4 。
- sui1 ran2 jian3 de2 he2 men2 you1 ， you4 jia1 qu4 guo2 wu3 nian2 lao3 。
- wu3 nian2 lao3 ， zhi1 nai4 he2 ， lai2 ri4 shao3 ， qu4 ri4 duo1 。
- jin1 chui2 chui2 sui4 huang2 jin1 nie4 ， geng4 chang4 zun1 qian2 lao3 qu4 ge1 。

## 注释

## 译文

## 赏析
