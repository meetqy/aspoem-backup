---
id: xue-feng-lin-xiang-fan-xing
title: 鄰相反行
titlePinyin: lin2 xiang1 fan3 xing2
titleSlug: lin-xiang-fan-xing
author: 薛逢
authorPinyin: xue1 feng2
authorSlug: xue-feng
dynasty: 唐
dynastyPinyin: tang2
dynastySlug: tang
tags: []
---

## 正文

- 東家有兒年十五，只向田園獨辛苦。
- 夜開溝水遶稻田，曉叱耕牛墾塉土。
- 西家有兒纔弱齡，儀容清峭雲鶴形。
- 涉書獵史無早暮，坐期朱紫如拾青。
- 東家西家兩相誚，西兒笑東東又笑。
- 西云養志與榮名，彼此相非不同調。
- 東家自云雖辛苦，躬耕早暮及所親。
- 男舂女爨二十載，堂上未爲衰老人。
- 朝機暮織還充體，餘者到兄還及弟。
- 春秋伏臘長在家，不許妻奴暫違禮。
- 爾今二十方讀書，十年取第三十餘。
- 往來途路長離別，幾人便得昇公車。
- 縱令得官身須老，銜恤終天向誰道。
- 百年骨肉歸下泉，萬里枌榆長秋草。
- 我今躬耕奉所天，耘鋤刈獲當少年。
- 面上笑添今日喜，肩頭薪續廚中煙。
- 縱使此身頭雪白，又有兒孫還稼穡。
- 家藏一卷古孝經，世世相傳皆得力。
- 爲報西家知不知，何須謾笑東家兒。
- 生前不得供甘滑，歿後揚名徒爾爲。

## 拼音

- dong1 jia1 you3 er2 nian2 shi2 wu3 ， zhi1 xiang4 tian2 yuan2 du2 xin1 ku3 。
- ye4 kai1 gou1 shui3 rao4 dao4 tian2 ， xiao3 chi4 geng1 niu2 ken3 ji2 tu3 。
- xi1 jia1 you3 er2 cai2 ruo4 ling2 ， yi2 rong2 qing1 qiao4 yun2 he4 xing2 。
- she4 shu1 lie4 shi3 wu2 zao3 mu4 ， zuo4 qi1 zhu1 zi3 ru2 shi2 qing1 。
- dong1 jia1 xi1 jia1 liang3 xiang1 qiao4 ， xi1 er2 xiao4 dong1 dong1 you4 xiao4 。
- xi1 yun2 yang3 zhi4 yu3 rong2 ming2 ， bi3 ci3 xiang1 fei1 bu4 tong2 diao4 。
- dong1 jia1 zi4 yun2 sui1 xin1 ku3 ， gong1 geng1 zao3 mu4 ji2 suo3 qin1 。
- nan2 chong1 nü3 cuan4 er4 shi2 zai4 ， tang2 shang4 wei4 wei2 shuai1 lao3 ren2 。
- chao2 ji1 mu4 zhi1 huan2 chong1 ti3 ， yu2 zhe3 dao4 xiong1 huan2 ji2 di4 。
- chun1 qiu1 fu2 la4 chang2 zai4 jia1 ， bu4 xu1 qi1 nu2 zan4 wei2 li3 。
- er3 jin1 er4 shi2 fang1 du2 shu1 ， shi2 nian2 qu3 di4 san1 shi2 yu2 。
- wang3 lai2 tu2 lu4 chang2 li2 bie2 ， ji1 ren2 bian4 de2 sheng1 gong1 ju1 。
- zong4 ling4 de2 guan1 shen1 xu1 lao3 ， xian2 xu4 zhong1 tian1 xiang4 shui2 dao4 。
- bai3 nian2 gu3 rou4 gui1 xia4 quan2 ， wan4 li3 fen2 yu2 chang2 qiu1 cao3 。
- wo3 jin1 gong1 geng1 feng4 suo3 tian1 ， yun2 chu2 yi4 huo4 dang1 shao4 nian2 。
- mian4 shang4 xiao4 tian1 jin1 ri4 xi3 ， jian1 tou2 xin1 xu4 chu2 zhong1 yan1 。
- zong4 shi3 ci3 shen1 tou2 xue3 bai2 ， you4 you3 er2 sun1 huan2 jia4 se4 。
- jia1 cang2 yi2 juan4 gu3 xiao4 jing1 ， shi4 shi4 xiang1 chuan2 jie1 de2 li4 。
- wei2 bao4 xi1 jia1 zhi1 bu4 zhi1 ， he2 xu1 man2 xiao4 dong1 jia1 er2 。
- sheng1 qian2 bu4 de2 gong4 gan1 hua2 ， mo4 hou4 yang2 ming2 tu2 er3 wei2 。

## 注释

## 译文

## 赏析
