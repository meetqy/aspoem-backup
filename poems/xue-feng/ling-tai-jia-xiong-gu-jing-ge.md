---
id: xue-feng-ling-tai-jia-xiong-gu-jing-ge
title: 靈臺家兄古鏡歌
titlePinyin: ling2 tai2 jia1 xiong1 gu3 jing4 ge1
titleSlug: ling-tai-jia-xiong-gu-jing-ge
author: 薛逢
authorPinyin: xue1 feng2
authorSlug: xue-feng
dynasty: 唐
dynastyPinyin: tang2
dynastySlug: tang
tags: []
---

## 正文

- 一尺圓潭深黑色，篆文如絲人不識。
- 耕夫云住赫連城，赫連城下親耕得。
- 鏡上磨瑩一月餘，日中漸見菱花舒。
- 金膏洗拭鉎澀盡，黑雲吐出新蟾蜍。
- 人言此是千年物，百鬼聞之形暗慄。
- 玉匣曾經龍照來，豈宜更鑒農夫質。
- 有時霹靂半夜驚，窗中飛電如晦明。
- 盤龍鱗脹玉匣溢，牙爪觸風時有聲。
- 耕夫不解珍靈異，翻懼赫連神作祟。
- 十千賣與靈臺兄，百丈靈湫坐中至。
- 溢匣水色如玉傾，兒童不敢窺泓澄。
- 寒光照人近不得，坐愁雷電湫中生。
- 吾兄吾兄須愛惜，將來慎勿虛拋擲。
- 興雲致雨會有時，莫譴紅牀穢靈跡。

## 拼音

- yi4 chi3 yuan2 tan2 shen1 hei1 se4 ， zhuan4 wen2 ru2 si1 ren2 bu4 shi2 。
- geng1 fu1 yun2 zhu4 he4 lian2 cheng2 ， he4 lian2 cheng2 xia4 qin1 geng1 de2 。
- jing4 shang4 mo2 ying2 yi1 yue4 yu2 ， ri4 zhong1 jian4 jian4 ling2 hua1 shu1 。
- jin1 gao1 xi3 shi4 sheng1 se4 jin4 ， hei1 yun2 tu3 chu1 xin1 chan2 chu2 。
- ren2 yan2 ci3 shi4 qian1 nian2 wu4 ， bai3 gui3 wen2 zhi1 xing2 an4 li4 。
- yu4 xia2 ceng2 jing1 long2 zhao4 lai2 ， qi3 yi2 geng4 jian4 nong2 fu1 zhi4 。
- you3 shi2 pi1 li4 ban4 ye4 jing1 ， chuang1 zhong1 fei1 dian4 ru2 hui4 ming2 。
- pan2 long2 lin2 zhang4 yu4 xia2 yi4 ， ya2 zhua3 chu4 feng1 shi2 you3 sheng1 。
- geng1 fu1 bu4 jie3 zhen1 ling2 yi4 ， fan1 ju4 he4 lian2 shen2 zuo4 sui4 。
- shi2 qian1 mai4 yu3 ling2 tai2 xiong1 ， bai3 zhang4 ling2 qiu1 zuo4 zhong1 zhi4 。
- yi4 xia2 shui3 se4 ru2 yu4 qing1 ， er2 tong2 bu4 gan3 kui1 hong2 cheng2 。
- han2 guang1 zhao4 ren2 jin4 bu4 de2 ， zuo4 chou2 lei2 dian4 qiu1 zhong1 sheng1 。
- wu2 xiong1 wu2 xiong1 xu1 ai4 xi1 ， jiang1 lai2 shen4 wu4 xu1 pao1 zhi4 。
- xing1 yun2 zhi4 yu3 hui4 you3 shi2 ， mo4 qian3 hong2 chuang2 hui4 ling2 ji4 。

## 注释

## 译文

## 赏析
