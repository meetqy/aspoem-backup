---
id: qian-gong-fu-peng-lai-xing
title: 蓬萊行
titlePinyin: peng2 lai2 xing2
titleSlug: peng-lai-xing
author: 錢公輔
authorPinyin: qian2 gong1 fu3
authorSlug: qian-gong-fu
dynasty: 唐
dynastyPinyin: tang2
dynastySlug: tang
tags: [] 
---

## 正文

- 蓬萊謫居香案吏，此語昔自微之始。
- 後人慷慨慕前芬，高閣雄名由此起。
- 一從圮廢知幾年，棟摧礎斷埋空山。
- 遺蹤餘址杳何處，惟有竹樹荒蕪閒。
- 過者徘徊遊者惜，舉頭不見溪山色。
- 寂寞無人欲問誰，神仙有景真虛擲。
- 一興一弊固有時，主人旌斾來何遲。
- 下車鋩刃得優逸，痛此舊事幾凌夷。
- 呼工萃材若河决，正值西成農隙月。
- 屹然大厦立層巔，百尺崇基鬼神拔。
- 虹蜺截空崖險平，一級一級煙雲生。
- 步武陵虛眉睫濕，四面四面屏障迎。
- 時携賓佐恣吟賞，笙歌輩類文章黨。
- 迴眸眩晃相顧笑，莫辨人間與天上。
- 觀風齷齪環翠低，左右羅列如嬰兒。
- 鑑湖浩渺稽嶺秀，上下延揖生光輝。
- 秋日淒清春日媚，冬宜飲雪夏宜醉。
- 四時風景各一全，須言不是尋常地。
- 乃知真境未易彰，神物寶護天緘藏。
- 人謀暗與鬼工合，一日剖露如騰驤。
- 越王臺榭荒凉後，唐相英靈磨滅久。
- 千巖萬壑幽隠處，而今盡入人襟袖。
- 憑欄黯黯半斜陽，燒煙漁火凝寒光。
- 此時撇起千里恨，使人凄哽生斷腸。
- 隔簾依依漸明月，酒氣浩蕩歌聲滑。
- 此時放出百杯歡，使人雍容重擊節。
- 惟公獨作蓬萊主，夜擁琴書雜樽俎。
- 胸中氣焰欲干斗，座上辭鋒欣捉麈。
- 嗟余時作蓬萊客，賦咏登臨儒者職。
- 千日徒教混醉醒，七言未解鏘金石。
- 蓬萊本在滄溟中，那知平地別有宮。
- 方壺圓嶠咫尺是，願乘鵬翼長西東。
- 滿筵誰匪蓬萊賓，闔境盡是蓬萊民。
- 人人共結蓬萊約，行行醉看蓬萊春。

## 拼音

- peng2 lai2 zhe2 ju1 xiang1 an4 li4 ， ci3 yu3 xi1 zi4 wei1 zhi1 shi3 。
- hou4 ren2 kang1 kai3 mu4 qian2 fen1 ， gao1 ge2 xiong2 ming2 you2 ci3 qi3 。
- yi4 cong2 pi3 fei4 zhi1 ji1 nian2 ， dong4 cui1 chu3 duan4 mai2 kong1 shan1 。
- yi2 zong1 yu2 zhi3 yao3 he2 chu3 ， wei2 you3 zhu2 shu4 huang1 wu2 xian2 。
- guo4 zhe3 pai2 huai2 you2 zhe3 xi1 ， ju3 tou2 bu2 jian4 xi1 shan1 se4 。
- ji4 mo4 wu2 ren2 yu4 wen4 shui2 ， shen2 xian1 you3 jing3 zhen1 xu1 zhi4 。
- yi4 xing1 yi2 bi4 gu4 you3 shi2 ， zhu3 ren2 jing1 pei4 lai2 he2 chi2 。
- xia4 ju1 mang2 ren4 de2 you1 yi4 ， tong4 ci3 jiu4 shi4 ji1 ling2 yi2 。
- hu1 gong1 cui4 cai2 ruo4 he2 jue2 ， zheng4 zhi2 xi1 cheng2 nong2 xi4 yue4 。
- yi4 ran2 da4 sha4 li4 ceng2 dian1 ， bai3 chi3 chong2 ji1 gui3 shen2 ba2 。
- hong2 ni2 jie2 kong1 ya2 xian3 ping2 ， yi4 ji2 yi0 ji2 yan1 yun2 sheng1 。
- bu4 wu3 ling2 xu1 mei2 jie2 shi1 ， si4 mian4 si4 mian4 ping2 zhang4 ying2 。
- shi2 xie2 bin1 zuo3 zi4 yin2 shang3 ， sheng1 ge1 bei4 lei4 wen2 zhang1 dang3 。
- hui2 mou2 xuan4 huang4 xiang1 gu4 xiao4 ， mo4 bian4 ren2 jian4 yu3 tian1 shang4 。
- guan1 feng1 wo4 chuo4 huan2 cui4 di1 ， zuo3 you4 luo2 lie4 ru2 ying1 er2 。
- jian4 hu2 hao4 miao3 ji1 ling3 xiu4 ， shang4 xia4 yan2 yi1 sheng1 guang1 hui1 。
- qiu1 ri4 qi1 qing1 chun1 ri4 mei4 ， dong1 yi2 yin3 xue3 xia4 yi2 zui4 。
- si4 shi2 feng1 jing3 ge4 yi4 quan2 ， xu1 yan2 bu2 shi4 xun2 chang2 di4 。
- nai3 zhi1 zhen1 jing4 wei4 yi4 zhang1 ， shen2 wu4 bao3 hu4 tian1 jian1 cang2 。
- ren2 mou2 an4 yu3 gui3 gong1 he2 ， yi2 ri4 pou1 lu4 ru2 teng2 xiang1 。
- yue4 wang2 tai2 xie4 huang1 liang2 hou4 ， tang2 xiang1 ying1 ling2 mo2 mie4 jiu3 。
- qian1 yan2 wan4 he4 you1 yin3 chu3 ， er2 jin1 jin4 ru4 ren2 jin1 xiu4 。
- ping2 lan2 an4 an4 ban4 xie2 yang2 ， shao1 yan1 yu2 huo3 ning2 han2 guang1 。
- ci3 shi2 pie3 qi3 qian1 li3 hen4 ， shi3 ren2 qi1 geng3 sheng1 duan4 chang2 。
- ge2 lian2 yi1 yi1 jian4 ming2 yue4 ， jiu3 qi4 hao4 dang4 ge1 sheng1 hua2 。
- ci3 shi2 fang4 chu1 bai3 bei1 huan1 ， shi3 ren2 yong1 rong2 zhong4 ji1 jie2 。
- wei2 gong1 du2 zuo4 peng2 lai2 zhu3 ， ye4 yong1 qin2 shu1 za2 zun1 zu3 。
- xiong1 zhong1 qi4 yan4 yu4 gan1 dou4 ， zuo4 shang4 ci2 feng1 xin1 zhuo1 zhu3 。
- jie1 yu2 shi2 zuo4 peng2 lai2 ke4 ， fu4 yong3 deng1 lin2 ru2 zhe3 zhi2 。
- qian1 ri4 tu2 jiao4 hun4 zui4 xing3 ， qi1 yan2 wei4 jie3 qiang1 jin1 shi2 。
- peng2 lai2 ben3 zai4 cang1 ming2 zhong1 ， na4 zhi1 ping2 di4 bie2 you3 gong1 。
- fang1 hu2 yuan2 jiao4 zhi3 chi3 shi4 ， yuan4 cheng2 peng2 yi4 chang2 xi1 dong1 。
- man3 yan2 shui2 fei3 peng2 lai2 bin1 ， he2 jing4 jin4 shi4 peng2 lai2 min2 。
- ren2 ren2 gong4 jie2 peng2 lai2 yue1 ， hang2 hang2 zui4 kan4 peng2 lai2 chun1 。

## 注释

## 译文

## 赏析
