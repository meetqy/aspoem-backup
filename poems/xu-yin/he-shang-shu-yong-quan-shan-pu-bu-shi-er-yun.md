---
id: xu-yin-he-shang-shu-yong-quan-shan-pu-bu-shi-er-yun
title: 和尚書詠泉山瀑布十二韻
titlePinyin: he2 shang4 shu1 yong3 quan2 shan1 pu4 bu4 shi2 er4 yun4
titleSlug: he-shang-shu-yong-quan-shan-pu-bu-shi-er-yun
author: 徐夤
authorPinyin: xu2 yin2
authorSlug: xu-yin
dynasty: 唐
dynastyPinyin: tang2
dynastySlug: tang
tags: []
---

## 正文

- 名齊火浣溢山椒，誰把驚虹挂一條。
- 天外倚來秋水刃，海心飛上白龍綃。
- 民田鑿斷雲根引，僧圃穿通竹影澆。
- 噴石似煙輕漠漠，濺崖如雨冷瀟瀟。
- 水中蠶緒纏蒼壁，日裏虹精挂絳霄。
- 寒漱綠陰仙桂老，碎流紅豔野桃夭。
- 千尋練寫長年在，六出花開夏日消。
- 急恐劃分青嶂骨，久應䙀裂翠微腰。
- 濯纓便可譏漁父，洗耳還宜傲帝堯。
- 林際猨猱偏得飯，岸邊烏鵲擬爲橋。
- 赤城未到詩先寄，廬阜曾遊夢已遙。
- 數夜積霖聲更遠，郡樓欹枕聽良宵。

## 拼音

- ming2 qi2 huo3 huan4 yi4 shan1 jiao1 ， shui2 ba3 jing1 hong2 gua4 yi4 tiao2 。
- tian1 wai4 yi3 lai2 qiu1 shui3 ren4 ， hai3 xin1 fei1 shang4 bai2 long2 xiao1 。
- min2 tian2 zao2 duan4 yun2 gen1 yin3 ， seng1 pu3 chuan1 tong1 zhu2 ying3 jiao1 。
- pen1 shi2 si4 yan1 qing1 mo4 mo4 ， jian4 ya2 ru2 yu3 leng3 xiao1 xiao1 。
- shui3 zhong1 can2 xu4 chan2 cang1 bi4 ， ri4 li3 hong2 jing1 gua4 jiang4 xiao1 。
- han2 shu4 lü4 yin1 xian1 gui4 lao3 ， sui4 liu2 hong2 yan4 ye3 tao2 yao1 。
- qian1 xun2 lian4 xie3 chang2 nian2 zai4 ， liu4 chu1 hua1 kai1 xia4 ri4 xiao1 。
- ji2 kong3 hua2 fen1 qing1 zhang4 gu3 ， jiu3 ying1 䙀 lie4 cui4 wei1 yao1 。
- zhuo2 ying1 bian4 ke3 ji1 yu2 fu4 ， xi3 er3 huan2 yi2 ao4 di4 yao2 。
- lin2 ji4 yuan2 nao2 pian1 de2 fan4 ， an4 bian1 wu1 que4 ni3 wei2 qiao2 。
- chi4 cheng2 wei4 dao4 shi1 xian1 ji4 ， lu2 fu4 ceng2 you2 meng4 yi3 yao2 。
- shu4 ye4 ji1 lin2 sheng1 geng4 yuan3 ， jun4 lou2 qi1 zhen3 ting1 liang2 xiao1 。

## 注释

## 译文

## 赏析
