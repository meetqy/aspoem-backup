---
id: xu-yin-yi-yu-shi-wen-fei-qing-hua-qing-gong-er-shi-er-yun
title: 依御史溫飛卿華清宮二十二韻
titlePinyin: yi1 yu4 shi3 wen1 fei1 qing1 hua2 qing1 gong1 er4 shi2 er4 yun4
titleSlug: yi-yu-shi-wen-fei-qing-hua-qing-gong-er-shi-er-yun
author: 徐夤
authorPinyin: xu2 yin2
authorSlug: xu-yin
dynasty: 唐
dynastyPinyin: tang2
dynastySlug: tang
tags: [] 
---

## 正文

- 地靈蒸水暖，天氣待宸遊。
- 嶽拱蓮花秀，峯高玉蘂秋。
- 朝元雕翠閣，乞巧繡瓊樓。
- 碧海供驪嶺，黃金絡馬頭。
- 五王更入帳，七貴迭封侯。
- 夕雨鳴鴛瓦，朝陽曄柘裘。
- 伊臯爭負鼎，舜禹讓垂旒。
- 墮珥閑應拾，遺釵醉不收。
- 飛煙籠劍戟，殘月照旌斿。
- 履朔求衣早，臨陽解佩羞。
- 宮詞裁錦段，御筆落銀鉤。
- 帝里新豐縣，長安舊雍州。
- 雪衣傳貝葉，蟬鬢插山榴。
- 對景瞻瑤兔，昇天駕綵虬。
- 丹書陳北虜，玄甲擐犀牛。
- 聖誥多屯否，生靈少怨尤。
- 穹旻當有輔，帷幄豈無籌。
- 鳳態傷紅豔，鸞輿緩紫騮。
- 樹名端正在，人欲夢魂休。
- 讖語山旁鬼，塵銷隴畔丘。
- 重來芳草恨，往事落花愁。
- 五十年鴻業，東憑渭水流。

## 拼音

- di4 ling2 zheng1 shui3 nuan3 ， tian1 qi4 dai4 chen2 you2 。
- yue4 gong3 lian2 hua1 xiu4 ， feng1 gao1 yu4 rui3 qiu1 。
- chao2 yuan2 diao1 cui4 ge2 ， qi3 qiao3 xiu4 qiong2 lou2 。
- bi4 hai3 gong4 li2 ling3 ， huang2 jin1 luo4 ma3 tou2 。
- wu3 wang2 geng4 ru4 zhang4 ， qi1 gui4 die2 feng1 hou2 。
- xi1 yu3 ming2 yuan1 wa3 ， chao2 yang2 ye4 zhe4 qiu2 。
- yi1 gao1 zheng1 fu4 ding3 ， shun4 yu3 rang4 chui2 liu2 。
- duo4 er3 xian2 ying1 shi2 ， yi2 chai1 zui4 bu4 shou1 。
- fei1 yan1 long2 jian4 ji3 ， can2 yue4 zhao4 jing1 you2 。
- lü3 shuo4 qiu2 yi1 zao3 ， lin2 yang2 jie3 pei4 xiu1 。
- gong1 ci2 cai2 jin3 duan4 ， yu4 bi3 luo4 yin2 gou1 。
- di4 li3 xin1 feng1 xian4 ， chang2 an1 jiu4 yong1 zhou1 。
- xue3 yi1 chuan2 bei4 ye4 ， chan2 bin4 cha1 shan1 liu2 。
- dui4 jing3 zhan1 yao2 tu4 ， sheng1 tian1 jia4 cai3 qiu2 。
- dan1 shu1 chen2 bei3 lu3 ， xuan2 jia3 huan4 xi1 niu2 。
- sheng4 gao4 duo1 tun2 fou3 ， sheng1 ling2 shao3 yuan4 you2 。
- qiong2 min2 dang1 you3 fu3 ， wei2 wo4 qi3 wu2 chou2 。
- feng4 tai4 shang1 hong2 yan4 ， luan2 yu2 huan3 zi3 liu2 。
- shu4 ming2 duan1 zheng4 zai4 ， ren2 yu4 meng4 hun2 xiu1 。
- chen4 yu3 shan1 pang2 gui3 ， chen2 xiao1 long3 pan4 qiu1 。
- zhong4 lai2 fang1 cao3 hen4 ， wang3 shi4 luo4 hua1 chou2 。
- wu3 shi2 nian2 hong2 ye4 ， dong1 ping2 wei4 shui3 liu2 。

## 注释

## 译文

## 赏析
