---
id: deng-shen-ji-ti-zhen-le-zhai
title: 寄題真樂齋
titlePinyin: ji4 ti2 zhen1 le4 zhai1
titleSlug: ji-ti-zhen-le-zhai
author: 鄧深
authorPinyin: deng4 shen1
authorSlug: deng-shen
dynasty: 宋
dynastyPinyin: song4
dynastySlug: song
tags: []
---

## 正文

- 魚潜深淵水，鳥巢茂林枝。
- 潜者忘於淵，洋洋縱尾鰭。
- 巢者忘於林，飛鳴唯所宜。
- 莊周嘆從容，未免惠子疑。
- 師曠豈知聲，繆以占齊師。
- 彼各有真樂，果孰得而窺。
- 陋巷顔氏子，簞瓢甘忍饑。
- 陶潜怕折腰，素琴絃不施。
- 其樂可聞歟，夫蓋默識之。
- 非絲亦非竹，且復非蛾眉。
- 譬如執熱者，灑然濯凉颸。
- 又如渴不禁，快飲清江湄。
- 當其得意時，何以富貴爲。
- 手舞而足蹈，誠不之自知。
- 自知猶不可，人胡可度思。
- 君闢真樂齋，我賦真樂詩。
- 寫詩聊寄意，名齋儻在斯。
- 置之勿復道，焚香誦楚詞。

## 拼音

- yu2 qian2 shen1 yuan1 shui3 ， niao3 chao2 mao4 lin2 zhi1 。
- qian2 zhe3 wang4 wu1 yuan1 ， yang2 yang2 zong4 wei3 qi2 。
- chao2 zhe3 wang4 wu1 lin2 ， fei1 ming2 wei2 suo3 yi2 。
- zhuang1 zhou1 tan4 cong2 rong2 ， wei4 mian3 hui4 zi3 yi2 。
- shi1 kuang4 qi3 zhi1 sheng1 ， mou2 yi3 zhan4 qi2 shi1 。
- bi3 ge4 you3 zhen1 le4 ， guo3 shu2 de2 er2 kui1 。
- lou4 xiang4 yan2 shi4 zi3 ， dan1 piao2 gan1 ren3 ji1 。
- tao2 qian2 pa4 zhe2 yao1 ， su4 qin2 xian2 bu4 shi1 。
- qi2 le4 ke3 wen2 yu2 ， fu1 gai4 mo4 shi2 zhi1 。
- fei1 si1 yi4 fei1 zhu2 ， qie3 fu4 fei1 e2 mei2 。
- pi4 ru2 zhi2 re4 zhe3 ， sa3 ran2 zhuo2 liang2 si1 。
- you4 ru2 ke3 bu4 jin1 ， kuai4 yin3 qing1 jiang1 mei2 。
- dang1 qi2 de2 yi4 shi2 ， he2 yi3 fu4 gui4 wei2 。
- shou3 wu3 er2 zu2 dao3 ， cheng2 bu4 zhi1 zi4 zhi1 。
- zi4 zhi1 you2 bu4 ke3 ， ren2 hu2 ke3 du4 si1 。
- jun1 pi4 zhen1 le4 zhai1 ， wo3 fu4 zhen1 le4 shi1 。
- xie3 shi1 liao2 ji4 yi4 ， ming2 zhai1 tang3 zai4 si1 。
- zhi4 zhi1 wu4 fu4 dao4 ， fen2 xiang1 song4 chu3 ci2 。

## 注释

## 译文

## 赏析
