---
id: deng-shen-you-bei-shan
title: 遊北禪
titlePinyin: you2 bei3 shan4
titleSlug: you-bei-shan
author: 鄧深
authorPinyin: deng4 shen1
authorSlug: deng-shen
dynasty: 宋
dynastyPinyin: song4
dynastySlug: song
tags: []
---

## 正文

- 城市有深遠，爲興遠如近。
- 冒暑一來遊，政使俗者哂。
- 蕭然清浄界，軟語接支遁。
- 小童敬杖屨，添香撥餘燼。
- 煮餅擷園蔬，徐以茗椀進。
- 窗外得小坡，野意頗無盡。
- 胡床移最宜，清風來有信。
- 靜暑荷送氣，敲凉竹成韻。
- 夕陽歸鳥疾，參差不作陣。
- 古寺忽橫煙，巧與畫張本。
- 會心忻有得，貪坐苦易晚。
- 酒固無獻酬，言亦忘答問。

## 拼音

- cheng2 shi4 you3 shen1 yuan3 ， wei2 xing1 yuan3 ru2 jin4 。
- mao4 shu3 yi4 lai2 you2 ， zheng4 shi3 su2 zhe3 shen3 。
- xiao1 ran2 qing1 jing4 jie4 ， ruan3 yu3 jie1 zhi1 dun4 。
- xiao3 tong2 jing4 zhang4 ju4 ， tian1 xiang1 bo1 yu2 jin4 。
- zhu3 bing3 xie2 yuan2 shu1 ， xu2 yi3 ming2 wan3 jin4 。
- chuang1 wai4 de2 xiao3 po1 ， ye3 yi4 po1 wu2 jin4 。
- hu2 chuang2 yi2 zui4 yi2 ， qing1 feng1 lai2 you3 xin4 。
- jing4 shu3 he2 song4 qi4 ， qiao1 liang2 zhu2 cheng2 yun4 。
- xi1 yang2 gui1 niao3 ji2 ， can1 cha4 bu2 zuo4 zhen4 。
- gu3 si4 hu1 heng2 yan1 ， qiao3 yu3 hua4 zhang1 ben3 。
- hui4 xin1 xin1 you3 de2 ， tan1 zuo4 ku3 yi4 wan3 。
- jiu3 gu4 wu2 xian4 chou2 ， yan2 yi4 wang4 da2 wen4 。

## 注释

## 译文

## 赏析
