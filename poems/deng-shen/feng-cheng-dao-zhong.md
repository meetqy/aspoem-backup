---
id: deng-shen-feng-cheng-dao-zhong
title: 豐城道中
titlePinyin: feng1 cheng2 dao4 zhong1
titleSlug: feng-cheng-dao-zhong
author: 鄧深
authorPinyin: deng4 shen1
authorSlug: deng-shen
dynasty: 宋
dynastyPinyin: song4
dynastySlug: song
tags: []
---

## 正文

- 西風著衣袂，凉意曉來加。
- 宿露眩光彩，朝陽濕精華。
- 人烟互疏密，物色興嘆嗟。
- 喧囂鴨子市，蕭索漁人家。
- 皂裙婦多跣，及冠男猶髽。
- 挽犁並雙牸，截江橫流沙。
- 佐飯缺蔬茹，作糜和魚蝦。
- 湖田不薅草，沙畦多蒔麻。
- 露空立禾架，結屋卧牛車。
- 水葉枯荷芰，山果瘦梨樝。
- 烏桕動千樹，雜木不一了。
- 緣塍豆欲實，編籬槿纔花。
- 三分莫問酒，一啜不可茶。
- 行行入暮烟，兩兩數歸鴉。
- 聯步得姻戚，浪語殊讙譁。
- 畢景自忘倦，所歷不覺遐。
- 問宿于誰館，有軒臨水涯。
- 暗壁飛蝙蝠，皓月升蝦蟆。
- 式盤疊餅餌，擊缶出舊瓜。
- 携來尚餘樽，取酌如流霞。
- 少飲不必醉，遣興固自嘉。
- 欲眠復出門，漁燈認蒹葭。

## 拼音

- xi1 feng1 zhu4 yi1 mei4 ， liang2 yi4 xiao3 lai2 jia1 。
- su4 lu4 xuan4 guang1 cai3 ， chao2 yang2 shi1 jing1 hua2 。
- ren2 yan1 hu4 shu1 mi4 ， wu4 se4 xing1 tan4 jie1 。
- xuan1 xiao1 ya1 zi3 shi4 ， xiao1 suo3 yu2 ren2 jia1 。
- zao4 qun2 fu4 duo1 xian3 ， ji2 guan4 nan2 you2 zhua1 。
- wan3 li2 bing4 shuang1 zi4 ， jie2 jiang1 heng2 liu2 sha1 。
- zuo3 fan4 que1 shu1 ru2 ， zuo4 mi2 he2 yu2 xia1 。
- hu2 tian2 bu4 hao1 cao3 ， sha1 qi2 duo1 shi4 ma2 。
- lu4 kong1 li4 he2 jia4 ， jie2 wu1 wo4 niu2 ju1 。
- shui3 ye4 ku1 he2 ji4 ， shan1 guo3 shou4 li2 zha1 。
- wu1 jiu4 dong4 qian1 shu4 ， za2 mu4 bu4 yi1 le0 。
- yuan2 cheng2 dou4 yu4 shi2 ， bian1 li2 jin3 cai2 hua1 。
- san1 fen1 mo4 wen4 jiu3 ， yi2 chuo4 bu4 ke3 cha2 。
- hang2 hang2 ru4 mu4 yan1 ， liang3 liang3 shu4 gui1 ya1 。
- lian2 bu4 de2 yin1 qi1 ， lang4 yu3 shu1 huan1 hua2 。
- bi4 jing3 zi4 wang4 juan4 ， suo3 li4 bu4 jue2 xia2 。
- wen4 su4 yu2 shui2 guan3 ， you3 xuan1 lin2 shui3 ya2 。
- an4 bi4 fei1 bian1 fu2 ， hao4 yue4 sheng1 xia1 ma0 。
- shi4 pan2 die2 bing3 er3 ， ji1 fou3 chu1 jiu4 gua1 。
- xie2 lai2 shang4 yu2 zun1 ， qu3 zhuo2 ru2 liu2 xia2 。
- shao3 yin3 bu2 bi4 zui4 ， qian3 xing1 gu4 zi4 jia1 。
- yu4 mian2 fu4 chu1 men2 ， yu2 deng1 ren4 jian1 jia1 。

## 注释

## 译文

## 赏析
