---
id: deng-shen-tan-yu-xue
title: 探禹穴
titlePinyin: tan4 yu3 xue2
titleSlug: tan-yu-xue
author: 鄧深
authorPinyin: deng4 shen1
authorSlug: deng-shen
dynasty: 宋
dynastyPinyin: song4
dynastySlug: song
tags: []
---

## 正文

- 禹穴鎮名山，神龍夙呵衛。
- 告成餘此跡，天地相終始。
- 昔在紹興中，弔古先君子。
- 探穴勇躋攀，慨嘆不能已。
- 援筆賦會稽，兼述風土美。
- 趨庭童丱時，誦之能略記。
- 頗識尋幽趣，便有東遊志。
- 道路阻且長，日月疾難恃。
- 此興墮渺茫，轉燭逾三紀。
- 兩年寓臨安，相隔纔一水。
- 登覽似可期，特未敢必耳。
- 今年正月末，乃不料行止。
- 雲隨渡江風，身著千巖裏。
- 借問自何方，可訪夏后氏。
- 或指高峰云，近在十五里。
- 是日天氣清，好風濯衣袂。
- 興來不假懶，偕行二三子。
- 猶子試上庠，邂逅亦能侍。
- 呼舟汎鏡湖，肌膚撲空翠。
- 新荷點青錢，魚行不相避。
- 水凈無波濤，曾不踰時至。
- 捨棹叩仙扉，宮額賜龍瑞。
- 古道怪松引，重門老柏倚。
- 苔徑稍深登，曲折窮幽邃。
- 巨石忽在眼，不與他石類。
- 勢壓千萬山，魑魅敢睥睨。
- 人言爲洞天，我忻識勝地。
- 當中生裂紋，舊傳有深閟。
- 重玄鎖關鑰，莫測神靈意。
- 戀戀不能去，而有感于己。
- 平生喜搜訪，幽山殆有契。
- 何以俛仰間，來遊者三世。
- 先賦那敢攀，靈光誠自愧。
- 强裁五言詩，未能無習氣。
- 詩成不須寫，阿龜聊復識。

## 拼音

- yu3 xue2 zhen4 ming2 shan1 ， shen2 long2 su4 he1 wei4 。
- gao4 cheng2 yu2 ci3 ji4 ， tian1 di4 xiang1 zhong1 shi3 。
- xi1 zai4 shao4 xing1 zhong1 ， diao4 gu3 xian1 jun1 zi3 。
- tan4 xue2 yong3 ji1 pan1 ， kai3 tan4 bu4 neng2 yi3 。
- yuan2 bi3 fu4 hui4 ji1 ， jian1 shu4 feng1 tu3 mei3 。
- qu1 ting2 tong2 guan4 shi2 ， song4 zhi1 neng2 lüe4 ji4 。
- po1 shi2 xun2 you1 qu4 ， bian4 you3 dong1 you2 zhi4 。
- dao4 lu4 zu3 qie3 chang2 ， ri4 yue4 ji2 nan2 shi4 。
- ci3 xing1 duo4 miao3 mang2 ， zhuan3 zhu2 yu2 san1 ji4 。
- liang3 nian2 yu4 lin2 an1 ， xiang1 ge2 cai2 yi4 shui3 。
- deng1 lan3 si4 ke3 qi1 ， te4 wei4 gan3 bi4 er3 。
- jin1 nian2 zheng1 yue4 mo4 ， nai3 bu2 liao4 xing2 zhi3 。
- yun2 sui2 du4 jiang1 feng1 ， shen1 zhu4 qian1 yan2 li3 。
- jie4 wen4 zi4 he2 fang1 ， ke3 fang3 xia4 hou4 shi4 。
- huo4 zhi3 gao1 feng1 yun2 ， jin4 zai4 shi2 wu3 li3 。
- shi4 ri4 tian1 qi4 qing1 ， hao3 feng1 zhuo2 yi1 mei4 。
- xing1 lai2 bu4 jia3 lan3 ， xie2 xing2 er4 san1 zi3 。
- you2 zi3 shi4 shang4 xiang2 ， xie4 hou4 yi4 neng2 shi4 。
- hu1 zhou1 fan4 jing4 hu2 ， ji1 fu1 pu1 kong1 cui4 。
- xin1 he2 dian3 qing1 qian2 ， yu2 xing2 bu4 xiang1 bi4 。
- shui3 jing4 wu2 bo1 tao1 ， ceng2 bu4 yu2 shi2 zhi4 。
- she3 zhao4 kou4 xian1 fei1 ， gong1 e2 ci4 long2 rui4 。
- gu3 dao4 guai4 song1 yin3 ， zhong4 men2 lao3 bai3 yi3 。
- tai2 jing4 shao1 shen1 deng1 ， qu1 zhe2 qiong2 you1 sui4 。
- ju4 shi2 hu1 zai4 yan3 ， bu4 yu3 ta1 shi2 lei4 。
- shi4 ya1 qian1 wan4 shan1 ， chi1 mei4 gan3 pi4 ni4 。
- ren2 yan2 wei2 dong4 tian1 ， wo3 xin1 shi2 sheng4 di4 。
- dang1 zhong1 sheng1 lie4 wen2 ， jiu4 chuan2 you3 shen1 bi4 。
- zhong4 xuan2 suo3 guan1 yue4 ， mo4 ce4 shen2 ling2 yi4 。
- lian4 lian4 bu4 neng2 qu4 ， er2 you3 gan3 yu2 ji3 。
- ping2 sheng1 xi3 sou1 fang3 ， you1 shan1 dai4 you3 qi4 。
- he2 yi3 fu3 yang3 jian4 ， lai2 you2 zhe3 san1 shi4 。
- xian1 fu4 na4 gan3 pan1 ， ling2 guang1 cheng2 zi4 kui4 。
- qiang2 cai2 wu3 yan2 shi1 ， wei4 neng2 wu2 xi2 qi4 。
- shi1 cheng2 bu4 xu1 xie3 ， a1 gui1 liao2 fu4 shi2 。

## 注释

## 译文

## 赏析
