---
id: deng-shen-zhong-qiu-wu-yue-gan-er-zuo-ge
title: 中秋無月感而作歌
titlePinyin: zhong1 qiu1 wu2 yue4 gan3 er2 zuo4 ge1
titleSlug: zhong-qiu-wu-yue-gan-er-zuo-ge
author: 鄧深
authorPinyin: deng4 shen1
authorSlug: deng-shen
dynasty: 宋
dynastyPinyin: song4
dynastySlug: song
tags: []
---

## 正文

- 天時相催日如流，今夕何夕云中秋。
- 不見佳月默有感，試走退筆書其由。
- 去年此時汝川客，一病纏綿真險厄。
- 貪生强樂寸心酸，與死爲鄰片紙隔。
- 破窗髣髴光朦朧，推枕起來呼小童。
- 問云月高今幾尺，答以雲生俄滅蹤。
- 擁衾獨坐謾空想，縱有桂華未能賞。
- 重城幾許追歡娛，終宴無聊徒悵望。
- 而今一榻烟村中，稍喜時同事不同。
- 世味淡薄幽意足，元和咽漱真氣充。
- 步屧出門舒逸興，清風灑面衣襟冷。
- 暗雨淅瀝作寒聲，濃雲黯黲無光影。
- 月兮月兮胡寡情，故向良時多不明。
- 無乃韜光不自滿，故能養兔得長生。
- 我今解悟月深意，榮華咄嗟復凋悴。
- 歸來塞窗仍閉門，眾人昭昭我獨昏。

## 拼音

- tian1 shi2 xiang1 cui1 ri4 ru2 liu2 ， jin1 xi1 he2 xi1 yun2 zhong1 qiu1 。
- bu2 jian4 jia1 yue4 mo4 you3 gan3 ， shi4 zou3 tui4 bi3 shu1 qi2 you2 。
- qu4 nian2 ci3 shi2 ru3 chuan1 ke4 ， yi2 bing4 chan2 mian2 zhen1 xian3 e4 。
- tan1 sheng1 qiang2 le4 cun4 xin1 suan1 ， yu3 si3 wei2 lin2 pian4 zhi3 ge2 。
- po4 chuang1 fang3 fu2 guang1 meng2 long2 ， tui1 zhen3 qi3 lai2 hu1 xiao3 tong2 。
- wen4 yun2 yue4 gao1 jin1 ji1 chi3 ， da2 yi3 yun2 sheng1 e2 mie4 zong1 。
- yong1 qin1 du2 zuo4 man2 kong1 xiang3 ， zong4 you3 gui4 hua2 wei4 neng2 shang3 。
- zhong4 cheng2 ji1 xu1 zhui1 huan1 yu2 ， zhong1 yan4 wu2 liao2 tu2 chang4 wang4 。
- er2 jin1 yi2 ta4 yan1 cun1 zhong1 ， shao1 xi3 shi2 tong2 shi4 bu4 tong2 。
- shi4 wei4 dan4 bo2 you1 yi4 zu2 ， yuan2 he2 yan4 shu4 zhen1 qi4 chong1 。
- bu4 xie4 chu1 men2 shu1 yi4 xing1 ， qing1 feng1 sa3 mian4 yi1 jin1 leng3 。
- an4 yu3 xi1 li4 zuo4 han2 sheng1 ， nong2 yun2 an4 can3 wu2 guang1 ying3 。
- yue4 xi1 yue4 xi1 hu2 gua3 qing2 ， gu4 xiang4 liang2 shi2 duo1 bu4 ming2 。
- wu2 nai3 tao1 guang1 bu2 zi4 man3 ， gu4 neng2 yang3 tu4 de2 chang2 sheng1 。
- wo3 jin1 jie3 wu4 yue4 shen1 yi4 ， rong2 hua2 duo1 jie1 fu4 diao1 cui4 。
- gui1 lai2 sai1 chuang1 reng2 bi4 men2 ， zhong4 ren2 zhao1 zhao1 wo3 du2 hun1 。

## 注释

## 译文

## 赏析
