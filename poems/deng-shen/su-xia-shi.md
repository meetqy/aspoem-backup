---
id: deng-shen-su-xia-shi
title: 遡峽詩
titlePinyin: su4 xia2 shi1
titleSlug: su-xia-shi
author: 鄧深
authorPinyin: deng4 shen1
authorSlug: deng-shen
dynasty: 宋
dynastyPinyin: song4
dynastySlug: song
tags: []
---

## 正文

- 臚言峽山天下奇，欲觀愁隔三千里。
- 常恐因循孤此興，非假夤緣那得至。
- 偶逢月湖起仕宦，正指夔門愁凋敝。
- 忻然謂我便登陟，久矣與予同臭味。
- 何嘗佳處倦扶藜，莫憚西征共行李。
- 繡旆前驅抵江陵，畫鷁迎車艤沙市。
- 長年槌鼓轉船頭，川后回風送旂尾。
- 侵尋崖石愜幽賞，洶湧波濤反輕視。
- 霧船烟纜恣深遊，露宿風餐浥清氣。
- 百巧千奇類神工，紛至沓來惱吟思。
- 取句未佳恐難操，傳筆欲書還復止。
- 去歲延陵駭心目，指摘形容寫行記。
- 今年江夏襲見聞，掇拾緒餘循故事。
- 試以七言用檃括，庶幾二妙相表裏。
- 或若洞戶之谽谺，或若樓臺之峻峙。
- 或若香山之插爐，或若筆架之橫几。
- 或遮護如重簾幙，或張展如大旂幟。
- 或戍削如城堞高，或森列如刀劍銳。
- 或若蕉葉之斜紋，或若蓮花之疊起。
- 或若頂相之初浄，或若蓬頭之未理。
- 或剝落爲枯松身，或刻畫爲古篆體。
- 或斧傷而痕跡亂，或鋸解而縫罅細。
- 或如秋瓜作四分，或如籠餅裂十字。
- 或如白鹽之浮霜，或如紅霞之散綺。
- 或陳寶藏之所珍，或堆鐵冶之所棄。
- 或纍萬塊而不危，或懸一髮而欲墜。
- 或飛磴而可捫天，或斷崖而無立地。
- 或窩如狐兔之穴，或窈如龍蛇之閟。
- 或整如排立之衙，或鬌如對髽之髻。
- 或皎如日光玉潔，或靄如雲碧烟翠。
- 或蜂腰而或蟆吻，或牛頭而或馬耳。
- 或鸞飄而或鳳翥，或貓伏而或羊跪。
- 或如皷卧如盤擎，或如幢垂如蓋倚。
- 或如塔孤如橋拱，或如壁立如屏翳。
- 或激卧鯨之衝波，八月潮生怒不已。
- 或送垂虹之飛瀑，四時雪縞瑩無比。
- 或如壯士之宵征，十十五五相擁蔽。
- 或如醉人之春遊，兩兩三三互牽拽。
- 變怪紛然莫窮狀，約略陳之可推類。
- 百篇須賦謫仙才，一石難施王宰技。
- 是時致身何蕭爽，幾月清魂無夢寐。
- 弱水蓬萊何用到，孤岸落伽寧有此。
- 由來介性不婚宦，聊寓閒情在山水。
- 既貪清致豁心胸，仍須長語琢肝肺。
- 糟糠雖惡饑者厭，土炭無味病者嗜。
- 萬事終然總是空，一物未忘猶有累。
- 况聞南山韓退之，不及北征杜子美。
- 議論從公何足憑，唯阿相去真能幾。
- 浮屠公案無盡話，維摩法門不容喙。
- 昭文不鼓無成虧，乞就先生參此意。

## 拼音

- lu2 yan2 xia2 shan1 tian1 xia4 qi2 ， yu4 guan1 chou2 ge2 san1 qian1 li3 。
- chang2 kong3 yin1 xun2 gu1 ci3 xing1 ， fei1 jia3 yin2 yuan2 na4 de2 zhi4 。
- ou3 feng2 yue4 hu2 qi3 shi4 huan4 ， zheng4 zhi3 kui2 men2 chou2 diao1 bi4 。
- xin1 ran2 wei4 wo3 bian4 deng1 zhi4 ， jiu3 yi3 yu3 yu3 tong2 chou4 wei4 。
- he2 chang2 jia1 chu3 juan4 fu2 li2 ， mo4 dan4 xi1 zheng1 gong4 xing2 li0 。
- xiu4 pei4 qian2 qu1 di3 jiang1 ling2 ， hua4 yi4 ying2 ju1 yi3 sha1 shi4 。
- chang2 nian2 chui2 gu3 zhuan3 chuan2 tou2 ， chuan1 hou4 hui2 feng1 song4 qi2 wei3 。
- qin1 xun2 ya2 shi2 qie4 you1 shang3 ， xiong1 yong3 bo1 tao1 fan3 qing1 shi4 。
- wu4 chuan2 yan1 lan3 zi4 shen1 you2 ， lu4 su4 feng1 can1 yi4 qing1 qi4 。
- bai3 qiao3 qian1 qi2 lei4 shen2 gong1 ， fen1 zhi4 ta4 lai2 nao3 yin2 si1 。
- qu3 ju4 wei4 jia1 kong3 nan2 cao1 ， chuan2 bi3 yu4 shu1 huan2 fu4 zhi3 。
- qu4 sui4 yan2 ling2 hai4 xin1 mu4 ， zhi3 zhai1 xing2 rong2 xie3 xing2 ji4 。
- jin1 nian2 jiang1 xia4 xi2 jian4 wen2 ， duo1 shi2 xu4 yu2 xun2 gu4 shi0 。
- shi4 yi3 qi1 yan2 yong4 yin3 kuo4 ， shu4 ji1 er4 miao4 xiang1 biao3 li3 。
- huo4 ruo4 dong4 hu4 zhi1 han1 xia1 ， huo4 ruo4 lou2 tai2 zhi1 jun4 zhi4 。
- huo4 ruo4 xiang1 shan1 zhi1 cha1 lu2 ， huo4 ruo4 bi3 jia4 zhi1 heng2 ji3 。
- huo4 zhe1 hu4 ru2 zhong4 lian2 mu4 ， huo4 zhang1 zhan3 ru2 da4 qi2 zhi4 。
- huo4 shu4 xiao1 ru2 cheng2 die2 gao1 ， huo4 sen1 lie4 ru2 dao1 jian4 rui4 。
- huo4 ruo4 jiao1 ye4 zhi1 xie2 wen2 ， huo4 ruo4 lian2 hua1 zhi1 die2 qi3 。
- huo4 ruo4 ding3 xiang1 zhi1 chu1 jing4 ， huo4 ruo4 peng2 tou2 zhi1 wei4 li3 。
- huo4 bao1 luo4 wei2 ku1 song1 shen1 ， huo4 ke4 hua4 wei2 gu3 zhuan4 ti3 。
- huo4 fu3 shang1 er2 hen2 ji4 luan4 ， huo4 ju4 jie3 er2 feng2 xia4 xi4 。
- huo4 ru2 qiu1 gua1 zuo4 si4 fen1 ， huo4 ru2 long2 bing3 lie4 shi2 zi4 。
- huo4 ru2 bai2 yan2 zhi1 fu2 shuang1 ， huo4 ru2 hong2 xia2 zhi1 san4 qi3 。
- huo4 chen2 bao3 cang2 zhi1 suo3 zhen1 ， huo4 dui1 tie3 ye3 zhi1 suo3 qi4 。
- huo4 lei2 wan4 kuai4 er2 bu4 wei1 ， huo4 xuan2 yi2 fa4 er2 yu4 zhui4 。
- huo4 fei1 deng4 er2 ke3 men2 tian1 ， huo4 duan4 ya2 er2 wu2 li4 di4 。
- huo4 wo1 ru2 hu2 tu4 zhi1 xue2 ， huo4 yao3 ru2 long2 she2 zhi1 bi4 。
- huo4 zheng3 ru2 pai2 li4 zhi1 ya2 ， huo4 tuo3 ru2 dui4 zhua1 zhi1 ji4 。
- huo4 jiao3 ru2 ri4 guang1 yu4 jie2 ， huo4 ai3 ru2 yun2 bi4 yan1 cui4 。
- huo4 feng1 yao1 er2 huo4 ma0 wen3 ， huo4 niu2 tou2 er2 huo4 ma3 er3 。
- huo4 luan2 piao1 er2 huo4 feng4 zhu4 ， huo4 mao1 fu2 er2 huo4 yang2 gui4 。
- huo4 ru2 gu3 wo4 ru2 pan2 qing2 ， huo4 ru2 zhuang4 chui2 ru2 gai4 yi3 。
- huo4 ru2 ta3 gu1 ru2 qiao2 gong3 ， huo4 ru2 bi4 li4 ru2 ping2 yi4 。
- huo4 ji1 wo4 jing1 zhi1 chong1 bo1 ， ba1 yue4 chao2 sheng1 nu4 bu4 yi3 。
- huo4 song4 chui2 hong2 zhi1 fei1 pu4 ， si4 shi2 xue3 gao3 ying2 wu2 bi3 。
- huo4 ru2 zhuang4 shi4 zhi1 xiao1 zheng1 ， shi2 shi2 wu3 wu3 xiang1 yong1 bi4 。
- huo4 ru2 zui4 ren2 zhi1 chun1 you2 ， liang3 liang3 san1 san1 hu4 qian1 zhuai4 。
- bian4 guai4 fen1 ran2 mo4 qiong2 zhuang4 ， yue1 lüe4 chen2 zhi1 ke3 tui1 lei4 。
- bai3 pian1 xu1 fu4 zhe2 xian1 cai2 ， yi4 shi2 nan2 shi1 wang2 zai3 ji4 。
- shi4 shi2 zhi4 shen1 he2 xiao1 shuang3 ， ji1 yue4 qing1 hun2 wu2 meng4 mei4 。
- ruo4 shui3 peng2 lai2 he2 yong4 dao4 ， gu1 an4 luo4 jia1 ning2 you3 ci3 。
- you2 lai2 jie4 xing4 bu4 hun1 huan4 ， liao2 yu4 xian2 qing2 zai4 shan1 shui3 。
- ji4 tan1 qing1 zhi4 huo1 xin1 xiong1 ， reng2 xu1 chang2 yu3 zhuo2 gan1 fei4 。
- zao1 kang1 sui1 e4 ji1 zhe3 yan4 ， tu3 tan4 wu2 wei4 bing4 zhe3 shi4 。
- wan4 shi4 zhong1 ran2 zong3 shi4 kong1 ， yi2 wu4 wei4 wang4 you2 you3 lei4 。
- kuang4 wen2 nan2 shan1 han2 tui4 zhi1 ， bu4 ji2 bei3 zheng1 du4 zi3 mei3 。
- yi4 lun4 cong2 gong1 he2 zu2 ping2 ， wei2 a1 xiang1 qu4 zhen1 neng2 ji1 。
- fu2 tu2 gong1 an4 wu2 jin4 hua4 ， wei2 mo2 fa3 men2 bu4 rong2 hui4 。
- zhao1 wen2 bu4 gu3 wu2 cheng2 kui1 ， qi3 jiu4 xian1 sheng0 can1 ci3 yi4 。

## 注释

## 译文

## 赏析
