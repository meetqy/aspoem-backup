---
id: deng-shen-ci-yun-da-she-you
title: 次韻答社友
titlePinyin: ci4 yun4 da2 she4 you3
titleSlug: ci-yun-da-she-you
author: 鄧深
authorPinyin: deng4 shen1
authorSlug: deng-shen
dynasty: 宋
dynastyPinyin: song4
dynastySlug: song
tags: []
---

## 正文

- 小軒名大隱，粗可供趺坐。
- 遮眼時翻書，靜願結香火。
- 似介還似癡，所向與時左。
- 不踐名利途，竊謂志亦果。
- 人生天地間，世路多坎坷。
- 成敗端有數，巧力不容佐。
- 昧者迷所之，大似蟻旋磨。
- 君看禽高飛，翼倦千仞墮。
- 太剛者易亡，太銳者必挫。
- 得失相乘除，倚伏兩福禍。
- 顧予何所樂，日晏得高卧。
- 豈惟七不堪，萬事付懶惰。
- 儕類每見寬，亦不攻其過。
- 美人如敬翁，學問精而夥。
- 松柏生澗壑，霜幹久長大。
- 富貴應不免，時有可未可。
- 何須窮婦吟，再三嘆寒餓。
- 且冀寬此抱，會當有知我。
- 屬和聊寫情，暫輟園蔬課。

## 拼音

- xiao3 xuan1 ming2 da4 yin3 ， cu1 ke3 gong1 fu1 zuo4 。
- zhe1 yan3 shi2 fan1 shu1 ， jing4 yuan4 jie2 xiang1 huo3 。
- si4 jie4 huan2 si4 chi1 ， suo3 xiang4 yu3 shi2 zuo3 。
- bu2 jian4 ming2 li4 tu2 ， qie4 wei4 zhi4 yi4 guo3 。
- ren2 sheng1 tian1 di4 jian4 ， shi4 lu4 duo1 kan3 ke3 。
- cheng2 bai4 duan1 you3 shu4 ， qiao3 li4 bu4 rong2 zuo3 。
- mei4 zhe3 mi2 suo3 zhi1 ， da4 si4 yi3 xuan2 mo2 。
- jun1 kan4 qin2 gao1 fei1 ， yi4 juan4 qian1 ren4 duo4 。
- tai4 gang1 zhe3 yi4 wang2 ， tai4 rui4 zhe3 bi4 cuo4 。
- de2 shi1 xiang1 cheng2 chu2 ， yi3 fu2 liang3 fu2 huo4 。
- gu4 yu3 he2 suo3 le4 ， ri4 yan4 de2 gao1 wo4 。
- qi3 wei2 qi1 bu4 kan1 ， wan4 shi4 fu4 lan3 duo4 。
- chai2 lei4 mei3 jian4 kuan1 ， yi4 bu4 gong1 qi2 guo4 。
- mei3 ren2 ru2 jing4 weng1 ， xue2 wen4 jing1 er2 huo3 。
- song1 bai3 sheng1 jian4 he4 ， shuang1 gan4 jiu3 chang2 da4 。
- fu4 gui4 ying1 bu4 mian3 ， shi2 you3 ke3 wei4 ke3 。
- he2 xu1 qiong2 fu4 yin2 ， zai4 san1 tan4 han2 e4 。
- qie3 ji4 kuan1 ci3 bao4 ， hui4 dang1 you3 zhi1 wo3 。
- shu3 he2 liao2 xie3 qing2 ， zan4 chuo4 yuan2 shu1 ke4 。

## 注释

## 译文

## 赏析
