---
id: wang-yi-rou-feng-da-yao-fu-xian-sheng-jin-que-shi-yan-shi
title: 奉答堯夫先生金雀石硯詩
titlePinyin: feng4 da2 yao2 fu1 xian1 sheng0 jin1 que4 shi2 yan4 shi1
titleSlug: feng-da-yao-fu-xian-sheng-jin-que-shi-yan-shi
author: 王益柔
authorPinyin: wang2 yi4 rou2
authorSlug: wang-yi-rou
dynasty: 唐
dynastyPinyin: tang2
dynastySlug: tang
tags: [] 
---

## 正文

- 般陽有山名金雀，山發清輝産奇璞。
- 望氣嘗言玉寶藏，賈胡幾遣良工度。
- 金剛寶鑽競窮搜，百里青蒼困鑱鑿。
- 瓊瑰未獲得研材，溫潤還將六美學。
- 有若玉徽琴面瑩，有如金彈陶輪著。
- 規天矩地形制毓，中或辟流外圭角。
- 晴窗氣暖墨花春，牋襞毫奔光照灼。
- 吾生特好惟四物，累載裒鳩盈几格。
- 先生閉戶日著書，朝餐每不饜藜藿。
- 高閎粱肉雖有餘，孰敢就門賙隠約。
- 先生固自嘗有言，不忍將身作溝壑。
- 先生崖岸高莫攀，持此謂宜無見却。
- 一留爲惠固已多，敢冀新詩旋踵作。
- 精深雅健迫風騷，使我憂荒忽驚矍。
- 還如甘露醒心昏，更似神篦除眼膜。
- 先生精義已入神，準易時容見涯略。

## 拼音

- ban1 yang2 you3 shan1 ming2 jin1 que4 ， shan1 fa1 qing1 hui1 chan3 qi2 pu2 。
- wang4 qi4 chang2 yan2 yu4 bao3 cang2 ， jia3 hu2 ji1 qian3 liang2 gong1 du4 。
- jin1 gang1 bao3 zuan1 jing4 qiong2 sou1 ， bai3 li3 qing1 cang1 kun4 chan2 zao2 。
- qiong2 gui1 wei4 huo4 de2 yan2 cai2 ， wen1 run4 huan2 jiang1 liu4 mei3 xue2 。
- you3 ruo4 yu4 hui1 qin2 mian4 ying2 ， you3 ru2 jin1 dan4 tao2 lun2 zhu4 。
- gui1 tian1 ju3 di4 xing2 zhi4 yu4 ， zhong1 huo4 pi4 liu2 wai4 gui1 jiao3 。
- qing2 chuang1 qi4 nuan3 mo4 hua1 chun1 ， jian1 bi4 hao2 ben1 guang1 zhao4 zhuo2 。
- wu2 sheng1 te4 hao3 wei2 si4 wu4 ， lei4 zai4 pou2 jiu1 ying2 ji3 ge2 。
- xian1 sheng0 bi4 hu4 ri4 zhu4 shu1 ， chao2 can1 mei3 bu2 yan4 li2 huo4 。
- gao1 hong2 liang2 rou4 sui1 you3 yu2 ， shu2 gan3 jiu4 men2 zhou1 yin3 yue1 。
- xian1 sheng0 gu4 zi4 chang2 you3 yan2 ， bu4 ren3 jiang1 shen1 zuo4 gou1 he4 。
- xian1 sheng0 ya2 an4 gao1 mo4 pan1 ， chi2 ci3 wei4 yi2 wu2 jian4 que4 。
- yi4 liu2 wei2 hui4 gu4 yi3 duo1 ， gan3 ji4 xin1 shi1 xuan2 zhong3 zuo4 。
- jing1 shen1 ya3 jian4 po4 feng1 sao1 ， shi3 wo3 you1 huang1 hu1 jing1 jue2 。
- huan2 ru2 gan1 lu4 xing3 xin1 hun1 ， geng4 si4 shen2 bi4 chu2 yan3 mo2 。
- xian1 sheng0 jing1 yi4 yi3 ru4 shen2 ， zhun3 yi4 shi2 rong2 jian4 ya2 lüe4 。

## 注释

## 译文

## 赏析
