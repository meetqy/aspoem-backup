---
id: wang-yi-rou-lai-shi-cha-jiu-qi-ji-shao-xian-sheng-zuo-shi-dai-shu
title: 萊石茶酒器寄邵先生作詩代書
titlePinyin: lai2 shi2 cha2 jiu3 qi4 ji4 shao4 xian1 sheng0 zuo4 shi1 dai4 shu1
titleSlug: lai-shi-cha-jiu-qi-ji-shao-xian-sheng-zuo-shi-dai-shu
author: 王益柔
authorPinyin: wang2 yi4 rou2
authorSlug: wang-yi-rou
dynasty: 唐
dynastyPinyin: tang2
dynastySlug: tang
tags: [] 
---

## 正文

- 寶刀切石如春泥，雕剜成器青玻璃。
- 吾嘗閱視得而有，惜不自用長提携。
- 前時過君銅駝陌，門巷深僻無輪蹄。
- 呼兒烹茶酌白酒，陶器自稱藿與藜。
- 愛君居貧趣閒放，一語不涉青雲梯。
- 嗟予都城走塵土，日遠樽杓愁鹽齏。
- 緘封不啟置牆角，頓撼時作瓊瑶嘶。
- 爭如特寄邵高士，書帙几杖同幽棲。
- 荷鋤賸治田間穢，抱甕勤灌園蔬畦。
- 明年春酒或共酌，爲我掃石臨清溪。

## 拼音

- bao3 dao1 qie1 shi2 ru2 chun1 ni2 ， diao1 wan1 cheng2 qi4 qing1 bo1 li0 。
- wu2 chang2 yue4 shi4 de2 er2 you3 ， xi1 bu2 zi4 yong4 chang2 ti2 xie2 。
- qian2 shi2 guo4 jun1 tong2 tuo2 mo4 ， men2 xiang4 shen1 pi4 wu2 lun2 ti2 。
- hu1 er2 peng1 cha2 zhuo2 bai2 jiu3 ， tao2 qi4 zi4 cheng1 huo4 yu3 li2 。
- ai4 jun1 ju1 pin2 qu4 xian2 fang4 ， yi4 yu3 bu2 she4 qing1 yun2 ti1 。
- jie1 yu3 du1 cheng2 zou3 chen2 tu3 ， ri4 yuan3 zun1 shao2 chou2 yan2 ji1 。
- jian1 feng1 bu4 qi3 zhi4 qiang2 jiao3 ， dun4 han4 shi2 zuo4 qiong2 yao2 si1 。
- zheng1 ru2 te4 ji4 shao4 gao1 shi4 ， shu1 zhi4 ji3 zhang4 tong2 you1 qi1 。
- he2 chu2 sheng4 zhi4 tian2 jian4 hui4 ， bao4 weng4 qin2 guan4 yuan2 shu1 qi2 。
- ming2 nian2 chun1 jiu3 huo4 gong4 zhuo2 ， wei2 wo3 sao3 shi2 lin2 qing1 xi1 。

## 注释

## 译文

## 赏析
