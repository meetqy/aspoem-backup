---
id: qin-guan-he-sun-shen-lao-ti-zhao-bo-dou-ye-ting
title: 和孫莘老題召伯斗野亭
titlePinyin: he2 sun1 shen1 lao3 ti2 zhao4 bo2 dou4 ye3 ting2
titleSlug: he-sun-shen-lao-ti-zhao-bo-dou-ye-ting
author: 秦觀
authorPinyin: qin2 guan1
authorSlug: qin-guan
dynasty: 宋
dynastyPinyin: song4
dynastySlug: song
tags: []
---

## 正文

- 淮海破冬仲，雪霜滋不平。
- 菱荷枯折盡，積水寒更清。
- 輟棹得佳觀，湖天繞朱甍。
- 信美無與娛，濁醪聊自傾。
- 北眺桑梓國，悠然白雲生。
- 南望古邗溝，滄波带蕪城。
- 村墟翳茅竹，孤烟起晨烹。
- 簷間鳥聲落，客子念當行。
- 攬衣視日景，薄陰漏微明。
- 何時復來遊，春風發鮮榮。

## 拼音

- huai2 hai3 po4 dong1 zhong4 ， xue3 shuang1 zi1 bu4 ping2 。
- ling2 he2 ku1 zhe2 jin4 ， ji1 shui3 han2 geng4 qing1 。
- chuo4 zhao4 de2 jia1 guan1 ， hu2 tian1 rao4 zhu1 meng2 。
- xin4 mei3 wu2 yu3 yu2 ， zhuo2 lao2 liao2 zi4 qing1 。
- bei3 tiao4 sang1 zi3 guo2 ， you1 ran2 bai2 yun2 sheng1 。
- nan2 wang4 gu3 han2 gou1 ， cang1 bo1 dai4 wu2 cheng2 。
- cun1 xu1 yi4 mao2 zhu2 ， gu1 yan1 qi3 chen2 peng1 。
- yan2 jian4 niao3 sheng1 luo4 ， ke4 zi3 nian4 dang1 xing2 。
- lan3 yi1 shi4 ri4 jing3 ， bao2 yin1 lou4 wei1 ming2 。
- he2 shi2 fu4 lai2 you2 ， chun1 feng1 fa1 xian1 rong2 。

## 注释

## 译文

## 赏析
