---
id: qin-guan-ji-ti-fu-qin-zhi-cao-tang
title: 寄題傅欽之草堂
titlePinyin: ji4 ti2 fu4 qin1 zhi1 cao3 tang2
titleSlug: ji-ti-fu-qin-zhi-cao-tang
author: 秦觀
authorPinyin: qin2 guan1
authorSlug: qin-guan
dynasty: 宋
dynastyPinyin: song4
dynastySlug: song
tags: []
---

## 正文

- 河陽有洑流，經營太行根。
- 盛德不終晦，發爲清濟源。
- 斯堂濟源上，太行正當門。
- 仰視浮雲作，俯窺流水奔。
- 脩竹带藩籬，百禽鳴朝暾。
- 相望有盤谷，李願故居存。
- 主人國之老，實惟商巖孫。
- 班行昔供奉，亟進逆耳言。
- 天子色爲動，群公聲亦吞。
- 蕭條冰霜際，不改白玉溫。
- 出處士所重，其微難具論。
- 公勿思草堂，朝廷待公尊。

## 拼音

- he2 yang2 you3 fu2 liu2 ， jing1 ying2 tai4 hang2 gen1 。
- sheng4 de2 bu4 zhong1 hui4 ， fa1 wei2 qing1 ji4 yuan2 。
- si1 tang2 ji4 yuan2 shang4 ， tai4 hang2 zheng4 dang1 men2 。
- yang3 shi4 fu2 yun2 zuo4 ， fu3 kui1 liu2 shui3 ben1 。
- xiu1 zhu2 dai4 fan1 li2 ， bai3 qin2 ming2 chao2 tun1 。
- xiang1 wang4 you3 pan2 gu3 ， li3 yuan4 gu4 ju1 cun2 。
- zhu3 ren2 guo2 zhi1 lao3 ， shi2 wei2 shang1 yan2 sun1 。
- ban1 xing2 xi1 gong4 feng4 ， ji2 jin4 ni4 er3 yan2 。
- tian1 zi3 se4 wei2 dong4 ， qun2 gong1 sheng1 yi4 tun1 。
- xiao1 tiao2 bing1 shuang1 ji4 ， bu4 gai3 bai2 yu4 wen1 。
- chu1 chu3 shi4 suo3 zhong4 ， qi2 wei1 nan2 ju4 lun4 。
- gong1 wu4 si1 cao3 tang2 ， chao2 ting2 dai4 gong1 zun1 。

## 注释

## 译文

## 赏析
