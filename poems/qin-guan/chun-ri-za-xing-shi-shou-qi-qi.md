---
id: qin-guan-chun-ri-za-xing-shi-shou-qi-qi
title: 春日雜興十首  其七
titlePinyin: chun1 ri4 za2 xing1 shi2 shou3     qi2 qi1
titleSlug: chun-ri-za-xing-shi-shou-qi-qi
author: 秦觀
authorPinyin: qin2 guan1
authorSlug: qin-guan
dynasty: 宋
dynastyPinyin: song4
dynastySlug: song
tags: []
---

## 正文

- 昔我遊京室，交通五陵間。
- 主客各英妙，袍馬相追攀。
- 千金具飲啜，百金雇吹彈。
- 纓弁羅廣席，當頭舞交竿。
- 鮮妝耀淥酒，采纈生風瀾。
- 燈燭暗夜艾，士女紛相班。
- 歡娛易徂歇，轉眄如飛翰。
- 亹亹負孤願，離離銜永歡。
- 山鳥窺茗飲，簷花笑蔬餐。
- 棄捐勿重陳，事定須蓋棺。

## 拼音

- xi1 wo3 you2 jing1 shi4 ， jiao1 tong1 wu3 ling2 jian4 。
- zhu3 ke4 ge4 ying1 miao4 ， pao2 ma3 xiang1 zhui1 pan1 。
- qian1 jin1 ju4 yin3 chuo4 ， bai3 jin1 gu4 chui1 dan4 。
- ying1 bian4 luo2 guang3 xi2 ， dang1 tou2 wu3 jiao1 gan1 。
- xian1 zhuang1 yao4 lu4 jiu3 ， cai3 xie4 sheng1 feng1 lan2 。
- deng1 zhu2 an4 ye4 ai4 ， shi4 nü3 fen1 xiang1 ban1 。
- huan1 yu2 yi4 cu2 xie1 ， zhuan3 mian3 ru2 fei1 han4 。
- wei3 wei3 fu4 gu1 yuan4 ， li2 li2 xian2 yong3 huan1 。
- shan1 niao3 kui1 ming2 yin3 ， yan2 hua1 xiao4 shu1 can1 。
- qi4 juan1 wu4 zhong4 chen2 ， shi4 ding4 xu1 gai4 guan1 。

## 注释

## 译文

## 赏析
