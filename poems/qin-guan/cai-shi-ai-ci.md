---
id: qin-guan-cai-shi-ai-ci
title: 蔡氏哀詞
titlePinyin: cai4 shi4 ai1 ci2
titleSlug: cai-shi-ai-ci
author: 秦觀
authorPinyin: qin2 guan1
authorSlug: qin-guan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 惟夫人之高誼兮，真一時之女英。
- 既富有此好德兮，又申之以令儀。
- 带幽蕙之縹緲兮，佩明月之陸離。
- 人自操舍之不一兮，雅獨取善以自持。
- 何報施之或忒兮，罹禍艱於不虞。
- 顔色炫而未暮兮，所天忽以殞俎。
- 痛平素之偕處兮，忍此奄奄而嫠居。
- 瀝哀血以自誓兮，甘餌毒而捐軀。
- 佩珠玉以死真兮，固衆女之所嗤。
- 曷卓越以不顧兮，棄性命其如遺。
- 美不可强有兮，信天資之所開。
- 要反心以內省兮，豈或售乎人知。
- 嗟三晨之未浹兮，遂俱遊而莫留。
- 死者有知兮，羌魂魄以並遊。
- 日黄昏而不見兮，虛室窈其無人。
- 惟哀風以歸來兮，動素幔之襜襜。
- 何平生之款密兮，遽音聲之不可尋。
- 儼遺跡以在目兮，紛百憂而攻心。
- 豈至理不吾喻兮，如意厚而悲深。
- 撫雙櫬以增慟兮，涕清血而灑襟。
- 已矣哉，人生有死兮，自前古而既然。
- 精魄忽其不駐兮，惟修名之可延。
- 忍錄錄以寓世兮，信烈者之所羞。
- 儻佳志之獲申兮，雖奄忽其焉悼。

## 拼音

- wei2 fu1 ren2 zhi1 gao1 yi4 xi1 ， zhen1 yi4 shi2 zhi1 nü3 ying1 。
- ji4 fu4 you3 ci3 hao3 de2 xi1 ， you4 shen1 zhi1 yi3 ling4 yi2 。
- dai4 you1 hui4 zhi1 piao3 miao3 xi1 ， pei4 ming2 yue4 zhi1 lu4 li2 。
- ren2 zi4 cao1 she4 zhi1 bu4 yi4 xi1 ， ya3 du2 qu3 shan4 yi3 zi4 chi2 。
- he2 bao4 shi1 zhi1 huo4 te4 xi1 ， li2 huo4 jian1 wu1 bu4 yu2 。
- yan2 se4 xuan4 er2 wei4 mu4 xi1 ， suo3 tian1 hu1 yi3 yun3 zu3 。
- tong4 ping2 su4 zhi1 xie2 chu3 xi1 ， ren3 ci3 yan3 yan3 er2 li2 ju1 。
- li4 ai1 xue4 yi3 zi4 shi4 xi1 ， gan1 er3 du2 er2 juan1 qu1 。
- pei4 zhu1 yu4 yi3 si3 zhen1 xi1 ， gu4 zhong4 nü3 zhi1 suo3 chi1 。
- he2 zhuo2 yue4 yi3 bu2 gu4 xi1 ， qi4 xing4 ming4 qi2 ru2 yi2 。
- mei3 bu4 ke3 qiang2 you3 xi1 ， xin4 tian1 zi1 zhi1 suo3 kai1 。
- yao4 fan3 xin1 yi3 nei4 sheng3 xi1 ， qi3 huo4 shou4 hu1 ren2 zhi1 。
- jie1 san1 chen2 zhi1 wei4 jia1 xi1 ， sui4 ju4 you2 er2 mo4 liu2 。
- si3 zhe3 you3 zhi1 xi1 ， qiang1 hun2 po4 yi3 bing4 you2 。
- ri4 huang2 hun1 er2 bu2 jian4 xi1 ， xu1 shi4 yao3 qi2 wu2 ren2 。
- wei2 ai1 feng1 yi3 gui1 lai2 xi1 ， dong4 su4 man4 zhi1 chan1 chan1 。
- he2 ping2 sheng1 zhi1 kuan3 mi4 xi1 ， ju4 yin1 sheng1 zhi1 bu4 ke3 xun2 。
- yan3 yi2 ji4 yi3 zai4 mu4 xi1 ， fen1 bai3 you1 er2 gong1 xin1 。
- qi3 zhi4 li3 bu4 wu2 yu4 xi1 ， ru2 yi4 hou4 er2 bei1 shen1 。
- fu3 shuang1 chen4 yi3 zeng1 tong4 xi1 ， ti4 qing1 xue4 er2 sa3 jin1 。
- yi3 yi3 zai1 ， ren2 sheng1 you3 si3 xi1 ， zi4 qian2 gu3 er2 ji4 ran2 。
- jing1 po4 hu1 qi2 bu2 zhu4 xi1 ， wei2 xiu1 ming2 zhi1 ke3 yan2 。
- ren3 lu4 lu4 yi3 yu4 shi4 xi1 ， xin4 lie4 zhe3 zhi1 suo3 xiu1 。
- tang3 jia1 zhi4 zhi1 huo4 shen1 xi1 ， sui1 yan3 hu1 qi2 yan1 dao4 。

## 注释

## 译文

## 赏析
