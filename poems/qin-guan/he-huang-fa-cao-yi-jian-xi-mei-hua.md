---
id: qin-guan-he-huang-fa-cao-yi-jian-xi-mei-hua
title: 和黄法曹憶建溪梅花
titlePinyin: he2 huang2 fa3 cao2 yi4 jian4 xi1 mei2 hua1
titleSlug: he-huang-fa-cao-yi-jian-xi-mei-hua
author: 秦觀
authorPinyin: qin2 guan1
authorSlug: qin-guan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 海陵參軍不枯槁，醉憶梅花愁絕倒。
- 爲憐一樹傍寒溪，花水多情自相惱。
- 清淚班班知有恨，恨春相逢苦不早。
- 甘心結子待君來，洗雨梳風爲誰好。
- 誰云廣平心似鐵，不惜珠璣與揮掃。
- 月沒參橫畫角哀，暗香銷盡令人老。
- 天分四時不相貸，孤芳轉盼同衰草。
- 要須健步遠移歸，亂插繁華向晴昊。

## 拼音

- hai3 ling2 can1 jun1 bu4 ku1 gao3 ， zui4 yi4 mei2 hua1 chou2 jue2 dao3 。
- wei2 lian2 yi2 shu4 bang4 han2 xi1 ， hua1 shui3 duo1 qing2 zi4 xiang1 nao3 。
- qing1 lei4 ban1 ban1 zhi1 you3 hen4 ， hen4 chun1 xiang1 feng2 ku3 bu4 zao3 。
- gan1 xin1 jie2 zi3 dai4 jun1 lai2 ， xi3 yu3 shu1 feng1 wei2 shui2 hao3 。
- shui2 yun2 guang3 ping2 xin1 si4 tie3 ， bu4 xi1 zhu1 ji1 yu3 hui1 sao3 。
- yue4 mei2 can1 heng2 hua4 jiao3 ai1 ， an4 xiang1 xiao1 jin4 ling4 ren2 lao3 。
- tian1 fen4 si4 shi2 bu4 xiang1 dai4 ， gu1 fang1 zhuan3 pan4 tong2 shuai1 cao3 。
- yao4 xu1 jian4 bu4 yuan3 yi2 gui1 ， luan4 cha1 fan2 hua2 xiang4 qing2 hao4 。

## 注释

## 译文

## 赏析
