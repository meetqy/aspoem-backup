---
id: qin-guan-chun-ri-za-xing-shi-shou-qi-yi
title: 春日雜興十首  其一○
titlePinyin: chun1 ri4 za2 xing1 shi2 shou3     qi2 yi1 ○
titleSlug: chun-ri-za-xing-shi-shou-qi-yi
author: 秦觀
authorPinyin: qin2 guan1
authorSlug: qin-guan
dynasty: 宋
dynastyPinyin: song4
dynastySlug: song
tags: []
---

## 正文

- 藝籍燔祖龍，斯文就淪喪。
- 帝矜黔首愚，諸雋出相望。
- 揚馬操宏綱，韓柳激頹浪。
- 建安妙謳吟，風概亦超放。
- 玉繩带華月，艷艷青冥上。
- 奕世希末光，經緯得無妄。
- 兒曹獨何事，詆斥幾覆醤。
- 原心良自誣，猥欲私所尚。
- 螳螂拒飛轍，精衛填溟漲。
- 咄咄徒爾爲，東海固無恙。
- 鵷鸞日彫滅，黄口紛冗長。
- 投袂睇層霄，茲懷誰與亮。

## 拼音

- yi4 ji2 fan2 zu3 long2 ， si1 wen2 jiu4 lun2 sang1 。
- di4 jin1 qian2 shou3 yu2 ， zhu1 jun4 chu1 xiang1 wang4 。
- yang2 ma3 cao1 hong2 gang1 ， han2 liu3 ji1 tui2 lang4 。
- jian4 an1 miao4 ou1 yin2 ， feng1 gai4 yi4 chao1 fang4 。
- yu4 sheng2 dai4 hua2 yue4 ， yan4 yan4 qing1 ming2 shang4 。
- yi4 shi4 xi1 mo4 guang1 ， jing1 wei3 de2 wu2 wang4 。
- er2 cao2 du2 he2 shi4 ， di3 chi4 ji1 fu4 jiang4 。
- yuan2 xin1 liang2 zi4 wu1 ， wei3 yu4 si1 suo3 shang4 。
- tang2 lang2 ju4 fei1 zhe2 ， jing1 wei4 tian2 ming2 zhang3 。
- duo1 duo1 tu2 er3 wei2 ， dong1 hai3 gu4 wu2 yang4 。
- yuan1 luan2 ri4 diao1 mie4 ， huang2 kou3 fen1 rong3 chang2 。
- tou2 mei4 di4 ceng2 xiao1 ， zi1 huai2 shui2 yu3 liang4 。

## 注释

## 译文

## 赏析
