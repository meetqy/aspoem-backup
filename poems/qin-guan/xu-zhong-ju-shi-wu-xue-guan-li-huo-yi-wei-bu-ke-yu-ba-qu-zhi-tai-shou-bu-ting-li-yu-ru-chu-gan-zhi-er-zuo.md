---
id: qin-guan-xu-zhong-ju-shi-wu-xue-guan-li-huo-yi-wei-bu-ke-yu-ba-qu-zhi-tai-shou-bu-ting-li-yu-ru-chu-gan-zhi-er-zuo
title: 徐仲車食於學官吏或以爲不可欲罷去之太守不聽禮遇如初感之而作
titlePinyin: xu2 zhong4 ju1 shi2 wu1 xue2 guan1 li4 huo4 yi3 wei2 bu4 ke3 yu4 ba4 qu4 zhi1 tai4 shou3 bu4 ting1 li3 yu4 ru2 chu1 gan3 zhi1 er2 zuo4
titleSlug: xu-zhong-ju-shi-wu-xue-guan-li-huo-yi-wei-bu-ke-yu-ba-qu-zhi-tai-shou-bu-ting-li-yu-ru-chu-gan-zhi-er-zuo
author: 秦觀
authorPinyin: qin2 guan1
authorSlug: qin-guan
dynasty: 宋
dynastyPinyin: song4
dynastySlug: song
tags: []
---

## 正文

- 許丞老病聾，督郵白欲廢。
- 賢哉黄次公，鑒裁實精詣。
- 殷勤謝督郵，此丞乃廉吏。
- 重聽庸何傷，善助無失意。
- 古人骨已朽，來者復誰繼。
- 仲車天下士，固非許丞類。
- 至行通神明，問學有根柢。
- 若充老更聘，自革風俗弊。
- 太守前已聞，粟帛俄見賜。
- 奈何少年子，輒效督郵事。
- 道喪賢哲窮，聞之爲流涕。
- 人心如其面，難以一律揆。
- 所望在次公，督郵何足議。

## 拼音

- xu1 cheng2 lao3 bing4 long2 ， du1 you2 bai2 yu4 fei4 。
- xian2 zai1 huang2 ci4 gong1 ， jian4 cai2 shi2 jing1 yi4 。
- yin1 qin2 xie4 du1 you2 ， ci3 cheng2 nai3 lian2 li4 。
- zhong4 ting1 yong1 he2 shang1 ， shan4 zhu4 wu2 shi1 yi4 。
- gu3 ren2 gu3 yi3 xiu3 ， lai2 zhe3 fu4 shui2 ji4 。
- zhong4 ju1 tian1 xia4 shi4 ， gu4 fei1 xu1 cheng2 lei4 。
- zhi4 xing2 tong1 shen2 ming2 ， wen4 xue2 you3 gen1 di3 。
- ruo4 chong1 lao3 geng4 pin4 ， zi4 ge2 feng1 su2 bi4 。
- tai4 shou3 qian2 yi3 wen2 ， su4 bo2 e2 jian4 ci4 。
- nai4 he2 shao4 nian2 zi3 ， zhe2 xiao4 du1 you2 shi4 。
- dao4 sang1 xian2 zhe2 qiong2 ， wen2 zhi1 wei2 liu2 ti4 。
- ren2 xin1 ru2 qi2 mian4 ， nan2 yi3 yi2 lü4 kui2 。
- suo3 wang4 zai4 ci4 gong1 ， du1 you2 he2 zu2 yi4 。

## 注释

## 译文

## 赏析
