---
id: qin-guan-tian-ju-si-shou-qi-er
title: 田居四首  其二
titlePinyin: tian2 ju1 si4 shou3     qi2 er4
titleSlug: tian-ju-si-shou-qi-er
author: 秦觀
authorPinyin: qin2 guan1
authorSlug: qin-guan
dynasty: 宋
dynastyPinyin: song4
dynastySlug: song
tags: []
---

## 正文

- 入夏桑柘稠，陰陰翳墟落。
- 新麥已登場，餘蠶猶占箔。
- 隆曦破層陰，霽靄收遠壑。
- 雌蜺卧淪漪，鮮飆泛叢薄。
- 林深鳥更鳴，水漫魚知樂。
- 羸老厭煩歊，解衣屢槃礴。
- 蔭樹濯凉颸，起行遺带索。
- 冢婦餉初還，丁男耘有託。
- 倒筒備青錢，鹽茗恐垂橐。
- 明日輸絹租，鄰兒入城郭。

## 拼音

- ru4 xia4 sang1 zhe4 chou2 ， yin1 yin1 yi4 xu1 luo4 。
- xin1 mai4 yi3 deng1 chang3 ， yu2 can2 you2 zhan4 bo2 。
- long2 xi1 po4 ceng2 yin1 ， ji4 ai3 shou1 yuan3 he4 。
- ci2 ni2 wo4 lun2 yi1 ， xian1 biao1 fan4 cong2 bao2 。
- lin2 shen1 niao3 geng4 ming2 ， shui3 man4 yu2 zhi1 le4 。
- lei2 lao3 yan4 fan2 xiao1 ， jie3 yi1 lü3 pan2 bo2 。
- yin1 shu4 zhuo2 liang2 si1 ， qi3 xing2 yi2 dai4 suo3 。
- zhong3 fu4 xiang3 chu1 huan2 ， ding1 nan2 yun2 you3 tuo1 。
- dao3 tong3 bei4 qing1 qian2 ， yan2 ming2 kong3 chui2 tuo2 。
- ming2 ri4 shu1 juan4 zu1 ， lin2 er2 ru4 cheng2 guo1 。

## 注释

## 译文

## 赏析
