---
id: qin-guan-tian-ju-si-shou-qi-si
title: 田居四首  其四
titlePinyin: tian2 ju1 si4 shou3     qi2 si4
titleSlug: tian-ju-si-shou-qi-si
author: 秦觀
authorPinyin: qin2 guan1
authorSlug: qin-guan
dynasty: 宋
dynastyPinyin: song4
dynastySlug: song
tags: []
---

## 正文

- 嚴冬百草枯，鄰曲富休暇。
- 土井時一汲，柴車久停駕。
- 寥寥場圃空，跕跕烏鳶下。
- 孤榜傍橫塘，喧舂起旁舍。
- 田家重農隙，翁嫗相邀迓。
- 班坐釃酒醪，一行三四謝。
- 陶盤奉旨蓄，竹筯羞雞 {炙火 = 肉}。
- 飲酣爭獻酬，語闋或悲咤。
- 悠悠燈火暗，剌剌風飆射。
- 客散靜柴門，星蟾耿寒夜。

## 拼音

- yan2 dong1 bai3 cao3 ku1 ， lin2 qu3 fu4 xiu1 xia2 。
- tu3 jing3 shi2 yi4 ji2 ， chai2 ju1 jiu3 ting2 jia4 。
- liao2 liao2 chang3 pu3 kong1 ， dian3 dian3 wu1 yuan1 xia4 。
- gu1 bang3 bang4 heng2 tang2 ， xuan1 chong1 qi3 pang2 she4 。
- tian2 jia1 zhong4 nong2 xi4 ， weng1 yu4 xiang1 yao1 ya4 。
- ban1 zuo4 shi1 jiu3 lao2 ， yi4 hang2 san1 si4 xie4 。
- tao2 pan2 feng4 zhi3 xu4 ， zhu2 zhu4 xiu1 ji1  { zhi4 huo3  =  rou4 }。
- yin3 han1 zheng1 xian4 chou2 ， yu3 que4 huo4 bei1 zha4 。
- you1 you1 deng1 huo3 an4 ， la4 la4 feng1 biao1 she4 。
- ke4 san4 jing4 chai2 men2 ， xing1 chan2 geng3 han2 ye4 。

## 注释

## 译文

## 赏析
