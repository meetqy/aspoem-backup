---
id: qin-guan-san-lao-tang
title: 三老堂
titlePinyin: san1 lao3 tang2
titleSlug: san-lao-tang
author: 秦觀
authorPinyin: qin2 guan1
authorSlug: qin-guan
dynasty: 宋
dynastyPinyin: song4
dynastySlug: song
tags: []
---

## 正文

- 堂堂三元老，業履冠儔匹。
- 蹇諤橫秋霜，高明麗朝日。
- 並道謁溫宣，連科收甲乙。
- 東南奠藩服，西北馳使驛。
- 解鞅環堵安，岸幘氈裘屈。
- 群姦懾謦咳，衆廢起咄叱。
- 至今領麾地，謳吟遍蓬蓽。
- 出入雖異途，歸潔固如一。
- 晚厭方內遊，把袂訪閑逸。
- 雲壑慶安車，風川駛飛鷁。
- 酬獻埃壒外，珠玉在揮筆。
- 風標傲松鶴，顔髮移丹漆。
- 遂令吳越人，藻繪資稱述。
- 邈然超世姿，彷彿得十七。
- 辟廱禮寂滅，麟閣事蕭瑟。
- 茲焉出民願，名實更炳蔚。
- 琬琰琢高詞，龍蘭燎深室。
- 福履既所綏，光華無終畢。

## 拼音

- tang2 tang2 san1 yuan2 lao3 ， ye4 lü3 guan1 chou2 pi3 。
- jian3 e4 heng2 qiu1 shuang1 ， gao1 ming2 li2 zhao1 ri4 。
- bing4 dao4 ye4 wen1 xuan1 ， lian2 ke1 shou1 jia3 yi3 。
- dong1 nan2 dian4 fan1 fu2 ， xi1 bei3 chi2 shi3 yi4 。
- jie3 yang1 huan2 du3 an1 ， an4 ze2 zhan1 qiu2 qu1 。
- qun2 jian1 she4 qing3 hai1 ， zhong4 fei4 qi3 duo1 chi4 。
- zhi4 jin1 ling3 hui1 di4 ， ou1 yin2 bian4 peng2 bi4 。
- chu1 ru4 sui1 yi4 tu2 ， gui1 jie2 gu4 ru2 yi1 。
- wan3 yan4 fang1 nei4 you2 ， ba3 mei4 fang3 xian2 yi4 。
- yun2 he4 qing4 an1 ju1 ， feng1 chuan1 shi3 fei1 yi4 。
- chou2 xian4 ai1 ai4 wai4 ， zhu1 yu4 zai4 hui1 bi3 。
- feng1 biao1 ao4 song1 he4 ， yan2 fa4 yi2 dan1 qi1 。
- sui4 ling4 wu2 yue4 ren2 ， zao3 hui4 zi1 cheng1 shu4 。
- miao3 ran2 chao1 shi4 zi1 ， pang2 fu2 de2 shi2 qi1 。
- pi4 yong1 li3 ji4 mie4 ， lin2 ge2 shi4 xiao1 se4 。
- zi1 yan1 chu1 min2 yuan4 ， ming2 shi2 geng4 bing3 wei4 。
- wan3 yan3 zhuo2 gao1 ci2 ， long2 lan2 liao2 shen1 shi4 。
- fu2 lü3 ji4 suo3 sui2 ， guang1 hua2 wu2 zhong1 bi4 。

## 注释

## 译文

## 赏析
