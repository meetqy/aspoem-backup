---
id: qin-guan-he-wang-zhong-yu-ti-xing
title: 和王忠玉提刑
titlePinyin: he2 wang2 zhong1 yu4 ti2 xing2
titleSlug: he-wang-zhong-yu-ti-xing
author: 秦觀
authorPinyin: qin2 guan1
authorSlug: qin-guan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 嵩峰何其高，峰高氣尤清。
- 念昔秋欲老，從公峰下行。
- 古木上參天，哀禽報新晴。
- 脩塗雲外轉，槁葉風中零。
- 曛黑度伊水，眇然古今情。
- 黎明出龍門，山川莽難名。
- 信美非吾土，顧瞻懷楚萍。
- 美人天一方，傷哉誰目成。
- 黄綬我聊爾，白鷗公勿驚。
- 糟醨可餔啜，古人忌偏醒。

## 拼音

- song1 feng1 he2 qi2 gao1 ， feng1 gao1 qi4 you2 qing1 。
- nian4 xi1 qiu1 yu4 lao3 ， cong2 gong1 feng1 xia4 xing2 。
- gu3 mu4 shang4 can1 tian1 ， ai1 qin2 bao4 xin1 qing2 。
- xiu1 tu2 yun2 wai4 zhuan3 ， gao3 ye4 feng1 zhong1 ling2 。
- xun1 hei1 du4 yi1 shui3 ， miao3 ran2 gu3 jin1 qing2 。
- li2 ming2 chu1 long2 men2 ， shan1 chuan1 mang3 nan2 ming2 。
- xin4 mei3 fei1 wu2 tu3 ， gu4 zhan1 huai2 chu3 ping2 。
- mei3 ren2 tian1 yi4 fang1 ， shang1 zai1 shui2 mu4 cheng2 。
- huang2 shou4 wo3 liao2 er3 ， bai2 ou1 gong1 wu4 jing1 。
- zao1 li2 ke3 bu1 chuo4 ， gu3 ren2 ji4 pian1 xing3 。

## 注释

## 译文

## 赏析
