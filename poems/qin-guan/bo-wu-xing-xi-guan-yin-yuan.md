---
id: qin-guan-bo-wu-xing-xi-guan-yin-yuan
title: 泊吳興西觀音院
titlePinyin: bo2 wu2 xing1 xi1 guan1 yin1 yuan4
titleSlug: bo-wu-xing-xi-guan-yin-yuan
author: 秦觀
authorPinyin: qin2 guan1
authorSlug: qin-guan
dynasty: 宋
dynastyPinyin: song4
dynastySlug: song
tags: []
---

## 正文

- 金剎負城闉，閴然美栖止。
- 卞山直穹窿，苕水相依倚。
- 霜檜鬰冥冥，海棕鮮薿薿。
- 廣除庇夏陰，飛棟明朝晷。
- 溪光鳬鶩邊，天色菰蒲裏。
- 緒風傳晝焚，璧月窺夜禮。
- 洩雲彗層空，規荷鑑幽沚。
- 艅艎烟際下，鍾磬林端起。
- 聱牙戲清深，嶔崟撲空紫。
- 所遇信悠然，此生如寄耳。
- 志士恥溝瀆，征夫念桑梓。
- 攬衣軒楹間，嘯歌何窮已。

## 拼音

- jin1 cha4 fu4 cheng2 yin1 ， qu4 ran2 mei3 qi1 zhi3 。
- bian4 shan1 zhi2 qiong2 long2 ， tiao2 shui3 xiang1 yi1 yi3 。
- shuang1 gui4 yu4 ming2 ming2 ， hai3 zong1 xian1 ni3 ni3 。
- guang3 chu2 bi4 xia4 yin1 ， fei1 dong4 ming2 chao2 gui3 。
- xi1 guang1 fu2 wu4 bian1 ， tian1 se4 gu1 pu2 li3 。
- xu4 feng1 chuan2 zhou4 fen2 ， bi4 yue4 kui1 ye4 li3 。
- xie4 yun2 hui4 ceng2 kong1 ， gui1 he2 jian4 you1 zhi3 。
- yu2 huang2 yan1 ji4 xia4 ， zhong1 qing4 lin2 duan1 qi3 。
- ao2 ya2 xi4 qing1 shen1 ， qin1 yin2 pu1 kong1 zi3 。
- suo3 yu4 xin4 you1 ran2 ， ci3 sheng1 ru2 ji4 er3 。
- zhi4 shi4 chi3 gou1 du2 ， zheng1 fu1 nian4 sang1 zi3 。
- lan3 yi1 xuan1 ying2 jian4 ， xiao4 ge1 he2 qiong2 yi3 。

## 注释

## 译文

## 赏析
