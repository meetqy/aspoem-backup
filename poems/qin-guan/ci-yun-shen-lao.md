---
id: qin-guan-ci-yun-shen-lao
title: 次韵莘老
titlePinyin: ci4 yun4 shen1 lao3
titleSlug: ci-yun-shen-lao
author: 秦觀
authorPinyin: qin2 guan1
authorSlug: qin-guan
dynasty: 宋
dynastyPinyin: song4
dynastySlug: song
tags: []
---

## 正文

- 妙齡隨計日，紺髮度關年。
- 較藝先豪俊，飛聲動眇綿。
- 祕書窺甲乙，密室詣溫宣。
- 已叶半千運，仍親五尺天。
- 御香春晚炷，宮蠟夜深燃。
- 漢殿螭頭筆，岐藩幕下蓮。
- 孔鸞人共貴，蘭蕙世皆憐。
- 附尾方瞠若，提刀獨砉然。
- 皂囊封細札，青簡續遺編。
- 璧府深難造，龍媒雋莫先。
- 大農參奏計，宗伯與興賢。
- 玉鉉行真即，金甌忽浪傳。
- 兩輪苕上駕，百仗剡中牽。
- 荏苒馮唐老，淹回賈傅還。
- 星霜俄九換，金竹遽三遷。
- 鼓吹吳雲外，旌旛楚水壖。
- 經綸殊未倦，憂患復相連。
- 惡草空搖毒，群蝸謾污涎。
- 松筠終不易，雨露竟無偏。
- 憔悴千株橘，荒凉二頃田。
- 幾書借船帖，屢廣絕交篇。
- 禪譽推龐藴，親評主閔騫。
- 懶因閑處極，樂向靜中全。
- 歲月黄塵裏，鶑花白髮前。
- 冰臺清照底，玉海湛無邊。
- 身世尤飛隼，功名眇蛻蟬。
- 蕉心難固待，楮葉謾勞鎸。
- 佇續清都夢，還隨濁世緣。
- 泉虬淹已久，風翮去應便。
- 預想朝元處，簪裾立萬仙。

## 拼音

- miao4 ling2 sui2 ji4 ri4 ， gan4 fa4 du4 guan1 nian2 。
- jiao4 yi4 xian1 hao2 jun4 ， fei1 sheng1 dong4 miao3 mian2 。
- bi4 shu1 kui1 jia3 yi3 ， mi4 shi4 yi4 wen1 xuan1 。
- yi3 ye4 ban4 qian1 yun4 ， reng2 qin1 wu3 chi3 tian1 。
- yu4 xiang1 chun1 wan3 zhu4 ， gong1 la4 ye4 shen1 ran2 。
- han4 dian4 chi1 tou2 bi3 ， qi2 fan1 mu4 xia4 lian2 。
- kong3 luan2 ren2 gong4 gui4 ， lan2 hui4 shi4 jie1 lian2 。
- fu4 wei3 fang1 cheng1 ruo4 ， ti2 dao1 du2 hua1 ran2 。
- zao4 nang2 feng1 xi4 zha2 ， qing1 jian3 xu4 yi2 bian1 。
- bi4 fu3 shen1 nan2 zao4 ， long2 mei2 jun4 mo4 xian1 。
- da4 nong2 can1 zou4 ji4 ， zong1 bo2 yu3 xing1 xian2 。
- yu4 xuan4 xing2 zhen1 ji2 ， jin1 ou1 hu1 lang4 chuan2 。
- liang3 lun2 tiao2 shang4 jia4 ， bai3 zhang4 yan3 zhong1 qian1 。
- ren3 ran3 feng2 tang2 lao3 ， yan1 hui2 jia3 fu4 huan2 。
- xing1 shuang1 e2 jiu3 huan4 ， jin1 zhu2 ju4 san1 qian1 。
- gu3 chui1 wu2 yun2 wai4 ， jing1 fan1 chu3 shui3 ruan2 。
- jing1 lun2 shu1 wei4 juan4 ， you1 huan4 fu4 xiang1 lian2 。
- e4 cao3 kong1 yao2 du2 ， qun2 wo1 man2 wu1 xian2 。
- song1 yun2 zhong1 bu2 yi4 ， yu3 lu4 jing4 wu2 pian1 。
- qiao2 cui4 qian1 zhu1 ju2 ， huang1 liang2 er4 qing3 tian2 。
- ji1 shu1 jie4 chuan2 tie1 ， lü3 guang3 jue2 jiao1 pian1 。
- shan4 yu4 tui1 pang2 yun4 ， qin1 ping2 zhu3 min3 qian1 。
- lan3 yin1 xian2 chu3 ji2 ， le4 xiang4 jing4 zhong1 quan2 。
- sui4 yue4 huang2 chen2 li3 ， ying1 hua1 bai2 fa4 qian2 。
- bing1 tai2 qing1 zhao4 di3 ， yu4 hai3 zhan4 wu2 bian1 。
- shen1 shi4 you2 fei1 sun3 ， gong1 ming2 miao3 tui4 chan2 。
- jiao1 xin1 nan2 gu4 dai4 ， chu3 ye4 man2 lao2 juan1 。
- zhu4 xu4 qing1 dou1 meng4 ， huan2 sui2 zhuo2 shi4 yuan2 。
- quan2 qiu2 yan1 yi3 jiu3 ， feng1 he2 qu4 ying1 bian4 。
- yu4 xiang3 chao2 yuan2 chu3 ， zan1 ju1 li4 wan4 xian1 。

## 注释

## 译文

## 赏析
