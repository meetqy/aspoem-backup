---
id: qin-guan-zi-zuo-wan-ci
title: 自作挽詞
titlePinyin: zi4 zuo4 wan3 ci2
titleSlug: zi-zuo-wan-ci
author: 秦觀
authorPinyin: qin2 guan1
authorSlug: qin-guan
dynasty: 宋
dynastyPinyin: song4
dynastySlug: song
tags: []
---

## 正文

- 嬰釁徙窮荒，茹哀與世辭。
- 官來錄我橐，吏來驗我屍。
- 藤束木皮棺，藁葬路傍陂。
- 家鄉在萬里，妻子天一涯。
- 孤魂不敢歸，惴惴猶在茲。
- 昔忝柱下史，通籍黄金閨。
- 奇禍一朝作，飄零至於斯。
- 弱孤未堪事，返骨定何時。
- 脩途繚山海，豈免從闍維。
- 荼毒復荼毒，彼蒼那得知。
- 歲晚瘴江急，鳥獸鳴聲悲。
- 空濛寒雨零，慘淡陰風吹。
- 殯宮生蒼蘚，紙錢掛空枝。
- 無人設薄奠，誰與飯黄緇。
- 亦無挽歌者，空有挽歌辭。

## 拼音

- ying1 xin4 xi3 qiong2 huang1 ， ru2 ai1 yu3 shi4 ci2 。
- guan1 lai2 lu4 wo3 tuo2 ， li4 lai2 yan4 wo3 shi1 。
- teng2 shu4 mu4 pi2 guan1 ， gao3 zang4 lu4 bang4 bei1 。
- jia1 xiang1 zai4 wan4 li3 ， qi1 zi0 tian1 yi4 ya2 。
- gu1 hun2 bu4 gan3 gui1 ， zhui4 zhui4 you2 zai4 zi1 。
- xi1 tian3 zhu4 xia4 shi3 ， tong1 ji2 huang2 jin1 gui1 。
- qi2 huo4 yi4 zhao1 zuo4 ， piao1 ling2 zhi4 yu2 si1 。
- ruo4 gu1 wei4 kan1 shi4 ， fan3 gu3 ding4 he2 shi2 。
- xiu1 tu2 liao2 shan1 hai3 ， qi3 mian3 cong2 du1 wei2 。
- tu2 du2 fu4 tu2 du2 ， bi3 cang1 na4 de2 zhi1 。
- sui4 wan3 zhang4 jiang1 ji2 ， niao3 shou4 ming2 sheng1 bei1 。
- kong1 meng2 han2 yu3 ling2 ， can3 dan4 yin1 feng1 chui1 。
- bin4 gong1 sheng1 cang1 xian3 ， zhi3 qian2 gua4 kong1 zhi1 。
- wu2 ren2 she4 bao2 dian4 ， shui2 yu3 fan4 huang2 zi1 。
- yi4 wu2 wan3 ge1 zhe3 ， kong1 you3 wan3 ge1 ci2 。

## 注释

## 译文

## 赏析
