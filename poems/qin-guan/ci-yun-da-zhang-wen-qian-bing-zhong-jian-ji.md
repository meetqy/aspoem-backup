---
id: qin-guan-ci-yun-da-zhang-wen-qian-bing-zhong-jian-ji
title: 次韵答張文潜病中見寄
titlePinyin: ci4 yun4 da2 zhang1 wen2 qian2 bing4 zhong1 jian4 ji4
titleSlug: ci-yun-da-zhang-wen-qian-bing-zhong-jian-ji
author: 秦觀
authorPinyin: qin2 guan1
authorSlug: qin-guan
dynasty: 宋
dynastyPinyin: song4
dynastySlug: song
tags: []
---

## 正文

- 與君涉世網，所得如鉤溫。
- 念昔相乖離，俯仰變寒暄。
- 把袂安可期，寄書囑加餐。
- 三年汝水濱，孤懷誰與言。
- 末路非所望，聯鑣金馬門。
- 校文多豫暇，玄談到羲軒。
- 孰云笭箵小，史書垂後昆。
- 匪惟以舊聞，牴牾良可刊。
- 比枉病中作，筆端淮海奔。
- 亟駕問所苦，兀坐一室閑。
- 晤對不知夕，歸途斗星翻。
- 平時带十圍，頗復減臂環。
- 君其專精神，微恙不足論。
- 愷悌神所勞，此理直如弦。

## 拼音

- yu3 jun1 she4 shi4 wang3 ， suo3 de2 ru2 gou1 wen1 。
- nian4 xi1 xiang1 guai1 li2 ， fu3 yang3 bian4 han2 xuan1 。
- ba3 mei4 an1 ke3 qi1 ， ji4 shu1 zhu3 jia1 can1 。
- san1 nian2 ru3 shui3 bin1 ， gu1 huai2 shui2 yu3 yan2 。
- mo4 lu4 fei1 suo3 wang4 ， lian2 biao1 jin1 ma3 men2 。
- xiao4 wen2 duo1 yu4 xia2 ， xuan2 tan2 dao4 xi1 xuan1 。
- shu2 yun2 ling2 xing3 xiao3 ， shi3 shu1 chui2 hou4 kun1 。
- fei3 wei2 yi3 jiu4 wen2 ， di3 wu3 liang2 ke3 kan1 。
- bi3 wang3 bing4 zhong1 zuo4 ， bi3 duan1 huai2 hai3 ben1 。
- ji2 jia4 wen4 suo3 ku3 ， wu4 zuo4 yi2 shi4 xian2 。
- wu4 dui4 bu4 zhi1 xi1 ， gui1 tu2 dou4 xing1 fan1 。
- ping2 shi2 dai4 shi2 wei2 ， po1 fu4 jian3 bi4 huan2 。
- jun1 qi2 zhuan1 jing1 shen2 ， wei1 yang4 bu4 zu2 lun4 。
- kai3 ti4 shen2 suo3 lao2 ， ci3 li3 zhi2 ru2 xian2 。

## 注释

## 译文

## 赏析
