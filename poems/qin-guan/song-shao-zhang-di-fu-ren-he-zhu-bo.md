---
id: qin-guan-song-shao-zhang-di-fu-ren-he-zhu-bo
title: 送少章弟赴仁和主簿
titlePinyin: song4 shao3 zhang1 di4 fu4 ren2 he2 zhu3 bo2
titleSlug: song-shao-zhang-di-fu-ren-he-zhu-bo
author: 秦觀
authorPinyin: qin2 guan1
authorSlug: qin-guan
dynasty: 宋
dynastyPinyin: song4
dynastySlug: song
tags: []
---

## 正文

- 我宗本江南，爲將門列戟。
- 中葉徙淮海，不仕但潜德。
- 先祖實起家，先君始縫掖。
- 議郎爲名士，余亦忝詞客。
- 風流以及汝，三通桂堂籍。
- 汝弱不好弄，文章有風格。
- 久從先生游，術業良未測。
- 武林一都會，山水富南國。
- 下有賢別駕，上有明方伯。
- 干將入砥礪，騕褭就銜勒。
- 勿矜孔鸞姿，不樂棲枳棘。
- 吳中多高士，往往寄老釋。
- 辨才雖物化，參寥猶夙昔。
- 投閑數訪之，可得三友益。
- 少來輕別離，老去重乖隔。
- 念汝遠行役，惘惘意不懌。
- 道山雖云佳，久寓有饑色。
- 功名已絕意，政苦婚嫁迫。
- 終從大人議，稅駕邗溝側。
- 追蹤漢兩疏，父子老阡陌。

## 拼音

- wo3 zong1 ben3 jiang1 nan2 ， wei2 jiang1 men2 lie4 ji3 。
- zhong1 ye4 xi3 huai2 hai3 ， bu2 shi4 dan4 qian2 de2 。
- xian1 zu3 shi2 qi3 jia1 ， xian1 jun1 shi3 feng2 ye4 。
- yi4 lang2 wei2 ming2 shi4 ， yu2 yi4 tian3 ci2 ke4 。
- feng1 liu2 yi3 ji2 ru3 ， san1 tong1 gui4 tang2 ji2 。
- ru3 ruo4 bu4 hao3 nong4 ， wen2 zhang1 you3 feng1 ge2 。
- jiu3 cong2 xian1 sheng0 you2 ， shu4 ye4 liang2 wei4 ce4 。
- wu3 lin2 yi4 dou1 hui4 ， shan1 shui3 fu4 nan2 guo2 。
- xia4 you3 xian2 bie2 jia4 ， shang4 you3 ming2 fang1 bo2 。
- gan1 jiang1 ru4 di3 li4 ， yao3 niao3 jiu4 xian2 le4 。
- wu4 jin1 kong3 luan2 zi1 ， bu2 le4 qi1 zhi3 ji2 。
- wu2 zhong1 duo1 gao1 shi4 ， wang3 wang3 ji4 lao3 shi4 。
- bian4 cai2 sui1 wu4 hua4 ， can1 liao2 you2 su4 xi1 。
- tou2 xian2 shu4 fang3 zhi1 ， ke3 de2 san1 you3 yi4 。
- shao3 lai2 qing1 bie2 li2 ， lao3 qu4 zhong4 guai1 ge2 。
- nian4 ru3 yuan3 xing2 yi4 ， wang3 wang3 yi4 bu2 yi4 。
- dao4 shan1 sui1 yun2 jia1 ， jiu3 yu4 you3 ji1 se4 。
- gong1 ming2 yi3 jue2 yi4 ， zheng4 ku3 hun1 jia4 po4 。
- zhong1 cong2 da4 ren2 yi4 ， shui4 jia4 han2 gou1 ce4 。
- zhui1 zong1 han4 liang3 shu1 ， fu4 zi3 lao3 qian1 mo4 。

## 注释

## 译文

## 赏析
