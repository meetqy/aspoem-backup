---
id: qin-guan-song-cai-zi-xiang-yong-cai-zi-jun-yun
title: 送蔡子驤用蔡子駿韵
titlePinyin: song4 cai4 zi3 xiang1 yong4 cai4 zi3 jun4 yun4
titleSlug: song-cai-zi-xiang-yong-cai-zi-jun-yun
author: 秦觀
authorPinyin: qin2 guan1
authorSlug: qin-guan
dynasty: 宋
dynastyPinyin: song4
dynastySlug: song
tags: []
---

## 正文

- 越絕山川遠相屬，萬壑千巖抱青綠。
- 卧龍一峰稱是奇，遶趾清漪如带束。
- 鏡水春生鶂尾銜，稽山日暮猿聲續。
- 三休上與蓬萊接，登眺使人遺寵辱。
- 我昔東游觀禹穴，痛飲狂歌得所欲。
- 上天何曾有官府，鸞鳳日日遭鞭扑。
- 僧坊畫壁閱幾徧，神妙難忘獨金粟。
- 華胥夢斷已十年，又見春風煮餳粥。
- 苧羅若耶固依舊，可憐雲月誰追逐。
- 故人淡泊出天性，鷦鷯巢林一枝足。
- 不肯弦歌甘筦庫，還同市門隠梅福。
- 惟應月下小叢歌，尚有哀音傳舊俗。

## 拼音

- yue4 jue2 shan1 chuan1 yuan3 xiang1 shu3 ， wan4 he4 qian1 yan2 bao4 qing1 lü4 。
- wo4 long2 yi4 feng1 cheng1 shi4 qi2 ， rao4 zhi3 qing1 yi1 ru2 dai4 shu4 。
- jing4 shui3 chun1 sheng1 yi4 wei3 xian2 ， ji1 shan1 ri4 mu4 yuan2 sheng1 xu4 。
- san1 xiu1 shang4 yu3 peng2 lai2 jie1 ， deng1 tiao4 shi3 ren2 yi2 chong3 ru3 。
- wo3 xi1 dong1 you2 guan1 yu3 xue2 ， tong4 yin3 kuang2 ge1 de2 suo3 yu4 。
- shang4 tian1 he2 ceng2 you3 guan1 fu3 ， luan2 feng4 ri4 ri4 zao1 bian1 pu1 。
- seng1 fang1 hua4 bi4 yue4 ji1 bian4 ， shen2 miao4 nan2 wang4 du2 jin1 su4 。
- hua2 xu1 meng4 duan4 yi3 shi2 nian2 ， you4 jian4 chun1 feng1 zhu3 xing2 zhou1 。
- zhu4 luo2 ruo4 ye1 gu4 yi1 jiu4 ， ke3 lian2 yun2 yue4 shui2 zhui1 zhu2 。
- gu4 ren2 dan4 bo2 chu1 tian1 xing4 ， jiao1 liao2 chao2 lin2 yi1 zhi1 zu2 。
- bu4 ken3 xian2 ge1 gan1 guan3 ku4 ， huan2 tong2 shi4 men2 yin3 mei2 fu2 。
- wei2 ying1 yue4 xia4 xiao3 cong2 ge1 ， shang4 you3 ai1 yin1 chuan2 jiu4 su2 。

## 注释

## 译文

## 赏析
