---
id: qin-guan-he-zi-zhan-shuang-shi
title: 和子瞻雙石
titlePinyin: he2 zi3 zhan1 shuang1 shi2
titleSlug: he-zi-zhan-shuang-shi
author: 秦觀
authorPinyin: qin2 guan1
authorSlug: qin-guan
dynasty: 宋
dynastyPinyin: song4
dynastySlug: song
tags: []
---

## 正文

- 天鑱海濱石，鬰若龜毛綠。
- 信爲小仇池，氣象宛然足。
- 連巖下空洞，鼎張彭亨腹。
- 雙峰照清漣，春眉鏡中蹙。
- 疑經女媧鍊，或入金華牧。
- 鑪熏充雲氣，研滴當川瀆。
- 尤物足移人，不必珠與玉。
- 道旁初無異，漢將疑虎伏。
- 支機亦何據，但出君平卜。
- 奇礓入華林，傾都自追逐。
- 我願作陳那，令吼震山谷。
- 一拳既在夢，二駒空所欲。
- 大士捨寶陀，仙人遺句曲。
- 惟詩落人間，如傳置郵速。

## 拼音

- tian1 chan2 hai3 bin1 shi2 ， yu4 ruo4 gui1 mao2 lü4 。
- xin4 wei2 xiao3 qiu2 chi2 ， qi4 xiang4 wan3 ran2 zu2 。
- lian2 yan2 xia4 kong1 dong4 ， ding3 zhang1 peng2 heng1 fu4 。
- shuang1 feng1 zhao4 qing1 lian2 ， chun1 mei2 jing4 zhong1 cu4 。
- yi2 jing1 nü3 wa1 lian4 ， huo4 ru4 jin1 hua2 mu4 。
- lu2 xun1 chong1 yun2 qi4 ， yan2 di1 dang1 chuan1 du2 。
- you2 wu4 zu2 yi2 ren2 ， bu2 bi4 zhu1 yu3 yu4 。
- dao4 pang2 chu1 wu2 yi4 ， han4 jiang1 yi2 hu3 fu2 。
- zhi1 ji1 yi4 he2 ju4 ， dan4 chu1 jun1 ping2 bu3 。
- qi2 jiang1 ru4 hua2 lin2 ， qing1 dou1 zi4 zhui1 zhu2 。
- wo3 yuan4 zuo4 chen2 na4 ， ling4 hou3 zhen4 shan1 gu3 。
- yi4 quan2 ji4 zai4 meng4 ， er4 ju1 kong1 suo3 yu4 。
- da4 shi4 she3 bao3 tuo2 ， xian1 ren2 yi2 ju4 qu3 。
- wei2 shi1 luo4 ren2 jian4 ， ru2 chuan2 zhi4 you2 su4 。

## 注释

## 译文

## 赏析
