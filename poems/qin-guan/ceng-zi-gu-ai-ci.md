---
id: qin-guan-ceng-zi-gu-ai-ci
title: 曾子固哀詞
titlePinyin: ceng2 zi3 gu4 ai1 ci2
titleSlug: ceng-zi-gu-ai-ci
author: 秦觀
authorPinyin: qin2 guan1
authorSlug: qin-guan
dynasty: 唐
dynastyPinyin: tang2
dynastySlug: tang
tags: [] 
---

## 正文

- 皇受命而熙洽兮，實千祀而一時。
- 協氣鬰而四塞兮，與盛德其俱升。
- 麟鳳出而旁午兮，猶氤氳而扶輿。
- 篤生我公兮，以文章爲世師。
- 公神禹之苗裔兮，肇子爵而鄫封。
- 逮去邑而爲氏兮，季葉汩其南征。
- 祖騫翔而績著兮，考踡跼而文鳴。
- 公既生而多艱兮，踵祖武而好修。
- 既輕車又良御兮，遂大放乎厥詞。
- 發天人之奧秘兮，約六藝而成章。
- 元氣含而未泄兮，洞芒芴而窅冥。
- 挽天河而一瀉兮，物應手而華昌。
- 揖揚馬使先路兮，咸告公曰不敢。
- 彼崔蔡之紛紛兮，孰云窺其藩翰。
- 辰來遲而去速兮，固前修以跋疐。
- 方盤礴而上征兮，遽相羊而補外。
- 皇揆公之忠誠兮，即商墟而賜環。
- 紬史諜乎東觀兮，裁誥命乎西垣。
- 典章絕而復作兮，世爭睹而快先。
- 正經緯乎終古兮，配維斗而昭然。
- 變化詭而難常兮，雖司命其或昧。
- 忽遭艱而去國兮，遂銜哀而即世。
- 述作紛其具存兮，悵爽靈之焉詣。
- 信百年不斯須兮，遒電滅而焱逝。
- 天不憗遺一老兮，固搢紳之所傷。
- 矧不肖以薄技兮，早獲進於門牆。
- 路貫江而修阻兮，曾莫奠乎酒漿。
- 悲填膺而茀鬰兮，聊自託於斯文。

## 拼音

- huang2 shou4 ming4 er2 xi1 qia4 xi1 ， shi2 qian1 si4 er2 yi4 shi2 。
- xie2 qi4 yu4 er2 si4 sai1 xi1 ， yu3 sheng4 de2 qi2 ju4 sheng1 。
- lin2 feng4 chu1 er2 pang2 wu3 xi1 ， you2 yin1 yun1 er2 fu2 yu2 。
- du3 sheng1 wo3 gong1 xi1 ， yi3 wen2 zhang1 wei2 shi4 shi1 。
- gong1 shen2 yu3 zhi1 miao2 yi4 xi1 ， zhao4 zi3 jue2 er2 zeng1 feng1 。
- dai3 qu4 yi4 er2 wei2 shi4 xi1 ， ji4 ye4 gu3 qi2 nan2 zheng1 。
- zu3 qian1 xiang2 er2 ji4 zhu4 xi1 ， kao3 quan2 ju2 er2 wen2 ming2 。
- gong1 ji4 sheng1 er2 duo1 jian1 xi1 ， zhong3 zu3 wu3 er2 hao3 xiu1 。
- ji4 qing1 ju1 you4 liang2 yu4 xi1 ， sui4 da4 fang4 hu1 jue2 ci2 。
- fa1 tian1 ren2 zhi1 ao4 mi4 xi1 ， yue1 liu4 yi4 er2 cheng2 zhang1 。
- yuan2 qi4 han2 er2 wei4 xie4 xi1 ， dong4 mang2 wu4 er2 yao3 ming2 。
- wan3 tian1 he2 er2 yi2 xie4 xi1 ， wu4 ying1 shou3 er2 hua2 chang1 。
- yi1 yang2 ma3 shi3 xian1 lu4 xi1 ， xian2 gao4 gong1 yue1 bu4 gan3 。
- bi3 cui1 cai4 zhi1 fen1 fen1 xi1 ， shu2 yun2 kui1 qi2 fan1 han4 。
- chen2 lai2 chi2 er2 qu4 su4 xi1 ， gu4 qian2 xiu1 yi3 ba2 di4 。
- fang1 pan2 bo2 er2 shang4 zheng1 xi1 ， ju4 xiang1 yang2 er2 bu3 wai4 。
- huang2 kui2 gong1 zhi1 zhong1 cheng2 xi1 ， ji2 shang1 xu1 er2 ci4 huan2 。
- chou1 shi3 die2 hu1 dong1 guan1 xi1 ， cai2 gao4 ming4 hu1 xi1 yuan2 。
- dian3 zhang1 jue2 er2 fu4 zuo4 xi1 ， shi4 zheng1 du3 er2 kuai4 xian1 。
- zheng4 jing1 wei3 hu1 zhong1 gu3 xi1 ， pei4 wei2 dou4 er2 zhao1 ran2 。
- bian4 hua4 gui3 er2 nan2 chang2 xi1 ， sui1 si1 ming4 qi2 huo4 mei4 。
- hu1 zao1 jian1 er2 qu4 guo2 xi1 ， sui4 xian2 ai1 er2 ji2 shi4 。
- shu4 zuo4 fen1 qi2 ju4 cun2 xi1 ， chang4 shuang3 ling2 zhi1 yan1 yi4 。
- xin4 bai3 nian2 bu4 si1 xu1 xi1 ， qiu2 dian4 mie4 er2 yan4 shi4 。
- tian1 bu2 yin4 yi2 yi4 lao3 xi1 ， gu4 jin4 shen1 zhi1 suo3 shang1 。
- shen3 bu2 xiao4 yi3 bo2 ji4 xi1 ， zao3 huo4 jin4 wu1 men2 qiang2 。
- lu4 guan4 jiang1 er2 xiu1 zu3 xi1 ， ceng2 mo4 dian4 hu1 jiu3 jiang1 。
- bei1 tian2 ying1 er2 fu2 yu4 xi1 ， liao2 zi4 tuo1 wu1 si1 wen2 。

## 注释

## 译文

## 赏析
