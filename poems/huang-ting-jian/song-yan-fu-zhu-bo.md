---
id: huang-ting-jian-song-yan-fu-zhu-bo
title: 送彥孚主簿
titlePinyin: song4 yan4 fu2 zhu3 bo2
titleSlug: song-yan-fu-zhu-bo
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 斯文當兩都，江夏世無雙。
- 叔度初不言，漢庭望風降。
- 中間眇人物，潛伏老崆谾。
- 本朝開典禮，棫樸作株樁。
- 世父盛文藻，如陸海潘江。
- 三戰士皆北，韔弓錦韜杠。
- 白衣受傳詔，短命終螢窗。
- 夢升卧南陽，耆舊無兩龐。
- 空鑱歐陽銘，松風悲隴瀧。
- 四海羣從間，爾來頗琤淙。
- 主簿吾宗秀，其能任爲邦。
- 軀幹雖眇小，勇沉鼎可扛。
- 擇師別陳許，取友觀羿逄。
- 折腰佐髯令，邑訟銷吠尨。
- 時邀府中飲，下箔蠟燒釭。
- 紅裳笑千金，清夜酒百缸。
- 同僚有惡少，嘲謔語亂哤。
- 君但隠几笑，諸老嘆敦厖。
- 況乃工朱墨，氣和信甚矼。
- 持此應時須，十年擁麾幢。
- 相逢常鞅掌，衙鼓趨𪔔𪔔。
- 簿書敗清談，汗顔吏樅樅。
- 臨分何以贈，要我賦蘭茳。
- 黄華雖衆笑，白雪不同腔。
- 野人甘芹味，敢饋厭羊羫。
- 顧子百短拙，飽腹戇胮肛。
- 惟思解官去，一丘事耕䎫。
- 君當取富貴，鐘鼓羅擊撞。
- 伏藏鼪鼯徑，猶想足音跫。

## 拼音

- si1 wen2 dang1 liang3 dou1 ， jiang1 xia4 shi4 wu2 shuang1 。
- shu1 du4 chu1 bu4 yan2 ， han4 ting2 wang4 feng1 jiang4 。
- zhong1 jian4 miao3 ren2 wu4 ， qian2 fu2 lao3 kong1 hong1 。
- ben3 chao2 kai1 dian3 li3 ， yu4 pu3 zuo4 zhu1 zhuang1 。
- shi4 fu4 sheng4 wen2 zao3 ， ru2 lu4 hai3 pan1 jiang1 。
- san1 zhan4 shi4 jie1 bei3 ， chang4 gong1 jin3 tao1 gang4 。
- bai2 yi1 shou4 chuan2 zhao4 ， duan3 ming4 zhong1 ying2 chuang1 。
- meng4 sheng1 wo4 nan2 yang2 ， qi2 jiu4 wu2 liang3 pang2 。
- kong1 chan2 ou1 yang2 ming2 ， song1 feng1 bei1 long3 long2 。
- si4 hai3 qun2 cong2 jian4 ， er3 lai2 po1 cheng1 cong2 。
- zhu3 bo2 wu2 zong1 xiu4 ， qi2 neng2 ren4 wei2 bang1 。
- qu1 gan4 sui1 miao3 xiao3 ， yong3 chen2 ding3 ke3 kang2 。
- ze2 shi1 bie2 chen2 xu1 ， qu3 you3 guan1 yi4 pang2 。
- zhe2 yao1 zuo3 ran2 ling4 ， yi4 song4 xiao1 fei4 meng2 。
- shi2 yao1 fu3 zhong1 yin3 ， xia4 bo2 la4 shao1 gang1 。
- hong2 shang0 xiao4 qian1 jin1 ， qing1 ye4 jiu3 bai3 gang1 。
- tong2 liao2 you3 e4 shao3 ， chao2 xue4 yu3 luan4 mang2 。
- jun1 dan4 yin3 ji3 xiao4 ， zhu1 lao3 tan4 dun1 mang2 。
- kuang4 nai3 gong1 zhu1 mo4 ， qi4 he2 xin4 shen4 gang1 。
- chi2 ci3 ying1 shi2 xu1 ， shi2 nian2 yong1 hui1 zhuang4 。
- xiang1 feng2 chang2 yang1 zhang3 ， ya2 gu3 qu1 𪔔𪔔。
- bo2 shu1 bai4 qing1 tan2 ， han4 yan2 li4 cong1 cong1 。
- lin2 fen1 he2 yi3 zeng4 ， yao4 wo3 fu4 lan2 jiang1 。
- huang2 hua2 sui1 zhong4 xiao4 ， bai2 xue3 bu4 tong2 qiang1 。
- ye3 ren2 gan1 qin2 wei4 ， gan3 kui4 yan4 yang2 qiang1 。
- gu4 zi3 bai3 duan3 zhuo1 ， bao3 fu4 zhuang4 pang1 gang1 。
- wei2 si1 jie3 guan1 qu4 ， yi4 qiu1 shi4 geng1 䎫。
- jun1 dang1 qu3 fu4 gui4 ， zhong1 gu3 luo2 ji1 zhuang4 。
- fu2 cang2 sheng1 wu2 jing4 ， you2 xiang3 zu2 yin1 qiong2 。

## 注释

## 译文

## 赏析
