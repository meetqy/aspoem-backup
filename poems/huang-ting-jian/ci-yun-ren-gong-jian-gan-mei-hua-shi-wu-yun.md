---
id: huang-ting-jian-ci-yun-ren-gong-jian-gan-mei-hua-shi-wu-yun
title: 次韵任公漸感梅花十五韵
titlePinyin: ci4 yun4 ren4 gong1 jian4 gan3 mei2 hua1 shi2 wu3 yun4
titleSlug: ci-yun-ren-gong-jian-gan-mei-hua-shi-wu-yun
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 宋
dynastyPinyin: song4
dynastySlug: song
tags: []
---

## 正文

- 花信風來自伊洛，稍稍花光上林薄。
- 經年病骨怯輕寒，裁就春衫不勝著。
- 纍纍牆底卧虛樽，醉鄉何處尋城郭。
- 小軒假寐遊華胥，萬籟無聲燈寂寞。
- 落梅新詩入吾手，驚起詩魔如發愕。
- 高文逸氣天馬趨，尾端尚許青蠅託。
- 坐恐句芒弃我歸，看花不及空紫萼。
- 生前常苦不自閑，芻豢縻人受羈絡。
- 我嗟卒歲敝鞍韉，風敗衣裾塵滿橐。
- 輕裘緩带多公暇，公獨奈何猶不樂。
- 公言少年豈易知，鳳屏翠幔愁蕭索。
- 蚤從琪樹折春飈，每見新詩淚雙落。
- 勸公且共飲此酒，酒令雖嚴莫嗔虐。
- 時翻舞袖間清歌，日薦南蓴羹北酪。
- 花開莫問醜與妍，隨分眼前罄杯酌。
- 不須憔悴減腰圍，也學東陽沈侯約。

## 拼音

- hua1 xin4 feng1 lai2 zi4 yi1 luo4 ， shao1 shao1 hua1 guang1 shang4 lin2 bao2 。
- jing1 nian2 bing4 gu3 qie4 qing1 han2 ， cai2 jiu4 chun1 shan1 bu2 sheng4 zhu4 。
- lei2 lei2 qiang2 di3 wo4 xu1 zun1 ， zui4 xiang1 he2 chu3 xun2 cheng2 guo1 。
- xiao3 xuan1 jia3 mei4 you2 hua2 xu1 ， wan4 lai4 wu2 sheng1 deng1 ji4 mo4 。
- luo4 mei2 xin1 shi1 ru4 wu2 shou3 ， jing1 qi3 shi1 mo2 ru2 fa1 e4 。
- gao1 wen2 yi4 qi4 tian1 ma3 qu1 ， wei3 duan1 shang4 xu1 qing1 ying2 tuo1 。
- zuo4 kong3 ju4 mang2 qi4 wo3 gui1 ， kan4 hua1 bu4 ji2 kong1 zi3 e4 。
- sheng1 qian2 chang2 ku3 bu2 zi4 xian2 ， chu2 huan4 mi2 ren2 shou4 ji1 luo4 。
- wo3 jie1 zu2 sui4 bi4 an1 jian1 ， feng1 bai4 yi1 ju1 chen2 man3 tuo2 。
- qing1 qiu2 huan3 dai4 duo1 gong1 xia2 ， gong1 du2 nai4 he2 you2 bu2 le4 。
- gong1 yan2 shao4 nian2 qi3 yi4 zhi1 ， feng4 ping2 cui4 man4 chou2 xiao1 suo3 。
- zao3 cong2 qi2 shu4 zhe2 chun1 biao1 ， mei3 jian4 xin1 shi1 lei4 shuang1 luo4 。
- quan4 gong1 qie3 gong4 yin3 ci3 jiu3 ， jiu3 ling4 sui1 yan2 mo4 chen1 nüe4 。
- shi2 fan1 wu3 xiu4 jian4 qing1 ge1 ， ri4 jian4 nan2 chun2 geng1 bei3 lao4 。
- hua1 kai1 mo4 wen4 chou3 yu3 yan2 ， sui2 fen1 yan3 qian2 qing4 bei1 zhuo2 。
- bu4 xu1 qiao2 cui4 jian3 yao1 wei2 ， ye3 xue2 dong1 yang2 shen3 hou2 yue1 。

## 注释

## 译文

## 赏析
