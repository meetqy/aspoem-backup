---
id: huang-ting-jian-an-tian
title: 按田
titlePinyin: an4 tian2
titleSlug: an-tian
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 河水積崢嶸，山雪晴索寞。
- 幽齋怯寒威，況復出城郭。
- 馬爲蝟毛縮，人歎狐裘薄。
- 淤泥虎跡交，叢社烏聲樂。
- 橋經野燒斷，崖值天風落。
- 洩雲迷鴻濛，戴石瘦犖嶨。
- 攀緣若登天，扶服如入橐。
- 窮幽至河麋，落日更槃礴。
- 新民數十家，飄寓初棲託。
- 壯産無惰農，荒榛盡開鑿。
- 臨流遣官丁，悉使呼老弱。
- 恩言諭官意，鄣水陂可作。
- 春秧百頃毬，秋報千倉穫。
- 掉頭笑應儂，吾麥自不惡。
- 麥苗不爲稻，誠恐非民瘼。
- 不知肉食者，何必苦改作。
- 我行疲鞍馬，且用休羈絡。
- 艱難相顧歎，共道折腰錯。
- 勢窮不得已，來自取束縛。
- 月明夜蕭蕭，解衣寬带索。
- 卧看雲行天，北斗掛屋角。
- 析薪爨酒鼎，興至且相酌。

## 拼音

- he2 shui3 ji1 zheng1 rong2 ， shan1 xue3 qing2 suo3 mo4 。
- you1 zhai1 qie4 han2 wei1 ， kuang4 fu4 chu1 cheng2 guo1 。
- ma3 wei2 wei4 mao2 suo1 ， ren2 tan4 hu2 qiu2 bao2 。
- yu1 ni2 hu3 ji4 jiao1 ， cong2 she4 wu1 sheng1 le4 。
- qiao2 jing1 ye3 shao1 duan4 ， ya2 zhi2 tian1 feng1 luo4 。
- xie4 yun2 mi2 hong2 meng2 ， dai4 shi2 shou4 luo4 xue2 。
- pan1 yuan2 ruo4 deng1 tian1 ， fu2 fu2 ru2 ru4 tuo2 。
- qiong2 you1 zhi4 he2 mi2 ， luo4 ri4 geng4 pan2 bo2 。
- xin1 min2 shu4 shi2 jia1 ， piao1 yu4 chu1 qi1 tuo1 。
- zhuang4 chan3 wu2 duo4 nong2 ， huang1 zhen1 jin4 kai1 zao2 。
- lin2 liu2 qian3 guan1 ding1 ， xi1 shi3 hu1 lao3 ruo4 。
- en1 yan2 yu4 guan1 yi4 ， zhang1 shui3 bei1 ke3 zuo4 。
- chun1 yang1 bai3 qing3 qiu2 ， qiu1 bao4 qian1 cang1 huo4 。
- diao4 tou2 xiao4 ying1 nong2 ， wu2 mai4 zi4 bu2 e4 。
- mai4 miao2 bu4 wei2 dao4 ， cheng2 kong3 fei1 min2 mo4 。
- bu4 zhi1 rou4 shi2 zhe3 ， he2 bi4 ku3 gai3 zuo4 。
- wo3 xing2 pi2 an1 ma3 ， qie3 yong4 xiu1 ji1 luo4 。
- jian1 nan2 xiang1 gu4 tan4 ， gong4 dao4 zhe2 yao1 cuo4 。
- shi4 qiong2 bu4 de2 yi3 ， lai2 zi4 qu3 shu4 fu4 。
- yue4 ming2 ye4 xiao1 xiao1 ， jie3 yi1 kuan1 dai4 suo3 。
- wo4 kan4 yun2 xing2 tian1 ， bei3 dou3 gua4 wu1 jiao3 。
- xi1 xin1 cuan4 jiu3 ding3 ， xing1 zhi4 qie3 xiang1 zhuo2 。

## 注释

## 译文

## 赏析
