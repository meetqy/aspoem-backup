---
id: huang-ting-jian-zeng-bie-li-ci-weng
title: 贈別李次翁
titlePinyin: zeng4 bie2 li3 ci4 weng1
titleSlug: zeng-bie-li-ci-weng
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 宋
dynastyPinyin: song4
dynastySlug: song
tags: []
---

## 正文

- 利欲薰心，隨人翕張。
- 國好駿馬，盡爲王良。
- 不有德人，俗無津梁。
- 德人天遊，秋月寒江。
- 映徹萬物，玲瓏八窗。
- 于愛欲泥，如蓮生塘。
- 處水超然，出泥而香。
- 孔竅穿穴，明冰其相。
- 維乃根華，其本含光。
- 大雅次翁，用心不忘。
- 日問月學，旅人念鄉。
- 能如斯蓮，汔可小康。
- 在俗行李，密密堂堂。
- 觀物慈哀，涖民愛莊。
- 成功萬年，付之面牆。
- 草衣石質，與世低昂。

## 拼音

- li4 yu4 xun1 xin1 ， sui2 ren2 xi1 zhang1 。
- guo2 hao3 jun4 ma3 ， jin4 wei2 wang2 liang2 。
- bu4 you3 de2 ren2 ， su2 wu2 jin1 liang2 。
- de2 ren2 tian1 you2 ， qiu1 yue4 han2 jiang1 。
- ying4 che4 wan4 wu4 ， ling2 long2 ba1 chuang1 。
- yu2 ai4 yu4 ni2 ， ru2 lian2 sheng1 tang2 。
- chu3 shui3 chao1 ran2 ， chu1 ni2 er2 xiang1 。
- kong3 qiao4 chuan1 xue2 ， ming2 bing1 qi2 xiang1 。
- wei2 nai3 gen1 hua2 ， qi2 ben3 han2 guang1 。
- da4 ya3 ci4 weng1 ， yong4 xin1 bu2 wang4 。
- ri4 wen4 yue4 xue2 ， lü3 ren2 nian4 xiang1 。
- neng2 ru2 si1 lian2 ， qi4 ke3 xiao3 kang1 。
- zai4 su2 xing2 li0 ， mi4 mi4 tang2 tang2 。
- guan1 wu4 ci2 ai1 ， li4 min2 ai4 zhuang1 。
- cheng2 gong1 wan4 nian2 ， fu4 zhi1 mian4 qiang2 。
- cao3 yi1 shi2 zhi4 ， yu3 shi4 di1 ang2 。

## 注释

## 译文

## 赏析
