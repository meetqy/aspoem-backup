---
id: huang-ting-jian-he-liu-jing-wen
title: 和劉景文
titlePinyin: he2 liu2 jing3 wen2
titleSlug: he-liu-jing-wen
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 宋
dynastyPinyin: song4
dynastySlug: song
tags: []
---

## 正文

- 追隨城西園，殘暑欲退席。
- 夜凉雨新休，城譙掛蒼璧。
- 佳人携手嬉，調笑忘日夕。
- 劉侯本將家，今爲讀書客。
- 詩名二十年，風雅自推激。
- 牛鐸調黄鍾，薪餘合琴瑟。
- 食無千戶封，句有萬人敵。
- 頗類鄴侯家，連牆架書冊。
- 殘編汲縣冢，半隸鴻都壁。
- 渠成亦秦利，願公多購獲。
- 竟須卜比鄰，勞苦相飲食。
- 身有小醜女，已自喜翰墨。
- 要傳未見書，遮眼差有益。
- 人生但安樂，券外豈吾力。
- 分鹿誰覺夢，亡羊路南北。
- 公今百寮底，雪髮不勝幘。
- 愛公欲湔拂，顧我已頭白。

## 拼音

- zhui1 sui2 cheng2 xi1 yuan2 ， can2 shu3 yu4 tui4 xi2 。
- ye4 liang2 yu3 xin1 xiu1 ， cheng2 qiao2 gua4 cang1 bi4 。
- jia1 ren2 xie2 shou3 xi1 ， diao4 xiao4 wang4 ri4 xi1 。
- liu2 hou2 ben3 jiang1 jia1 ， jin1 wei2 du2 shu1 ke4 。
- shi1 ming2 er4 shi2 nian2 ， feng1 ya3 zi4 tui1 ji1 。
- niu2 duo2 diao4 huang2 zhong1 ， xin1 yu2 he2 qin2 se4 。
- shi2 wu2 qian1 hu4 feng1 ， ju4 you3 wan4 ren2 di2 。
- po1 lei4 ye4 hou2 jia1 ， lian2 qiang2 jia4 shu1 ce4 。
- can2 bian1 ji2 xian4 zhong3 ， ban4 li4 hong2 dou1 bi4 。
- qu2 cheng2 yi4 qin2 li4 ， yuan4 gong1 duo1 gou4 huo4 。
- jing4 xu1 bu3 bi3 lin2 ， lao2 ku3 xiang4 yin3 shi2 。
- shen1 you3 xiao3 chou3 nü3 ， yi3 zi4 xi3 han4 mo4 。
- yao4 chuan2 wei4 jian4 shu1 ， zhe1 yan3 cha4 you3 yi4 。
- ren2 sheng1 dan4 an1 le4 ， quan4 wai4 qi3 wu2 li4 。
- fen1 lu4 shui2 jue2 meng4 ， wang2 yang2 lu4 nan2 bei3 。
- gong1 jin1 bai3 liao2 di3 ， xue3 fa4 bu2 sheng4 ze2 。
- ai4 gong1 yu4 jian1 fu2 ， gu4 wo3 yi3 tou2 bai2 。

## 注释

## 译文

## 赏析
