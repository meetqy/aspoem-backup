---
id: huang-ting-jian-yan-shou-si-seng-xiao-xuan-ji-xiao-sa-yu-wei-ming-yue-lin-le-qu-zhuang-sheng-suo-wei-lin-le-er-wu-xing-zhe-bing-wei-fu-shi
title: 延壽寺僧小軒極蕭灑予爲名曰林樂取莊生所謂林樂而無形者并爲賦詩
titlePinyin: yan2 shou4 si4 seng1 xiao3 xuan1 ji2 xiao1 sa3 yu3 wei2 ming2 yue1 lin2 le4 qu3 zhuang1 sheng1 suo3 wei4 lin2 le4 er2 wu2 xing2 zhe3 bing4 wei2 fu4 shi1
titleSlug: yan-shou-si-seng-xiao-xuan-ji-xiao-sa-yu-wei-ming-yue-lin-le-qu-zhuang-sheng-suo-wei-lin-le-er-wu-xing-zhe-bing-wei-fu-shi
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 宋
dynastyPinyin: song4
dynastySlug: song
tags: []
---

## 正文

- 積雨靈香潤，晚風紅藥翻。
- 盥手散經帙，烹茶洗睡昏。
- 野僧甚淳古，養拙賁邱園。
- 風懷交四境，蓬藋底百椽。
- 山林臯壤歟，可爲知音言。
- 而我與人樂，因之名此軒。
- 孟夏嫗萬物，正晝晦郊原。
- 隔牆見牛羊，定知春笋繁。
- 俄頃倒干戈，水攻仰翻盆。
- 地中鳴鼓角，百萬薄懸門。
- 部曲伏牀下，少定未寒暄。
- 疾雷將雨電，破柱取蛟蚖。
- 我初未知爾，宴坐潄靈根。
- 諒知岑寂地，竟可安元元。

## 拼音

- ji1 yu3 ling2 xiang1 run4 ， wan3 feng1 hong2 yao4 fan1 。
- guan4 shou3 san4 jing1 zhi4 ， peng1 cha2 xi3 shui4 hun1 。
- ye3 seng1 shen4 chun2 gu3 ， yang3 zhuo1 bi4 qiu1 yuan2 。
- feng1 huai2 jiao1 si4 jing4 ， peng2 diao4 di3 bai3 chuan2 。
- shan1 lin2 gao1 rang3 yu2 ， ke3 wei2 zhi1 yin1 yan2 。
- er2 wo3 yu3 ren2 le4 ， yin1 zhi1 ming2 ci3 xuan1 。
- meng4 xia4 yu4 wan4 wu4 ， zheng4 zhou4 hui4 jiao1 yuan2 。
- ge2 qiang2 jian4 niu2 yang2 ， ding4 zhi1 chun1 sun3 fan2 。
- e2 qing3 dao3 gan1 ge1 ， shui3 gong1 yang3 fan1 pen2 。
- di4 zhong1 ming2 gu3 jiao3 ， bai3 wan4 bao2 xuan2 men2 。
- bu4 qu3 fu2 chuang2 xia4 ， shao3 ding4 wei4 han2 xuan1 。
- ji2 lei2 jiang1 yu3 dian4 ， po4 zhu4 qu3 jiao1 yuan2 。
- wo3 chu1 wei4 zhi1 er3 ， yan4 zuo4 shu4 ling2 gen1 。
- liang4 zhi1 cen2 ji4 di4 ， jing4 ke3 an1 yuan2 yuan2 。

## 注释

## 译文

## 赏析
