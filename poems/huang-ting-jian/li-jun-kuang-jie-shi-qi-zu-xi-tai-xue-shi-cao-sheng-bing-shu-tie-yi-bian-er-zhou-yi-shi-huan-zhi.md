---
id: huang-ting-jian-li-jun-kuang-jie-shi-qi-zu-xi-tai-xue-shi-cao-sheng-bing-shu-tie-yi-bian-er-zhou-yi-shi-huan-zhi
title: 李君貺借示其祖西臺學士草聖并書帖一編二軸以詩還之
titlePinyin: li3 jun1 kuang4 jie4 shi4 qi2 zu3 xi1 tai2 xue2 shi4 cao3 sheng4 bing4 shu1 tie1 yi4 bian1 er4 zhou2 yi3 shi1 huan2 zhi1
titleSlug: li-jun-kuang-jie-shi-qi-zu-xi-tai-xue-shi-cao-sheng-bing-shu-tie-yi-bian-er-zhou-yi-shi-huan-zhi
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 當時高蹈翰墨場，江南李氏洛下楊。
- 二人歿後數來者，西臺唯有尚書郎。
- 篆科草聖凡幾家，奄有漢魏跨兩唐。
- 紙摹石鏤見彷彿，曾未得似君家藏。
- 側釐數幅冰不及，字體欹傾墨猶濕。
- 明窗棐几開卷看，坐客失牀皆起立。
- 新春一聲雷未聞，何得龍蛇已驚蟄。
- 仲將伯英無後塵，邇來此公下筆親。
- 使之早出見李衛，不獨右軍能逼人。
- 枯林棲鴉滿僧院，秀句爭傳兩京遍。
- 文工墨妙九原荒，伊洛氣象今凄凉。
- 夜光入手愛不得，還君復入古錦囊。
- 此後臨池無筆法，時時夢到君書堂。

## 拼音

- dang1 shi2 gao1 dao3 han4 mo4 chang3 ， jiang1 nan2 li3 shi4 luo4 xia4 yang2 。
- er4 ren2 mo4 hou4 shu4 lai2 zhe3 ， xi1 tai2 wei2 you3 shang4 shu1 lang2 。
- zhuan4 ke1 cao3 sheng4 fan2 ji1 jia1 ， yan3 you3 han4 wei4 kua4 liang3 tang2 。
- zhi3 mo2 shi2 lou4 jian4 pang2 fu2 ， ceng2 wei4 de2 si4 jun1 jia1 cang2 。
- ce4 li2 shu4 fu2 bing1 bu4 ji2 ， zi4 ti3 qi1 qing1 mo4 you2 shi1 。
- ming2 chuang1 fei3 ji3 kai1 juan4 kan4 ， zuo4 ke4 shi1 chuang2 jie1 qi3 li4 。
- xin1 chun1 yi4 sheng1 lei2 wei4 wen2 ， he2 de2 long2 she2 yi3 jing1 zhe2 。
- zhong4 jiang1 bo2 ying1 wu2 hou4 chen2 ， er3 lai2 ci3 gong1 xia4 bi3 qin1 。
- shi3 zhi1 zao3 chu1 jian4 li3 wei4 ， bu4 du2 you4 jun1 neng2 bi1 ren2 。
- ku1 lin2 qi1 ya1 man3 seng1 yuan4 ， xiu4 ju4 zheng1 chuan2 liang3 jing1 bian4 。
- wen2 gong1 mo4 miao4 jiu3 yuan2 huang1 ， yi1 luo4 qi4 xiang4 jin1 qi1 liang2 。
- ye4 guang1 ru4 shou3 ai4 bu4 de2 ， huan2 jun1 fu4 ru4 gu3 jin3 nang2 。
- ci3 hou4 lin2 chi2 wu2 bi3 fa3 ， shi2 shi2 meng4 dao4 jun1 shu1 tang2 。

## 注释

## 译文

## 赏析
