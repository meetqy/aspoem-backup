---
id: huang-ting-jian-dou-xia-xi-jian-ba-shu-fu
title: 都下喜見八叔父
titlePinyin: dou1 xia4 xi3 jian4 ba1 shu1 fu4
titleSlug: dou-xia-xi-jian-ba-shu-fu
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 唐
dynastyPinyin: tang2
dynastySlug: tang
tags: [] 
---

## 正文

- 一別七冬夏，幾書通置郵。
- 冥鴻難借問，江鯉多沈浮。
- 心因夢想去，迹爲山川留。
- 叔趨丹鳳闕，身向卧龍洲。
- 邂逅入關馬，同時解轡鞦。
- 別後事萬端，向來身百憂。
- 咨嗟舊田園，慟哭新松楸。
- 稍詢耆舊間，太半歸山丘。
- 小兒携婦子，襁褓皆裹頭。
- 青燈照逆旅，呼酒濯亂愁。
- 破啼爲笑語，霜夜盡更籌。
- 歲寒叔舊節，況又高春秋。
- 老松心更槩，綠竹氣和柔。
- 言如不出口，體若不勝裘。
- 德音潤九里，政事無全牛。
- 詩成戲筆墨，清甚韋蘇州。
- 篆籀有志氣，當於古人求。
- 自悲聞道晚，涉世如虛舟。
- 雖無觸物意，儻亦遭駡咻。
- 稍窺性命學，未窮言行尤。
- 息心待自信，渺如大河流。
- 隄防小不密，一决敗數州。
- 安得心服禮，不見爲瘡疣。
- 荆雞變化材，鵠卵滯陰幽。
- 願因啄抱力，浩蕩碧雲遊。

## 拼音

- yi4 bie2 qi1 dong1 xia4 ， ji1 shu1 tong1 zhi4 you2 。
- ming2 hong2 nan2 jie4 wen4 ， jiang1 li3 duo1 shen3 fu2 。
- xin1 yin1 meng4 xiang3 qu4 ， ji4 wei2 shan1 chuan1 liu2 。
- shu1 qu1 dan1 feng4 que4 ， shen1 xiang4 wo4 long2 zhou1 。
- xie4 hou4 ru4 guan1 ma3 ， tong2 shi2 jie3 pei4 qiu1 。
- bie2 hou4 shi4 wan4 duan1 ， xiang4 lai2 shen1 bai3 you1 。
- zi1 jie1 jiu4 tian2 yuan2 ， tong4 ku1 xin1 song1 qiu1 。
- shao1 xun2 qi2 jiu4 jian4 ， tai4 ban4 gui1 shan1 qiu1 。
- xiao3 er2 xie2 fu4 zi3 ， qiang3 bao3 jie1 guo3 tou2 。
- qing1 deng1 zhao4 ni4 lü3 ， hu1 jiu3 zhuo2 luan4 chou2 。
- po4 ti2 wei2 xiao4 yu3 ， shuang1 ye4 jin4 geng4 chou2 。
- sui4 han2 shu1 jiu4 jie2 ， kuang4 you4 gao1 chun1 qiu1 。
- lao3 song1 xin1 geng4 gai4 ， lü4 zhu2 qi4 he2 rou2 。
- yan2 ru2 bu4 chu1 kou3 ， ti3 ruo4 bu2 sheng4 qiu2 。
- de2 yin1 run4 jiu3 li3 ， zheng4 shi4 wu2 quan2 niu2 。
- shi1 cheng2 xi4 bi3 mo4 ， qing1 shen4 wei2 su1 zhou1 。
- zhuan4 zhou4 you3 zhi4 qi4 ， dang1 wu1 gu3 ren2 qiu2 。
- zi4 bei1 wen2 dao4 wan3 ， she4 shi4 ru2 xu1 zhou1 。
- sui1 wu2 chu4 wu4 yi4 ， tang3 yi4 zao1 ma4 xiu1 。
- shao1 kui1 xing4 ming4 xue2 ， wei4 qiong2 yan2 xing2 you2 。
- xi1 xin1 dai4 zi4 xin4 ， miao3 ru2 da4 he2 liu2 。
- di1 fang2 xiao3 bu2 mi4 ， yi4 jue2 bai4 shu4 zhou1 。
- an1 de2 xin1 fu2 li3 ， bu2 jian4 wei2 chuang1 you2 。
- jing1 ji1 bian4 hua4 cai2 ， hu2 luan3 zhi4 yin1 you1 。
- yuan4 yin1 zhuo2 bao4 li4 ， hao4 dang4 bi4 yun2 you2 。

## 注释

## 译文

## 赏析
