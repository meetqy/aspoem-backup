---
id: huang-ting-jian-tou-tuo-zan
title: 頭陀贊
titlePinyin: tou2 tuo2 zan4
titleSlug: tou-tuo-zan
author: 黄庭堅
authorPinyin: huang2 ting2 jian1
authorSlug: huang-ting-jian
dynasty: 宋
dynastyPinyin: song4
dynastySlug: song
tags: []
---

## 正文

- 梵語頭陀，華言抖擻。
- 浄一真心，振三毒垢。
- 如來親試，迦葉稱首。
- 聖教推崇，哲人遵守。
- 衣三食四，住處五名。
- 曰十二行，對治修行。
- 十三或八，要以三并。
- 練磨三境，攝化三乘。
- 起四歡喜，行四聖種。
- 以戒爲基，止觀相踵。
- 大矩崇規，鍊金烹礦。
- 號菩薩僧，志惟堅勇。
- 知足少欲，伏我受根。
- 無取無著，情絕所存。
- 若有讚者，同讚世尊。
- 續佛慧命，開佛正門。
- 在昔能仁，囑付彌勒。
- 守護三寶，後五百歲。
- 彌勒稱揚，此行爲最。
- 適當其時，應身出世。
- 阿蘭若處，作衆依歸。
- 則先賢軌，髮薙肩垂。
- 白麻劫貝，不隨染衣。
- 表如玉雪，不受塵泥。
- 心寂爲禪，心浄爲教。
- 內外相應，方名脩道。
- 事貴簡嚴，理惟幽奧。
- 不具信根，玄關莫造。
- 祈生兜率，天樂非貪。
- 菩提熏種，慈氏言參。
- 其或超越，罔假司南。
- 十方法界，同我伽藍。

## 拼音

- fan4 yu3 tou2 tuo2 ， hua2 yan2 dou3 sou4 。
- jing4 yi4 zhen1 xin1 ， zhen4 san1 du2 gou4 。
- ru2 lai2 qin1 shi4 ， jia1 ye4 cheng1 shou3 。
- sheng4 jiao4 tui1 chong2 ， zhe2 ren2 zun1 shou3 。
- yi1 san1 shi2 si4 ， zhu4 chu3 wu3 ming2 。
- yue1 shi2 er4 hang2 ， dui4 zhi4 xiu1 xing2 。
- shi2 san1 huo4 ba1 ， yao4 yi3 san1 bing4 。
- lian4 mo2 san1 jing4 ， she4 hua4 san1 cheng2 。
- qi3 si4 huan1 xi3 ， xing2 si4 sheng4 zhong3 。
- yi3 jie4 wei2 ji1 ， zhi3 guan1 xiang1 zhong3 。
- da4 ju3 chong2 gui1 ， lian4 jin1 peng1 kuang4 。
- hao4 pu2 sa4 seng1 ， zhi4 wei2 jian1 yong3 。
- zhi1 zu2 shao3 yu4 ， fu2 wo3 shou4 gen1 。
- wu2 qu3 wu2 zhu4 ， qing2 jue2 suo3 cun2 。
- ruo4 you3 zan4 zhe3 ， tong2 zan4 shi4 zun1 。
- xu4 fo2 hui4 ming4 ， kai1 fo2 zheng4 men2 。
- zai4 xi1 neng2 ren2 ， zhu3 fu4 mi2 le4 。
- shou3 hu4 san1 bao3 ， hou4 wu3 bai3 sui4 。
- mi2 le4 cheng1 yang2 ， ci3 xing2 wei2 zui4 。
- shi4 dang1 qi2 shi2 ， ying1 shen1 chu1 shi4 。
- a1 lan2 ruo4 chu3 ， zuo4 zhong4 yi1 gui1 。
- ze2 xian1 xian2 gui3 ， fa4 ti4 jian1 chui2 。
- bai2 ma2 jie2 bei4 ， bu4 sui2 ran3 yi1 。
- biao3 ru2 yu4 xue3 ， bu2 shou4 chen2 ni2 。
- xin1 ji4 wei2 shan4 ， xin1 jing4 wei2 jiao4 。
- nei4 wai4 xiang4 ying1 ， fang1 ming2 xiu1 dao4 。
- shi4 gui4 jian3 yan2 ， li3 wei2 you1 ao4 。
- bu2 ju4 xin4 gen1 ， xuan2 guan1 mo4 zao4 。
- qi2 sheng1 dou1 lü4 ， tian1 le4 fei1 tan1 。
- pu2 ti2 xun1 zhong3 ， ci2 shi4 yan2 can1 。
- qi2 huo4 chao1 yue4 ， wang3 jia3 si1 nan2 。
- shi2 fang1 fa3 jie4 ， tong2 wo3 jia1 lan2 。

## 注释

## 译文

## 赏析
